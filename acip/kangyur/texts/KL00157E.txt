@383A RGYA GAR SKAD DU, A'ARYA DRU MA KIN NA
RA R'A DZA PA RI PRiTZTSA N'A MA MA H'A Y'A NA S'U TRA, BOD SKAD
DU, 'PHAGS PA MI 'AM CI'I RGYAL PO SDONG POS ZHUS PA

ZHES BYA BA THEG PA CHEN PO'I MDO, BAM PO DANG PO, SANGS RGYAS
DANG, BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA DUS GCIG NA,

BCOM LDAN 'DAS RGYAL PO'I KHAB NA RI BYA RGOD KYI PHUNG PO LA DGE
SLONG DRUG KHRI NYIS STONG GI DGE SLONG GI DGE 'DUN CHEN PO DANG,
BYANG CHUB SEMS DPA' SEMS DPA' CHEN PO PHAL

CHER PHYOGS BCU'I 'JIG RTEN GYI KHAMS NAS 'DUS PA BDUN KHRI NYIS
STONG THAMS CAD KYANG MNGON PAR SHES PAS MNGON PAR SHES PA,
GZUNGS RAB TU THOB PA, SPOBS PA

CHAGS PA MED PA, TING NGE 'DZIN RAB TU THOB PA, DRAN PA DANG, BLO
GROS DANG, RTOGS PA DANG, MOS PA DANG, NGO TSA SHES PA DANG,
KHREL YOD PA PHUN SUM TSOGS PA, BSAM


@383B PA RDO RJE LTAR BRTAN ZHING MI PHYED PA, SANGS RGYAS KYI
CHOS THAMS CAD LA SBYOR BA PHUN SUM TSOGS PA, LHAG PA'I BSAM PA
KHYAD PAR DU 'PHAGS PA LA ZHUGS PA, BDAG NYID BYANG

CHUB KYI SEMS MI 'DOR BA, SEMS CAN GZHAN BYANG CHUB KYI SEMS YANG
DAG PAR 'DZIN DU 'JUG PA, SBYIN PA DANG, DUL BA DANG, SDOM PA
DANG, DES PA DANG, BZOD PA DANG, SDUG

PA'I DNGOS PO THAMS CAD YONGS SU GTONG BA DANG, YONGS SU BSNGO
BA'I CHO GA SHES PA, LUS DANG, DAG DANG, SEMS DANG, TSUL KHRIMS
KYI RGYAN GYIS LEGS PAR BRGYAN PA ,

SEMS CAN THAMS CAD LA SEMS SNYOMS PA DANG, BZOD PA DANG, DES PA'I
STOBS KYI GO CHA SHIN TU BGOS PA, BSKAL PA BYE BA KHRAG KHRIG
BRGYA STONG PHRAG GRANGS MED PAR BRTZON

'GRUS SHIN TU BRTZAMS PA, BSAM GTAN DANG, RNAM PAR THAR PA DANG,
TING NGE 'DZIN DANG, SNYOMS PAR 'JUG PA DANG, MNGON PAR SHES PA'I
YE SHES KYIS RNAM PAR ROL PA,

TSIG THAMS CAD RAB TU DBYE BA LA SPOBS PA CHAGS PA MED PA'I SHES
RAB DANG, YE SHES LA MKHAS PA, RI RAB KYI RI LTAR SEMS G-YO BA
MED PA, SA DANG, CHU DANG, ME DANG, RLUNG

DANG, RI LTAR RJES SU CHAGS PA DANG, KHONG KHRO BA DANG BRAL BA,
BYAMS PA CHEN PO LA GNAS TE 'OD ZER THOGS PA MED PA, SNYING RJE
CHEN PO LA GNAS TE SEMS CAN THAMS CAD


@384A *, ,KYI BYA BA GCIG LA BRTZON PA, DGA' BA CHEN PO LA GNAS
TE CHOS LA DGA' ZHING MGU BA DANG LDAN PA, BTANG SNYOMS CHEN PO
LA GNAS PAR BRTZON PA,

GNYIS SU MED PA'I YE SHES RAB TU THOB PA, 'JIG RTEN GYI CHOS
BRGYAD PO RNYED PA DANG, MA RNYED PA DANG, GRAGS PA DANG, MA
GRAGS PA DANG, BSTOD PA DANG, SMAD PA DANG,

BDE BA DANG, SDUG BSNGAL LAS RAB TU 'DAS PA, PHA ROL RGOL BA NGAN
PA'I TSOGS CAN GYI TSOGS THAMS CAD KUN TU RAB TU 'JOMS PA, BDUD
DANG PHYIR RGOL BA BCOM PA,

AU DU MA W'A RA'I ME TOG MTHONG BA LTAR SHIN TU 'BYUNG BAR DKA'
BA, GSOL BA MA BTAB PAR SEMS CAN THAMS CAD LA DGE BA'I BSHES
GNYEN BYED PA, RAB TU YONGS SU

MYA NGAN LAS 'DA' BA'I BSHES GNYEN BYED PA, SENGGE'I SGRA CHEN PO
SGROG PA, SANGS RGYAS KYI CHOS ZAB MO DANG MI 'JIGS PA SGROG PA,
DE BZHIN GSHEGS PA'I PHYAG RGYAS

BTAB PA, MI 'KHRUGS PAR PHYAD PAR LUNG STON PA, JI LTAR SMRAS PA
DE BZHIN BYED PA, DE KHO NA'I CHOS KYI TSUL LA BRTZON PA, 'OD
KYIS NYI MA DANG ZLA BA MOG MOG POR BYED PA,

PHYOGS BCUR SGRA BSGRAGS PA, SANGS RGYAS KYI CHOS THAMS CAD LA
SEMS PA, CHOS DKON MCHOG GI MDZOD YANG DAG PAR 'DZIN PA, DKON
MCHOG GSUM GYI RIGS MI


@384B GCOD PAR YID LA BYED PA, SANGS RGYAS KYI ZHING MTHA' YAS PA
'DA' BA LA MKHAS PA, SHIN TU RNAM PAR PHYE BA RNAM PAR 'BYED PA,
GNAS PA'I BLO DANG LDAN PA, MTHONG BA DANG

THOS PA DON YOD PAS RNAM PAR GNON PA, RTAG PAR RGYUN DU SEMS CAN
YONGS SU SMIN PAR BYED PA LA BRTZON PA, SHES RAB DANG THABS LA
MKHAS PA'I MCHOG THOB PA, SEMS

CAN THAMS CAD KYI DBANG PO MCHOG DANG MCHOG MA YIN PA SHES PAS CI
RIGS PAR CHOS STON PA, SEMS CAN THAMS CAD KYI SPYOD PA LA LTA
BA'I CHO GA LA MKHAS PA, SEMS CAN

THAMS CAD KYI 'JUG PA DANG BRTAG PA LA BDE BLAG TU MKHAS PA, MI
'JIGS PA CHEN POS 'JIGS PA MED PA, RGA BA DANG, NA BA DANG, 'CHI
BA DANG, NYON MONGS PA RAB TU ZHI BAR

BYED PA; SANGS RGYAS BYE BA KHRAG KHRIG BRGYA STONG DPAG TU MED
PA LA DGE BA'I RTZA BA BSKRUN PA, MTSAN DANG DPE BYAD BZANG PO
YONGS SU RDZOGS PA'I BSOD NAMS DANG, YE SHES KYI

TSOGS BSAGS PA, STONG PA NYID DANG, MTSAN MA MED PA DANG, SMON PA
MED PA'I CHOS THAMS CAD LA MOS PA LA SMON PA MED PA, SEMS CAN
DANG, CHOS THAMS CAD SGYU MA

DANG, SMIG RGYU DANG, RMI LAM DANG, CHU ZLA DANG, MIG YOR DANG,
BRAG CA DANG, NAM MKHA' DANG MTSUNGS PAR MOS PA, SGRA SKAD THAMS
CAD NGES PA'I TSIG GIS STON PA'I YE


@385A *, ,SHES LA MKHAS PA, CHOS DANG, DON DANG, NGES PA'I TSIG
DANG, SPOBS PA SO SO YANG DAG PAR RIG PA THOB PA, 'JIG RTEN LAS
'DAS PA'I SHES

RAB KYI DBANG PO MNGON SUM DU GYUR PA, SHUGS CHEN PO 'DZIN PA'I
STOBS BCU LA NYE BAR GYUR PA, SHA'I MIG DANG, LHA'I MIG DANG,
SHES RAB KYI MIG DANG, CHOS KYI

MIG DANG, SANGS RGYAS KYI SPYAN SNANG BA THOB PA, LAM GYI YAN LAG
GI TSOGS SHIN TU BSAGS PA'I LAM THAMS CAD LA 'JUG PA'I YE SHES LA
MKHAS PA, BYANG CHUB SEMS

DPA'I SDE SNOD SNANG BA LA 'JUG PA'I CHO GA SHES PA, PHYIR MI
LDOG PA'I CHOS KYI 'KHOR LO BSKOR BA, MTSAN NYID KYI PHYAG RGYA'I
TING NGE 'DZIN RAB TU THOB PA, RDO RJE DKYIL 'KHOR GYI TING

NGE 'DZIN LA 'JUG PA'I YE SHES LA MKHAS PA, CHOS THAMS CAD LA
DBANG BYED PA'I TING NGE 'DZIN MNGON DU GYUR PA, CHOS DKON MCHOG
GI SGRON MA 'DZIN PA, SEMS CAN THAMS CAD

KYI SEMS KYI RGYUD LA RNAM PAR LTA BA, SEMS CAN THAMS CAD KYI
SEMS KYI BSAM PA LA RNAM PAR LTA BAR MKHAS PA, SEMS CAN THAMS CAD
LA SANGS RGYAS KYI YE SHES KYI BYA

BAS SO SOR NYE BAR GNAS PA, RNAM PA'I MCHOG THAMS CAD DANG LDAN
PA'I YON TAN RIN PO CHE THAMS CAD KYIS BRGYAN PA, BSKAL PA THAMS
CAD DU BSNGAGS PA YONGS SU BRJOD


@385B KYANG MTHAR MI PHYIN PA SHA STAG LA 'DI LTA STE, BYANG CHUB
SEMS DPA' SEMS DPA' CHEN PO DGA' BYED DANG, DGA' 'BYUNG DANG, LAG
NA RIN PO CHE DANG, RIN CHEN ME TOG DANG,

RIN PO CHE'I TOG DANG, MTHONG DGA' DANG, MIG GIS MTHONG DGA'
DANG, MDZES PA'I BLO GROS DANG, DGA' ZHING MCHOG TU DGA' BYED
DANG, SA 'DZIN DANG, SPYAN RAS GZIGS

DBANG PHYUG DANG, MTHU CHEN THOB DANG, DPAL CHEN DANG, BDUD THUL
DANG, ME TOG MAND'A RA BA'I DRI DANG, RLUNG LHA DANG, BDEN DGA'
DANG, MNYAM LHA DANG, RI RAB RTZE 'DZIN DANG, RI

RAB BRTZEGS DANG, RI RAB MCHOG DANG, DRA BA CAN GYI 'OD DANG,
RGYAL BA'I BLO GROS DANG, SKYE BAR TSIM BYED DANG, 'GRO BA 'DZIN
DANG, LHA'I RGYAL POS MCHOD DANG, MCHOG GI BLO

GROS DANG, THOGS MED SEMS DANG, SKYA RENGS BLO GROS DANG, MI
SKYOB PA DANG, DPAG MED RIN CHEN MDZOD DANG, 'OD KYI TOG DANG,
'OD DPAL DANG, SGRON MA'I RGYAL PO DANG, BYANG

CHUB BLO GROS DANG, 'OD KYIS YANG DAG BRGYAN DANG, SNA TSOGS ME
TOG DANG, LHA'I RGYAL PO DANG, LHA'I TSUL GYIS LTA BA DANG, DPUNG
BZANG DANG, LEGS PAR BSAM PA SEMS PA DANG,

'KHOR LO RAB GNAS RKANG BA DANG, MI G-YO RKANG PAS RNAM PAR GNON
DANG, RDO RJE'I RKANG PAS RNAM PAR GNON DANG, RKANG PAS 'JIG RTEN
GSUM RNAM PAR GNON DANG, DGA' SPOBS


@386A *, ,DANG, SPOBS MYUR DANG, SPOBS PA MI 'CHAD PA DANG, SPOBS
PA BYIN GYIS BRLABS DANG, 'JAM SGRA DANG, SEMS CAN THAMS CAD TSIM
BYED DANG,

TSANGS DBYANGS DANG, BZANG SKYONG DANG, RIN CHEN 'BYUNG GNAS
DANG, NGED DPON BZANG PO DANG, MES BYIN DANG, CHU LHA DANG, BYAMS
PA DANG, 'JAM DBYANGS DANG, BYANG CHUB

SEMS DPA' SEMS DPA' CHEN PO 'JAM DPAL GZHON NUR GYUR PA LA SOGS
PA BYANG CHUB SEMS DPA' BDUN KHRI NYIS STONG DANG THABS CIG TU
BZHUGS SO, ,GANG STONG GSUM GYI

STONG CHEN PO'I 'JIG RTEN GYI KHAMS 'DI'I BRGYA BYIN DANG, TSANGS
PA DANG, 'JIG RTEN SKYONG BA DANG, DE LAS GZHAN PA LHA DANG, KLU
DANG, GNOD SBYIN DANG, DRI ZA DANG, LHA

MA YIN DANG, NAM MKHA' LDING DANG, MI 'AM CI DANG, LTO 'PHYE CHEN
PO DANG, MI DANG, MI MA YIN PA RNAMS BCOM LDAN 'DAS LA BLTA BA
DANG, PHYAG BYA BA DANG, BSNYEN BKUR

BA DANG, CHOS MNYAN PA'I PHYIR 'KHOR DE NYID DU 'DUS PAR GYUR TE
'DUG GO ,DE NAS BYANG CHUB SEMS DPA' SEMS DPA' CHEN PO LHA'I COD
PAN ZHES BYA BA 'KHOR DE NYID DU

'DUS PA DES BYANG CHUB SEMS DPA'I 'KHOR CHEN PO DE 'DUS PAR RIG
NAS STAN LAS LANGS TE BLA GOS PHRAG PA GCIG LA GZAR NAS BCOM LDAN
'DAS KYI ZHABS LA MGO


@386B BOS PHYAG BTZAL TE BCOM LDAN 'DAS LA LAN GSUM BSKOR BA BYAS
NAS BUS MO G-YAS PA'I LHA NGA SA LA BTZUGS TE BCOM LDAN 'DAS GA
LA BA DE LOGS SU THAL MO SBYAR BA BTUD

NAS BCOM LDAN 'DAS LA TSIGS SU BCAD PA 'DI DAG GIS MNGON PAR
BSTOD DO, ,'JIG RTEN 'DAS PA 'JIG RTEN SGRON MA MDZAD, ,KHYOD NI
'JIG RTEN DON MDZAD BLO GROS LDAN, ,

SNANG BA BRNYES SHING NYON MONGS DRI BSAL BA, ,'JIG RTEN SNANG
MDZAD KHYOD LA PHYAG 'TSAL LO, ,SBYIN PA DGYES SHING STOBS BCU
MCHOG MNGA' BA, ,DUL BA 'DUL BA GDUL BA'I PHA

ROL PHYIN, ,BCOM LDAN LHA DANG MI DANG LUS MCHOD PA, ,GDUL BA'I
MTHAR PHYIN KHYOD LA PHYAG 'TSAL LO, ,MTSAN MCHOG 'GRO BA MANG
PO'I DON MDZAD PA, ,'DOM GANG 'OD NI GSER

GYI KHA DOG LTA, ,DGE BA'I MTSAN GYI DAM PA'I GZUGS MNGA' BA,
,SRID GSUM MTSUNGS MED KHYOD LA PHYAG 'TSAL LO, ,PHA ROL PHYIN
PAS GZHAN GYI TSOGS 'JOMS SHING, ,PHA ROL

RGOL BA'I RGOL 'JOMS MI G-YO BA, ,SEMS CAN GZHAN GYI SEMS DANG
SPYOD LA MKHAS, ,THUGS RJE MCHOG MNGA' KHYOD LA PHYAG 'TSAL LO,
,DGRA BCOM RGYAL PO NYON MONGS RDUL

BSAL BA, ,'TSO BA DAG CING BRTUL ZHUGS TSUL KHRIMS GNAS, ,LHA YI
LHA MCHOG DRI MED DRI MA BRAL, ,PHA ROL TSOGS 'JOMS KHYOD LA
PHYAG 'TSAL LO, ,BDE GSHEGS RIN


@387A *, ,CHEN MCHOG TU DGA' MDZAD PA, ,DGON PAR RTAG GNAS RTAG
TU DGON PAR DGYES, ,RDUL SKYON GTI MUG RNYOG PA MI MNGA' BA, NAM
MKHA' MNYAM THUGS

KHYOD LA PHYAG 'TSAL LO, ,CHU BO BZHI RGAL BDEN BZHI BKA' MCHID
GSUNG, ,MIG SBYIN BDUD RTZI CHOS KYI BKA' MCHID CAN, ,'GRO BA'I
DON MDZAD 'JIG RTEN GSUM RGYU BA, ,'KHOR

LO ZHABS MNGA' KHYOD LA PHYAG 'TSAL LO, ,LHA DANG MIS MCHOD PA YI
MTHU BO CHE, ,MGON PO LHA YI DBANG PO BDUD 'JOMS PA, ,MI DANG LHA
KLU TSOGS KYIS MCHOD PA YI, ,MI MCHOG

DAM PA KHYOD LA PHYAG 'TSAL LO, ,RTAG TU BDE SDUG DAM PA'I CHOS
LA DGYES, ,MNYAM THUGS 'GRO BA KUN LA BYAMS PA'I THUGS, ,CHOS LA
MNYAM GNAS MI RNAMS KHA LO SGYUR, ,

YON TAN MTHAR PHYIN KHYOD LA PHYAG 'TSAL LO, ,SNYAN PA'I SGRA
DBYANGS RNAM PAR DAG DANG LDAN, ,TSANGS PA'I SGRA DBYANGS LTA BUR
'JAM PA'I GSUNG, ,THAMS CAD DBYANGS KYI YAN

LAG GSUNG TSUL RDZOGS, ,BDEN PA SNYAN GSUNG KHYOD LA PHYAG 'TSAL
LO, ,STONG PA MTSAN MA MED CING SMON DANG BRAL, ,ZAB MO BLTA DKA'
SHIN TU RTOGS PAR DKA', ,THAR LA

'JUG PAR MKHAS PA BLO GROS LDAN, ,THAR PA'I LAM DGYES KHYOD LA
PHYAG 'TSAL LO, ,RGYU LA BRTEN PA MKHAS PA'I BCOM LDAN 'DAS,
,MTHAR GNYIS LTA BA RTAG TU MI MNGA' BA, ,


@387B LAS KYI RNAM SMIN 'BRAS BU KHO NA GSUNG, ,LTA BA'I MUN BRAL
KHYOD LA PHYAG 'TSAL LO, ,GANG NAS MA BYON GANG DU'ANG GSHEGS MA
LAGS, ,RTAG TU DBEN PA'I CHOS RNAMS RAB GSUNG

BA; ;SMIG SGYU RGYU BZHIN NGA YI MI MNGA' BA, ,DGE BA'I CHOS TSUL
KHYOD LA PHYAG 'TSAL LO, ,SKYE BA MI SKYE GANG DU'ANG SKYE MA
LAGS, ,SKYE DANG 'JIG DANG GANG DU'ANG MI BAS PA, ,CHOS KYI

GNAS NYID JI LTA'I GNAS LA GNAS, ,GNAS LA MI GNAS RGYAL LA PHYAG
'TSAL LO, ,DE BZHIN KHO NA DE BZHIN YANG DAG GSUNG, ,RTAG TU MI
G-YO DE BZHIN NYID LA BZHUGS, ,RI RAB

RGYAL MTSAN RDO RJE 'DRA BA'I SKU, ,MI G-YO RI RAB MTSUNGS [?] PHYAG
'TSAL LO, ,SKU NI DBEN ZHING MNYAM THUGS BLO LDAN PA, ,GRAGS PA
MTHA' YAS 'JIG RTEN GSUM GRAGS PA, ,

SKYES BU MCHOG LA ZHU BA ZHUS PA RNAMS, ,'JIG RTEN ZLA BAS MYUR
DU SKABS DBYER GSOL, ,DE NAS BYANG CHUB SEMS DPA' SEMS DPA' CHEN
PO LHA'I COD PAN GYIS TSUL DANG MTHUN

PA'I TSIGS SU BCAD PA 'DI DAG GIS BCOM LDAN 'DAS LA MNGON PAR
BSTOD NAS 'DI SKAD CES GSOL TO, ,BCOM LDAN 'DAS, GAL TE BDAG GIS
ZHUS PA LUNG BSTAN PA'I

SLAD DU DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KYIS SKABS DBYE BAR GNANG NA, BCOM LDAN 'DAS LA BDAG
PHYOGS 'GA' ZHIG ZHU'O, ,DE


@388A *, ,SKAD CES GSOL PA DANG, BCOM LDAN 'DAS KYIS BYANG CHUB
SEMS DPA' SEMS DPA' CHEN PO LHA'I COD PAN LA 'DI SKAD CES BKA'
STZAL TO, ,

RIGS KYI BU, KHYOD DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS LA CI DANG CI 'DOD PA DRIS SHIG DANG,
NGAS DRI BA DRIS PA DE DANG DE'I LUNG BSTAN

PAS KHYOD KYI SEMS RANGS PAR BYA'O, ,DE SKAD CES BKA' STZAL PA
DANG, BYANG CHUB SEMS DPA' SEMS DPA' CHEN PO LHA'I COD PAN GYIS
BCOM LDAN 'DAS LA LEGS

SO; ;ZHES GSOL TE, BCOM LDAN 'DAS KYI LTAR NYAN CING BCOM LDAN
'DAS LA 'DI SKAD CES GSOL TO, ,BCOM LDAN 'DAS, JI LTAR NA, BYANG
CHUB SEMS DPA'

SPOBS PA SNA TSOGS KYI RGYAN DANG LDAN PA RNAMS LAGS, JI LTAR NA,
BYANG CHUB SEMS DPA' CHOS ZAB MO RNAM PAR GDON MI ZA BA LA 'JUG
PA SHES PA LA MKHAS PA RNAMS

LAGS; JI LTAR NA, BYANG CHUB SEMS DPA' SEMS CAN THAMS CAD KYI
DBANG PO MCHOG DANG, MCHOG MA LAGS PA SHES PA LA MKHAS PA RNAMS
LAGS, JI LTAR NA,

BYANG CHUB SEMS DPA' SO SO CI RIGS PAR CHOS STON PA LA MKHAS PA
RNAMS LAGS, JI LTAR NA, BYANG CHUB SEMS DPA' SEMS CAN THAMS CAD
LA SEMS KYI BSAM


@388B PA MNYAM ZHING SPYOD PA SHES PA LA 'JUG PAR MKHAS PA RNAMS
LAGS, JI LTAR NA, BYANG CHUB SEMS DPA' RGYU DANG, DBYE BA DANG,
LAS KYI RNAM PAR SMIN PA LA 'JUG PA

SHES PA LA BRJED PA MA MCHIS PAR SPYOD PA RNAMS LAGS, JI LTAR NA,
BYANG CHUB SEMS DPA' SBYIN PA'I RGYAN GYIS BRGYAN PA RNAMS LAGS,
JI LTAR NA, BYANG CHUB SEMS DPA' TSUL

KHRIMS KYI RGYAN GYIS BRGYAN PA RNAMS LAGS, JI LTAR NA, BYANG
CHUB SEMS DPA' BZOD PA'I RGYAN GYIS BRGYAN PA RNAMS LAGS, JI LTAR
NA, BYANG CHUB SEMS DPA' BRTZON

'GRUS KYI RGYAN GYIS BRGYAN PA RNAMS LAGS, JI LTAR NA, BYANG CHUB
SEMS DPA' BSAM GTAN GYI RGYAN GYIS BRGYAN PA RNAMS LAGS, JI LTAR
NA, BYANG CHUB SEMS DPA' SHES

RAB KYI RGYAN GYIS BRGYAN PA RNAMS LAGS, JI LTAR NA, BYANG CHUB
SEMS DPA' TSANGS PA'I LAM LA MKHAS PA RNAMS LAGS, JI LTAR NA,
BYANG CHUB SEMS DPA' MNGON PAR SHES

PA LAS MI NYAMS PA RNAMS LAGS, JI LTAR NA, BYANG CHUB SEMS DPA'
G-YUL LAS RNAM PAR RGYAL BA RNAMS LAGS, JI LTAR NA, BYANG CHUB
SEMS DPA' RGAL NAS PHA ROL

THANG LA GNAS PA RNAMS LAGS, JI LTAR NA, BYANG CHUB SEMS DPA'
NYAN THOS DANG, RANG SANGS RGYAS THAMS CAD DANG, SEMS CAN THAMS
CAD KYI SPYOD LAM YANG STON L


@389A *, ,MTSUNGS PAR SPYOD PAR YANG RNAM PAR MI RTOG PA RNAMS
LAGS, JI LTAR NA, BYANG CHUB SEMS DPA' 'KHOR BA LA'ANG LTA LA MYA
NGAN LAS 'DAS PA

LA'ANG MI GNAS PA RNAMS LAGS, JI LTAR NA, BYANG CHUB SEMS DPA'
KHAMS SNA TSOGS LA'ANG RNAM PAR LTA LA CHOS KYI DBYINGS LAS KYANG
MI G-YO BA RNAMS LAGS, JI LTAR NA,

BYANG CHUB SEMS DPA' DON YANG MI 'DOR LA GNOD PAR YANG KUN TU
GDA' BA RNAMS LAGS, JI LTAR NA, BYANG CHUB SEMS DPA' BSOD NAMS
KYI NOR DANG LDAN LA THABS KYI

NOR MA MCHIS PA RNAMS LAGS, JI LTAR NA, BYANG CHUB SEMS DPA' AA
ZHES BGYI BA'I SGOS RNAM PA MA MCHIS PA'I SGOR 'JUG PA RNAMS
LAGS, JI LTAR NA, BYANG CHUB

SEMS DPA' SANGS RGYAS KYI CHOS THAMS CAD MNGON SUM DU 'GYUR BA
RNAMS LAGS, JI LTAR NA, BYANG CHUB SEMS DPA' CHOS RNAM PAR GDON
MI ZA BA RNAMS LA RNAM PAR

PHYE BA SHIN TU RNAM PAR 'BYED PA RNAMS LAGS, JI LTAR NA, BYANG
CHUB SEMS DPA' 'JIG RTEN GYI BYA BA DANG MTHUN PAR ZHUGS KYANG
NYON MONGS PA THAMS CAD KYIS MI GOS

PA RNAMS LAGS, JI LTAR NA, BYANG CHUB SEMS DPA' GZHAN DAG GIS
BLTAR MI MTHONG BA'I CHOS KYI DBANG PHYUG RNAMS LAGS, JI LTAR NA,
BYANG CHUB SEMS DPA' DE


@389B BZHIN GSHEGS PA MTHONG BA DANG MI 'BRAL BA RNAMS LAGS, JI
LTAR NA, BYANG CHUB SEMS DPA' SHIN TU DUL ZHING MI 'KHRUGS PA'I
CHOS CAN RNAMS LAGS, JI LTAR NA, BYANG CHUB

SEMS DPA' CHOS RNAMS BLANG BA MA MCHIS PAR SLOB DPON RNAMS LAGS,
JI LTAR NA, BYANG CHUB SEMS DPA' SEMS CAN THAMS CAD KYI STON PAR
GYUR PA RNAMS LAGS, JI

LTAR NA; BYANG CHUB SEMS DPA' SANGS RGYAS THAMS CAD KYI CHOS KYI
'KHOR LO RJES SU BSKOR BA RNAMS LAGS, JI LTAR NA, BYANG CHUB SEMS
DPA' SANGS RGYAS KYI CHOS THAMS

CAD LA DBANG BSKUR BA THOB PA RNAMS LAGS, DE SKAD CES GSOL PA
DANG, BCOM LDAN 'DAS KYIS BYANG CHUB SEMS DPA' SEMS DPA' CHEN PO
LHA'I COD PAN LA LEGS SO, ,

ZHES BYA BA GNANG STE, RIGS KYI BU, LEGS SO LEGS SO, ,RIGS KYI
BU, KHYOD SKYE BO MANG PO LA PHAN PA DANG, SKYE BO MANG PO LA BDE
BA DANG, 'JIG RTEN PA SNYING BRTZE BA DANG,

SKYE BO PHAL PO CHE'I DON DANG, LHA DANG, MI RNAMS LA PHAN PA
DANG, BDE BA'I PHYIR ZHUGS PA DANG, RIGS KYI BU, KHYOD DA LTAR
GYI DANG, MA 'ONGS PA'I SEMS CAN RNAMS RJES SU

GZUNG BA DANG, THEG PA CHEN PO 'DI YUN RING DU GNAS PAR BYA BA'I
PHYIR RIGS KYI BU, KHYOD DE BZHIN GSHEGS PA LA GANG DON 'DI YONGS
SU 'DRI BAR SEMS PA NI, LEGS SO, ,


@390A *, ,RIGS KYI BU, DE'I PHYIR SHIN TU LEGS PAR NYON LA YID LA
ZUNGS SHIG DANG NGAS KHYOD LA BSHAD DO, ,BCOM LDAN 'DAS, LEGS SO,
,ZHES GSOL NAS

BYANG CHUB SEMS DPA' SEMS DPA' CHEN PO LHA'I COD PAN BCOM LDAN
'DAS KYI LTAR NYAN PA DANG, BCOM LDAN 'DAS KYIS DE LA 'DI SKAD
CES BKA' STZAL TO, ,RIGS KYI BU,

BYANG CHUB SEMS DPA' CHOS BZHI DANG LDAN NA, SPOBS PA SNA TSOGS
KYI RGYAN DANG LDAN PA RNAMS YIN NO, ,BZHI GANG ZHE NA, 'DI LTA
STE, SEMS CAN THAMS CAD LA 'OD ZER THOGS

PA MED PA RNAMS RIN PO CHE DANG SDUG PA'I DNGOS PO THAMS CAD
YONGS SU BTANG ZHING YID 'GYOD PA MED PA RNAMS YIN, CHOS SMRA BA
GZHAN DAG GIS BSHAD PA MI ZLOG CING RJES

SU YI RANG STE DGA' BA DANG, MGU BA DANG, DANG BA DANG, MCHOG TU
DGA' BA THOB NAS LEGS SO, ,ZHES BYA BA SBYIN PA DANG, CHOS MNYAN
PA'AM, CHOS BGRO BA'AM, DE BZHIN

GSHEGS PA'I MCHOD RTEN GYI PHYIR RAM, MTSAN MO 'DUG PAR BSKUL NA
MCHOG TU DGA' BA DANG LDAN PA DANG, BYANG CHUB KYI SEMS KYI LHAG
PA'I BSAM PA DANG, ZANG ZING MED

PA'I SEMS KYI CHOS KYI SBYIN PA SBYIN PA STE, RIGS KYI BU, BYANG
CHUB SEMS DPA' CHOS 'DI BZHI DANG LDAN NA, SPOBS PA SNA TSOGS
RGYAN DANG LDAN PA RNAMS YIN NO, ,RIGS KYI


@390B BU; BYANG CHUB SEMS DPA' CHOS BZHI DANG LDAN NA, CHOS ZAB
MO RNAM PAR GDON MI ZA BA LA 'JUG PA SHES PA LA MKHAS PA RNAMS
YIN NO, ,BZHI GANG ZHE NA, RTEN CING 'BREL PAR

'BYUNG BA DANG RJES SU MTHUN PA DANG, BDAG GI RANG BZHIN LTAR
SEMS CAN THAMS CAD KYI RANG BZHIN RTOGS PA DANG, 'DU BYED THAMS
CAD GANG YANG MI 'GRO ,GANG NAS KYANG MA 'ONGS

PAR RAB TU SHES PA DANG, CHOS THAMS CAD NAM MKHA'I PHYAG RGYAS
BTAB PAR MOS PA STE, RIGS KYI BU, BYANG CHUB SEMS DPA' CHOS 'DI
BZHI DANG LDAN NA, CHOS ZAB MO RNAM

PAR GDON MI ZA BA LA 'JUG PA SHES PA LA MKHAS PA RNAMS YIN NO,
RIGS KYI BU, BYANG CHUB SEMS DPA' CHOS BZHI DANG LDAN NA, SEMS
CAN THAMS CAD KYI DBANG PO MCHOG

DANG, MCHOG MA YIN PA SHES PA LA MKHAS PA RNAMS YIN NO, ,BZHI
GANG ZHE NA, CHOS KYI DBYINGS KYI SGO SHIN TU SBYANGS PA DANG,
SGRIB PA MED PA'I SGO MNGON SUM DU GYUR PA DANG, MNGON

PAR SHES PAS RNAM PAR RTZE BA SHES PA DANG, SEMS LAS SU RUNG
ZHING TING NGE 'DZIN PHUN SUM TSOGS PA STE, RIGS KYI BU, BYANG
CHUB SEMS DPA' CHOS 'DI BZHI DANG LDAN NA, SEMS

CAN THAMS CAD KYI DBANG PO MCHOG DANG, MCHOG MA YIN PA SHES PA LA
MKHAS PA RNAMS YIN NO, ,RIGS KYI BU, BYANG CHUB SEMS DPA' CHOS
BZHI DANG LDAN NA, SO SO CI


@391A *, ,RIGS PAR CHOS STON PA LA MKHAS PA RNAMS YIN NO, ,BZHI
GANG ZHE NA, SO SO YANG DAG PAR RIG PA SHES PA DANG, SEMS CAN
GZUD PA SHES PA DANG,

CHOS RAB TU RNAM PAR 'BYED PA'I SHES PA DANG, BDAG GI SEMS
SBYANGS PAS SEMS CAN THAMS CAD KYI SEMS SBYANGS PAR RAB TU SHES
PA STE, RIGS KYI BU, BYANG CHUB

SEMS DPA' CHOS 'DI BZHI DANG LDAN NA, SO SO CI RIGS PAR CHOS STON
PA LA MKHAS PA RNAMS YIN NO, ,RIGS KYI BU, BYANG CHUB SEMS DPA'
CHOS BZHI DANG LDAN NA,

SEMS CAN THAMS CAD LA SEMS KYI BSAM PA MNYAM ZHING SPYOD PA SHES
PA LA 'JUG PAR MKHAS PA RNAMS YIN NO, ,BZHI GANG ZHE NA, SHES RAB
KYIS 'DZUD PA DANG, YE SHES

CHAGS PA MED PA DANG, THABS KYIS ZHUGS PAS SGRIB PA THAMS CAD
RGYUN BCAD PA DANG, BLO SHIN TU SBYANGS PA STE, RIGS KYI BU,
BYANG CHUB SEMS DPA' CHOS 'DI BZHI

DANG LDAN NA, SEMS CAN THAMS CAD LA SEMS KYI BSAM PA MNYAM ZHING,
SPYOD PA SHES PA LA 'JUG PAR MKHAS PA RNAMS YIN NO, ,RIGS KYI BU,
BYANG CHUB SEMS

DPA' CHOS BZHI DANG LDAN NA, RGYU DANG, BYA BA DANG, LAS KYI RNAM
PAR SMIN PA LA 'JUG PAR SHES PA LA BRJED PA MED PAR SPYOD PA
RNAMS YIN NO, ,BZHI GANG ZHE NA, CHAD PAR


@391B SMRA BA MA YIN PA DANG, RTAG PAR SMRA BA MA YIN PA DANG,
RGYU DANG, BYA BA DANG, LAS KYI 'BRAS BU LA YANG DAG PA JI LTA BA
BZHIN DU 'JUG PA DANG, CHOS LA CHOS NYID DU BYED CING CHOS

LA CHOS SU SMRA'I, 'DI LA BDAG DANG, BDAG GIR MI SMRA BA STE, DE
LTAR BYA BA LA 'JUG PAS RGYU DANG, BYA BA DANG, LAS KYI 'BRAS BU
MA RUNG BAR MI BYED PA STE, RIGS KYI BU, BYANG

CHUB SEMS DPA' CHOS 'DI BZHI DANG LDAN NA, RGYU DANG, BYA BA
DANG, LAS KYI RNAM PAR SMIN PA LA 'JUG PA SHES PA LA BRJED PA MED
PAR SPYOD PA RNAMS YIN NO, ,RIGS KYI

BU; BYANG CHUB SEMS DPA' CHOS BZHI DANG LDAN NA, SBYIN PA'I RGYUN
GYIS BRGYAN PA RNAMS YIN NO, ,BZHI GANG ZHE NA, MTSAN GYIS LEGS
PAR BRGYAN PA RNAMS YIN, DPE BYAD

BZANG POS RNAM PAR SPRAS PA RNAMS YIN, GZUGS LTA BAS MI NGOMS PA
RNAMS YIN, LAG NA RIN PO CHE THOB PAS LONGS SPYOD MI ZAD PA STE,
RIGS KYI BU, BYANG CHUB SEMS

DPA' CHOS 'DI BZHI DANG LDAN NA, SBYIN PA'I RGYAN GYIS BRGYAN PA
RNAMS YIN NO, ,RIGS KYI BU, BYANG CHUB SEMS DPA' CHOS BZHI DANG
LDAN NA, TSUL KHRIMS KYI RGYAN GYIS BRGYAN

PA RNAMS YIN NO, ,BZHI GANG ZHE NA, 'KHOR LOS BSGYUR BA'I RGYAL
POR 'GYUR ZHING BYANG CHUB KYI SEMS KYIS BRGYAN PA DANG, LHA'I
DBANG PO BRGYA BYIN DU 'GYUR ZHING BYANG CHUB KYI


@392A *, ,SEMS KYIS BRGYAN PA DANG, MI MDZED KYI BDAG PO TSANGS
PAR 'GYUR ZHING BYANG CHUB KYI SEMS KYIS BRGYAN PA DANG, NGAN
'GRO THAMS CAD YANG DAG PAR

BCAD NAS LHA DANG MIR SKYE BA YONGS SU BZUNG BAR GYUR CING BYANG
CHUB KYI SEMS KYIS BRGYAN PA YIN TE, RIGS KYI BU, BYANG CHUB SEMS
DPA' CHOS 'DI BZHI DANG LDAN NA, TSUL

KHRIMS KYI RGYAN GYIS BRGYAN PA RNAMS SU RIG PAR BYA'O, ,RIGS KYI
BU, BYANG CHUB SEMS DPA' CHOS BZHI DANG LDAN NA, BZOD PA'I RGYAN
GYIS BRGYAN PA RNAMS YIN NO, ,BZHI GANG

ZHE NA; TSANGS PA'I SKAD DANG SGRA DBYANGS LTA BU DANG LDAN PA
RNAMS YIN, KA LA PINGKA'I SGRA DANG, RNGA SGRA LTA BU DANG LDAN
PA RNAMS YIN, SKYE BO MANG POS MTHONG NA SDUG CING YID DU 'ONG BA

RNAMS YIN, DGE BA'I CHOS RNAMS LA YI DAM LA BRTAN PA RNAMS YIN
TE, RIGS KYI BU, BYANG CHUB SEMS DPA' CHOS 'DI BZHI DANG LDAN NA,
BZOD PA'I RGYAN GYIS BRGYAN PA

RNAMS SU RIG PAR BYA'O, ,RIGS KYI BU, BYANG CHUB SEMS DPA' CHOS
BZHI DANG LDAN NA, BRTZON 'GRUS KYI RGYAN GYIS BRGYAN PAR RIG PAR
BYA'O, ,BZHI GANG ZHE NA, DAM BCAS PA

NYAMS 'OG TU CHUD PAR BYA BA'I CHO GA SHES PAS DGE BA'I CHOS
RNAMS LA YI DAM LA BRTAN PA RNAMS YIN, PHA ROL GYIS MNAN PA MED
PAS RDO RJE'I LUS RAB TU THOB PA RNAMS


@392B YIN; BYA BA CI YOD CES BYA BA LA MOS PAS GSOL BA MA BTAB
PAR SEMS CAN THAMS CAD LA DGE BA'I BSHES GNYEN BYED PA RNAMS YIN,
THOS PA'I TSOGS BSAGS PAS MI

NGOMS PA'I PHYIR YID YONGS SU MI SKYO BA RNAMS YIN TE, RIGS KYI
BU, BYANG CHUB SEMS DPA' CHOS 'DI BZHI DANG LDAN NA, BRTZON 'GRUS
KYI RGYAN GYIS BRGYAN PA RNAMS SU RIG PAR

BYA'O; ;RIGS KYI BU, BYANG CHUB SEMS DPA' CHOS BZHI DANG LDAN NA,
BSAM GTAN GYI RGYAN GYIS BRGYAN PA RNAMS YIN NO, ,BZHI GANG ZHE
NA, MI RGOD PA RNAMS YIN, MA KHENGS PA

RNAMS YIN, MU COR SMRA BA MED PA RNAMS YIN, CANG SHES KYI SEMS MI
'DOR BA RNAMS YIN TE, RIGS KYI BU, BYANG CHUB SEMS DPA' CHOS 'DI
BZHI DANG LDAN NA, BSAM

GTAN GYI RGYAN GYIS BRGYAN PA RNAMS YIN NO, ,RIGS KYI BU, BYANG
CHUB SEMS DPA' CHOS BZHI DANG LDAN NA, SHES RAB KYI RGYAN GYIS
BRGYAN PA RNAMS YIN NO, ,BZHI GANG ZHE NA, 'DI

LTA STE; BDAG DANG, SEMS CAN DANG, SROG DANG, GSO BA DANG, SKYES
BU DANG, GANG ZAG TU SMRA BA MED PA RNAMS YIN, SPOBS PA CHAGS PA
MED PA RNAMS YIN, TSIG THAMS CAD

RAB TU DBYE BA BSTAN PA SHES PA LA MKHAS PA RNAMS YIN, CHOS THAMS
CAD LA SOM NYI MED CING THE TSOM DANG BRAL BA RNAMS YIN TE, RIGS
KYI BU, BYANG CHUB SEMS DPA' CHOS 'DI


@393A *, ,BZHI DANG LDAN NA, SHES RAB KYI RGYAN GYIS BRGYAN PA
RNAMS YIN NO, ,RIGS KYI BU, BYANG CHUB SEMS DPA' CHOS BZHI DANG
LDAN NA, TSANGS PA'I LAM LA

MKHAS PA RNAMS YIN NO, ,BZHI GANG ZHE NA, 'DI LTA STE, SEMS CAN
THAMS CAD KYI DPUNG GNYEN BYA BA'I PHYIR MNGON PAR SGRUB PA'I
BYAMS PA DANG, SEMS CAN THAMS CAD

YONGS SU SMIN PAR BYA BA'I PHYIR MNGON PAR SGRUB PA'I SNYING RJE
CHEN PO DANG, CHOS THAMS CAD LA DGA' BAS MNGON PAR SGRUB PA'I
DGA' BA DANG, DE BZHIN GSHEGS PA'I YE

SHES KYI PHYIR MNGON PAR SGRUB PA'I BTANG SNYOMS TE, RIGS KYI BU,
BYANG CHUB SEMS DPA' CHOS 'DI BZHI DANG LDAN NA, TSANGS PA'I LAM
LA MKHAS PA RNAMS YIN NO, ,RIGS

KYI BU; BYANG CHUB SEMS DPA' CHOS BZHI DANG LDAN NA, MNGON PAR
SHES PA LAS MI NYAMS PA RNAMS YIN NO, ,BZHI GANG ZHE NA, 'DI LTA
STE, BSAM GTAN BZHI SDUD PA'I

SHES PA DANG, GZUGS MED PA'I SNYOMS PAR 'JUG PA BZHI SGRUB PA'I
THABS SHES PA DANG, RANG GI SEMS LA DBANG SGYUR BA'I CHOS SHES PA
DANG, SANGS RGYAS LA BLTA

BA'I PHYIR SANGS RGYAS KYI ZHING MTHA' YAS PAR 'GRO BA STE, RIGS
KYI BU, BYANG CHUB SEMS DPA' CHOS 'DI BZHI DANG LDAN NA, MNGON
PAR SHES PA LAS MI NYAMS PA RNAMS


@393B YIN NO; ;RIGS KYI BU, BYANG CHUB SEMS DPA' CHOS BZHI DANG
LDAN NA, G-YUL LAS RNAM PAR RGYAL BA RNAMS YIN NO, ,BZHI GANG ZHE
NA, 'DI LTA STE, NANG NYE BAR ZHI BA DANG,

PHYI ROL TU MI RGYU BA DANG, CHOS THAMS CAD LA SGYU MA LTA BUR
RAB TU RTOG PA'I SHES PA DANG, YE SHES KYI STOBS CAN YIN GYI NYON
MONGS PA'I STOBS CAN MA YIN PA STE, RIGS KYI

BU; BYANG CHUB SEMS DPA' CHOS 'DI BZHI DANG LDAN NA, G-YUL LAS
RNAM PAR RGYAL BA RNAMS YIN NO, ,RIGS KYI BU, BYANG CHUB SEMS
DPA' CHOS BZHI DANG LDAN NA, RGAL

NAS PHA ROL THANG LA GNAS PA RNAMS YIN NO, ,BZHI GANG ZHE NA, 'DI
LTA STE, 'DOD PA'I CHU BO'ANG RAB TU SHES LA 'DOD CHAGS DANG BRAL
BA'ANG MNGON SUM DU MI BYED PA DANG,

SRID PA'I CHU BO'ANG RAB TU SHES LA BSAM BZHIN DU'ANG SKYE BA
DANG, LTA BA'I CHU BO'ANG RAB TU SHES LA LTA BA'I BCING PAS
BCINGS PA'ANG MI 'DOR BA DANG, MA RIG PA'I CHU BO'ANG

RAB TU SHES LA RTEN CING 'BREL PAR 'BYUNG BA'I RJES SU MTHUN PAR
YANG BYED PA STE, RIGS KYI BU, BYANG CHUB SEMS DPA' CHOS 'DI BZHI
DANG LDAN NA, RGAL NAS PHA ROL THANG LA

GNAS PA RNAMS YIN NO, ,RIGS KYI BU, BYANG CHUB SEMS DPA' CHOS
BZHI DANG LDAN NA, NYAN THOS DANG, RANG SANGS RGYAS THAMS CAD
DANG, SEMS CAN THAMS CAD KYI SPYOD


@394A *, ,LAM YANG STON LA MTSUNGS PAR SPYOD PA'ANG RNAM PAR MI
RTOG PA RNAMS YIN NO, ,BZHI GANG ZHE NA, 'DI LTA STE, SGYU MA LTA
BU'I TING NGE 'DZIN SHIN TU YONGS SU

BSGRUBS PA DANG, CHOS THAMS CAD RNAM PAR BSGRUBS PAS SO SOR NYE
BAR GNAS PA'I MTSAN NYID DU SHIN TU BRTAGS PA DANG, MNGON PAR
SHES PA LNGAS RNAM PAR RTZE BA

SHES PA DANG LDAN PA DANG, YID KYI LUS MNGON PAR BSGRUBS PA LA
MKHAS PA STE, RIGS KYI BU, BYANG CHUB SEMS DPA' CHOS 'DI BZHI
DANG LDAN NA, NYAN THOS DANG, RANG

SANGS RGYAS THAMS CAD DANG, SEMS CAN THAMS CAD KYI SPYOD LAM YANG
STON LA MTSUNGS PAR SPYOD PAR YANG RNAM PAR MI RTOG PA RNAMS YIN
NO, ,RIGS KYI BU, BYANG CHUB

SEMS DPA' CHOS BZHI DANG LDAN NA, 'KHOR BA LA'ANG LTA LA MYA NGAN
LAS 'DAS PA LA'ANG MI GNAS PA RNAMS YIN NO, ,BZHI GANG ZHE NA,
'DI LTA STE, SANGS RGYAS KYI

BYIN GYI RLABS DANG, SNYING RJE CHEN PO'I SEMS DANG, THABS LA
MKHAS PA DANG, SNGON GYI YI DAM MI 'DOR BA STE, RIGS KYI BU,
BYANG CHUB SEMS DPA' CHOS BZHI DANG

LDAN NA; 'KHOR BA LA'ANG LTA LA MYA NGAN LAS 'DAS PA LA'ANG MI
GNAS PA RNAMS YIN NO, ,RIGS KYI BU, BYANG CHUB SEMS DPA' CHOS
BZHI DANG LDAN NA, KHAMS SNA TSOGS


@394B LA'ANG RNAM PAR LTA LA CHOS KYI DBYINGS LAS KYANG MI
G-YO'O, ,BZHI GANG ZHE NA, 'DI LTA STE, SEMS CAN RANG BZHIN MED
PAS CHOS RANG BZHIN MED PAR RTOG PA DANG, CHOS RANG BZHIN

MED PAS SEMS CAN RANG BZHIN MED PAR RTOG PA DANG, SEMS CAN RANG
BZHIN MED PAS SANGS RGYAS KYI CHOS RANG BZHIN MED PAR MOS PA
DANG, SEMS CAN RANG BZHIN MED PA LA

SOM NYI MED CING THE TSOM DANG BRAL BA YIN TE, RIGS KYI BU, BYANG
CHUB SEMS DPA' CHOS 'DI BZHI DANG LDAN NA, KHAMS SNA TSOGS LA'ANG
RNAM PAR LTA LA CHOS KYI DBYINGS LAS

KYANG MI G-YO'O, ,RIGS KYI BU, BYANG CHUB SEMS DPA' CHOS BZHI
DANG LDAN NA, DON YANG MI 'DOR LA GNOD PAR YANG KUN TU SNANG NGO,
,BZHI GANG ZHE NA, 'DI LTA STE, BSAM PA

MYA NGAN LAS 'DAS PAR SONG BA RNAMS YIN, SBYOR BA 'KHOR BAR SONG
BA RNAMS YIN, SANGS RGYAS KYI CHOS THAMS CAD YONGS SU BSKANG BA
LA BSAM PA SONG BA RNAMS YIN,

NYAN THOS DANG, RANG SANGS RGYAS KYI YUL LA'ANG KUN TU SNANG BA
RNAMS YIN TE, RIGS KYI BU, BYANG CHUB SEMS DPA' CHOS 'DI BZHI
DANG LDAN NA, DON YANG MI 'DOR LA GNOD

PAR YANG KUN TU SNANG NGO, ,RIGS KYI BU, BYANG CHUB SEMS DPA'
CHOS BZHI DANG LDAN NA, BSOD NAMS KYI NOR DANG LDAN LA THABS KYI
NOR MED PA RNAMS YIN NO, ,BZHI GANG ZHE NA,


@395A *, ,'DI LTA STE, RGYA CHEN PO LA MOS PA'I SEMS CAN 'DUL
BA'I PHYIR BSOD NAMS KYIS 'KHOR LOS BSGYUR BA DANG, BRGYA BYIN
DANG TSANGS PA'I BSOD NAMS

KYANG NYE BAR STON PA DANG, 'GRO BA PHAL PA 'DUL BA'I PHYIR DBUL
ZHING DMAN PAR YANG NYE BAR SNYOM PA DANG, SLONG BA MTHONG NA
BDOG PA THAMS CAD GTONG ZHING NOR MED PAR YANG

'GYUR BA DANG, NOR CHEN PO DANG LDAN PA MTHONG NA BSOD NAMS KYI
LONGS SPYOD ZAD MI SHES PAR YANG NYE BAR STON PA STE, RIGS KYI
BU, BYANG CHUB SEMS DPA' CHOS 'DI BZHI

DANG LDAN NA, BSOD NAMS KYI NOR DANG LDAN PA YIN LA, THABS KYI
NOR MED PA RNAMS YIN NO, ,RIGS KYI BU, BYANG CHUB SEMS DPA' CHOS
BZHI DANG LDAN NA, AA ZHES BYA BA'I

SGOS RNAM PA MED PA'I SGO LA 'JUG PA RNAMS YIN NO, ,BZHI GANG ZHE
NA, 'DI LTA STE, 'DU BYED THAMS CAD MI RTAG PAR SHES PA SBYONG BA
DANG, 'DU BYED THAMS CAD GZOD MA NAS

SDUG BSNGAL LO, ,ZHES BYANG CHUB RAB TU RNYED PA DANG, ,CHOS
THAMS CAD BDAG MED DO, ,ZHES LTA BAR GYUR PA YONGS SU SBYONG BA
DANG, MYA NGAN LAS 'DAS PA NI, GZOD MA NAS ZHI

BA ZHES YE SHES LA 'JUG PA STE, RIGS KYI BU, BYANG CHUB SEMS DPA'
CHOS 'DI BZHI DANG LDAN NA, AA ZHES BYA BA'I SGOS RNAM PA MED
PA'I SGO LA 'JUG PA RNAMS YIN NO, ,RIGS


@395B KYI BU; BYANG CHUB SEMS DPA' CHOS BZHI DANG LDAN NA, SANGS
RGYAS KYI CHOS THAMS CAD MNGON SUM DU 'GYUR BA YIN NO, ,BZHI GANG
ZHE NA, 'DI LTA STE, SHES RAB KYI MIG SHIN TU

RNAM PAR DAG PA RNAMS YIN, CHOS KYI MIG GIS SNANG BA THOB PA
RNAMS YIN, SANGS RGYAS KYI SPYAN MNGON SUM DU GYUR PA RNAMS YIN,
SANGS RGYAS KYI CHOS THAMS CAD LA DBANG

BSKUR BA THOB PA RNAMS YIN TE, RIGS KYI BU, BYANG CHUB SEMS DPA'
CHOS 'DI BZHI DANG LDAN NA, SANGS RGYAS KYI CHOS THAMS CAD MNGON
SUM DU 'GYUR BA RNAMS YIN NO, ,RIGS

KYI BU; BYANG CHUB SEMS DPA' CHOS BZHI DANG LDAN NA, CHOS RNAM
PAR GDON MI ZA BA RNAMS LA RNAM PAR PHYE BA SHIN TU RNAM PAR
'BYED PA RNAMS YIN NO, ,BZHI GANG ZHE NA, 'DI LTA STE,

SO SO YANG DAG PAR RIG PA SHES PA SGRIB PA MED PA DANG, BDEN PA
RNAM PAR DGOD PA SHES PA DANG, RTON PA LA GNAS SU SHES PA DANG,
GZUNGS LA G-YENG BA MED PAR SHES PA STE,

RIGS KYI BU, BYANG CHUB SEMS DPA' CHOS 'DI BZHI DANG LDAN NA,
CHOS RNAM PAR GDON MI ZA BA RNAMS LA RNAM PAR PHYE BA SHIN TU
RNAM PAR 'BYED PA RNAMS YIN NO, ,RIGS KYI BU,

BYANG CHUB SEMS DPA' CHOS BZHI DANG LDAN NA, 'JIG RTEN GYI BYA BA
DANG MTHUN PAR ZHUGS KYANG NYON MONGS PA THAMS CAD KYIS MI GOS PA
RNAMS YIN NO, ,BZHI GANG ZHE NA, 'DI LTA


@396A *, ,STE; 'JIG RTEN GYI CHOS MNGON SUM DU GYUR PA DANG, 'JIG
RTEN LAS SEMS CAN YANG DAG PAR SGROL BA DANG, RJES SU CHAGS PA
DANG KHONG KHRO BA SPONG BA

DANG, GZOD MA NAS RNAM PAR DAG CING 'OD GSAL BAS KYANG RANG BZHIN
GYIS NYON MONGS PA MED PA YIN TE, RIGS KYI BU, BYANG CHUB SEMS
DPA' CHOS 'DI BZHI DANG LDAN NA,

'JIG RTEN GYI BYA BA DANG MTHUN PAR ZHUGS KYANG NYON MONGS PA
THAMS CAD KYIS MI GOS PA RNAMS YIN NO, ,RIGS KYI BU, BYANG CHUB
SEMS DPA' CHOS BZHI DANG LDAN NA, GZHAN

DAG GIS BLTAR MI MTHONG BA'I CHOS KYI DBANG PHYUG RNAMS YIN NO,
,BZHI GANG ZHE NA, 'DI LTA STE, SEMS KYI DBANG PHYUG DANG, SHES
RAB KYI DBANG PHYUG DANG, YE SHES KYI DBANG

PHYUG DANG, THABS KYI DBANG PHYUG STE, RIGS KYI BU, BYANG CHUB
SEMS DPA' CHOS 'DI BZHI DANG LDAN NA, GZHAN DAG GIS BLTAR MI
MTHONG BA'I CHOS KYI DBANG PHYUG RNAMS YIN NO, ,

RIGS KYI BU, BYANG CHUB SEMS DPA' CHOS BZHI DANG LDAN NA, DE
BZHIN GSHEGS PA MTHONG BA DANG MI 'BRAL BA RNAMS YIN NO, ,BZHI
GANG ZHE NA, 'DI LTA STE, SEMS CAN

RNAMS SANGS RGYAS MTHONG BA YANG DAG PAR 'DZIN DU 'JUG PA DANG,
SEMS CAN RNAMS CHOS NYAN PA YANG DAG PAR 'DZIN DU 'JUG PA DANG,
SEMS CAN RNAMS BYANG CHUB KYI


@396B SEMS YANG DAG PAR 'DZIN DU 'JUG PA DANG, SANGS RGYAS RJES
SU DRAN PA'I TING NGE 'DZIN DANG MI 'BRAL BA YIN TE, RIGS KYI BU,
BYANG CHUB SEMS DPA' CHOS 'DI BZHI DANG LDAN NA,

DE BZHIN GSHEGS PA MTHONG BA DANG MI 'BRAL BA RNAMS YIN NO, ,RIGS
KYI BU, BYANG CHUB SEMS DPA' CHOS BZHI DANG LDAN NA, SHIN TU DUL
ZHING MI 'KHRUGS PA'I CHOS CAN RNAMS

YIN NO; ;BZHI GANG ZHE NA, 'DI LTA STE, 'PHAGS PA 'JIG RTEN LAS
'DAS PA'I SHES RAB KYIS RNAM PAR GROL BA'I YE SHES MTHONG BA
MNGON SUM DU GYUR PA DANG, BDEN PA LA NYE BAR

BRTAGS PAS CHOS THAMS CAD JI LTA BA BZHIN PA DANG, BAG CHAGS KYI
MTSAMS SBYOR BA THAMS CAD YANG DAG PAR GCOD PA LA MKHAS PAR GYUR
PA DANG, NYON MONGS PAS MI 'KHRUGS

PA'I CHOS CAN TE, RIGS KYI BU, BYANG CHUB SEMS DPA' CHOS BZHI
DANG LDAN NA, SHIN TU DUL ZHING MI 'KHRUGS PA'I CHOS CAN RNAMS
YIN NO, ,RIGS KYI BU, BYANG CHUB SEMS DPA' CHOS

BZHI DANG LDAN NA, CHOS RNAMS BLANG BA MED PAR SLOB DPON RNAMS
YIN NO, ,BZHI GANG ZHE NA, 'DI LTA STE, SEMS CAN THAMS CAD LA
PHAN PA'I DNGOS PO PHUN SUM TSOGS PA RNAMS YIN,

SEMS CAN YONGS SU SMIN PAR BYA BA LA BRTAN ZING BSAM PA SGYU MED
PA RNAMS YIN, BDAG GI BDE BA LA MI CHAGS PA RNAMS YIN, GANG YE
SHES YONGS SU TSO LA BA DE'ANG SEMS CAN


@397A *, ,THAMS CAD KYI CHED DU YIN GYI BDAG 'BA' ZHIG GI PHYIR
MA YIN PA STE, RIGS KYI BU, BYANG CHUB SEMS DPA' CHOS 'DI BZHI
DANG LDAN NA, CHOS RNAMS BLANG

PA MED PAR SLOB DPON RNAMS YIN NO, ,RIGS KYI BU, BYANG CHUB SEMS
DPA' CHOS BZHI DANG LDAN NA, SEMS CAN THAMS CAD KYI STON PAR GYUR
PA RNAMS YIN NO, ,BZHI GANG ZHE NA,

'DI LTA STE, BDAG GI DON GTONG ZHING GZHAN GYI DON BYED PA RNAMS
YIN, BDAG GI BDE BA THAMS CAD GTONG ZHING SEMS CAN RNAMS LA CHOS
KYI BDE BA SBYIN PA RNAMS YIN, JI LTAR

THOS PA'I CHOS STON PA LA NGAL BA MED PA RNAMS YIN, CHOS KYI 'TSO
BAS 'TSO YI ZANG ZING GIS 'TSO BA MA YIN PA STE, RIGS KYI BU,
BYANG CHUB SEMS DPA' CHOS 'DI BZHI DANG LDAN

NA; SEMS CAN THAMS CAD KYI STON PAR GYUR PA RNAMS YIN NO, ,RIGS
KYI BU, BYANG CHUB SEMS DPA' CHOS BZHI DANG LDAN NA, SANGS RGYAS
THAMS CAD KYI CHOS KYI 'KHOR LO

RJES SU BSKOR BA RNAMS YIN NO, ,BZHI GANG ZHE NA, 'DI LTA STE,
GZUNGS RAB TU THOB PA DANG, SPOBS BA RGYUN MI CHAD PA DANG, SEMS
CAN GYI BSAM PA SHES PA LA 'JUG PA

DANG, MYA NGAN LAS 'DAS PA'I LAM DU KHRID CING MI PHYED PA'I CHOS
STON PA YIN TE, RIGS KYI BU, BYANG CHUB SEMS DPA' CHOS 'DI BZHI
DANG LDAN NA, SANGS RGYAS THAMS CAD


@397B KYI CHOS KYI 'KHOR LO RJES SU BSKOR BA RNAMS YIN NO, ,RIGS
KYI BU, BYANG CHUB SEMS DPA' CHOS BZHI DANG LDAN NA, SANGS RGYAS
KYI CHOS THAMS CAD LA DBANG BSKUR BA THOB PA RNAMS

YIN NO; ;BZHI GANG ZHE NA, 'DI LTA STE, SPYOD PA THAMS CAD LAS
RAB TU 'DAS PA RNAMS YIN, BYANG CHUB SEMS DPA'I SPYOD PA LAS MI
LDOG CING MI SKYE BA'I CHOS LA BZOD PA RAB TU

THOB PA RNAMS YIN, BSAM BZHIN DU TSE DANG, 'CHI 'PHO DANG, SKYE
BA'ANG STON LA PHYIR MI LDOG PA'I PHYIR RGYAS KYANG BTAB PA RNAMS
YIN, DE BZHIN GSHEGS PA'I PHYAG RGYAL YANG DAG

PAR GZHOL ZHING SA BCUR NGES PAR BYUNG NA SA NAS SAR 'PHAR BA LA
MKHAS PA YIN TE, RIGS KYI BU, BYANG CHUB SEMS DPA' CHOS 'DI BZHI
DANG LDAN NA, SANGS RGYAS KYI CHOS THAMS

CAD LA DBANG BSKUR BA THOB PA RNAMS YIN NO, ,BCOM LDAN 'DAS KYIS
BZHI PA SGRUB PA'I CHOS KYI RNAM GRANGS 'DI BSHAD PA NA STONG
GSUM GYI STONG CHEN PO'I 'JIG RTEN GYI KHAMS

'DI RNAM PA DRUG TU G-YOS NAS SNANG BA CHEN POS KYANG 'JIG RTEN
GYI KHAMS KHYAB PAR GYUR TO, ,STENG GI PAR SNANG LAS LHA BYE BA
KHRIG KHRIG BRGYA STONG GIS LHA'I GLU DBYANGS BLANGS TE LHA'I

ME TOG MAND'A RA BA'I CHAR RAB TU PHAB NAS 'DI SKAD CES KYE MA'O
BCOM LDAN 'DAS KYIS 'DIR SANGS RGYAS BCOM LDAN 'DAS RNAMS KYI BLA
NA MED PA YANG DAG PAR RDZOGS PA'I BYANG CHUB BZHI


@398A *, ,PA SGRUB PA'I CHOS KYI RNAM GRANGS 'DI LAS BSTAN PA 'DI
NI, BSKAL PA BYE BA KHRAG KHRIG GRANGS MED PA NAS BSGRUBS PA LAGS
SO, ,BCOM LDAN 'DAS, GANG

BZHI PA SGRUB PA'I CHOS KYI RNAM GRANGS 'DI NYAN PA DANG, MNYAN
NAS MOS PA DANG, MOS NAS 'DZIN PA DANG, 'CHANG BA DANG, KLOG PA
DANG, KUN CHUB PAR BGYID PA DANG, GZHAN

DAG LA'ANG STON PA DANG, BYANG CHUB KYI SEMS DANG MI 'BRAL BA'I
SEMS CAN DE DAG NI, DGE BA'I RTZA BA NGAN NGON DANG LDAN PA MA
LAGS TE, DE DAG NI, JI LTAR DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS DA LTAR
SENGGE'I SGRA SGROG PA BZHIN DU LHA DANG, MI DANG, LHA MA YIN GYI
'JIG RTEN GYI MDUN DU SENGGE'I SGRA SGROG PAR 'GYUR RO, ,

BCOM LDAN 'DAS, BDAG CAG KYANG BZHI PA SGRUB PA'I CHOS KYI RNAM
GRANGS 'DI THOS PAS RNYED PA LEGS PAR RNYED DO, ,ZHES CHED DU
BRJOD PA CHEN DU BRJOD DO, ,BCOM LDAN 'DAS KYIS

BZHI PA SGRUB PA'I CHOS KYI RNAM GRANGS 'DI BSHAD PA NA LHA DANG,
MI'I SROG CHAGS BRGYAD KHRI BZHI STONG NI, BLA NA MED PA YANG DAG
PAR RDZOGS PA'I BYANG CHUB TU SEMS SKYES SO, ,BYANG

CHUB SEMS DPA' KHRI NYIS STONG NI, MI SKYE BA'I CHOS LA BZOD PA
RAB TU THOB PAR GYUR TO, ,DE NAS BCOM LDAN 'DAS LA BYANG CHUB
SEMS DPA' SEMS DPA' CHEN PO LHA'I COD PAN


@398B GYIS 'DI SKAD CES GSOL TO, ,BCOM LDAN 'DAS, GANG DAG DE
BZHIN GSHEGS PA YONGS SU MYA NGAN LAS 'DAS PA'I MDO SDE 'DI LTA
BU 'DI 'DZIN PA DANG, GZHAN DAG LA RGYA CHER RAB

TU STON PA'I BYANG CHUB SEMS DPA' DE DAG CHOS DU DANG LDAN PAR
'GYUR, BCOM LDAN 'DAS KYIS BKA' STZAL PA, RIGS KYI BU, GANG DAG
DE BZHIN GSHEGS PA YONGS SU MYA NGAN

LAS 'DAS PA'I MDO SDE 'DI LTA BU 'DI 'DZIN PA DANG, GZHAN DAG
LA'ANG RGYA CHER YANG DAG PAR STON PA'I BYANG CHUB SEMS DPA' DE
DAG NI, CHOS BRGYAD DANG LDAN PAR 'GYUR RO, ,BRGYAD

GANG ZHE NA, 'DI LTA STE, DE DAG YANG DAG PAR RDZOGS PA'I BYANG
CHUB LA BSAM PA NGES TE, BSAM PA PHUN SUM TSOGS PAR 'GYUR BA
DANG, SEMS CAN THAMS CAD LA ZHE SDANG BA'I SEMS

MED DE; SHIN TU BYAMS PA BSGOM PA BSGOMS PAR 'GYUR BA DANG, SEMS
CAN THAMS CAD YONGS SU SMIN PAR BYA BA LA GNAS TE SNYING RJE CHEN
PO LA GNAS PAR 'GYUR BA DANG,

CHOS 'DOD DE CHOS DON DU GNYER BAR 'GYUR BA DANG, THOS PA TSOL
BAS MI NGOMS TE, MTSO CHEN RGYA MTSO LTA BUR 'GYUR BA DANG, LUS
DANG SROG 'DOR ZHING DAM PA'I CHOS YONGS

SU 'DZIN PAR 'GYUR BA DANG, BSOD NAMS KYI TSOGS BSAGS TE, DGE
BA'I RTZA BA BRTAN PAR 'GYUR BA DANG, SANGS RGYAS KYI BYIN GYI
RLABS KYIS BYIN GYIS BRLABS TE SMON LAM GYIS


@399A *, ,YANG DAG PAR BYUNG BAR 'GYUR BA DANG, 'KHOR GYI NANG DU
'JIGS PA MED PAS BDUD DANG PHYIR RGOL BA BCOM PAR 'GYUR BA STE,
RIGS KYI BU, GANG DE

BZHIN GSHEGS PA YONGS SU MYA NGAN LAS 'DAS PA'I MDO SDE 'DI LTA
BU 'DI 'DZIN PA DANG, GZHAN DAG LA RGYA CHER STON PA'I BYANG CHUB
SEMS DPA' DE DAG NI, CHOS BRGYAD

PO 'DI DAG DANG LDAN PAR 'GYUR RO, ,DE NAS DE'I TSE SANGS RGYAS
KYI MTHUS STONG GSUM GYI STONG CHEN PO'I 'JIG RTEN GYI KHAMS 'DI
RNAM PA DRUG TU G-YOS PAR GYUR TO, ,STONG

GSUM GYI STONG CHEN PO'I 'JIG RTEN GYI KHAMS 'DI NA GANG DAG SA
PHYOGS MTHO DMA' CAN DANG, RI NAG PO DANG, CHU MIG DANG, MTSO
DANG, LTENG KA DANG, RGYA MTSO CHEN PO

DE DAG THAMS CAD MI SNANG BAR 'GYUR TO, ,SA CHEN PO 'DI THAMS CAD
KYANG LAG MTHIL LTAR MNYAM PAR GNAS PAR GYUR TO, ,CHU NA GNAS
PA'I SEMS CAN RNAMS LA'ANG

GNOD PA MED PAR GYUR TO, ,STONG GSUM GYI STONG CHEN PO'I 'JIG
RTEN GYI KHAMS 'DI NA SHING SKAM GANG DAG LO BRGYA LON PA DE DAG
THAMS CAD LAS KYANG ME TOG DANG,

'BRAS BU SNA TSOGS SKYES PAR GYUR NAS BCOM LDAN 'DAS GA LA BA DE
LOGS SU BTUD, MNGON PAR BTUD NAS PHYAG 'TSAL BAR GYUR TO, ,DE MA
YIN PA SHING GZHAN


@399B THAMS CAD LAS KYANG ME TOG DANG, 'BRAS BU SNA TSOGS SKYES
NAS BCOM LDAN 'DAS GA LA BA DE LOGS SU BTUD, MNGON PAR BTUD NAS
PHYAG 'TSAL BAR GYUR TO, ,SA CHEN PO

LAS PADMA TSAD SHING RTA'I 'KHOR LO TZAM SNA TSOGS BLTA NA SDUG
PA, KHA DOG DANG LDAN PA DRI DANG LDAN PA YID DU 'ONG BA SKYES
SO, ,SNANG BA CHEN POS KYANG STONG GSUM GYI STONG CHEN

PO'I 'JIG RTEN GYI KHAMS 'DI GSAL BAR GYUR TO, ,MI SNANG ZHING MA
DKROL BAR STENG GI BAR SNANG LAS LHA'I SIL SNYAN DANG, GLU
DBYANGS KYI SGRA BYUNG STE GRAGS PAR GYUR TO, ,RI'I

RGYAL PO GANGS CAN DANG, RI'I RGYAL PO SPOS KYI NGAD LDANG LAS
KYANG LHA'I ME TOG SNA TSOGS SNGON DRI MI MNAM PA RNAMS KYANG
MCHOG GI DRI LANGS PAR GYUR TE, DRI DES STONG GSUM GYI

STONG CHEN PO'I 'JIG RTEN GYI KHAMS 'DIR DRI ZHIM PO BSNAM PAR
GYUR TO, ,RI'I RGYAL PO GANGS CAN DANG, RI'I RGYAL PO SPOS KYI
NGAD LDANG DE LAS ME TOG GI CHAR CHEN PO BABS TE DE

DGRA BCOM LDAN 'DAS KYI 'KHOR GYI DKYIL 'KHOR GANG NA BA DER
MNGON PAR BABS NAS SA CHEN PO 'DIR ME TOG GI CHAR DE DAG GIS BUS
MO MAN CHAD NUB PAR GYUR TO, ,ME TOG GI

'DI DAG LAS ME TOG SNA TSOGS KYI CHAR RAB TU 'BAB CING, SIL SNYAN
DANG, GLU DBYANGS SNA TSOGS KYI SGRA DAG KYANG BYUNG NGO, ,STENG
GI BAR SNANG LA RIN PO CHE SNA TSOGS KYI


@400A *, ,GDUGS DPAG TSAD BRGYA STONG PHRAG BCU'I TSAD TZAM KUN
TU GNAS PAR GYUR TO, ,RIN PO CHE'I GDUGS DE LAS MU TIG GI DO SHAL
DANG, RIN PO

CHE'I DRIL BA G-YER KA'I DRIL BU SNA TSOGS KYI DRA BA 'PHYANG BAR
GYUR TO, ,DRIL BU G-YER KA'I DRA BA'I SGRA YID DU 'ONG BA, YID
DGA' BAR BYED PA, CHAGS PAR BYED PA DES STONG

GSUM GYI STONG CHEN PO'I 'JIG RTEN GYI KHAMS 'DI GO BAR BYAS PAR
GYUR TO, ,DE NAS TSE DANG LDAN PA SH'A RI'I BUS BCOM LDAN 'DAS LA
'DI SKAD CES GSOL TO, ,BCOM LDAN

'DAS; DGA' BAR BGYID PA, MGU BAR BGYID PA'I MTSAN MA RGYA CHEN PO
'DI LTA BU 'DI DANG, STONG GSUM GYI STONG CHEN PO'I 'JIG RTEN GYI
KHAMS 'DI RGYUN THAMS CAD KYIS BRGYAN

PAR GYUR PA DGA' BA 'DI SU'I SNGA LAS LAGS, BCOM LDAN 'DAS KYIS
BKA' STZAL PA, SH'A RI'I BU, 'DI NI, MI 'AM CI'I RGYAL PO SDONG
PO RI SPOS KYI NGAD LDANG NAS 'KHOR

MI 'AM CI STONG PHRAG DU MA DANG, 'KHOR DRI ZA STONG PHRAG DU MA
DANG, 'KHOR LHA STONG PHRAG DU MA DANG BCAS TE 'ONG BA DE'I SNGA
LTAS SO, ,DE SKAD GSUNGS MA THAG TU DE NAS SKAD CIG DE

LA MI 'AM CI'I RGYAL PO SDONG PO SIL SNYAN DANG, GLU DBYANGS LEN
PA BRGYAD KHRI BZHI STONG DANG, 'KHOR BRGYA STONG DU MAS BSKOR
NAS STENG GI BAR SNANG LA ME TOG GI CHUN PO'I CHAR 'BEBS


@400B SHING, BCOM LDAN 'DAS GA LA BA DER 'ONGS TE PHYIN NAS 'KHOR
DANG BCAS PAS BCOM LDAN 'DAS KYI ZHABS LA PHYAG BTZAL TE BCOM
LDAN 'DAS LA LAN GSUM BSKOR BA BYAS NAS

BCOM LDAN 'DAS KYI SPYAN SNGAR 'DUG GO ,DE NAS BCOM LDAN 'DAS KYI
SPYAN SNGAR MI 'AM CI'I RGYAL PO SDONG PO BDAG NYID KYIS PI WANG
GI KHOG PA BEE d'URYA LAS BYAS PA, DZAMBU'I GLING GI GSER

GYI SAB LE'U CAN, SA LE SBRAM DANG, NOR BU DANG, RIN PO CHE DU
MAS SPRAS PA, SNGON GYI LAS KYI RNAM PAR SMIN PAS YONGS SU
SBYANGS PA BLANGS TE SIL SNYAN BRGYAD KHRI BZHI STONG PO

DE DAG DANG LHAN CIG TU GRAG PAR BYED DO, ,MI 'AM CI'I RGYAL PO
SDONG POS PI WANG DE BLANGS MA THAG TU DE NAS PI WANG GI SGRA DES
STONG GSUM GYI STONG CHEN PO'I 'JIG RTEN GYI KHAMS DBYANGS

KYIS GO BAR GYUR TO, ,PI WANG GI SGRA DES 'DOD PA NA SPYOD PA'I
RGYUD KYI SGRA DANG, GLU'I SGRA DANG, LHA'I GLU DBYANGS KYI SGRA
RNAMS ZIL GYIS MNAN TE MI GSAL BAR GYUR TO, ,DE NAS PI WANG GI

SGRA BSKUL BAS 'DOD PA NA SPYOD PA'I LHA'I BU DE DAG GIS LHA'I
ROL MO BOR TE BCOM LDAN 'DAS GA LA BA DER LHAGS SO, ,MI 'AM CI'I
RGYAL PO SDONG POS PI WANG DE BLANGS MA THAG TU DE NAS

STONG GSUM GYI STONG CHEN PO'I 'JIG RTEN GYI KHAMS 'DI'I SHING
DANG, RI'I RGYAL PO RI RAB DANG, GANGS CAN DANG, SPOS KYI NGAD
LDANG DANG, BTANG BZUNG DANG, BTANG BZUNG CHEN PO


@401A *, ,DANG, DE MA YIN PA GZHAN RI NAG PO RNAMS DANG, RTZVA
DANG, SHING GEL PA DANG, SMAN DANG, NAGS TSAL JI SNYED PA DE DAG
THAMS CAD LDEG ,RAB TU

LDEG ,KUN TU RAB TU LDEG GO ,G-YO, ,RAB TU G-YO, ,KUN TU RAB TU
G-YO'O, ,'GUL, RAB TU 'GUL, KUN TU RAB TU 'GUL LO, ,'DI LTA STE,
DPER NA, CHANG GIS RA RO BA'I MI

'KHYOR; RAB TU 'KHYOR, KUN TU RAB TU 'KHYOR BA DE BZHIN DU SHING
DE DAG THAMS CAD DANG, RI THAMS CAD KYANG 'DUD, RAB TU 'DUD, KUN
TU RAB TU 'DUD DO, ,BAM PO GNYIS

PA; MI'AM CI'I RGYAL PO SDONG POS PI WANG KHOG PA BEE d'URYA LAS
BYAS PA BLANGS MA THAG TU DE NAS BCOM LDAN 'DAS KYI 'KHOR GYI
DKYIL 'KHOR DER 'DUS PA'I NANG NAS PHYIR MI

LDOG PA'I BYANG CHUB SEMS DPA' MA GTOGS PAR 'DOD CHAGS DANG BRAL
BA'I DGE SLONG DANG, DGE SLONG MA DANG, DGE BSNYEN DANG, DGE
BSNYEN MA DANG, LHA DANG, KLU DANG, GNOD

SBYIN DANG, DRI ZA DANG, LHA MA YIN DANG, NAM MKHA' LDING DANG,
MI 'AM CI DANG, LTO 'PHYE CHEN PO DANG, BRGYA BYIN DANG, TSANGS
PA DANG, 'JIG RTEN SKYONG BA DANG, MI DANG, MI

MA YIN PA DANG, RNAM PAR THAR PA BRGYAD LA BSAM GTAN PA'I DGRA
BCOM PA DANG, THAMS CAD DANG LDAN PA'I 'KHOR GYIS PI WANG GI SGRA
DE THOS PA DANG, PI WANG GI SGRA DE MA


@401B BZOD NAS RANG RANG GI STAN LAS LANGS TE 'DAR, RAB TU 'DAR,
KUN TU RAB TU 'DAR RO, ,'DUD, RAB TU 'DUD, KUN TU RAB TU 'DUD DO,
,GAR BYED, RAB TU GAR BYED, KUN TU RAB TU GAR

BYED DO; ;NYAN THOS CHEN PO DE DAG THAMS CAD KYANG RANG RANG GI
STAN LA MI DGA' STE 'GUL, RAB TU 'GUL ZHING SPYOD LAM YANG
'KHRUGS NAS BYIS PA CHUNG NGU BZHIN DU GAR BYED PA LTA BUR

STON TO; ;DE NAS BYANG CHUB SEMS DPA' LHA'I COD PAN GYIS NYAN
THOS CHEN PO DE DAG THAMS CAD LA 'DI SKAD CES SMRAS SO, ,TSE DANG
LDAN PA NYAN THOS CHEN PO DAG NYON MONGS PA DANG BRAL BA,

RNAM PAR THAR PA BRGYAD LA BSAM GTAN PA, BDEN PA BZHI MTHONG BAR
GYUR PA YIN NA, CI'I PHYIR RANG GI LUS 'JOG PAR MI NUS SHING, TSE
DANG LDAN PA DAG BYIS PA CHUNG NGU BZHIN DU GAR BYAD

PA LTA BUR STON, NYAN THOS CHEN PO DE DAG GIS SMRAS PA, RIGS KYI
BU, MI 'AM CI'I RGYAL PO SDONG POS PI WANG 'DI BLANGS PA DANG,
SIL SNYAN DANG, GLU DBYANGS SBYAR BAS PI WANG GI SGRA

DES BDAG CAG LA DBANG MED PAR BDAG CAG GI LUS RANG RANG GI STAN
LA 'DUG PAR MI DGA', 'DAR, RAB TU 'DAR, KUN TU RAB TU 'DAR TE
SEMS RNAM PAR BZHAG PAR YANG MA

DUS SO; ;DE NAS BYANG CHUB SEMS DPA' LHA'I COD PAN GYIS GNAS
BRTAN 'OD SRUNG CHEN PO LA 'DI SKAD CES SMRAS SO, ,BTZUN PA 'OD
SRUNG CHEN PO RGAS GTUGS 'KHOGS PA, 'DOD PA NYUNG


@402A *, ,BA; CHOG SHES PA, SBYANGS PA'I YON TAN 'DZIN PA DANG,
LHA DANG, MI DANG, LHA MA YIN DU BCAS PA'I 'JIG RTEN GYI MCHOD
RTEN DU GYUR PA YIN NA, CI'I PHYIR

RANG GI LUS 'DZIN PAR MI NUS SHING, GNAS BRTAN DU GYUR KYANG BYIS
PA CHUNG NGU BZHIN DU GAR BYED PA LTA BUR STON, GNAS BRTAN 'OD
SRUNG CHEN POS SMRAS PA, RIGS KYI BU, DPER

NA; DMU RLUNG PHYAD PA'I RLUNG LANGS PA NA SHING DANG, NAGS DANG,
RI THAMS CAD GANG GIS BDAG RNAM PAR GZHAG PA'I STOBS MED MTHU MED
DE, DE DAG THAMS CAD MI 'DOD BZHIN DU

G-YO; ;RAB TU G-YO, ,'GUL, RAB TU 'GUL LO, ,RIGS KYI BU, DE BZHIN
DU GANG 'DI MI 'AM CI'I RGYAL PO SDONG POS PI WANG BLANGS PA DE'I
SGRA THOS PAS BDAG CAG DMU RLUNG PHYAD

PAS RI CHEN PO BDAS PA BZHIN DU BDAG 'DZIN MA NUS PAR GYUR TO,
,DE CI'I PHYIR ZHE NA, SKYES BU DAM PA 'DI'I SMON LAM DANG, BSOD
NAMS DANG, YE SHES KYI KHYAD PAR NI, 'DI

'DRA STE; DES NYAN THOS KYI BSOD NAMS DANG, YE SHES DANG, GZI
BRJID THAMS CAD ZIL GYIS NON TO, ,BYANG CHUB SEMS DPA' LHA'I COD
PAN GYIS SMRAS PA, BTZUN PA 'OD SRUNG

CHEN PO; PHYIR MI LDOG PA'I BYANG CHUB SEMS DPA' RNAMS KYI DPAL
DANG, GZI BRJID DANG, STOBS LA GANG GI PHYIR PI WANG GI SGRA DES
BSKUL BA'AM, BSKYOD PAR MI NUS PAS


@402B BTZUN PA 'OD SRUNG CHEN PO, SU ZHIG BLA NA MED PA YANG DAG
PAR RDZOGS PA'I BYANG CHUB TU SEMS MI SKYED, DE CI'I PHYIR ZHE
NA, GANG NYI CHE'I YE SHES DANG LDAN PA RNAMS KYI STOBS DANG,

GZI BRJID DE NI, PI WANG GI SGRA 'DIS ZIL GYIS NON TO, ,GANG THEG
PA CHEN PO LA ZHUGS PA RNAMS KYI STOBS DANG, GZI BRJID DE LA NI,
ZIL GYIS GNON PAR MI NUS PA LA LTOS, DE NAS

MI 'AM CI'I RGYAL PO SDONG POS PI WANG GI SGRA DE SGROG PA NA
SANGS RGYAS KYI MTHU DANG, MI 'AM CI'I RGYAL PO SDONG PO'I SNGON
GYI SMON LAM GYI BYIN GYI RLABS KYIS PI WANG DE DANG, SIL SNYAN

BRGYAD KHRI BZHI STONG PO DE DAG LAS TSIGS SU BCAD PA 'DI DAG
BYUNG NGO, ,THAM 'BRING DANG DE BZHIN MCHOG RNAMS KYI, ,CHOS
RNAMS THAMS CAD MNYAM ZHING CHOS RNAMS DBEN, ,ZHI BA STONG

PA MI 'GYUR 'KHRUGS PA MED, ,GZOD NAS DAG STE DRI MED NAM MKHA'
BZHIN, ,GANG DAG DA LTAR GYI DANG 'DAS PA YI, ,SEMS CAN KUN MNYAM
SEMS CAN SEMS CAN MED, ,SEMS CAN

SKAD DU SGRA RNAMS 'BYUNG BA YANG, ,CHOS KYI SGRA DANG MTSUNGS TE
DE YANG MED, ,ZHING RNAMS THAMS CAD ZHING MNYAM ZHING MIN TE,
,BAR SNANG DANG NI MTSUNGS SHING MNYAM PAR SNANG, ,'PHEL BA

MA YIN MI ZAD MA SKYES TE, ,GSOB GSOG NAM MKHA' LTA BUR RNAM PAR
DAG ,SANGS RGYAS KUN MNYAM SANGS RGYAS SANGS RGYAS YIN, ,CHOS
DBYINGS NGES PAR 'DRES PA MED PA STE, ,TSUL


@403A *, ,KHRIMS SHES RAB YE SHES RNAM GROL MNYAM, ,MTSAN NYID
GCIG STE MTSAN MNYAM MTSAN NYID MED, ,NYON MONGS THAMS CAD NYON
MONGS MA YIN GROL, ,

RTOG DANG RTOG PA KUN RTOG RNAM PAR RTOG ,NANG NA RGYU BAM YIN
PHYI ROL MIN, ,'DU SHES MDUD PA PHYIN CI LOG LAS GYUR, ,RNAM PAR
RTOG PAS CHOS DBYINGS MING BTAGS PA, ,MING

DE NYID KYANG GZHAN MIN DE BZHIN MIN, ,MING DANG GZUGS KYI RANG
BZHIN RJES RTOGS PA, ,DE DAG RTAG TU MI CHAGS 'JIG RTEN SPYOD,
,GANG RNAMS 'DAS PA'I BDE GSHEGS

GANGS [?] MED PA, ,DE DAG GIS NI GANG GSUNGS CHOS MANG PO, ,GZOD NAS
ZAD CING DENGS DANG 'JIGS LAS DBEN, ,DE DAG YUL DANG PHYOGS SU
'GRO MA YIN, ,CHOS 'DI DAG NI

YI GE LAS BYUNG STE, ,YI GE GANG DAG ZAD CAN ZAD PA'I CHOS, ,YI
GE ZAD PA'I CHOS NYID SHES PAS NA, ,CHOS RNAMS KUN LA RNAM PAR
RTOG MI BYED, ,SEMS KYI RGYUD NI RGYUD

MNYAM RGYUD MA YIN, ,RANG BZHIN GZHAN DANG GZHAN TE CHAGS PA MED,
,SEMS DANG SEMS BYUNG CHOS MTHA' MED SHES PAS, ,'PHAGS PA RNAMS
NI MNYAM PA'I CHOS LA 'JUG,

MTHA' DANG MTHA' MED KUN CHAD RNAM PAR CHAD, ,THOG MA THA MA PAR
MA MNYAM GYUR PA, ,DUS GSUM DAG NI DBEN PAS SHES PA MNYAM, ,SHES
PA DE YANG MTHA' YOD MA YIN NO, ,


@403B SKYE BO RTAG TU MING DANG GZUGS LA CHAGS, MTHA' DANG MTHA'
MED LTA BAS GOS PA RNAMS, ,RGYU DANG RKYEN LAS BYUNG BAR SHES PAS
NA, ,BDAG DANG SEMS CAN RNAM PAR RTOG MA YIN,

BDAG LAS LDANG BA RTAG TU LDANG MA YIN, ,CHOS DE KUN NAS BSLANG
BA MED PA STE, ,GANG DAG LDANG DANG LDANG PA MED RTOGS PA, ,DE
DAG BZOD PA MNYAM NYID RJES MTHUN PA, ,CHOS KUN RTAG

TU BDAG MED RANG BZHIN TE, ,SPRIN DANG GLOG DANG NAM MKHA' LTA BU
GSOG ,BDAG DANG SEMS CAN RTAG TU RANG BZHIN STONG, ,'DI NI GZUNGS
KYI PHYAG RGYAR 'JUG PA'O, ,CHOS RNAMS

MTSAN NYID GCIG STE MTSAN NYID MED, ,GANG GIS THAR PA'I SGO GSUM
RNAM RTOGS NAS, ,THUG PA MED PA'I CHOS RNAMS STON BYED KYANG,
,CHOS LA YONGS SU RTOG PA MI BYED DO, ,THA MA

'BRING DANG DE BZHIN MCHOG RNAMS KYI, ,CHOS 'DI DAG NI YI GE LAS
BYUNG STE, ,YI GE RNAMS LA RNAM PAR RTOG MI BYED, ,DE LTA BUR NI
DON RNAMS BSHAD PA YIN, ,DON DANG TSIG 'BRU GNYIS

LA MI 'JUG STE, ,GNYIS MED RTAG TU DON NI SGRA DANG BRAL, ,GANG
GIS MTHA' 'DI DBEN PAR SHES PA NI, ,DE YI SNGON GYI MTHA' NI NYE
BAR CHAD, ,GANG DAG SNGON MTHA' NYE BAR CHAD PA RNAMS, ,

'GRO BA'I DON DU 'DUS BYAS RNAMS LA SPYOD, ,YANG DAG MTHA' NI
RTAG TU MTHA' MED SHES, ,DE YI BYAMS DANG SNYING RJE SHIN TU DAG
,GANG GI BYAMS DANG SNYING RJE RNAM DAG PA, ,SDUG BSNGAL


@404A *, ,DANG NI BDE BA MTSUNGS MNYAM SBYOR, ,RGOD DANG KHENGS
PA MA YIN BRTAN PA YI, ,SKYES BU MCHOG DE DON GYI CHO GA SHES,
,CHOS KYI TSUL 'DI ZHI ZHING DBEN PA

STE; ;'CHAD PA NA NI DGA' BA THOB PAR 'GYUR, ,NAM YANG 'PHEL BA
MED CING 'BRI BA MED, ,CHOS NYID 'DI NI NGAR 'DZIN MED CING ZHI,
,BAR SNANG LAM GYI SGRA NI GZUNGS MED DE, ,

GANG GIS BSHAD PA MED KYANG GRAGS PAR GYUR, ,GANG GIS BSHAD DANG
GANG LA BSHAD PA RNAMS, ,DE DAG THAMS CAD DBANG CAN RDZUN PA YIN,
,TSIGS SU BCAD PA MNGON

PAR SGRUB PA 'DI BSHAD PA NA BYANG CHUB SEMS DPA' BRGYA STONG MI
SKYE BA'I CHOS LA BZOD PA RAB TU THOB PAR GYUR TO, ,DE NAS BCOM
LDAN 'DAS LA BYANG CHUB SEMS DPA' LHA'I

COD PAN GYIS 'DI SKAD CES GSOL TO, ,BCOM LDAN 'DAS, TSIGS SU BCAD
PA 'DI LTA BU 'DI DAG GA LAS BYUNG, BCOM LDAN 'DAS KYIS BKA'
STZAL PA, RIGS KYI

BU; KHYOD KYIS MI 'AM CI'I RGYAL PO LA DRIS SHIG DANG, DES DE'I
LAN GLON PAR 'GYUR RO, ,DE NAS BYANG CHUB SEMS DPA' LHA'I COD PAN
GYIS MI 'AM CI'I RGYAL PO SDONG PO

LA 'DI SKAD CES SMRAS SO, ,MI 'AM CI'I BDAG PO, TSIGS SU BCAD PA
MNGON PAR SGRUB PA 'DI DAG GA LAS BYUNG, SMRAS PA, SEMS CAN THAMS
CAD KYI SGRA LAS BYUNG NGO,,


@404B SMRAS PA, MI 'AM CI'I BDAG PO, SEMS CAN THAMS CAD KYI SGRA
GA LAS BYUNG, SMRAS PA, RIGS KYI BU, SEMS CAN THAMS CAD KYI SGRA
NI, NAM MKHA' LAS 'BYUNG NGO, ,SMRAS PA

MI 'AM CI'I BDAG PO, SEMS CAN THAMS CAD KYI SGRA KHONG PA'I NANG
NAS MI 'BYUNG NGAM, SMRAS PA, RIGS KYI BU, DE LA JI SNYAM DU
SEMS, SEMS CAN THAMS CAD KYI SGRA LUS KYI

NANG GI KHONG NAS BYUNG NGAM, 'ON TE SEMS LAS BYUNG, SMRAS PA, MI
'AM CI'I BDAG PO, LUS LAS KYANG MA YIN, SEMS LAS KYANG MA YIN NO,
,DE CI'I PHYIR ZHE NA, LUS NI, BEMS

PO G-YO BA MED PA, BYED PA MED PA, RTZVA DANG, BOD BA DANG, RTZIG
PA DANG, SHING DANG, MIG YOR LTA BU'O, ,SEMS NI, GZUGS MED PA,
BSTAN DU MED PA, THOGS PA MED PA, RNAM

PAR RIG PA MED PA STE, SGYU MA LTA BU'O, ,SMRAS PA, RIGS KYI BU,
LUS DANG SEMS MA GTOGS PAR GZHAN GANG NAS SGRA 'BYUNG BAR 'GYUR,
SMRAS PA, MI 'AM CI'I BDAG PO, SEMS CAN

RNAMS KYI SGRA NI, YID LA BYED PA LAS 'BYUNG BAR BTAGS SO, ,SMRAS
PA, GAL TE NAM MKHA' MED NA, SGRA GA LAS 'BYUNG, SMRAS PA, MI 'AM
CI'I BDAG PO, NAM MKHA' MA GTOGS PAR

GZHAN GANG NAS SGRA 'BYUNG BAR 'GYUR, SMRAS PA, RIGS KYI BU, DE'I
PHYIR RNAM GRANGS 'DIS SGRA JI SNYED PA DE DAG THAMS CAD NI, NAM
MKHA' LAS 'BYUNG BAR RIG PAR BYA'O, ,NAM MKHA'I


@405A *, ,NGO BO NYID NI, SGRA STE, RNAM PAR RIG MA THAG TU 'GAG
GO ,'GAGS NAS NAM MKHA'I NGO BO NYID DU YANG DAG PAR GNAS SO,
,DE'I PHYIR CHOS THAMS CAD NI,

NAM MKHA' DANG MNYAM ZHES BYA STE, RNAM PAR RIG PA MED PA RNAM
PAR SHES PAR BYA BA MA YIN MOD KYI, SGRA DANG, SGRA'I BRDAS BRJOD
DO, ,BRJOD PA DE'ANG THA SNYAD DO, ,GANG SGRAS BRJOD

PA 'DI 'DRA BAR RAB TU SHES PA DE NI, CHOS GANG LA'ANG MNGON PAR
MI CHAGS SO, ,GANG MNGON PAR MI CHAGS PA DE NI, RNAM PAR MI
'PHRO'O, ,GANG RNAM PAR MI 'PHRO BA DE MI 'KHOR RO, ,

GANG MI 'KHOR BA DE MI PHYED PA'O, ,GANG MI PHYED PA DE MI
SKYE'O, ,GANG MI SKYE BA DE MI 'JIGS PAR 'DOD DO, ,GANG MI 'JIGS
PA DE DANG BA'O, ,GANG DANG BA DE DAG PA'O, ,GANG DAG PA DE DRI
MA MED PA'O, ,

GANG DRI MA MED PA DE 'OD GSAL BA'O, ,GANG 'OD GSAL BA DE SEMS
KYI RANG BZHIN NO, ,SEMS KYI RANG BZHIN GANG YIN PA DE 'JUG PA'O,
,GANG 'JUG PA DE MTSAN MA THAMS CAD GNON PA'O, ,

GANG MTSAN MA THAMS CAD GNON PA DE SKYON MED PA LA 'JUG PA ZHES
BYA'O, ,BYANG CHUB SEMS DPA'I SKYON MED PA LA 'JUG PA GANG YIN PA
DE NI, MI SKYE BA'I CHOS LA BZOD PA RAB TU THOB

PA STE; DES NA SKYON MED PA LA ZHUGS PA'I BYANG CHUB SEMS DPA' MI
SKYE BA'I CHOS LA BZOD PA RAB TU THOB PA ZHES BYA'O, ,GANG BZOD
PA RAB TU THOB PA DES THAMS CAD BZOD DE, DE STONG


@405B PAR YANG BZOD DE, GANG ZAG TU 'ANG BZOD DO, ,DE CI'I PHYIR
ZHE NA, GANG ZAG LAS STONG PA GZHAN MA YIN TE, GANG ZAG NYID
STONG PA'O, ,DE MTSAN MAR YANG BZOD DE, MTSAN MA MED PAR

BZOD PA'O, ,DE CI'I PHYIR ZHE NA, MTSAN MA'I NGO BO NYID MTSAN MA
MED PA'O, ,DE SMON PAR YANG BZOD, DE SMON PA MED PA'ANG BZOD DO,
,DE CI'I PHYIR ZHE NA, SMON LAM GYI NGO BO NYID KYI MTSAN

NYID SMON PA MED PA'O, ,DE SEMS CAN THAMS CAD RANG BZHIN GYIS
YONGS SU MYA NGAN LAS 'DAS PAR YANG BZOD DE, SEMS CAN RNAMS 'CHI
'PHO BA DANG SKYE BAR YANG BZOD DO, ,DE CI'I

PHYIR ZHE NA, 'CHI 'PHO DANG, SKYE BA NI, SGYU MA'I NGO BO NYID
DO, ,RIGS KYI BU, DE LTAR MI SKYE BA'I CHOS LA BZOD PA RAB TU
THOB PA'I BYANG CHUB SEMS DPA' NI, 'GAG PA MED PA STE, CHOS

THAMS CAD DANG 'GAL BA MED PA YIN NO, ,BDAG BZOD PA'I RJES SU
'GRO'ANG SEMS CAN THAMS CAD KYI RJES SU 'GRO BAS KYANG 'GRO ,BDAG
BZOD PA RJES SU 'GRO'ANG CHOS THAMS CAD KYI

RJES SU 'GRO BAS KYANG 'GRO STE, 'ONG BA'ANG MED, 'GRO BA'ANG MED
DO, ,CHOS THAMS CAD CHOS KYI DBYINGS LA GNAS PAR YANG YANG DAG PA
JI LTA BA BZHIN DU RAB TU SHES SO, ,JI LTAR CHOS

KYI DBYINGS LA GNAS PA DE LTAR SEMS CAN THAMS CAD GNAS TE, GANG
GI GNAS DE THOB PA'I GNAS MED PA'I TSUL GYIS RJES SU THOB PA DE
SGRA'I BRDA'I THA SNYAD KYI SGRA NYE BAR BZUNG NAS


@406A *, ,MI SKYE BA'I CHOS LA BZOD PA DANG LDAN PA ZHES BYA'O,
,MI SKYE BA'I CHOS LA BZOD PA NI, GANG GIS KYANG BRJOD PA'AM,
BSNYAD PA'AM, BSTAN PAR MI NUS

SO; ;DE CI'I PHYIR ZHE NA, DON DE NI, BRJOD DU MED PA, SGRA MED
PA, BSHAD DU MED PA YIN YANG BRJOD DU MED PA'I DON BRJOD PAS
BSTAN PA 'DI NI, RIGS KYI BU, DE BZHIN GSHEGS

PA'I CHE BA NYID DO, ,DE NAS BCOM LDAN 'DAS LA BYANG CHUB SEMS
DPA' LHA'I COD PAN GYIS 'DI SKAD CES GSOL TO, ,BCOM LDAN 'DAS,
KYE MA MI 'AM CI'I RGYAL PO SDONG PO 'DI JI

TZAM DU CHOS ZAB MO LA BZOD PA STON PAR SPOBS PA DANG, 'DI LTA
BUR RGYA CHE BA'I YUL LA NYE BAR SPYOD CING LONGS SPYOD PAS 'BYOR
PA DANG, CHOS STON PAS ZAB MO'I BZOD PA 'DI

LTA BU DANG LDAN PA NI, NGO MTSAR TO, ,BCOM LDAN 'DAS, MI 'AM
CI'I RGYAL PO SDONG POS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS JI SNYED CIG

LA DGE BA'I RTZA BA BSKRUN NA, DES 'DI SPOBS PA 'DI LTA BU GRUB
PAR GYUR, BCOM LDAN 'DAS KYIS BKA' STZAL PA, RIGS KYI BU,
GANGG'A'I KLUNG GI BYE MA SNYED KYI 'JIG RTEN GYI

KHAMS KYI SKAR MA'I GZUGS JI SNYED PA BGRANG PA'I TSUL GYIS TSAD
GZUNG BAR NUS SAM, DE BZHIN DU MI 'AM CI'I RGYAL PO SDONG PO 'DIS
YANG DAG PAR RDZOGS PA'I SANGS RGYAS


@406B JI SNYED CIG LA DGE BA'I RTZA BA SKRUN PA DANG, BAL NA MED
PA YANG DAG PAR RDZOGS PA'I BYANG CHUB BTZAL BA'I PHYIR DE BZHIN
GSHEGS PA DE DAG GI GAN NA TSANGS PAR SPYOD PA SPYAD PA'I DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
DE DAG KYANG TSAD GZUNG BAR MI NUS TE, DES NA, 'DI'I SPOBS PA 'DI
'DRA'O, ,DE NAS BYANG CHUB SEMS

DPA' LHA'I COD PAN GYIS MI 'AM CI'I RGYAL PO SDONG PO LA 'DI SKAD
CES SMRAS SO, ,MI 'AM CI'I BDAG PO, ,KHYOD DE BZHIN GSHEGS PA
DGRA BCOM PA YANG DAG PAR RDZOGS PA'I

SANGS RGYAS MANG PO DE DAG LAS DGE BA'I RTZA BA BSKRUN PA'I DGE
BA'I RTZA BA MANG PO DE LTA BU BSNGOMS PAS CI BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR

'TSANG RGYA'AM, MI 'AM CI'I RGYAL PO SDONG POS SMRAS PA, RIGS KYI
BU, BYANG CHUB SEMS DPA' RNAMS DGE BA'I RTZA BA YANG DAG PAR
SGRUB PA NA GANG DAG GIS NAM DU'ANG NGOMS PAR

MI 'GYUR BA BYANG CHUB SEMS DPA' RNAMS KYI MI NGOMS PA BCU GNYIS
'DI DAG STE, BCU GNYIS GANG ZHE NA, 'DI LTA STE, DE BZHIN GSHEGS
PA LA MCHOD PA DANG RIM GRO BYA BAS

MI NGOMS PA DANG, CHOS MNYAN PAS MI NGOMS PA DANG, DAM PA'I CHOS
YONGS SU GZUNG BAS MI NGOMS PA DANG, CHOS RGYA CHER RAB TU BSTAN
PAS MI NGOMS PA DANG, SEMS


@407A *, ,CAN YONGS SU SMIN PAR BYA BAS MI NGOMS PA DANG, DGE
BA'I RTZA BA YANG DAG PAR SGRUB PAS MI NGOMS PA DANG, DGON PA LA
GNAS PAS MI NGOMS PA DANG,

PHA ROL TU PHYIN PA THAMS CAD YONGS SU BSKANG BAS MI NGOMS PA
DANG, YE SHES MNGON PAR RAB TU DANG ZHING YONGS SU SMIN PAR BYA
BAS MI NGOMS PA DANG, CHOS NGES PAR SEMS

SHING TSUL BZHIN LA RAB TU SBYOR BAS MI NGOMS PA DANG, BSOD NAMS
DANG YE SHES KYI TSOGS YONGS SU BTZAL BAS MI NGOMS PA DANG, BYANG
CHUB KYI PHYOGS KYI CHOS THAMS

CAD YANG DAG PAR SGRUB PAS MI NGOMS PA'O, ,RIGS KYI BU, 'DI DAG
NI, BYANG CHUB SEMS DPA' RNAMS DGE BA'I RTZA BA YANG DAG PAR
SGRUB PA NA GANG DAG NAM DU'ANG NGOMS PAR

MI 'GYUR BA BYANG CHUB SEMS DPA' RNAMS KYI MI NGOMS PA BCU GNYIS
TE, DES NA, BYANG CHUB SEMS DPA' RNAMS DGE BA'I TSOGS BSAGS PA LA
MI NGOMS BA ZHES BYA'O, ,

DE NAS BCOM LDAN 'DAS LA MI 'AM CI'I RGYAL PO STONG POS 'DI SKAD
CES GSOL TO, ,BCOM LDAN 'DAS, BYANG CHUB SEMS DPA' RNAMS KYI TING
NGE 'DZIN DKON MCHOG 'BYUNG

GNAS ZHES BGYI BA MCHIS TE, BYANG CHUB SEMS DPA' TING NGE 'DZIN
DE LA BRTEN NA, YON TAN RIN PO CHE'I KHYAD PAR GYI CHOS THAMS CAD
THOB PAR 'GYUR RO, ,ZHES BGYI BA ZHIG


@407B BDAG GIS THOS NA, BCOM LDAN 'DAS, GANG THOS PAS BYANG CHUB
SEMS DPA' RNAMS YON TAN RIN PO CHE'I KHYAD PAR GYI CHOS THAMS CAD
THOB PAR 'GYUR BAR BGYI BA'I SLAD DU

BYANG CHUB SEMS DPA' TING NGE 'DZIN DKON MCHOG 'BYUNG GNAS DE
BZHIN GSHEGS PAS LEGS PAR BSHAD DU GSOL, BCOM LDAN 'DAS KYIS BKA'
STZAL PA, MI 'AM CI'I

BDAG PO, ,DE'I PHYIR SHIN TU DE LEGS PAR NYON LA YID LA ZUNGS
SHIG DANG, BYANG CHUB SEMS DPA'I TING NGE 'DZIN DKON MCHOG 'BYUNG
GNAS NGAS KHYOD LA BSHAD DO, ,MI 'AM CI'I

RGYAL PO SDONG POS BCOM LDAN 'DAS LA LEGS SO, ,ZHES GSOL NAS BCOM
LDAN 'DAS KYI LTAR NYAN PA DANG, BCOM LDAN 'DAS KYIS DE LA 'DI
SKAD CES BKA' STZAL TO, ,MI 'AM

CI'I BDAG PO, 'DI LA BYANG CHUB SEMS DPA' NI, SANGS RGYAS DKON
MCHOG RGYUN MI 'CHAD PA DANG, CHOS DKON MCHOG RGYUN MI 'CHAD PA
DANG, DGE 'DUN DKON MCHOG RGYUN MI 'CHAD

PAR BYA BA'I PHYIR SEMS BSKYED PA RIN PO CHE BRGYAD CU PO 'DI DAG
LA 'JUG GO ,BRGYAD CU GANG ZHE NA, 'DI LTA STE, DE THAMS CAD
MKHYEN PA'I SEMS RIN PO CHE MI MDZAD PA DANG, LHAG PA'I

BSAM PA'I SEMS RIN PO CHE MI GTONG BA DANG, DGE BA RIN PO CHE
THAMS CAD KYI SEMS MI 'DOR BA DANG, DGE BA RIN PO CHE THAMS CAD
LA RAB TU SBYOR BA'I SEMS MI 'DOR BA DANG, YI DAM


@408A *, ,LA BRTAN PA'I SEMS RIN PO CHE YONGS SU MI 'DOR BA DANG,
BDOG PA THAMS CAD YONGS SU GTONG BA'I SEMS RIN PO CHE BYANG CHUB
TU YONGS SU BSNGO BAS RNAM PAR

SMIN PA LA MI RE BA'I SEMS RIN PO CHE LA 'JUG PA DANG, MI DGE
BA'I RTZA BA RNAM PA GSUM RNAM PAR SPANGS PAS LUS KYI RGYAN GYI
SEMS RIN PO CHE DANG, DAG GI SKYON RNAM PA BZHI

RNAM PAR SPANGS PAS NGAG GI RGYAN GYI SEMS RIN PO CHE DANG, BRNAB
SEMS DANG GNOD SEMS DANG LOG PAR LTA BA DANG BRAL BAS SEMS KYI
RGYAN GYI SEMS RIN PO CHE DANG, TSUL KHRIMS

MA NYAMS SHING SKYON MED DE 'DREN MA MA YIN ZHING THUN TSAGS MA
YIN PAS TSUL KHRIMS KYI RGYAN GYI SEMS RIN PO CHE DANG, SEMS CAN
THAMS CAD LA SEMS SNYOMS PAS KHONG KHRO BA

MED PA'I SEMS RIN PO CHE DANG, SEMS CAN THAMS CAD KYIS NYES PAR
BYAS PA LA JI MI SNYAM PAS BZOD PA DANG DES PA'I SEMS RIN PO CHE
DANG, BYANG CHUB KYI YAN LAG LA LTA BAS

LUS DANG SROG LA MI LTO BA'I SEMS RIN PO CHE DANG, MTHO DMAN MED
PAS RJES SU CHAGS PA DANG KHONG KHRO BA DANG BRAL BA'I SEMS RIN
PO CHE DANG, ZHUM PA MED PAS BRTZON 'GRUS BRTAN

PA'I GO CHA'I SEMS RIN PO CHE DANG, LHOD PA MED PA'I BRTZON PA
THAMS CAD NYAMS 'OG TU CHUNG BAR BYED PA'I SEMS RIN PO CHE DANG,
BYANG CHUB KYI LAM GYI TSOGS BSAGS PAS DRAN PA


@408B DANG, BLO GROS DANG, RTOGS PA DANG, NGO TSA SHES PA DANG,
MOS PA BRJED PA MED PA'I SEMS RIN PO CHE DANG, SEMS LA DBANG BYED
PAS BSAM GTAN DANG, RNAM PAR THAR PA DANG, TING

NGE 'DZIN DANG, SNYOMS PAR 'JUG PA DANG, BSKYED PA'I SEMS RIN PO
CHE DANG, DAM PA'I CHOS BSAGS PAS CHOS YONGS SU TSOL BA'I SEMS
RIN PO CHE DANG, 'JIGS PA MED

CING SPOBS PAS THOS PA 'DZIN PA'I SEMS RIN PO CHE DANG, SDIG PA
'DOD PA MED PAS ZANG ZING MED PAR CHOS STON PA'I SEMS RIN PO CHE
DANG, CHAGS PA'I SEMS MED PAS SLOB

DPON CHOS MI 'CHAB PA'I SEMS RIN PO CHE DANG, NAN TAN SNYING POR
BYED PAS TSUL BZHIN DU YID LA BYED PA'I SEMS RIN PO CHE DANG, DE
LTAR BYED PAS JI LTAR THOS PA'I CHOS RNAMS

LA NAN TAN BYED PA'I SEMS RIN PO CHE DANG, GZHAN GYI DRING LA MI
'JOG PAS SHES RAB KYIS SO SOR RTOG PA'I SEMS RIN PO CHE DANG,
SEMS CAN THAMS CAD LA BYAMS PAS KHYAB

PAS BYAMS PA CHEN PO'I SEMS RIN PO CHE DANG, SEMS CAN THAMS CAD
LA LTA BAS SNYING RJE CHEN PO'I SEMS RIN PO CHE DANG, CHOS LA
DGA' MOS DAD PAS DGA' BA CHEN PO'I SEMS

RIN PO CHE DANG, CHOS THAMS CAD NGES PAR SEMS PAS BTANG SNYOMS
CHEN PO'I SEMS RIN PO CHE DANG, DGE BA'I RTZA BA BSAGS PAS 'KHOR
BA NA YONGS SU MI SKYO BA'I SEMS RIN


@409A *, ,PO CHE DANG, BDAG GI BDE BA LA MI CHAGS PAS SEMS CAN
THAMS CAD YONGS SU SMIN PAR BYED PA'I SEMS RIN PO CHE DANG, CHOS
'DZIN PAS BSDU BA'I

DNGOS PO'I SEMS RIN PO CHE DANG, THAMS CAD DU RNAM PAR 'PHRUL BAS
MNGON PAR SHES PA CHEN PO'I SEMS RIN PO CHE DANG, MA THOS PA'I
CHOS MNYAN PA'I PHYIR DGE BA'I BSHES

GNYEN LA BRTEN PA'I SEMS RIN PO CHE DANG, DGE BA'I RTZA BA THAMS
CAD GSOG PAS SDIG PA'I GROGS PO SPONG BA'I SEMS RIN PO CHE DANG,
THA DAD PA MED PAS SEMS CAN THAMS

CAD LA SBYOR BA MNYAM PA'I SEMS RIN PO CHE DANG, SEMS CAN THAMS
CAD KYI BSAM PA LA 'JUG PAS SEMS CAN THAMS CAD KYI NYON MONGS
PA'I NAD YONGS SU SHES PA'I SEMS

RIN PO CHE DANG, SEMS CAN THAMS CAD KYI NYON MONGS PA'I NAD RAB
TU ZHI BAR BYED PAS CHOS KYI SMAN THAMS CAD YONGS SU TSOL BA'I
SEMS RIN PO CHE DANG, CHOS KYI BDAG NYID

PAS MA GSAB [?] PA RNAMS LA MI BRNYAS PA'I SEMS RIN PO CHE DANG,
SEMS CAN THAMS CAD LA 'DUD PAS NGA RGYAL MED PA'I SEMS RIN PO CHE
DANG, 'CHOS PA MED PA'I G-YO DANG

SGYU MED PA'I SEMS RIN PO CHE DANG, DAM PA'I CHOS YUN RING DU
GNAS PAR BYED PAS CHOS LA DGA' BA'I SEMS RIN PO CHE DANG, SANGS
RGYAS THAMS CAD LA BYAS PA GZO BAS DAM


@409B BA'I CHOS YONGS SU 'DZIN PA'I SEMS RIN PO CHE DANG, BRTAN
PA'I GROGS PO'I PHYIR BYAS PA SHES SHING BYAS PA GZHI BA'I SEMS
RIN PO CHE DANG, LTOS PA MED PAS LAN DU PHAN

'DOGS PA LA MI RE BA'I SEMS RIN PO CHE DANG, DKAR PO'I PHYOGS
SRUNG BAS DGON PA LA DGA' BA'I SEMS RIN PO CHE DANG, LAS BYAS PA
CHUD MI GSON PAS RTAG TU RAB TU 'BYUNG

PA'I SEMS RIN PO CHE DANG, SDOM PA'I SPYOD PA GSOG PAS 'PHAGS
PA'I RIGS LA DGA' BA'I SEMS RIN PO CHE DANG, SEMS CAN THAMS CAD
MGU BAR BYED PAS SBYANGS PA'I YON

TAN THAMS CAD DANG YO BYAD BSNYUNGS PA'I SEMS RIN PO CHE DANG,
SHES RAB KYIS MI NGOMS PAS 'DOD PA CHUNG ZHING CHOG SHES PA'I
SEMS RIN PO CHE DANG, LUS DANG SEMS DBEN

PAS DGA' BA LA DBEN PA'I SEMS RIN PO CHE DANG, MTSAN DANG DPE
BYAD BZANG PO YONGS SU RDZOGS PAR BYED PAS BSOD NAMS KYI TSOGS
KYIS MI NGOMS PA'I SEMS RIN PO CHE

DANG, SEMS CAN THAMS CAD KYI THE TSOM GCAD PA'I PHYIR YE SHES KYI
TSOGS YONGS SU TSOL BA'I SEMS RIN PO CHE DANG, SANGS RGYAS MTHONG
BA DANG MI 'BRAL BA'I PHYIR SANGS

RGYAS RJES SU DRAN PA'I SEMS RIN PO CHE DANG, CHOS MNYAN PA DANG
MI 'BRAL BA'I PHYIR CHOS RJES SU DRAN PA'I SEMS RIN PO CHE DANG,
PHYIR MI LDOG PA'I DGE 'DUN LA GZHOL


@410A *, ,BA'I PHYIR DGE 'DUN RJES SU DRAN PA'I SEMS RIN PO CHE
DANG, BYANG CHUB KYI SEMS LAS MI G-YO BA'I PHYIR TSUL KHRIMS RJES
SU DRAN PA'I SEMS RIN PO

CHE DANG, NYON MONGS PA THAMS CAD YONGS SU BOR BAS GTONG BA RJES
SU DRAN PA'I SEMS RIN PO CHE DANG, SKYE BA GCIG GIS THOGS PA'I
BYANG CHUB SEMS DPA' RJES SU DRAN PA'I

PHYIR LHA RJES SU DRAN PA'I SEMS RIN PO CHE DANG, MTSUNGS PAR
BYED PA'I PHYIR BYANG CHUB SEMS DPA' RJES SU DRAN PA'I SEMS RIN
PO CHE DANG, DON THAMS CAD RTOGS PAS

DON SO SO YANG DAG PAR RIG PA'I SEMS RIN PO CHE DANG, CHOS KYI
DBYINGS 'DRES PA MED PAS CHOS SO SO YANG DAG PAR RIG PA'I SEMS
RIN PO CHE DANG, SEMS CAN GYI TSIG

THAMS CAD RTOGS PAS NGES PA'I TSIG SO SO YANG DAG PAR RIG PA'I
SEMS RIN PO CHE DANG, TSIG 'BRU'I RANG BZHIN RJES SU RTOGS PAS
SPOBS PA SO SO YANG DAG PAR RIG PA'I

SEMS RIN PO CHE DANG, RNAM PAR SHES PA SGYU MA LTA BUR YONGS SU
SHES PA'I TSUL GYIS YE SHES LA RTON PA'I SEMS RIN PO CHE DANG,
BKRI BA'I DON GYI MDO SDE LAS DANG BYA BA DANG

'GAL PAS NGES PA'I DON GYI MDO SDE LA RTON PA'I SEMS RIN PO CHE
DANG, GANG ZAG GI RANG BZHIN RJES SU RTOG PAS CHOS NYID LA RTON
PA'I SEMS RIN PO CHE DANG, KHAMS GSUM


@410B THAMS CAD LA MNGON PAR ZHEN PAS 'JIGS PA'I PHYIR 'DU BYED
THAMS CAD LA MI RTAG PA DANG SDUG BSNGAL BAR SO SOR RTOG PA'I
SEMS RIN PO CHE DANG, SEMS CAN THAMS CAD LA

BDAG MED PAS CHOS THAMS CAD LA BDAG MED PAR SO SOR RTOG PA'I SEMS
RIN PO CHE DANG, 'DOD PA'I KHAMS LAS SHIN TU 'DA' BAS MI GTZANG
BAR SO SOR RTOG PA'I SEMS RIN

PO CHE DANG, SHIN TU ZHI ZHING NYE BAR ZHI BAS MYA NGAN LAS 'DAS
PA LA ZHI BAR SO SOR RTOG PA'I SEMS RIN PO CHE DANG, BDUD RTZI'I
SGO LA YANG DAG PAR GZHOL BAS RNAM PAR THAR PA'I SGO

STONG PA NYID DANG, MTSAN MA MED PA DANG, SMON PA MED PA LA MOS
PA'I SEMS RIN PO CHE DANG, MI SKYE BA'I CHOS LA BZOD PA RAB TU
THOB PAS CHOS THAMS CAD LA MA SKYES PA DANG, MA

BYUNG BAR MOS PA'I SEMS RIN PO CHE DANG, LTA BA THAMS CAD LA
MNGON PAR ZHEN PA MED PAS CHOS THAMS CAD LA SGYU MA DANG, SMIG
RGYU DANG, CHU ZLA DANG, MIG YOR DANG, RMI LAM LTA BUR

YANG DAG PAR GZHOL BAS SEMS RIN PO CHE DANG, RTAG PA DANG CHAD PA
DANG BRAL BAS RTEN CING 'BREL BAR 'BYUNG BA DANG MTHUN PA'I SEMS
RIN PO CHE DANG, GNYIS DANG BRAL BAS MTHAR

LTA BA THAMS CAD SEL BA'I SEMS RIN PO CHE DANG, THEG PA GCIG TU
KHONG DU CHUD PAS GNYIS SU MED PA'I CHOS KYI SGO LA 'JUG PA'I
SEMS RIN PO CHE DANG, SKYON MED PA LA 'JUG PAS


@411A *, ,SPYOD PA THAMS CAD LAS LDOG PA'I SEMS RIN PO CHE DANG,
CHOS THAMS CAD MNYAM PA NYID KYI PHYIR YANG DAG PAR SKYON MED PA
LA SO SOR RTOG PA'I SEMS

RIN PO CHE DANG, SANGS RGYAS KYI CHOS THAMS CAD SKYE BA MED PA'I
PHYIR BYANG CHUB KYI PHYOGS KYI CHOS THAMS CAD YANG DAG PAR SGRUB
PA'I SEMS RIN PO CHE DANG, 'DI DAG NI, CHOS RIN PO

CHE BRGYAD CU'O, ,MI 'AM CI'I BDAG PO, DE LTAR GANG CHOS BRGYAD
CU BO 'DI LA 'JUG PA DANG, THOB PA DANG, NAN TAN BYED PA DE NI,
DKON MCHOG 'BYUNG GNAS TING NGE 'DZIN CES BYA'O, ,

CHOS 'DI DAG NI, TING NGE 'DZIN SGRUB PA'O, ,BYANG CHUB SEMS DPAS
GANG GI TSE DKON MCHOG 'BYUNG GNAS TING NGE 'DZIN 'DI RAB TU THOB
PAR GYUR BA DE'I TSE DES GANG LA DBANG THOB PAR

MA GYUR BA'I RIN PO CHE'I 'JIG RTEN GYI'AM, 'JIG RTEN LAS 'DAS PA
DE GANG YANG MED DO, ,MI 'AM CI'I BDAG PO, DE LA 'JIG RTEN GYI
RIN PO CHE NI, GANG, 'JIG RTEN LAS 'DAS

PA'I RIN PO CHE NI, GANG ZHE NA, MI 'AM CI'I BDAG PO, DE LA 'JIG
RTEN GYI RIN PO CHE NI, 'DI LTA STE, LHA DANG MI RNAMS KYI CHE BA
NYID DANG, BRGYA BYIN DANG, TSANGS PA'I CHE BA NYID DANG,

'JIG RTEN SKYONG BA'I CHE BA NYID DANG, 'KHOR LOS BSGYUR BA'I CHE
BA NYID DANG, TSONG DPON DANG, KHYIM BDAG DANG, BRAM ZE DANG,
RGYAL RIGS SHING S'A LA CHEN PO LTA BU'I CHE BA NYID DO, ,


@411B DE DE LTAR LHA DANG MI RNAMS KYI CHE BA NYID RAB TU THOB
KYANG RGYAGS PA MI SKYED, BAG MED PA MI SKYED DO, ,DE BAG YOD PAR
GYUR PAS BYANG CHUB SGRUB PAR BYED PA'I CHOS RNAMS YANG DAG PAR

SGRUB PA STE, 'DI NI, 'JIG RTEN GYI RIN PO CHE ZHES BYA'O, ,DE LA
'JIG RTEN LAS 'DAS PA'I RIN PO CHE GANG ZHE NA, 'DI LTA STE, 'JIG
RTEN LAS 'DAS PA'I CHOS RIN PO CHE'O, ,'JIG RTEN

LAS 'DAS PA'I RIN PO CHE GANG ZHE NA, CHOS GANG 'JIG RTEN LAS
SGROL BA'O, ,'JIG RTEN LAS SGROL BA'I CHOS GANG ZHE NA, 'DI LTA
STE, 'PHAGS PA 'JIG RTEN LAS 'DAS PA'I SHES RAB

STE; SHES RAB KYI 'JIG RTEN LAS SGROL LO, ,SHES RAB RIN PO CHES
NI, 'JIG RTEN LAS 'DAS PA'I CHOS THAMS CAD BSDUS TE, SHES RAB NI,
'JIG RTEN LAS 'DAS PA'I CHOS THAMS

CAD KYI GTZO BO YIN NO, ,MI 'AM CI'I BDAG PO, 'DI LTA STE, DPER
NA, KLUNG THAMS CAD KYI GTZO BO NI, RGYA MTSO CHEN PO'O, ,RI
THAMS CAD KYI GTZO BO NI, RI'I RGYAL PO RI RAB BO, ,SKAR MA

THAMS CAD KYI GTZO BO NI, ZLA BA'O, ,SNANG BA THAMS CAD KYI GTZO
BO NI, NYI MA'O, ,RI DAGS THAMS CAD KYI GTZO BO NI, SENGGE'O,
,SKYE RGU THAMS CAD KYI GTZO BO NI, RGYAL PO'O, ,SUM CU RTZA GSUM

BA THAMS CAD KYI GTZO BO NI, BRGYA BYIN NO, ,TSANGS PA LA [?] BYA
BA RNAMS KYI GTZO BO NI, TSANGS PA CHEN PO'O, ,MI'AM CI'I BDAG
PO, DE BZHIN DU 'JIG RTEN LAS 'DAS PA'I CHOS


@412A *, ,THAMS CAD KYI GTZO BO NI, SHES RAB STE, DE'I PHYIR SHES
RAB NI, CHOS THAMS CAD KYI RGYAL PO ZHES BYA'O, ,MU STEGS LA GNAS
PA BSGRAL BA'I PHYIR BDE BAR

'GRO BAS LAM MO, ,NYON MONGS PA'I MUN PA SEL BA'I PHYIR SGRON
MA'O, ,G-YUL LAS RGYAL BA'I PHYIR DPA' BO'O, ,SMAN RAB TU SBYOR
BA'I PHYIR SMAN PA'O, ,GTZUG LAG THAMS CAD

SHES PA'I PHYIR SLOB DPON NO, ,CHOS THAMS CAD PHIGS PA'I PHYIR
MDA'O, ,NYON MONGS PA GCOD PA'I PHYIR RAL GRI'O, ,NYON MONGS PA'I
TSANG TSING DRAL BA'I PHYIR THONG GSHOL LO, ,MNYAM

PA'I PHYIR MI 'GAL BA'O, ,'THAB PA MED PA'I PHYIR RTZOD PA MED
PA'O, ,'BYUNG BA MED PA'I PHYIR MI 'GAG PA'O, ,BDEN PA'I DON
RNAMS YONGS SU SHES PA'I MTHAR THUG PA'I PHYIR MI

'KHRUGS PA'O, ,DRAN PA NYE BAR GZHOG PA'I PHYIR DRAN PA'O, ,YANG
DAG PAR SPONG BA RNAMS LA MNYAM PA NYID DO, ,RDZU 'PHRUL GYI
RKANG PA RNAMS SKYED PA'O, [?] DBANG PO RNAMS SPED PA'O, ,

STOBS RNAMS KYIS MI RDZI BA'O, ,BYANG CHUB KYI YIN LAG RNAMS RJES
SU RTOG PA'O, ,LAM STON PA'O, ,ZHI GNAS ZHI BAR BYED PA'O, ,LHAG
MTHONG RIG PAR BYED PA'O, ,RAB RIB MED PA'I

PHYIR SNANG BAR BYED PA'O, ,CHOS KYI SNANG BAS MUN PA SEL BA'O,
,RDUL DANG BRAL BA'I PHYIR RDUL MED PA'O, ,BRNYAS THABS DANG BRAL
BA'I PHYIR MTHO BAR SEMS PA MED PA'O, ,YANG BA'I


@412B LAM LAS RAB TU 'DAS PA'I PHYIR KUN TU MTHONG BAR BYED PA'O,
,PHYI NANG DANG BRAL BA'I PHYIR YUL MED PA'O, ,LTA BAS BYAS PA
MED PA'I PHYIR STONG PA SGROL BA'O, ,RNAM PAR RTOG PA NYE BAR

ZHI BA'I PHYIR MTSAN MA MED PAS RAB TU PHYE BA'O, ,KHAMS GSUM PA
LAS RNAM PAR 'DAS PA'I PHYIR SMON PA MED PA'I MTSAN NYID DO,
,MTSAN NYID MED PA'I PHYIR MTSAN NYID GCIG PA'O,,

MTSUNGS PA MED PA'I PHYIR NAM MKHA'I MTSAN NYID DO, ,BDUD KYI LAS
DANG BRAL BA'I PHYIR G-YO BA DANG RLOM SEMS 'JOMS PA'O, ,MI RTOG
PA'I SBYIN PA'O, ,MI GNAS PA'I TSUL KHRIMS

SO; ;RAB TU MI GNAS PA'I BZOD PA'O, ,BLANG BA MED PA DANG DOR BA
MED PA'I BRTZON 'GRUS SO, ,SGRO BTAGS PA MED PA'I BSAM GTAN NO,
,RNAM PAR RIG BYED MA YIN PA'I SGO'O, ,THAMS

CAD LA MNGON DU PHYOGS PA'O, ,THABS DANG 'DRES PA'O, ,SEMS CAN LA
BDAG MED PAR YANG DAG PAR GZHOL BA'O, ,DGE BA'I RTZA PA BSAGS
PA'O, ,BYA BA MED PA'O, ,BYA BA DANG BRAL

BA STE; MI 'AM CI'I BDAG PO, 'DI NI, SHES RAB RIN PO CHE'O, ,SHES
RAB RIN PO CHE 'DI NI, DKON MCHOG 'BYUNG GNAS TING NGE 'DZIN THOB
PA'I BYANG CHUB SEMS DPAS THOB BO, ,'DI

THOB PA NA RIN PO CHE THAMS CAD YANG DAG PAR 'DU BA YIN NO, ,MI
'AM CI'I BDAG PO, 'DI LTA STE, DPER NA, CHU BO THAMS CAD KYI SGO
NI, RGYA MTSO CHEN PO STE, RIN PO CHE THAMS CAD


@413A *, ,GSOG PA RIN PO CHE THAMS CAD YANG DAG PAR 'DU BA STE,
DE LAS RIN PO CHE THAMS CAD 'BYUNG NGO, ,MI 'AM CI'I BDAG PO, DE
BZHIN DU DKON MCHOG 'BYUNG

GNAS TING NGE 'DZIN RAB TU THOB PA'I BYANG CHUB SEMS DPA' YANG
RIN PO CHE THAMS CAD KYI SGO YIN TE, CHOS DKON MCHOG THAMS CAD
GSOG PA RIN PO CHE THAMS CAD YANG DAG

PAR 'DU BA'O, ,DKON MCHOG 'BYUNG GNAS TING NGE 'DZIN LAS DKON
MCHOG GSUM 'BYUNG STE, SANGS RGYAS DKON MCHOG DANG, CHOS DKON
MCHOG DANG, DGE 'DUN DKON

MCHOG GO ,DES NA DKON MCHOG 'BYUNG GNAS TING NGE 'DZIN NI, RIN PO
CHE THAMS CAD GSOG PA ZHES BYA'O, ,DE NAS BCOM LDAN 'DAS LA BYANG
CHUB SEMS DPA' LHA'I COD PAN GYIS

'DI SKAD CES GSOL TO, ,BCOM LDAN 'DAS, MI 'AM CI'I RGYAL PO SDONG
PO 'DI DKON MCHOG 'BYUNG GNAS TING NGE 'DZIN 'DI THOB PA LAGS
SAM, BCOM LDAN 'DAS KYIS

BKA' STZAL PA, RIGS KYI BU, KHYOD KYI DE MI 'AM CI'I RGYAL PO
SDONG PO LA DRIS SHIG DANG DE KHYOD LA STON PAR 'GYUR RO, ,DE NAS
BYANG CHUB SEMS DPA' LHA'I COD PAN GYIS MI 'AM

CI'I RGYAL PO SDONG PO LA 'DI SKAD CES SMRAS SO, ,MI 'AM CI'I
BDAG PO, KHYOD KYIS DKON MCHOG 'BYUNG GNAS TING NGE 'DZIN 'DI
THOB BAM, SMRAS PA, RIGS KYI BU, TING NGE


@413B 'DZIN 'DI NI, THOB PA'AM, DMIGS PAR SO SOR NYE BAR GNAS PA
MA YIN NO, ,TING NGE 'DZIN 'DI NI, SUS KYANG MI THOB BO, ,TING
NGE 'DZIN 'DI NI, GZUGS SU BGRANG BA'AM, TSOR BA DANG,

'DU SHES DANG, 'DU BYED DANG, RNAM PAR SHES PAR BGRANG BA MA YIN
NO, ,TING NGE 'DZIN 'DI NI, GZUGS SU SNANG BA MA YIN NO, ,TING
NGE 'DZIN 'DI NI, MIG DANG, RNA BA DANG, SNA DANG, LCA

DANG, LUS DANG, YID KYI RNAM PAR SHES PA'I GZUNG BA MA YIN, SKYE
BA'I MTSAN NYID MA YIN, 'JIG PA'I MTSAN NYID MA YIN, GNAS PA'I
MTSAN NYID MA YIN, RGYUN CHAD PA'I MTSAN

NYID MA YIN, MTSAN NYID GCIG PA MA YIN, MTSAN NYID THA DAD PA MA
YIN, MTSAN NYID MA YIN, MTSAN NYID DANG BRAL BA MA YIN, MTSAN
NYID MED PA'ANG MA YIN TE, BRJOD PAR BYA BA MA

YIN NO; ;TING NGE 'DZIN 'DI NI, YONGS SU RTOGS PAR MI NUS TE, KUN
TU RTOGS PAR MA YIN, RNAM PAR RTOGS PAR MA YIN NO, ,DE CI'I PHYIR
ZHE NA, GAL TE TING NGE 'DZIN 'DI YONGS SU RTOGS

PA'AM; KUN TU RTOGS PA'AM, RNAM PAR RTOGS PAR GYUR NA NI, BRTAG
PA'I GZHI NYID DU 'GYUR GYI, TING NGE 'DZIN MA YIN NO, ,RIGS KYI
BU, TING NGE 'DZIN CES BYA BA NI, CHOS THAMS

CAD MNYAM PA NYID DO, ,CHOS THAMS CAD KYI MNYAM PA NYID GANG YIN
PA DE DANG NGA MNYAM MO, ,DE DANG SEMS CAN THAMS CAD KYANG MNYAM
MO, ,RIGS KYI BU, DE'I PHYIR TING NGE 'DZIN 'DI DANG


@414A *, ,SEMS CAN THAMS CAD MNYAM MO, ,DE CI'I PHYIR ZHE NA,
SEMS CAN THAMS CAD NI, STONG PA STE, STONG PA'I MTSAN NYID NI,
TING NGE 'DZIN 'DI'O, ,SEMS

CAN THAMS CAD NI, MTSAN NYID MED PA STE, MTSAN NYID MED PA'I
MTSAN NYID NI, TING NGE 'DZIN 'DI'O, ,SEMS CAN THAMS CAD NI, SMON
PA MED PA STE, SMON PA MED PA'I MTSAN

NYID NI; TING NGE 'DZIN 'DI'O, ,SEMS CAN THAMS CAD NI, DBEN PA
STE, DBEN PA'I MTSAN NYID NI, TING NGE 'DZIN 'DI'O, ,SEMS CAN
THAMS CAD NI, BDAG MED PA STE, BDAG

MED PA'I MTSAN NYID NI, TING NGE 'DZIN 'DI'O, ,DE NI, LUS DANG,
NGAG DANG, SEMS KYIS REG PAR MI NUS SO, ,GANG LA LA DAG CHOS LA
REG PAR BYED PA DANG, MNYAM PAR BYED

PA DANG, MNGON PAR MNYAM PAR BYED PA DE DAG THAMS CAD NI, LEGS
PAR GSUNGS PA'I CHOS 'DUL BA LA NGA RGYAL CAN DU BSTAN TO, ,DE
NAS BCOM LDAN 'DAS LA BYANG CHUB SEMS

DPA' LHA'I COD PAN GYIS 'DI SKAD CES GSOL TO, ,BCOM LDAN 'DAS, MI
'AM CI'I RGYAL PO SDONG PO'I SPYOD PA BAG MCHIS PA 'DI LTA BU
DANG, CHOS LA SPOBS PA 'DI LTA BU NI, NGO

MTSAR TO, ,BCOM LDAN 'DAS KYIS BKA' STZAL PA, RIGS KYI BU, BYA BA
THAMS CAD KYANG KUN TU STON LA BYA BA THAMS CAD KYIS KYANG MI GOS
PA 'DI NI, THABS DANG, SHES RAB


@414B LAS BYUNG BA'I BYANG CHUB SEMS DPA' RNAMS KYI SA'O, ,RIGS
KYI BU, MI 'AM CI'I RGYAL PO SDONG PO 'DIS RGYUD KYI SGRA DANG,
GLU'I SGRA DANG, SIL SNYAN DANG, PHEG RDOB PA BYAS PA'I TSUL

'DI MI 'AM CI BYE BA PHRAG BDUN BLA NA MED PA YANG DAG PAR RDZOGS
PA'I BYANG CHUB TU YONGS SU SMIN PAR BYAS SO, ,DRI ZA BYE BA
PHRAG SUM CU BLA NA MED PA YANG DAG PAR RDZOGS PA'I BYANG CHUB

TU YONGS SU SMIN PAR BYAS SO, ,LTO 'PHYE CHEN PO BYE BA PHRAG
BZHI BCU'ANG BLA NA MED PA YANG DAG PAR RDZOGS PA'I BYANG CHUB TU
YONGS SU SMIN PAR BYAS SO, ,RANG GI 'KHOR GYI SROG CHAGS

BRGYAD KHRI BZHI STONG YANG BYANG CHUB TU YONGS SU SMIN PAR BYAS
SO, ,SHES RAB DANG, THABS KYI YE SHES 'DI DANG LDAN PA'I BYANG
CHUB SEMS DPA' NI, GANG DANG, GANG GI TSE 'KHOR GYI CHE BA NYID

THOB PA DE DANG, DE'I TSE SEMS CAN GRANGS MED DPAG TU MED PA
YONGS SU SMIN PAR BYED DO, ,RIGS KYI BU, 'DI LTA STE, DPER NA,
RGYU MED PAR ME MI 'BAR RO, ,DE BZHIN DU BYANG CHUB

SEMS DPA' SEMS DPA' CHEN PO DBEN PA NA GNAS PA'ANG SEMS CAN YONGS
SU SMIN PAR BYA BA MI 'BAR RO, ,RIGS KYI BU, 'DI LTA STE, DPER
NA, RGYU YOD NA, ME 'BAR RO, ,RIGS

KYI BU; DE BZHIN DU BYANG CHUB SEMS DPA' SEMS DPA' CHEN PO SKYE
BO PHAL PO CHE'I NANG NA 'DUG NA, SEMS CAN YONGS SU SMIN PAR BYA
BA 'BAR RO, ,RIGS KYI BU, DE'I PHYIR RNAM GRANGS


@415A *, ,'DIS 'DI LTAR BYANG CHUB SEMS DPA' JI LTA JI LTA BUR
YUL DANG 'KHOR CHEN PO 'BYOR BAR GYUR PA DE LTA DE LTA BUR SEMS
CAN DPAG TU MED PA YONGS

SU SMIN PAR BYED PAR RIG PAR BYA'O, ,DE SKAD CES BKA' STZAL PA
DANG, BCOM LDAN 'DAS LA BYANG CHUB SEMS DPA' LHA'I COD PAN GYIS
'DI SKAD CES GSOL TO, ,BCOM LDAN

'DAS; JI LTAR NA, MI 'AM CI'I RGYAL PO SDONG POS RGYUD KYI SGRA
DANG, GLU'I SGRA DANG, SIL SNYAN DANG, PHEG RDOB PA BGYIS PAS
SEMS CAN YONGS SU SMIN PAR BGYID, BCOM

LDAN 'DAS KYIS BKA' STZAL PA, RIGS KYI BU, MI 'AM CI DANG, DRI ZA
DANG, LTO 'PHYE CHEN PO GLU DANG, ROL MO'I DBYANGS SGRA LA MOS PA
RNAMS LA MI 'AM CI'I RGYAL PO SDONG POS

GANG GI TSE PI WANG GI SGRA THOS PAR BYED CING SIL SNYAN DANG,
GLU DBYANGS SBYOR BA DE NA MI 'AM CI DANG, DRI ZA DANG, LTO 'PHYE
CHEN PO DE DAG DGA' BA DANG, RAB TU MGU BA CHEN PO

THOB BO; ;DE DAG DGA' BA DANG, MOS PA DANG, RAB TU MGU BA THOB
NAS RGYUD KYI SGRA DANG, SIL SNYAN GYI SGRA DANG, GLU DBYANGS KYI
SGRA DE DAG LAS SANGS RGYAS KYI SGRA 'BYUNG NGO, ,CHOS KYI

SGRA DANG, DGE 'DUN GYI SGRA 'BYUNG NGO, ,BYANG CHUB KYI SEMS LA
DGA' BA DANG, THAMS CAD MKHYEN PA'I SEMS BSKYED PAR SBYOR BA'I
SGRA 'BYUNG NGO, ,SBYIN PA DANG, TSUL KHRIMS


@415B DANG, BZOD PA DANG, BRTZON 'GRUS DANG, BSAM GTAN DANG, SHES
RAB KYI SGRA 'BYUNG NGO, ,BYAMS PA DANG, SNYING RJE DANG, DGA' BA
DANG, BTANG SNYOMS KYI SGRA DANG, DRAN PA NYE

BAR GZHAG PA DANG, YANG DAG PAR SPONG BA DANG, RDZU 'PHRUL GYI
RKANG PA DANG, DBANG PO DANG, STOBS DANG, BYANG CHUB KYI YAN LAG
DANG, LAM DANG, ZHI GNAS DANG, LHAG MTHONG

DANG, BSAM GTAN DANG, RNAM PAR THAR PA DANG, TING NGE 'DZIN DANG,
SNYOMS PAR 'JUG PA'I SGRA 'BYUNG NGO, ,MI RTAG PA DANG, SDUG
BSNGAL BA DANG, BDAG MED PA'I SGRA 'BYUNG

NGO, ,STONG PA NYID DANG, MTSAN MA MED PA DANG, SMON PA MED PA
DANG, MNGON PAR 'DU BYED PA MED PA DANG, SKYE BA MED PA DANG,
'BYUNG BA MED PA DANG, DNGOS PO MED PA'I SGRA 'BYUNG NGO, ,

BYANG CHUB SEMS DPA' SDE SNOD KYI CHOS KYI RNAM GRANGS DANG,
GZUNGS DANG, RDO RJE'I TSIG DANG, 'KHOR GSUM YONGS SU SBYONG BA'I
SGRA 'BYUNG NGO, ,PHYIR MI LDOG PA'I CHOS KYI 'KHOR LO RAB

TU BSKOR BA'I SGRA DANG, CHOS THAMS CAD LA RNAM PAR GDON MI ZA
BA'I RGYAL PO'I TING NGE 'DZIN GYI SGRA DANG, RGYA MTSO'I PHYAG
RGYA'I TING NGE 'DZIN GYI SGRA DANG, CHOS THAMS CAD LA YANG

DAG PAR GZHOL BA'I TING NGE 'DZIN GYI SGRA DANG, CHOS THAMS CAD
LA DBANG BYED PA'I TING NGE 'DZIN GYI SGRA DANG, RNAM PAR BKOD
PA'I TING NGE 'DZIN GYI SGRA DANG, RIN CHEN SGRON MA'I TING NGE


@416A *, ,'DZIN GYI SGRA DANG, RIN CHEN 'BYUNG GNAS TING NGE
'DZIN GYI SGRA DANG, RIN CHEN BRTZEGS PA'I TING NGE 'DZIN GYI
SGRA DANG, NYON MONGS PA SPONG BA'I TING NGE

'DZIN GYI SGRA DANG, DGA' BYED KYI TING NGE 'DZIN GYI SGRA DANG,
PADMA BKOD PA'I TING NGE 'DZIN GYI SGRA DANG, PADMA BLA MA'I TING
NGE 'DZIN GYI SGRA DANG, NAM MKHA' MDZED KYI TING NGE 'DZIN GYI

SGRA DANG, THAMS CAD KYI RJES SU 'GRO BA'I TING NGE 'DZIN GYI
SGRA DANG, DAM PA'I CHOS PUndA R'I KA'I TING NGE 'DZIN GYI SGRA
DANG, KHYAD PAR CAN GYI TING NGE 'DZIN GYI SGRA DANG, RNAM PAR
RGYAL

BAR DBANG BYED TING NGE 'DZIN GYI SGRA DANG, CHER BSGYINGS TING
NGE 'DZIN GYI SGRA DANG, RNAM PA LA SEMS DBANG BYED PA'I TING NGE
'DZIN GYI SGRA DANG, SENGGE BSGYINGS PA'I TING NGE 'DZIN GYI SGRA

DANG, NYI MA SGRON MA'I TING NGE 'DZIN GYI SGRA DANG, MTHA' YAS
'KHYIL BA'I TING NGE 'DZIN GYI SGRA DANG, RGYUN GYI RJES SU SONG
BA'I TING NGE 'DZIN GYI SGRA DANG, RDO RJE'I DKYIL 'KHOR TING NGE

'DZIN GYI SGRA DANG, RDO RJE'I RGYAL MTSAN TING NGE 'DZIN GYI
SGRA DANG, RDO RJE LTA BU'I TING NGE 'DZIN GYI SGRA DANG, RDO RJE
LTE BA'I TING NGE 'DZIN GYI SGRA DANG, SA 'DZIN TING NGE 'DZIN
GYI SGRA DANG,

RI RAB SGRON MA'I TING NGE 'DZIN GYI SGRA DANG, RI RAB RGYAL
MTSAN TING NGE 'DZIN GYI SGRA DANG, RIN CHEN MDZOD KYI TING NGE
'DZIN GYI SGRA DANG, SEMS LA DBANG BYED TING NGE 'DZIN GYI SGRA
DANG,


@416B SEMS CAN THAMS CAD KYI SEMS LA RNAM PAR LTA BA'I TING NGE
'DZIN GYI SGRA DANG, SPYOD PA THAMS CAD KYI YUL LAS NGES PAR
'BYUNG BA'I TING NGE 'DZIN GYI SGRA DANG, ZAB MO SBED PAR SBYOR

BA'I TING NGE 'DZIN GYI SGRA DANG, SPOBS PA SNA TSOGS KYI TING
NGE 'DZIN GYI SGRA DANG, BLTAR MI MTHONG BA'I TING NGE 'DZIN GYI
SGRA DANG, CHOS THAMS CAD LA RNAM PAR LTA BA'I TING NGE 'DZIN GYI

SGRA DANG, RNAM PAR ROL BA'I TING NGE 'DZIN GYI SGRA DANG, MNGON
PAR SHES PA THAMS CAD LAS NGES PAR 'BYUNG BA'I TING NGE 'DZIN GYI
SGRA DANG, BDUD KYI DKYIL 'KHOR 'JIG PA'I TING NGE

'DZIN GYI SGRA DANG, GZUGS THAMS CAD KUN TU STON PA'I TING NGE
'DZIN GYI SGRA DANG, SGRA THAMS CAD LA 'JUG PA'I TING NGE 'DZIN
GYI SGRA DANG, LUS THAMS CAD RNAM PAR GZHIG

PA'I TING NGE 'DZIN GYI SGRA DANG, SPYOD PA THAMS CAD LA DBANG
BA'I TING NGE 'DZIN GYI SGRA DANG, SHES RAB SGRON MA'I TING NGE
'DZIN GYI SGRA DANG, LAG NA SGRON MA'I TING NGE 'DZIN GYI SGRA
DANG,

BYANG CHUB MNGON SUM SNANG BYED TING NGE 'DZIN GYI SGRA DANG, SO
SO YANG DAG PAR RIG PA LA 'JUG PA STON PA'I TING NGE 'DZIN GYI
SGRA DANG, YON TAN GYI RNAM PA THAMS CAD LA 'JUG PA'I

TING NGE 'DZIN GYI SGRA 'BYUNG NGO, ,RIGS KYI BU, DE LTAR RGYUD
KYI SGRA DANG, SIL SNYAN GYI SGRA DANG, GLU DBYANGS KYI SGRA DE
DAG LAS CHOS KYI SGRA 'DI LTA BU 'DI DANG, TING NGE 'DZIN GYI
SGRA


@417A *, ,'BYUNG NGO, ,SGRA DE DAG GIS SEMS CAN DE DAG YONGS SU
SMIN PAR BYED PAR 'GYUR TE, RIGS KYI BU, BYANG CHUB SEMS DPA'
SEMS DPA' CHEN

PO RNAMS NI, NGO MTSAR RMAD DU BYUNG BA'I CHOS 'DI LTA BU DANG
LDAN PA YIN NO, ,MI 'AM CI'I RGYAL PO SDONG PO'I YON TAN BSNGAGS
PA BSTAN PA 'DI BSHAD PA NA SANGS RGYAS

KYI MTHUS THAMS CAD DANG LDAN PA'I 'KHOR GYI LAG PAR LHA'I ME TOG
MAND'A RA BA'I BUR MA GRUB NAS DE DAG GIS ME TOG GI PHUR MA DE
DAG MI 'AM CI'I RGYAL PO SDONG PO LA

GTOR TO, ,DE NAS MI 'AM CI'I RGYAL PO SDONG POS BYIN GYI RLABS JI
LTA BUS ME TOG DE DAG LAG PA G-YAS PAR BLANGS TE ME TOG GCIG
KYANG SA LA MI LTUNG BAR DE LTA BU'I

BYIN GYI RLABS KYIS BYIN GYIS BRLABS NAS ME TOG BLANGS PA DE DAG
BCOM LDAN 'DAS LA MNGON PAR GTOR TO, ,DE NAS ME TOG DE DAG GTOR
MA THAG TU SANGS RGYAS KYI

MTHUS SKAD CIG DE LA STONG GI 'JIG RTEN GYI KHAMS ME TOG RIN PO
CHE'I GDUGS GCIG GIS KHEBS PAR GYUR TO, ,ME TOG RIN PO CHE'I
GDUGS DE LAS MU TIG

GI DO SHAL BYE BA KHRAG KHRIG BRGYA STONG PHRAG RAB TU 'PHYANG
NGO, ,ME TOG GI DO SHAL 'PHANG BA RE RE LAS KYANG 'OD ZER BYE BA
KHRAG KHRIG BRGYA STONG PHRAG DU MA BYUNG NGO, ,'OD ZER


@417B THAMS CAD KYI RTZE MO LAS KYANG PADMA SNA TSOGS BLTA NA
SDUG PA, KHA DOG DAG DANG LDAN PA, DRI DANG LDAN PA, YID DU 'ONG
BA DAG BYUNG BAR GYUR TO, ,PADMA THAMS CAD LA'ANG BCOM

LDAN 'DAS SH'AKYA THUB PA'I SKU CI 'DRA BA DE 'DRA BA'I DE BZHIN
GSHEGS PA'I SKU SKYIL MO KRUNG BCAS SHING BZHUGS PAR KUN TU SNANG
NGO, ,SANGS RGYAS BCOM LDAN 'DAS DE DAG THAMS

CAD KYIS KYANG MI 'AM CI'I RGYAL PO SDONG PO LA LEGS SO, ,ZHES
BYA BA GNANG STE, SKYES BU DAM PA, KHYOD KYIS SEMS CAN MANG PO
YONGS SU SMIN PAR BYAS SO, ,SEMS CAN YONGS SU

SMIN PAR BYA BA'I PHYIR GANG YUL LAS RNAM PAR GROL YANG YUL THAMS
CAD KYANG STON, 'KHOR BA LAS GROL YANG BSAM BZHIN DU SRID PAR
SKYE BA KUN TU STON, MYA NGAN LAS 'DAS

PA'I SKYON MED PA THOB KYANG KHAMS GSUM NA NYE BAR SPYOD PA 'DI
LTA BU NI, BYANG CHUB SEMS DPA'I BYA BA YIN TE, LEGS SO LEGS SO,
,DE NAS MI 'AM CI'I RGYAL PO SDONG PO 'DI SNYAM

DU SEMS TE, BDAG GIS DE BZHIN GSHEGS PA DE DAG THAMS CAD KYI DBU
LA RIN PO CHE'I GDUGS GZHAN DAG BYIN GYIS BRLAB PO SNYAM MO, ,DE
NAS MI 'AM CI'I RGYAL PO SDONG PO DE'I

TSE RIN PO CHE'I GDUGS BKOD PA ZHES BYA BA'I TING NGE 'DZIN LA
SNYOMS PAR ZHUGS SO, ,MI 'AM CI'I RGYAL PO SDONG PO RIN PO CHE'I
GDUGS BKOD PA'I TING NGE 'DZIN LA SNYOMS PAR


@418A *, ,ZHUGS MA THAG TU DE NAS DE BZHIN GSHEGS PA THAMS CAD
KYI DBU'I THAD DRANG GI STENG NA RIN PO CHE'I GDUGS RNAMS GNAS
PAR KUN TU SNANG NGO, ,'KHOR

DER THAMS CAD KYI LAG PA G-YAS PA NAS KYANG RIN PO CHE'I GDUGS
RNAMS BYUNG BAR GYUR TE, DE DAG GIS RIN PO CHE'I GDUGS DE DAG
SANGS RGYAS BCOM LDAN 'DAS DE DAG LA

MNGON PAR BKAB BO, ,BAM PO GSUM PA, MI 'AM CI'I RGYAL PO SDONG PO
'DI SNYAM DU SEMS TE, 'DI LTAR BDAG GIS BCOM LDAN 'DAS DE BZHIN
GSHEGS PA DGRA

BCOM PA YANG DAG PAR RDZOGS PA'I SANGS RGYAS SH'AKYA THUB PA NYAN
THOS DANG, BYANG CHUB SEMS DPA'I DGE 'DUN BCAS PAR BSHOS LA SPYAN
DRANGS TE, 'DI LTAR BDAG GIS

BCOM LDAN 'DAS 'KHOR DANG BCAS PAR RI'I RGYAL PO SPOS KYI NGAD
LDANG DU BDAG GI GNAS SU GSHEGS PAR GSOL TO, ,DE LTAR NA, BDAG GI
GNAS YONGS SU SPYAD PAR 'GYUR

RO; ;LHA DANG, KLU DANG, GNOD SBYIN DANG, DRI ZA DANG, LHA MA YIN
DANG, NAM MKHA' LDING DANG, MI 'AM CI DANG, LTO 'PHYE CHEN PO'I
TSOGS TSAD MED PA LA PHAN BTAGS PAR YANG

'GYUR RO, ,DE DAG KYANG BCOM LDAN 'DAS LA BSNYEN BKUR BYA BA
DANG, YONGS SU SPYAD PAR BYA BAR SPRO BAR 'GYUR TE, DE'I PHYIR DE
DAG GI YUN RING PO'I DON DANG, PHAN PA DANG, GRUB PA


@418B DANG, BDE BA DANG, BYANG CHUB SEMS DPA'I SGRUB PA THOB PAR
'GYUR RO SNYAM MO, ,DE NAS MI 'AM CI'I RGYAL PO SDONG POS BCOM
LDAN 'DAS KYI ZHABS LA MGO BOS PHYAG BTZAL TE THAL MO

SBYAR NAS BCOM LDAN 'DAS LA 'DI SKAD CES GSOL TO, ,BCOM LDAN
'DAS, BDAG LA THUGS BRTZE BA DANG, SEMS CAN TSAD MA MCHIS PA'I
DGE BA'I RTZA BA SPEL BA'I SLAD DU DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS BYANG
CHUB SEMS DPA'I DGE 'DUN DANG, NYAN THOS KYI DGE 'DUN DANG THABS
CIG TU RI SPOS KYI NGAD LDANG GI NGOS LA BDAG GI

GNAS SU DGUNG BDUN ZHIG BZHUGS PA LA BDAG LA GNANG BAR MDZAD DU
GSOL, BCOM LDAN 'DAS, BDAG CAG NI, DE BZHIN GSHEGS PA'I 'KHOR
DANG BCAS PA LA BSNYEN BKUR DANG,

YONGS SU SPYAD PAR BGYI BAR SPRO'O, ,BCOM LDAN 'DAS KYIS MI 'AM
CI'I RGYAL PO SDONG PO LA THUGS BRTZE BA'I PHYIR BYANG CHUB SEMS
DPA' DANG, NYAN THOS KYI TSOGS DANG BCAS PA LA ZHAG

BDUN RI SPOS KYI NGAD LDANG GI NGOS LA BZHUGS PAR GNANG NGO, ,DE
NAS MI 'AM CI'I RGYAL PO SDONG POS BCOM LDAN 'DAS KYIS GNANG BAR
RIG NAS TSIM ZHING MGU LA YID RANGS SHING RAB TU

DGA' STE DGA' BA DANG, YID BDE BA SKYES NAS DPUNG DANG BCAS G-YOG
'KHOR DANG BCAS TE BCOM LDAN 'DAS KYI ZHABS LA MGO BOS PHYAG
BTZAL NAS LAN GSUM BSKOR BA BYAS TE SIL


@419A *, ,SNYAN DANG, ROL MO'I DBYANGS SGRA BYAS NAS BCOM LDAN
'DAS LA MCHOD PA BYAS TE 'KHOR GYI DKYIL 'KHOR DE NAS SONG NAS
RI'I RGYAL PO SPOS KYI NGAD LDANG

BA LA GNAS SO, ,DE NAS MI 'AM CI'I RGYAL PO SDONG POS BCOM LDAN
'DAS LA MCHOD PA'I LAS KYI PHYIR RANG GI KHYIM RGYAN THAMS CAD
KYIS BRGYAN TE 'KHOR GYI KHYAMS RGYAR KUN NAS

DPAG TSAD LNGA BRGYA PA, BEE d'URYA SNGON PO DANG, DZAMBU'I KLUNG
GI GSER GYI PADMAS LAGS PAR BRGYAN PA, RIN PO CHE DU MAS RNAM PAR
SPRAS PA BYAS SO, ,'KHOR GYI KHYAMS DER GDAN KHRI

RTZA BA RIN PO CHE LAS BYAS PA, LHA'I RAS BRGYA STON BTING BA
BRGYA STONG PHRAG MANG PO BSHAMS SO, ,BCOM LDAN 'DAS KYI GDAN
SENGGE'I KHRI 'PHANG DU DPAG TSAD BCU GNYIS PA, RIN PO

CHE THAMS CAD KYIS SPRAS PA, RIN PO CHE'I KHA KHYER GYIS BSKOR
BA, GDUGS DANG, RGYAL MTSAN DANG, BA DAN BSGRENG BA, SNYING PO
MCHOG GI BDUG PAS BDUGS PA, BLA RE BRES PA,

DAR GYI LDA LDI MANG PO BRES PA, LHA'I ME TOG GTOR BA BSHAMS SO,
,SENGGE'I KHRI DE'I PHYOGS BZHIR RIN PO CHE'I SHING SNA TSOGS
BLTA NA SDUG PA BZHI SPRUL TE SKYE BO THAMS CAD BSDUS

NAS TSIGS SU BCAD PA 'DI DAG SMRAS SO, ,AU DUM WA RA'I ME TOG JI
BZHIN DU, ,SANGS RGYAS 'BYUNG BA BRGYA LAM RNYED 'GYUR BA, ,MI
MCHOG DE NI DA LTAR BYUNG GYUR GYI, ,SKYOB LA


@419B GUS DANG BCAS PAS MCHOD PA GYIS, ,NGA RGYAL DAG DANG RGYAGS
DANG G-YO SPONGS LA, ,PHRAG DOG SER SNA DE BZHIN SGYU RNAMS DANG,
,RGOD PA THAMS CAD YONGS SU SPONG BYOS LA, ,STON LA

GUS DANG BCAS PAS MCHOD PA GYIS, ,SPOS NGAD LDANG BA 'DI NA LHA
YUL BA'I, ,ME TOG KHYAD PAR 'PHAGS PA JI SNYED PA, ,DE DAG THAMS
CAD GCIG TU BSDUS NAS SU, ,SKYES BU KHYU

MCHOG LA NI MCHOD PA GYIS, ,SEMS CAN MCHOG LA MCHOD PA BYA BA'I
PHYIR, ,DRI ZHIM YID 'ONG KHYAD PAR 'PHAGS PA'I DRI, ,DUS KYI
RJES SU 'BRANG BA'I TZANDAN GYIS, ,SPOS KYI NGAD LDANG

'DI LA BDUG PA GYIS, ,GLU DBYANGS SIL SNYAN RNAM MANG YID 'ONG
BA, ,MI 'AM CI DAG RTAG RTZEN GAR BYED PA, ,LDAN PAR BYOS LA DGA'
ZHING DANG BA YIS, ,RKANG GNYIS MCHOG LA MCHOD

PA RAB TU GYIS, ,MTSUNGS PA MED PA MTHONG BA RNYED DKA' BA, ,DE
BZHIN GSHEGS LA LHA YI GDUGS RNAMS DANG, ,BA DAN DAG DANG RGYAL
MTSAN CHOS GOS DANG, ,BLA RE MANG PO YID 'ONG

GZUNG BAR BYOS, ,SANGS RGYAS MCHOD PAS BDE 'GROR 'GRO BAR 'GYUR,
,BRGYA BYIN DANG NI 'JIG RTEN SKYONG BAR 'GYUR, ,TSANGS PA DAG
DANG DBANG BYED DBANG PHYUG DANG, ,LHA DANG MI YI

BDAG PO CHEN POR 'GYUR, ,MI MCHOG MCHOD PAS GZUGS DANG KHA DOG
DANG, ,GRAGS DANG BRJOD DANG 'KHOR DANG LONGS SPYOD DANG, ,DE
BZHIN DBANG PHYUG DANG NI SNYAN TSIG DANG, ,DE BZHIN


@420A *, ,GZUNG BAR 'OS PA'I TSIG TU 'GYUR, ,GANG DAG 'DIR NI LHA
DANG DE BZHIN DU, ,MI RNAMS KYI NI 'DUS BYAS BDE BA DANG, ,BDE BA
BDE BAS TSIM PAR 'DOD PA RNAMS,,

'JIG RTEN MGON PO DE LA MCHOD PA GYIS, ,RANG RGYAL BYANG CHUB DE
BZHIN NYAN THOS DANG, ,DE LTAR DAM PA MCHOG GI THEG PA DANG,
,BDUD KYI DPUNG RNAMS RAB 'JOMS GANG 'DOD PAS,,

SEMS CAN MCHOG DE LA NI MCHOD PA GYIS, ,DE NAS MI 'AM CI'I RGYAL
PO SDONG POS RANG GI G-YOG 'KHOR THAMS CAD LA GO BAR BYAS TE ME
TOG DANG, DRI DANG, PHRENG BA DANG, BYUG

PA BSNGOGS NAS RO BRGYA BA'I ZHAL ZAS BSHAMS TE RI'I RGYAL PO
SPOS KYI NGAD LDANG GI LHO PHYOGS KYI NGOS LA 'DUG NAS SIL SNYAN
DANG, GLU DBYANGS BLANGS TE RGYUD KYI SGRA DANG, GLU'I SGRA

DANG LDAN PA'I TSIGS SU BCAD PA 'DI DAG GI DBYANGS LAS TSIGS SU
BCAD DE BCOM LDAN 'DAS LA DUS BSKUL BA, PHAN PA MDZAD CING BDE
MDZAD DGA' MDZAD BCOM LDAN 'DAS, ,

ZHAL YANG RAB 'DZUM ZLA BA'I NGOS LTAR DRI MI MNGA', ,SKYES MCHOG
DGE SBYONG DAM PA LHA DANG MIS MCHOD PA, ,BDE BAR GSHEGS KHYOD
'DIR GSHEGS PA YI DUS 'DI LAGS, ,STOBS

BCU RNAMS KYI STOBS MNGA' PHA ROL DPUNG 'JOMS PA, ,GZHAN GYI
TSOGS RNAMS 'JOMS SHING 'GRO LA PHAN PA MDZAD, ,'JO DANG RNYOG PA
RNAMS DANG DRI MA 'THAB SPANGS PA, ,PHAN PA


@420B MDZAD PA KHYOD 'DIR GSHEGS PA'I DUS 'DI LAGS, ,SBYANGS PA'I
YON TAN RDUL SBYANGS THE TSOM RNAM PAR GTOR, ,DRAN DANG BLO GROS
BLO YANGS MOS RTOGS BLO GROS LDAN, ,'GRO RGYAL

RTAG TU 'GRO BA 'GRO MED 'GRO BA SPANGS, ,PHAN PA MDZAD CING DGA'
MDZAD RAB TU DGYES PA'I THUGS, ,NYI MA ZLA BA NOR BU GLOG RNAMS
MDZES PA'I 'DO, ,BRGYA BYIN TSANGS PA SRID GSUM LHA

TSOGS 'OD 'PHROG CING, ,'OD MDZAD DPAL STUG THUB KHYOD 'OD NI
PHAN BGYID PAS, ,'OD 'DI BSAL NAS RGYAL BA'I 'OD NI LHAG GE YI,
,KHYOD KYI LHA SKAD KLU SKAD MI CI'I GLU SGRA YIS, ,YANG

DANG YANG DU 'BAR BA'I NYON MONGS ZHI BAR BGYID, ,SKAD MCHOG
YANGS PA TSANGS PA RNAMS KYI SGRA SKAD KYIS, ,NYON MONGS THAMS
CAD ZHI BAR BGYID PAS 'BAR MA LAGS, ,SMAN PA GANG

DAG PHYOGS BCUR RGYU YANG DE DAG GIS, ,GANG DU'ANG 'GRO BA'I NYON
MONGS ZHI BAR BGYID MI NUS, ,SMAN PA'I RGYAL PO BLA MED GANG TSE
GSUNG BRJOD PA, ,DE TSE NYON MONGS KUN ZHI BDE BA

THAMS CAD SBYIN, ,SHIN TU NGO MTSAR 'OD DANG STOBS MCHOG MTSUNGS
MED STOBS, ,GSUNG NI SKYON BRAL 'KHRUL PA MI MNGA' DGRA 'DUL BA,
,RDUL MED RAB RIB BDAG GI MUN PA SHIN TU

BCOM; ;DGRA BRAL PHAN MDZAD KHYED KYI DUS LAGS 'DIR GSHEGS GSOL,
,SBYIN DANG DUL DANG LEGS SPYOD MI MNYAM MTSUNGS DANG MNYAM,
,TSUL KHRIMS BRTUL ZHUGS MI 'KHRUGS


@421A *, ,BRTUL ZHUGS DKA' THUB DGYES, ,BZOD DANG DUL DANG SHIN
TU DGE LA NGES PA'I THUGS, ,DGA' GSUNG DGRA RNAMS KYI NI DGA'
SPONG GSHEGS SU GSOL, ,

DBANG PO STOBS DANG LAM DGYES BSAM GTAN MNGON MKHYEN ROL, ,DRAN
DANG BLO GROS RTOGS DANG MOS LA GNAS PA'I THUGS, ,'OD NI RAB TU
LHAG GE SHIN TU DGYES PA'I THUGS, ,YON

TAN MNGA' BA KHYOD 'DIR GSHEGS PA'I DUS 'DI LAGS, ,BYAMS DANG
SNYING RJE DGA' DANG BTANG SNYOMS BSGOMS PA'I THUGS, ,SKYON GYI
MUN PA BCOM ZHING BAG LA NYAL DANG BRAL, ,

TSANGS PA'I LAM NI RAB BSLABS RGYAL BA'I LAM LA GNAS, ,DGA' MDZAD
BDE BAR GSHEGS PA DUS LAGS GSHEGS SU GSOL, ,DE NAS BCOM LDAN 'DAS
KYI MI 'AM CI'I RGYAL PO

SDONG POS DUS BSKUL BA'I TSIGS SU BCAD PA GSAN NAS DGE SLONG GI
DGE 'DUN LA BKA' STZAL PA, DGE SLONG DAG ,MI 'AM CI'I RGYAL PO
SDONG POS DUS BSKUL GYI, LHUNG BZED DANG,

CHOS GOS THOGS LA ZHAG BDUN GNAS PA'I GTZUG LAG KHANG SKYONG YANG
SKOS SHIG ,DE NAS BYANG CHUB SEMS DPA' LHA'I COD PAN 'DI SNYAM DU
SEMS TE, 'DI LTAR BDAG GIS KHANG PA

BRTZEGS PA BKOD PA 'DI LTA BU SPRUL LA KHANG PA BRTZEGS PA DER
BCOM LDAN 'DAS BYANG CHUB SEMS DPA' DANG NYAN THOS KYI TSOGS DANG
BCAS PA BZHUGS TE RIN PO CHE BKOD PA'I SENGGE'I


@421B KHRI LA BZHUGS PA'I KHANG PA BRTZEGS PA BDAG GIS LAG PA
G-YAS PAR BLANGS TE NAM MKHA'I NGOS LAS RI'I RGYAL PO SPOS KYI
NGAD LDANG DU BKUR BAR BYIN GYIS BRLAB BO, ,DE NAS BYANG CHUB

SEMS DPA' LHA'I COD PAN DE'I TSE 'DI LTA BU'I TING NGE 'DZIN LA
SNYOMS PAR ZHUGS TE, TING NGE 'DZIN DE LA SNYOMS PAR ZHUGS MA
THAG TU BCOM LDAN 'DAS KYI SPYAN SNGAR KHANG PA BRTZEGS

PA TSAD DPAG TSAD BCU PA, BKRA BA, BLTA NA SDUG PA, GRU BZHI PA,
KA BA BZHI ZUG PA, CHA MNYAM PA, SHIN TU RNAM PAR PHYE BA BYUNG
NGO, ,KHANG PA BRTZEGS PA DER STOBS DANG LDAN PA'I PADMA

BKOD PA'I KHRI RNAMS KYANG BYUNG NGO, ,KHANG PA BRTZEGS PA DER
BCOM LDAN 'DAS KYI GDAN RIN PO CHE'I PADMA BKOD PA'I SENGGE'I
KHRI 'PHANG DU MI BDUN YOD PA BYUNG NGO, ,DE NAS BYANG CHUB SEMS

DPA' LHA'I COD PAN GYIS KHANG PA BRTZEGS PA BKOD PA DANG,
SENGGE'I KHRI BKOD PA 'DI LTA BU 'DI BYAS NAS BCOM LDAN 'DAS LA
'DI SKAD CES GSOL TO, ,BDAG LA THUGS BRTZE BA'I SLAD

DU BCOM LDAN 'DAS BYANG CHUB SEMS DPA' DANG, NYAN THOS CHEN PO
'DI DAG DANG THABS CIG TU KHANG PA BRTZEGS PA SENGGE'I KHRI
BSHAMS PA 'DIR BZHUGS SU GSOL, BCOM LDAN 'DAS

BDAG GIS KHANG PA BRTZEGS PA 'DI SUG PA G-YAS PAS BLANGS TE RI'I
RGYAL PO SPOS KYI NGAD LDANG DU 'TSAL NAS GZHAG PAR BGYI'O, ,DE
NAS BCOM LDAN 'DAS BYANG CHUB SEMS DPA' LHA'I


@422A *, ,COD PAN LA THUGS BRTZE BA'I PHYIR BYANG CHUB SEMS DPA'
DANG NYAN THOS CHEN PO DE DAG DANG THABS CIG TU KHANG PA BRTZEGS
PA DER JI LTAR KHRI BSHAMS PA DE

DAG LA BZHUGS SO, ,DE RAS BYANG CHUB SEMS DPA' LHA'I COD PAN GYIS
KHANG PA BRTZEGS PA DE LAGS MTHIL G-YAS PAR BLANGS TE STENG GI
NAM MKHA' LAS RDZU 'PHRUL GYIS SONG NGO,,

DE NAS 'DOD PA NA SPYOD PA'I LHA'I BU DANG, GZUGS NA SPYOD PA'I
LHA'I BU RNAMS KYIS BYANG CHUB SEMS DPA' LHA'I COD PAN GYI RDZU
'PHRUL GYI CHO 'PHRUL 'DI MTHONG NAS TSIM ZHING MGU

LA YID RANGS SHING RAB TU DGA' STE DGA' BA DANG, YID BDE BA SKYES
NAS BCOM LDAN 'DAS DANG, BYANG CHUB SEMS DPA' SEMS DPA' CHEN PO
LHA'I COD PAN LA MCHOD PA'I LAS

KYI PHYIR ME TOG DANG, BDUG PA DANG, SPOS DANG, PHRENG BA DANG,
BYUG PA THAMS CAD THOGS TE SIL SNYAN DANG, PHEG RDOB PA BYAS NAS
BCOM LDAN 'DAS KHANG PA BRTZEGS PA

NA BZHUGS SHING NAM MKHA'I NGOS LAS GSHEGS PA LA MCHOD PA BYAS TE
RI'I RGYAL PO SPOS KYI NGAD LDANG DU PHYIN TO, ,MI 'AM CI'I RGYAL
PO SDONG POS BCOM LDAN 'DAS KHANG PA BRTZEGS

PA NA BZHUGS SHING NAM MKHA'I NGOS LAS GSHEGS PA MTHONG NGO,
,MTHONG NAS MI 'AM CI DANG, DRI ZA BRGYAD KHRI BZHI STONG GIS
BSKOR TE ME TOG DANG, BDUG PA DANG, SPOS DANG,


@422B PHRENG BA DANG, BYUG PA THAMS CAD THOGS NAS SIL SNYAN DANG,
PHEG RDOB PA DANG, GLU DBYANGS LEN PA'I BKOD PA BYAS TE BCOM LDAN
'DAS BSU BA'I PHYIR BYUNG NGO, ,DE NAS MI 'AM CI'I

RGYAL PO SDONG PO DPUNG DANG BCAS, 'KHOR DANG BCAS TE BCOM LDAN
'DAS KYI ZHABS LA MGO BOS PHYAG BTZAL NAS JI LTAR THOGS PA'I ME
TOG DANG, BDUG PA DANG, SPOS DANG, PHRENG BA

DANG, BYUG PA DE DAG DANG, SIL SNYAN DANG, PHEG RDOB PA DANG, GLU
DBYANGS LEN PAS BCOM LDAN 'DAS LA MCHOD PA BYAS SO, ,DE NAS BCOM
LDAN 'DAS KYIS DUS LA BAB PAR MKHYEN

NAS BYANG CHUB SEMS DPA' DANG NYAN THOS CHEN PO DANG, BRGYA BYIN
DANG, TSANGS PA DANG, 'JIG RTEN SKYONG BA DANG, DE MA YIN PA
GZHAN LHA'I BU RNAMS DANG THABS CIG TU MI 'AM CI'I

RGYAL PO SDONG POS 'KHOR GYI KHYAMS BKOD PA GA LA BA DER GSHEGS
TE RANG GI SENGGE'I KHRI JI LTAR BSHAMS PA LA BZHUGS SO, ,BYANG
CHUB SEMS DPA'I TSOGS DANG, NYAN THOS KYI

TSOGS THAMS CAD SO SO CI RIGS PAR 'KHOD DO, ,MI 'AM CI'I RGYAL PO
SDONG POS BRGYA BYIN DANG, TSANGS PA DANG, 'JIG RTEN SKYONG BA
DANG, 'DOD PA NA SPYOD PA DANG, GZUGS NA SPYOD

PA'I LHA'I BU DE DAG LA SMRAS PA, GROGS PO DAG ,DE BZHIN GSHEGS
PA DANG THABS CIG TU GDUGS TSOD GSOL GYI, KHYED THAMS CAD 'DUS LA
CHUR SPYON, DE NAS MI 'AM CI'I


@423A *, ,RGYAL PO SDONG PO SLAS DANG BCAS, BU DANG BCAS, RANG GI
SKYE BO DANG BCAS, 'KHOR DANG BCAS, G-YOG DANG BCAS TE RANG RANG
GI LAG GIS BZA' BA DANG,

BCA' BA GYA NOM PA MANG PO RO DANG LDAN PA, RO BRGYA BA'I ZHAL
ZAS SNA TSOGS BCOM LDAN 'DAS DANG, BYANG CHUB SEMS DPA'I DGE 'DUN
DANG, DGE SLONG GI DGE 'DUN DANG,

'KHOR LA BRIMS NAS CI BDE BAR BSTABS TE TSIM PAR BYAS SO, ,TSIM
PAR BYAS NAS BCOM LDAN 'DAS KYIS LHUNG BZED BZHAG STE PHYAG BCABS
PAR RIG NAS DPUNG DANG BCAS,

G-YOG DANG BCAS TE CHOS NYAN PA'I PHYIR BCOM LDAN 'DAS KYI SPYAN
SNGAR JI LTAR BDAG LA 'OS PA'I STAN LA 'DUG GO ,DE NAS BCOM LDAN
'DAS KYIS MI 'AM CI'I RGYAL PO SDONG PO

DANG, SKYE BO'I TSOGS PHAL PO CHE DE DAG LA CHOS KYI GTAM YANG
DAG PAR STON TO, ,YANG DAG PAR 'DZIN DU BCUG GO ,GZENGS BSTOD DO,
,RAB TU DGA' BAR MDZAD DO, ,DE NAS BCOM

LDAN 'DAS KYIS CHOS KYI GTAM NI, 'DI YIN TE, MI 'AM CI'I BDAG PO,
,RNAM PA SUM CU RTZA GNYIS KYIS BYANG CHUB SEMS DPA' SEMS DPA'
CHEN PO'I SBYIN PA'I PHA ROL TU PHYIN PA

YONGS SU DAG PA YIN NO, ,RNAM PA SUM CU RTZA GNYIS GANG ZHE NA,
'DI LTA STE, MI 'AM CI'I BDAG PO, ,BYANG CHUB SEMS DPA' SBYIN PA
SBYIN PA NA BYANG CHUB KYI SEMS SNGON DU 'GRO BA'I SBYIN


@423B PA DE SBYIN PA DANG, THEG PA CHUNG DU SPANGS PA'I SEMS KYIS
SBYIN PA DE SBYIN PA DANG, SLONG BA LA ZHE SDANG BA MED PA'I SEMS
KYIS SBYIN PA DE SBYIN PA DANG, LEN PA RNAMS LA SBYIN GNAS SU 'DU

SHES BSKYED DE SBYIN PA DE SBYIN PA DANG, LEN PA RNAMS LA DGE
BA'I BSHES GNYEN DU 'DU SHES BSKYED DE SBYIN PA DE SBYIN PA DANG,
NANG GI KUN NAS NYON MONGS PA'I DRI MA SPANGS TE SBYIN PA DE
SBYIN PA

DANG, KUN TU 'DZIN PA MED PA'I SEMS KYIS DGA' BA DANG, DANG BA
DANG, MCHOG TU DGA' BA THOB NAS SBYIN PA DE SBYIN PA DANG, LAG PA
BRKYANG STE GROL BAS GTONG BA RNAM PAR GTONG BA LA DGA'

BAS SBYIN PA DE SBYIN PA DANG, RGYA CHEN PO LA MOS TE ZHUM PA MED
PA'I SEMS KYIS SBYIN PA DE SBYIN PA DANG, SNOD THAMS CAD LA MI
GNAS PAR SBYIN PA DE SBYIN PA DANG, RNAM PAR SMIN PA LA RE BA

MED PAR SBYIN PA DE SBYIN PA DANG, LAN LA RE BA MED PA'I BLOS
SBYIN PA DE SBYIN PA DANG, SANGS RGYAS KYI CHOS TSOL BA'I BLOS
SBYIN PA DE SBYIN PA DANG, THAMS CAD MKHYEN PA'I YE SHES SU
BSNGOS TE SBYIN

PA DE SBYIN PA DANG, GDUNG BA MED PA'I SEMS KYIS SBYIN PA DE
SBYIN PA DANG, BSDU BA'I DNGOS PO SNGON DU 'GRO BAS SBYIN PA DE
SBYIN PA DANG, SEMS CAN YONGS SU SMIN PAR BYA BA'I PHYIR SBYIN PA
DE SBYIN

PA DANG, CHOS 'DZIN PAR GYUR CIG SNYAM STE SBYIN PA DE SBYIN PA
DANG, DE BZHIN GSHEGS PA'I GSUNG DANG MTHUN PAR GYUR CIG SNYAM
STE SBYIN PA DE SBYIN PA DANG, BDAG BDUD KYI PHYOGS TSAR GCOD


@424A *, ,PAR GYUR CIG CES TE SBYIN PA DE SBYIN PA DANG, BDAG
BYANG CHUB KYI LAM RNAM PAR SPYOD PAR GYUR CIG CES SBYIN PA DE
SBYIN PA DANG, BDAG SKYES BU DAM PA'I LAS BYED

PAR GYUR CIG CES SBYIN PA DE SBYIN PA DANG, BDAG YI DVAGS KYI LAM
RNAM PAR SPONG BAR GYUR CIG CES TE SBYIN PA DE SBYIN PA DANG,
BDAG GI BDOG PA THAMS CAD YONGS SU GTONG BA'I

RGYUR GYUR CIG CES SBYIN PA DE SBYIN PA DANG, BDAG GIS LONGS
SPYOD CHEN POR 'GYUR BA'I SGRUB PA RAB TU BZUNG BAR GYUR CIG CES
TE SBYIN PA DE SBYIN PA DANG, CHOS LA DGA' BAR RAB TU

GNAS PAR GYUR CIG CES TE SBYIN PA DE SBYIN PA DANG, BDAG LA DGE
BA'I BSHES GNYEN DKAN PAR MA GYUR CIG CES TE SBYIN PA DE SBYIN PA
DANG, BDAG LA SEMS CAN THAMS CAD

DGA' BA'I MIG DANG LDAN PAR GYUR CIG CES TE SBYIN PAR DE SBYIN PA
DANG, BDAG GI SBYIN PA DES BLA NA MED PA YANG DAG PAR RDZOGS PA'I
BYANG CHUB SGRUB PAR GYUR CIG CES SBYIN PA DE SBYIN PA

DANG, BYANG CHUB SEMS DPA' GTONG BA PHUN SUM TSOGS PA GZHAN RNAMS
KYI RJES SU SLOB PAR GYUR CIG CES TE SBYIN PA DE SBYIN PA DANG,
BDAG MTSAN DANG DPE BYAD BZANG PO BSAGS

PA YONGS SU 'DZIN PAR GYUR CIG CES TE SBYIN PA DE SBYIN PA DANG,
BDAG SANGS RGYAS KYI ZHING YONGS SU SBYONG BA DANG, BDAG SANGS
RGYAS KYI CHOS THAMS CAD MNGON SUM DU GYUR CIG CES


@424B TE SBYIN PA SBYIN PA STE, MI 'AM CI'I BDAG PO, RNAM PA SUM
CU RTZA GNYIS PO 'DI DAG GIS BYANG CHUB SEMS DPA'I SBYIN PA'I PHA
ROL TU PHYIN PA YONGS SU DAG PA YIN NO, ,MI 'AM CI'I BDAG PO,

RNAM PA SUM CU RTZA GNYIS KYIS BYANG CHUB SEMS DPA' SEMS DPA'
CHEN PO'I TSUL KHRIMS KYI PHA ROL TU PHYIN PA YONGS SU DAG PA YIN
NO, ,SUM CU RTZA GNYIS GANG ZHE NA, 'DI LTA STE, 'DOD

CHAGS DANG, ZHE SDANG DANG, GTI MGU DANG BRAL BAS LUS YONGS SU
DAG PA'I TSUL KHRIMS DANG, BDAG GI LHA SANGS RGYAS LA MI SLU BA'I
MTSAN NYID KYIS NGAG YONGS SU DAG PA'I TSUL

KHRIMS DANG, BRNAB SEMS DANG, GNOD SEMS DANG, LOG PAR LTA BA MED
PAS SEMS YONGS SU DAG PA'I TSUL KHRIMS DANG, LHA DANG MI'I PHUN
SUM TSOGS PA MYONG BAS DGE BA

BCU'I LAS KYI LAM YONGS SU DAG PA'I TSUL KHRIMS DANG, NYI TSE
BA'I SA THAMS CAD MI STON PAS BYANG CHUB KYI SEMS DANG, BSAM PA
MI BRJED PA'I TSUL KHRIMS DANG, SHIN TU NYAMS PA

MED CING G-YO DANG 'BRAL BAS LHAG PA'I BSAM PA YONGS SU DAG PA'I
TSUL KHRIMS DANG, SKYE BO PHAL BA THAMS CAD SDUD PAS 'PHAGS PA'I
SKYE BOS BSNGAGS PA'I TSUL KHRIMS DANG, SEMS

CAN THAMS CAD LA SEMS SNYOMS PAR BYAMS PA SNGON DU 'GRO BA'I TSUL
KHRIMS DANG, SEMS CAN THAMS CAD YONGS SU SKYOB PAS SNYING RJE
CHEN PO LA RAB TU SBYOR BA'I TSUL KHRIMS DANG,


@425A *, ,DAM BCAS PA'I STOBS KYIS BSLAB PA RDZOGS PA MED PA YANG
DAG PAR 'DZIN PA'I TSUL KHRIMS DANG, KHA NA MA THO BA CHUNG DU
LA'ANG 'JIGS PAR LTA BAS NGO TSA

SHES SHING KHREL YOD PA PHUN SUM TSOGS PA'I TSUL KHRIMS DANG,
SHIN TU MI GTONG BAS SKYON MED PA'I TSUL KHRIMS DANG, SPYOD PA
SHIN TU DAG PAS THUN CHAGS MA YIN PA'I TSUL

KHRIMS DANG, SANGS RGYAS KYI ZHING GZHAN DU 'GRO BAS RANG GI RNAM
PA MANG PO LA DBANG BYED PA'I TSUL KHRIMS DANG, SKYE BO MKHAS PAS
RIG PA'I PHYIR BSNGAGS PA'I TSUL KHRIMS DANG, NGAN

SONG NGAN 'GRO THAMS CAD KYI LAM LAS SGROL BA'I TSUL KHRIMS DANG,
BDE BA'I DNGOS PO THAMS CAD LA RAB TU GNAS PA'I TSUL KHRIMS DANG,
SANGS RGYAS KYI TSUL KHRIMS YONGS SU

RDZOGS PAR BYED PAS SANGS RGYAS KYIS GNANG BA'I TSUL KHRIMS DANG,
YI DAM LA BRTEN PAS MI LHOD PA'I TSUL KHRIMS DANG, RANG GI SEMS
NGES PAR SEMS PAS BDAG LA MI

BSTONG GZHAN LA MI SMOD PA'I TSUL KHRIMS DANG, NYON MONGS PA MED
PAS NGES PAR SEMS PA'I SNYING RJE'I TSUL KHRIMS DANG, BYANG CHUB
KYI PHYOGS KYI CHOS THAMS CAD NYE BAR BYED PA'I

TSUL KHRIMS DANG, RAB TU DGA' BAR BYED PA LA DGA' BAR BYED PA'I
TSUL KHRIMS DANG, 'DOD PA DANG CHAGS PA MED PAS CHOG SHES PAR
BYED PA'I TSUL KHRIMS DANG, NAN TAN SNYING


@425B POR BYED PAS SGRUB PA RLABS PO CHE'I TSUL KHRIMS DANG,
KHYIM GYI GNAS THAMS CAD LA MI LTA BA'I RAB TU 'BYUNG BA LA GZHOL
BA'I TSUL KHRIMS DANG, CHOS KYI DGA' BA LA DGA' MOS

PAS DGON PA LA DGA' BA DANG LDAN PA'I TSUL KHRIMS DANG, 'PHAGS
MA'I RIGS LA RTON PAS 'DOD PA NYUNG ZHING CHOG SHES PA LA NGES
PA'I TSUL KHRIMS DANG, SDIG PA 'DOD PA THAMS

CAD DANG BRAL BAS SBYANGS PA'I YON TAN LA YANG DAG PAR RAB TU
SBYOR BA'I TSUL KHRIMS DANG, SEMS CAN MED PAR RNAM PAR SPYOD PAS
DMIGS PA MED PAR SBYOR BA'I TSUL KHRIMS DANG, CHAD

PA DANG RTAG PA YONGS SU SPONG BAS LTA BAR SONG BA THAMS CAD DANG
GTI MUG SEL BA'I TSUL KHRIMS DANG, RTEN CING 'BREL PAR 'BYUNG BA
DANG MI 'GOL BAS BYANG CHUB KYI RJES SU MTHUN PA'I

TSUL KHRIMS TE, MI'AM CI'I BDAG PO, RNAM PA SUM CU RTZA GNYIS PO
'DI DAG GIS BYANG CHUB SEMS DPA'I TSUL KHRIMS KYI PHA ROL TU
PHYIN PA YONGS SU DAG PA YIN NO, ,MI'AM CI'I BDAG PO,,

RNAM PA GSUM CU RTZA GNYIS KYIS BYANG CHUB SEMS DPA' RNAMS KYI
BZOD PA'I PHA ROL TU PHYIN PA YONGS SU DAG PA YIN NO, ,SUM CU
RTZA GNYIS GANG ZHE NA, 'DI LTA STE, LUS LA MI LTA BAS BZOD

PA BLTA BA DANG, SROG LA MI CHAGS PAS BZOD PAR BLTA BA DANG, ZHE
SDANG BA'I SEMS MED PAS BZOD PAR BLTA BA DANG, NYES PAR SMRAS
PA'I TSIG DANG DU LEN PAS BZOD PAR BLTA BA


@426A *, ,DANG, NYAM CHUNG BA'I SEMS CAN LA SNYING RJE SKYED PAS
BZOD PAR BLTA BA DANG, MA BSLAB PA LA MI BRNYAS PAS BZOD PAR BLTA
BA DANG, GNOD PA BYED PA

RNAMS LA LAN GLAN PA'I MTHU YOD KYANG LAN MI LDAN PAS BZOD PAR
BLTA BA DANG, YAN LAG DENG NYING LAG THAMS CAD BCAD KYANG MI
'KHRUGS SHING GNOD SEMS MED PAS BZOD

PAR BLTA BA DANG, BRLANG BA MED PAS BZOD PAR BLTA BA DANG, GSHE
BA LA SLAR MI GSHE BAS BZOD PAR BLTA BA DANG, BSAM PA DAG PAS
BZOD PAR BLTA BA DANG, RNYOG PA'I

SEMS MED PAS BZOD PAR BLTA BA DANG, DKRUGS PA'I SEMS MED PAS BZOD
PAR BLTA BA DANG, GZHAN GYI SEMS SRUNG BAS BZOD PAR BLTA BA DANG,
SEMS CAN THAMS CAD

LA PHAN PA'I DNGOS POS BZOD PAR BLTA BA DANG, SNYING RJE'I BLO
DANG LDAN PAS BZOD PAR BLTA BA DANG, NGA RGYAL MED PAS BZOD PAR
BLTA BA DANG, SEMS CAN THAMS CAD LA BRNYAS

THABS MED CING 'DUD PAS BZOD PAR BLTA BA DANG, 'BAR BA MED PAS
BZOD PAR BLTA BA DANG, NYE BAR ZHI BAS BZOD PAR BLTA BA DANG,
NGES PAR SEMS PAS BZOD PAR BLTA BA

DANG, BDAG GI 'KHRUL PA LA SO SOR RTOG PAS BZOD PAR BLTA BA DANG,
GZHAN GYI 'KHRUL PA'I SKYON LA MI LTA BAS BZOD PAR BLTA BA DANG,
SANGS RGYAS RJES SU DRAN PA BSGOMS


@426B PAS BZOD PAR BLTA BA DANG, CHOS LA SEMS SBYOR BAS BZOD PAR
BLTA BA DANG, DAD PA'I DNGOS POS BZOD PAR BLTA BA DANG, SEMS LA
GDUNG BA MED PAS BZOD PAR BLTA BA DANG,

BZHIN 'DZUM ZHING KHRO GNYER MED PAS BZOD PAR BLTA BA DANG, GSONG
POR SMRA BAS BZOD PAR BLTA BA DANG, RNAM PAR THAR PA'I SGO GSUM
LA DNGANG PA MED PAS BZOD PAR BLTA BA DANG,

MA SKYES PA DANG MA BYUNG BA LA MOS PAS BZOD PAR BLTA BA DANG, MI
SKYE BA'I CHOS LA BZOD PA RAB TU THOB PAS BZOD PAR BLTA BA STE,
MI'AM CI'I BDAG PO, RNAM PAR SUM CU RTZA GNYIS PO 'DI

DAG GIS BYANG CHUB SEMS DPA' RNAMS KYI BZOD PA'I PHA ROL TU PHYIN
PA YONGS SU DAG PA YIN NO, ,MI 'AM CI'I BDAG PO, ,RNAM PAR SUM CU
RTZA GNYIS KYIS BYANG CHUB SEMS DPA' RNAMS KYI

BRTZON 'GRUS KYI PHA ROL TU PHYIN PA YONGS SU DAG PA YIN NO, ,SUM
CU RTZA GNYIS GANG ZHE NA, 'DI LTA STE, MI 'AM CI'I BDAG PO,
BYANG CHUB SEMS DPA' SANGS RGYAS KYI RIGS RGYUN MI CHAD

PAR BYA BA'I PHYIR BRTZON 'GRUS RTZOM PA DANG, CHOS KYI RIGS
RGYUN MI CHAD PAR BYA BA'I PHYIR BRTZON 'GRUS RTZOM PA DANG, DGE
'DUN GYI RIGS RGYUN MI CHAD PAR BYA BA'I PHYIR BRTZON 'GRUS

RTZOM PA DANG, SEMS CAN TSAD MED PA YONGS SU SMIN PAR BYA BA'I
PHYIR BRTZON 'GRUS RTZOM PA DANG, 'KHOR BA TSAD MED PA YONGS SU
GZUNG BA'I PHYIR BRTZON 'GRUS RTZOM PA DANG, SANGS RGYAS


@427A *, ,TSAD MED PA LA MCHOD PA DANG NI MA GRO BYA BA'I PHYIR
BRTZON 'GRUS RTZOM PA DANG, DGE BA'I RTZA BA TSAD MED PA GSAG
PA'I PHYIR BRTZON 'GRUS RTZOM PA DANG, THOS

PA TSAD MED PA GZUNG BA'I PHYIR BRTZON 'GRUS RTZOM PA DANG, SEMS
CAN THAMS CAD LA LEGS PAR SMRA BA SMRA BA'I PHYIR BRTZON 'GRUS
RTZOM PA DANG, SEMS CAN THAMS CAD LA RAB TU

GDING BAR BYED PA'I PHYIR BRTZON 'GRUS RTZOM PA DANG, SEMS CAN
THAMS CAD LA BYA BA CI YOD CES BYA BA LA SPRO BA'I PHYIR BRTZON
'GRUS RTZOM PA DANG, SEMS CAN THAMS CAD YONGS

SU MI GTONG PA'I PHYIR BRTZON 'GRUS RTZOM PA DANG, SEMS CAN THAMS
CAD TSUL KHRIMS KYI BSLAB PA LA GZUD PA'I PHYIR BRTZON 'GRUS
RTZOM PA DANG, BZOD PA'I STOBS THAMS

CAD DANG, DES PA MI NYAMS PAR BYA BA'I PHYIR BRTZON 'GRUS RTZOM
PA DANG, BSAM GTAN DANG, RNAM PAR THAR PA DANG, TING NGE 'DZIN
DANG, SNYOMS PAR 'JUG PA THAMS CAD

BSKYED PA'I PHYIR BRTZON 'GRUS RTZOM PA DANG, CHAGS PA MED PA'I
SHES RAB MCHOG YONGS SU BSKAD PA'I PHYIR BRTZON 'GRUS RTZOM PA
DANG, BYAMS PA DANG, SNYING RJE DANG, DGA' BA

DANG, BTANG SNYOMS TSANGS PA'I GNAS PA'I GNAS PA YONGS SU BSKANG
BA'I PHYIR BRTZON 'GRUS RTZOM PA DANG, MNGON PAR SHES PA THAMS
CAD LA BRTZON 'GRUS BSKYED PA'I PHYIR


@427B BRTZON 'GRUS RTZOM PA DANG, SANGS RGYAS KYI ZHING THAMS CAD
KYI YON TAN BKOD PA RANG GI SANGS RGYAS KYI ZHING YONGS SU BSDU
BA'I PHYIR BRTZON 'GRUS RTZOM BA DANG, BDUD THAMS CAD GZHOM

BA'I PHYIR BRTZON 'GRUS RTZOM PA DANG, STOBS BRTAN PA CHEN POS
PHA ROL GNON PA'I PHYIR BRTZON 'GRUS RTZOM PA DANG, PHA ROL RGOL
BA THAMS CAD CHOS DANG MTHUN PAS TSAR GCAD PA'I

PHYIR BRTZON 'GRUS RTZOM PA DANG, STOBS BCU DANG, MI 'JIGS PA
DANG, SANGS RGYAS KYI CHOS YONGS SU BSKANG BA'I PHYIR BRTZON
'GRUS RTZOM PA DANG, LUS DANG, NGAG DANG, SEMS KYI

RGYAN GYI PHYIR BRTZON 'GRUS RTZOM PA DANG, BYA BA THAMS CAD
NYAMS 'OG TU CHUD PAR BYED CING BRTZON PA MI GTONG BA'I PHYIR
BRTZON 'GRUS RTZOM PA DANG, SEMS ZHUM PA MED PAR BYA BA'I

PHYIR BRTZON 'GRUS RTZOM PA DANG, NYON MONGS PA THAMS CAD KYIS MI
RDZI BA'I PHYIR BRTZON 'GRUS RTZOM PA DANG, MA RGAL BA BSGRAL, MA
GROL BA DGROL, DBUGS MA PHYIN PA DBUGS

'BYUNG, YONGS SU MYA NGAN LAS MA 'DAS PA YONGS SU MYA NGAN LAS
BZLA BA'I PHYIR BRTZON 'GRUS RTZOM PA DANG, BSOD NAMS BRGYA PA'I
MTSAN GYI TSOGS GSAG PA'I PHYIR BRTZON 'GRUS

RTZOM PA DANG, SANGS RGYAS THAMS CAD KYI DAM PA'I CHOS YONGS SU
GZUNG BA'I PHYIR BRTZON 'GRUS RTZOM PA DANG, SANGS RGYAS KYI
ZHING MTHA' YAS PAR RDZU 'PHRUL GYIS 'GRO ZHING SANGS RGYAS


@428A *, ,LA BLTA BA'I PHYIR BRTZON 'GRUS RTZOM PA DANG, SEMS
DANG LUS DBEN PA'I PHYIR DE'I BRTZON 'GRUS DE DBEN PA LAS NGES
PAR BYUNG BA DANG, THAMS CAD MKHYEN

PA'I YE SHES LA 'JUG PA'I PHYIR DE'I BRTZON 'GRUS DE BLANG BA MED
CING DOR BA MED LAG DEG PA MED CING GZHAG PA MED DE, SKYE BAR MED
CING 'BYUNG BA MED PAS BSDUS PA YIN TE,

MI'AM CI'I BDAG PO, ,RNAM PA SUM CU RTZA GNYIS PO 'DI DAG GIS
BYANG CHUB SEMS DPA' RNAMS KYI BRTZON 'GRUS KYI PHA ROL TU PHYIN
PA YONGS SU DAG PA YIN NO, ,MI 'AM CI'I BDAG

PO; RNAM PA SUM CU RTZA GNYIS KYIS BYANG CHUB SEMS DPA'I BSAM
GTAN GYI PHA ROL TU PHYIN PA YONGS SU DAG PA YIN NO, ,SUM CU RTZA
GNYIS GANG ZHE NA, 'DI LTA STE, DRAN PA YONGS SU

DAG PA DANG, BLO GROS YONGS SU DAG PA DANG, RTOGS PA YONGS SU DAG
PA DANG, NGO TSA SHES PA YONGS SU DAG PA DANG, KHREL YOD PA YONGS
SU DAG PA DANG, MOS PA YONGS SU DAG PA

DANG, BSNGO BA YONGS SU DAG PA DANG, BYANG CHUB KYI SEMS MI BRJED
PA YONGS SU DAG PA DANG, DBANG POS PAS PA YONGS SU DAG PA DANG,
MI GNAS PA YONGS SU DAG PA DANG, DE LA MA

CHAGS PA YONGS SU DAG PA DANG, MNGON PAR SHES PA BSKYED PA YONGS
SU DAG PA DANG, SEMS LAS SU RUNG BA YONGS SU DAG PA DANG, LUS
DBEN PA YONGS SU DAG PA DANG, BRAG CA


@428B SHES PA YONGS SU DAG PA DANG, NANG NYE BAR ZHI BA YONGS SU
DAG PA DANG, PHYI ROL TU MI RGYU BA YONGS SU DAG PA DANG, DMIGS
PA'I LTA BA SPONG BA YONGS SU DAG PA DANG, BDAG MED PA DANG,

SEMS CAN MED PA DANG, SROG MED PA DANG, GSO BA MED PA DANG, GANG
ZAG MED PAR SO SOR RTOG CING KHAMS GSUM PA LA MI GNAS PA YONGS SU
DAG PA DANG, BYANG CHUB KYI YAN LAG GI SGO

YONGS SU DAG PA DANG, SEMS CAN LA LTA BA'I SNYING RJE CHEN PO
YONGS SU DAG PA DANG, SHES RAB LA 'JUG PAS RAB RIB MED CING SNANG
BA YONGS SU DAG PA DANG, RGYU DANG 'BRAS BU DANG RNAM

PAR SMIN PA DANG MI 'GAL BA YONGS SU DAG PA DANG, CHOS LA SEMS
PA'I BZOD PA YONGS SU DAG PA DANG, TSUL BZHIN GYI RNAM PA'I CHOS
LA SO SOR RTOG PA YONGS SU DAG PA DANG, THABS

LA MKHAS PA BSDU BA YONGS SU DAG PA DANG, BYANG CHUB KYI SNYING
PO SGRUB PA YONGS SU DAG PA DANG, NYAN THOS DANG RANG SANGS RGYAS
DANG MI 'DRE BA YONGS SU DAG PA DANG, MI G-YO BA'I BSAM GTAN

SGRUB PA YONGS SU DAG PA DANG, SANGS RGYAS KYI TING NGE 'DZIN
THOB PA LA MI G-YENG BA YONGS SU DAG PA DANG, SEMS CAN THAMS CAD
KYI SEMS DANG SPYOD PA LTA BA YONGS SU DAG PA DANG, SEMS

CAN THAMS CAD KYI DBANG PO'I MCHOG DANG MCHOG MA YIN PA SHES NAS
SO SOR CI RIGS PAR CHOS STON PA YONGS SU DAG PA STE, MI'AM CI'I
BDAG PO, ,RNAM PA SUM CU RTZA GNYIS PO 'DI


@429A *, ,DAG GIS BYANG CHUB SEMS DPA'I BSAM GTAN GYI PHA ROL TU
PHYIN PA YONGS SU DAG PA YIN NO, ,MI 'AM CI'I BDAG PO, RNAM PA
SUM CU RTZA GNYIS KYIS BYANG

CHUB SEMS DPA'I SHES RAB KYI PHA ROL TU PHYIN PA YONGS SU DAG PA
YIN NO, ,SUM CU RTZA GNYIS GANG ZHE NA, 'DI LTA STE, THOS BA TSOL
BAS MI NGOMS PAS MANG DU THOS PA DANG, TSUL

BZHIN YID LA BYED PAS CHOS RNAMS LA DPYOD PA'I SHES PA LA MKHAS
PA DANG, BYANG CHUB MNGON SUM DU BYED PA'I BDAG NYID CHOS SGRUB
PA SHES PA DANG, PHUNG PO LA MKHAS PA LA

'JUG PAS RNAM PAR GROL BA SHES PA DANG, CHOS KYI DBYINGS LA MKHAS
PA'I SHES PA DANG, SKYE MCHED LA MKHAS PA'I SHES PA DANG, RGYU
DANG BYA BA KHONG DU CHUD PAS STONG PA'I RNAM PAR

RTEN CING 'BREL BAR 'BYUNG BA LA MKHAS PA DANG, BDEN PA LA MKHAS
PA'I SHES PA DANG, DER MI LTUNG BAR SKYON MED PA LA 'JUG PA SHES
PA DANG, BSAM BZHIN DU SKYE BAS SKYE BA LA

SO SOR MI RTOG PA'I SHES PA DANG, GZOD MA NAS RNAM PAR DAG PAS
CHOS THAMS CAD MI SKYE BAR SHES PA DANG, PHYIN CI LOG TU GYUR PA
YONGS SU SMIN PAR BYED PAS SEMS CAN THAMS

CAD BDAG MED PAR SHES PA DANG, 'DOD CHAGS DANG BRAL BA'I MTHA'I
PHYIR CHOS THAMS CAD CHOS GCIG TU SHES PA DANG, NAM MKHA' DANG
MTSUNGS PA'I PHYIR ZHING THAMS CAD ZHING GCIG


@429B TU SHES PA DANG, CHOS KYI DBYINGS BSAM GYIS MI KHYAB PA LA
ZHUGS PAS SANGS RGYAS THAMS CAD SANGS RGYAS GCIG TU SHES PA DANG,
YI GE SHES PA LA MKHAS PAS CHOS KYI TSIG RAB TU

DBYE BA BSTAN PA SHES PA DANG, LEGS PAR BSHAD PAS SEMS CAN THAMS
CAD TSIM PAR BYED PA'I PHYIR CHAGS PA MED PA'I SPOBS PAS CHOS
RGYA CHER SHES PA DANG, THOS PA THAMS CAD

'DZIN PAS GZUNGS BRJED PA MED PA'I SHES PA DANG, BDUD DE DAG
BYANG CHUB TU YONGS SU SMIN PAR BYED PAS BDUD KYI LAS THAMS CAD
KHONG DU CHUD PA'I SHES PA DANG, RNAM PAR BSGRUBS TE SO

SOR NYE BAR GNAS PAR SHES PAS CHOS THAMS CAD SGYU MA LTA BUR RTOG
PA'I SHES PA DANG, SHIN TU YONGS SU GRUB PA MED PA'I TSUL GYIS
CHOS THAMS CAD RMI LAM DANG, SMIG RGYU DANG,

CHU ZLA DANG, MIG YOR DANG, BRAG CA LTA BU'I TSUL DU STON PA SHES
PA DANG, SHES PA RNAM PAR DAG PA'I PHYIR SEMS CAN GYI SEMS KYI
SPYOD PA THAMS CAD KHONG DU CHUD PA'I SHES PA DANG,

SHIN TU BSLAB PA'I PHYIR 'KHOR BA DANG MYA NGAN LAS 'DAS PA
BRTAGS PAR SHES PA'I THABS LA MKHAS PA DANG, RNAM PAR THAR PA'I
SGO'I PHYIR STONG PA NYID DANG, MTSAN MA MED PA DANG,

SMON PA MED PA'I RNAM PA'I CHOS SHES PA DANG, GZOD MA NAS BRAL BA
MED PA'I PHYIR CHOS THAMS CAD RANG BZHIN GYIS ZHI BA DANG, RAB TU
ZHI BA DANG, NYE BAR ZHI BAR SHES PA DANG, MA RIG PA


@430A *, ,DANG, GTI MUG GI MUN PA KUN TU BCOM PA'I PHYIR CHOS
THAMS CAD LA RAB RIB MED CING SNANG BA THOB PA DANG, CHOS THAMS
CAD GAR YANG MI 'GRO ,GANG NAS

KYANG MI 'ONG BAR SHES PAS SHES RAB KYI 'OD DANG LDAN ZHING SEMS
CAN THAMS CAD LA RNAM PAR THAR PA'I CHOS STON PA DANG, LAS DANG
BYA BA KHONG DU CHUD PAS SEMS CAN RNAMS KYI 'CHI

'PHO DANG 'GRO BAR SKYE BA STON PA DANG, DON DANG, CHOS DANG,
NGES PA'I TSIG DANG, SPOBS PA'I TSUL LA MKHAS TE KHYAD PAR DE KHO
NA'I LUNG STON PAS SO SO YANG DAG PAR RIG PA

BZHI THOB PA DANG, BDAG DUL BA DANG, ZHI BA DANG, GROL BA DANG,
SBAS PA DANG, BYANG BAS YONGS SU MYA NGAN LAS BZLA BA'I PHYIR DON
YOD PA'I CHOS STON PA DANG, DAM PA'I CHOS

YONGS SU 'DZIN PAS SANGS RGYAS BCOM LDAN 'DAS RNAMS KYIS DE SHES
RAB LAS NGES PAR 'BYUNG BAR RIG NAS CHOS KYI GRONG KHYER THAMS
CAD YONGS SU SKYONG BAR BYIN GYIS RLOB PA

DANG, PHYIR MI LDOG PA'I BYANG CHUB SEMS DPA'I SA LA YANG DAG PAR
GZHOL TE MTHA' LA GNAS PA'I TSUL NGES PAR BYAS PAS LUNG BSTAN
PA'I SA RAB TU THOB PA YIN TE, MI 'AM CI'I

BDAG PO, ,RNAM PA SUM CU RTZA GNYIS PO 'DI DAG GIS BYANG CHUB
SEMS DPA'I SHES RAB KYI PHA ROL TU PHYIN PA YONGS SU DAG PA YIN
NO, ,MI 'AM CI'I BDAG PO, BYANG CHUB SEMS


@430B DPA' RNAM PA SUM CU RTZA GNYIS DANG LDAN NA, THABS LA MKHAS
PAR RIG PAR BYA'O, ,SUM CU RTZA GNYIS GANG ZHE NA, 'DI LTA STE,
BYANG CHUB SEMS DPA' BDAG ZAD PAR MI BYED PAS

SEMS CAN LA LTA BA DANG, SEMS CAN THAMS CAD YONGS SU SMIN PAR BYA
BA'I PHYIR BSOD NAMS CHEN PO LA GNAS PA DANG, SEMS CAN THAMS CAD
KYI SBYIN GNAS KYI PHYIR SBYIN

GNAS MI TSOL BA DANG, SEMS CAN DBUL PO YONGS SU SMIN PAR BYA BA'I
PHYIR RGYA CHEN PO DON DU MI GNYER BA DANG, SEMS CAN THAMS CAD
NGAG BSDAM PA LA SBYAR BA'I PHYIR LKUG PA DANG,

DGE PA LTA BUR STON PA DANG, BUD MED DANG, BU MO YONGS SU SMIN
PAR BYA BA'I PHYIR BUD MED YONGS SU 'DZIN PA DANG, KHYE'U YONGS
SU SMIN PAR BYA BA'I PHYIR KHYE'U'I GZUGS SU STON PA

DANG, SEMS CAN YONGS SU SMIN PAR BYA BA DANG MTHUN PAR BYA BA'I
PHYIR GZUGS THAMS CAD STON PA DANG, SEMS CAN MYOS PA YONGS SU
SMIN PAR BYA BA'I PHYIR MYOS PA MA YIN YANG

MYOS PA'I LUS SU STON PA DANG, DE LA MOS PA'I SEMS CAN RNAMS LA
CHOS STON PA'I PHYIR SMYON PA DANG, SEMS G-YENG BA'I GZUGS SU
STON PA DANG, SEMS CAN YONGS SU SMIN PAR

BYA BA'I PHYIR LO BRGYAR BSAGS PA'I TSUL KHRIMS KYI PHUNG PO 'DOR
BA DANG, CHOS 'DZIN DU GZHUG PA'I PHYIR SEMS CAN RNAMS LA DGA' BA
DANG, THAMS CAD LA RTZE BA DANG, LONGS SPYOD


@431A *, ,STON PA DANG, DE LA MOS PA'I SEMS CAN YONGS SU SMIN PAR
BYA BA'I PHYIR G-YON CAN MA RUNGS PAS 'TSO BA'I LUS SU STON PA
DANG, BUD MED GANG

TSONG DPON DANG, KHYIM BDAG DANG, RGYAL PO'I CHUNG MAR GYUR PA BU
MED PA BU'I TSE 'DOD PA'I MYA NGAN GYI ZUG RNGU DANG LHAN ZHING
SDUG BSNGAL GYI TSOR BA MYONG BA LA DE NA BYANG CHUB SEMS

DPAS DE DAG DGE BA LA DAD CING YONGS SU SMIN PAR BYA BA'I PHYIR
DE'I BUR KHAS LEN PA DANG, 'BROG DGON PAR SONG BA'I SEMS CAN DBUL
PO LA BZA' BA DANG, BTUNG BA DANG,

NOR SBYIN ZHING BGO BSHA' BYA BA'I PHYIR MGRON PO MANG PO'I NANG
DU DED DBON DU 'GYUR BA DANG, GTER CHEN PO MDUN DU BZHAG STE NOR
GYI PHUNG PO CHEN PO BYIN NAS CHOS STON PA DANG, MYA

NGAN GYI ZUG RNGU DANG LDAN PA'I SEMS CAN RNAMS KYI MYA NGAN GYI
ZUG RNGU BSAL NAS RDZU 'PHRUL GYIS CHOS STON PA DANG, GTER STON
PA'I SEMS CAN RNAMS KYI MDUN DU GTER CHEN PO

NYE BAR BSTAN NAS 'TSO BA YONGS SU DAG PAR BYA BA'I PHYIR CHOS
STON PA DANG, DE DAG SANGS RGYAS KYI BSTAN PA LA GZHUG PA'I PHYIR
GZHAN MU STEGS CAN SPYOD PA CAN DANG, KUN TU

RGYU BA RNAMS KYI NANG DU RAB TU 'BYUNG BA DANG, SEMS CAN 'DOD
CHAGS KYI LCAGS KYUS ZIN PA RNAMS YONGS SU SMIN PAR BYA BA'I
PHYIR SMAD TSOD PA'I KHYIM DANG, SLAS KYI NANG DU BU


@431B MO'I GZUGS MDZES PA BLTA NA SDUG PAR STON PA DANG, SEMS CAN
RNAMS MOS PA JI LTA BA BZHIN DU CHOS KYIS YONGS SU SMIN PAR BYA
BA'I PHYIR 'DUS PA CHEN PO DANG, TSOGS PA MANG

PO'I NANG DU RNGA DANG, RNGA MRI DANG GA DANG, RNGA PA NA BA
DANG, DUNG GI SGRAS SA CHEN PO MDZES PAR BYAS NAS BDAG NYE BAR
STON CING SEMS CAN 'DUS PA DE DAG LA ROL MO'I DBYINGS SGRA DE DAG

LAS CHOS STON PA'I SGRA 'BYIN CING BZO'I GNAS THAMS CAD NYE BAR
STON PA DANG, MYA NGAN DU SON PA'I 'GRON PA BZA' BA DANG, BTUNG
BA ZAD PA LA MNGON PAR SHES PA CHEN POS RNAM PAR

RTZE ZHING DE'I STOBS KYIS BZA' BA DANG, BTUNG BA BYIN NAS BKRES
PA DANG BRAL ZHING SKOM PA DANG BRAL BA'I SEMS CAN RNAMS LA CHOS
STON PA DANG, SEMS CAN GANG DAG DMUS LONG

DU GYUR PA DE DAG GI NANG DU DMUS LONG LTA BUR GYUR NAS DBUL PO
MIG MED PA DE DAG LA RDZU 'PHRUL GYI STOBS KYIS BZA' BA DANG,
BTUNG BA 'BYOR BAR BYAS NAS MIG BYIN TE NANG GI

GZUGS BSTAN NAS JI LTAR DE DAG BLA NA MED PA YANG DAG PAR RDZOGS
PA'I BYANG CHUB TU NGES PAR 'GYUR BA DE LTA DE LTAR CHOS STON PA
DANG, RGYAL PO'I KHRI MON DU BCUG PA'I SROG CHAGS BRGYA

PHRAG DU MA G-YON CAN SNA TSOGS DANG LDAN PA DE DAG YONGS SU SMIN
PAR BYA BA'I PHYIR BSAM BZHIN DU BDAG RKUN POR STON CING DE G-YON
CAN NO, ,ZHES SHES PAR BYAS NAS KHRI MON DU BCUG


@432A *, ,PA DANG, DE DER ZHUGS NAS RDZU 'PHRUL GYI STOBS KYIS
BCINGS PA DE DAG GI LUS BKRUS SHING BSKUS TE GOS BZANG PO BSKON
NAS BZA' BA DANG, BTUNG BAS

LUS TSIM PAR BYAS TE BCINGS PA DAM PO DE DAG LAS BKROL NAS JI
LTAR BLA NA MED PA YANG DAG PAR RDZOGS PA'I BYANG CHUB TU NGES
PAR 'GYUR BA DE LTA BUR CHOS STON PA DANG,

SEMS CAN GANG DAG RGYAL POS GSAD PAR DKRI BA, SROG 'CHI BA'I
'JIGS PA THOB PA, SDUG BSNGAL GYIS NYAM THAG PA DE DAG YONGS SU
SMIN PAR BYA BA'I PHYIR BYANG CHUB SEMS

DPA' SEMS DPA' CHEN POS RDZU 'PHRUL GYIS GZHAN DAG CIG SPRUL TE
RDZU 'PHRUL GYIS GSHED MA LA DKRIS NAS GSAD PAR 'OS PA'I MI DE
DAG BCINGS PA DE LAS BKROL TE

'JIGS PA DANG BRAL BA SROG RNYED PA DANG, DBUGS PHYIN PA DE DAG
LA JI LTAR BLA NA MED PA YANG DAG PAR RDZOGS PA'I BYANG CHUB TU
NGES PAR 'GYUR BA DE LTA DE LTA BUR CHOS STON PA

DANG, PHYOGS GANG NA DON DANG, NOR DANG, ZHING DANG, KHYIM GYI
DNGOS PO DANG, BRAN PHO DANG, BRAN MO DANG, LAS BYED PA DANG,
DMAG MI'I PHYIR 'THAB PA DANG, RTZOD PA DANG,

'GYED PA DANG, MTSANG 'DRU BAR GYUR PA DER BYANG CHUB SEMS DPA'
SEMS DPA' CHEN PO THABS KYIS DBUS SU 'DUG NAS RDZU 'PHRUL GYIS
DON DANG, NOR DANG, RIN PO CHE YONGS


@432B SU BTANG STE DE DAG 'DUM PAR SBYOR RO, ,DE DAG 'DUM PAR RIG
NAS BLA NA MED PA YANG DAG PAR RDZOGS PA'I BYANG CHUB YANG DAG
PAR 'DZIN DU 'JUG PA DANG, BYANG CHUB SEMS DPA' THABS

LA MKHAS PAS YAN LAG DANG, NYING LAG THAMS CAD KYIS DBANG PO
NYAMS PA MED KYANG SEMS CAN YONGS SU SMIN PAR BYA BA'I PHYIR
DBANG PO NYAMS PAR YANG STON PA DANG, SPYOD LAM

PHUN SUM TSOGS KYANG SEMS CAN YONGS SU SMIN PAR BYA BA'I PHYIR
SPYOD LAM THAMS CAD 'KHRUGS PAR YANG BYED PA DANG, BYANG CHUB
SEMS DPA' THABS LA MKHAS PAS GZHAN MU

STEGS CAN STON PA DANG, RING DU GNAS PA BDUD KYI SPYOD YUL LA
SPYOD PA, BDUD KYIS BYIN GYIS BRLABS PA'I MU STEGS CAN DE DAG
SANGS RGYAS KYI BSTAN PA LA DGUG PA'I PHYIR DE DAG GI

MDUN DU DKON MCHOG GSUM GYI BSNGAGS PA BRJOD PA DANG, BYANG CHUB
SEMS DPA' THABS LA MKHAS PAS SEMS CAN YONGS SU SMIN PAR BYA BA'I
PHYIR BSAM GTAN DANG, RNAM PAR

THAR PA DANG, TING NGE 'DZIN DANG, SNYOMS PAR 'JUG PA RNAMS LAS
LOG NAS BSAM BZHIN DU 'DOD PA'I KHAMS SU SKYE STE, MYA NGAN LAS
'DAS PA 'DOD PA RNAMS LA SKYE BA'I

SDUG BSNGAL BSTAN NAS DBEN PA THOB PA RNAMS BLA MA'I LAM SGOM DU
GZUD PA'I PHYIR MYA NGAN LAS 'DAS PA STON PA DANG, SKYON MED PA
LA MA ZHUGS PA LA MYA NGAN LAS 'DAS


@433A *, ,PAR 'GRO BAR 'DUN PA RNAMS KYI MDUN DU BYANG CHUB SEMS
DPA' THABS LA MKHAS PA SANGS RGYAS KYI SKU STON PA DANG, SANGS
RGYAS LA DAD PA THOB CING ,

SEMS MNYAM PAR BZHAG PA RNAMS BYANG CHUB KYI SEMS LEN DU GZUD
PA'I PHYIR RKYEN 'DI SHES PA LA 'JUG PA NYE BAR STON PA STE, MI
'AM CI'I BDAG PO, RNAM PA SUM CU RTZA

GNYIS PO 'DI DAG GIS BYANG CHUB SEMS DPA' SEMS DPA' CHEN PO THABS
LA MKHAS PAR RIG PAR BYA'O, ,PHA ROL TU PHYIN PA DANG, THABS LA
MKHAS PA LA 'JUG PA YONGS SU

DAG PA'I LE'U 'DI BSTAN PA NA MI 'AM CI'I RGYAL PO SDONG PO'I
'KHOR DANG, DE MA YIN PA GZHAN LHA DANG, KLU DANG, GNOD SBYIN
DANG, DRI ZA'I SROG CHAGS DGU KHRI BRGYAD STONG NI, BLA NA

MED PA YANG DAG PAR RDZOGS PA'I BYANG CHUB TU SEMS SKYES SO,
,BCOM LDAN 'DAS KYI 'KHOR BYANG CHUB SEMS DPA' LAS BYANG CHUB
SEMS DPA' KHRI BRGYAD STONG NI, MI SKYE BA'I CHOS LA BZOD PA RAB
TU THOB

PAR GYUR TO, ,MI 'AM CI'I RGYAL PO SDONG PO NI, SHES RAB SGRON MA
ZHES BYA BA'I TING NGE 'DZIN RAB TU THOB PAR GYUR TO, ,DE NAS MI
'AM CI'I RGYAL PO SDONG PO BCOM LDAN 'DAS KYIS CHOS KYI

GTAM GYIS RAB TU DGA' BAR BYAS, YANG DAG PAR 'DZIN DU BTZUD,
GZENGS BSTOD, YANG DAG PAR BSTAN PAS TSIM ZHING MGU LA YID RANGS
SHING RAB TU DGA' STE DGA' BA DANG,


@433B YID BDE BA SKYES NAS RIN THANG MED PA'I RAS BCOS MA PHRUGS
GCIG BCOM LDAN 'DAS LA MNGON PAR BKAB BO, ,BYANG CHUB SEMS DPA'I
DGE 'DUN DANG, NYAN THOS KYI DGE 'DUN THAMS

CAD LA'ANG RIN THANG MED PA'I GOS KYIS SO SOR BKAB BOD, ,GNAS
THAMS CAD NI, YONGS SU LONGS SPYOD PA'I PHYIR BCOM LDAN 'DAS LA
PHUL LO, ,DE NAS MI 'AM CI'I RGYAL PO SDONG PO'I BU

BRGYAD STONG POS RIN PO CHE'I PADMA BKOD PA DANG, RIN PO CHE'I
GDUGS BRGYAD STONG DU TSANG BAS BCOM LDAN 'DAS LA MNGON PAR BKAB
STE GTOR MA THAG TU SANGS RGYAS KYI MTHUS DE DAG THAMS

CAD 'KHOR GYI KHYAMS DER BCOM LDAN 'DAS KYI DBU'I DRANG THAD KYI
STENG GI BAR SNANG LA DPAG TSAD STONG TZAM NA RIN PO CHE'I GDUGS
GCIG TU GNAS PAR GYUR TO, ,DE NAS MI 'AM CI'I RGYAL PO

SDONG PO'I BU BRGYAD STONG POS BCOM LDAN 'DAS KYI CHO 'PHRUL CHEN
PO 'DI MTHONG NAS TSIM ZHING MGU LA YID RANGS SHING RAB TU DGA'
STE DGA' BA DANG, YID BDE BA SKYES NAS LHAG PA'I

BSAM PAS BLA NA MED PA YANG DAG PAR RDZOGS PA'I BYANG CHUB TU
SEMS BSKYED DO, ,DE DAG GIS BYANG CHUB TU SEMS BSKYED NAS BCOM
LDAN 'DAS LA 'DI SKAD CES GSOL TO, ,BCOM

LDAN 'DAS, GANG THOS PAS BDAG CAG BYANG CHUB KYI PHYOGS KYI CHOS
YANG DAG PAR SGRUB PAR 'GYUR BA BYANG CHUB TU YONGS SU SMIN PAR
BGYID PA'I CHOS DE BZHIN GSHEGS PA DGRA


@434A *, ,BCOM PA YANG DAG PAR RDZOGS PA'I SANGS RGYAS KYIS BDAG
CAG LA BSHAD DU GSOL, DE NAS BCOM LDAN 'DAS KYIS MI 'AM CI'I
RGYAL PO SDONG PO'I

BU DE DAG GI LHAG PA'I BSAM PA MKHYEN NAS TA LA BDUN SRID KYI
STENG GI BAR SNANG LA SKYIL MO KRUNG BCAS TE BZHUGS NAS SKU LAS
'DI LTA BU'I 'OD PHYUNG STE, 'OD DES STONG GSUM

GYI STONG CHEN PO'I 'JIG RTEN GYI KHAMS 'DI SNANG BA CHEN POS
KHYAB PAR GYUR TO, ,GANG MI 'AM CI DANG, DRI ZA DANG, LTO 'PHYE
DE DAG DANG, 'DOD PA NA SPYOD PA'I LHA'I BU DE DAG GI

ROL MO SIL SNYAN RNAM PA SNA TSOGS DE DAG THAMS CAD MA BRDUNGS MA
DKROL BAR MDZES PA DANG LDAN PAR 'KHROL LO, ,RI'I RGYAL PO SPOS
KYI NGAD LDANG NA DRI'I SHING DANG, ME TOG GI

SHING DANG, 'BRAS BU'I SHING JI SNYED PA DE DAG LAS KYANG ROL MO
SIL SNYAN GYI SGRA BYUNG NGO, ,BCOM LDAN 'DAS KYI SPU'I KHUNG BU
THAMS CAD NAS KYANG 'OD ZER BYE BA KHRAG KHRIG

BRGYAD STONG BYUNG NGO, ,'OD ZER THAMS CAD KYI RTZE MO LAS KYANG
PADMA TSAD SHING RTA'I 'KHOR LO TZAM DAG BYUNG NGO, ,PADMA'I
SNYING PO THAMS CAD LA'ANG BYANG CHUB SEMS DPA'I GZUGS

SKYES BU CHEN PO'I MTSAN SUM CU RTZA GNYIS KYIS KUN TU BRGYAN
PA'I LUS DAG GNAS PAR KUN TU SNANG NGO, ,SANGS RGYAS KYI MTHUS
ROL MO SIL SNYAN DE DAG LAS NI, YONGS SU


@434B 'DRI BA'I TSIGS SU BCAD PA BYUNG, BYANG CHUB SEMS DPA' DE
DAG THAMS CAD NI, SGRA DBYANGS DANG, SKAD CIG GI TSIGS SU BCAD
NAS NGES PAR LAN 'DEBS SO, ,DE LA SIL SNYAN

LAS TSIGS SU BCAD PA, BLA NA MED PA'I BYANG CHUB SEMS, ,JI LTA
BUR NI BSKYED PA DANG, ,BYANG CHUB SNYING POR 'DUG BAR DU, ,SEMS
NI BRJED PA MED PAR 'GYUR, ,BYANG CHUB SEMS DPA'I

GZUGS RNAMS KYIS SMRAS PA, SEMS CAN KUN GYI CHOD KYI PHYIR, ,LHAG
PA'I BSAM PA PHUN SUM TSOGS, ,SNYING RJE TSE DANG LDAN PA NI,
,BYANG CHUB SEMS BRJED MI 'GYUR RO, ,SIL SNYAN

RNAMS KYIS SMRAS PA, DE DAG BSAM PA JI LTA BU, ,RAB TU 'BYOR PA
CI 'DRA ZHIG ,DE DAG SNYING RJE CHEN PO LA, ,NGES PAR SEMS PA JI
LTAR SKYE, ,BYANG CHUB SEMS DPA'I GZUGS RNAMS KYIS

SMRAS PA; G-YO MED LHAG PA'I BSAM PA STE, ,DE DAG SBYOR BA BCOS
MA MIN, ,MYA NGAN 'DA' SGOR 'JOG PA NI, ,DE DAG SNYING RJE DE
'DRA'O, ,SIL SNYAN RNAMS KYIS SMRAS PA, DE DAG GTONG

BA JI LTA BU, ,JI LTAR BYIN NAS 'GYOD MED CING, ,RNAM SMIN DON DU
MI GNYER BAR, ,BYANG CHUB TU NI BSNGO BAR BYED, ,BYANG CHUB SEMS
DPA'I GZUGS RNAMS KYIS SMRAS PA, DNGOS PO KUN

LA MI LTA BA, ,DES NI BYIN NAS 'GYOD PA MED, ,BYANG CHUB LAM DU
'JOG BYED PA, ,DE PHYIR RNAM SMIN RE BA MED, ,SIL SNYAN RNAMS
KYIS SMRAS PA, JI LTAR TSUL KHRIMS LDAN GYUR KYANG, ,


@435A *, ,TSUL KHRIMS KYIS NI RLOM SEMS MED, ,THEG CHEN BLA NA
MED PA LA, ,NGANG TSUL NGAN CAN SMIN PAR BYIN, ,BYANG CHUB SEMS
DPA'I GZUGS RNAMS KYIS SMRAS

PA; BYANG CHUB SEMS KYI TSUL KHRIMS LDAN, ,STONG PA NYID KYI RLOM
SEMS MED, ,BYAMS PA CHEN PO SKYED PA NI, ,NGANG TSUL NGAN CAN
YONGS SMIN BYED, ,SIL SNYAN RNAMS KYIS SMRAS

PA; JI LTAR NA NI SEMS CAN GYI, ,SPYOD SHING BSDIGS PA BZOD BYED
CING, ,SEMS KYI GNOD PA MI BYED LA, ,MCHOG TU DGA' BA SKYE BAR
'GYUR, ,BYANG CHUB SEMS DPA'I GZUGS

RNAMS KYIS SMRAS PA, BDAG NI SEMS CAN THAMS CAD KYI, ,NYON MONGS
GSO BA'I SMAN PA SNYAM, ,DE DAG NGAN PAR SMRAS PA YI, ,TSIG THOS
ZHE SDANG MI 'GYUR RO, ,SIL SNYAN RNAMS

KYIS SMRAS PA, DE DAG BRTZON 'GRUS JI LTA BU, ,PHA ROL GNON
PA'ANG CI 'DRA ZHIG ,JI LTAR ZHUM PA MED SEMS KYI, ,BYANG CHUB
SPYAD PA SPYOD PAR 'GYUR, ,BYANG CHUB SEMS DPA'I

GZUGS RNAMS KYIS SMRAS PA, CHOS DANG SEMS CAN SRUNG BA NI, ,PHA
ROL GNON DANG BRTZON 'GRUS SO, ,DGE BA'I RTZA BAS BRTAN PA NI,
,DES NA SEMS NI ZHUM MI 'GYUR, ,SIL SNYAN

RNAMS KYIS SMRAS PA, DE DAG JI LTAR DRAN DANG LDAN, ,BLO GROS
RTOGS PAR KHONG DU CHUD, ,JI LTAR BSAM GTAN BSAM GTAN BYED, ,DE
LA CHAGS PA MED PAR 'GYUR, ,BYANG CHUB


@435B SEMS DPA'I GZUGS RNAMS KYIS SMRAS PA, G-YENG BA MED PA DRAN
DANG LDAN, ,TSUL 'CHOS MED PA BLO GROS LDAN, ,THABS KYIS BSAM
GTAN BSAM GTAN BYED, ,DES NA DE LA CHAGS

MI 'GYUR, ,SIL SNYAN RNAMS KYIS SMRAS PA, JI LTAR SHES RAB LDAN
PA DANG, ,YANG DAG LTA BA DRANG PO DANG, ,CHOS RNAMS RNAM PAR
DBYE BA LA, ,MKHAS SHING 'JIGS PA MED PAR

'GYUR; ;BYANG CHUB SEMS DPA'I GZUGS RNAMS KYIS SMRAS PA, THOS PAS
SHES RAB KUN TU 'PHEL, ,RTEN PAS LTA BA DRANG POR 'GYUR, ,CHOS
KYI SBYIN PAS NGES 'GYUR TE, ,TSUL BZHIN

GYIS NI DON RTOGS 'GYUR, ,SIL SNYAN RNAMS KYIS SMRAS PA, JI LTAR
THOS PA BTZAL BAS NA, ,DE DAG THOS PA MANG DU 'GYUR, ,GANG GIS
CHE BA'I BDAG 'GYUR BAR, ,THOS PA'I CHOS RNAMS

STON PAR 'GYUR, ,BYANG CHUB SEMS DPA'I GZUGS RNAMS KYIS SMRAS PA,
,GUS PAR BYAS TE THOS TSUL ZHING, ,SGRUB PA'I THOS PA MANG DU
'GYUR, ,ZANG ZING MED PAR CHOS SBYIN PA, ,DES NI CHE BA'I BDAG
NYID

'GYUR; ;SIL SNYAN RNAMS KYIS SMRAS PA, DE DAG BYAMS PA JI LTA BU,
,DE DAG SNYING RJE CI 'DRA ZHIG ,DE DAG DGA' BA JI LTA BU, ,BTANG
SNYOMS KYANG NI CI 'DRA ZHIG ,BYANG CHUB SEMS DPA'I GZUGS

RNAMS KYIS SMRAS PA, SEMS DANG BSAM SNYOMS BYAMS PA ZHIG ,SEMS
CAN 'GROL BA SNYING RJE'O, ,SANGS RGYAS CHOS DGA' DGA' BA STE,
,GNYIS SPANGS PA NI BTANG SNYOMS SO, ,


@436A *, ,SIL SNYAN RNAMS KYIS SMRAS PA, JI LTAR SANGS RGYAS
MTHONG BAR 'GYUR, ,SEMS KYANG JI LTAR MTHONG BAR 'GYUR, ,CHOS
THOS NAS NI JI LTA BUR, ,DE DAG THE TSOM SKYE

MI 'GYUR, ,BYANG CHUB SEMS DPA'I GZUGS RNAMS KYIS SMRAS PA, SANGS
RGYAS RJES SU DRAN BSGOMS PA, ,DES NI 'DREN PA MTHONG BAR 'GYUR,
,THE TSOM MED CING BSAM DAG PAS, ,CHOS

THOS NAS NI SOM NYI MED, ,SIL SNYAN RNAMS KYIS SMRAS PA, BSOD
NAMS TSOGS NI JI LTA BU, ,YE SHES TSOGS KYANG CI 'DRA ZHIG ,DE
DAG ZHI GNAS LHAG MTHONG LA, ,BRTZON PA YANG NI JI LTA

BU; ;BYANG CHUB SEMS DPA'I GZUGS RNAMS KYIS SMRAS PA, NGOMS MI
SHES PA BSOD NAMS TSOGS, ,'DRI BA RNAMS NI YE SHES TSOGS, ,ZHI
BA'I SEMS NI ZHI GNAS TE, ,CHOS SHES

PA NI LHAG MTHONG NGO, ,SIL SNYAN RNAMS KYIS SMRAS PA, DE DAG GI
NI SPYOD YUL GANG, ,DE DAG GNAS KYANG JI LTA BU, ,DE DAG GNAS PA
CI 'DRA ZHIG ,DE DAG SBYOR BA'ANG JI LTA BU, ,BYANG

CHUB SEMS DPA'I GZUGS RNAMS KYIS SMRAS PA, DE DAG SPYOD YUL STONG
PA NYID, ,GNAS NI PHA ROL PHYIN PA'I LAM, ,GNAS PA BSAM GTAN BZHI
RNAMS TE, ,SEMS CAN RAB GROL

SBYOR PA'O, ,SIL SNYAN RNAMS KYIS SMRAS PA, DE DAG BDUD KYI LAS
GANG YIN, ,SANGS RGYAS 'PHRIN LAS JI LTA BU, ,CI 'DRA BA YI LAS
BYAS NA, ,BYANG CHUB LA NI GZHOL BAR 'GYUR, ,


@436B BYANG CHUB SEMS DPA'I GZUGS RNAMS KYIS SMRAS PA, THEG PA
CHUNG NGU BDUD KYI LAS, ,SANGS RGYAS 'PHRIN LAS THEG PA CHE,
,SDIG PA THAMS CAD SPONG BA NI, ,BYANG CHUB GZHOL BAR 'GYUR BA'O, ,

SIL SNYAN RNAMS KYIS SMRAS PA, DE DAG GROGS BSTEN JI LTA BU,
,SDIG PA'I GROGS PO CI 'DRA ZHIG ,LOG PAR LTA BA MI GNAS SHING,
,DE LTAR YANG DAG SONG BAR 'GYUR, ,BYANG CHUB SEMS

DPA'I GZUGS RNAMS KYIS SMRAS PA, GANG ZHIG BYANG CHUB LAM STON
PA, ,RTAG TU BDE SBYIN GROGS PO'O, ,BYANG CHUB SEMS LAS GANG ZLOG
PA, ,DE DAG SDIG PA'I GROGS POR SHES, ,SIL

SNYAN RNAMS KYIS SMRAS PA, LAM DU 'JUG PAR 'GYUR BA YI, ,LTA BA
DRANG PO JI LTA BU, ,SBYOR BA RNAMS PAR SHES NAS SU, ,JI LTAR LTA
DE 'JIG MI BYED, ,BYANG CHUB SEMS DPA'I GZUGS RNAMS KYIS

SMRAS PA; LAS DANG BYA BAR 'JUG PA NI, ,DE DAG DRANG POR LTA BA
YIN, ,LOG PAR SBYOR BA RNAM SHES NAS, ,LTA BA DE DAG 'JIG MI
BYED, ,SIL SNYAN RNAMS KYIS SMRAS PA, JI LTAR DAM PA'I

CHOS SRUNG ZHING, ,SEMS CAN YONGS SU SMIN PAR BYED, ,JI LTA BU YI
THABS KYIS NI, ,DE DAG BYANG CHUB SGRUB PAR 'GYUR, ,BYANG CHUB
SEMS DPA'I GZUGS RNAMS KYIS SMRAS PA, BRTZON 'GRUS

KYIS NI CHOS SRUNG STE, ,BSDU BAS YONGS SU SMIN PAR BYED, ,MTHA'
GNYIS RNAM PAR SPANGS PAS NI, ,BYANG CHUB SGRUB PAR BYED PA YIN,
,SIL SNYAN RNAMS KYIS SMRAS PA, DE DAG SHES PA'I LAS


@437A *, ,CI 'DRA; ;NGA RGYAL LAS NI JI LTA BU, ,JI LTAR BKA' BLO
BDE BA DANG, ,THAMS CAD DUS SU MTHUN PAR 'GYUR, ,BYANG CHUB SEMS
DPA'I GZUGS RNAMS KYIS SMRAS PA

RTZOD PA MED PA'I SHES PA'I LAS, ,NGA RGYAL LAS NI RTZOD PA
'BYUNG, ,NGES PAR BKA' BLO BDE BA STE, ,GUS PA YIS NI MTHUN PAR
'GYUR, ,SIL SNYAN RNAMS KYIS SMRAS PA, DE DAG LAM NI

JI LTA BU; ;LOG PA'I LAM YANG CI 'DRA ZHIG ,BLA MED BYANG CHUB
LAM DU NI, ,JI LTAR SEMS CAN RAB TU 'GOD, ,BYANG CHUB SEMS DPA'I
GZUGS RNAMS KYIS SMRAS PA, LAM NI PHA ROL

PHYIN PA DRUG ,THEG PA CHUNG NGU LOG PA'I LAM, ,SHES RAB THABS LA
BSLAB PA NI, ,SEMS CAN LAM LA 'DZUD PA'O, ,SIL SNYAN RNAMS KYIS
SMRAS PA, JI LTAR BUR NA NOR CHEN 'GYUR, ,

DE DAG RNYED PA'ANG CI 'DRA ZHIG ,GTER RNAMS KYANG NI JI LTA BU,
,GANG GIS DE DAG 'GRO TSIM BYED, ,BYANG CHUB SEMS DPA'I GZUGS
RNAMS KYIS SMRAS PA, NOR BDUN DANG NI RTAG

TU LDAN; ;CHOS RNYED PA NI RNYED PA'O, ,DE DAG GTER NI GZUGS YIN
TE, ,RAB TU RNYED NAS TSIM PAR BYED, ,SIL SNYAN RNAMS KYIS SMRAS
PA, DE DAG GI NI PHA MA GANG, ,NYE DU'I TSOGS

NI JI LTA BU; ;G-YOG RNAMS KYANG NI CI 'DRA ZHIG ,GANG GIS MKHAS
PA DE DAG MDZES, ,BYANG CHUB SEMS DPA'I GZUGS RNAMS KYIS SMRAS
PA, MA NI SHES RAB PHA NI THABS, ,NYE DU BYANG


@437B CHUB PHYOGS RNAMS YIN, ,DGE BA RNAMS NI G-YOG YIN TE, ,DES
NI MKHAS PA DE DAG MDZES, ,SIL SNYAN RNAMS KYIS SMRAS PA, JI LTAR
BDAG MED RTOGS NAS NI, ,BYAMS PAS 'GRO BA KHYAB

PAR BYED, ,BDAG MED PA DANG BYAMS PA DAG ,DE LA JI LTAR MTSUNGS
PAR 'GYUR, ,BYANG CHUB SEMS DPA'I GZUGS RNAMS KYIS SMRAS PA, GANG
DAG STONG NYID RAB SHES PA, ,DE NI BDAG MED

KHONG DU CHUD, ,GANG GIS 'GRO BA STONG SHES PA, ,DE NI DE YI
BYAMS PA MCHOG ,SIL SNYAN RNAMS KYIS SMRAS PA, 'DU BYED RNAMS NI
RANG BZHIN GYIS, ,'ONG BA MED CING 'GRO MED NA, ,LAS DANG

LAS KYI RNAM PAR SMIN, ,JI LTA BUR NA 'THAD PAR 'GYUR, ,BYANG
CHUB SEMS DPA'I GZUGS RNAMS KYIS SMRAS PA, DAM PA'I DON DU 'ONG
MED DE, ,GANG DU'ANG 'GRO BA YOD MA YIN, ,KUN RDZOB

TU NI LAM 'JUG CING, ,RNAM PAR SMIN PA NYE BAR STON, ,SIL SNYAN
RNAMS KYIS SMRAS PA, STONG NYID MTSAN MA MED PA DANG, ,SMON LAM
RNAM PAR SPANGS PAR NI, ,MTSAN NYID GCIG TU

RAB RTOGS NAS, ,DE KHO NA NI JI LTAR SHES, ,BYANG CHUB SEMS DPA'I
GZUGS RNAMS KYIS SMRAS PA, STONG NYID GANG YIN DE MTSAN MED,
,MTSAN MA DON DU GNYER MED PA, ,MTSAN NYID

GCIG CING DON GCIG STE, ,RNAM PAR THAR PA'I SGO BSTAN TO, ,SIL
SNYAN RNAMS KYIS SMRAS PA, GANG GIS MYA NGAN 'DAS 'GRO BA'I,
,STONG PAR RTOG PA JI LTA BU, ,SEMS CAN LTA BA JI LTA


@438A *, ,BU; ;YONGS SU SMIN BYED JI LTA BU, ,BYANG CHUB SEMS
DPA'I GZUGS RNAMS KYIS SMRAS PA, SHES RAB KYIS NI STONG PAR RTOG
,THABS KYIS SEMS CAN

RNAMS LA LTA, ,SNYING RJES YONGS SU SMIN PAR BYED, ,DES NI MYA
NGAN 'DAS PAR 'GRO ,SIL SNYAN RNAMS KYIS SMRAS PA, CHOS 'DI DAG
NI CHOS NYID KYIS, ,SKYE BA MED CING 'BYUNG MED PAR,,

TSUL MCHOG 'DI 'DRA SHES NAS NI, ,GANG GIS 'KHOR BAR SKYE BAR
'GYUR, ,BYANG CHUB SEMS DPA'I GZUGS RNAMS KYIS SMRAS PA, MI SKYE
BA DANG MI 'GYUR BA, ,DE NI SHES RAB SPYOD

YUL LO; ;BSAM BZHIN DU NI GANG SKYE BA, ,DE NI THABS KYI TSUL YIN
NO, ,SIL SNYAN RNAMS KYIS SMRAS PA, GTONG LA DGA' BAR JI LTAR
'GYUR, ,JI LTA BUR NI PHYIR MI LDOG ,JI LTAR

BZOD PA PHUN SUM TSOGS, ,JI LTAR RNAM PAR NGES PAR 'GYUR, ,BYANG
CHUB SEMS DPA'I GZUGS RNAMS KYIS SMRAS PA, MNYAM PAR GNAS PAR
GTONG LA DGA', ,CHOS KYI

DBYINGS LAS PHYIR MI LDOG ,MI SKYE BA LA BZOD PA STE, ,CHOS SHES
NAS NI RNAM PAR NGES, ,SIL SNYAN RNAMS KYIS SMRAS PA, BYANG CHUB
SNYING PO SNYING PO GANG, ,RDZOGS PA'I BYANG CHUB MTSAN

NYID GANG, ,CI PHYIR RDZOGS SANGS RGYAS ZHES BYA, ,DE BZHIN
GSHEGS PA JI LTAR GROL, ,BYANG CHUB SEMS DPA'I GZUGS RNAMS KYIS
SMRAS PA, BYANG CHUB SNYING PO NAM MKHA' STE, ,


@438B BYANG CHUB NAM MKHA'I MTSAN NYID DO, ,GANG YANG KUN NAS GTI
MUG MED, ,DE BZHIN NYID PHYIR DE BZHIN GSHEGS, ,DE NAS MI 'AM
CI'I RGYAL PO'I BU DE DAG GIS TSIGS SU BCAD PA 'DI DAG

THOS NAS MI SKYE BA'I CHOS LA BZOD PA RAB TU THOB BO, ,DE DAG GIS
BZOD PA RAB TU THOB NAS RANG RANG GI GOS DANG RGYAN BCOM LDAN
'DAS LA MNGON PAR BKAB STE 'DI SKAD CES KYANG GSOL

TO; ;BCOM LDAN 'DAS, ,GANG GI SLAD DU BDAG CAG GIS NYAN PA'I RNA
BA 'DI LTA BU THOB PAS SANGS RGYAS NI, BDAG CAG GI CHED DU BYUNG
NGO, ,BCOM LDAN 'DAS, SIL SNYAN DANG, GLU

DBYANGS 'DI DAG LAS THE TSOM 'DRI BA'I SGRA 'DI LTA BU BYUNG BA
DANG, BYANG CHUB SEMS DPA'I GZUGS 'DI DAG GIS DRIS PA DE DAG
THAMS CAD KYI LAN BTAB PAS 'KHOR 'DI'I DOGS PA

THAMS CAD SPANGS PA DANG, BDAG CAG KYANG CHOS SNANG BA DPAG TU MA
MCHIS PA SKYES PA NGO MTSAR TO, ,BCOM LDAN 'DAS, SIL SNYAN DE DAG
LAS SGRA 'DI LTA BU BYUNG BA'I RGYU CI LAGS, SU'I

BYIN GYI RLABS KYIS NA, ,BYANG CHUB SEMS DPA'I GZUGS 'DI DAG GIS
LAN 'DEBS PAR GYUR, BCOM LDAN 'DAS KYIS BKA' STZAL PA, BZHIN
BZANG DAG ,DE DAG THAMS CAD NI, SANGS

RGYAS KYI BYIN GYI RLABS SU BLTA'O, ,BZHIN BZANG DAG ,DE BZHIN
GSHEGS PA'I BYIN RLABS KYIS NAM MKHA' LAS KYANG CHOS KYI SGRA 'DI
LTA BU BYUNG NA, SIL SNYAN LAS CHOS KYI SGRA CI'I PHYIR MI


@439A *, ,'BYUNG STE, BZHIN BZANG DAG ,DE LTAR DE BZHIN GSHEGS
PA'I BYIN GYI RLABS NI, BSAM GYIS MI KHYAB BO, ,MI 'AM CI'I RGYAL
PO'I BU DE DAG GIS GSOL PA,

BCOM LDAN 'DAS, SEMS CAN THAMS CAD KYIS SANGS RGYAS KYI BYIN GYI
RLABS BSAM GYI MI KHYAB PA THOB PAR GYUR CIG ,BAM PO BZHI PA, DE
NAS MI 'AM CI'I RGYAL PO SDONG PO'I

SLAS MI 'AM CI MO BRGYAD KHRI BZHI STONG MU TIG KHA DOG SNA TSOGS
KYI DO SHAL THOGS NAS BCOM LDAN 'DAS GA LA BA DER DONG STE PHYIN
PA DANG, BCOM LDAN 'DAS KYI ZHABS LA MGO

BOS PHYAG BCAL NAS JI LTAR THOGS PA'I MU TIG GI DO SHAL DE DAG
GIS BCOM LDAN 'DAS LA MNGON PAR BKAB BO, ,MU TIG GI DO SHAL DE
DAG PHUL MA THAG TU SANGS RGYAS KYI

MTHUS DE DAG BCOM LDAN 'DAS KYI DBU'I GTZUG GI DRANG THAD KYI
STENG GI BAR SNANG LA MU TIG GI DO SHAL GYI KHANG PA BRTZEGS PA
BRGYAD KHRI BZHI STONG DU GYUR TE, KHANG PA BRTZEGS PA DE

DAG THAMS CAD KYANG GRU BZHI LHAM PA, KA BA BZHI ZUG PA, CHA
MNYAM PA, NGOS SHIN TU RNAM PAR PHYE BA SHA STAG GO ,KHANG PA
BRTZEGS PA DE DAG NA RIN PO CHES SPRAS PA'I KHRI RTZA BA'ANG

RIN PO CHE LAS BYAS PA, LHA'I RAS BCOS MA'I ZUNG DU MA BKRAM PA
DAG BYUNG BAR GYUR TO, ,KHRI DE DAG THAMS CAD LA'ANG DE BZHIN
GSHEGS PA'I SKU SKYES BU CHEN PO'I MTSAN SUM CU RTZA


@439B GNYIS KYIS LEGS PAR BRGYAN PA DAG BZHUGS PAR KUN TU SNANG
NGO, ,DE NAS MI 'AM CI MO BRGYAD KHRI BZHI STONG GIS BCOM LDAN
'DAS KYI CHO 'PHRUL 'DI LTA BU 'DI MTHONG NAS TSIM ZHING MGU

STE YID RAB TU DGA' NAS DGA' BA DANG, YID BDE BA SKYES TE BSAM PA
THAG PA NAS BLA NA MED PA YANG DAG PAR RDZOGS PA'I BYANG CHUB TU
SEMS BSKYED DO, ,DE DAG BYANG CHUB TU SEMS BSKYED

NAS DGA' ZHING MCHOG TU DGA' STE DANG PA THOB NAS THAMS CAD KYIS
SGRA SKAD DANG, DBYANGS GCIG TU TSUL DANG MTHUN PA'I TSIGS SU
BCAD PA 'DI DAG GIS BCOM LDAN 'DAS LA MNGON PAR

BSTOD DO, ,BLA NA MED PA'I DGRA BCOM MCHOG GSUNG BA, ,DON DGONGS
MTSUNGS PA MA MCHIS BSAM MI KHYAB, ,DON DANG CHOS DANG 'DUL BA
RAB BSLAB PA, ,SEMS CAN MCHOG LA MGO BOS PHYAG

'TSAL LO, ,'DOD CHAGS ZHE SDANG GTI MUG THA BA 'JIG ,DGON PAR
BZHUGS DGYES BSNYENGS BA MI MNGA' BA, ,RIN CHEN MDZOD DANG RIN
CHEN STON PA PO, ,BCOM LDAN RGYAL PO'I RGYAL LA PHYAG

'TSAL LO, ,SPYAN SNGAR DRI BRAL NYON MONGS MI MNGA' BA, ,SA YI
DBANG PO PHA ROL DGRA 'JOMS PA, ,PADMO LTA BUR SRID GSUM MI GOS
PA, ,BDE GSHEGS MCHOG BRNYES KHYOD LA PHYAG

'TSAL LO, ,'GRO BA'I NANG NA MIG DANG 'DRAR SPYOD CING, ,NYI ZLA
'DI YI 'OD NI SPA BKONG BA, ,'KHOR LOS BSGYUR BA'I RIGS SU RGYAL
POR SKYES, ,'KHOR LO'I MTSAN MNGA' KHYOD LA PHYAG 'TSAL LO,,


@440A *, ,MING DANG GZUGS LA NAM YANG MI CHAGS SHING, ,MGON DANG
DPUNG DANG SKYABS DANG DPUNG GNYEN GYUR, ,KHYOD DANG MTSUNGS MED
LHAG PA GA LA ZHIG ,MTHA' YAS

DBYANGS LA MGO BOS PHYAG 'TSAL LO, ,BRNYES DANG MA BRNYES NAM
YANG CHAGS MI MNGA', ,'JIG RTEN CHOS RNAMS ZIL GYIS MNAN TE
BZHUGS, ,CHAGS SRED 'KHRI SHING DRA BGROL

MDZAD PA, ,BCOM LDAN 'JIG RTEN MGON LA PHYAG 'TSAL LO, ,DUL BA
THUGS NI RTAG TU MNYAM PAR BZHAG ,NYON MONGS BSREGS TE STOBS BCUS
RAB BZHUGS SHING, ,'GRO LA

ZANG ZING MI MNGA' SBYIN STZOL PA, ,SBYIN PA'I GNAS LA MGO BOS
PHYAG 'TSAL LO, ,SMRA MCHOG DAM PA MTSAN GYI 'OD 'PHROS PA, ,LAM
LOG PHYIN CI LOG NI RNAM PAR SPANGS, ,'JAM

ZHING SNUM LA SNYAN PA'I GSUNG GSUNG BA, ,SRID PA GSUM LAS 'PHAGS
LA PHYAG 'TSAL LO, ,MI MCHOG GDUNG BAS GDUNGS PA MI MNGA' BA,
,RDZU 'PHRUL GYIS NI BYE BA'I ZHING DU GSHAGS,,

'GRO BA RAB TU SGROL BA'I GRU MDZAD PA, ,BCOM LDAN BRAN 'DRA
KHYOD LA PHYAG 'TSAL LO, ,BCOM LDAN BRTZON 'GRUS DAG LA STON
MDZAD PA, ,CHAGS SHING ZHEN PA'I 'GRO DANG MNGON SHES

DRUG ,LDAN ZHING MKHAS PA'I NYAN THOS RNAMS KYANG 'GREL, ,'GRO
DRUG NYE GSHEGS KHYOD LA PHYAG 'TSAL LO, ,GSER GYI KHA DOG 'DRA
LA PHYAG 'TSAL LO, ,ZHI GNAS DBANG PO DUL LA


@440B PHYAG 'TSAL LO, ,STON GYI ZLA LTA'I ZHAL LA PHYAG 'TSAL LO,
,MI MCHOG YON TAN MNGA' LA PHYAG 'TSAL LO, ,NYON MONGS BSREGS
SHING BSNYENGS PA MI MNGA' BA, ,SKYE RGU 'DI DAG BSGRAL DKA'

CHU BZHI SGROL; ,BSGOMS SHING DBANG PO THUL BA'I BCOM LDAN 'DAS,
,KHYOD LA SKYABS SU MCHI BAR MCHID KYIS 'TSAL, ,THUB PAS SBYIN PA
BSAM GYIS MI KHYAB STZAL, ,BSLANGS NA DBANG PO DGYES

PAR RAB 'GYUR BA, ,PHA ROL DAG LA SBYIN PA MCHOG STZOL BA, ,GTONG
DPA' BCOM LDAN KHYOD LA PHYAG 'TSAL LO, ,SEMS CAN NGA RGYAL
RGYAGS KHENGS GTI MUG PA, ,RGYU DANG RKYEN DANG BYA BA 'GAL

BGYID RNAMS, ,'PHAGS PA BLA NA MED PA'I LAM MCHOG LA, ,RNAM PAR
'DREN PA CHEN PO KHYOD KYIS BKOD, ,PHUNG PO RANG BZHIN GYIS NI
STONG MKHYEN NAS, ,LAS DANG NYON MONGS ZIL GYIS

MNAN TE BZHUGS, ,'DREN PA 'GRO BA RNAMS KYI SOM NYI GCOD, ,BCOM
LDAN DUS GSUNG KHYOD LA PHYAG 'TSAL LO, ,BDEN PA'I CHOS LA DGYES
SHING MNYAM PAR BZHAG ,CHOS RNAMS KUN LA

MNGA' DBANG PHA ROL PHYIN, ,BLA NA MED PA KHA LO SGYUR BA MCHOG
,BCOM LDAN DED DPON KHYOD LA PHYAG 'TSAL LO, ,'CHOS PA MI MNGA'
G-YO SGYU RNAMS DANG BRAL, ,BDUD KYI SDE RNAMS 'JOMS PA'I

STOBS PO CHE, ,MI MCHOG LAM DANG LAM LA LAGS LA MKHAS, ,RLUNG
DMAR LTA BUR CI LA'ANG CHAGS MI MNGA', ,GZIR BAR GYUR GSAL PHA
ROL SHIN TU GNAS, ,THUB PA BAS MA 'TSAL BA'I


@441A *, ,BANG MDZOD MNGA', ,SPYAD PA SPYOD PA'I TSE NA GANGG'A
YI, ,BYE MA SNYED KYI MI MCHOG RNAMS LA MCHOD, ,MTHU BRNYES MI
G-YO BSAM GYIS MI KHYAB PA, ,CHAGS PA'I SKYON MI

MNGA' ZHING THANG LA BZHUGS, ,GNAS NA BZHUGS PA'I RGYAL BA RNAMS
KYIS BRTEN, ,DE SLAD MI RNAMS MCHOG LA PHYAG 'TSAL LO, ,SKYE DANG
NA DANG RGA SHI RNAM PAR SPANGS, ,TSE RABS BYE BA

BSAM MI KHYAB PA DGONGS, ,BCOM LDAN 'DAS KYI MKHYEN PA'I GDUGS
'OD KYIS, ,'JIGS PA CHEN PO'I DRA BA RAB TU 'DRAL, ,'DREN PA RMI
'DRAR CHOS RNAMS THUGS SU CHUD, ,PHYAG DANG ZHABS

LA BKRA SHIS MTSAN MNGA' ZHING, ,BKRA SHIS BGYID LAS 'JAM PA'I
NGAN SLONG BA, ,BCOM LDAN BKRA SHIS MDZAD LA PHYAG 'TSAL LO,
,GZUGS RNAMS LA NI DBANG GI PHA ROL PHYIN, ,ZANG ZING

MI MNGA' CHOS KYI SBYIN PA STZOL, ,THUB PA CHOS KYI RNGA NI RAB
BRDUNGS PA, ,CHOS RJE BCOM LDAN KHYOD LA PHYAG 'TSAL LO,
,SH'AKYA'I RIGS RUS RGYAL PO'I LAS BYUNG BA, ,DBANG PO ZHI ZHING
THUGS KYANG

RAB TU ZHI, ,STON PA SRID GSUM 'JIG RTEN RNAM GZIGS PA, ,BDE
GSHEGS ZHI THUGS KHYOD LA PHYAG 'TSAL LO, ,BDUD RNAMS DPUNG DANG
BCAS PAS RNO PA YI, ,RAL GRI THOGS NAS BYANG

CHUB DRUNG LHAGS KYANG, ,KHYOD KYI BA SPU TZAM YANG MA G-YOS TE,
,BCOM LDAN RI RAB MTSUNGS LA PHYAG 'TSAL LO, ,MI YI DAM PA BZOD
PA'I PHA ROL PHYIN, ,SKU RNAMS KUN LA NONGS PA BGYIS


@441B KYANG BZOD, ,YANG 'BYUNG BA DANG SKYE DANG 'CHI BAS DPA',
,BZOD GSUNG BCOM LDAN KHYOD LA PHYAG 'TSAL LO, ,MTHU BRNYES BDE
BAR GSHEGS PA MI G-YO BA, ,GNAS DANG GNAS MIN MKHAS PA

BSNYENGS MI MNGA', ,KHYOD KYIS SEMS CAN MANG PO BYANG CHUB BKOD,
,CHOS GNAS RGYAL BA KHYOD LA PHYAG 'TSAL LO, ,'DUS BGYIS NYAM
CHUNG SNYING PO MED BAR MKHYEN, ,SKYE BA'I TSOGS NI NYUNG BA

MA LAGS SEL, ,KHYOD KYI MKHYEN PA SRID GSUM KHYAD PAR 'PHAGS, ,YE
SHES PHA ROL PHYIN LA PHYAG 'TSAL LO, ,SEMS CAN LONG BA SDUG
BSNGAL MGON MED PA, ,DE DAG KHYOD KYIS DKON MCHOG

GSUM TSIM BGYIS, ,KHYOD NI BDUD DPUNG BCAS PA SKRAG MDZAD PA,
,BCOM LDAN MGON GYUR KHYOD LA PHYAG 'TSAL LO, ,STOBS DANG BSAM
GTAN DANG NI DBANG PO BSGOMS, ,KHYOD KYIS BDUD NI

DPUNG DANG BCAS PA BCOM, ,SRID PA RNAMS KYI NANG NA MCHOG GYUR
PA, ,THUB PA DBANG PO BSGOMS LA PHYAG 'TSAL LO, ,DAD PA'I RTZA BA
RGYA CHEN CHOS BSTAN PA, ,MTSUNGS MED BYANG CHUB LA NI CHAGS

MI MNGA', ,GRIB MA LTA BUR MKHYEN NAS BDE GSUNGS PA, ,BCOM LDAN
GDUGS 'DRA KHYOD LA PHYAG 'TSAL LO, ,'DREN PA RMI 'DRAR CHOS
RNAMS THUGS SU CHUD, ,'PHAGS PA'I 'KHOR LO RMI 'DRA RAB

TU BSKOR, ,'DUS BGYIS YANG DAG TU NI RMI LAM 'DRAR, ,MKHYEN NAS
SEMS CAN MANG PO DRAN PAR MDZAD, ,KHYOD KYI LJAGS MCHOG DAG PA
DRI MI MNGA', ,LJAGS KYIS RANG GI ZHAL GYI DKYIL


@442A *, ,'KHOR KHEBS, ,LJAGS NI PADMA 'DAB MA BRGYA LTA BU,
,LJAGS SKYON MI MNGA' KHYOD LA PHYAG 'TSAL LO, ,SRID GSUM KUN LA
CHAGS PA MI MNGA' BA, ,'GRO BA

RNAMS LA 'DOD PA'I SKYON MI GSUNG, ,'DOD PA'I CHAGS BRAL SMAD PA
MA LAGS PA, ,BYANG CHUB MCHOG LA SROG CHAGS MOS PAR MDZAD, ,NYON
MONGS DGRA DANG SDIG PA'I DGRA SPANGS

BA; ;SER SNA'I 'DOD CHAGS BRAL ZHING CHAGS MI MNGA', ,MI YI DAM
PA GSER LTAR DPAL STUG PA, ,KHYOD KYI MTSAN DANG GRAGS PA CHUB
PAR GRAGS, ,GNAS DANG DBANG PO RNAM PAR

'BYED LA MKHAS, ,'DI NA BZHUGS SHING 'GRO BA'I MIG TU GYUR, ,GNAS
DANG YIG 'BRU TSIG GI DON BSLAB PAS, ,KHYOD KYIS CHU BO BZHI LA
ZAM PA BTAGS, ,GLANG PO RIN THANG MA

MCHIS SBYIN PA MDZAD, ,'DREN PA MI DANG LHA RNAMS SGROL BA PO,
,KHYOD KYI YON TAN MTHA' MA MI RNYED DE, ,MGON PO KHYOD LA BDAG
NI THAL MO SBYOR, ,MI YI MCHOG LA RDUL NI SBYIN BYIN PAS,,

MI MJED DZAMBU'I RGYAL POR GYUR LAGS NA, ,'DIR NI DBANG PO DANG
PAS THAL SBYAR NAS, ,SKYABS SU NYE BAR MCHI BA SMOS CI 'TSAL,
,PHUNG PO GSOG STE NYAM CHUNG SNYING PO MED, ,STONG PA SGYU MA

CHU ZLA 'DRA BAR NI, ,GOO TAM KHYOD KYIS DE DAG YANG DAG MKHYEN,
,PHUNG PO KHAMS MKHAS KHYOD LA PHYAG 'TSAL LO, ,SRED PA'I SRAD
BUS DAM DU MDUD BOR TE, ,SRID PA'I 'GRO BAR DRA BAR


@442B RAB GRAGS PA, ,SRID PAR 'GRO BA RNAMS KYI DRA BA DE, ,BDE
GSHEGS KHYOD KYIS MKHYEN PA'I 'OD KYIS BRAL, ,TSANGS PA'I SGRA
SKAD LTA BU'I GSUNG BRJOD PA, ,SHO BE MA LAGS MI 'GYUR

'DRID MA LAGS, ,PHUN TSOGS GSUNG DE DE DAG THOS NAS NI, ,THAL MO
SBYAR TE SKYABS SU NYE BAR MCHI, ,PHYAG GI MTHIL GYIS SA 'DIR REG
PA NA, ,NAGS TSAL BCAS PAR RNAM PA DRUG

G-YOS KYANG, ,'DIR NI GZHAN LA GNOD PAR 'GYUR MA MCHIS, ,BDUD
PHYOGS DGRA BCOM KHYOD LA PHYAG 'TSAL LO, ,LHA YI RGYAL PO CHE
DANG MKHAS PA GANG, ,KHYOD KYIS CHOS DON GNYER

ZHING MCHIS PA RNAMS, ,DE DAG SO SOR CHOS BSTAN THOS NAS SU,
,ZHABS GNYIS LA NI RAB TU GTUGS PAR BGYID, ,DE NAS MI'AM CI'I
RGYAL PO'I SLAS RNAMS KYIS BCOM LDAN

'DAS LA TSIGS SU BCAD PA 'DI DAG GIS MNGON PAR BSTOD NAS BCOM
LDAN 'DAS LA 'DI SKAD CES GSOL TO, ,BCOM LDAN 'DAS, BDAG CAG BLA
NA MED PA YANG DAG PAR RDZOGS PA'I

BYANG CHUB LA YANG DAG PAR ZHUGS NAS BUD MED KYI DNGOS POS BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR MI NUS NA, JI LTAR BDAG CAG BUD MED KYI

DNGOS PO LAS GYUR TE SKYES PA'I DNGOS PO THOB PA DANG, BLA NA MED
PA YANG DAG PAR RDZOGS PA'I BYANG CHUB KYANG MNGON PAR RDZOGS PAR
'TSANG RGYA BAR 'GYUR BA DE LTA BU'I CHOS DE BCOM LDAN


@443A *, ,'DAS KYIS BDAG CAG LA LEGS PAR BSHAD DU GSOL, DE SKAD
CES GSOL PA DANG, BCOM LDAN 'DAS KYIS MI'AM CI'I RGYAL PO SDONG
PO'I SLAS DE

DAG LA 'DI SKAD CES BKA' STZAL TO, ,SRING MO DAG DE'I PHYIR SHIN
TU LEGS PAR NYON LA YID LA ZUNGS SHIG DANG, JI LTAR BUD MED KYI
DNGOS PO LAS GYUR TE SKYES PA'I DNGOS

PO THOB CING MYUR DU BLA NA MED PA YANG DAG PAR RDZOGS PA'I BYANG
CHUB KYANG MNGON PAR RDZOGS PAR 'TSANG RGYA BAR 'GYUR BA NGAS
KHYOD LA BSHAD PAR BYA'O, ,MI 'AM CI'I RGYAL PO'I SLAS RNAMS

KYIS BCOM LDAN 'DAS LA LEGS SO, ,ZHES GSOL TE BCOM LDAN 'DAS KYI
LTAR NYAN PA DANG, BCOM LDAN 'DAS KYIS DE DAG LA 'DI SKAD CES
BKA' STZAL TO, ,SRING MO DAG CHOS GCIG

DANG LDAN NA BUD MED BUD MED KYI DNGOS PO LAS GYUR TE SKYES PA'I
DNGOS PO THOB PAR 'GYUR RO, ,CHOS GCIG PO DE GANG ZHE NA, 'DI LTA
STE, LHAG PA'I BSAM PAS BYANG CHUB TU SEMS BSKYED PA

DANG, THAMS CAD MKHYEN PA'I SEMS BSKYED PA DANG, MI MNYAM PA DANG
MNYAM PA'I SEMS BSKYED PA DANG, 'JIG RTEN GSUM LAS KHYAD PAR DU
'PHAGS PA'I SEMS BSKYED

PA DANG, DGE BA'I RTZA BA THAMS CAD LA BRJED PA MED PA'I SEMS
BSKYED PA STE, SRING MO DAG CHOS GCIG PO 'DI DANG LDAN NA BUD MED
BUD MED KYI DNGOS PO LAS GYUR TE SKYES PA'I LUS


@443B THOB PAR 'GYUR RO, ,SRING MO DAG GZHAN YANG CHOS GNYIS DANG
LDAN NA BUD MED BUD MED KYI DNGOS PO LAS GYUR TE SKYES PA'I LUS
THOB PAR 'GYUR RO, ,GNYIS GANG ZHE NA, 'DI LTA STE,

PHRAG DOG MED PA DANG, SER SNA MED PA STE, SRING MO DAG CHOS 'DI
GNYIS DANG LDAN NA BUD MED BUD MED KYI DNGOS PO LAS GYUR TE SKYES
PA'I DNGOS PO THOB PAR 'GYUR RO, ,SRING MO

DAG GZHAN YANG CHOS GSUM DANG LDAN NA BUD MED BUD MED KYI DNGOS
PO LAS GYUR TE SKYES PA'I DNGOS PO THOB PAR 'GYUR RO, ,GSUM GANG
ZHE NA, 'DI LTA STE, LUS KYI SDOM PA

GSUM YONGS SU DAG PA DANG, NGAG GI SDOM PA BZHI YONGS SU DAG PA
DANG, YID KYI SDOM PA GSUM YONGS SU DAG PA STE, SRING MO DAG CHOS
GSUM PO 'DI DAG DANG LDAN NA BUD MED

BUD MED KYI DNGOS PO LAS GYUR TE SKYES PA'I DNGOS PO THOB PAR
'GYUR RO, ,SRING MO DAG GZHAN YANG CHOS BZHI DANG LDAN NA BUD MED
BUD MED KYI DNGOS PO LAS GYUR TE SKYES PA'I DNGOS

PO THOB PAR 'GYUR RO, ,BZHI GANG ZHE NA, 'DI LTA STE, G-YO MED
PAR SBYIN PA SBYIN PA DANG, G-YO MED PAR BSLAB PA'I GNAS 'DZIN PA
DANG, G-YO MED PAR TSUL KHRIMS BSTEN PA

DANG, G-YO MED PAR CHOS NYAN PA STE, SRING MO DAG CHOS BZHI PO
'DI DAG DANG LDAN NA BUD MED BUD MED KYI DNGOS PO LAS GYUR TE
SKYES PA'I DNGOS PO THOB PAR 'GYUR RO, ,SRING MO DAG


@444A *, ,GZHAN YANG CHOS LNGA DANG LDAN NA, BUD MED BUD MED KYI
DNGOS PO LAS GYUR TE SKYES PA'I DNGOS PO THOB PAR 'GYUR RO, ,LNGA
GANG ZHE NA, 'DI LTA STE, CHOS DON DU

GNYER BA DANG, CHOS THOS NAS TSUL BZHIN DU SO SOR RTOG PA DANG,
BSAM PA THAG PA NAS BUD MED KYI DNGOS PO LA SMOD PA DANG, RTAG
PAR RGYUN DU SKYES PA'I LUS THOB PAR SEMS

BSKYED PA DANG, JI SKAD SMRAS PA DE BZHIN DU BYED PA STE, SRING
MO DAG ,CHOS LNGA PO 'DI DAG DANG LDAN NA, BUD MED BUD MED KYI
DNGOS PO LAS GYUR TE SKYES PA'I DNGOS PO THOB PAR 'GYUR

RO; ;SRING MO DAG ,GZHAN YANG CHOS DRUG DANG LDAN NA, BUD MED BUD
MED KYI DNGOS PO LAS GYUR TE SKYES PA'I DNGOS PO THOB PAR 'GYUR
RO, ,DRUG GANG ZHE NA, 'DI LTA STE, DRANG PA DANG,

MNYEN PA DANG, SGYU MED PA DANG, G-YO MED PA DANG, BSTZAL BA MED
PA DANG, BCOS PA MED PA STE, SRING MO DAG ,CHOS DRUG PO 'DI DAG
DANG LDAN NA, BUD MED BUD MED KYI DNGOS PO

LAS GYUR TE SKYES PA'I DNGOS PO THOB PAR 'GYUR RO, ,SRING MO DAG
,GZHAN YANG CHOS BDUN DANG LDAN NA, BUD MED BUD MED KYI DNGOS PO
LAS GYUR TE SKYES PA'I DNGOS PO THOB PAR 'GYUR

RO; ;BDUN GANG ZHE NA, 'DI LTA STE, SANGS RGYAS KYI SKU THOB PAR
BYA BA'I PHYIR SANGS RGYAS RJES SU DRAN PA DANG, SANGS RGYAS KYI
CHOS THOB PAR BYA BA'I PHYIR CHOS RJES SU DRAN PA DANG, RANG


@444B GIS PHYIR MI LDOG PA'I DGE 'DUN BSDU BA'I PHYIR DGE 'DUN
RJES SU DRAN PA DANG, SMON LAM YONGS SU DAG PAR BYA BA'I PHYIR
TSUL KHRIMS RJES SU DRAN PA DANG, NYON MONGS PA THAMS CAD

YONGS SU DOR BA'I PHYIR GTONG BA RJES SU DRAN PA DANG, BYANG CHUB
KYI SEMS RNAM PAR DAG PAR BYA BA'I PHYIR LHA RJES SU DRAN PA
DANG, DE DAG DGROL BA'I PHYIR SEMS CAN THAMS CAD LA SEMS

PA STE; SRING MO DAG ,CHOS BDUN PO 'DI DAG DANG LDAN NA, BUD MED
BUD MED KYI DNGOS PO LAS GYUR TE SKYES PA'I DNGOS PO THOB PAR
'GYUR RO, ,SRING MO DAG ,GZHAN YANG CHOS BRGYAD DANG

LDAN NA; BUD MED BUD MED KYI DNGOS PO LAS GYUR TE SKYES PA'I
DNGOS PO THOB PAR 'GYUR RO, ,BRGYAD GANG ZHE NA, 'DI LTA STE, ZAS
LA SRED PA MA YIN PA DANG, SKOM PA LA SRED PA MA YIN

PA DANG, ME TOG DANG, SPOS DANG, PHRENG BA DANG, BYUG PA DANG,
PHYE MA LA SRED PA MA YIN PA DANG, SKYED MOS TSAL DU 'GRO BAR
SRED PA MA YIN PA DANG, RGOD PA DANG 'JO BA LA SRED PA MA

YIN PA DANG, GLU DANG, GAR DANG, ROL MO'I DBYANGS SGRA LA SRED PA
MA YIN PA DANG, DGA' BA DANG, RTZE BA LA SRED PA MA YIN PA DANG,
RNA BA DANG SGRA DANG, SNA DANG DRI DANG, LCE DANG RO DANG,

LUS DANG REG LA DGA' BA LA SRED PA MA YIN PA STE, SRING MO DAG
,CHOS BRGYAD PO 'DI DAG DANG LDAN NA, BUD MED BUD MED KYI DNGOS
PO LAS GYUR TE SKYES PA'I DNGOS PO THOB PAR 'GYUR RO, ,


@445A *, ,SRING MO DAG ,GZHAN YANG CHOS DGU DANG LDAN NA, BUD MED
BUD MED KYI DNGOS PO LAS GYUR TE SKYES PA'I DNGOS PO THOB PAR
'GYUR RO, ,DGU GANG ZHE NA, 'DI LTA STE,

CHAD PAR LTA BA MA YIN PA DANG, RTAG PAR LTA BA MA YIN PA DANG,
BDAG TU SMRA BA MA YIN PA DANG, SEMS CAN DU SMRA BA MA YIN PA
DANG, SROG TU SMRA BA MA YIN PA DANG, GANG ZAG TU

SMRA BA MA YIN PA DANG, 'BYUNG BAR LTA BA MA YIN PA DANG, 'JIG
PAR LTA BA MA YIN PA DANG, RGYU DANG RKYEN LA 'JUG PA LA MKHAS PA
YIN TE, SRING MO DAG ,CHOS DGU PO 'DI DAG

DANG LDAN NA, BUD MED BUD MED KYI DNGOS PO LAS GYUR TE SKYES PA'I
DNGOS PO THOB PAR 'GYUR RO, ,SRING MO DAG ,GZHAN YANG CHOS BCU
DANG LDAN NA, BUD MED BUD MED KYI DNGOS PO

LAS GYUR TE SKYES PA'I DNGOS PO THOB PAR 'GYUR RO, ,BCU GANG ZHE
NA, 'DI LTA STE, SEMS CAN THAMS CAD LA BYAMS PAR GNAS PA DANG,
GZHAN GYI LONGS SPYOD LA BRNAB SEMS

MI SKYED PA DANG, SKYES PA'I SEMS SU YID LA BYED PA SKYED PA
DANG, SROG GI PHYIR YANG RDZUN GYI TSIG MI SMRA BA DANG, PHRA
MA'I TSIG MI SMRA BA DANG, ZHE GCOD PA'I TSIG MI SMRA BA DANG,

TSIG KYAL PA MI SMRA BA DANG, PHA ROL PO DGA' ZHING RTZE BA LA
PHRAG DOG MED PA DANG, GNOD SEMS KYI BAG LA NYAL MNGON PAR MI
SGRUB PA DANG, YANG DAG PAR LTA BA DANG LDAN PAR


@445B 'GYUR BA DANG, RNAM PAR SMIN PA LA RE BA MED PA STE, SRING
MO DAG ,CHOS BCU PO 'DI DAG DANG LDAN NA, BUD MED BUD MED KYI
DNGOS PO LAS GYUR TE SKYES PA'I DNGOS PO THOB PAR

'GYUR RO, ,SRING MO DAG ,GZHAN YANG BUD MED ZAB MO LA MOS PA YIN
TE, DE GZUGS LA DBU BA BRDOS PA LTA BUR SO SOR RTOG KYANG GZUGS
KYIS RGYAGS SHING MYOS PAR MI 'GYUR

BA DANG, TSOR BA LA CHU'I CHU BUR LTA BUR SO SOR RTOG KYANG BDE
BA'I TSOR BA LA RJES SU CHAGS PA MED PA DANG, SDUG BSNGAL GYI
TSOR BA LA KHONG KHRO BAR MI 'GYUR BA DANG, BDE BA'ANG

MA YIN SDUG BSNGAL BA'ANG MA YIN PA'I TSOR BA'I KUN TU GTI MUG
PAR MI 'GYUR BA DANG, 'DU SHES LA SMIG RGYU LTA BUR SO SOR RTOG
CING BUD MED KYI 'DU SHES MI SKYED, SKYES PA'I

'DU SHES MI SKYED PA DANG, 'DU BYED RNAMS LA CHU SHING GI PHUNG
PO LTA BUR SO SOR RTOG STE, 'DU BYED THAMS CAD LA SNYING PO MED
PAR RTOGS NAS 'DU BYED THAMS CAD LA MI GNAS SHING

DE LA GNAS PA MI SKYED PA DANG, RNAM PAR SHES PA LA SGYU MA LTA
BUR SO SOR RTOG STE, SEMS DANG, YID DANG, RNAM PAR RIG PA DE SGYU
MA BYAS PA BZHIN DU RTOGS NAS CHOS THAMS

CAD LA CHAGS PA MED, ZHE SDANG MED, GTI MUG MED PA DANG, LUS LA
'BYUNG BA CHEN PO BZHI DANG LDAN PAR SO SOR RTOG STE, 'DI LTA
STE, SA'I KHAMS DANG LDAN PA DANG, CHU'I


@446A *, ,KHAMS DANG LDAN PA DANG, ME'I KHAMS DANG LDAN PA DANG,
RLUNG GI KHAMS DANG LDAN PAR LUS LA SO SOR RTOG GO ,LUS 'DI NI,
BSDUS PA RTZVA DANG, SHING

DANG, BONG BA DANG, RTZIG PA DANG, MIG YOR LTA BU STE, 'DI BDAG
MA YIN, SEMS CAN MA YIN, SROG MA YIN, SKYES BU MA YIN, GANG ZAG
MA YIN GYI, PHYIN CI LOG SNGON

DU SONG BAS RGYU DANG, BYA BA DANG, LAS KYI BYUNG BA'O, ,GZHAN
YANG BUD MED MIG LA KHA ZAS LAS SKYES PA SHA'I GONG BU NGO BO
NYID KYIS STONG PA DANG, RANG BZHIN GYIS DBEN PAR

YANG DAG PA JI LTA BA BZHIN DU SO SOR RTOG PA DANG, DE BZHIN DU
RNA BA DANG, SNA DANG, LCE DANG, LUS DANG, YID LA NGO BO NYID
KYIS STONG PA DANG, RANG BZHIN GYIS DBEN PAR

YANG DAG PA JI LTA BA BZHIN DU SO SOR RTOG PA'O, ,GZHAN YANG BUD
MED LUS LA GZUGS BRNYAN LTA BUR 'JUG PA DANG, NGAG LA BRAG CA LTA
BUR 'JUG PA DANG, SEMS LA SGYU MA

LTA BUR 'JUG PA'O, ,SRING MO DAG ,CHOS 'DI DAG DANG LDAN NA, BUD
MED BUD MED KYI DNGOS PO LAS GYUR TE SKYES PA'I DNGOS PO THOB
CING MYUR DU BLA NA MED PA YANG DAG PAR RDZOGS

PA'I BYANG CHUB KYANG MNGON PAR RDZOGS PAR 'TSANG RGYA BAR 'GYUR
RO, ,DE NAS MI 'AM CI'I RGYAL PO SDONG PO'I SLAS DE DAG THAMS CAD
KYIS BCOM LDAN 'DAS LAS BUD MED KYI


@446B DNGOS PO LAS SGYUR BA'I CHOS KYI RNAM GRANGS 'DI THOS NAS
TSIM ZHING MGU STE YID RANGS SHING RAB TU DGA' NAS DGA' BA DANG,
YID BDE BA SKYES TE BCOM LDAN 'DAS KYI ZHABS LA

PHYAG BTZAL NAS TSUL DANG MTHUN PA'I TSIGS SU BCAD PA 'DI DAG GIS
BCOM LDAN 'DAS LA MNGON PAR BSTOD DO, ,DRI MED DRI BRAL DRI MA
GCOD MDZAD PA, ,RDUL MED RDUL BRAL LHAG PA'I

GZI BRJID MNGA', ,PADMA'I 'DAB 'DRA'I SPYAN DANG MDZES PA'I
THUGS, ,DRI MED ZLA ZHAL KHYOD LA PHYAG 'TSAL LO, ,DGA' MDZAD ZHI
MDZAD NYON MONGS GCOD MDZAD PA, ,DGA' BO STON PA RTAG

TU DGON PAR DGYES, ,RIN CHEN 'BYUNG GNAS RIN CHEN MDZOD MNGA' BA,
,YON TAN MCHOG MNGA' KHYOD LA PHYAG 'TSAL LO, ,PHA ROL GSHEGS PA
GZHAN GYI TSOGS RNAMS 'JOMS, ,

PADMA LTA BUR STONG MCHOG BKA' MCHID GSUNG, ,LAM MCHOG STZOL
ZHING DAM PA'I DON STON PA, ,MCHOG TU DGA' MDZAD KHYOD LA PHYAG
'TSAL LO, ,CHU BO BZHI BRGAL BDEN BZHI'I BKA'

MCHID GSUNG, ,SA LA RGYU BA 'DI LA MIG STZOL BA, ,'KHOR LO MCHOG
GI MTSAN NI STONG MNGA' BA, ,RDUL MED PHAN MDZAD KHYOD LA PHYAG
'TSAL LO, ,NYON MONGS RDUL BSAL DAM PA

MTHU BO CHE, ,MGON PO 'GRO LA MCHOG GI DON MDZAD BA, ,BDUD KYI
DPUNG RNAMS STOBS MED 'JIG MDZAD PA, ,BCOM LDAN STOBS BCU KHYOD
LA PHYAG 'TSAL LO, ,SRED PA'I 'KHRI


@447A *, ,SHING GCOD MDZAD MNYAM PA MED, ,BRNYES PA DAG DANG MA
BRNYES MTSUNGS MNYAM THUGS, ,'JIG RTEN MTHAR 'BYIN SNANG BA'I
SGRON MDZAD PA, ,RGYA MTSO

LTA BU KHYOD LA PHYAG 'TSAL LO, ,DUL ZHING STOBS BCU CHEN PO DAM
PA MNGA', ,SBYIN PA STZOL ZHING RTAG TU GTONG LA DGYES, ,DUL BZHI
GNAS YON TAN PHA ROL PHYIN, ,NYON MONGS

RDUL BSAL KHYOD LA PHYAG 'TSAL LO, ,MTSAN MCHOG 'GRO BA KUN LA
DAM PA STZOL, ,SKYE BO'I 'DREN PA LHA YI MCHOG PAS MCHOG ,BYAMS
DANG STOBS DANG BZOD LA NGES PAR

DGYES; ;MCHOD 'OS BDE GSHEGS KHYOD LA PHYAG 'TSAL LO, ,MAR ME LTA
BU DRI MED ZLA BA 'DRA, ,PHYI NANG NYON MONGS DRI MA GCOD MDZAD
PA, ,NYON MONGS SPANGS PA YON TAN BSOD

NAMS GTER, ,ZHI BA THUGS ZHI KHYOD LA PHYAG 'TSAL LO, ,DAD PA
STZOL BA DGE SBYONG ZHI MDZAD PA, ,STON PA SKYE MCHED DRUG LAS
THAR MDZAD PA, ,RJES SU DRAN DRUG SHIN TU YONGS DAG

DRAN; ;RGYAL BA DGE SBYONG RGYAL LA PHYAG 'TSAL LO, ,'DOM GANG
'OD NI GSER GYI KHA DOG LTE, ,GSUNG SNYEN DAM PA RNAM PAR DAG
PA'I DBYANGS, ,BCOM LDAN GANG ZAG DAM PA

SKYES BU MCHOG ,SRID GSUM ZHI MDZAD KHYOD LA PHYAG 'TSAL LO,
,SHES RAB MUN PA MA MCHIS PHA ROL GSHEGS, ,RTAG TU DKA' THUB
BRTUL ZHUGS RAB TU SPYOD, ,DE BZHIN KHO NA


@447B GZHAN MIN DE BZHIN GSUNG, ,MUN PAR SGRON MA 'DZIN LA PHYAG
'TSAL LO, ,BDE GSHEGS GRAGS LDAN YON TAN BSAM 'TSAL, ,DE BZHIN
NYID KYI CHOS KYI GNAS STON PA, ,YON TAN

BRJOD PA MTHONG ZHING GRAGS BSGRAGS PAS, ,MCHOG TU DGA' MDZAD
KHYOD LA PHYAG 'TSAL LO, ,BSNGAGS LA GNAS SHING BRTUL ZHUGS DKA'
THUB 'PHAGS, ,KHENGS DANG NGA RGYAL RGYAGS

PA GCOD MDZAD PA, ,YE SHES 'BYUNG GNAS RDUL BRAL BLO GROS MCHOG
,SKYE BO MTHAR PHYIN KHYOD LA PHYAG 'TSAL LO, ,KA LA PINGKA
TSANGS DBYANGS THUGS RJE CAN, ,'DOD PA BRTZOD BGYID DRI MA SEL

MDZAD PA, ,PHUNG PO YONGS MKHYEN MKHAS PA BDE BAR GSHEGS, ,YON
TAN TSOGS MCHOG MNGA' LA PHYAG 'TSAL LO, ,YON TAN STON PA YON TAN
BSTOD MCHOD PA, ,ZAB MO BLTA DKA' SHIN

TU RTOGS PAR DKA', ,'DZUM ZHAL ZLA 'DRA GSONG POR GSUNG MDZAD PA,
,BDUD STOBS 'JOMS MDZAD KHYOD LA PHYAG 'TSAL LO, ,MNYAM THUGS KHA
LO SGYUR BA RAB DUL THUGS, ,KUN GYIS

MNGON BSTOD MNYAM PA'I LAM LA GNAS, ,THUB PA MCHOG GSUNG BDEN
PA'I BKA' MCHID CAN, ,BDE GSHEGS MNYAM THUGS KHYOD LA PHYAG 'TSAL
LO, ,LAM STZOL SNYAN PA SHIN TU 'JAM

PA'I DBYANGS, ,BDUD KYI SDE MNGA' 'JOMS MDZAD NGA RGYAL DANG,
,LHAG PA'I NGA RGYAL MI MNGA' TSUL MI 'CHOS, ,THUB PA DGE SBYONG
RGYAL LA PHYAG 'TSAL LO, ,STOBS DANG MTHU DANG BRTZON 'GRUS


@448A *, ,BSAM GTAN DGYES, ,RTAG TU 'DOD CHAGS SKYON DANG RAB RIB
BRAL, ,BDE BAR GSHEGS PA MI G-YO GNAS LA ZHUGS, ,STOBS BCU MCHOG
MNGA' KHYOD LA

PHYAG 'TSAL LO, ,PHYAG DANG ZHABS NI DRI MED DRA BAS 'BREL, ,SKYE
DANG RGA DANG 'CHI BA MI MNGA' BA, ,RGYAL BAR 'OS PA 'GRO BA KUN
LAS RGYAL, ,NAM MKHA' MNYAM THUGS KHYOD LA PHYAG

'TSAL LO, ,DE NAS MI 'AM CI'I RGYAL PO SDONG PO'I SLAS MI 'AM CI
MO BRGYAD KHRI BZHI STONG PA DE DAG GIS BCOM LDAN 'DAS KYI ZHABS
LA GTUGS PA DANG, BCOM LDAN 'DAS KYIS

DE DAG GI LHAG PA'I BSAM PA MKHYEN NAS DE'I TSE BCOM LDAN 'DAS
KYI 'DZUM PA MDZAD DO, ,'DI NI, SANGS RGYAS BCOM LDAN 'DAS RNAMS
KYI CHOS NYID DE GANG GI TSE 'DZUM PA

MDZAD PA DE'I TSE BCOM LDAN 'DAS KYI ZHAL GYI SGO NAS 'OD ZER DU
MA KHA DOG SNA TSOGS BYUNG STE, 'DI LTA STE, SNGON PO DANG, SER
PO DANG, DMAR PO DANG, DKAR PO DANG, LE BRGAN DANG, SHEL DANG,

DNGAL GYI KHA DOG LTA BU'O, ,DE DAG GIS 'JIG RTEN GYI KHAMS MTHA'
YAS MU MED PAR 'OD KYIS KHYAB PAR BYAS TE TSANGS PA'I 'JIG RTEN
GYI BAR DU MNGON PAR 'PHAGS NAS NYI MA DANG,

ZLA BA'I 'OD MOG MOG POR BYAS TE SLAR LOG NAS BCOM LDAN 'DAS LA
LAN GSUM BSKOR BA BYAS TE BCOM LDAN 'DAS KYI DBU'I GTZUG TU NUB
BO, ,DE NAS TSE DANG LDAN PA KUN


@448B DGA' BO STAN LAS LANGS TE BLA GROS PHRAG PA GCIG LA GZAR
NAS PUS MO G-YAS PA'I LHA NGA SA LA BTZUGS TE ZHE SA DANG BCAS
SHING GUS PA DANG BCAS PAR BCOM LDAN 'DAS GANG

NA BA DE LOGS SU THAL MO SBYAR BA BDUD DA TSIGS SU BCAD PA MNGON
PAR SGRUB PA 'DIS BCOM LDAN 'DAS LA 'DZUM PA MDZAD PA'I DON ZHUS
PA, BDE BAR GSHEGS PA CI SLAD

'DZUM STON PA, ,ZLA BA DRI MA MED ZHAL KHYOD LA ZHU, ,DRI MED GZI
BRJID MNGA' BA KHYOD LA ZHU, ,GSER GYI KHA DOG LTA BU KHYOD LA
ZHU, ,BDE BAR GSHEGS PA CI SLAD 'DZUM STON PA, ,DAM

PA'I GZUGS RNAMS MNGA' BA KHYOD LA ZHU, ,'GRO BA RNAMS KYI DON
MDZAD KHYOD LA ZHU, ,LHA DANG MI RNAMS KYIS MCHOD KHYOD LA ZHU,
,BDE BAR GSHEGS PA CI SLAD 'DZUM STON PA, ,

SBYIN DANG DUL LA DGYES PA KHYOD LA ZHU, ,TSUL KHRIMS YONGS DAG
GYUR PA KHYOD LA ZHU, ,BZOD PA'I STOBS DANG STOBS STZOL KHYOD LA
ZHU, ,BDE BAR GSHEGS PA CI SLAD 'DZUM STON

PA; ;BRTZON 'GRUS STOBS DANG MTHU MNGA' KHYOD LA ZHU, ,BSAM GTAN
MNGON SHES DGYES PA KHYOD LA ZHU, ,SHES RAB NAM MKHA' MNYAM PA
KHYOD LA ZHU, ,BDE BAR GSHEGS

PA CI SLAD 'DZUM STON PA, ,RTAG TU BYAMS PA'I THUGS CAN KHYOD LA
ZHU, ,RTAG TU THUGS RJE LDAN PA KHYOD LA ZHU, ,DGA' DANG BTANG
SNYOMS DGYES PA KHYOD LA ZHU, ,BDE BAR GSHEGS


@449A *, ,PA CI SLAD 'DZUM STON PA, ,SRID PA GSUM PO MTHAR 'BYIN
KHYOD LA ZHU, ,SPYAN GSUM DRI MA MI MNGA' KHYOD LA ZHU, ,BDUD
RTZI CHOS RNAMS GSUNG BA KHYOD LA

ZHU; ;BDE BAR GSHEGS PA CI SLAD 'DZUM STON PA, ,BDUD RNAMS THA
MAR 'BYIN PA KHYOD LA ZHU, ,NGAN PA'I TSOGS RNAMS 'JOMS PA KHYOD
LA ZHU, ,BDEN PA DAM PA GZIGS PA

KHYOD LA ZHU, ,BDE BAR GSHEGS PA CI SLAD 'DZUM STON PA, ,STOBS
BCU DAM PA MNGA' BA KHYOD LA ZHU, ,THE TSOM DAG NI GCOD MDZAD
KHYOD LA ZHU, ,YON TAN STONG GIS BRGYAN PA

KHYOD LA ZHU, ,DE SKAD CES GSOL PA DANG, BCOM LDAN 'DAS KYIS TSE
DANG LDAN PA KUN DGA' BO LA 'DI SKAD CES BKA' STZAL TO, ,KUN DGA'
BO, KHYOD KYIS MI 'AM CI'I RGYAL

PO'I SLAS RNAMS NGA LAS DGE BA'I RTZA BA BSKYED DE BSAM PA THAG
PA NAS BLA NA MED PA YANG DAG PAR RDZOGS PA'I BYANG CHUB TU SEMS
BSKYED NAS BUD MED KYI DNGOS PO LAS BSGYUR ZHING

SKYES PA'I DNGOS PO THOB PAR BYA BA'I PHYIR NGA'I RKANG PA GNYIS
LA GTUGS PA MTHONG NGAM, GSOL PA, BCOM LDAN 'DAS, MTHONG NGO,
,BCOM LDAN 'DAS KYIS BKA' STZAL PA,

KUN DGA' BO, MI 'AM CI'I SLAD BRGYAD KHRI BZHI STONG PO DE DAG
GIS BSAM PA THAG PA NAS DGE BA'I RTZA BA BSKRUN PA 'DIS 'DI NI,
SHI 'PHOS NAS BUD MED KYI DNGOS PO LAS


@449B GYUR TE SKYES PA'I LUS THOB NAS DGA' LDAN GYI LHA RNAMS
DANG SKAL BA MNYAM PAR SKYE BAR 'GYUR RO, ,DER SKYES NAS KYANG
BYANG CHUB SEMS DPA' SEMS DPA' CHEN PO BYAMS PA DANG

LHAN CIG TU SANGS RGYAS BCOM LDAN 'DAS RNAMS KYI RDZOGS PA'I
BYANG CHUB 'DI KUN BGRO BA BYED PAR 'GYUR RO, ,BYAMS PA DE BZHIN
GSHEGS PA BYANG CHUB THOB PA NA MNYES PAR BYED

CING DAM PA'I CHOS KYANG KUN BGRO BAR BYED PAR 'GYUR RO, ,BSKAL
PA BZANG PO'I DE BZHIN GSHEGS PA THAMS CAD LA'ANG RIM GYIS MNYES
PAR BYED PAR 'GYUR, DE DAG GIS

DAM PA'I CHOS KYANG KUN BGRO BAR BYED PAR 'GYUR, 'DZIN PAR 'GYUR
RO, ,DE DAG RIM GYIS BYANG CHUB KYI PHYOGS KYI CHOS YANG DAG PAR
BSGRUB PAR BYA BA THAMS CAD KUN TU RDZOGS PAR

BYAS NAS GANG GI TSE MI 'AM CI'I RGYAL PO SDONG PO BLA NA MED PA
YANG DAG PA'I BYANG CHUB MNGON PAR RDZOGS PAR 'TSANG RGYA BAR
'GYUR BA DE'I TSE DE DAG SANGS RGYAS KYI ZHING DER SKYE BAR

'GYUR TE, DES DE DAG BLA NA MED PA YANG DAG PAR RDZOGS PA'I BYANG
CHUB TU LUNG STON PAR YANG 'GYUR RO, ,DE NAS BCOM LDAN 'DAS LA MI
'AM CI'I RGYAL PO SDONG POS 'DI SKAD CES

GSOL TO, ,BCOM LDAN 'DAS, DE BZHIN GSHEGS PAS BDAG CAG LA SANGS
RGYAS KYI MDZAD PA MDZAD DO, ,NGAN SONG NGAN 'GRO THAMS CAD KYI
LAM BKUM MO, ,BDE 'GRO THAMS CAD


@450A *, ,KYI LAM RNAM PAR SBYANGS SO, ,BDAG CAG BYANG CHUB KYI
LAM LA RAB TU BKOD DO, ,BDAG CAG LA CHOS KYI GTER BSTAN TO, ,BDAG
CAG YE SHES KYIS LA BKOD

DO; ;DGE BA'I RTZA BA THAMS CAD 'BAR BAR BGYIS SO, ,PHA ROL TU
PHYIN PA'I PHYOGS BSTAN TO, ,THABS LA MKHAS PA BSTAN TO, ,BDAG
CAG BYANG CHUB KYI SEMS YANG DAG PAR

'DZIN DU STZAL TO, ,CHOS BSGRAGS PAS RAB TU DGA' BAR MDZAD DO,
,DGA' BA DANG, DANG BA DANG, MCHOG TU DGA' BA THOB PAS GZENGS
BSTOD DO, ,CHOS ZAB MO'I BZOD PA LA RAB

TU DGA' BAR MDZAD DO, ,BDAG CAG PHYIR MI LDOG PA'I SA LA RAB TU
BKOD DO, ,BDAG CAG NI, BCOM LDAN 'DAS LA BYAS BA GZO BA LAGS KYI
BYAS PA MI GZO BA MA LAGS KYANG

BCOM LDAN 'DAS, BDAG CAG GIS SHA DANG, KHRAG GIS KYANG DE BZHIN
GSHEGS PA LA LAN MI LON NA, GZHAN GYIS LAN LON PAR MI 'GYUR BA
LTA SMOS KYANG CI 'TSAL, DE

NAS 'KHOR DE'I NANG NAS BYANG CHUB SEMS DPA' KHA CIG 'DI SNYAM DU
SEMS TE, MA LA MI 'AM CI'I RGYAL PO SDONG PO 'DI JI SRID CIG NA
BLA NA MED PA YANG DAG PAR RDZOGS PA'I BYANG

CHUB MNGON PAR RDZOGS PAR 'TSANG RGYA BAR 'GYUR, 'DI'I MING NI,
JI SKAD CES BYA BAR 'GYUR, BYANG CHUB SEMS DPA'I DGE 'DUN NI, JI
SNYED CIG TU 'GYUR, LONGS SPYOD DANG,


@450B YONGS SU SPYOD PA NI, JI 'DRA ZHIG TU 'GYUR, DE'I SEMS CAN
BKOD PA DANG, SANGS RGYAS KYI ZHING GI YON TAN BKOD PA NI, JI
'DRA BA ZHIG TU 'GYUR SNYAM MO, ,DE NAS BCOM LDAN

'DAS KYIS BYANG CHUB SEMS DPA' DE DAG GI SEMS KYI RNAM PAR RTOG
PA THUGS KYI YONGS SU MKHYEN NAS 'DZUM PA MDZAD PA DANG, BCOM
LDAN 'DAS KYI ZHAL GYI SGO NAS 'OD ZER DU MA

KHA DOG THA DAD PA KHA DOG BRGYA STONG PHRAG DU MA BYUNG STE,
PHYOGS BCU KUN GYI PHYOGS RE RER YANG SANGS RGYAS KYI ZHING
GANGG'A'I KLUNG GI BYE MA SNYED SNANG BAR BYAS TE SEMS CAN RNAMS
KYI NGAN

SONG GI SDUG BSNGAL THAMS CAD ZHI BAR BYAS NAS LHA DANG, MI DANG,
LHA MA YIN DU BCAS PA'I 'JIG RTEN 'DUN PAR BYAS TE SLAR LOG NAS
BCOM LDAN 'DAS LA LAN STONG DU BSKOR BA

BYAS TE BCOM LDAN 'DAS KYI DBU'I GTZUG TU NUB BO, ,DE NAS TSE
DANG LDAN PA KUN DGA' BOS BCOM LDAN 'DAS KYIS SNGON CHAD MA MDZAD
PA'I 'DZUM PA MDZAD PA MTHONG NAS STAN LAS

LANGS TE THAL MO SBYAR NAS BCOM LDAN 'DAS KYI ZHABS LA PHYAG
BTZAL TE LAN GSUM BSKOR BA BYAS NAS BCOM LDAN 'DAS KYI SPYAN
SNGAR 'DUG STE PUS MO G-YAS PA'I LHA NGA SA LA

BTZUGS NAS BCOM LDAN 'DAS GA LA BA DE LOGS SU THAL MO SBYAR BA
BTUD DE BCOM LDAN 'DAS LA TSIGS SU BCAD PAS GSOL PA, BDE BAR
GSHEGS KYI 'DZUM PA CI 'DRA BA, ,


@451A *, ,DE RING PHYUNG STE THUG MED BYE BA'I ZHING, ,RGYA CHEN
PHYOGS BCU'I GANGG'A'I RDUL MTHA' YAS; ,KHYAB PA DE 'DRA SNGON
CHAD YONG MA MTHONG, ,TSANGS PA DE BZHIN

'JIG RTEN SKYONG BA DANG, ,NOR BU ME DANG NYI MA ZLA BA'I 'OD,
,MI DBANG GZI BRJID KYIS NI MOG MOG GYUR, ,'DZUM MDZAD 'DI YI
RGYU NI LUNG BSTAN GSOL, ,SU YI CHED DU DPA' BO

KHYOD KYIS 'OD PHYUNG BAS, ,'DIR NI NGAN SONG GSUM ZHI BYANG CHUB
YAN LAG RDZOGS, ,CHOS KYI RJE YIS BDAG CAG RNAMS KYI DOGS PA SOL,
,MI RNAMS KYI NI YID GNYIS MA LUS

LEGS PAR KHUM, ,'KHOR KUN DGA' BAS RTOG BGYID NA, ,SU SLAD DE
RING 'DZUM PA BSTAN, ,DE NAS TSE DANG LDAN PA KUN DGA' BOS BCOM
LDAN 'DAS LA TSIGS SU BCAD PA 'DI

DAG GIS MNGON PAR BSTOD NAS BSKOR BA BYAS TE RANG GI STAN LA 'DUG
GO ,DE NAS BCOM LDAN 'DAS KYIS DE'I TSE GLANG PO CHE'I BLTA
STANGS KYIS PHYOGS BCUR GZIGS NAS TSE DANG

LDAN PA KUN DGA' BO LA 'DI SKAD CES BKA' STZAL TO, ,KUN DGA' BO,
KHYOD KYIS MI 'AM CI'I RGYAL PO SDONG PO 'DIS TSUL 'DI LTA BU
DANG, RGYA CHE BA 'DI LTA BU DANG, RNAM PA 'DI

LTA BU 'DIS DE BZHIN GSHEGS PA LA MCHOD PA BYAS PA MTHONG NGAM,
GSOL PA, BCOM LDAN 'DAS, MTHONG LAGS SO, ,BDE BAR GSHEGS PA,
MTHONG LAGS SO, ,


@451B BCOM LDAN 'DAS KYIS BKA' STZAL PA, KUN DGA' BO, MI 'AM CI'I
RGYAL PO SDONG PO 'DI BSKAL PA BYE BA KHRAG KHRIG BRGYA STONG
PHRAG DRUG CU RTZA BRGYAD NA BLA NA MED PA YANG DAG PAR

RDZOGS PA'I BYANG CHUB MNGON PAR RDZOGS PAR 'TSANG RGYA STE, DKON
MCHOG 'BYUNG ZHES BYA BA'I BSKAL BA LA 'JIG RTEN GYI KHAMS ZLA BA
DRI MA MED CES BYA BAR YON TAN GYI RGYAL POR

SNANG BA ZHES BYA BA'I DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS MKHYEN PA DANG ZHABS SU LDAN PA, BDE
BAR GSHEGS PA, 'JIG RTEN MKHYEN PA,

SKYES BU 'DUL BA KHA LO SGYUR BA BLA NA MED PA, LHA DANG MI RNAMS
KYI STON PA, SANGS RGYAS BCOM LDAN 'DAS SU 'JIG RTEN DU 'BYUNG
NGO, ,KUN DGA' BO, ,'JIG RTEN GYI KHAMS ZLA BA DRI

MA MED PA DE NI, LAG MTHIL LTAR MNYAM PAR 'GYUR TE, BEE d'U RYA
DKAR PO LAS GRUB PA, ZLA BA LTA BUR SNANG BA, SHIN TU DRI MA MED
PA, SHIN TU RNAM PAR DAG PA, MCHID BU MED

PA'O; ;DE BZHIN GSHEGS PA DE'I BYANG CHUB SEMS DPA'I DGE 'DUN
YANG TSAD MED PAR GYUR TE, BYANG CHUB SEMS DPA' SEMS DPA' CHEN PO
DE THAMS CAD KYANG PHYIR MI LDOG PA, RNAM

PAR THAR PA BSAM GYIS MI KHYAB PA THOB PA SHA STAG GO ,BYANG CHUB
SEMS DPA' DE DAG NI, NAM MKHA' LA KHANG PA BRTZEGS PA NA LONGS
SPYOD DE, DE DAG NAM MKHA' LA KHANG PA


@452A *, ,BRTZEGS PA NA GNAS PA NA BEE d'U RYA DKAR PO LAS GRUB
PA'I SA CHEN PO DAR BCOM LDAN 'DAS DE BZHIN GSHEGS PA YON TAN GYI
RGYAL POR SNANG BA DE'I

GZUGS BRNYAN MTHONG BAR 'GYUR RO, ,DE DAG GIS MTHONG MA THAG TU
CHOS 'DI DAG THAMS CAD NI, GZUGS BRNYAN LTA BU'O, ,ZHES DRAN PA
SKYE BAR 'GYUR RO, ,BYANG CHUB SEMS

DPA' GANG CHOS GANG LA THE TSOM ZA BA NA DE DE BZHIN GSHEGS PAS
DE LA SNANG BAR GYUR PA DE LA ZHU BAR 'GYUR RO, ,DE BZHIN GSHEGS
PA DES KYANG BYANG CHUB SEMS DPA' DE

DAG LA ZHUS PA'I LUNG BSTAN PAS SEMS RANGS PAR MDZAD PAR 'GYUR
RO, ,BYANG CHUB SEMS DPA' DE DAG GIS CHOS DE THOS NAS MI SKYE
BA'I CHOS LA BZOD PA RAB TU THOB PAR

'GYUR RO, ,KUN DGA' BO, 'JIG RTEN GYI KHAMS DE NA GRONG DANG,
GRONG KHYER DANG, GRONG RDAL DANG, LJONGS DANG, YUL 'KHOR DANG,
RGYAL PO'I PHO BRANG 'KHOR YOD PAR MI

'GYUR RO, ,SEMS CAN DE DAG THAMS CAD KYANG NAM MKHA' LA KHANG PA
BRTZEGS PA NA 'KHOD PAR 'GYUR RO, ,SANGS RGYAS KYI ZHING DER BUD
MED DU GDAGS PA'ANG MED PAR

'GYUR RO, ,SEMS CAN DE DAG THAMS CAD KYANG PADMA'I SNYING PO LAS
BRDZUS TE SKYE BAR 'GYUR RO, ,'JIG RTEN GYI KHAMS DE NA KHA ZAS
SU GDAGS PA MED DE, SEMS CAN


@452B BDAG THAMS CAD NI, BSAM GTAN LA DGA' BA DANG, CHOS LA DGA'
BA'I ZAS CAN DU 'GYUR RO, ,'JIG RTEN GYI KHAMS DE NA GZHAN RNAM
PAR GZHAG PA MED DE, SEMS CAN DE DAG

THAMS CAD NI; THEG PA CHEN PO LA NGES PAR 'GYUR BA DAG GO ,'JIG
RTEN GYI KHAMS DE NA TSUL KHRIMS LOG PAR ZHUGS PA'AM, LTA BA LOG
PAR ZHUGS PA'AM, CHO GA LOG PAR

ZHUGS PA'AM, 'TSO BA LOG PAR ZHUGS PA'I SEMS CAN 'GA' YANG MED
PAR 'GYUR RO, ,SEMS CAN DE DAG THAMS CAD NI, NAN TAN DANG LDAN PA
STE, SANGS RGYAS KYI CHOS

RNAMS LA BRTZON 'GRUS BRTZAMS PAR 'GYUR BA SHA STAG GO ,SANGS
RGYAS KYI ZHING DE NA BDUD DAM, BDUD KYI RIS KYI LHA'AM, GZHAN MU
STEGS CAN SPYOD PA CAN DANG, KUN TU RGYU DANG,

DMIGS PA'I LTA BA LA MNGON PAR ZHEN PA DANG, PHA ROL RGOL BA MED
PAR 'GYUR RO, ,SEMS CAN DE DAG THAMS CAD NI, ZAB MO'I SPYOD YUL
STONG PA NYID KYI PHYAG RGYAS BTAB PAR

'GYUR RO, ,'JIG RTEN GYI KHAMS DE NA MING DU BTAGS PA TZAM DANG,
'DU SHES TZAM MA GTOGS PAR LHA DANG, MI ZHES THA DAD DU BYA BA
MED PAR 'GYUR RO, ,SEMS CAN DE DAG THAMS

CAD NI; YONGS SU SPYAD PA MTSUNGS PAR 'GYUR RO, ,KUN DGA' BO,
BCOM LDAN 'DAS YON TAN GYI RGYAL POR SNANG BA DE BZHIN GSHEGS PA
DGRA BCOM PA YANG DAG PAR RDZOGS PA'I


@453A *, ,SANGS RGYAS DE'ANG LHA DANG, MI RNAMS KYI SKYE BO MANG
PO LA PHAN PA DANG, SKYE BO MANG PO LA BDE BA'I PHYIR BAR GYI
BSKAL PA BCU THAM PAR BZHUGS PAR 'GYUR

RO; ;BCOM LDAN 'DAS YON TAN GYI RGYAL POR SNANG BA DE BZHIN
GSHEGS PA DE GANG GI TSE YONGS SU MYA NGAN LAS 'DAS PAR BZHED PA
DE'I TSE BYANG CHUB SEMS DPA' SEMS DPA'

CHEN PO BRTZON 'GRUS 'BAR BA 'DI NGA'I 'OG TU BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR 'TSANG RGYA
BAR 'GYUR TE, BKOD PA CHEN PO ZHES BYA BA'I DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS
MKHYEN PA DANG ZHABS SU LDAN PA, BDE BAR GSHEGS PA, 'JIG RTEN
MKHYEN PA, SKYES BU 'DUL BA'I KHA LO SGYUR

BA BLA NA MED PA, LHA DANG MI RNAMS KYI STON PA, SANGS RGYAS BCOM
LDAN 'DAS SU 'GYUR RO, ,ZHES BYANG CHUB SEMS DPA' BRTZON 'GRUS
'BAR BA ZHES BYA BA LUNG BSTAN NAS MYA NGAN

LAS 'DA' BAR 'GYUR RO, ,KUN DGA' BO, BAR GYI BSKAL PA DE'ANG
SANGS RGYAS DKON MCHOG DANG, CHOS DKON MCHOG DANG, DGE 'DUN DKON
MCHOG DANG MI 'BRAL BAR 'GYUR

TE; BAR GYI BSKAL PA DE NI, DKON MCHOG 'BYUNG BA ZHES BRJOD DO,
,DE NAS MI 'AM CI'I RGYAL PO SDONG POS BCOM LDAN 'DAS LAS LUNG
BSTAN PA THOS NAS DGA' ZHING MGU STE YID


@453B RANGS SHING RAB TU DGA' NAS DGA' BA DANG, YID BDE BA SKYES
TE, BYANG CHUB SEMS DPA'I DGA' BA DANG, MCHOG TU DGA' BA'I SHUGS
KYIS SA LAS STENG GI BAR SNANG LA SHING TA LA

BDUN TZAM DU 'PHAGS TE THAMS CAD DANG LDAN PA'I 'KHOR DAD PA RGYA
CHER SPEL BA DANG, DGE BA'I RTZA BA YANG DAG PAR BSKYED PA'I
PHYIR SANGS RGYAS KYI MTHU DANG, RANG GI SHES RAB KYI SPOBS

PAS DE'I TSE TSIGS SU BCAD PA 'DI DAG SMRAS SO, ,CHOS 'DI THAMS
CAD RAB TU DBEN PA DANG, ,DRI MA MED DE NAM MKHA'I NGO BO NYID,
,RGYUD KYI DAM PA 'DI NI RNAM SHES NA, ,DE PHYIR DE DAG

THUB SRAS THU BOR 'GYUR, ,RMI LAM BZHIN DU MTHONG BA CUNG ZAD
MED, ,THAMS CAD MED DE GZUNG MED GSOG DANG GSOB, ,CHOS RNAMS
THAMS CAD RMI LAM 'DRAR SHES NAS, ,'DUS BYAS

DAG PA SKYO BAR 'GYUR BA MED, ,LA LAS SGYU MA'I RTA DANG GLANG
CHEN DANG, ,SHING RTA DPUNG BU CHUNG DANG BZHON MTHONG BA, ,DAM
PA'I DON DU SNYING PO MED PA LTAR, ,PHUNG PO 'DI DAG SGYU 'DRA
SNYING PO

MED; ;GZUGS KYI RANG BZHIN DBU BA BRDOS PA BZHIN, ,TSOR BA 'DI NI
CHU YI CHU BUR 'DRA, ,'DU SHES DAG NI SMIG RGYU 'DRA BAR GZUNGS,
,'DUS BYAS THAMS CAD CHU SHING SNYING PO MED, ,SRID

GSUM 'DI NI SEMS YID RNAM PAR SHES, ,RGYAL BAS DE BZHIN SGYU 'DRA
GSOG TU GSUNGS, ,GZUGS KYI RANG BZHIN STONG PAR RIG NAS NI, ,'DUS
BYAS DAG LA NAM YANG SKYO BA MED, ,


@454A *, ,KHAMS BZHI PO NI CHOS KYI DBYINGS 'DRA DANG, ,SKYE
MCHED RNAMS NI GRONG STONG LTA BU DANG, ,CHOS 'DI GSOG DANG GSOB
LTAR RNAM SHES PA, ,DE DAG RGYAL PA'I

CHOS MDZOD 'DZIN PA YIN, ,RAB TU DUL PHYIR SBYIN DANG DUL BA
DANG, ,DE BZHIN TSUL KHRIMS RNAM DAG TSUL KHRIMS DANG, ,RTAG TU
'PHAGS PA'I TSUL GYIS BZOD MI ZAD, ,STONG PA

NYID PHYIR BRTZON 'GRUS RNAM PAR DAG ,BSAM GTAN RANG BZHIN 'GYUR
BA MED PA DANG, ,DE LTAR SHES RAB CHAGS MED MA SPROS PAR, ,GANG
GI 'JUG PA DE 'DRAR GYUR PA DE, ,PHA

ROL PHYIN PA'I PHA ROL RAB TU PHYIN; ,BDAG MED KHO NA NYID PHYIR
BYAMS PA MNYAM, ,NAM MKHA' LTA BUR GONG DU SNYING RJE DAG ,ZHI
PHYIR DGA' DANG BTANG SNYOMS BCAS PA YI, ,LAM

'DI TSANGS PA'I LAM STE RTAG TU ZHI, ,BSDU BA BZHI PO KHYAD PAR
'PHAGS PA 'DI, ,RNAM PAR 'DREN PAS RJES SU GZUNG PHYIR GSUNGS,
,'DZIN PA MED CING RNAM RTOG GANG MED PA, ,DE NI

BSDU BA'I DNGOS PO'I PHA ROL PHYIN, ,SEMS CAN 'DI DAG BDAG MED
SEMS CAN MED, ,SROG DANG GSO BA GANG ZAG MI RNYED DO, ,DBANG PO
DRUG 'DI STONG STE RAB ZHI BAR, ,GANG SHES DE

NI BYANG CHUB SEMS DPA' YIN, ,SEMS CAN MED CING BYANG CHUB SEMS
DPA' MED, ,DE NI GANG DU'ANG BDAG MED RLOM SEMS MED, ,GNYIS DANG
BRAL ZHING MA CHAGS SPROS MED PA, ,


@454B SEMS CAN BYANG CHUB SEMS DPA' DE DPAL LDAN, ,CHOS 'DI
SNYING PO MED DE SGYU MA 'DRA, ,GANG DU'ANG MI 'ONG NAM YANG
'GROR MI 'GYUR, ,CHOS DBYINGS 'DI YI GNAS PA RIG NAS NI, ,RGYAL

BAS DE BZHIN NYID NI MNYAM SANGS RGYAS, ,GANG NA'ANG YOD PA'AM
MED PA MED MOD KYI, ,RGYU LA BRTEN NAS CHOS RNAMS 'BYUNG BAS NA,
,MKHA' LA GLOG MTHONG 'JIG PA LTA BUR NI, ,SEMS

KYI 'KHRI SHING DE LTAR SHES PAR BYA, ,RLUNG NI NAM MKHAR MI
CHAGS RGYU BA BZHIN, ,GZUGS MED SEMS NI 'DUS BYAS DAG LA RGYU,
,SEMS KYI RANG BZHIN RNAM DAG DE SHES NAS, ,NYON

MONGS GZUGS MED GSOG PAR MI 'GYUR RO, ,LUS NI RTZIG PA RTZVA DANG
LO MA 'DRA, ,BLUN PA RJE MED RNGO SHING NGAN PA LTAR, ,DE YIS
SNGA MA'I RANG BZHIN 'DRAR SHES NAS, ,LUS KYI CHOS

LA GNAS PAR MI BYED DO, ,TSIG NI RTAG TU GZUNG MED RLUNG DANG
'DRA, ,RI DANG BRAG GI BRAG CA LTA BU STE, ,DE 'DRAR SGRA NI RAB
TU DBEN SHES PA, ,SGRA RNAMS KUN LA 'DOD PA'I CHAGS PA

MED; ;BDAG NI NAM MKHA'I NGOS GNAS MI LTUNG STE, ,MKHA' LAS LTUNG
BA'I GNAS KYANG YOD MA YIN, ,CHOS 'DI NAM MKHA' 'DRA BAR BSGOMS
NAS NI, ,DE LTAR SEMS CAN SEMS CAN

MED MTSUNGS GNAS, ,BSKAL PA BRGYA PHRAG MANG POR BSREGS KYANG NI,
,JI LTAR NAM MKHA' NAM YANG SNGON MA TSIG ,CHOS RNAMS THAMS CAD
NAM MKHAR 'DRAR SHES PA, ,DE SREG BSKAL


@455A *, ,TSE ZHING RNAMS BRGYAR YANG 'GRO ,RI DANG RI BAR KHOR
KHOR YUG RI, ,DE BZHIN RI DANG BCAS PA'I SA RNAMS KUN, ,NAM
MKHA'I NGOS KYIS PHYE BAR RIG NAS DE, ,

RDZU 'PHRUL STOBS KYIS BYE BA'I ZHING DU 'GRO ,SA DANG CHU DANG
ME DANG RLUNG DAG DANG, ,KHAMS BZHI 'DI DAG NAM MKHA'I NGOS MNYAM
PAR, ,DPA' BO TSUL 'DI KHONG DU CHUD PA DAG ,MKHA'

LAS BYE BA MTHA' YAS ZHING DU 'GRO ,SRID PA GSUM NA SGRA DANG
SKAD KYI BAG ,BZANG NGAN DE BZHIN 'BRING PO CI YOD PA, ,DE YI
MTHA' MA BSKAL PA BRGYAR BRJOD KYANG, ,SNGON GYI RANG

BZHIN MI SNANG RGYU BA MED, ,RANG BYUNG BA NI MTSAN MCHOG MA YIN
YANG, ,SEMS KYI CHOS KYIS GZUGS KYIS RAB TU PHYE, ,SEMS DANG YID
NI MTSUNGS PA DBEN PAR GYUR, ,RGYAL BA

THAMS CAD CHOS MTSUNGS NYID PHYIR MNYAM, ,SNGON GYI SRID PAR
BYANG CHUB SPYAD SPYOD CING, ,DGE BA BRGYA STONG RAB TU BSAGS NAS
NI, ,BYANG CHUB MNYAM ZHING MNYAM PAR RAB SHES

PA; ;GRAGS PA CHEN PO RNAMS NI LUNG BSTAN 'GYUR, ,CHOS RNAMS KUN
NI RANG YUL YONGS DAG STE, ,MTHA' YAS PHYIR NI RGYAL BA'I YUL DU
MNYAM, ,MNYAM NYID 'DI DAG GANG GIS

RAB SHES PA, ,YON TAN LDAN PA DE DAG LUNG BSTAN 'GYUR, ,BDAG NI
GZUGS MIN TSOR MIN 'DU SHES MIN, ,SEMS PA MA YIN RNAM PAR SHES
MED KYANG, ,BYANG CHUB KHONG DU CHUD


@455B PAS BDAG LUNG BSTAN, ,PHUNG PO KHAMS KYIS BDAG NI LUNG MA
BSTAN, ,BZOD PA GANG ZHIG GZOD MA NAS ZHI YI, ,SKAD CIG PA NI ZAD
DANG 'DRA MIN LA, ,MTSUNGS MED MI SKYE BA LA BZOD PA NA,,

MI DBANG 'GYUR ZHES RGYAL BAS LUNG BSTAN TO, ,CHOS RNAMS KUN DANG
BDAG TU RANG BZHIN MNYAM, ,BDAG NI BDAG MED STONG PA'I RANG BZHIN
TE, ,STONG PA NAM MKHA' 'DRA BA'I NGO BO NYID, ,BYANG

CHUB RTAG TU MKHA' MNYAM RANG BZHIN NO, ,ZAD PAR BYA PHYIR ZAD PA
SHES MI NUS, ,MI ZAD PA NI ZAD PAS ZAD MI 'GYUR, ,ZAD PA'I SGO
YIS CHOS RNAMS KUN MA SKYES, ,BZOD DANG LDAN LA SANGS

RGYAS LUNG STON TO, ,MTSAN MED GNAS 'JUG PA YI GNAS MED DE, ,YANG
DAG 'DUS MA BYAS PA DUS LAS GROL, ,MA BYAS BYED DU MA BCUG BYUNG
BA MIN, ,DE BZHIN NYID 'DRAR RGYAL BAS

BDAG LUNG BSTAN, ,GAL TE BDAG NI LUNG BSTAN 'GYUR SNYAM NA, ,CHOS
LAM TSUL LA MI MNYAM SBYOR BA YIN, ,SEMS DANG YID KYIS SBYOR BA
SBYOR MA YIN, ,CHOS SBYOR KHYAD PAR 'PHAGS

'DI MTSUNGS SHING MNYAM, ,KHYED CAG THAMS CAD SA YI STENG NA
'KHOD, ,BDAG NI NAM MKHA'I DKYIL NA RNAM PAR GNAS, ,SA DANG NAM
MKHA' MNYAM PAR SHES NAS NI, ,SRID PA GSUM NA

CHAGS MED YE SHES 'JUG ,DE NAS MI 'AM CI'I RGYAL PO SDONG POS
TSIGS SU BCAD PA 'DI DAG SMRAS NAS STENG GI BAR SNANG LAS BABS TE
THAL MO SBYAR NAS BCOM LDAN 'DAS LA PHYAG


@456A *, ,BTZAL TE BCOM LDAN 'DAS LA 'DI SKAD CES GSOL TO, ,BCOM
LDAN 'DAS, SANGS RGYAS NI, BDAG GI CHED DU BYUNG NGO, ,DE CI'I
SLAD DU ZHE NA, BCOM LDAN

'DAS; BDAG SNGON BYANG CHUB SEMS DPA'I SPYOD PA DON MA MCHIS PAR
MA BGYIS TE, SNGON GYI DGE BA'I RTZA BA RNAMS KYIS BDAG MA BSLUS
PAS BCOM LDAN 'DAS KYIS BDAG GI

BSAM PA THAMS CAD YONGS SU BSKANG BA'I SLAD DU BLA NA MED PA YANG
DAG PAR RDZOGS PA'I BYANG CHUB TU LUNG BSTAN TO, ,DE NAS 'KHOR
DE'I NANG NA BYANG CHUB SEMS DPA' KHA CIG 'DI

LTA BU'I SEMS BSKYED DE, MI 'AM CI'I RGYAL PO SDONG POS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS GANG
LAS DANG PO BLA NA MED PA YANG DAG PAR

RDZOGS PA'I BYANG CHUB TU SEMS BSKYED SNYAM MO, ,DE NAS BYANG
CHUB SEMS DPA' LHA'I COD PAN GYIS BYANG CHUB SEMS DPA' DE DAG GI
SEMS KYI RNAM PAR RTOG PA SEMS KYIS SHES

NAS BCOM LDAN 'DAS LA 'DI SKAD CES GSOL TO, ,BCOM LDAN 'DAS, MI
'AM CI'I RGYAL PO SDONG POS DE BZHIN GSHEGS PA GANG LAS BYANG
CHUB TU SEMS BSKYED PA'I DE BZHIN

GSHEGS DE'I MTSAN CI LAGS, BCOM LDAN 'DAS KYIS BKA' STZAL PA,
RIGS KYI BU SNGON BYUNG BA 'DAS PA'I DUS BSKAL PA GRANGS MED PA'I
YANG CHES GRANGS MED PA, RGYAS PA,


@456B TSAD MED PA, BSAM GYIS MI KHYAB PAR GYUR PA DE'I TSE DE'I
DUS NA RNAM PAR DAG PA ZHES BYA BA'I BSKAL PA LA 'JIG RTEN GYI
KHAMS DGE BA ZHES BYA BAR DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS MKHYEN PA DANG ZHABS SU LDAN PA,
BDE BAR GSHEGS PA, 'JIG RTEN MKHYEN PA, SKYES BU 'DUL BA'I KHA LO
SGYUR BA BLA NA MED PA, LHA DANG MI RNAMS KYI

STON PA; SANGS RGYAS BCOM LDAN 'DAS RIN CHEN PHUNG PO ZHES BYA BA
'JIG RTEN DU BYUNG NGO, ,RIGS KYI BU, DE'I TSE DE'I DUS NA BCOM
LDAN 'DAS DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS RIN CHEN PHUNG PO DE'I BYANG CHUB
SEMS DPA'I DGE 'DUN NI, BYE BA PHRAG DRUG CUR GYUR TE, THAMS CAD
KYANG BRTZON 'GRUS BRTZAMS PA, BZOD PA RAB TU

THOB PA; BLA NA MED PA YANG DAG PAR RDZOGS PA'I BYANG CHUB LAS
PHYIR MI LDOG PA SHA STAG GO ,DE'I TSE'I TSAD NI, LO BYE BA PHRAG
DRUG CU THOB PAR GYUR TO, ,DGE BA ZHES BYA BA'I 'JIG RTEN GYI

KHAMS DE'ANG BEEd'URYA LAS GRUB PA, RGYAN THAMS CAD KYIS BRGYAN
PA, RNAM PA'I MCHOG THAMS CAD DANG LDAN PA, DGA' LDAN GYI LHA'I
RIS LTA BUR KHANG KHYIM DANG, LONGS SPYOD DANG, NYE

BAR SPYOD PA DANG, BZA' BA DANG, BTUNG BA BSAM PA TZAM GYIS 'BYOR
BA'O, ,SANGS RGYAS KYI ZHING DE NA THEG PA CHEN PO MA GTOGS PAR
THEG PA GZHAN RNAM PAR BZHAG PA MED PAR GYUR TO, ,


@457A *, ,RIGS KYI BU, DE'I TSE DE'I DUS NA GLING BZHI PA DBANG
BA'I 'KHOR LOS BSGYUR BA'I RGYAL PO SA 'DZIN CES BYA BA RIN PO
CHE SNA BDUN DANG LDAN PA ZHIG BYUNG STE, DE'I

SLAS NI; STONG PHRAG BZHI BCU YOD DO, ,DE'I BU NI, STONG THAM PA
YOD DE, DPA' BA, RTUL PHOD PA, YAN LAG MCHOG GI GZUGS CAN, PHA
ROL GYI SDE RAB TU 'JOMS PA SHA STAG

GO ,RIGS KYI BU, RGYAL PO SA 'DZIN DES BCOM LDAN 'DAS DE BZHIN
GSHEGS PA RIN CHEN PHUNG PO DE DANG, BYANG CHUB SEMS DPA' BYE BA
PHRAG DRUG CU LA LO BYE BA THAM PAR

YID DU 'ONG BA'I CHOS GOS DANG, ZHAL ZAS DANG, MAL CHA DANG, NA
BA'I GSOS SMAN DANG, YO BYAD RNAMS DANG, BDE BAR SBYAR BA BDE BA
LA REG PAR GNAS PAR BYA BA THAMS

CAD KYIS BSNYEN BKUR BYAS NAS DES BCOM LDAN 'DAS DE BZHIN GSHEGS
PA RIN CHEN PHUNG PO DE LA MCHOD PA DPAG TU MED PA BYAS TE DGE
BA'I RTZA BAS NYE BAR BRTEN NAS BUD MED

BZHI STONG PO DE DAG DANG, BU STONG PO DE DAG DANG, SROG CHAGS
BRGYAD KHRI BZHI STONG DANG LHAN CIG TU BLA NA MED PA YANG DAG
PAR RDZOGS PA'I BYANG CHUB TU SEMS BSKYED DO, ,DES BYANG

CHUB TU SEMS BSKYED NAS KYANG LO BYE BAR BCOM LDAN 'DAS DE BZHIN
GSHEGS PA RIN CHEN PHUNG PO DE LA BSNYEN BKUR BYAS SO, ,DE DUS
GZHAN ZHIG NA BU THU BO BRTUL ZHUGS


@457B YONGS SU DAG PA ZHES BYA BA RGYAL POR BCUG NAS RGYAL SRID
THAMS CAD BOR TE SKRA DANG, KHA SPU BREGS NAS GOS NGUR SMRIG BGOS
TE BCOM LDAN 'DAS DE'I BSTAN PA LA DAD PAS

KHYIM NAS KHYIM MED PAR RAB TU BYUNG NGO, ,DE NAS RGYAL PO'I BU
DE DAG GIS KYANG RIM GYIS BU THU BO RE RE RGYAL POR BCUG NAS
PHA'I RJES SU RAB TU BYUNG BAR GYUR TO, ,RIGS KYI BU, DE

LTAR NA; RNAM GRANGS 'DIS DE BZHIN GSHEGS PA DE'I TSE'I TSAD RING
BAR GYUR TO, ,RGYAL PO GZHON NU DE DAG THAMS CAD DE BZHIN GSHEGS
PA DE LAS RAB TU BYUNG NAS RGYAL BU GZHON

NU THA CHUNG SNYING RJE'I BLO ZHES BYA BA GCIG PU MA GTOGS TE, DE
NI, CHOS KYIS RGYAL SRID BYED PA CHAD PA MED PA DANG, MTSON CHA
MED PAR CHOS DANG MTHUN PAR DBANG BYED DU BCUG GO ,

RIGS KYI BU, DE LTAR RGYAL PO SA 'DZIN DE BU DANG BCAS PAR BCOM
LDAN 'DAS DE'I BSTAN PA LA RAB TU BYUNG NAS THOG MA DANG, BAR MA
DANG, THA MAR DE BZHIN GSHEGS PA RIN CHEN

PHUNG PO DE'I DAM PA'I CHOS RAB TU BZUNG NGO, ,RIGS KYI BU, DE'I
TSE DE'I DUS NA GLING BZHI LA DBANG BA'I 'KHOR LOS BSGYUR BA'I
RGYAL PO SA 'DZIN ZHES BYA BAR GYUR PA DE GZHAN ZHIG YIN

PA SNYAM DU KHYOD DOGS SHING THE TSOM ZA'AM, YID GNYIS SU GYUR PA
LTA NA, RIGS KYI BU, KHYOD KYIS DE LTAR MI BLTA'O, ,DE CI'I PHYIR
ZHE NA, MI 'AM CI'I RGYAL PO SDONG PO 'DI DE'I TSE


@458A *, ,DE'I DUS NA RGYAL PO SA 'DZIN CES BYA BAR GYUR TO,
,RGYAL PO DE'I BUR GYUR PA DE DAG THAMS CAD NI, DA LTAR PHYOGS
BCU NA BYANG CHUB SEMS DPA'I SPYAD PA

SPYOD DO; ;RIGS KYI BU, DE LTAR NA MI 'AM CI'I RGYAL PO SDONG POS
BCOM LDAN 'DAS DE BZHIN GSHEGS PA RIN CHEN PHUNG PO DE LAS BLA NA
MED PA YANG DAG PAR RDZOGS PA'I BYANG

CHUB TU SEMS BSKYED DO, ,DE BLA NA MED PA YANG DAG PAR RDZOGS
PA'I BYANG CHUB TU DANG PO SEMS BSKYED TSUN CHAD DE'I BAR THAMS
CAD DU SANGS RGYAS MTHONG BA DANG, CHOS NYAN PA DANG,

DGE 'DUN LA RIM GRO BYED PA DANG MA BRAL BAR GYUR TO, ,'DIS YANG
DAG PAR RDZOGS PA'I BYANG CHUB KYI TSOGS KYANG MYUR DU YANG DAG
PAR BSGRUBS PAS 'DI LA NGAS 'DI NI, MA

'ONGS PA'I DUS NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS YON TAN GYI RGYAL PO ZHES BYA BAR 'GYUR
RO, ,ZHES LUNG YANG BSTAN TO, ,DE NAS

BCOM LDAN 'DAS LA BYANG CHUB SEMS DPA' SEMS DPA' CHEN PO LHA'I
COD PAN GYIS 'DI SKAD CES GSOL TO, ,BCOM LDAN 'DAS, JI TZAM DU DE
BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS THOGS PA MI MNGA'
PA'I MKHYEN PA DANG LDAN PAS 'DI LTAR DGE BA'I RTZA BA MNGON PAR
'DUS BGYIS PA'I RGYU BA NAS YUN RING DU


@458B LAGS PA'ANG BCOM LDAN 'DAS KYIS SGRIB PA MI MNGA' BA'I
MKHYEN PAS GZIGS PA NI, NGO MTSAR TO, ,BCOM LDAN 'DAS KYIS BKA'
STZAL PA, RIGS KYI BU, DE DE BZHIN NO, ,JI

SKAD SMRAS PA DE BZHIN TE, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS NI, THOGS PA MED PA'I YE SHES
MTHONG BA DANG LDAN NO, ,DE CI'I PHYIR ZHE NA, RIGS

KYI BU; GANG SEMS CAN THAMS CAD KYI 'DAS PA'I SEMS KYI RGYU ZAD
PA, 'GAGS PA, BRAL BA, RNAM PAR GYUR PA, RGYU GANG DAG LAS SEMS
KYI RGYUD DE DAG BYUNG BA DANG, RGYU GANG

DAG MED PAS ZAD PA, DGE BA'AM, MI DGE BA'AM, LUNG DU BSTAN PA'AM,
LUNG DU MA BSTAN PA DE DAG THAMS CAD RNAM PA DANG BCAS, GZHI DANG
BCAS, GTAN TSIGS DANG BCAS

PAS DE BZHIN GSHEGS PAS RAB TU SHES SO, ,DA LTAR BYUNG BA'I DUS
KYI SEMS CAN THAMS CAD KYI SEMS KYI RGYUD BYUNG BA DGE BA'AM, MI
DGE BA'AM, LUNG DU BSTAN PA'AM, LUNG DU

MA BSTAN PA'ANG RUNG STE, SEMS GANG GI 'OG TU SEMS GANG BYUNG BA
DE DAG THAMS CAD KYANG RNAM PA DANG BCAS, GZHI DANG BCAS, GTAN
TSIGS DANG BCAS PAR DE BZHIN GSHEGS

PAS RAB TU SHES SO, ,GANG MA 'ONGS PA'I SEMS CAN THAMS CAD KYI
SEMS KYI RGYUD DANG, SEMS LAS BYUNG BA'I CHOS DGE BA'AM, MI DGE
BA'AM, LUNG DU BSTAN PA'AM, LUNG DU


@459A *, ,MA BSTAN PA'ANG RUNG STE, SEMS GANG GI 'OG TU SEMS GANG
'BYUNG BAR 'GYUR BA DE DAG THAMS CAD KYANG RNAM PA DANG BCAS,
GZHI DANG BCAS PA, GTAN TSIGS

DANG BCAS PAR DE BZHIN GSHEGS PAS RAB TU SHES SO, ,RIGS KYI BU,
DE LTAR DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS NI, THOGS PA MED PA'I

YE SHES DANG LDAN NO, ,DE BZHIN GSHEGS PA'I MKHYEN PA THOGS PA MI
MNGA' BA BSTAN PA 'DI BSHAD PA NA SROG CHAGS SUM 'BUM GYIS BLA NA
MED PA YANG DAG PAR RDZOGS PA'I BYANG

CHUB TU SEMS BSKYED DO, ,DE NAS MI 'AM CI'I RGYAL PO SDONG POS
BCOM LDAN 'DAS BYANG CHUB SEMS DPA' DANG, NYAN THOS KYI DGE 'DUN
GYI 'KHOR DANG BCAS PA LA ZHAG BDUN

BDE BAR SBYAR BA THAMS CAD KYIS BSNYEN BKUR BYAS NAS YONGS SU
LONGS SPYAD PAR BYA BA'I PHYIR RANG GI KHANG KHYIM DANG, 'KHOR
GYI KHYAMS DE'ANG BCOM LDAN 'DAS LA PHUL TE 'DI

SKAD CES GSOL TO, ,BCOM LDAN 'DAS BDAG LA THUGS BRTZE BA'I SLAD
DU RTAG TU 'DIR GSHEGS SHING BZHUGS PAR GSOL, DES NA, SKYE BO
MANG PO LA PHAN PA DANG, SKYE BO MANG

PO LA BDE BA DANG, 'JIG RTEN LA THUGS BRTZE BA DANG, SKYE BO'I
TSOGS PHAL PO CHE'I DON DANG, MI 'AM CI DANG, DRI ZA DANG, LTO
'PHYE CHEN PO RNAMS LA PHAN PA DANG, BDE BAR 'GYUR


@459B RO; ;DE NAS MI 'AM CI'I RGYAL PO SDONG PO'I BYA DRI MA MED
PA'I MIG CES BYA BAS BCOM LDAN 'DAS LA NOR BU RIN PO CHE'I DRA BA
PHUL NAS BCOM LDAN 'DAS LA 'DI SKAD CES GSOL TO, ,

BCOM LDAN 'DAS, MI 'AM CI BDAG CAG BLA NA MED PA YANG DAG PAR
RDZOGS PA'I BYANG CHUB LA YANG DAG PAR ZHUGS SU LAGS KYANG BDAG
CAG NI, SIL SNYAN DANG, ROL MO'I DBYANGS

SGRA DANG, GLU DANG, GAR LA RAB TU CHAGS, ME TOG DANG, SPOS DANG,
BDUG PA DANG, BYUG BA DANG, PHYE MA LA BAG MA MCHIS PAR DGA'
ZHING RTZE BA LAGS NA, JI LTAR BDAG CAG

BAG MCHIS PAR 'GYUR ZHING, BYANG CHUB KYI PHYOGS KYI CHOS RNAMS
YANG DAG PAR SGRUB PAR 'GYUR BA DE LTA BU'I CHOS RIN PO CHE'I
PHYAG RGYA'I SGO'I GDAMS DAG BCOM LDAN 'DAS KYIS

BDAG CAG LA STZAL BAR GSOL, DE SKAD CES GSOL PA DANG, BCOM LDAN
'DAS KYIS MI 'AM CI'I RGYAL PO'I BU DRI MA MED PA'I MIG LA 'DI
SKAD CES BKA' STZAL TO, ,BZHIN BZAD,

DE'I PHYIR DENG PHYIN CHAD SIL SNYAN DANG, GLU DBYANGS DE DAG LAS
BYANG CHUB YONGS SU SMIN PAR BYED PA'I CHOS DRUG CU RTZA BZHI
BYUNG BAR KHYED LA BYIN GYIS BRLAB PAR BYA'O, ,DRUG CU RTZA BZHI
GANG ZHE

NA; 'DI LTA STE, MI RTAG PA'I SGRA 'BYUNG BA DANG, SDUG BSNGAL
GYI SGRA DANG, BDAG MED PA'I SGRA DANG, ZHI BA'I SGRA DANG, MNGON
PAR 'DU MI BYED PA'I SGRA DANG, DBEN PA'I SGRA DANG, MI SKYE


@460A *, ,BA'I SGRA DANG, DNGOS PO MED PA'I SGRA DANG, 'BYUNG BA
MED PA'I SGRA DANG, GNAS MED PA'I SGRA DANG, JI LTA BA BZHIN GYI
SGRA DANG, YANG DAG PA'I MTHA'I SGRA

DANG, CHOS KYI DBYINGS KYI SGRA DANG, SEMS CAN MED PA'I SGRA
DANG, SROG MED PA'I SGRA DANG, GANG ZAG MED PA'I SGRA DANG, SBYIN
PA'I SGRA DANG, TSUL KHRIMS KYI SGRA DANG, BZOD PA'I

SGRA DANG, BRTZON 'GRUS KYI SGRA DANG, BSAM GTAN GYI SGRA DANG,
SHES RAB KYI SGRA DANG, BYAMS PA'I SGRA DANG, SNYING RJE'I SGRA
DANG, DGA' BA'I SGRA DANG, BTANG SNYOMS KYI SGRA DANG,

'ONG BA MED PA'I SGRA DANG, 'GRO BA MED PA'I SGRA DANG, RGYU BA
MED PA'I SGRA DANG, GNAS MED PA'I SGRA DANG, BRTAN PA MED PA'I
SGRA DANG, STONG PA NYID KYI SGRA DANG, MTSAN MA MED PA'I

SGRA DANG, SMON PA MED PA'I SGRA DANG, 'DOD CHAGS DANG BRAL BA'I
SGRA DANG, 'BYUNG BA MED PA'I SGRA DANG, RTEN PA'I SGRA DANG,
RTEN PA MED PA'I SGRA DANG, SANGS RGYAS KYI SGRA DANG, CHOS

KYI SGRA DANG, DGE 'DUN GYI SGRA DANG, BYANG CHUB TSAD MED PA'I
SGRA DANG, DRAN PA NYE BAR GZHAG PA'I SGRA DANG, YANG DAG PAR
SPONG BA'I SGRA DANG, RDZU 'PHRUL GYI RKANG PA'I SGRA DANG, DBANG

PO'I SGRA DANG, STOBS KYI SGRA DANG, BYANG CHUB KYI YAN LAG GI
SGRA DANG, LAM GYI SGRA DANG, ZHI GNAS KYI SGRA DANG, LHAG MTHONG
GI SGRA DANG, THABS KYI SGRA DANG, BSDU BA'I DNGOS PO'I


@460B SGRA DANG, SEMS CAN YONGS SU SMIN PAR BYA BA'I SGRA DANG,
BDUD CHAR GCAD PA'I SGRA DANG, DAM PA'I CHOS YONGS SU GZUNG BA'I
SGRA DANG, CHOS THAMS CAD SGYU MA DANG, RMI LAM DANG,

GZUGS BRNYAN DANG, CHU'I ZLA BA DANG, BRAG CA LTA BU'I SGRA DANG,
CHOS KYI DBYINGS 'DRES PA MED PA'I SGRA DANG, 'KHOR BAS YONGS SU
MI SKYO BA'I SGRA DANG, 'BYUNG BA'I SGRA DANG, DGE BA'I

RTZA BA'I TSOGS THAMS CAD KYI SGRA DANG, DBU BA DANG, CHU'I CHU
BUR DANG, SMIG RGYU DANG, CHU SHING GI PHUNG PO DANG, SGYU MA
DANG, SNYING PO MED PA'I SGRA DANG, JI SKAD SMRAS PA DE BZHIN DU
BYA

ZHING CHOS SGRUB PA'I SGRA 'BYUNG BAR 'GYUR RO, ,BZHIN BZANG DAG
,DE LTAR NA, SANGS RGYAS KYI MTHUS SIL SNYAN DANG, GLU DBYANGS DE
DAG LAS GANG GIS KHYED BAG YOD PAR BYANG CHUB KYI

PHYOGS KYI CHOS RNAMS SGRUB PAR 'GYUR BA DE LTA BU'I SGRA 'DI DAG
'BYUNG BAR 'GYUR RO, ,BAM PO LNGA PA STE THA MA, DE NAS THAMS CAD
DANG LDAN PA'I 'KHOR DE NGO MTSAR DU GYUR

NAS BCOM LDAN 'DAS LA PHYAG BTZAL TE 'DI SKAD CES GSOL TO, ,BCOM
LDAN 'DAS, JI TZAM DU SANGS RGYAS BCOM LDAN 'DAS RNAMS KYANG
BYANG CHUB 'DI BYIN GYI RLABS KYIS SHIN TU

BYIN GYIS BRLABS PA DANG, CHOS BSTAN PA DANG, JI TZAM DU DRO
BZHIN GSHEGS PAS BYANG CHUB SEMS DPA' RNAMS SHIN TU YONGS SU
BZUNG BA NI, NGO MTSAR TO, ,BCOM LDAN 'DAS KYIS


@461A *, ,BKA' STZAL PA, GROGS PO DAG ,JI SKAD SMRAS PA DE BZHIN
TE, DE BZHIN GSHEGS PAS BYANG CHUB SEMS DPA' RNAMS SHIN TU YONGS
SU BZUNG NGO, ,

DE CI'I PHYIR ZHE NA, 'DI LTAR BYANG CHUB SEMS DPA' YONGS SU
BZUNG BAS SEMS CAN THAMS CAD YONGS SU BZUNG BAR 'GYUR RO, ,GROGS
PO DAG ,DE BZHIN GSHEGS PAS

BYANG CHUB SEMS DPA' YONGS SU BZUNG BA GANG YIN PA DE SEMS CAN
THAMS CAD KYI DON NYID DO, ,DE LTAR NA, SEMS CAN THAMS CAD KYI
CHED DU DE DAG GO CHA GANG GIS SEMS

CAN TSAD MED GRANGS MED PA 'KHOR BA LAS MYA NGAN LAS 'DA' BA'I
LAM DU GZUNG BAR 'GYUR BA'I GO CHA CHEN PO GYON NO, ,GROGS PO DAG
,RNAM GRANGS 'DIS 'DI LTAR NGA DA

LTAR BZHUGS KYANG RUNG, YONGS SU MYA NGAN LAS 'DAS KYANG RUNG
STE, BYANG CHUB SEMS DPA' RNAMS YONGS SU BZUNG PA MDZAD PA GANG
YIN PA DES SEMS CAN THAMS CAD

YONGS SU BZUNG BA YIN PAR RIG PAR BYA'O, ,GROGS PO DAG ,BYANG
CHUB SEMS DPA' LA CHOS GOS DANG, BSOD SNYOMS DANG, MAL CHA DANG,
NA BA'I GSOS SMAN DANG, YO BYAD

RNAMS KYIS RIM GROR BYAS PA NI, SEMS CAN THAMS CAD LA RIM GRO
BYAS PAR 'GYUR RO, ,GROGS PO DAG ,BYANG CHUB SEMS DPA' LA BDE BAR
SBYAR BA NYE BAR BSGRUBS


@461B PA NI; SEMS CAN THAMS CAD LA BDE BAR SBYAR BA NYE BAR
BSGRUBS PAR 'GYUR RO, ,DE CI'I PHYIR ZHE NA, GROGS PO DAG ,THA NA
BYANG CHUB SEMS DPA'I DBUGS 'BYUNG BA DANG, RDUB

BA GANG YIN PA DE THAMS CAD KYANG SEMS CAN THAMS CAD LA SNYING
RJE CHEN PO RAB TU THOB PA DANG LDAN PA DANG, SEMS CAN THAMS CAD
LA PHAN PA DANG BDE BA'I PHYIR YONGS SU 'DZIN TO, ,

DE NAS 'DOD PA NA SPYOD PA DANG, GZUGS NA SPYOD PA DANG, GNAS
GTZANG MA'I RIS KYI LHA'I BU DE DAG DANG, KLU DANG, GNOD SBYIN
DANG, DRI ZA DANG, MI 'AM CI DANG, LTO 'PHYE CHEN PO

DANG; THAMS CAD DANG LDAN PA'I 'KHOR DE BCOM LDAN 'DAS KYIS LEGS
PAR GSUNGS PA LA RJES SU YI RANG NAS LHA'I ME TOG RNAM PA MANG PO
KHA DOG SNA TSOGS PAS BCOM LDAN

'DAS LA MNGON PAR GTOR TO, ,DE NAS MI 'AM CI'I RGYAL PO SDONG POS
'DI SNYAM DU BSAM STE BCOM LDAN 'DAS NYID KYI RDZU 'PHRUL GYIS
SAM, GZHAN BYANG CHUB SEMS DPA'I RDZU

'PHRUL GYIS BDAG GI GNAS NAS BYA RGOD KYI PHUNG PO'I RI LA GSHEGS
PA NI, BDAG GI CHA MA YIN GYI, BDAG GIS DE BZHIN GSHEGS PA LA
MCHOD PA'I LAS KYI PHYIR SHING RTA GANG

LA BCOM LDAN 'DAS BYANG CHUB SEMS DPA'I DGE 'DUN DANG BCAS PA
DANG, NYAN THOS KYI DGE 'DUN DANG BCAS PAR BZHUGS PA DE LTA BU'I
SHING RTA BKOD PA BSGRUBS TE, SHING RTA DE'ANG


@462A *, ,BDAG 'KHOR DANG BCAS PAS DRANGS NA, DE LTAR NA BDAG GIS
DE BZHIN GSHEGS PA LA MCHOD PA BYAS PAR 'GYUR SNYAM MO, ,DE NAS
MI 'AM CI'I RGYAL PO SDONG

POS YID LAS BYUNG BA LHA'I RIN PO CHE SNA BDUN GYI SHING RTA
'PHANG DU DPAG TSAD LNGA PA, KHYON DU DPAG TSAD LNGA PA, KHA
KHYER RIN PO CHE SNA TSOGS KYIS BSKOR BA, SHING SNA TSOGS KYIS

LEGS PAR BRGYAN PA, STENG DU RIN PO CHE'I DRA BA BRES PA, RIN PO
CHE'I SKUD PA MIG MANG RIS SU BRES PA MNGON PAR SPRUL NAS SHING
RTA DE LA BCOM LDAN 'DAS KYI GDAN SENGGE'I KHRI

BKRA BA; BLTA NA SDUG PA, 'PHANG DU MI BDUN YOD PA, RAS BCOS MA
ZUNG BRGYA STONG MANG PO BKRAM PA MNGON PAR SPRUL, BYANG CHUB
SEMS DPA' THAMS CAD DANG, NYAN THOS KYI DGE

'DUN THAMS CAD KYI STAN YANG SO SOR MNGON PAR SPRUL, GANG DAG
BCOM LDAN 'DAS LA CHOS NYAN ZHING ZHABS 'BRING DU 'BRANG BA BRGYA
BYIN DANG, TSANGS PA DANG, 'JIG RTEN SKYONG

BA DANG, 'DOD PA NA SPYOD PA DANG, GZUGS NA SPYOD PA DANG, GNAS
GTZANG MA'I RIS KYI LHA'I BU DE DAG GI STAN YANG SHING RTA DE'I
STENG DU CI RIGS PAR SPRUL TO, ,DE NAS MI 'AM

CI'I RGYAL PO SDONG POS DE LTA BU'I SHING RTA BKOD PA DE SPRUL
NAS THAL MO SBYAR TE BCOM LDAN 'DAS LA PHYAG BTZAL NAS 'DI SKAD
CES GSOL TO, ,BCOM LDAN 'DAS, BDAG LA


@462B THUGS BRTZE BA'I SLAD DU SHING RTA 'DI LA JI LTAR GDAN
BSHAMS PA RNAMS LA 'KHOR THAMS CAD DANG THABS GCIG TU BZHUGS SU
GSOL, DE NAS SENGGE'I KHRI DE LA BCOM LDAN 'DAS

KYANG BZHUGS, BYANG CHUB SEMS DPA' DANG, DGE SLONG GI DGE 'DUN
DANG, 'KHOR THAMS CAD KYANG CI RIGS PAR 'KHOD DO, ,DE NAS MI 'AM
CI'I RGYAL PO SDONG POS RDZU 'PHRUL

GYI STOBS KYIS SHING RTA DE LAG PA G-YAS PAS BLANGS TE SHING TA
LA BDUN SRID KYI STENG GI BAR SNANG LA 'PHAGS NAS DE NAS MI 'AM
CI MO BRGYAD KHRI BZHI STONG DE DAG THAMS CAD DANG,

BU BRGYAD STONG PO DE DAG DANG, GZHAN YANG MI 'AM CI DANG, DRI ZA
DANG, LTO 'PHYE CHEN PO BRGYA STONG PHRAG DU MA DANG, MI 'AM CI'I
RGYAL PO SDONG PO NYID KYANG RIN PO CHE'I THAG PA THOGS

NAS SHING RTA LA BTAGS TE NAM MKHA' LAS DRANGS SO, ,DE NAS BCOM
LDAN 'DAS STENG GI BAR SNANG GI SHING RTA LA BZHUGS SHING, NAM
MKHA'I DKYIL NAS GSHEGS PA LA MI 'AM

CI MO BRGYAD KHRI BZHI STONG BO DE DAG GIS SIL SNYAN DANG, GLU
DBYANGS BLANGS NAS MCHOD PA BYED DE MDUN DU DONG SHING BCOM LDAN
'DAS LA TSIGS SU BCAD PA 'DI DAG GIS MNGON

PAR BSTOD DO, ,MI 'AM CI MO BRGYAD KHRI BZHI STONG PO, ,GZUGS KYI
DAM PA DANG NI LDAN PA DAG ,SIL SNYAN RNAMS NI RAB TU DKROL BGYID
CING, ,YANG DAG BSNGAGS PAS 'DREN LA


@463A *, ,BSTOD PA BGYID, ,MTSAN MCHOG BSOD NAMS KYIS NI GZI
BRJID GYUR, ,GZUGS MCHOG MTHONG NA DGA' BAR BGYID PA'I GZUGS,
,BDEN PA'I YON TAN LA

NI RTAG GNAS PA, ,YON TAN MTSO CHEN KHYOD LA PHYAG 'TSAL LO,
,SNGON GYI RGYAL BA RNAMS DANG KHYOD MI 'DRA, ,G-YAS G-YON NA
YANG RNAM PAR MTHONG MA MYONG, ,JI LTAR RI RAB BRTAN

ZHING MI G-YO BA, ,DE LTAR KHYED KYI SKU NI DBAL GYIS MDZES,
,'DREN PA KHYOD KYI RDZU 'PHRUL STOBS KYIS NI, ,CHAGS PA MA MCHIS
PAR YANG MKHA' LAS MCHI, ,NAM MKHA' LTA

BUR DAG CING DRI MI MNGA', ,BCOM LDAN NYON MONGS BSAL LA PHYAG
'TSAL LO, ,LHA DBANG LHA MIN DBANG DANG SRIN PO DANG, ,BRGYA BYIN
TSANGS PA DANG NI DAG PA'I LHA, ,NYI MA ZLA BA

SKAR MAR BCAS PA'I 'OD, ,KHYED KYI MDZOD SPUS 'OD NI MA MCHIS
GYUR, ,SHES RAB 'BYUNG GNAS SHES RAB RGYA MTSO LDAN, ,SEMS CAN
KUN GYI SEMS KYI SPYOD LA MKHAS, ,

'JIG RTEN GSUM NA 'JIG RTEN GSUM GYIS MCHOD, ,'JIG RTEN GRAGS
PA'I ZHABS LA PHYAG 'TSAL LO, ,BDUD BZHI PO YI SKYON RNAMS BSAL
BA BO, ,BDEN PA BZHI LA SGOM

ZHING DBYOD MDZAD PA, ,RDZU 'PHRUL BZHI YI STOBS KYIS BSNYENGS MI
MNGA', ,SANGS RGYAS GSHEGS PAS GSHEGS TE GSHEGS PA MDZES, ,BSKAL
PA BRGYAR YANG SKYO BA MI MNGA'


@463B ZHING; ;RTAG TU DUL LA THUGS NI MNYAM PAR BZHAG ,LEGS PAR
GSUNGS PAS 'GRO BA TSIM MDZAD KYANG, ,KHYOD NI TSIG DANG SKAD LA
GNAS MA LAGS, ,KHYOD KYI GSUNG NI YID 'ONG RAB TU SNYAN, ,

ZHING BRGYA DAG TU THOGS PA MED PAR MCHI, ,SGRA NI SEMS CAN GANG
GIS THOS GYUR PA, ,DE DAG THAMS CAD BDE BAS TSIM PAR 'GYUR, ,SEMS
CAN KHA LO SGYUR PA SPU GCIG TU, ,STONG

GSUM RGYA MTSO'I CHA BA RNAMS ZHUGS GYUR KYANG, ,SEMS CAN RAGS PA
RNAMS LA'ANG MI GNOD LA, ,RDZU 'PHRUL LA YANG SKYON NI YONG MI
GDA', ,STONG GSUM GYI NI RI BO RI RAB DAG ,PHYAG

GCIG GI NI MTHIL DU BZHAG NAS SU, ,ZHING MANG BYE BA DAG TU
GSHEGS MDZAD KYANG, ,KHYOD KYI SKU YI STOBS NI ZHUM MA MCHIS,
,KHYOD NI BSKAL PA BRGYA PHRAG BSAM YAS NAS, ,BRTUL

ZHUGS DKA' THUB TSUL KHRIMS YON TAN DANG, ,SBYIN DANG DUL DANG
SDOM DANG BZOD PA DANG, ,BRTZON 'GRUS BSAM GTAN SHES RAB SHIN TU
BSLABS, ,SANGS RGYAS BYE BA MANG LA BSNYEN

BKUR MDZAD, ,DE DAG RNAMS KYIS BSHAD PA'I CHOS KYANG BZUNG,
,THUGS RJE LDAN ZHING 'GRO BA'I DON GYI PHYIR, ,KHYOD LA YONGS SU
SKYO BA'I THUGS MI MNGA', ,RIM GROR MA BGYIS ZHUM

PAR MI 'GYUR ZHING, ,RIM GRO BGYIS PAS MTHO BAR 'GYUR MA LAGS,
,DOG SA LTA BUR SNYOMS SHING MI G-YO STE, ,'JIG RTEN CHOS GNAS MI
GOS PADMA BZHIN, ,CHOS RNAMS


@464A *, ,STONG PA MTSAN MA MA MCHIS DANG, ,CHU ZLA 'DRA ZHING
SGYU MA LTA BU DANG, ,DBU BA BRDOS 'DRA RMI LAM GLOG 'DRA DANG,
,SMIG RGYU'I MTSAN NYID LTA BUR RAB TU

MKHYEN; ;NGO BO NYID KYIS GANG ZAG BDAG MA MCHIS, ,GDOD NAS STONG
ZHING MI G-YO RJES MA MCHIS, ,NAM MKHA' LTA BUR DAG CING DRI MA
MCHIS, ,DNGOS PO BAS BAR DNGOS PO

MA MCHIS 'DRA, ,LAS DANG BYA BA RGYU DANG RKYEN RNAMS LAS, ,BYUNG
BA LAGS KYI RJES NI MA MCHIS PAR, ,TSUL 'DI RNAM PAR SBYANG BA
MDZAD PAS NA, ,DE PHYIR KHYOD NI RDZOGS SANGS

RGYAS ZHES BGYI, ,GANG DAG 'DREN PA MTHONG ZHING THOS GYUR PA,
,DE DAG LA NI NGAN SONG 'JIGS MA MCHIS, ,DE DAG BDE 'GRO DAG TU
MCHOG GZHOL TE, ,SROG CHAGS DE RNAMS KYI NI

RNYED PA LAGS, ,BDAG CAG RNAMS KYIS GANG ZAG DAM PA KHYOD, ,KUN
TU MCHOD PAS MCHOD PA BGYIS NAS SU, ,BYANG CHUB TU NI SEMS KYANG
BSKYED BGYIS TE, ,GANG ZAG MCHOG

'DRAR THAMS CAD 'GYUR BAR SHOG ,NAM MKHA' LA NI DPAG TU NUS KYANG
GDA', ,RGYA MTSO'I CHAB NI BAS BGYIR NUS KYANG GDA', ,NYI ZLA
MKHA' LAS SAR NI LTUNG GDA' YI, ,SANGS

RGYAS YON TAN PAS BAR 'GYUR MI GDA', ,DE NAS BCOM LDAN 'DAS SHING
RTA LA BZHUGS TE NAM MKHA'I DKYIL GYI LAM NAS GSHEGS PAS GSHEGS
SHING, GSER GYI KHA


@464B DOG LTA BUR SKU LAS 'OD GANG GIS STONG GSUM GYI STONG CHEN
PO'I 'JIG RTEN GYI KHAMS KHYAB PAR 'GYUR BA DE LTA BU'I 'OD
PHYUNG BA DANG, 'OD DES RGYAL PO'I KHAB KYI GRONG KHYER CHEN PO
DANG, BYA

RGOD KYI PHUNG PO'I RI'ANG RAB TU KHYAB PAR GYUR TO, ,DE NAS BCOM
LDAN 'DAS SHING RTA DES RGYAL PO'I KHAB KYI GRONG KHYER DANG, BYA
RGOD KYI PHUNG PO'I RI GA LA BA DER GSHEGS SO, ,DE NAS RGYAL PO'I

KHAB KYI GRONG KHYER GYI RGYAL PO MA SKYES DGRA BLON PO DANG,
RGYAL BU DANG, TSONG DPON DANG, GRONG RDAL BA DANG, KHYIM BDAG TU
BCAS PA DANG, DGE SLONG DANG, DGE SLONG MA DANG, DGE BSNYEN

DANG; DGE BSNYEN MA RNAMS 'OD DES BSKUL NAS PHYI DRO'I DUS KYI
TSE ME TOG DANG, BDUG PA DANG, SPOS DANG, PHRENG BA DANG, BYUG PA
DANG, GDUGS DANG, RGYAL MTSAN DANG, BA DAN

THOGS TE BCOM LDAN 'DAS BSU BA'I PHYIR RINGS PAR RINGS PAR RGYAL
PO'I KHAB KYI GRONG KHYER CHEN PO NAS BYUNG STE BYA RGOD KYI
PHUNG PO'I RI LA BCOM LDAN 'DAS GA LA BA DER DONG NGO, ,SDONG
PO'I SLAS

RNAMS SHING RTA 'DREN BZHIN DU SIL SNYAN BRGYAD KHRI BZHI STONG
BYED DO, ,MI 'AM CI MO'I ROL MO SIL SNYAN GYI SGRA DES BYA RGOD
KYI PHUNG PO'I RI THAMS CAD DU GRAG PAR GYUR TO, ,DE LTAR MI 'AM

CI'I RGYAL PO SDONG PO DBUNG DANG BCAS, 'KHOR DANG BCAS PAS RDZU
'PHRUL GYI STOBS KYIS BCOM LDAN 'DAS NAM MKHA'I DKYIL NAS KHYER
TE BYA RGOD KYI PHUNG PO'I RI LA BZHAG GO ,DE NAS


@465A *, ,BCOM LDAN 'DAS SHING RTA DE LAS BABS NAS RANG GI GNAS
SU GDAN BSHAMS PA LA BZHUGS SO, ,BYANG CHUB SEMS DPA' DE DAG
DANG, NYAN THOS CHEN

PO DE DAG DANG, THAMS CAD DANG LDAN PA'I 'KHOR KYANG SHING RTA DE
LAS BABS NAS BCOM LDAN 'DAS KYI ZHABS LA MGO BOS PHYAG BTZAL TE
BCOM LDAN 'DAS KYIS GNANG

NAS BCOM LDAN 'DAS LA KUN NAS BSKOR TE RANG RANG GI STAN LA 'KHOD
DO, ,'DOD PA NA SPYOD PA DANG, GZUGS NA SPYOD PA DANG, GNAS
GTZANG MA'I RIS KYI LHA'I BU DE DAG KYANG

SHING RTA DE LAS BABS TE BCOM LDAN 'DAS KYI ZHABS LA MGO BOS
PHYAG BTZAL NAS PHYOGS GCIG TU 'KHOD DO, ,DE NAS RGYAL PO MA
SKYES DGRA BLON PO DANG, RGYAL BU DANG, TSONG

DPON DANG, KHYIM BDAG DANG, GRONG RDAL BA DANG BCAS PA DANG, DGE
SLONG DANG, DGE SLONG MA DANG, DGE BSNYEN DANG, DGE BSNYEN MA
RNAMS KYIS ME TOG DANG, BDUG PA DANG, SPOS

DANG, PHRENG BA DANG, BYUG PA DANG, PHYE MA DANG, CHOS GOS DANG,
GDUGS DANG, RGYAL MTSAN DANG, BA DAN JI LTAR THOGS PA DE DAG GIS
BCOM LDAN 'DAS LA MCHOD PA BYAS

NAS BCOM LDAN 'DAS KYI ZHABS LA MGO BOS PHYAG BTZAL TE BCOM LDAN
'DAS LA SKU MA MNYEL TAM, BDE BA LA REG PAR GNAS SAM ZHES GSOL
NAS PHYOGS GCIG TU


@465B 'KHOD DO, ,DE NAS BCOM LDAN 'DAS LA BYANG CHUB SEMS DPA'
LHA'I COD PAN GYIS 'DI SKAD CES GSOL TO, ,BCOM LDAN 'DAS, MI 'AM
CI'I RGYAL PO SDONG PO G-YOG 'KHOR DANG

BCAS PAS BCOM LDAN 'DAS 'KHOR DANG BCAS TE SHING RTA LA BZHUGS PA
NAM MKHA'I DKYIL NAS DRANGS PA'I DGE BA'I RTZA BA 'DIS MI 'AM
CI'I RGYAL PO SDONG PO 'KHOR DANG BCAS PAS

CI ZHIG THOB PAR 'GYUR, BCOM LDAN 'DAS KYIS BKA' STZAL PA, DGE
BA'I RTZA BA DES MI 'AM CI'I RGYAL PO SDONG PO SLAS DANG BCAS, BU
DANG BCAS, G-YOG DANG BCAS PAS 'DIR BYANG

CHUB TU SEMS BSKYED NAS DE DAG THAMS CAD NAM BYANG CHUB KYI
SNYING PO LA 'DUG GI BAR DU MNGON PAR SHES PA LAS MI NYAMS PA RAB
TU THOB PAR 'GYUR, SANGS RGYAS KYI ZHING 'DI NAS

SANGS RGYAS KYI ZHING DU PHAN TSUN 'GRO BAR 'GYUR, SANGS RGYAS
MTHONG BA DANG, CHOS NYAN PA DANG, DGE 'DUN LA BSNYEN BKUR BYED
PA DANG MI 'BRAL BAR 'GYUR, TSE RABS THAMS CAD DU

SKYE BA DRAN PAR 'GYUR, LUNG BSTAN PA THOB PAR 'GYUR, DAM PA'I
CHOS YONGS SU GZUNG BA LA BRTZON PAR 'GYUR, SEMS CAN YONGS SU
SMIN PAR BYA BA LA SPRO BAR 'GYUR RO, ,DE NAS

RGYAL PO MA SKYES DGRAS MI 'AM CI'I BDAG PO SDONG PO LA 'DI SKAD
CES SMRAS SO, ,MI 'AM CI'I BDAG PO, BCOM LDAN 'DAS KYIS KHYOD KYI
YON TAN YONGS SU BRJOD PA MDZAD PAS KHYOD


@466A *, ,KYIS RNYED PA LEGS PAR RNYED KYI, KHYOD KYIS DGE BA'I
RTZA BA DE LAS SHAS SHIG KHO BOS KYANG THOB PAR 'DOD DO, ,MI 'AM
CI'I RGYAL PO SDONG POS SMRAS PA, RGYAL

PO CHEN PO, DGE BA'I RTZA BA 'DI THAMS CAD BDAG GIS KHYOD DANG,
SEMS CAN THAMS CAD LA DBUL LO, ,DE CI'I PHYIR ZHE NA, RGYAL PO
CHEN PO, BYANG CHUB SEMS DPA' RNAMS KYI

DGE BA'I RTZA BA NI, GANG SEMS CAN THAMS CAD DANG THUN MONG MA
YIN PA DE DAG GANG YANG MED DO, ,RGYAL PO CHEN PO, BYANG CHUB
SEMS DPA' THAMS CAD NI, SER SNA CAN MA YIN TE, DE

DAG DGE BA'I RTZA BA THAMS CAD LA SER SNA MI BSKYED DO, ,DGE BA'I
RTZA BA THAMS CAD SEMS CAN THAMS CAD LA GTONG YANG YID MI BDE BAR
MI BGYID, 'GYOD PAR MI 'GYUR RO, ,RGYAL

PO CHEN PO, BYANG CHUB SEMS DPA'I DGE BA'I RTZA BA GANG THAMS CAD
MKHYEN PAR YONGS SU BSNGOS PA DE'ANG SEMS CAN THAMS CAD KYI 'TSO
BAR 'GYUR RO, ,DE CI'I PHYIR ZHE NA, RGYAL

PO CHEN PO, BYANG CHUB SEMS DPA' RNAMS KYI BYANG CHUB NI, SEMS
CAN THAMS CAD KYI GNAS BYED PA DANG, SEMS CAN LA SBYOR BA DANG,
SEMS CAN GYI PHYIR 'BRANG BAR 'GYUR

RO; ;RGYAL PO CHEN PO, KHYOD KYIS GANG GI PHYIR DGE BA'I BSHES
GNYEN BCOM LDAN 'DAS DANG, 'JAM DPAL GZHON NUR GYUR PA RNYED DE,
DE GNYIS LAS KHYOD KYIS DAM PA'I


@466B CHOS THOS NAS DES MI SHES PA'I MUN PA DANG, GTI MUG GI LING
RTOG CHEN POS MTSAMS MED PA'I 'GYOD PA BYUNG BA'I SEMS BSAL NAS
KHYOD KYIS CHOS LA CHOS KYI SNANG BA

CHEN PO THOB STE, CHOS KYI SNANG BA DES KHYOD DA LTAR SGRIB PA
MED PA THOB CING GNAS PAS KHYOD KYIS KYANG RNYED PA LEGS PAR
RNYED DO, ,RGYAL PO CHEN PO, DE LTA BAS NA, BYANG CHUB SEMS

DPA' SEMS DPA' CHEN POS GUS PAR BYAS TE CI NAS KYANG CHOS KYI
TSIG DANG, YI GE 'BRU GCIG THOS PA'ANG BRJED PAR MI 'GYUR BA
DANG, CHUD ZA BAR MI 'GYUR BA DANG, KUN TU

GZUNG BA DANG, YONGS SU BSRUNG BA'I PHYIR BDAG CHOS KYI SNOD DU
'GYUR BAR BYA'O, ,DE NAS BCOM LDAN 'DAS LA BYANG CHUB SEMS DPA'
LHA'I COD PAN GYIS 'DI SKAD CES GSOL TO, ,

BCOM LDAN 'DAS, JI LTAR NA, BYANG CHUB SEMS DPA' CHOS KYI SNOD DU
'GYUR BA LAGS, DE SKAD CES GSOL BA DANG, BCOM LDAN 'DAS KYIS
BYANG CHUB SEMS DPA' LHA'I COD PAN

LA 'DI SKAD CES BKA' STZAL TO, ,RIGS KYI BU, BYANG CHUB SEMS DPA'
SEMS DPA' CHEN PO CHOS SUM CU RTZA GNYIS DANG LDAN NA, CHOS KYI
SNOD DU 'GYUR RO, ,SUM CU RTZA GNYIS GANG

ZHE NA, 'DI LTA STE, RIGS KYI BU, BYANG CHUB SEMS DPA'I SNOD
SANGS RGYAS KYI BYIN GYI RLABS DANG, LHAG PA'I BSAM PA'I SNOD
BSAM PA DANG, BYANG CHUB KYI LAM NYE BAR STON PA'I SNOD


@467A *, ,SBYOR BA DANG, DGE BA'I RTZA BA KHYAD PAR DU 'GRO BA'I
SNOD LHAG PA'I BSAM PA DANG, MANG DU THOS PA'I SNOD DRAN PA DANG,
LAM LA 'JUG PA'I SNOD BLO GROS DANG,

DON RTOGS PA RJES SU RTOGS PA'I SNOD RTOGS PA DANG, LONGS SPYOD
CHEN PO'I SNOD SBYIN PA DANG, BSAM PA YONGS SU RDZOGS PA'I SNOD
TSUL KHRIMS DANG, SKYES BU CHEN PO'I MTSAN

SUM CU RTZA GNYIS THOB PA'I SNOD BZOD PA DANG, SANGS RGYAS KYI
CHOS THAMS CAD 'GRUB PA'I SNOD BRTZON 'GRUS DANG, SEMS LAS SU
RUNG BA'I SNOD BSAM GTAN DANG, DOGS

PA THAMS CAD LAS RAB TU 'DAS PA'I SNOD SHES RAB DANG, SEMS CAN
THAMS CAD LA SEMS SNYOMS PA'I SNOD BYAMS PA DANG, DBUL ZHING NYAM
THAG PA THAMS CAD BSKYAB PA'I

SNOD SNYING RJE DANG, CHOS LA DGA' BA'I SNOD DGA' BA DANG, RJES
SU CHAGS PA DANG, KHONG KHRO BA SPANG BA'I SNOD BTANG SNYOMS
DANG, DGE BA'I RTZA BA THAMS CAD 'DZIN DU 'JUG

PA'I SNOD DGE BA'I BSHES GNYEN DANG, SHES RAB KYI PHA ROL TU
PHYIN PA'I SNOD THOS PA TSOL BAS NGOMS MI MYONG BA DANG, MI LTOS
PA'I SNOD RAB TU 'BYUNG BA DANG, DON NYUNG ZHING

BYA BA NYUNG BA'I SNOD DGON PA LA GNAS PA DANG, BSAM GTAN DANG
MNGON PAR SHES PA'I SNOD DBEN PA LA DGA' BA DANG, SEMS CAN YONGS
SU SMIN PAR BYA BA'I SNOD BSDU


@467B BA'I DNGOS PO DANG, CHOS SNANG BA'I SNOD DAM PA'I CHOS
YONGS SU 'DZIN PA DANG, THOS PA THAMS CAD 'DZIN PA'I SNOD GZUNGS
DANG, SEMS CAN THAMS CAD KYI THE TSOM GCAD PA'I

SNOD SPONG STZA PA DANG, SANGS RGYAS MTHONG BA'I SNOD SANGS RGYAS
RJES SU DRAN PA DANG, SHES RAB KYI PHA ROL TU PHYIN PA'I SNOD
CHOS RJES SU DRAN PA DANG, DGE BA'I RTZA BA BSRUNG BA'I

SNOD ZHE SDANG MED PA'I SEMS DANG, LTA BAR GYUR PA THAMS CAD
SPANG BA'I SNOD STONG PA NYID LA MOS PA DANG, MTHAR 'DZIN PA
THAMS CAD YONGS SU SPANG PA'I SNOD RTEN CING 'BREL

PAR 'BYUNG BA DANG, MI 'KHRUGS SHING PHYAD PAR LUNG STON PA'I
SNOD MI SKYE BA'I CHOS LA BZOD PA DANG, STOBS BCU DANG, MI 'JIGS
PA DANG, SANGS RGYAS KYI CHOS MA 'DRES PA

RNAMS KYI SNOD PHYIR MI LDOG PA'I SA STE, RIGS KYI BU, BYANG CHUB
SEMS DPA' SEMS DPA' CHEN PO CHOS SUM CU RTZA GNYIS PO 'DI DAG
DANG LDAN NA, CHOS KYI SNOD DU RIG PAR BYA'O, ,

BSTAN PA 'DI BSHAD PA NA SROG CHAGS KHRIS BLA NA MED PA YANG DAG
PAR RDZOGS PA'I BYANG CHUB TU SEMS BSKYED NAS TSIG 'DI SKAD CES
BCOM LDAN 'DAS, SEMS CAN THAMS CAD

KYANG 'DI 'DRA BA'I CHOS KYI SNOD DU GYUR CIG ,BDAG CAG KYANG
BCOM LDAN 'DAS KYIS JI SKAD DU BSTAN PA'I CHOS DE LTA BU'I SNOD
DU GYUR CIG CES SMRAS SO, ,DE NAS BCOM LDAN 'DAS


@468A *, ,KYIS MI 'AM CI'I RGYAL PO SDONG PO LA 'DI SKAD CES BKA'
STZAL TO, ,MI 'AM CI'I BDAG PO, KHYOD KYIS 'KHOR 'DI SKYO BAR
'GYUR DU 'ONG GI ,KHYOD RANG GI

GNAS SU SONG ZHIG ,MI 'AM CI'I RGYAL PO SDONG POS GSOL PA, BCOM
LDAN 'DAS, GANG YONGS SU SKYO BA DE BYANG CHUB SEMS DPA' ZHES MI
BGYI STE, BCOM LDAN 'DAS, BYANG

CHUB SEMS DPAS NI, SKYO BA BZOD PAR BGYI'O, ,BCOM LDAN 'DAS, JI
LTAR BYANG CHUB SEMS DPA' YONGS SU SKYO BA LAGS, JI LTAR NA,
YONGS SU MI SKYO BA LAGS, BCOM

LDAN 'DAS KYIS BKA' STZAL PA, MI 'AM CI'I BDAG PO, BYANG CHUB
SEMS DPA' CHOS BZHI DANG LDAN NA, YONGS SU SKYO BAR 'GYUR RO,
,BZHI GANG ZHE NA, 'DI LTA STE, SEMS

CAN GYI KHAMS TSAD MED PA THOS NA SKRAG PA DANG, 'KHOR BA TSAD
MED PA THOS NA SKRAG PA DANG, SANGS RGYAS KYI YE SHES TSAD MED
PAR THOS NA SKRAG PA DANG, BSOD NAMS TSAD MED

PAS MTSAN DANG DPE BYAD BZANG PO 'GRUB PA THOS NA SKRAG PA STE,
MI 'AM CI'I DE DAG PO, BYANG CHUB SEMS DPA' CHOS BZHI PO 'DI DAG
DANG LDAN NA, YONGS SU SKYO BAR RIG PAR

BYA'O; ;MI 'AM CI'I BDAG PO, BYANG CHUB SEMS DPA' CHOS BZHI DANG
LDAN NA, YONGS SU MI SKYO BAR RIG PAR BYA'O, ,BZHI GANG ZHE NA,
'DI LTA STE, SEMS CAN GYI KHAMS TSAD


@468B MED PA DE'ANG BDAG GIS YONGS SU MYA NGAN LAS BZLA BAR
BYA'O, ,ZHES THOS NA MI SKRAG PA DANG, DGE BA'I RTZA BA BSGRUB
PA'I PHYIR 'KHOR BA TSAD MED PA YONGS SU GZUNG BAR BYA'O, ,ZHES

THOS NA MI SKRAG PA DANG, THAMS CAD MKHYEN PA'I YE SHES TSAD MED
PA DE BDAG GIS YONGS SU RDZOGS PAR BYA'O, ,ZHES THOS NA MI SKRAG
PA DANG, BSOD NAMS TSAD MED PA BSAGS PAS

MTSAN DANG DPE BYAD BZANG PO 'GRUB STE, BDAG GIS KYANG BSGRUB PAR
BYA'O, ,ZHES THOS NA MI SKRAG PA STE, MI 'AM CI'I BDAG PO, BYANG
CHUB SEMS DPA' CHOS BZHI PO 'DI DAG DANG LDAN

NA; YONGS SU MI SKYO BAR RIG PAR BYA'O, ,MI 'AM CI'I BDAG PO,
GZHAN YANG BYANG CHUB SEMS DPA' CHOS BZHI DANG LDAN NA, YONGS SU
SKYO BAR RIG PAR BYA'O, ,BZHI GANG ZHE NA,

'DI LTA STE, SKABS SKABS SU NYAN THOS KYI THEG PA LA RE BA DANG,
SKABS SKABS SU RANG SANGS RGYAS KYI THEG PA LA RE BA DANG, DAM
PA'I CHOS RNAM PAR 'JIG PA MA YAL BAR 'DOR

ZHING YONGS SU MI 'DZIN PA DANG, GZHAN YANG YANG DAG PAR RDZOGS
PA'I BYANG CHUB YANG DAG PAR 'DZIN TU MI 'JUG PA STE, MI 'AM CI'I
BDAG PO, BYANG CHUB SEMS DPA' CHOS

BZHI PO 'DI DAG DANG LDAN NA, YONGS SU SKYO BAR RIG PAR BYA'O,
,MI 'AM CI'I BDAG PO, GZHAN YANG BYANG CHUB SEMS DPA' CHOS BZHI
DANG LDAN NA, YONGS SU MI SKYO BAR RIG PAR BYA'O,


@469A *, ,BZHI GANG ZHE NA, 'DI LTA STE, RAB TU NYEN KYANG BYANG
CHUB KYI SEMS MI GTONG BA DANG, NYAN THOS DANG RANG SANGS RGYAS
KYI SA LA MI DBANG BA DANG, LUS DANG

SROG 'DOR ZHING DAM PA'I CHOS SRUNG BA DANG, DPAG TSAD STONG DU
'GRO ZHING GZHAN DAG BYANG CHUB YANG DAG PAR 'DZIN DU 'JUG PA
STE, MI 'AM CI'I BDAG PO, BYANG CHUB SEMS

DPA' CHOS BZHI PO 'DI DAG DANG LDAN NA, YONGS SU MI SKYO BAR RIG
PAR BYA'O, ,MI 'AM CI'I BDAG PO, GZHAN YANG BYANG CHUB SEMS DPA'
CHOS BZHI DANG LDAN NA, YONGS SU SKYO

BAR RIG PAR BYA'O, ,BZHI GANG ZHE NA, 'DI LTA STE, SLONG BA
MTHONG NA YONGS SU SKYO BA DANG, BSOD NAMS BYED PAR SBYOR BA LA
BRTZON PAR MI GNAS PA DANG, MANG DU THOS PA

TSOL PA LA MI BRTZON PA DANG, JI LTAR THOS PA'I CHOS RNAMS GZHAN
LA MI STON PA STE, MI 'AM CI'I BDAG PO, BYANG CHUB SEMS DPA' CHOS
BZHI PO 'DI DAG DANG LDAN NA, YONGS

SU SKYO BAR RIG PAR BYA'O, ,MI 'AM CI'I BDAG PO, GZHAN YANG BYANG
CHUB SEMS DPA' CHOS BZHI DANG LDAN NA, YONGS SU MI SKYO BAR RIG
PAR BYA'O, ,BZHI GANG ZHE NA, 'DI LTA

STE; SLONG BA LA BSHES GNYEN DU 'DU SHES SKYED CING ZHE SDANG
BA'I SEMS MED LA BZHIN 'DZUM ZHING KHRO GNYER MED DE TSUR SHOG
,LEGS PAR 'ONGS SAM ZHES BYA BA'I


@469B TSIG SMRA BA DANG, BDAG BDE BA LA MI CHAGS SHING SEMS CAN
THAMS CAD LA BDE BA RAB TU SBYIN PA DANG, MANG DU THOS PA TSOL
BAS MI NGOMS SHING, JI LTAR THOS PA'I CHOS RNAMS

KYANG GZHAN DAG LA RGYA CHER RAB TU STON CING ZANG ZING MED PA'I
SEMS KYIS CHOS DE GZHAN LA RAB TU STON PA STE, MI 'AM CI'I BDAG
PO, BYANG CHUB SEMS DPA' CHOS BZHI PO 'DI

DAG DANG LDAN NA, YONGS SU MI SKYO BAR RIG PAR BYA'O, ,MI 'AM
CI'I BDAG PO, GZHAN YANG BYANG CHUB SEMS DPA' CHOS BZHI DANG LDAN
NA, YONGS SU SKYO BAR RIG PAR BYA'O, ,BZHI

GANG ZHE NA, 'DI LTA STE, SBYIN PA'I PHA ROL TU PHYIN PA'I LAM
YONGS SU MI TSOL BA DANG, BSDU BA'I DNGOS PO LA MI SBYOR BA DANG,
SEMS CAN YONGS SU SMIN PAR BYED PAR BRTZON

'GRUS MI RTZOM PA DANG, YON TAN CHUNG DU TZAM GYIS CHOG PAR 'DZIN
CING GONG DU MI TSOL BA STE, MI 'AM CI'I BDAG PO, BYANG CHUB SEMS
DPA' CHOS BZHI PO 'DI DAG DANG LDAN

NA; ,YONGS SU SKYO BAR REG PAR BYA'O, ,MI 'AM CI'I BDAG PO, GZHAN
YANG BYANG CHUB SEMS DPA' CHOS BZHI DANG LDAN NA, YONGS SU MI
SKYO BAR RIG PAR BYA'O, ,BZHI GANG ZHE NA,

'DI LTA STE, MGO'I THOD LA ME 'BAR BA BZHIN DU PHA ROL TU PHYIN
PA'I LAM YONGS SU TSOL BA DANG, BSDU BA'I DNGOS PO LA RTAG TU
BRTZON PA DANG, SEMS CAN YONGS SU SMIN PAR


@470A *, ,BYED PAR BRTZON 'GRUS RTZOM PA DANG, DGE BA THAMS CAD
YONGS SU BSKANG BA'I PHYIR DE LA MI CHAGS PA YIN TE, MI 'AM CI'I
BDAG PO, BYANG CHUB SEMS

DPA' CHOS BZHI PO 'DI DAG DANG LDAN NA, YONGS SU MI SKYO BAR RIG
PAR BYA'O, ,DE NAS BCOM LDAN 'DAS KYIS CHOS BZHI PA SGRUB PA 'DI
MI 'AM CI'I RGYAL PO SDONG PO LA LAN BTAB

NAS RGYAL PO MA SKYES DGRA LA 'DI SKAD CES BKA' STZAL TO, ,RGYAL
PO CHEN PO, KHYOD KYIS BYANG CHUB SEMS DPA' RNAMS KYI YONGS SU
SKYO BA DANG, YONGS SU MI SKYO BA BZHI PA SGRUB

PA LA 'JUG PA 'DI THOS SAM, RGYAL POS GSOL PA, BCOM LDAN 'DAS,
THOS SO, ,BCOM LDAN 'DAS KYIS BKA' STZAL PA, RGYAL PO CHEN PO, DE
LTA BAS NA, KHYOD BYANG CHUB

SEMS DPA'I SPYOD PA LA YONGS SU MI SKYO BAR SPYAD PAR BYA'O,
,RGYAL PO MA SKYES DGRAS GSOL PA, BCOM LDAN 'DAS, BYANG CHUB SEMS
DPA' RNAMS KYI SPYOD PA GANG LAGS, DE

NAS BCOM LDAN 'DAS KYIS RGYAL PO MA SKYES DGRA'I BYANG CHUB SEMS
DPA'I SPYAD PA YONGS SU BSKANG BA'I PHYIR MI 'AM CI'I RGYAL PO
SDONG PO LA BKA' STZAL PA, MI 'AM CI'I BDAG PO,

JI LTAR SEMS CAN YONGS SU SMIN PAR BYED PA'I RANG GI THABS MKHAS
PA'I KHYAD PAR RGYAL PO MA SKYES DGRA 'DI BYANG CHUB SEMS DPA'I
SPYOD PA YONGS SU BSKANG BA'I PHYIR KHYOD KYIS


@470B STON CING, ,DE NAS MI 'AM CI'I RGYAL PO SDONG POS RANG GI
PI WANG DE BCOM LDAN 'DAS KYI SPYAN SNGAR BLANGS SO, ,PI WANG DE
BLANGS MA THAG TU DE NAS SANGS RGYAS KYI MTHU DANG, MI 'AM CI'I

RGYAL PO SDONG PO'I DGE BA'I RTZA BA'I GZI BRJID KYIS PI WANG GI
SGRA DE LAS SENGGE BSGYINGS PA LTAR SHING S'A LA DU MA G-YO BA'I
SGRAR BYANG CHUB SEMS DPA'I SPYOD PA'I TSIGS SU BCAD PA 'DI

DAG BYUNG NGO, ,PHAN PA SPYOD PA DAG DANG DON SPYOD DANG, ,CHOS
THOS NAN TAN BYED PA SPYOD PA DANG, ,BYANG CHUB MCHOG GI SPYOD PA
GANG SPYOD PA, ,DE DAG YONGS SU SKYO BA MED PAR SPYOD, ,BDE BA

SPYOD DANG SKYID PA SPYOD PA DANG, ,SEMS CAN KUN LA SEMS SNYOMS
SPYOD PA DANG, ,BYANG CHUB MCHOG GI SPYOD PA GANG SPYOD PA, ,DE
DAG RGYA CHEN MA YIN SPYOD PA MED, ,BRTAN PA SPYOD DANG BDEN PA

SPYOD PA DANG, ,BSAM PA YONGS SU DAG PA SPYOD PA DANG, ,BYANG
CHUB MCHOG GI SPYOD PA GANG SPYOD PA, ,DE DAG GANG DU'ANG SGYU
MED SPYOD PA YIN, ,DUL BA SPYOD DANG SBYIN PA SPYOD PA DANG,
,DNGOS PO

THAMS CAD YONGS SU GTONG SPYOD DANG, ,BYANG CHUB MCHOG GI SPYOD
PA GANG SPYOD PA, ,DE DAG SER SNA MED PAR SPYOD PA YIN, ,TSUL
KHRIMS SPYOD PA MA NYAMS SPYOD PA DANG, ,LUS DANG NGAG NI

YONGS DAG SPYOD PA DANG, ,BYANG CHUB MCHOG GI SPYOD PA GANG SPYOD
PA, ,DE DAG NGAN PA'I NGANG TSUL SPYOD PA MED, ,BRTUL ZHUGS SPYOD
DANG BZOD PA SPYOD PA DANG, ,KHRO SKYON YONGS SU GCOD


@471A *, ,PA'I SPYOD PA DANG, ,BYANG CHUB MCHOG GI SPYOD PA GANG
SPYOD PA, ,DE DAG GNOD SEMS MED PAR SPYOD PA YIN, ,BRTZON 'GRUS
SPYOD DANG MTHU RNAMS SPYOD PA DANG, ,

'KHOR BAR YONGS SU MI SKYO SPYOD PA DANG, ,BYANG CHUB MCHOG GI
SPYOD PA GANG SPYOD PA, ,DE DAG LE LO MED PAR SPYOD PA YIN, ,BSAM
GTAN SPYOD DANG TING 'DZIN SPYOD PA DANG, ,LUS DANG

SEMS NI RAB TU DBEN SPYOD DANG, ,BYANG CHUB MCHOG GI SPYOD PA
GANG SPYOD PA, ,DE DAG G-YENG BA MED PAR SPYOD PA YIN, ,SHES RAB
SPYOD DANG BLO MCHOG SPYOD PA DANG, ,CHOS RNAMS THAMS

CAD JI BZHIN SPYOD PA DANG, ,BYANG CHUB MCHOG GI SPYOD PA GANG
SPYOD PA, ,DE DAG SHES RAB 'CHAL PA'I SPYOD PA MED, ,BYAMS PA
SPYOD DANG PHAN 'DOD SPYOD PA DANG, ,SEMS CAN KUN LA

SNYING RJE SPYOD PA DANG, ,BYANG CHUB MCHOG GI SPYOD PA GANG
SPYOD PA, ,DE DAG KHRO BA'I THA PA MED PAR SPYOD, ,STONG PA SPYOD
DANG RAB TU DBEN SPYOD DANG, ,MTSAN MA MED PA YONGS SU DAG SPYOD

DANG; ;BYANG CHUB MCHOG GI SPYOD PA GANG SPYOD PA, ,DE DAG SMON
PA MED PAR SPYOD PA YIN, ,YANG DAG SPYOD DANG DE BZHIN NYID SPYOD
DANG, ,THAMS CAD MKHYEN PA YONGS SU DAG SPYOD DANG, ,

BYANG CHUB MCHOG GI SPYOD PA GANG SPYOD PA, ,DE DAG GANG DU'ANG
CHAGS PA MED PAR SPYOD, ,DAD PA SPYOD DANG DPA' SPYOD PA DANG,
,DRAN DANG G-YENG BA MED PAR SPYOD PA DANG, ,BYANG CHUB MCHOG


@471B GI SPYOD PA GANG SPYOD PA, ,DE DAG YONGS SU GCOD PA MED PAR
SPYOD, ,BSAM GTAN SPYOD DANG RNAM THAR SPYOD PA DANG, ,MNGON SHES
LNGA RNAMS YONGS DAG SPYOD PA DANG, ,BYANG CHUB MCHOG

GI SPYOD PA GANG SPYOD PA, ,DE DAG CHAGS PA MED PAR SPYOD PA YIN,
,SANGS RGYAS SPYOD DANG DAM CHOS SPYOD PA DANG, ,DGE 'DUN DKON
MCHOG NYE BAR BRTAN SPYOD DANG, ,BYANG CHUB MCHOG GI

SPYOD PA GANG SPYOD PA, ,DE DAG DKON MCHOG MCHOG GI SPYOD PA YIN,
,CHOS SPYOD PA DANG SHIN TU RIGS SPYOD DANG, ,SEMS CAN THAMS CAD
YONGS SU SMIN SPYOD DANG, ,BYANG CHUB MCHOG GI

SPYOD PA GANG SPYOD PA, ,DE DAG RGYUN MI 'CHAD PAR SPYOD PA YIN,
,BYA BA SPYOD DANG CHOS RNAMS SDOD PA DANG, ,MTHA' KUN YONGS SU
GCOD PA'I SPYOD PA DANG, ,BYANG CHUB MCHOG GI SPYOD PA GANG

SPYOD PA; ,DE DAG GANG DU'ANG LTA BAR SPYOD PA MED, ,DAG PAR
SPYOD DANG RNAM PAR DAG SPYOD DANG, ,NYON MONGS THAMS CAD YONGS
SU GCOD SPYOD DANG, ,BYANG CHUB MCHOG GI SPYOD PA GANG SPYOD

PA; ;DE DAG YONGS SU GDUNG BAR SPYOD PA MED, ,BDE BA SPYOD DANG
SHIN TU RNAM THAR SPYOD, ,SEMS CAN KUN LA 'JIGS MED MCHOG SPYOD
DANG, ,BYANG CHUB MCHOG GI SPYOD PA GANG SPYOD PA, ,

DE DAG SGO NA LAM SPYOD PA MED PA YIN, ,NYI MA SPYOD DANG SLA BA
SPYOD PA DANG, ,PADMA LTA BU MGOS PA MED SPYOD DANG, ,BYANG CHUB
MCHOG GI SPYOD PA GANG SPYOD PA, ,DE DAG LHAR BCAS 'JIG


@472A *, ,RTEN PHYAG BYA BA, ,BRGYA BYIN SPYOD DANG TSANGS PA'I
SPYOD PA DANG, ,DKAR PO'I CHOS RNAMS YONGS SU RDZOGS SPYOD DANG,
,BYANG CHUB MCHOG GI SPYOD PA GANG SPYOD PA, ,

DE DAG BDUD RNAMS SDER BCAS SKRAG PAR BYED, ,MCHOG SPYOD PA DANG
KHYAD PAR 'PHAGS SPYOD DANG, ,'DOD CHAGS NYES PA THA BA GCOD
SPYOD DANG, ,BYANG CHUB MCHOG GI SPYOD PA GANG

SPYOD PA; ;DE DAG GANG DU'ANG GTI MUG SPYOD PA MED, ,LAM SPYOD PA
DANG MU STEGS SPYOD PA DANG, ,SHES RAB MIG NI YONGS SU DAG SPYOD
DANG, ,BYANG CHUB MCHOG GI SPYOD PA GANG SPYOD PA, ,

DE DAG YONGS SU RTOG PAR SPYOD PA MED, ,DUL BA SPYOD DANG RAB TU
ZHI SPYOD DANG, ,MING DANG GZUGS LA MI CHAGS SPYOD PA DANG,
,BYANG CHUB MCHOG GI SPYOD PA GANG SPYOD PA, ,DE DAG LHA

DANG MI NI MANG POS BSTOD, ,'PHAGS PA'I SPYOD DANG SHIN TU MNYAM
SPYOD DANG, ,G-YON PHYOGS LAM NI YONGS SU GCOD SPYOD DANG, ,BYANG
CHUB MCHOG GI SPYOD PA GANG SPYOD PA, ,DE DAG

RTAG TU DON LA 'BAB PA YIN, ,DPA' BO SPYOD DANG SHIN TU BRTAN
SPYOD PA, ,BDUD KYI SDE RNAMS 'JIGS PAR BYED SPYOD DANG, ,BYANG
CHUB MCHOG GI SPYOD PA GANG SPYOD PA, ,DE DAG BYANG

CHUB SNYING POR GZHOL BA YIN, ,GZUNG BA SPYOD DANG DON YOD SPYOD
PA DANG, ,GZUNGS LA G-YENG BA MED PAR SPYOD PA DANG, ,BYANG CHUB
MCHOG GI SPYOD PA GANG SPYOD PA, ,DE DAG GANG DU'ANG


@472B MA RIG SPYOD PA MED, ,DGON PA SPYOD DANG RAB TU DPEN SPYOD
PA, ,RTAG TU RAB TU 'BYUNG BAR SPYOD PA DANG, ,BYANG CHUB MCHOG
GI SPYOD PA GANG SPYOD PA, ,DE DAG NAN TAN BYED PAR SPYOD PA YIN,
,GTZO

BO'I SPYOD DANG KHYAD PAR 'PHAGS SPYOD DANG, ,'JIG RTEN THAMS CAD
ZIL GNON SPYOD PA DANG, ,BYANG CHUB MCHOG GI SPYOD PA GANG SPYOD
PA, ,DE DAG CHUNG DU LA NI SPYOD PA MED, ,RIGS PA SPYOD

DANG THABS LA SPYOD PA DANG, ,BSAM GTAN BDE LAS LDOG PAR SPYOD PA
DANG, ,BYANG CHUB MCHOG GI SPYOD PA GANG SPYOD PA, ,DE DAG MI
SHES SPYOD PA MED PA YIN, ,LTA BA SPYOD DANG RNAM PAR LTA

SPYOD DANG, ,MING DANG GZUGS LA MI CHAGS SPYOD PA DANG, ,BYANG
CHUB MCHOG GI SPYOD PA GANG SPYOD PA, ,DE DAG 'JIGS PA MED PAR
SPYOD PA YIN, ,THAMS CAD SPYOD DANG KUN TU SPYOD PA DANG, ,

DBANG PO YONGS SU SMIN PAR SPYOD PA DANG, ,BYANG CHUB MCHOG GI
SPYOD PA GANG SPYOD PA, ,DE DAG YE SHES NAM MKHA'I MTHA' DANG
'DRA, ,BYANG CHUB SEMS DPA'I SPYOD PA BSTAN PA'I TSIGS SU

BCAD PA MNGON PAR SGRUB PA 'DI PI WANG GI SGRA DE LAS BYUNG BA NA
BYANG CHUB SEMS DPA' LNGA STONG MI SKYE BA'I CHOS LA BZOD PA RAB
TU THOB PAR GYUR TO, ,RGYAL PO MA SKYES DGRA'I 'KHOR DANG,

RGYAL PO'I KHAB KYI BRAM ZE DANG, KHYIM BDAG DANG, MI 'AM CI
DANG, DRI ZA DANG, LTO 'PHYE CHEN PO DE DAG GI 'KHOR GYI SROG
CHAGS BRGYAD STONG BLA NA MED PA YANG DAG PAR RDZOGS PA'I BYANG


@473A *, ,CHUB TU SEMS BSKYED NAS TSIG 'DI SKAD CES BCOM LDAN
'DAS, BDAG CAG KYANG BYANG CHUB SEMS DPA'I SPYOD PA 'DI LA BSLAB
PAR BGYI'O, ,NAN TAN GYIS

BSGRUB PAR BGYI'O, ,SEMS CAN TSAD MA MCHIS PA DAG KYANG BYANG
CHUB SEMS DPA'I SPYOD PA 'DI NYID YANG DAG PAR 'DZIN DU STZAL BAR
BGYI'O, ,ZHES SMRAS SO, ,DE NAS BCOM LDAN

'DAS KYIS MI 'AM CI'I RGYAL PO SDONG PO 'GROR GNANG NGO, ,DE NAS
BCOM LDAN 'DAS KYIS GNANG BAS MI 'AM CI'I RGYAL PO SDONG PO BU
DANG BCAS, DPUNG DANG BCAS, SLAS DANG BCAS,

RANG GI SKYE BO DANG BCAS, 'KHOR DANG BCAS TE BCOM LDAN 'DAS KYI
ZHABS LA MGO BOS PHYAG BTZAL NAS BCOM LDAN 'DAS LA LAN GSUM BSKOR
BA BYAS TE BZOD PA GSOL

NAS SIL SNYAN DKROL, ME TOG GI CHAR PHAB, 'OD ZER GYI DRA BA
PHYUNG STE, SA CHEN PO RNAM PA DRUG TU G-YOS PAR BYAS NAS BCOM
LDAN 'DAS KYI THAD NAS SONG STE, DE SKAD CIG

THANG GCIG YUD TZAM DE NYID LA RI'I RGYAL PO SPOS KYI NGAD LDANG
DU RANG GI KHYIM DU PHYIN TO, ,DE NAS BCOM LDAN 'DAS LA LHA'I
DBANG PO BRGYA BYIN GYIS 'DI SKAD CES GSOL TO, ,

BCOM LDAN 'DAS, MI 'AM CI'I RGYAL PO SDONG POS DE BZHIN GSHEGS PA
LA MCHOD PA DANG CHOS LA MCHOD PAS BDAG ZIL GYIS NON TO, ,BCOM
LDAN 'DAS KYIS BKA'


@473B STZAL PA; KOO SHI KA ,MI 'AM CI'I RGYAL PO SDONG POS KHYOD
'BA' ZHIG ZIL GYIS MNAN PA MA YIN GYI, KOO SHI KA ,BYANG CHUB
SEMS DPA' SEMS DPA' CHEN PO SA THOB PA MA GTOGS

PAR GANG DAG STONG GSUM GYI STONG CHEN PO'I 'JIG RTEN GYI KHAMS
KYI BRGYA BYIN DANG, TSANGS PA DANG, 'JIG RTEN SKYONG BA DANG,
NYAN THOS DANG, RANG SANGS RGYAS DE DAG THAMS CAD

MI 'AM CI'I RGYAL PO SDONG POS ZIL GYIS NON TO, ,DE CI'I PHYIR
ZHE NA, KOO SHI KA ,BYANG CHUB SEMS DPA' SEMS BSKYED MA THAG PAS
NYAN THOS DANG RANG SANGS RGYAS THAMS CAD DANG,

BRGYA BYIN DANG, TSANGS PA DANG, 'JIG RTEN SKYONG BA THAMS CAD
ZIL GYIS NON TO, ,KOO SHI KA ,DE LTA BAS NA, BYANG CHUB SEMS DPA'
NI, LHAR BCAS PA'I 'JIG RTEN GYIS ZIL GYIS

MI NON TO, ,GANG BYANG CHUB SEMS DPA' LA ZIL GYIS GNON PAR SEMS
PA DE NI, DE BZHIN GSHEGS PA LA ZIL GYIS GNON PAR 'DOD PA'O, ,DE
CI'I PHYIR ZHE NA, BYANG CHUB SEMS

DPA' LAS NI, DE BZHIN GSHEGS PA 'BYUNG NGO, ,DE BZHIN GSHEGS PA
LAS NI, NYAN THOS DANG RANG SANGS RGYAS 'BYUNG NGO, ,DE NAS LHA
RNAMS KYI DBANG PO BRGYA BYIN GYIS BSTAN

PA 'DI THOS NAS THAL MO SBYAR TE MCHI MA BLAGS NAS 'DI SKAD CES
KYE MA'O, ,BDAG NI, SANGS RGYAS KYI MKHYEN PA CHAGS PA MI MNGA'
ZHING SGRIB PA MI MNGA' BA 'DI LTA BU LAS


@474A *, ,NYAMS SO, ,ZHES SMRAS SO, ,DE NAS LHA RNAMS KYI DBANG
PO BRGYA BYIN GYI BU LHA'I BU 'OD ZER SRUNG ZHES BYA BA 'KHOR DE
NYID DU 'DUS BAR GYUR TE 'DUG

PA DES LHA RNAMS KYI DBANG PO BRGYA BYIN LA 'DI SKAD CES SMRAS
SO, ,YANG, 'DI LTAR GANG RAB TU DBEN PA RNAM PAR SGRUB PAR NYE
BAR GNAS PA'I MTSAN NYID MA LAGS PA'I

CHOS RNAMS LA BLA NA MED PA YANG DAG PAR RDZOGS PA'I BYANG CHUB
TU SEMS MI BSKYED PA DE NI, SEMS CAN THAMS CAD LA SNYING RJE [?]
RNYED PA MA LAGS, RGYA CHEN PO LA MOS PA'I

DGE BA'I BSHES GNYEN LA STEN PA MA LAGS TE, PHYIS 'GYOD PAR 'GYUR
BA'O, ,YAB, SKYON MED PA LA ZHUGS TE RGYUD TSIG CING SA BON TSIG
STE THEG PA CHEN PO'I SNOD DU

MA GYUR BA LA DA BGYIR CI MCHIS, BSTAN PA 'DI BSHAD PA NA SUM CU
RTZA GSUM RIS KYI LHA'I BU LAS LHA'I BU STONG THAM PAS BLA NA MED
PA YANG DAG PAR RDZOGS PA'I

BYANG CHUB TU SEMS BSKYED DO, ,DE NAS BCOM LDAN 'DAS LA LHA'I BU
'OD ZER SRUNG GIS 'DI SKAD CES GSOL TO, ,BCOM LDAN 'DAS, BCOM
LDAN 'DAS KYI BYANG CHUB

SEMS DPA'I SPYOD PA DKA' BA SPYAD PA BRGYA STONG PHRAG JI SNYED
PA BCOM LDAN 'DAS SNGON BYANG CHUB SEMS DPA'I SPYAD PA SPYOD PA
NA BSTAR PA NI, BDAG LA MNGON SUM DU GYUR


@474B TO; ;BCOM LDAN 'DAS, BCOM LDAN 'DAS SNGON BYANG CHUB SEMS
DPAR GYUR BA NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS MAR

MA MDZAD LAS MI SKYA BA'I CHOS LA BZOD PA RAB TU THOB PA'I BZOD
PA THOB PA DE LA 'JUG PA'I RNAM PAR DBYE BA BSTAN PA CUD ZAD CIG
BCOM LDAN 'DAS KYIS BSHAD DU

GSOL; BCOM LDAN 'DAS, JI LTAR NA, BYANG CHUB SEMS DPA' MI SKYE
BA'I CHOS LA BZOD PA RAB TU THOB PA GANG BDAG GIS THOS NAS DE
BZHIN NYID DU BSGRUBS PAS

CHOS DE 'THOB PAR 'GYUR, DE SKAD CES GSOL PA DANG, BCOM LDAN 'DAS
KYIS LHA'I BU 'OD ZER SPUNG LA 'DI SKAD CES BKA' STZAL TO, ,'OD
ZER SRUNG, BYANG CHUB SEMS

DPA' DGE BA'I RTZA BA MA BSKRUN PA RNAMS KYIS MI SKYE BA'I CHOS
LA BZOD PA THOB PAR MI 'GYUR GYI, BYANG CHUB SEMS DPA' DGE BA'I
RTZA BA BSTAN PA RNAMS KYIS MI SKYE BA'I

CHOS LA BZOD PAR THOB PAR 'GYUR RO, ,'OD ZER SRUNG, BYANG CHUB
SEMS DPA' CHOS BZHI DANG LDAN NA, MI SKYE PA'I CHOS LA BZOD PA
RAB TU ZOD PAR 'GYUR RO, ,BZHI GANG ZHE

NA; 'DI LTA STE, SANGS RGYAS MNYAM PA NYID DANG, CHOS MNYAM PA
NYID DANG, DGE 'DUN MNYAM PA NYID DANG, ZHING MNYAM PA NYID DE,
LHA'I BU, ,BYANG CHUB SEMS DPA'


@475A *, ,CHOS BZHI PO 'DI DAG DANG LDAN NA, MI SKYE BA'I CHOS LA
BZOD PA RAB TU THOB PAR 'GYUR RO, ,LHA'I BU, GZHAN YANG BYANG
CHUB SEMS DPA'

CHOS BZHI DANG LDAN NA, MI SKYE BA'I CHOS LA BZOD PA RAB TU THOB
PAR 'GYUR RO, ,BZHI GANG ZHE NA, 'DI LTA STE, BSAM GTAN BZHIS
STONG PA NYID LA RNAM PAR RTZE BA DANG,

PHA ROL TU PHYIN PA DRUG GIS THABS MKHAS PA LA RNAM PAR RTZE BA
DANG, MNGON PAR SHES PA LNGAS YE SHES LA RNAM PAR RTZE BA DANG,
THOGS PA MED PA'I YE SHES KYIS

RDZU 'PHRUL LA RNAM PAR RTZE BA STE, 'OD ZER SRUNG, BYANG CHUB
SEMS DPA' CHOS BZHI PO 'DI DAG DANG LDAN NA, MI SKYE BA'I CHOS LA
BZOD PA RAB TU THOB PAR 'GYUR RO, ,

'OD ZER SRUNG, GZHAN YANG BYANG CHUB SEMS DPA' CHOS BZHI DANG
LDAN NA, MI SKYE BA'I CHOS LA BZOD PA RAB TU THOB PAR 'GYUR RO,
,BZHI GANG ZHE NA, 'DI LTA STE, PHUNG PO

RNAMS LA BYANG CHUB TSOL YANG PHUNG PO RNAMS LA BYANG CHUB KYI
RANG BZHIN DU MOS PA MA YIN PA DANG, KHAMS RNAMS LA BYANG CHUB
TSOL YANG KHAMS RNAMS LA BYANG CHUB KYI

RANG BZHIN DU MOS PA MA YIN PA DANG, SKYE MCHED RNAMS LA BYANG
CHUB TSOL YANG SKYE MCHED RNAMS LA BYANG CHUB KYI RANG BZHIN DU
MI RTOG PA DANG, CHOS THAMS CAD LA


@475B BYANG CHUB TSOL YANG CHOS THAMS CAD LA BYANG CHUB KYI RANG
BZHIN DU MOS PA MA YIN PA STE, 'OD ZER SRUNG, BYANG CHUB SEMS
DPA' CHOS BZHI PO 'DI DAG DANG LDAN NA, MI SKYE

BA'I CHOS LA BZOD PA RAB TU 'THOB PAR 'GYUR RO, ,'OD ZER SRUNG,
GZHAN YANG BYANG CHUB SEMS DPA' CHOS BZHI DANG LDAN NA, MA SKYE
BA'I CHOS LA BZOD PA RAB TU 'THOB

PAR 'GYUR RO, ,BZHI GANG ZHE NA, 'DI LTA STE, MI G-YO BA'I TSUL
GYIS CHOS THAMS CAD YANG DAG PA'I MTHA' LA GNAS PAR SHES PA DANG,
DUS GSUM MNYAM PA NYID

PAS CHOS THAMS CAD DE BZHIN NYID LA GNAS PAR 'JUG PA DANG, CHOS
THAMS CAD MTSAN NYID 'DRES PA MED PAS CHOS KYI DBYINGS SU 'DU BAR
SHES PA DANG, CHOS

THAMS CAD MNYAM PA NYID KYI RJES SU SONG BAS NAM MKHA'I RANG
BZHIN DU SO SOR RTOG PA STE, 'OD ZER SRUNG, BYANG CHUB SEMS DPA'
CHOS BZHI PO 'DI DAG DANG LDAN NA, MI

SKYE BA'I CHOS LA BZOD PA RAB TU THOB PAR 'GYUR RO, ,MI SKYE BA'I
CHOS LA BZOD PA RAB TU THOB PA BSTAN PA 'DI BSHAD PA NA BYANG
CHUB SEMS DPA' LNGA STONG MI SKYE BA'I CHOS LA

BZOD PA RAB TU THOB PAR GYUR TO, ,LHA'I BU 'OD ZER SRUNG NI, RJES
SU MTHUN PA'I CHOS LA BZOD PA RAB TU THOB PAR GYUR TO, ,CHOS KYI
RNAM GRANGS 'DI'I THA MAR BCOM LDAN


@476A *, ,'DAS KYIS TSE DANG LDAN PA KUN DGA' BO LA BKA' STZAL
PA, KUN DGA' BO, KHYOD KYIS MI 'AM CI'I RGYAL PO SDONG POS ZHUS
PA PHA ROL TU PHYIN

PAS 'DUL BA BSTAN PA'I SGO'I LE'U'I CHOS KYI RNAM GRANGS 'DI
BZUNG NGAM, KUN DGA' BOS GSOL PA, BCOM LDAN 'DAS, 'DI LTA STE,
SANGS RGYAS KYI MTHU NYID

KYIS BDAG GIS CHOS KYI RNAM GRANGS 'DI BZUNG LAGS SO, ,BCOM LDAN
'DAS, KYE MA'O JI TZAM DU CHOS KYI RNAM GRANGS 'DI ZAB MO RNAM
PAR NGES PA DANG, DON BZANG

PO DANG, TSIG 'BRU BZANG POS BRGYAN PA NI, MDZES TE, NGO MTSAR
TO, ,BCOM LDAN 'DAS, CHOS KYI RNAM GRANGS 'DI LA BCOM LDAN 'DAS
KYIS CHOS KYI SGO MA BSDUS

PA DE GANG YANG MA MCHIS SO, ,BCOM LDAN 'DAS, SNGON BDAG LA CHOS
SNANG BAR GYUR PA GANG LAGS PA DE'ANG CHOS KYI RNAM GRANGS 'DI LA
BRTEN NAS 'BUM 'GYUR

DU SKYES SO, ,BCOM LDAN 'DAS, BDAG NI, 'DI SNYAM DU BDAG LTA BU
NYI TSE BA'I 'TSAL BA DANG LDAN PA, BLO CHUNG NGU, NYAN THOS KYI
THEG PA'I SKYON MCHIS PA, THA CHAD

LA ZHUGS PAR GNAS PAS CHOS KYI RNAM GRANGS 'DI THOS NAS KYANG 'DI
LTA BU'I CHOS KYI SNANG BA 'DI SKYES PAR GYUR NA, BYANG CHUB SEMS
DPA' SEMS DPA' CHEN PO


@476B YE SHES TSAD MA MCHIS PA'I SNOD DU GYUR PA, BLO RGYA CHE
ZHING RGYA MTSO LTA BU DANG LDAN PA, CHOS RIN PO CHE THAMS CAD
YONGS SU 'DZIN PA, GSOL BA MA BTAB PAR SEMS

CAN THAMS CAD KYI DGE BA'I BSHES GNYEN BGYI BA GANG LAGS PA DE
DAG GIS CHOS KYI RNAM GRANGS 'DI THOS NA, CHOS KYI SNANG BA JI
SNYED CIG THOB PAR 'GYUR BA LTA SMOS

KYANG CI 'TSAL SNYAM BGYID DO, ,BCOM LDAN 'DAS KYIS BKA' STZAL
PA, KUN DGA' BO, STONG GSUM GYI STONG CHEN PO'I 'JIG RTEN GYI
KHAMS KYI NYI MA DANG, ZLA BA'I SNANG BA

JI SNYED PA DE DAG THAMS CAD NI, DE BZHIN GSHEGS PA'I SPU GCIG GI
'OD KYIS MOG MOG POR 'GYUR RO, ,KUN DGA' BO, DE BZHIN GSHEGS PA'I
SPU'I KHUNG BU THAMS

CAD NAS 'OD JI SNYED BYUNG BA DE DAG NI, SHES RAB KYI 'OD KYI
BRGYA'I CHAR YANG NYE BAR MI 'GRO STE, STONG GI CHA DANG, STONG
PHRAG BRGYA'I CHA DANG, BYE BA'I CHA DANG, BYE BA KHRAG

KHRIG BRGYA PHRAG STONG GI CHA DANG, GRANGS DANG, CHA DANG,
BGRANG BA DANG, DPE DANG, RGYUR YANG NYE BAR MI 'GRO'O, ,DE CI'I
PHYIR ZHE NA, SNANG BA THAMS CAD NI, SHES RAB KYI SNANG BA

LAS BYUNG BA'I PHYIR RO, ,KUN DGA' BO, DE BZHIN GSHEGS PA'I SHES
RAB KYI SNANG BA GANG YIN PA SHES RAB KYI SNANG BA DE DANG LDAN
NA, DE BZHIN GSHEGS PA DGRA BCOM


@477A *, ,PA YANG DAG PAR RDZOGS PA'I SANGS RGYAS KYI 'DAS PA
DANG, MA 'ONGS PA DANG, DA LTAR BYUNG BA'I SEMS CAN THAMS CAD KYI
SEMS KYI SPYOD PA

DANG, G-YO BA RNAMS MKHYEN PA'I SHES RAB KYI SNANG BA DE LTA BU
DANG RIGS KYI BU DANG, RIGS KYI BU MO DAG LDAN PAR 'GYUR RO, ,KUN
DGA' BO, GANG CHOS KYI RNAM GRANGS

'DI NYAN PA DANG, THOS NAS KYANG MOS PA DANG, MOS NAS KYANG 'DZIN
PA DANG, 'CHAD BA DANG, KLOG PA DANG, KUN CHUB BAR BYED PA DANG,
GZHAN DAG LA'ANG RGYA CHER

RAB TU STON PA DANG, TSUL BZHIN DU SO SOR RTOG PA DANG, DE BZHIN
DU SGRUB PA DE DAG NI, BYANG CHUB KYI SEMS MI BRJED PA DANG, SEMS
CAN YONGS SU SMIN PAR BYA BA

DON DU GNYER BA DANG, SNYING RJE CHEN PO'I GO CHA BGOS PA DANG,
BYAMS PA CHEN PO'I GO CHA BGOS PA DANG, BDUD DANG PHYIR RGOL BA
BCOM PA DANG, BYANG CHUB KYI SNYING POR

GZHOL BA'I SKYES BU DAM PAR RIG PAR BYA'O, ,DE NAS BCOM LDAN 'DAS
LA TSE DANG LDAN PA KUN DGA' BOS 'DI SKAD CES GSOL TE, ,BCOM LDAN
'DAS, GANG CHOS KYI

RNAM GRANGS 'DI THOS NAS MOS PA DANG, 'DZIN PA DANG, 'CHANG BA
DANG, KLOG PA DANG, KUN CHUB PAR BGYID PA DANG, GZHAN DAG LA'ANG
RGYA CHER RAB TU STON PA'I RIGS KYI


@477B BU'AM RIGS KYI BU MO DE BSOD NAMS JI SNYED CIG SKYES PAR
'GYUR, BCOM LDAN 'DAS KYIS BKA' STZAL PA, KUN DGA' BO, RIGS KYI
BU'AM RIGS KYI BU MO GANG GIS

SNGA DRO'I DUS KYI TSE STONG GSUM GYI STONG CHEN PO'I 'JIG RTEN
GYI KHAMS 'DI RIN PO CHE SNA BDUN GYIS RAB TU BKANG STE RGYUN DU
ZHUGS PA DANG, LAN GCIG PHYIR 'ONG BA DANG, PHYIR MI 'ONG

BA DANG, DGRA BCOM PA DANG, RANG SANGS RGYAS DANG, DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS LA
SBYIN PA BYIN PA DANG, DE BZHIN DU NYI MA'I

GUNG DANG, PHYE MA RED KYI DUS DANG, SROD DANG, NAM GYI GUNG THUN
DANG, THO RANGS STONG GSUM GYI STONG CHEN PO'I 'JIG RTEN GYI
KHAMS THAMS CAD RIN PO CHE SNA BDUN GYIS YONGS

SU BKANG STE, DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS KYI BAR LA SBYIN PA BYIN PA DANG, RNAM GRANGS
'DI LTA BUS LO GCIG GAM, LO

BRGYA'AM, LO STONG NGAM, LO BRGYA PHRAG STONG DU SBYIN PA BYIN
NA, KUN DGA' BO, DE LA JI SNYAM DU SEMS, RIGS KYI BU'AM RIGS KYI
BU MO DE GZHI DE LAS BSOD NAMS MANG

DU SKYED DAM, KUN DGA' BOS GSOL PA, BCOM LDAN 'DAS, MANG STE,
TSAD MA MCHIS SO, ,BDE BAR GSHEGS PA, DPAG TU MA MCHIS SO, ,BCOM
LDAN 'DAS, GDUGS


@478A *, ,GCIG BSAGS PA'I BSOD NAMS KYI PHUNG PO DE'ANG TSAD MA
MCHIS NA, DGUNG LO BRGYA PHRAG STONG DU BSAGS PA LTA SMOS KYANG
CI 'TSAL, BCOM LDAN 'DAS

KYIS BKA' STZAL PA, KUN DGA' BO, KHYOD MOS PAR BYA'O, ,KHYOD KYIS
KHONG DU CHUD PAR BYA'O, ,BYANG CHUB DON DU GNYER BA DANG, CHOS
KYI 'KHOR LO BSKOR BA DON DU GNYER BA DANG,

SEMS CAN RAB TU THAR BAR BYA BA DON DU GNYER BA GANG CHOS KYI
RNAM GRANGS 'DI THOS NAS MOS SAM, 'DZIN TAM, 'CHANG NGAM, KLOG
GAM, KUN CHUB PAR BYED NA, RIGS KYI

BU'AM RIGS KYI BU MO BYANG CHUB SEMS DPA'I THEG PA PA DE DE LAS
BSOD NAMS KYI PHUNG PO MANG DU SKYED NA, GANG DE BZHIN NYID DU
SGRUB PA LTA SMOS KYANG CI DGOS, DE CI'I PHYIR

ZHE NA; KUN DGA' BO, GANG DAG CHOS KYI RNAM GRANGS 'DI LAS THA NA
TSIG BZHI PA'I TSIGS SU BCAD PA TZAM 'DZIN TAM, 'CHANG NGAM, KLOG
GAM, KUN CHUB PAR BYED DAM,

GZHAN DAG LA'ANG STON NA, DE NI, SBYIN PA ZHES BYA STE, DE NI,
SBYIN PA THAMS CAD ZIL GYIS GNON PA'O, ,'DI LTA STE, CHOS KYI
SBYIN PA 'DI NI, SBYIN PA RNAMS KYI MCHOG

GO ,'DI LTA STE, CHOS KYI RJES SU 'DZIN PA DE NI, RJES SU BZUNG
BA RNAMS KYI MCHOG GO ,'DI LTA STE, CHOS KYI GDING BA DE NI,
GDING BA RNAMS KYI MCHOG GO ,'DI LTA STE, CHOS


@478B YONGS SU 'DZIN PA DE NI, YONGS SU 'DZIN PA RNAMS KYI MCHOG
GO ,DE CI'I PHYIR ZHE NA, KUN DGA' BO, ,CHOS KYI SBYIN PA BYIN
PAS NI, NYON MONGS PA 'BRI BAR 'GYUR RO, ,ZANG

ZING GI SBYIN PA BYIN PAS NI, LUS BRTAN PA BYAS PAR 'GYUR RO,
,KUN DGA' BO, ,DE LTA BAS NA, BYANG CHUB SEMS DPA' NYON MONGS PA
'BRI BAR BYED 'DOD PAS SANGS RGYAS KYIS

GNANG BA CHOS KYI SBYIN PA DE SBYIN PAR BYA STE, CHOS KYI SBYIN
PA DES NI, YON TAN GYI KHYAD PAR THAMS CAD THOB PAR 'GYUR RO,
,BYANG CHUB SEMS DPA' CHOS KYI SBYIN PA SBYIN PA NI, YON

TAN GYI PHAN YON YANG DAG PHUL SUM CU RTZA GNYIS RAB TU 'DZIN PAR
'GYUR RO, ,SUM CU RTZA GNYIS GANG ZHE NA, 'DI LTA STE, DRAN PA
DANG LDAN PAR 'GYUR BA DANG, BLO GROS DANG

LDAN PAR 'GYUR BA DANG, RTOGS PA DANG LDAN PAR 'GYUR BA DANG,
'DOD CHAGS CHUNG PAR 'GYUR BA DANG, ZHE SDANG CHUNG BAR 'GYUR BA
DANG, GTI MUG CHUNG BAR 'GYUR BA DANG,

BDAG DANG GZHAN GYI NYON MONGS PA TSAR GCOD PAR 'GYUR BA DANG,
SKYE BO MANG PO DGA' BAR 'GYUR BA DANG, DE'I BSNGAGS PA LHA RNAMS
KYIS BRJOD PAR 'GYUR BA DANG, LHA

DANG KLU DANG GNOD SBYIN DANG DRI ZA RNAMS KYIS BSRUNG BAR 'GYUR
BA DANG, LAS BYAS NAS BSOD SNYOMS THA BAR 'GYUR BA DANG, CHOS GOS
DANG BSOD SNYOMS DANG MAL CHA DANG


@479A *, ,NA BA'I GSOS SMAN DANG YO BYAD RNYED PAR 'GYUR BA DANG,
GRAGS PA DANG SGRA DANG TSIGS SU BCAD PA PHYOGS BCUR GRAGS PAR
'GYUR BA DANG,

MI MA YIN PA RNAMS KYIS GLAGS RNYED PAR MI 'GYUR BA DANG, SANGS
RGYAS BCOM LDAN 'DAS RNAMS KYIS BSNGAGS PAR 'GYUR BA DANG, DAM
PA'I CHOS YONGS SU

SRUNG BA DANG, SANGS RGYAS BCOM LDAN 'DAS RNAMS KYIS DAM PA'I
CHOS 'DZIN PAR 'GYUR BA DANG, NGAN SONG THAMS CAD KYIS 'JIGS PAR
MI 'GYUR ZHING, DE LA

LHA DANG MIR SKYE BA DKA' BAR MI 'GYUR BA DANG, SANGS RGYAS
MTHONG BA DANG MI 'BRAL BAR 'GYUR BA DANG, CHOS NYAN PA DANG
'BRAL BAR MI 'GYUR BA DANG, DGE 'DUN

LA BSNYEN BKUR BYED PA DANG 'BRAL BAR MI 'GYUR BA DANG, SKYE BA
DRAN PAR 'GYUR PA DANG, SANGS RGYAS KYI ZHING YONGS SU DAG PAR
SKYE BAR 'GYUR BA DANG, NAM DU'ANG

DBANG PO MA TSANG BAR MI 'GYUR BA DANG, SKYES BU CHEN PO'I MTSAN
SUM CU RTZA GNYIS THOB PAR 'GYUR BA DANG, GZI BRJID CAN GYI
GZUNGS KYI SA BON SGRUB PAR 'GYUR

BA DANG, SPOBS PA RGYUN MI 'CHAD PA'I RGYU RAB TU 'DZIN PAR 'GYUR
BA DANG, SKYE BO MKHAS PAS G-YOG BYAS PAR 'GYUR BA DANG, SHES RAB
CHEN PO'I RGYU RAB TU 'DZIN


@479B PAR 'GYUR BA DANG, MYUR DU CHOS KYI SNANG BA RAB TU THOB
PAR 'GYUR BA DANG, DE'I SEMS LA TSUL BZHIN MA YIN PA'I YID LA
BYED PA KUN TU MI 'BYUNG BA DANG, 'JIG RTEN GYI ZANG

ZING GI SBYIN PA THAMS CAD ZIL GYIS MNAN NAS DE CHOS KYI GTER ZAD
MI SHES PA YONGS SU 'DZIN PAR 'GYUR BA STE, KUN DGA' BO, BYANG
CHUB SEMS DPA' CHOS KYI SBYIN PA

SBYIN NA; YON TAN GYI KHYAD PAR YANG DAG PHUL SUM CU RTZA GNYIS
'DI DAG THOB PAR 'GYUR RO, ,DE NAS BCOM LDAN 'DAS LA LHA RNAMS
KYI DBANG PO BRGYA BYIN GYIS 'DI SKAD CES

GSOL TO, ,BCOM LDAN 'DAS, BDAG GIS KYANG CHOS KYI RNAM GRANGS 'DI
BZUNG LAGS TE, BCOM LDAN 'DAS YONGS SU MYA NGAN LAS 'DAS PA'I
SLAD NA SEMS CAN SNOD

DU GYUR PA DE DAG GI RNA LAM DU BSGRAG PAR BGYI, KUN BSRUNG BAR
BGYI, MOS PAR BGYI, DE CI'I SLAD DU ZHE NA, BCOM LDAN 'DAS, BDAG
NI, YON TAN PHUN SUM TSOGS

PA 'DI DANG, BSOD NAMS YONGS SU 'DZIN PA DON DU GNYER BA'I SLAD
DU'O, ,DE NAS BCOM LDAN 'DAS KYIS LHA RNAMS KYI DBANG PO BRGYA
BYIN LA LEGS SO, ,ZHES BYA BA

GNANG STE, KOO SHI KA ,KHYOD DAM PA'I CHOS YONGS SU GZUNG BA'I
PHYIR BA'I MDUN DU SENGGE'I SGRA BSGRAGS PA LEGS SO LEGS SO, ,KOO
SHI KA ,DGE BA'I RTZA BA 'DI THOB DAM


@480A *, ,PA'I CHOS YUN JI SRID DU GNAS PA DE SRID DU LHA DANG,
LHA MA YIN G-YUL 'GYED PA NA LHA MA YIN RNAMS NI, PHAM PAR 'GYUR,
LHA RNAMS NI,

RGYAL BAR 'GYUR RO, ,DE CI'I PHYIR ZHE NA, KOO SHI KA ,CHOS KYI
RNAM GRANGS 'DI NI, YANG DAG PHUL YIN TE, KOO SHI KA ,'DI LTA
STE, CHOS THAMS CAD MI DMIGS PA

DE NI; 'JIGS PA MED PA'I SBYIN PA'O, ,KOO SHI KA ,GANG CUNG ZAD
'JIGS PA SKYE BA DE DAG THAMS CAD NI, 'JIG TSOGS LA LTA BA LA
DMIGS SHING RAB TU GNAS

PA LAS BYUNG NGO, ,KOO SHI KA ,GANG MI DMIGS PA DE DAM PA'I CHOS
YONGS SU 'DZIN PA'O, ,DE NAS BCOM LDAN 'DAS LA MI MJED KYI BDAG
PO TSANGS PAS 'DI SKAD

CES GSOL TO, ,BCOM LDAN 'DAS, BDAG BSAM GTAN GYI BDE BA LA GNAS
PA TSAD MA MCHIS PA BTANG STE GRONG DANG, GRONG KHYER DANG, GRONG
RDAL DANG, LJONGS DANG,

YUL 'KHOR DANG, RGYAL PO'I PHO BRANG 'KHOR GANG DANG GANG NA CHOS
KYI RNAM GRANGS 'DI RAB TU SPYOD PA DE DANG, DE DAG TU BDAG CHOS
MNYAN PA'I SLAD DU NYE BAR MCHI BAR

BGYI'O; ;MCHIS NAS KYANG CHOS SMRA BA DE DAG CHOS DANG LDAN PAS
BSRUNG BA DANG, SBA BA DANG, BSKYAB PAR BGYI'O, ,DE CI'I SLAD DU
ZHE NA, BCOM LDAN 'DAS, NYAN THOS


@480B DANG; RANG SANGS RGYAS DANG, BRGYA BYIN DANG, TSANGS PA
DANG, 'JIG RTEN SKYONG BA DANG, 'KHOR LOS BSGYUR BA'I RGYAL PO
RNAMS NI, 'DI LAS BYUNG BA'I SLAD DU'O, ,DE NAS

BCOM LDAN 'DAS LA RGYAL PO CHEN PO BZHIS 'DI SKAD CES GSOL TO,
,BCOM LDAN 'DAS, RGYAL PO CHEN PO BZHI PO BDAG CAG DANG, BCOM
LDAN 'DAS KYI NYAN THOS CHEN

PO DE DAG DANG CAG GIS CHOS KYI RNAM GRANGS 'DI YUN RING DU GNAS
PAR BGYI BA'I SLAD DU BSRUNG BA DANG, SBA BA DANG, BSKYAB PA LA
BRTZON PAR BGYI'O, ,BDAG CAG GI

'KHOR GANG DAG SANGS RGYAS DANG, SANGS RGYAS KYI BSTAN PA LA MA
DAD PA DE DAG KYANG CI NAS DE BZHIN GSHEGS PA'I BSTAN PA BSRUNG
BA'I SLAD DU BRTZON PAR 'GYUR BAR DANG

PAR BGYI'O, ,BCOM LDAN 'DAS, DGE SLONG DANG, DGE SLONG MA DANG,
DGE BSNYEN DANG, DGE BSNYEN MA GANG DAG SANGS RGYAS KYI BSTAN PA
LA BRTZON PA DANG, GZHAN YANG BCOM

LDAN 'DAS KYI BSTAN PA LA MNGON PAR DAD PA SRUNG BA MA MCHIS PA
DE DAG BSRUNG BA'I CHED DU GSANG SNGAGS KYI TSIG 'DI DAG LA KHA
TON DU BGYI'O, ,GSANG SNGAGS KYI TSIG 'DI DAG

GIS GNOD SBYIN DANG, SRIN PO DANG, DRI ZA DANG, MI 'AM CI DANG,
LTO 'PHYE CHEN PO DANG, GRUL BUM LA SOGS PA DANG, MI DANG, MI MA
LAGS PA DANG, GZHAN YANG SANGS


@481A *, ,RGYAS KYI BSTAN PA LA ZHE SDANG BAR BGYID PA RNAMS SHIN
TU TSAR GCOD PAR 'GYUR RO, ,TADYA TH'A, TA RE BE, AA RE BE, AA NO
BE, SA RA BE, HU LU MA H'A HU

LU; HU LU HU LU, AA BAD tE, BI KA DA tE, PA RA TSE DA NI, NI GRi
NI H'A TE, PRA GH'A TA NI, AID tI AID tI, BID tI BID tI, AAD TSE
GAD TSE, MA RA NI GRA HA NA, SARBA PA RA PRA

P'A DI NI GRA HA NA, SARBA MI THYA PRA Y'A, TA NAN NI GRA HA NA,
SARBA BH'U TA GRA HA NA, BUDDHA BAR NI TA DHARMA NI YA TA SHA YA
BH'U TA NA, BUDDHA BAR NI TA NA, TZA TUR MA H'A R'A DZA NIR DE
SHA NA, MANTRA

PA LA NA, AA BA T'A RA, PRO KshEn NI GRA H'A YA, DE NAS BCOM LDAN
'DAS KYIS BYANG CHUB SEMS DPA' BYAMS PA DANG, BYANG CHUB SEMS
DPA' LHA'I COD PAN LA BKA' STZAL

PA; SKYES BU DAM PA DAG ,NGAS BSKAL PA MTHA' YAS GRANGS MED PAR
BSGRUBS PA'I BYANG CHUB 'DI CI NAS YUN RING DU GNAS PAR 'GYUR BA
DANG, NUB PAR MI 'GYUR BAR

BYA BA'I PHYIR KHYED GNYIS KYI LAG TU BZHAG GO ,GTAD DO, ,DE
GNYIS KYIS GSOL PA, BCOM LDAN 'DAS, BDAG CAG GNYIS KYIS BCOM LDAN
'DAS YONGS SU MYA

NGAN LAS 'DAS PA'I SLAD NA CHOS KYI RNAM GRANGS 'DI GZUNG BAR
BGYI'O, ,RGYAS PAR BGYI'O, ,CHOS KYI RNAM GRANGS 'DI CHOS SMRA BA
DANG, DGE BA'I RTZA BA BSKRUN PA'I RIGS


@481B KYI BU'AM RIGS KYI BU MO DE DAG GI LAG TU MCHI BAR BGYI'O,
,DE DAG MDO SDE 'DI LA MOS PAR BGYI BA DANG, YONGS SU 'DZIN PAR
BGYI BA'I SLAD DU DE DAG GI YID RAB TU

GZUNG BAR BGYI'O, ,BCOM LDAN 'DAS, SLAD MA'I TSE SLAD MA'I DUS NA
CHOS KYI RNAM GRANGS 'DI GANG DAG GI RNA LAM DU THOS PA DANG,
THOS NAS 'DZIN PA DANG, 'CHANG BA DANG,

KLOG PA DANG, KUN CHUB PAR BGYID PA DANG, 'CHAD PA DE DAG NI,
BYANG CHUB SEMS DPA' BYAMS PA DANG, BYANG CHUB SEMS DPA' LHA'I
COD PAN GYI BYIN GYI RLABS LAGS

PAR RIG PAR BGYI'O, ,DE NAS BDUD SDIG CAN 'KHOR DER 'DUS PAR GYUR
NAS 'DUG PA DE GDONG LAS MCHI MA ZAG CING NGA RO PHYUNG NAS BCOM
LDAN 'DAS LA 'DI SKAD CES GSOL

TO; ;BCOM LDAN 'DAS, GANG BCOM LDAN 'DAS KYIS NYAN THOS KYI THEG
PA LAS BRTZAMS TE CHOS BSTAN PA DE LA NI, BDAG THA NA SPU ZING
DES BGYID PA TZAM YANG MA

MCHIS SO, ,GANG BCOM LDAN 'DAS KYIS BYANG CHUB SEMS DPA'I PHYAG
RGYA DE BZHIN GSHEGS PA'I BYIN GYI RLABS KYIS BYIN GYIS BRLABS
PA, BYANG CHUB SEMS DPA' THAMS

CAD KYI BYANG CHUB KYI LAM LA 'JUG PA, SEMS CAN THAMS CAD KYI
RTON PA'I CHOS KYI RNAM GRANGS 'DI GSUNGS PA DE BDAG MYA NGAN GYI
ZUG RNGU DANG LDAN ZHING BDAG NYID RNYIS PAR


@482A *, ,GYUR PA SNYAM BGYID DO, ,BCOM LDAN 'DAS, BDAG LA PHYAG
BRKYANG BA STZAL DU GSOL, GANG THOS PAS BDAG MYA NGAN GYI ZUG
RNGU DANG LDAN PAR

'GYUR BA'I CHOS KYI RNAM GRANGS 'DI LTA BU'ANG MA GSUNG BAR GSOL,
BCOM LDAN 'DAS KYIS BKA' STZAL PA, SDIG CAN, KHYOD DANG MTHUN
PA'I SEMS CAN CHOS ZAB MO

'DI LTA BU LA MA MOS PA NI, MANG, GANG DAG MOS PA'I SEMS CAN DE
DAG NI, NYUNG GI ,MYA NGAN MA BYED, SMRE SNGAGS MA 'DON CIG ,SDIG
CAN, 'DI LTA STE, DPER NA, SA'I

STENG NAS RDUL BLANGS PA SNYED KYI SEMS CAN NI, CHOS KYI RNAM
GRANGS ZAB MO 'DI LTA BU LA MOS SO, ,SA'I RDUL JI SNYED PA DE
SNYED KYI SEMS CAN NI, CHOS KYI RNAM GRANGS ZAB

MO 'DI LA MA MOS TE, DE DAG THAMS CAD NI, KHYOD DANG MTHUN NO,
,SEMS CAN GYI KHAMS TSAD MED PA KHYOD DANG MTHUN GYI, DE BAS NA,
SDIG CAN DGA' BAR GYIS SHIG ,

CHOS KYI RNAM GRANGS 'DI BSHAD PA NA SEMS CAN DPAG TU MED PA NI,
BYANG CHUB LA YANG DAG PAR ZHUGS SO, ,BYANG CHUB SEMS DPA' DGU
KHRI NYIS STONG NI, MI SKYE BA'I CHOS

LA BZOD PA RAB TU THOB PAR GYUR TO, ,SROG CHAGS BRGYAD KHRI BZHI
STONG NI, CHOS RNAMS LA CHOS KYI MIG RDUL MED CING DRI MA DANG
BRAL BA RNAM PAR DAG GO ,DGE SLONG BRGYAD STONG NI,


@482B NYE BAR LEN PA MED PAR ZAG PA RNAMS LAS SEMS RNAM PAR GROL
LO, ,STONG GSUM GYI STONG CHEN PO'I 'JIG RTEN GYI KHAMS 'DI RNAM
PA DRUG TU G-YOS NAS SNANG BA CHEN POS

KHYAB PAR GYUR TE, LHA'I ME TOG GI CHAR NI, RAB TU BAB, SIL SNYAN
BRGYA STONG DAG NI, MA DKROL PAR RANG 'KHROL LO, ,LHA BYE BA
KHRAG KHRIG BRGYA STONG RNAMS NI, STENG GI BAR SNANG

LA KYE MA BDAG CAG GIS DZAMBU'I GLING DU CHOS KYI 'KHOR LO LAN
GNYIS BSKOR BA 'DI MTHONG NGO, ,BCOM LDAN 'DAS KYIS GANG YANG
CHOS KYI RNAM GRANGS 'DI BSTAN TE BSHAD

PA SEMS CAN GYI DON MDZAD PA GANG LAGS PA 'DI NI, GRONG KHYER
'KHOR MO 'JIG TU CHOS KYI 'KHOR LO BSKOR TE SEMS CAN YONGS SU
SMIN PAR MDZAD PA DE BAS CHES MCHOG

GO ;GANG CHOS KYI RNAM GRANGS 'DI 'DZIN PA DANG, 'CHANG BA DANG,
KLOG PA DANG, KUN CHUB PAR BGYID BA DANG, GZHAN DAG LA RGYA CHER
STON PA DANG, THA NA GLEGS BAM LA BRIS TE 'CHANG

BA'I SEMS CAN DE DAG KYANG CHOS KYI 'KHOR LO BSKOR BAR 'GYUR RO,
,ZHES CHED DU BRJOD PA CHED DU BRJOD DO, ,DE NAS BCOM LDAN 'DAS
LA BYANG CHUB SEMS DPA' BYAMS PA DANG, BYANG

CHUB SEMS DPA' LHA'I COD PAN DANG, TSE DANG LDAN PA KUN DGA' BOS
'DI SKAD CES GSOL TO, ,BCOM LDAN 'DAS, CHOS KYI RNAM GRANGS 'DI'I
MING CI LAGS, 'DI JI LTAR GZUNG BAR


@483A *, ,BGYI, BCOM LDAN 'DAS KYIS BKA' STZAL PA, RIGS KYI BU
DAG, DE'I PHYIR KHYOD KYIS CHOS KYI RNAM GRANGS 'DI MI 'AM CI'I
RGYAL PO SDONG POS ZHUGS PA PHA ROL

TU PHYIN PA RNAM PAR NGES PA BSTAN PA DANG, DAM PA'I CHOS RIN PO
CHE'I LE'U ZHES BYA BAR YANG ZUNGS SHIG, BCOM LDAN 'DAS KYIS DE
SKAD CES BKA' STZAL PA DANG, BYANG CHUB

SEMS DPA' BYAMS PA DANG, BYANG CHUB SEMS DPA' LHA'I COD PAN DANG,
TSE DANG LDAN PA KUN DGA' BO DANG, LHA DANG, MI DANG, LHA MA YIN
DU BCAS PA'I 'JIG RTEN BCOM

LDAN 'DAS KYIS GSUNGS PA LA YI RANG STE MNGON PAR DGA'O, ,'PHAGS
PA MI 'AM CI'I RGYAL PO SDONG POS ZHUS PA ZHES BYA BA THEG PA
CHEN PO'I MDO RDZOGS SO,, ,,

ZHU CHEN GYI LOTZTSA BA BANDHE DPAL GYI LHUN PO DANG, DPAL
BRTZEGS KYIS BSGYUR CING ZHUS TE GTAN LA PHAB PA,, ,,
