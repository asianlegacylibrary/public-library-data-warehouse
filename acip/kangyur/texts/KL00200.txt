@478B ,,RGYA GAR SKAD DU, A'ARYA LO K'A NU SA M'A N'A
AA BA T'A RA N'A MA MA H'A Y'A NA S'U TRA, BOD SKAD DU,

'PHAGS PA 'JIG RTEN GYI RJES SU MTHUN PAR 'JUG PA ZHES BYA BA
THEG PA CHEN PO'I MDO, ,SANGS RGYAS DANG, BYANG CHUB SEMS DPA'
THAMS CAD LA PHYAG 'TSAL LO, ,'DI SKAD

BDAG GIS THOS PA DUS GCIG NA, THUB PA'I RGYAL PO RIL BZHUGS,
,BYANG CHUB SEMS DPA' CHEN PO DANG, NYAN THOS RNAMS KYIS MDUN
GYIS BLTAS, ,DE NAS MKHAS PA

'JAM DBYANGS KYIS, ,BTUD DE RGYAL LA 'DI SKAD GSOL, ,SLAD MA'I
SKYE BO RNAMS SLAD DU, ,DPA' BO CHEN POS BSHAD DU GSOL, ,SANGS
RGYAS KUN GYI YON TAN 'BYUNG, ,

ZAB CING RGYA CHE PHUN SUM TSOGS, ,MDO SDE DAM PA BLO RAB KYI,
,SMRA BA'I MCHOG GIS BSHAD DU GSOL, ,'JIG RTEN MGON PO'I THUGS
SKYES SRAS, ,GCES 'DZIN MCHOG LA


@479A *, ,BKA' STZAL PA, ,RTZE GCIG SEMS SU YID BYOS LA, ,NYON
CIG NGAS NI BSHAD PAR BYA, ,BLO DANG LDAN PAS YON TAN ZHUS, ,DE
BZHIN GSHEGS

PAS BKA' STZAL PA, ,CHOS SMRA SEMS CAN MCHOG RNAMS KYIS, ,CHOS
NYID DE NI MNYAN PAR GYIS, ,DE BZHIN GSHEGS RNAMS DPAG MED LAS,
,RANG SANGS RGYAS NI THAMS

CAD DANG, ,NYAN THOS DAG GIS RNAM KUN TU, ,RDZOGS PA'I SANGS
RGYAS BSAGS PA NA, ,DE BZHIN GSHEGS PA SPROS MED LA, ,BYIS PA
SPROS PA SPYOD PA YI, ,SEMS CAN

KUN GYIS RGYAL BA RNAMS, ,RIG PAR MI NUS SMOS CI DGOS, ,SANGS
RGYAS KYIS NI SANGS RGYAS DANG, ,SANGS RGYAS CHOS NYID GANG YIN
DANG, ,RANG BYUNG SKU THUGS CI 'DRA DANG, ,

SHES RAB CI 'DRA RAB TU MKHYEN, ,'JIG RTEN DU NI 'JIG RTEN SGRON,
,RNAM PAR 'DREN PA RNAMS BYUNG YANG, ,'JIG RTEN DANG NI 'DRES MED
LA, ,'JIG RTEN DU YANG SNANG BA

STON; ;SKU DANG SKU YI PHRIN LAS DANG, ,GSUNG GIS GANG DAG BRJOD
PA DANG, ,YID DANG YID KYI RNAM RTOG RNAMS, ,RGYAL BA'I THAMS CAD
'JIG RTEN 'DAS, ,'JIG RTEN NA NI

THUGS BRTZE BAS, ,'JIG RTEN MGON PO 'OD MDZAD PA, ,'JIG RTEN JI
LTAR RTOG PA BZHIN, ,SEMS CAN RNAMS LA CHOS STON TO, ,'JIG RTEN
'DAS PA'I SPYOD RNAMS


@479B KYIS; ;SANGS RGYAS THAMS CAD YANG DAG 'PHAGS, ,DE DAG PHRIN
LAS 'JIG RTEN 'DAS, ,RNAM PAR SMIN PA BLA NA MED, ,GAL TE 'JIG
RTEN RNAM 'DREN RNAMS, ,'JIG RTEN

MTHUN PAR MI 'JUG NA, ,SANGS RGYAS CHOS NYID GANG YIN DANG,
,SANGS RGYAS SUS KYANG SHES MI 'GYUR, ,'JIG RTEN KUN LA PHAN
BZHED PA, ,SKYOB PA RDZU 'PHRUL LDAN PA PO, ,RANG

BYUNG SDIG PA MI MNGA' BA, ,DE DAG G-YO BA BSAM MI KHYAB, ,BDE
BAR GSHEGS PA RNAMS KYI SKU, ,'KHRIG PA LAS NI BYUNG MIN LA, ,YAB
DANG YUM YANG STON MDZAD PA, ,'DI NI 'JIG

RTEN MTHUN 'JUG YIN, ,BSKAL PA BYE BA GRANGS MED NAS, ,SHES RAB
PHA ROL PHYIN LAS BYUNG, ,'ON KYANG BYIS PA NYID STON PA, ,'DI NI
'JIG RTEN MTHUN 'JUG YIN, ,SANGS

RGYAS 'OD NI DPAG MED DE, ,PHYOGS BCU DAG TU SNANG MDZAD KYANG,
,'DOM GANG 'OD DU STON MDZAD PA, ,'DI NI 'JIG RTEN MTHUN 'JUG
YIN, ,MI YI DAM PA NAM DU YANG, ,ZHABS

GNYIS SA LA MI REG STE, ,'ON KYANG LAM SRANG DE STON PA, ,'DI NI
'JIG RTEN MTHUN 'JUG YIN, ,'DOD PA DE DAG RNAMS SMAD DE, ,'DOD
PA'I RDZAB LAS YANG DAG 'PHAGS, ,'ON

KYANG SRAS LA SOGS STON PA, ,'DI NI 'JIG RTEN MTHUN 'JUG YIN,
,MAR ME MDZAD NAS BZUNG NAS SU, ,DE BZHIN GSHEGS PA 'DOD CHAGS
BRAL, ,SGRA GCAN 'DZIN LA SRAS


@480A *, ,ZHES GSUNGS, ,'DI NI 'JIG RTEN MTHUN 'JUG YIN, ,LHA
DANG 'JIG RTEN BCAS PA YI, ,NGA NI MCHOG CES BKA' STZAL PA,
,PHYIN NAS CHOS NI

TSOL MDZAD PA, ,'DI NI 'JIG RTEN MTHUN 'JUG YIN, ,THUB CHEN 'DZAM
SHING GRIB MA LA, ,BZHUGS TE BSAM GTAN MDZAD BSTAN DANG, ,LO DRUG
PAR DU DKA' SPYOD PA, ,'DI

NI 'JIG RTEN MTHUN 'JUG YIN, ,GNYIS SU MED PAR ZHING 'DI NA,
,BYANG CHUB SNYING POR BZHUGS NAS NI, ,BDUD 'DUL RNAM PAR STON
MDZAD PA, ,'DI NI 'JIG RTEN MTHUN

'JUG YIN, ,BYANG CHUB MTSUNGS MED SANGS RGYAS TE, ,LHAR BCAS 'JIG
RTEN STON YIN YANG,, THUGS LAS CHUNG NGU NYID STON PA, ,'DI NI
'JIG RTEN MTHUN 'JUG YIN,,

DPA' BO THUGS RJE CHE LDAN PA, ,BSTAN PA'I PHYIR NI 'DIR GSHEGS
LA, ,GSOL BA 'DEBS LA GZHES MDZAD PA, ,'DI NI 'JIG RTEN MTHUN
'JUG YIN, ,RANG BYUNG RNAMS

KYI MKHYEN PA NI, ,PHYIR ZHING 'JUG PA MI MNGA' YANG, ,DE DAG
DRAN PA STON MDZAD PA, ,'DI NI 'JIG RTEN MTHUN 'JUG YIN, ,RDZOGS
PA'I SANGS RGYAS RNAMS LA NI, ,BYON

DANG BZHUD PA MI MNGA' YANG, ,'ON KYANG BZHUD PAR RNAM SNANG BA,
,'DI NI 'JIG RTEN MTHUN 'JUG YIN, ,RGYAL BA RNAMS NI MKHA' 'DRA
STE, ,CHOS RNAMS KUN LA MI GNAS


@480B KYANG; ;LDANG BA LTAR YANG SNANG BA NI, ,'DI NI 'JIG RTEN
MTHUN 'JUG YIN, ,ZHABS NI PADMA'I 'DAB 'DRA STE, ,DE DAG RDUL
GYIS MI GOS LA, ,ZHABS KYANG 'KHRU BA MDZAD PA NI, ,

'DI NI 'JIG RTEN MTHUN 'JUG YIN, ,DE DAG DRI MA MI MNGA' STE,
,SKU NI GSER GYI MDOG 'DRA YANG, ,RDZOGS PA'I SANGS RGYAS KHRUS
MDZAD PA, ,'DI NI 'JIG RTEN MTHUN 'JUG

YIN; ;ZHAL NI PADMA'I DRI LDAN ZHING, ,TSEMS NI DRI MED MU TIG
'DRA, ,'ON KYANG TSEMS SHING GSOL MDZAD PA, ,'DI NI 'JIG RTEN
MTHUN 'JUG YIN, ,DE DAG BSGRIM PA MI MNGA'

YANG; ;DE DAG ZHAL ZAS GSOL MDZAD CING,, SBYIN PA PO LA 'BRAS BU
TSE, ,'DI NI 'JIG RTEN MTHUN 'JUG YIN, ,SKU MKHREGS RDO RJE 'DRA
BA'I PHYIR, ,ZAG PA DAG NI MI MNGA' YANG,,

BSHANG BA'I SAR NI GSHEGS MDZAD PA, ,'DI NI 'JIG RTEN MTHUN 'JUG
YIN, ,DE DAG SNYUN NI MI MNGA' YANG, ,DGE 'DUN BSDU BA MDZAD PA'I
PHYIR, ,SMAN KYANG BSTEN PAR

MDZAD PA NI, ,'DI NI 'JIG RTEN MTHUN 'JUG YIN, ,SANGS RGYAS YON
TAN KUN LDAN TE, ,SKU LA 'GYUR BA MI MNGA' YANG, ,DE DAG RGA BA
STON MDZAD PA, ,'DI NI 'JIG RTEN

MTHUN 'JUG YIN, ,'JIG RTEN KHAMS NI DPAG TU MED, ,ZHABS KYI MTHE
BOS G-YO MDZAD LA, ,'ON KYANG NYAM CHUNG STON MDZAD PA, ,'DI NI
'JIG RTEN MTHUN 'JUG YIN, ,


@481A *, ,YID KYI SKU DANG RAB LDAN PAS, ,DE BZHIN GSHEGS PA CHOS
SKU YANG, ,RANG CAN SKU NI STON MDZAD PA, ,'DI NI 'JIG RTEN MTHUN
'JUG YIN, ,

SANGS RGYAS RNAM RTOG MI MNGA' YANG, ,SEMS CAN SPYOD YUL JI BZHIN
DU, ,DE DAG SPYOD PA RNAM PAR RTOG ,'DI NI 'JIG RTEN MTHUN 'JUG
YIN, ,DE DAG RTAG TU MNYAM

BZHAG LA, ,'GRENG DANG BZHUGS DANG BZHUD PA DANG, ,DE BZHIN MNAL
BAR SNANG BA YANG, ,'DI NI 'JIG RTEN MTHUN 'JUG YIN, ,RDZOGS PA'I
SANGS RGYAS THUB DKA'

LA; ;GRANG DANG TSA DANG GRIB MA DANG, ,DE BZHIN NYI MA STON
MDZAD PA, ,'DI NI 'JIG RTEN MTHUN 'JUG YIN, ,TSANGS PA'I KHYIM NA
TSANGS PA LTAR, ,RGYAL BA RTAG

PAR NA BZA' GSOL, ,'ON KYANG NA BZA' LEGS MDZAD PA, ,'DI NI 'JIG
RTEN MTHUN 'JUG YIN, ,SPYI GTZUG LTAR NI MI MTHONG PHYIR, ,SPU
GRIS GCAD DU MONG MED

KYANG; ;DBU 'DREG PAR NI STON MDZAD PA, ,'DI NI 'JIG RTEN MTHUN
'JUG YIN, ,RDZU 'PHRUL RKANG PA RAB BSGOMS TE, ,DE DAG RDZU
'PHRUL NAM STON LA, ,BSAM

GTAN MDZAD PA SNANG BA YANG, ,'DI NI 'JIG RTEN MTHUN 'JUG YIN,
,'JIG RTEN RNAM PAR 'DREN PA KUN, ,RO BRO MCHOG RNAMS BRNYES GYUR
KYANG,, NGAN NGON DAG NI


@481B BSTEN MDZAD PA, ,'DI NI 'JIG RTEN MTHUN 'JUG YIN, ,BSOD
NAMS MI ZAD THAMS CAD KYI, ,SANGS RGYAS THAMS CAD YANG DAG
'PHAGS, ,'ON KYANG MA BRNYES STON MDZAD

PA; ;'DI NI 'JIG RTEN MTHUN 'JUG YIN, ,DGA' BA'I ZAS NI MNGON
BSGRUBS TE, ,BSKAL PA BYE BA BZHUGS MDZAD KYANG, ,RTAG TU ZHAL
ZAS GSOL MDZAD PA, ,'DI NI

'JIG RTEN MTHUN 'JUG YIN, ,BSOD NAMS PHA ROL PHYIN PAS 'PHAGS,
,LHA YIN BZA' BRNYES GYUR KYANG, ,PHYAG DAR KHROD PA GSOL MDZAD
PA, ,'DI NI 'JIG RTEN MTHUN

'JUG YIN, ,'OG MIN GZHAL MED KHANG PA RNAMS, ,RNAM 'DREN RNAMS
KYIS YONGS SPANGS TE, ,RTZVA KHYIM RNAMS NI BSTEN MDZAD PA, ,'DI
NI 'JIG RTEN MTHUN 'JUG

YIN; ;'DREN PA RNAMS NI ZHAL DBUGS KYIS, ,RGYA MTSO CHEN PO
BSKAMS MDZAD KYANG, ,CHAR PA'I SKYABS KYANG RAB 'DZIN PA, ,'DI NI
'JIG RTEN MTHUN 'JUG YIN, ,BDUD

RNAMS BYE BA DPAG MED PA, ,THUGS BSKYED TZAM GYIS 'DUL MDZAD
KYANG, ,BDUD KYI BGEGS RNAMS STON MDZAD PA, ,'DI NI 'JIG RTEN
MTHUN 'JUG YIN, ,NGA DANG NGA ZHES LTA

BA GANG, ,DE NI RANG BYUNG RNAMS LA MED, ,'ON KYANG NGA DANG
NGA'I ZHES GSUNGS, ,'DI NI 'JIG RTEN MTHUN 'JUG YIN, ,SKYOB PA
SANGS RGYAS CHOS KUN LA, ,MI MKHYEN PA NI MI


@482A *, ,MNGA' YANG, ,GZHAN LA YONGS SU 'DRI MDZAD PA, ,'DI NI
'JIG RTEN MTHUN 'JUG YIN, ,SEMS CAN KUN GYI DON GYI PHYIR, ,RNAM
PAR

'DREN PA 'BYUNG MDZAD KYANG, ,RAB TU DBEN PAR SNANG BA STE, ,'DI
NI 'JIG RTEN MTHUN 'JUG YIN, ,DE DAG SNA TSOGS SKU MED KYANG,
,SEMS CAN MOS PA JI BZHIN

DU; ;SKU LUS SPRUL PA MDZAD PA NI, ,'DI NI 'JIG RTEN MTHUN 'JUG
YIN, ,'JIG RTEN KUN GYI SGRA SKAD KYIS, ,DE BZHIN GSHEGS PA MI
G-YO LA, ,'ON KYANG SGRA CHUNG

BSTEN MDZAD PA, ,'DI NI 'JIG RTEN MTHUN 'JUG YIN, ,RDZOGS PA'I
SANGS RGYAS SPROS MI MNGA', ,CHOS RNAMS KUN LA GSAL GYUR KYANG,
,SPROS DANG BCAS PAR

GSUNG MDZAD PA, ,'DI NI 'JIG RTEN MTHUN 'JUG YIN, ,MING MED PA YI
CHOS KYI RNAMS, ,BSAM DU MED PA'I MING DAG GIS, ,SEMS CAN RNAMS
LA YONGS BRJOD

PA; ;'DI NI 'JIG RTEN MTHUN 'JUG YIN, ,CHOS RNAMS SEMS CAN MED PA
DANG, ,SHIN TU DNGOS PO MED MKHYEN LA, ,SEMS CAN MANG PO 'DUL
MDZAD PA, ,'DI

NI 'JIG RTEN MTHUN 'JUG YIN, ,GANG GIS LAS BYAS 'DI NYID KYIS,
,MYONG BAR GYUR PA MA YIN YANG, ,GANG GIS BYAS PA STON MDZAD PA,
,'DI NI 'JIG RTEN


@482B MTHUN 'JUG YIN, ,CHOS RNAMS THAMS CAD STONG PA LA, ,SKYES
BU MCHOG RNAMS MNGON SUM YANG, ,'CHI 'PHO SKYE BA STON MDZAD PA,
,'DI NI 'JIG RTEN MTHUN 'JUG

YIN; ;'JIG RTEN 'DI NAS SRID GZHAN DU, ,SU YANG 'KHOR BAR YONG
MIN LA, ,'KHOR BA YANG NI STON MDZAD PA, ,'DI NI 'JIG RTEN MTHUN
'JUG YIN, ,PHUNG PO DANG,

DANG KHAMS RNAMS DANG, ,SKYE MCHED RANG BZHIN GCIG BZHED LA,
,KHAMS GSUM PO DAG STON MDZAD PA, ,'DI NI 'JIG RTEN MTHUN 'JUG
YIN, ,DUS GSUM DAG

TU SEMS CAN GYI, ,RANG BZHIN DMIGS PA MA YIN LA, ,SEMS CAN KHAMS
KYANG STON MDZAD PA, ,'DI NI 'JIG RTEN MTHUN 'JUG YIN, ,KUN LA MI
MKHYEN RNAM BRAL TE, ,

THAMS CAD MKHYEN CING THAMS CAD GZIGS, ,'ON KYANG SNGON MTHA' MI
GSUNG BA, ,'DI NI 'JIG RTEN MTHUN 'JUG YIN, ,YANG DAG JI BZHIN
GZHAN MIN PAR, ,CHOS

RNAMS RTOGS PAR THUGS CHUD LA, ,'ON KYANG GZHAG PA STON MDZAD PA,
,'DI NI 'JIG RTEN MTHUN 'JUG YIN, ,DAM PA'I DON DU CHOS RNAMS
KUN, ,ZAB PAR RAB TU

MKHYEN GYUR LA, ,SNA TSOGS SU NI STON MDZAD PA, ,'DI NI 'JIG RTEN
MTHUN 'JUG YIN, ,SEMS CAN BSAM PA JI BZHIN DU, ,'PHAGS PA'I BDEN
PA STON


@483A *, ,MDZAD CING, ,RDZUN PAR YANG NI STON MDZAD PA, ,'DI NI
'JIG RTEN MTHUN 'JUG YIN, ,BDUD NI BYE BA PHRAG BRGYA YIS, ,DGE
'DUN DBYE

BAR MI NUS KYANG, ,DGE 'DUN DBYEN NI STON MDZAD PA, ,'DI NI 'JIG
RTEN MTHUN 'JUG YIN, ,CHOS GANG YANG NI MI BSLABS LA, ,MA BSLABS
PA YANG GANG YANG

MED; ;SLOB DANG MI SLOB STON MDZAD PA, ,'DI NI 'JIG RTEN MTHUN
'JUG YIN, ,'DUS BYAS RNAMS NI NGO BO NYID, ,NGO BO NYID KYIS GROL
BCINGS MED, ,'ON KYANG

RNAM PAR GROL BA STON, ,'DI NI 'JIG RTEN MTHUN 'JUG YIN, ,MYA
NGAN 'DAS LA 'GRO MED KYANG, ,DGRA BCOM DE NI 'GRO 'ONG ZHES,
,SEMS CAN RNAMS LA DE

BSTAN PA, ,'DI NI 'JIG RTEN MTHUN 'JUG YIN, ,DON DANG DON MIN MI
GZIGS LA, 'GOG PA DANG NI DAM PA'I DON, ,SMRA BA RNAMS KYIS MCHOG
GSUNG PA, ,

'DI NI 'JIG RTEN MTHUN 'JUG YIN, ,DNGOS PO MED PA GSAL BA'I
DNGOS, ,RNYOG MA MED PA RAB STON KYANG, ,CHOS RNAMS CHUD ZA MED
CES PA, ,'DI NI 'JIG

RTEN MTHUN 'JUG YIN, ,CHOS RNAMS THAMS CAD BRJOD MED PAR, ,DE
BZHIN GSHEGS PAS RAB MKHYEN KYANG, ,BRJOD PA DAG NI STON MDZAD
PA, ,'DI NI 'JIG


@483B RTEN MTHUN 'JUG YIN, ,SANGS RGYAS MKHYEN PA CHAGS MI MNGA',
,DUS RNAMS KUN TU MNYAM GZHAG KYANG, ,DBANG PO RNAMS NI SBED
MDZAD PA, ,'DI NI 'JIG RTEN

MTHUN 'JUG YIN, ,DE BZHIN GSHEGS PA RDO RJE'I SKU, ,SANGS RGYAS
CUNG ZAD MI BSNYUN YANG, ,DGE SLONG BYANG CHUB YAN LAG SMROS,
,'DI NI 'JIG RTEN MTHUN

'JUG YIN, ,SDIG PA THAMS CAD YONGS ZAD DE, ,BSOD NAMS KUN GYIS
MNGON 'PHAGS KYANG, ,LAS KYI RGYUD NI STON MDZAD PA, ,'DI NI 'JIG
RTEN MTHUN 'JUG

YIN; ;SKYOB PA SANGS RGYAS DUS GSUM LA, ,MTHAR THUG 'GYUR BA YOD
MIN YANG, ,MTSAMS GCOD PA YANG STON MDZAD PA, ,'DI NI 'JIG RTEN
MTHUN 'JUG YIN, ,

DE BZHIN GSHEGS PA CHOS SKU STE, ,GCIG CI 'DRA BAR DE BZHIN KUN,
,'ON KYANG THA DAD STON MDZAD PA, ,'DI NI 'JIG RTEN MTHUN 'JUG
YIN, ,SANGS RGYAS RANG

SANGS RGYAS RNAMS DANG, ,NYAN THOS SO SO'I SKYE BO DANG, ,'KHOR
BA DANG NI MYA NGAN 'DAS, ,TSIG GI LAM GYIS RAB TU PHYE, ,SANGS
RGYAS YE SHES MTHA' YAS TE, ,

CHOS KYI DBYINGS LAS BYUNG YIN YANG, ,SANGS RGYAS ZHING NI STON
MDZAD PA, ,'DI NI 'JIG RTEN MTHUN 'JUG YIN, ,RDZOGS PA'I SANGS
RGYAS BSAM MI KHYAB, ,DE BZHIN


@484A *, ,GSHEGS PA BSAM MI KHYAB, ,SEMS CAN 'DUL BA'I DON GYI
PHYIR, ,'DI NI 'JIG RTEN MTHUN 'JUG YIN, ,ZAG MED YOD PA MA

YIN YANG, ,DE BZHIN GSHEGS PA NYAN THOS LA, ,ZAG PA MED PA NYID
GSUNG BA, ,'DI NI 'JIG RTEN MTHUN 'JUG YIN, ,MKHYEN PAS DE DAG
GNYIS MIN

YANG; ;DUS GSUM DAG NI RNAMS GZIGS SHING, ,GNYIS KYI 'DU SHES
STON MDZAD PA, ,'DI NI 'JIG RTEN MTHUN 'JUG YIN, ,SANGS RGYAS
CHOS NYID GANG

YIN DANG, ,SANGS RGYAS RIG PAR SU 'DOD PA, ,DE NI CHOS DBYINGS
ZHUGS SHIG PA, ,'DI NI 'JIG RTEN MTHUN 'JUG YIN, ,SKYE BA MED PA
BZOD STON PA, ,RTAG

TU YANG DAG RAB TU MKHYEN, ,MKHYEN NAS RAB TU STON MDZAD PA, ,'DI
NI 'JIG RTEN MTHUN 'JUG YIN, ,RTAG TU CHOS KYI DBYINGS MTSUNGS
TE, ,'JUG PA MED

CING 'BYUNG MED KYANG, ,'GRO BA GNAS PA STON MDZAD PA, ,'DI NI
'JIG RTEN MTHUN 'JUG YIN, ,MI SKYE BA LA GCIG PA'AM, ,MANG PO YOD
PA MA YIN YANG, ,SNA

TSOGS RIM PA STON MDZAD PA, ,'DI NI 'JIG RTEN MTHUN 'JUG YIN, ,DE
DAG THA DAD SKU MED KYANG, ,SANGS RGYAS ZHING RNAMS DPAG MED DE,
,SKU LUS DAG NI


@484B SPRUL MDZAD PA, ,'DI NI 'JIG RTEN MTHUN 'JUG YIN, ,STONG
GSUM BYE BA BRGYA BGRANGS PA, ,SANGS RGYAS ZHING DU BRJOD BYA BA,
,DER NI SKYE BA STON MDZAD PA, ,'DI NI

'JIG RTEN MTHUN 'JUG YIN, ,DE BZHIN GSHEGS PAS DUS KUN TU, ,CHOS
NI GNAS PAR RAB MKHYEN KYANG, ,CHOS KYI 'KHOR LO RAB BSKOR BA,
,'DI NI 'JIG

RTEN MTHUN 'JUG YIN, ,SANGS RGYAS 'OD NI DPAG MED CING, ,SKU LUS
DPAG TU MED MIN YANG, ,DPAG TU YOD PA STON MDZAD PA, ,'DI NI 'JIG
RTEN MTHUN 'JUG

YIN; ;CHOS KYI DBYINGS LA MCHOG MED DE, ,DUS GSUM DAG TU STONG
NYID KYANG, ,MCHOG GIS CHOS RNAMS STON MDZAD PA, ,'DI NI 'JIG
RTEN MTHUN 'JUG YIN, ,ZHIG

PA MED CING SKYE MED LA, ,CHOS KYI DBYINGS DANG MNYAM GYUR KYANG,
,SREG PA'I BSKAL PA STON MDZAD PA, ,'DI NI 'JIG RTEN MTHUN 'JUG
YIN, ,CHOS KYI DBYINGS NI GRUB

MED DE, ,DE LA NGO BO NYID MED KYANG, ,'ON KYANG NGES PAR 'BYUNG
STON PA, ,'DI NI 'JIG RTEN MTHUN 'JUG YIN, ,GZIGS PA CI YANG MI
MNGA' YANG, ,LHAG MTHONG GIS

NI GZIGS GYUR CING, ,LTA BA THAMS CAD STON MDZAD PA, ,'DI NI 'JIG
RTEN MTHUN 'JUG YIN, ,CHOS RNAMS KUN LA BYED PA PO, ,SHIN TU YOD
PA MA YIN YANG, ,BYAS


@485A *, ,DANG MA BYAS STON MDZAD PA, ,'DI NI 'JIG RTEN MTHUN
'JUG YIN, ,MYA NGAN 'DAS DANG NAM MKHA' NI, ,RGYAL BA GRANGS SU
MA CHUD KYANG, ,KHAMS

KYI GRANGS RNAMS STON MDZAD PA, ,'DI NI 'JIG RTEN MTHUN 'JUG YIN,
,GRANGS MED STOBS RNAMS BRNYES GYUR LA, ,MTHU LAS NYAMS PA MI
MNGA' YANG, ,ZHABS 'BRING

PA DAG TSOL MDZAD PA, ,'DI NI 'JIG RTEN MTHUN 'JUG YIN, ,NAM YANG
BYIS PA'I BLO LDAN DANG, ,SANGS RGYAS 'DREN PA MI MNGA' YANG,
,BYIS PA DE DAG 'DUL MDZAD

PA; ;'DI NI 'JIG RTEN MTHUN 'JUG YIN, ,YON TAN LDAN PA THAMS CAD
KYI, ,PHA ROL DE BZHIN GSHEGS BYON KYANG, ,DE LA NGA NI GZHAN
ZHES PA, ,'DI NI 'JIG

RTEN MTHUN 'JUG YIN, ,MI SKYE BA NI RTAG TU SKYES, ,DE DAG RGYU
LAS BYUNG MIN YANG, ,MA RIG RKYEN GYIS 'BYUNG ZHES PA, ,'DI NI
'JIG RTEN MTHUN 'JUG YIN, ,RGYAL

PO RNYED DANG BKUR STI LAS, ,SGRIB PA MED PA NYID BRNYES LA,
,CHOG SHES PA NI STON MDZAD PA, ,'DI NI 'JIG RTEN MTHUN 'JUG YIN,
,GANG NA SEMS CAN 'DUL YOD

PAR; ;SNANG BA DER NI 'DREN PA RNAMS, ,DE DAG SPYOD PA STON MDZAD
PA, ,'DI NI 'JIG RTEN MTHUN 'JUG YIN, ,RIG PA GSUM GYIS TSOGS
BSAGS PA, ,RIG PA BSKYED


@485B PAR NGES PAR STON, ,'DI LA MTHONG BA CI YANG MED, ,'DI NI
'JIG RTEN MTHUN 'JUG YIN, ,'JIG RTEN SGRON MAS THAMS CAD DU,
,SKYE BO DPAG TU MED PA 'DUL, ,GLING BZHI

DAG KYANG STON MDZAD PA, ,'DI NI 'JIG RTEN MTHUN 'JUG YIN, ,'JIG
RTEN GSUM PO GANG NA YANG, ,CHOS GANG PHUNG PO GNAS PA MED, ,'ON
KYANG CHOS GRUB BKA' STZAL PA, ,

'DI NI 'JIG RTEN MTHUN 'JUG YIN, ,MTHA' GSUM GYI NI MTHAR SKYES
PA, ,DE BZHIN GSHEGS RNAMS STON MDZAD CING, ,SEMS CAN RNAMS LA
RAB STON PA, ,'DI NI

'JIG RTEN MTHUN 'JUG YIN, ,CHOS RNAMS KUN GYI RGYUD MKHYEN NAS,
,'CHI 'PHO SKYE BA RNAM SPANGS LA, ,DE DAG THAMS CAD STON MDZAD
PA, ,'DI NI 'JIG RTEN MTHUN

'JUG YIN, ,MI SKYE BA NI GANG MTHONG BA, ,MA RIG DE NI YE SHES
BGEGS, ,RIG PA BSKYED PAR STON MDZAD PA, ,'DI NI 'JIG RTEN MTHUN
'JUG YIN, ,RDZOGS PA'I SANGS

RGYAS GCIG YIN YANG, ,SEMS CAN YONGS SU SMIN BYA'I PHYIR, ,'BYUNG
BA DAG NI BSAM MI KHYAB, ,'DI NI 'JIG RTEN MTHUN 'JUG YIN, ,GANG
DAG MDO SDE 'DI 'DRA

'DI; ;PHYI MA'I DUS NA THOS 'GYUR ZHING, ,THE TSOM MED LA SHES
'GYUR BA, ,DE DAG SNGON GYI RGYAL BA MTHONG, ,'JIG RTEN MGON GYIS
DE GSUNGS NAS, ,SRAS PO 'JAM PA'I


@486A *, ,DBYANGS LA SOGS, ,RAB TU DGA' ZHING YI RANG TE, ,STON
PA'I BKA' LA MNGON BAR BSTOD, ,'PHAGS PA 'JIG RTEN GYI RJES SU
MTHUN PAR 'JUG

PA ZHES BYA BA THEG PA CHEN PO'I MDO RDZOGS SO,, ,,RGYA GAR GYI
MKHAN PO DZI NA MI TRA DANG, D'A NA SH'I LA DANG, ZHUS CHEN GYI
LO TZ'A BA BANDE YE SHES SDES BSGYUR CING ZHUS

TE; SKAD GSAR BCAD KYIS KYANG BCOS NAS GTAN LA PHAB PA,, ,,
