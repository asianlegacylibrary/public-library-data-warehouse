@395B RGYA GAR SKAD DU, AALPA DE BA T'A S'U TRA, BOD SKAD DU, LHA'I MDO
NYUNG DU, SANGS RGYAS DANG, BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS THOS PA DUS

GCIG NA, BCOM LDAN 'DAS MNYAN YOD NA RGYAL BU RGYAL BYED KYI TSAL
MGON MED ZAS SBYIN GYI KUN DGA' RA BA NA BZHUGS TE, DE NAS LHA
ZHIG BCOM LDAN 'DAS GA LA BA DER

SONG STE PHYIN NAS BCOM LDAN 'DAS KYI ZHABS LA MGO BOS PHYAG
BTZAL TE PHYOGS GCIG TU 'DUG GO, PHYOGS GCIG TU 'DUG NAS LHA DES
BCOM LDAN 'DAS LA ZHU BA ZHUS


@396A *, ,PA; TSUL KHRIMS GANG LAGS SPYOD PA GANG, ,YON TAN GANG
LAGS LAS GANG GIS, ,GNAS PA JI LTAR SHES RAB GANG, ,SKYE BO GANG
DAG MTHO RIS MCHI,,

LHA LA THUGS PA RTZE NYER BZUNG NAS, ,STON PAS DE LA LUNG BSTAN
PA, ,SKYE BO MTHO RIS GANG 'GRO BA, ,LHA KHYOD NGA LA RAB TU
NYON, ,SROG GCOD PA LAS PHYIR LDOG CING, ,KHRIMS

BZUNG YANG DAG SDOM LA DGA', ,GANG DAG 'BYUNG PO MI 'TSE BA,
,SKYE BO DE DAG MTHO RIS 'GRO, GANG DAG MA BYIN LEN SPONG ZHING,
,SBYIN PA GTONG LA RTAG DGA' STE, ,RKU BA SPONG

ZHING MI RKU BA, ,SKYE BO DE DAG MTHO RIS 'GRO, GZHAN GYI CHUNG
MA'I THAD MI 'GRO, LOG PAR G-YEM PA RNAM PAR SPONG, ,BDAG GI
CHUNG MAS CHOG SEMS PA, ,SKYE BO DE DAG MTHO

RIS 'GRO, ,GZHAN GYI DON LA RKU BYED DANG, ,BDAG GI PHYIR DANG
'JIGS PA'I PHYIR, ,RDZUN GYI TSIG RNAMS MI SMRA BA, ,SKYE BO DE
DAG MTHO RIS 'GRO, GROGS PO RTAG PAR 'BYED

BYED PA, ,PHRA MA'I TSIG RNAMS RAB SPONG ZHING, ,GANG DAG 'DUN
PAR RAB DGA' BA, ,SKYE BO DE DAG MTHO RIS 'GRO, RGYAGS LA RTEN
CING ZHE GCOD PA, ,TSIG RTZUB DAG NI RNAM

SPONG ZHING, ,'JAM PO'I TSIG TU GANG SMRA BA, ,SKYE BO DE DAG
MTHO RIS 'GRO, DON MED GNAS DANG LDAN PA YI, ,KYAL BA'I TSIG
RNAMS RAB SPONG ZHING, ,GANG YANG DUS SU CHOS


@396B SMRA BA, ,SKYE BO DE DAG MTHO RIS 'GRO; GRONG NGAM 'ON TE
DGON PA NA, ,GZHAN GYIS BDAG GIR BYAS PA LA, ,DE LA CHAGS SEMS
GANG MED LA, ,SKYE BO DE DAG MTHO RIS 'GRO, BYAMS PA'I

SEMS KYIS MI 'TSE ZHING, ,GNOD PAR SEMS PA MED PA YIS, ,SKYE BO
KUN LA MI GNOD PA, ,SKYE BO DE DAG MTHO RIS 'GRO, LAS DANG LAS
KYI RNAM SMIN DANG, ,GNYIS KA LA YANG GANG

DAD CING, ,YANG DAG LTA BA YANG DAG 'DZIN, ,SKYE BO DE DAG MTHO
RIS 'GRO, DGE BA'I CHOS RNAMS 'DI DAG NI, ,DKAR PO CHOS KYI LAM
BCU STE, ,GANG DAG YANG DAG 'DZIN 'GYUR

BA; ;SKYE BO DE DAG MTHO RIS 'GRO ,BRAM ZE MYA NGAN 'DAS PA DANG,
,DGRA DANG 'JIGS PA KUN 'DAS SHING, ,'JIG RTEN CHAGS MED BRGAL BA
NI, ,MANG PO YOD PAR MA MTHONG NGO,,

BCOM LDAN 'DAS KYIS DE SKAD CES BKA' STZAL NAS LHA DE YI RANGS
TE, BCOM LDAN 'DAS KYIS GSUNGS PA LA MNGON PAR BSTOD DO, ,LHA'I
MDO NYUNG DU RDZOGS SO,, ,,

ZHUS CHEN GYI LO TZ'A BA BANDE YE SHES SDES BSGYUR CING ZHUS TE
GTAN LA PHAB PA,,