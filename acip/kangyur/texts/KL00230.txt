@428B RGYA GAR SKAD DU, MA H'A
SANNI P'A T'A DA MA H'A Y'A NA S'U TR'ATTA TH'A GA TA SHR'I SA MA
YA N'A MA

MA H'A Y'A NA S'U TRA, BOD SKAD DU, 'DUS PA CHEN PO THEG PA CHEN
PO'I MDO SDE LAS DE BZHIN GSHEGS PA'I DPAL GYI DAM TSIG CES BYA
BA THEG PA CHEN PO'I MDO, BAM PO DANG PO, SANGS

RGYAS DANG, BYANG CHUB SEMS DPA' THAMS CAD LA PHYAG 'TSAL LO,
,'DI SKAD BDAG GIS THOS PA DUS GCIG NA, BCOM LDAN 'DAS TSANGS PA
CHEN PO'I PHUR BU MTHA' YAS MU MED PA

LUNG BSTAN PA, DRANG SRONG RNAMS KYI GNAS THUB PA'I RTEN RI THER
SGRA LA NYAN THOS KYI DGE 'DUN CHEN PO LA 'DI LTA STE, BCOM LDAN
'DAS KYI NYAN THOS BGRANG BA LAS 'DAS PA DAG DANG,

BYANG CHUB SEMS DPA'I DGE 'DUN CHEN PO 'DI LTA STE, PHYOGS BCU'I
SANGS RGYAS KYI ZHING THAMS CAD NAS DER 'DUS PA'I BYANG CHUB SEMS
DPA' SEMS DPA' CHEN PO BGRANG BA

LAS 'DAS PA DAG DANG THABS CIG TU BZHUGS SO, ,DE'I TSE 'KHOR 'DUS
PA CHEN PO DE NA DPAL LHA MO CHEN MO CHOS MNYAN PA'I PHYIR BCOM
LDAN 'DAS KYI SPYAN SNGAR THAG MI RING


@429A *, ,BA ZHIG NA 'DUG GO ,DE NAS DPAL LHA MO CHEN MO STAN LAS
LANGS TE BCOM LDAN 'DAS GA LA BA DE LOGS SU THAL MO SBYAR BA BTUD
NAS BCOM LDAN

'DAS LA 'DI SKAD CES GSOL TO, ,BTZUN PA BCOM LDAN 'DAS, 'DI NI,
SBYIN PA LAS BYUNG BA'I BSOD NAMS BGYI BA'I DNGOS PO'I GZINGS
KYIS SKYE BA'I RGYA MTSO LAS SGROL BAR

MI BGYID PA DAG MCHIS LAGS SO, ,DE CI'I SLAD DU ZHE NA, SANGS
RGYAS KYI ZHING NYON MONGS PA CAN SNYIGS MA LNGA DANG LDAN PA 'DI
NA SEMS CAN BSOD NAMS SU GDAGS PA DANG

BRAL BA DAG PHAL CHE LAGS TE, RGYU DE DANG, RKYEN DES NA BYANG
CHUB SEMS DPA' SEMS DPA' CHEN PO DAG 'DIR SEMS CAN RNAMS LA
SNYING RJE CHEN PO DAG SKYED PAR BGYID

LAGS SO, ,'DI NA SEMS CAN RNAMS GANG GIS NA RGYU MA MCHIS PAR
SMRA ZHING LONGS SPYOD DANG BRAL LA, TSOL KHROS SDUG BSNGAL ZHING
NYAM THAG PA DANG, DON MA MCHIS PAR 'BAD PA

DE DAG NI, SBYIN PA RNAM PAR BGED PA MA MCHIS PAR YONGS SU SMIN
PAR BGYID PA'I RNGO MI THOGS TE, DE LTA BAS NA, BDAG CAG GIS
SBYIN PA'I GO BGOS TE BRTZON 'GRUS BRTZAM PAR

BGYI ZHING, 'DI LTAR BDAG CAG GIS SBYIN PA'I GZINGS KYIS SKYE
BA'I RGYA MTSO LAS BSGRAL BAR BGYI'O, ,ZHES BYANG CHUB SEMS DPA'
SEMS DPA' CHEN PO DE DAG SBYIN PA LAS


@429B BYUNG BA'I BSOD NAMS KUN TU SBYOR BAR BGYI BA'I DNGOS POS
SANGS RGYAS KYI YE SHES KYI RGYA MTSO BLA NA MA MCHIS PA LA 'JUG
PAR BGYID PA NAS CHOS KYI RGYAL PO BLA NA MA MCHIS PAR DBANG
BSKUR

BA RAB TU THOB PAR BGYID PA'I BAR DU'O, ,BTZUN PA BCOM LDAN 'DAS,
'DI NA SEMS CAN RTAG PAR SMRA BA 'DI DAG LONGS SPYOD DANG, NYE
BAR SPYOD PA RGYA CHEN PO DANG BRAL LA TSOL KHROS SDUG

BSNGAL ZHING NYAM THAG PA DAG MCHIS TE, DE DAG TSUL KHRIMS RNAM
PAR BGED PA MA MCHIS PAR YONGS SU SMIN PAR BGYID PAR RNGO MI
THOGS PAS, 'DIR SEMS CAN RTAG PAR SMRA BA RNAMS

LA BYANG CHUB SEMS DPA' SEMS DPA' CHEN PO DE DAG SNYING RJE CHEN
PO DAG SKYED PAR BGYID CING, TSUL KHRIMS KYI GO BGOS PA'I GZINGS
KYIS SEMS CAN RTAG PAR SMRA BA 'DI DAG SKYE BA'I

RGYA MTSO 'DI LAS BSGRAL BAR BGYI'O, ,ZHES BYANG CHUB SEMS DPA'
SEMS DPA' CHEN PO DE DAG TSUL KHRIMS LAS BYUNG BA'I BSOD NAMS KUN
TU SPYOD PAR BGYID PA'I DNGOS PO SEMS CAN

RNAMS DGE BA BCU'I LAS KYI LAM GYIS YONGS SU SMIN PAR BGYID PA
DANG, SANGS RGYAS KYI YE SHES KYI RGYA MTSO BLA NA MA MCHIS PA LA
'JUG PAR BGYID PA NAS CHOS KYI RGYAL PO BLA NA MA

MCHIS PAR DBANG BSKUR BA RAB TU THOB PAR BGYID PA'I BAR DU'O,
,BTZUN PA BCOM LDAN 'DAS, 'DI NA SEMS CAN GANG DAG PHRA MA DANG,
TSIG RTZUB PO DANG, CHAGS SEMS DANG, GNOD


@430A *, ,SEMS KUN TU SPYOD PA'I YID KYIS DE DAG 'JIG TSOGS LA
LTA BA DANG LDAN ZHING LONGS SPYOD DANG, NYE BAR SPYOD PA DANG
BRAL LA, TSOL KHROS SDUG BSNGAL ZHING

NYAM THAG PA DAG MCHIS TE, SEMS CAN DE DAG RAB TU 'BYUNG BA'I
TSUL KHRIMS DANG, SDOM PA MA MCHIS PAR YONGS SU SMIN PAR BGYID
PAR RNGO MI THOGS PAS SEMS CAN PHRA MA

DANG, TSIG RTZUB PO DANG, CHAGS SEMS DANG, GNOD SEMS KUN TU SPYOD
CING, 'JIG TSOGS LA LTA BA DANG LDAN PA SPYOD PA DE DAG LA BYANG
CHUB SEMS DPA' SEMS DPA' CHEN

PO DE DAG SNYING RJE CHEN PO DAG SPYOD PAR BGYID DE, BCOM LDAN
'DAS, SEMS CAN DE DAG MI RTAG PA'I TSUL GYIS BSTAN PA LA 'JUG PAR
BGYID PA DANG, RAB TU 'BYUNG BA'I SDOM

PAS SEMS CAN RNAMS YONGS SU SMIN PAR BGYID PA'ANG BDAG CAG GIS
BZOD PA DANG, BRTZON 'GRUS BRTZAMS NAS BDAG CAG GIS RAB TU 'BYUNG
BA'I SDOM PA'I GZINGS

KYIS SKYE BA'I RGYA MTSO LAS BSGRAL BAR BGYI'O, ,ZHES BYANG CHUB
SEMS DPA' SEMS DPA' CHEN PO DE DAG TSUL KHRIMS LAS BYUNG BA'I
BSOD NAMS BGYI BA'I DNGOS PO RTAG PA'I

TSUL GYIS SEMS CAN RNAMS RAB TU 'BYUNG BA'I TSUL KHRIMS DANG,
SDOM PAS YONGS SU SMIN PAR BGYID DE, DE NAS BYANG CHUB SEMS DPA'
SEMS DPA' CHEN PO DE DAG SANGS


@430B RGYAS KYI YE SHES KYI RGYA MTSO BLA NA MA MCHIS PAR 'JUG
PAR BGYID PA NAS CHOS KYI RGYAL PO BLA NA MA MCHIS PAR DBANG
BSKUR BA THOB PAR BGYID PA'I BAR DU'O, ,BCOM LDAN 'DAS, BYANG

CHUB SEMS DPA' SEMS DPA' CHEN PO DAG BSAM GTAN DANG PO'I PHA ROL
TU PHYIN PA YONGS SU SBYONG ZHING SLOB PA NA BSAM GTAN GYI YAN
LAG RNAMS 'TSAL BA DANG, 'DOD PA'I

KHAMS LAS YANG DAG PAR 'DA' BA DANG, YAN LAG LNGA DANG LDAN ZHING
YAN LAG LNGA SPANGS PA DANG, RDZU 'PHRUL GYI RKANG PA BZHIS RNAM
PAR RTZE BA MNGON PAR 'TSAL BA DANG, SANGS

RGYAS BCOM LDAN 'DAS DE DAG THAMS CAD LA MCHOD PA DANG, BKUR STI
BGYI BA DANG, DAM PA'I CHOS MNYAN PA'I SLAD DU SANGS RGYAS KYI
ZHING THAMS CAD DU GLOG LTA BU'I SHUGS KYIS

MCHI BA LA MKHAS PA DANG, SEMS CAN RNAMS KYI LAM GSUM MO, ,GSUM
'DI LTA STE, LAS KYI LAM DANG, NYON MONGS PA'I LAM DANG, SDUG
BSNGAL GYI LAM DAG SKEM PAR

BGYID PA DANG, BSGOMS PA LAS BYUNG BA'I BSOD NAMS BGYI BA'I DNGOS
PO RDZOGS PAR BGYID PA DAG JI LTA BU LAGS, DE BZHIN DU BSAM GTAN
GYI PHA ROL TU PHYIN PA YONGS SU

RDZOGS PAR BGYID PA JI LTA BU LAGS, DE'I PHA ROL TU PHYIN PA DRUG
PO YONGS SU RDZOGS PAR 'GYUR BA DANG, MYUR DU BLA NA MED PA YANG
DAG PAR RDZOGS PA'I BYANG CHUB MNGON PAR


@431A *, ,RDZOGS PAR 'TSANG RGYA BAR 'GYUR BA DAG JI LTA BU LAGS,
BCOM LDAN 'DAS KYIS BKA' STZAL PA, DPAL CHOG SHES, LEGS SO, ,LEGS
SO, ,DPAL

CHOG SHES, KHYOD KYIS GANG GI TSE CHOS BZHI PO 'DI LA YONGS SU
RDZOGS PAR SPYAD CING GOMS PAR BYAS KYANG KHYOD KYIS SEMS CAN
GZHAN DANG, GANG ZAG GZHAN DAG GI DON DU

DE BZHIN GSHEGS PA LA DON 'DI 'DRI BAR SEMS PA, DPAL CHOG SHES,
DE'I PHYIR LEGS PAR NYON LA RAB TU YID LA ZUNGS SHIG DANG BSHAD
DO, ,BTZUN PA BCOM LDAN

'DAS; DE LTAR 'TSAL LO, ,ZHES BYA BA NAS BCOM LDAN 'DAS KYIS 'DI
SKAD CES BKA' STZAL TO, ,ZHES BYA BA'I BAR DU'O, ,DPAL CHOG SHES,
BYANG CHUB SEMS DPA'

SEMS DPA' CHEN PO DAG BSAM GTAN DANG PO'I PHA ROL TU PHYIN PA
YONGS SU SBYONG ZHING SLOB PA NA BSAM GTAN GYI YAN LAG RNAMS SHES
PA DANG, 'DOD PA'I KHAMS LAS

YANG DAG PAR 'DA' BA DANG, YAN LAG LNGA DANG LDAN ZHING YANG YAN
LAG LNGA SPANGS PA DANG, RDZU 'PHRUL GYI RKANG PA BZHIS RTZE BA
MNGON PAR SHES PA DANG, SANGS RGYAS BCOM

LDAN 'DAS DE DAG THAMS CAD LA MCHOD PA DANG BKUR STI BYA BA DANG,
DAM PA'I CHOS MNYAN PA'I PHYIR SANGS RGYAS KYI ZHING THAMS CAD DU
GLOG LTA BU'I SHUGS KYIS 'GRO BA LA


@431B MKHAS PA, SEMS CAN RNAMS KYI LAM GSUM PO LAS KYI LAM DANG,
NYON MONGS PA'I LAM DANG, SDUG BSNGAL GYI LAM DAG BSKAMS PA DANG,
BSGOMS PA LAS BYUNG BA'I BSOD

NAMS BYA BA'I DNGOS PO RDZOGS PAR BYED PA DANG, BSAM GTAN GYI PHA
ROL TU PHYIN PA YONGS SU RDZOGS PAR BYED PA DANG, DE'I PHA ROL TU
PHYIN PA DRUG PO YONGS SU RDZOGS PAR 'GYUR

BA DANG, MYUR DU BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR 'GYUR BA DAG JI LTA BU
YIN ZHE NA, DPAL CHOG SHES, 'DI LA BYANG CHUB

SEMS DPA' SEMS DPA' CHEN PO DAG THAMS CAD KYI DANG POR DBUGS
RNGUB PA DANG, DBUGS 'BYUNG BA'I MTSAN MA'I DMIGS PA THAMS CAD LA
SEMS GTOD PAR BYED DE, DE

G-YENG BA MED PA'I SEMS KYIS DBUGS RNGUB PAR BYED DO, ,DBUGS
'BYUNG BAR BYED DO, ,DE DANG POR DBUGS RNGUB PA'I SEMS KYIS SEL
BAR BYED PA DE DAG NI, DE'I RNAM PAR RTOG PA

YIN NO; ;DE NGES PAR 'BYUNG BA NA DBUGS 'BYUNG BA'I SEMS KYIS SEL
BA DE DAG NI, DE'I RNAM PAR DPYOD PA YIN NO, ,DE LA DGA' ZHING
TSIM PA GANG YIN PA DANG, SEMS RTZE GCIG PA

NYID GANG YIN PA DANG, G-YENG BA MED PA GANG YIN PA DES NA DE
NGES PAR 'BYUNG BA LA GNAS SHING RNAM PAR RTOG PA DANG, RNAM PAR
DPYOD PA SPONG BA'I SEMS DANG LDAN PA YIN NO, ,DE


@432A *, ,LTAR NA DER DES RNAM PAR RTOG PA DANG, RNAM PAR DPYOD
PA DANG BCAS PA'I BSAM GTAN DANG PO THOB PA YIN NO, ,DE LA MTSAN
MA 'DI DAG 'BYUNG STE, DE'I

LUS THAMS CAD G-YO BAR 'GYUR RO, ,DRO BAR 'GYUR RO, ,DER DE 'DOD
PA'I 'DUN PA'I SGRIB PA SPONG BA YIN NO, ,DE MI DGE BA'I CHOS
THAMS CAD GNON PAR BYED DO, ,DE GANG GI

TSE BRTZON PA DRAG PO YID LA BYED CING GNAS PA DES NA DE RNAM PAR
RTOG PA DANG, RNAM PAR DPYOD PA NYE BAR ZHI BA YIN TE, DES NA
RNAM PAR RTOG PA DANG, RNAM PAR DPYOD PA MED

PA'I BSAM GTAN GNYIS PA THONG BA YIN NO, ,DE LTAR DE'I LUS THAMS
CAD SHIN TU SIM PA DANG, BDE BA DANG, TSIM PAR 'GYUR BA NI, DPER
NA, 'O MA 'JAM TZAM GYIS LUS

LA GCIG CAR BLUGS NA BDE BA MYONG BA BZHIN NO, ,DES BDAG NI, 'DI
LTAR GYUR PAR SHES TE, DES ZANG ZING MED PA'I DGA' BA DANG, BDE
BA DE LTA BU DANG LDAN NO SNYAM DU SHES

SO; ;BYANG CHUB SEMS DPA' DES DKON MCHOG GSUM LA DAD PA THOB NAS
DE 'DI SNYAM DU BDAG GIS NI, SEMS CAN THAMS CAD KYI DON DU GO CHA
CHEN PO BGOS NAS BSAM GTAN

LA'ANG MNGON PAR BRTZON PAR BYA ZHING BDAG GIS CI NAS KYANG LUS
DANG SEMS KYI BDE BA'ANG DOR BAR BYA'O SNYAM DU SEMS SO, ,BYANG
CHUB SEMS DPA' SEMS DPA' CHEN PO DE


@432B DBUGS RNGUB PA DANG, DBUGS 'BYUNG BA GOMS PAR BYA BA SEMS
KYI DMIGS PA DAG 'DOR BAR BYED DO, ,DE SNA'I RTZE MOR SEMS GTOD
PAR BYED DE GANG GIS 'JUG PA DANG, NGES

PAR 'BYUNG BA DBUGS RNGUB PA DANG, DBUGS 'BYUNG BA LA GNAS PA'I
SEMS KYIS NYE BAR RTOG PAR BYED DO, ,DE SEMS DE'I SKAD CIG MA LA
ZHIG PA DANG, SKYE BA DANG, 'JIG PA NYE

BAR RTOG PAR BYED DE, SEMS DANG, YID DANG, RNAM PAR SHES PA DANG,
PHUNG PO DANG, KHAMS DANG, SKYE MCHED THAMS CAD LA CHU ZLA DANG,
MIG YOR DANG, SMIG RGYU LTA BU DANG,

GLOG LTA BU DANG, BDAG PO MED PA DANG, THAMS CAD SKAD CIG MA 'JIG
PA DANG LDAN PAR RTOGS TE, DE DE LTAR DGA' BA DANG, BDE BA RAB TU
GTONG BAR BYED DE, DES DER BSAM

GTAN GSUM PA'ANG THOB PA YIN NO, ,GANG DU CHOS DE DAG 'PHEL BZHIN
DU 'GOG PA YID LA BYED PA'I SEMS KYIS BSAM GTAN BZHI PA RDZOGS
PAR BYAS TE GNAS PA DE LA MTSAN

MA 'DI DAG 'BYUNG STE, DES MIG GNYIS KA BTZUMS KYANG NYI MA'I
SNANG BA CHEN PO LTA BUR SNANG BA DAG YANG DAG PAR LTA BAR BYED
PA NA, DE 'DI SNYAM DU MTSAN MA'I STOBS SNANG BA'I

RKYEN LAS SEMS CAN THAMS CAD KYI PHUNG PO DANG, KHAMS DANG, SKYE
MCHED DANG, NYON MONGS PA DANG, NYE BA'I NYON MONGS PA RNAM PAR
'PHEL ZHING 'NGAR [?] BAS BDAG GIS CI NAS


@433A *, ,KYANG YID LA BYED PA'I SEMS KYI DMIGS PA'I SNANG BA DAG
DOR BAR BYA'O SNYAM DU SEMS SO, ,DE DER DE'I TSOR BA DANG, 'DU
SHES DANG, SEMS PA DANG,

REG PA GANG YIN PA YID LA BYED PA KUN TU BYUNG BA DAG SKYE ZHING
'JIG PA DANG, 'GOG PA'I TSUL GYIS RAB TU ZHI BAR BYED LA, 'GOG
PA'I GRONG KHYER SHIN TU YONGS SU DAG

PAR 'JUG PAR YANG BYED DO, ,DE LUS DANG, NGAG DANG, YID LA BYED
PA SHIN TU SBYANGS PA LA GNAS SO, ,YANG DE LAS KYANG LDANG NGO,
,YANG NA DBUGS RNGUB PA DANG, DBUGS

'BYUNG BA'I MTSAN MA DAG 'DZIN PAR BYED LA, REG PA YID LA BYED
PAS MTSAN MA LA NYE BAR RTOG PAR YANG BYAD DO, ,YANG STONG PA
NYID KYI TING NGE 'DZIN LA 'JUG PAR YANG BYED

LA; YANG NA DBUGS RNGUB PA DANG, DBUGS 'BYUNG BA'I SKYE BA DANG,
'JIG PA MTSAN MA'I DMIGS PA YANG DAG PAR LTA BAR BYED DO, ,SMON
PA'I TING NGE 'DZIN DE LA'ANG

GNAS LA, YANG NA DBUGS RNGUB PA DANG, DBUGS 'BYUNG BA'I ZHI BA
DANG, 'GOG PA LA YANG DAG PAR LTA BAR YANG BYED DO, ,MTSAN MA MED
PA'I TING NGE 'DZIN LA GNAS

PA DE BZHIN DU DRAN PA NYE BAR GZHAG PA BZHI SGOM PA'ANG YONGS SU
RDZOGS PAR 'GYUR RO, ,DE LA RNAM PAR THAR PA GSUM SGOM PA YONGS
SU RDZOGS PAR YANG 'GYUR LA,


@433B YANG NA DBUGS RNGUB PA DANG, DBUGS 'BYUNG BAR MI SMON CING
'JIG PA'I TSUL GYI DMIGS PAS NYE BAR RTOG PAR YANG BYED DO, ,DE
LA YANG DAG PA'I SPONG BA BZHI SGOM PA YONGS SU RDZOGS

PAR YANG 'GYUR LA, YANG NA DBUGS RNGUB PA DANG, DBUGS 'BYUNG BA'I
SKYE BA DANG, NUB PA'I MTSAN MA LA NYE BAR RTOG PAR YANG BYED DO,
,DE RDZU 'PHRUL GYI RKANG PA BZHI SGOM PA YONGS

SU RDZOGS PAR YANG 'GYUR LA, YANG NA DBUGS RNGUB PA DANG, DBUGS
'BYUNG BA'I MTSAN MA LA DMIGS PAS NYI ZER GYI RDUL DANG 'DRA BAR
PHYE MAR BRLAGS PA BZHIN DU RANG GI

LUS LA NYE BAR RTOG PAR YANG BYED DO, ,DE DBANG PO LNGA SGOM PA
YONGS SU RDZOGS PAR YANG 'GYUR LA, YANG NA DBUGS RNGUB PA DANG,
DBUGS 'BYUNG BA SKYE BA DANG, NUB PA'I TSUL GYIS

'DU BYED GSUM LA NYE BAR RTOG PAR YANG BYED DO, ,DE STOBS LNGA
SGOM PA YONGS SU RDZOGS PAR YANG 'GYUR LA, YANG NA DBUGS RNGUB PA
DANG, DBUGS 'GYUNG BA'I TSOR BA'I MTSAN MA

GSAL BA'I TSUL GYIS PHUNG PO DAG LA ZHI BA DANG, NYE BAR ZHI BAR
RTOG PAR YANG BYED DO, ,DE BZHIN DU BYANG CHUB KYI YAN LAG BDUN
SGOM PA YONGS SU RDZOGS PAR YANG 'GYUR LA, YANG NA

DBUGS RNGUB PA DANG, DBUGS 'BYUNG BA'I RLUNG GI RNAL 'BYOR YID LA
BYED PAS SA'I KHAMS GZUGS SU SNANG BA THAMS CAD RDUL DU BRLAGS TE
GTOR NAS MTSAN MA MED PA, LUS


@434A *, ,PA MED PA, BRJOD DU MED PA, MTSAN NYID MED PA, RNAM PAR
RIG PA MED PA, 'DU BYED GSUM ZHI BA, NYE BAR ZHI BA, 'GAGS PA,
DMIGS PA MED PA'I

TING NGE 'DZIN DAG RAB TU THOB BO, ,BSAM GTAN LA RNAM PAR RTZE
BA'I TING NGE 'DZIN DE LTA BU DE NI, BYANG CHUB SEMS DPA' SEMS
DPA' CHEN PO RNAMS KYI BSAM GTAN GYI PHA

ROL TU PHYIN PA YONGS SU SBYONG BA THUN MONG YIN LA, BSAM GTAN
GYI PHA ROL TU PHYIN PA YONGS SU SBYONG BA NA NYAN THOS DANG,
RANG SANGS RGYAS THAMS CAD KYI 'ANG THUN MONG YIN

NO; ;GANG DAG KHA CIG DE LA GNAS NA RGYUN DU ZHUGS PA'I 'BRAS BU
LA GNAS PA YIN NO, ,BTZON 'GRUS ZHAN PA KHA CIG NI, NYAN THOS KYI
CHOS RNAMS LA 'PHEL LO, ,KHA CIG

NI; DGRA BCOM PA'I 'BRAS BU LA GNAS PA'I BAR DU'O, ,GANG DAG
BYANG CHUB SEMS DPA' SEMS DPA' CHEN PO SNYING RJE CHEN PO DANG
LDAN PA, 'BAD PA BRTAN PA, SEMS CAN

THAMS CAD LA LTA BA, BSOD NAMS DANG, SHES RAB KYI TSOGS DPAG TU
MED PA GOMS PAR BYAS TE BSAM GTAN YONGS SU SPYOD PAS RNAM PAR
RTZE BA'I TING NGE 'DZIN GYI

RNAL 'BYOR DE LTA BU DE LA GNAS NAS RNAM PAR LDOG PAR YANG MI
BYED LA, NYAN THOS KYI NGES PA LA 'JUG PAR YANG MI BYED DO,
,BYANG CHUB SEMS DPA' SEMS DPA' CHEN PO


@434B DE DAG GO CHA CHEN BGOS NAS BSAM GTAN GYI PHA ROL TU PHYIN
PA DANG, SO SO YANG DAG PAR RIG PA LA SBYOR BA YONGS SU SPYOD PA
LA GNAS PA NAS BSAM GTAN GYI PHA ROL TU PHYIN PA

RDZOGS PAR BYED PA DANG, DE PHA ROL TU PHYIN PA DRUG PO YONGS SU
RDZOGS PAR 'GYUR BA'I BAR DU'O, ,DPAL CHOG SHES, YUL 'KHOR DE NA
DGE SLONG DANG, DGE SLONG MA DANG, DGE

BSNYEN DANG, DGE BSNYEN MA DANG, NYAN THOS KYI THEG PA LA YANG
DAG PAR ZHUGS PA DANG, RANG SANGS RGYAS KYI THEG PA LA YANG DAG
PAR BZHUGS PA DANG, THEG PA CHEN PO LA YANG DAG PAR

ZHUGS PA'I RIGS KYI BU DANG RIGS KYI BU MO DAG BSAM GTAN YONGS SU
SBYONG BAS RNAM PAR RTZE BA YID LA BYED PA DI LTA BU DAG GIS GNAS
PA NAS YUL 'KHOR DE LHA'I DBANG PO THAMS

CAD KYIS LEGS PAR BSRUNGS PAR 'GYUR RO, ,YUL 'KHOR DE KLU'I DBANG
PO DANG, GNOD SBYIN GYI DBANG PO DANG, LHA MA YIN GYI DBANG PO
DANG, NAM MKHA' LDING GI DBANG PO DANG, MI

'AM CI'I DBANG PO DANG, LTO 'PHYE CHEN PO'I DBANG PO DANG, YI
DVAGS KYI DBANG PO DANG, SHA ZA'I DBANG PO THAMS CAD KYIS LEGS
PAR BSRUNGS PAR 'GYUR RO, ,DE NA TING NGE 'DZIN DE LTA BU

DANG LDAN PA'I SBYIN GNAS DAG 'KHOD PA'I BAR DU'O, ,YUL 'KHOR
DE'I RGYAL PO'ANG YID DANG 'THAD PA'I CHOS BCU THOB PAR 'GYUR TE,
BCU GANG ZHE NA, NAD MED PA DANG, NAD THAMS CAD


@435A *, ,RAB TU ZHI BA DANG, TSE RING BA DANG, GZUGS BZANG BA
DANG, MDOG BZANG PO DANG LDAN PA DANG, YAN LAG DANG NYING LAG
SDUG PA DANG, 'KHOR SKYE BO

BZANG BA DANG, LAS KYI MTHA' LEGS PAR SPYAD PA SPYOD PA DANG,
BYAMS PA DANG SNYING RJE LA SBYOR BA DANG, SNYAN PAR GRAGS PA DAG
STE, TING NGE 'DZIN DE LTA BU DAG DANG LDAN

PA'I SBYIN GNAS SNOD DU GYUR PA, MTHO RIS SU 'GRO BA'I YUL 'KHOR
DE NI, YON TAN DANG, PHAN YON CHEN PO BCU PO DE DAG GIS RGYA PAR
'GYUR RO, ,RANG GI DPUNG DANG,

GZHAN GYI DPUNG DANG, CHOM RKUN DANG, MI RGOD DANG, RI DVAGS
DANG, STAG DANG, SBRANG MA DANG, SHA SBRANG DANG, PHYE MA LEB
DANG, CHAR CHES PA DANG, THAN CHES PA DANG,

DUS MA YIN PA'I RLUNG DANG, LHAGS PA DANG, NYI MAS GDUNGS PA
DANG, TSA BA'I REG PA DAG GIS GNOD PA MI 'GYUR RO, ,YUL 'KHOR DE
SA GZHI MNYAMS TE, DGON PA DANG,

GTZONG RONG MED DO, ,TSA BA DANG, KHA BA MED DO, ,DE NA SA BON
SNA TSOGS DAG 'PHEL LO, ,'BRU DANG, SMAN DANG, RTZVA DANG, SHING
DANG, SHING LJON PA DANG, CHU DAG PHUN SUM TSOGS

SHING CHUD MI ZA BA 'BYUNG NGO, ,DE NA ME TOG DANG, SMAN DANG,
'BRU DANG, RO RNAMS CHUD MI ZA BAR PHUN SUM TSOGS PAR 'GYUR RO,
,YUL 'KHOR DER YID DU MI 'ONG BA'I SGRA DANG,


@435B PHYI DGRA DANG, NANG 'KHRUG GI DPUNG DAG DANG, LO NYES
DANG, NAD DANG, DUS MA YIN PA'I NAD DANG, 'CHI BA DAG MI 'BYUNG
NGO, ,DE NAS SEMS CAN RNAMS TSE RING ZHING KHA DOG DANG LDAN NO,,

BDE BA MANG ZHING SEMS LA RNYOG MA MED DO, ,RTZE DGA' DANG
MTSUNGS PAR LDAN ZHING CHOS SPYOD LA MTHO RIS DAG LA GZHOL LO,
,YUL 'KHOR DE NA SBYIN GNAS SNOD DU GYUR PA DAG RNAL

'BYOR YID LA BYED PA DANG MTHUN PAR MNGON PAR DGA' BA DANG BCAS
PAS GNAS SO, ,DE NA BZA' BTUNG GI LONGS SPYOD MA TSANG BA MED DO,
,'BYUNG BA CHEN PO YID DU 'ONG BA DAG GIS

BRTAN TO, ,DBANG PO DANG, KHAMS DAG RGYAS SHING MI MTHUN PA MED
DO, ,YUL 'KHOR DE NA MI RNAMS DPA' ZHING DRAN PA DANG LDAN LA,
BYAMS PA DANG SNYING RJE DANG LDAN ZHING MTHO RIS DAG

LA GZHOL LO, ,DPAL CHOG SHES, ,YUL 'KHOR DE CHOS BCU PO DE DAG
GIS LEGS PAR BRGYAN PA YIN NO, ,DPAL CHOG SHES, BYANG CHUB SEMS
DPA' RNAMS KYI LAS KYI SGRIB PA NI,

'DI YIN TE, THEG PA CHEN PO GTONG BA DANG, SLU ZHING NYAN THOS
KYI SA LA 'JOG PAR BYED PA'O, ,SEMS CAN THAMS CAD YONGS SU SMIN
PAR BYA BA'I PHYIR NYAN THOS KYI BSAM GTAN DANG,

TING NGE 'DZIN GYIS RNAM PAR RTZE BA'I PHA ROL TU PHYIN PA NI, DE
LTA BU YIN NO, ,NYAN THOS GANG DAG GIS BSAM GTAN GYI YAN LAG
YONGS SU RDZOGS PAR MI SHES PA DE DAG NI, KHAMS


@436A *, ,GSUM GYI BTZON RA'I GNAS KYI YAN LAG LNGA MA SPANGS
SHING YAN LAG LNGA DANG LDAN PA YIN NO, ,GANG DAG KHAMS GSUM LAS
YANG DAG PAR 'DAS PA,

MI SLOB PA'I SA LA RAB TU GNAS PA, RNAM PAR THAR PA BRGYAD LA
BSAM GTAN PAS RNAM PAR RTZE BA, MNGON PAR SHES PA PHA ROL TU
PHYIN PA THOB PA, BSKAL PAS NGES PAR

'BYUNG BA, SANGS RGYAS BCOM LDAN 'DAS THAMS CAD KYI ZHAL NAS
SKYES PA, CHOS DANG LDAN ZHING CHOS KYI SPRUL PA DE DAG GIS NI,
SANGS RGYAS BCOM LDAN 'DAS DAG LA

MCHOD PA DANG, BKUR STI BYA BA DANG, CHOS MNYAN PA'I PHYIR SANGS
RGYAS KYI ZHING GZHAN DAG TU 'GRO BAR YANG MI NUS LA SEMS CAN
GZHAN DAG DANG, GANG ZAG GZHAN

DAG GI LAM GSUM PO DAG KYANG BSKAM PAR MI NUS SO, ,GANG NA NYAN
THOS BSAM GTAN GYI RNAM PAR RTZE BA MNGON PAR SHES PA DAG NI, DE
LTA BU YIN LA, YUL 'KHOR DE'I

YON TAN DANG PHAN YON NI, DE LTA BU YIN TE, SNGAR JI SKAD GSUNGS
PA LTA BU'O, ,'DUS PA CHEN PO THEG PA CHEN PO'I MDO BCO LNGA PA
RI'I SNYING PO'I LE'U LAS, NYAN THOS MTSON PA STE

DANG PO RDZOGS SO,, ,,DPAL CHOG SHES, DE LA JI LTAR NA, BYANG
CHUB SEMS DPA' SEMS DPA' CHEN PO RNAMS DANG, NYAN THOS DANG, RANG
RGYAL THAMS CAD KYI


@436B BSAM GTAN GYI PHA ROL TU PHYIN PA YONGS SU SBYONG BA THUN
MONG DUG ZHAG PA DANG, GANG GIS BYANG CHUB SEMS DPA' SEMS DPA'
CHEN PO DAG PHA ROL TU PHYIN PA LHAG MA LNGA PO 'DI DAG

YONGS SU RDZOGS PAR BYED CE NA, DPAL CHOG SHES, BYANG CHUB SEMS
DPA' SEMS DPA' CHEN PO 'DI DAG DBUGS RNGUB PA DANG, DBUGS 'BYUNG
BA THAMS CAD DU NYE BAR LEN

PA'I PHUNG PO LNGA PO DAG GI SKYE BA DANG, 'JIG PA LA RTOG PAR
BYED DE, DES NA SRED PA DANG, CHAGS BDAG SKEM PAR YANG BYED LA
NGES PA LA 'JUG PAR YANG MI BYED DO, ,RDZU 'PHRUL GYI

RKANG PA BZHIS RNAM PAR RTZE BA MNGON PAR SHES PA'ANG YIN NO,
,SANGS RGYAS BCOM LDAN 'DAS DE DAG THAMS CAD LA MCHOD PA DANG,
BKUR STI BYA BA DANG, DAM PA'I CHOS MNYAN

PA'I PHYIR SANGS RGYAS KYI ZHING THAMS CAD DU GLOG LTA BU'I SHUGS
KYIS 'GRO BA LA MKHAS PA'ANG YIN NO, ,SEMS CAN RNAMS KYI LAM GSUM
PO LAS KYI LAM DANG, NYON MONGS

PA'I LAM DANG, SDUG BSNGAL KYI LAM DAG SKEM PAR YANG BYED DO,
,'DOD PA'I KHAMS LAS YANG DAG PAR 'DA' BAR YANG BYED LA, 'DOD
PA'I KHAMS DAG GTONG BAR YANG MI BYED DO, ,

SEMS CAN THAMS CAD YONGS SU SMIN PAR BYA BA'I PHYIR 'GRO BA SNA
TSOGS KYI SKYE BA'I SA DAG STON PAR YANG BYED LA, MNGAL GYI NYES
PAS GOS PAR YANG MI BYED DO, ,SEMS CAN


@437A *, ,RNAMS KYI NYON MONGS PA'I DRA BA GCOD PAR YANG BYED LA,
SEMS CAN RNAMS DMIGS PAR YANG MI BYED DO, ,DPAL CHO GA SHES, 'DI
LA BYANG CHUB

SEMS DPA' SEMS DPA' CHEN PO DAG DBUGS RNGUB PA DANG, DBUGS 'BYUNG
BA PHAN TSUN MI 'DRA BA LA JI LTA BA BZHIN RTOG PAR YANG BYED LA,
'PHRAL 'PHRAL DU DE SHES PAR

YANG MI BYED DO, ,DBUGS RNGUB PA DANG, DBUGS 'BYUNG BA'I GZUGS
NYE BAR LEN PA'I PHUNG PO DANG, DE BZHIN DU TSOR BA DANG, 'DU
SHES DANG, 'DU BYED RNAMS DANG, DE BZHIN DU DBUGS

RNGUB PA DANG, DBUGS 'BYUNG BA'I RNAM PAR SHES PA NYE BAR LEN
PA'I PHUNG PO DAG LA JI LTA BA BZHIN DU'ANG RAB TU SHES SHING
'BUGS RNGUB PA'ANG GZHAN LA, DBUGS 'BYUNG

BA'ANG GZHAN NO, ,DBUGS RNGUB PA SO SO YANG DAG PAR RIG PA'ANG
GZHAN LA, DBUGS 'BYUNG BA SO SO YANG DAG PAR RIG PA'ANG GZHAN NO,
,DBUGS RNGUB PA'I TSOR BA DANG, 'DU

SHES DANG, SEMS PA YID LA BYED PA'ANG GZHAN LA, DBUGS 'BYUNG BA'I
TSOR BA DANG, 'DU SHES DANG, SEMS PA YID LA BYED PA'ANG GZHAN NO,
,DBUGS RNGUB PA'I SEMS

PA'ANG GZHAN LA, DBUGS 'BYUNG BA'ANG GZHAN NO, ,GANG GI TSE DBUGS
RNGUB PAS SO SO YANG DAG PAR RIG PA DE'I TSE DBUGS 'BYUNG BA SO
SO YANG DAG PAR RIG PA MA YIN NO, ,GANG GI


@437B TSE DBUGS 'BYUNG BA SO SO YANG DAG PAR RIG PA DE'I TSE
DBUGS RNGUB PA SO SO YANG DAG PAR RIG PA MA YIN NO, ,'KHOR BA'I
'KHOR LO DUM BU GSUM PAR TSOR BA DANG, 'DU SHES

DANG, SEMS PA YID LA BYED PA'ANG DE LTA BU YIN TE, 'JUG PA'I
RGYUS NA BAR CHAD MED PAR SKYE BA'I RGYA MTSOR BDAS SHING THAR
PAR YANG MI BYED DO, ,YANG DANG YANG SKYE BAR BYED DO, ,RGA BAR
BYED

DE; ;'CHI BAR BYED DO, ,YANG SKYE BAR YANG BYED DO, ,CHOS GANG
'DI DAG MNGON PAR RDZOGS PAR SANGS RGYAS PA DES NA RGA SHI LAS
DES PAR 'BYUNG BA DAG YANG DAG PA JI LTA BA BZHIN RAB TU

SHES SO; ;DE DAG DBUGS RNGUB PA DANG, DBUGS 'BYUNG BA YANG DAG PA
JI LTA BA BZHIN NYE BAR RTOG PAR MI BYED DO, ,'DI LTAR SRID PA'I
RGYA MTSO'I SGO DAG GI DBUGS RNGUB PA DANG,

DBUGS 'BYUNG BA 'JUG PA DANG, NGES PAR 'BYUNG BAR YANG BYED DO,
,DE BZHIN DU BA SPU'I KHUNG BU'I SGO 'BUM PHRAG KHRAG KHRIG DGU
BCU RTZA DGU SNYED THAMS CAD KYI DBUGS RNGUB PA DANG,

DBUGS 'BYUNG BA 'JUG PA DANG, NGES PAR 'BYUNG BAR BYED KYANG PA
SPU'I KHUNG BU'I SGO 'BUM PHRAG KHRAG KHRIG DGU BCU RTZA DGU DE
DAG NYAMS PAR YANG MI MNGON NO, ,RGYAS PAR YANG MI

MNGON NO, ,SNGON GYI MTHA' DANG, PHYI MA'I MTHA' DANG, THOG MA
DANG, BAR MA DANG, THA MA'ANG MI MNGON NO, ,'JUG PA DANG, 'BYUNG
BA'ANG MI MNGON NO, ,DE 'DI SNYAM DU BDAG GIS CI


@438A *, ,NAS KYANG BA SPU'I KHUNG BU THAMS CAD KYI DBUGS RDUB PA
DANG, DBUGS 'BYUNG BA DE LA SKYE BA DANG, 'JIG PA'I TSUL GYIS
SKYE 'JIG GI MTSAN NYID LA

BRTZON PA DANG LDAN PAR GNAS PAR BYA'O SNYAM DU SEMS TE, BYANG
CHUB SEMS DPA' SEMS DPA' CHEN PO DE RMA'I SGO DGU'I DBUGS RDUB PA
DANG, DBUGS 'BYUNG BA'I SKYE

BA DANG, 'JIG PA LA SBYOR ZHING SO SOR RTOG PAR BYED DO, ,DE
BZHIN DU BA SPU'I KHUNG BU'I SGO 'BUM PHRAG KHRAG KHRIG DGU BCU
RTZA DGU SNYED RE RE'I BA SPU'I KHUNG BU'I DBUGS RDUB

PA DANG, DBUGS 'BYUNG BA'I SKYE BA DANG, 'JIG PA'I MTSAN NYID LA
BRTZON PA DANG LDAN PAR GNAS PAR BYED DO, ,YANG NA DE BA SPU'I
KHUNG BU'I SGO SKRA'I NYAG MA TZAM DU CHUNG BAR

RTOG NA'ANG DER DBUGS RDUB PA DANG, DBUGS 'BYUNG BA RGYU BA DE
DAG CHUNG BAR YANG MTHONG NGO, ,YANG NA CHE BAR RTOG NA'ANG YUNGS
'BRU CHEN PO TZAM DU YANG DAG PAR RJES SU MTHONG

NGO, ,YANG NA SKYU RU RA TZAM DU RTOG NA'ANG SKYU RU RA TZAM DU
MTHONG NGO, ,YANG NA BA SPU'I KHUNG BU RE RE LA BIL BA'I 'BRAS BU
TZAM DU RTOG NA'ANG BIL BA'I 'BRAS BU TZAM DU MTHONG NGO, ,YANG
NA DPAG

TSAD STONG TZAM DU RTOG NA'ANG DPAG TSAD STONG TZAM DU MTHONG
NGO, ,YANG NA GLING BZHI PA GCIG TZAM DU RTOG NA'ANG GLING BZHI
PA GCIG TZAM DU MTHONG NGO, ,YANG NA BA SPU'I KHUNG BU RE RE LA
RGYA CHE BAR RTOG NA'ANG RGYA CHE


@438B PAR YANG DAG PAR RJES SU MTHONG NGO, ,DE BZHIN DU MIG GI
TSAD LA'ANG SBYAR BAR BYA'O, ,GANG DU RGA SHI DANG 'BREL BA'I
SEMS CAN DAG BAR CHAD MED PAR 'KHOR BA'I CHU BOR BDAS

PAS SDUG BSNGAL RNAM PA SNA TSOGS DAG NYAMS SU MYONG BA NA, DE
'DI SNYAM DU BDAG GIS CI NAS KYANG RNAM PA THAMS CAD DU GZUGS KYI
'DU SHES DAG DOR BAR BYA'O SNYAM DU SEMS TE,

DE RLUNG GI KHAMS LA SEMS NYE BAR GTOD PAR BYED DO, ,DE RNAM PA
THAMS CAD DU GZUGS KYI 'DU SHES DAG SPONG BAS DES BRJOD DU MED
PA'I TING NGE 'DZIN RAB TU THOB STE, DE NI,

NYAN THOS DANG, RANG RGYAL BA THAMS CAD KYI SA MA YIN NO, ,DE LA
SA'I KHAMS MI DMIGS SO, ,CHU'I KHAMS MI DMIGS SO, ,ME'I KHAMS MI
DMIGS SO, ,RLUNG GI KHAMS MI

DMIGS SO, ,NAM MKHA'I KHAMS MI DMIGS SO, ,RNAM PAR SHES PA'I
KHAMS MI DMIGS SO, ,PHUNG PO DANG, KHAMS DANG, SKYE MCHED RNAMS
RGYU BA MI DMIGS SO, ,SNGON

GYI MTHA' MI DMIGS SO, ,PHYI MA'I MTHA' MI DMIGS SO, ,'JIG RTEN
'DI MI DMIGS SO, ,'JIG RTEN PHA ROL MI DMIGS SO, ,LEGS PAR SPYAD
PA DANG, NYES PAR SPYAD PA'I

LAS RNAMS KYI 'BRAS BU RNAM PAR SMIN PA MI DMIGS SO, ,SKYE BA MI
DMIGS SO, ,'JIG PA MI DMIGS SO, ,KUN NAS NYON MONGS PA MI DMIGS
SO, ,RNAM PAR BYANG BA MI DMIGS


@439A *, ,SO; ;BYANG CHUB SEMS DPA' SEMS DPA' CHEN PO DE ZHI BA
LA GNAS PA DE DAG GIS GNAS SO, ,GAL TE CHOS THAMS CAD STONG PA
NYID BRJOD DU MED

PA'I TING NGE 'DZIN 'DIS BSKAL PA TSAD MED PAR BYIN GYIS RLOB PAR
'DOD NA'ANG DE BZHIN DU TING NGE 'DZIN GYI STOBS KYIS BYIN GYIS
RLOB BO, ,DE CHOS THAMS CAD STONG PA NYID

BRJOD DU MED PA'I TING NGE 'DZIN 'DIS BSKAL PA TSAD MED PAR GNAS
PAR 'DOD NA'ANG DE BZHIN DU GNAS PAR BYED DO, ,'DI LTAR SEMS CAN
YONGS SU SMIN PAR BYA BA'I PHYIR

PHA ROL TU PHYIN PA DRUG YONGS SU RDZOGS PAR BYED DO, ,DPER NA,
BYANG CHUB SEMS DPA' SEMS DPA' CHEN PO SA'I SNYING PO BZHIN NO,
,DPAL CHOG SHES, BYANG CHUB

SEMS DPA' SEMS DPA' CHEN PO GANG GIS CHOS THAMS CAD STONG PA NYID
BRJOD DU MED PA'I TING NGE 'DZIN GYI PHA ROL TU PHYIN PA LA DBANG
THOB PAR GYUR PA, BYANG CHUB

SEMS DPA' SEMS DPA' CHEN PO DE GANG GI TSE TING NGE 'DZIN 'DI LA
'JUG PAR 'DOD PA DE'I TSE DES DANG PO KHO NAR SEMS CAN YONGS SU
SMIN PAR BYA BA'I PHYIR BSOD

NAMS DANG, SHES RAB KYI STOBS KYIS SMON LAM 'DI LTA BUR 'DEBS PAR
BYED DE, 'DI LTAR BDAG YUN JI SRID DU TING NGE 'DZIN LAS MA LANGS
PA DE SRID KYI BAR DU YUL 'DI


@439B NYID DANG, GLING BZHI PA 'DI NYID CES BYA BA NAS SANGS
RGYAS KYI ZHING 'DI NYID KYI SEMS CAN ZHES BYA BA'I BAR GYI SEMS
CAN RNAMS LONGS SPYOD DANG, YONGS SU SPYOD PA DANG, YO

BYAD RNAM PA SNA TSOGS DAG PHUN SUM TSOGS PAR GYUR CIG ,'DI LTA
STE, DE NA SEMS CAN RNAMS KYI GNAS DANG, LUS DANG, LUS KYI DBYIBS
MDOG DANG, YAN LAG

DANG, NYING LAG DANG, RGYAN DANG, LHAB LHUB DANG, PHYANG PHRUL
DANG, PHRENG BA DANG, MAL CHA DANG, GOS DANG, BZA' BA DANG, BTUNG
BA DANG, GZUGS DANG, SGRA DANG, DRI DANG,

RO DANG, REG PA YID DU 'ONG BA CI DANG CI 'DOD PA DANG, JI LTA BU
ZHIG 'DOD PA DANG, JI SNYED CIG 'DOD PA RNAMS 'BYUNG BAR GYUR CIG
CES SMON LAM BTAB NAS DE'I RJES LA

BYANG CHUB SEMS DPA' SEMS DPA' CHEN PO DE TING NGE 'DZIN DE LA
'JUG PAR BYED DO, ,TING NGE 'DZIN LA ZHUGS PA'I BYANG CHUB SEMS
DPA' SEMS DPA' CHEN PO DE JI SRID DU

SNYOMS PAR ZHUGS PA DE SRID KYI BAR DU DE NA SEMS CAN RNAMS KYI
LONGS SPYOD DANG, YO BYAD DE LTA BU DAG 'BYUNG BA NI, SNGAR JI
SKAD GSUNGS PA YIN NO, ,GZHAN YANG BYANG CHUB

SEMS DPA' SEMS DPA' CHEN PO DE SMON LAM 'DI LTA BUR 'DEBS PAR
BYED DO, ,'DI LTAR BDAG YUN JI SRID DU TING NGE 'DZIN DE LTA BU
DANG LDAN PA DE SRID KYI BAR DU TSAD BZUNG


@440A *, ,STE; SEMS CAN RNAMS KYI LUS KYI NAD RLUNG LAS GYUR PA
DANG, MKHRIS PA LAS GYUR PA DANG, BAD KAN LAS GYUR PA DANG, 'DUS
PA LAS GYUR PA

DANG, DE BZHIN DU SEMS KYI NAD 'DOD CHAGS DANG, ZHES DANG DANG,
GTI MUG LA SOGS PA DAG RAB TU ZHI BAR GYUR CIG ,MI DANG MI MA YIN
PA'I GNOD PA LAS 'BYUNG BA'I

NAD DAG RAB TU ZHI BAR GYUR CIG ,DGE BA BCU'I LAS KYI LAM DAG LA
GNAS PAR GYUR CIG CES SMON LAM BTAB NAS DE'I RJES LA TING NGE
'DZIN LA 'JUG PAR BYED DO, ,

BYANG CHUB SEMS DPA' SEMS DPA' CHEN PO DE 'DI LTAR YUN JI SRID DU
TING NGE 'DZIN DE LTA BU DANG LDAN PA DE SRID KYI BAR DU TSAD
BZUNG BA'I SEMS CAN RNAMS KYI LUS DANG,

SEMS KYI SDUG BSNGAL GYI NAD DE LTA BU DAG RAB TU ZHI BAR BYED
DO, ,GZHAN YANG BYANG CHUB SEMS DPA' SEMS DPA' CHEN PO SMON LAM
'DI LTA BU 'DEBS PAR BYED DE,

BDAG YUN JI SRID DU TING NGE 'DZIN DE LTA BU DANG LDAN PAR GNAS
PA DE SRID KYI BAR DU SEMS CAN DMYAL BA RNAMS DANG, DUD 'GRO
RNAMS DANG, GSHIN RJE'I 'JIG RTEN PA

RNAMS KYI SDUG BSNGAL DANG, BKRES PA DANG, SKOM PA DANG, TSA BA
DANG, GRANG BA DANG, MI SDUG PA DANG PHRAD PA DANG, SDUG PA DANG
BRAL BA DANG, NGAL BA'I SDUG BSNGAL DANG,


@440B TSOL KHRO'I SDUG BSNGAL DAG RAB TU ZHI BAR GYUR CIG ,YUN JI
SRID DU TING NGE 'DZIN DE LTA BU DANG LDAN PA DE SRID KYI BAR DU
SEMS CAN RNAMS BRTZON 'GRUS DANG LDAN PAR GYUR CIG ,DGE BA'I

CHOS THAMS CAD DANG BRAL BA RNAMS DGE BA'I CHOS THAMS CAD LA
BRTZON 'GRUS PAR GYUR CIG ,YUN JI SRID DU TING NGE 'DZIN DE LTA
BU DANG LDAN PA DE SRID KYI BAR DU SEMS CAN RNAMS SEMS

CAN GZHAN DAG LA BYAMS PA'I SEMS DANG LDAN PA DANG, PHAN PA'I
SEMS DANG LDAN PA DANG, MI 'KHRUG PA'I SEMS DANG LDAN PA DANG,
'KHON MED PA'I SEMS DANG DAN PA DANG,

RNYOG PA MED PA'I SEMS DANG LDAN PA DANG, SNYING RJE'I SEMS DANG
LDAN PA DANG, SNYING BRTZE BA'I SEMS DANG LDAN PA DANG, BSAM GTAN
GYI SEMS DANG LDAN PA DANG, SNYOMS PAR

'JUG PA LA MKHAS PAR GNAS PA'I SEMS DANG LDAN PA DANG, 'KHRUL BA
MED PA'I SEMS DANG LDAN PAR GYUR CIG ,JI SRID DU TING NGE 'DZIN
DE LTA BU DANG LDAN PA DE SRID KYI BAR DU SEMS

CAN RNAMS KYI GTI MUG GI MUN PA DANG, RTAG PA DANG CHAD PAR LTA
BA DAG RAB TU ZHI BAR GYUR CIG ,DUS THAMS CAD DU LTA BAR 'DZIN PA
RNAMS RAB TU ZHI BAR GYUR CIG ,YUN JI SRID DU

TING NGE 'DZIN DE LTA BU DANG LDAN PA DE SRID KYI BAR DU SEMS CAN
RNAMS DKON MCHOG GSUM LA BLO 'JUG CING ZHES DANG RI MO BYED PAR
GYUR CIG ,PHYIN CI LOG BZHI DANG BRAL ZHING BDEN


@441A *, ,PA BZHI'I RNAM PA LA GNAS PA'I SEMS DANG LDAN PAR GYUR
CIG ,'PHAGS PA DON DAM PA'I BDEN PA LA RNAM PAR GNAS PA'I SEMS
DANG LDAN PAR GYUR

CIG ,BYANG CHUB SEMS DPA' SEMS DPA' CHEN PO DE SEMS CAN YONGS SU
SMIN PAR BYA BA'I PHYIR GANG GI TSE TING NGE 'DZIN LA 'JUG PAR
'DOD PA DE'I TSE 'DI LTAR SHES RAB DANG,

BSOD NAMS KYI STOBS DANG, THABS KYI STOBS KYIS 'DI LTA BUR BYIN
GYIS RLOB PAR BYED DE, BDAG YUN JI SRID DU TING NGE 'DZIN LAS MA
LAGS NA PA DE SRID KYI BAR DU YUL 'DI NYID

DANG, GLING BZHI PA 'DI NYID CES BYA BA NAS SANGS RGYAS KYI ZHING
'DI NYID KYI SEMS CAN ZHES BYA BA'I BAR DAG JI LTAR TSAD BZUNG BA
RNAMS LA 'DI LAR BDE BAR SBYAR BAR BYIN

GYIS RLOB PAR BYED DO, ,DE'I RJES LA CHOS THAMS CAD STONG PA NYID
BRJOD DU MED PA'I TING NGE 'DZIN DE LTA BU LA 'JUG PAR BYED DO,
,BYANG CHUB SEMS DPA' SEMS DPA' CHEN PO

SNYOMS PAR ZHUGS MA THAG PA DES JI LTAR SEMS CAN RNAMS TSAD BZUNG
BA DE BZHIN DU, BYANG CHUB SEMS DPA' TING NGE 'DZIN GYI STOBS
KYIS BDE BAR SBYAR BA YON TAN SNA

TSOGS DE LTA BU DAG GIS SEMS CAN RNAMS YONGS SU SMIN PAR BYED DE,
BYANG CHUB SEMS DPA' SEMS DPA' CHEN PO DAG CHOS THAMS CAD STONG
PA NYID BRJOD DU MED PA'I TING


@441B NGE 'DZIN LAS DE SRID DU LDANG BAR MI BYED DE, DE LTAR
BYANG CHUB SEMS DPA' SEMS DPA' CHEN PO SNYOMS PAR ZHUGS PA DE'I
LUS LA GNOD PA DANG 'GYUR BA MI 'BYUNG NGO, ,BKRES PA

DANG SKOM PA'I GNOD PA MI 'BYUNG NGO, ,ME'I GNOD PA MI 'BYUNG
NGO, ,BSKAL PA'I MES TSIG PAR MI 'GYUR BA NAS ME PHAL BAS TSIG
PAR MI 'GYUR RO, ,CHUS KHYER BAR MI 'GYUR RO, ,NAD

KYI BSKAL PAS ZAD PAR MI 'GYUR RO, ,MU GES DGON PAR GYUR PA'I
BSKAL PAS ZAD PAR MI 'GYUR RO, ,BSAM BZHIN DU TSE'I 'DU BYED 'DOR
BA LAS MA GTOGS PAR TSE'I 'DU BYED

DANG, SROG GI DBANG BO YONGS SU ZAD PAR MI 'GYUR RO, ,LUS DANG,
SROG LA MI DANG, MI MA YIN PA DANG, RLUNG DANG, NYI MAS GDUNGS PA
DAG GIS GNOD PAR MI 'GYUR TE, DE LTA BU NI,

SNYOMS PAR ZHUGS PA YIN NO,, TING NGE 'DZIN DE LAS LANGS NAS
KYANG 'DOD NA SKRA'I RTZE MO GCIG GI NANG DU SANGS RGYAS KYI
ZHING DPAG TU MED BDAG GZHUG PAR NUS SO, ,'DOD NA SANGS RGYAS

BCOM LDAN 'DAS 'KHOR DANG BCAS PA THAMS CAD DANG, BYANG CHUB SEMS
DPA' SEMS DPA' CHEN PO 'KHOR DANG BCAS PA THAMS CAD GCIG TU
BSDOMS PA MA LUS PA DAG SOR MO

GCIG GI SEN MO'I NANG DU BLTA BAR YANG NUS SO, ,'DOD NA SKRA'I
RTZE MO GCIG GI NANG DU SEMS CAN DPAG TU MED PA THAMS CAD GZHUG
PAR YANG NUS LA, DE NA DE SEMS CAN RE RE'I RANG


@442A *, ,RANG GI YUL DANG, SPYOD YUL DAG YANGS PAR YANG MTHONG
NGO, ,'DOD NA SANGS RGYAS KYI ZHING MTHA' YAS MU MED PA DAG GI
RLUNG GI KHAMS THAMS CAD SKRA'I RTZE MO

GCIG GI NANG DU BCUG STE DER NAM MKHA'I GTOS YANGS PA BZHIN DU
SPYOD PAR BYED KYANG DE CHE BAR YANG MI MNGON NO, ,CHUNG BAR YANG
MI MNGON NO, ,'DOD NA BYANG CHUB SEMS DPA'

SEMS DPA' CHEN PO DE SANGS RGYAS KYI ZHING THAMS CAD KYI CHU'I
KHAMS THAMS CAD MON SRAN SDE'U'I 'BRUM BU GCIG GI NANG DU BCUG
STE, DER NAM MKHA'I GTOS YANGS PA BZHIN DU

SPYOD PAR BYED KYANG DE CHE BAR YANG MI MNGON NO, ,CHUNG BAR YANG
MI MNGON NO, ,BYANG CHUB SEMS DPA' DE RANG GI SMON LAM GYI STOBS
MA GTOGS PAR YANG DANG YANG MNGAL GYI GNAS SU

SKYE BAR MI 'GYUR RO, ,NGAN 'GROR SKYE BAR MI 'GYUR RO, ,BUD MED
DU MI 'GYUR RO, ,SKYE BA DMAN PA 'THOB PAR MI 'GYUR RO, ,YAN LAG
NYAMS PAR MI 'GYUR RO, ,LUS DANG, NGAG DANG

YID KYI SPYOD PA LA 'KHRUL PAR MI 'GYUR RO, ,SEMS CAN YONGS SU
SMIN PAR BYA BA'I PHYIR RANG GI SMON LAM GYI STOBS MA GTOGS PAR
SANGS RGYAS KYI ZHING STONG PA DAG TU SKYE BAR MI

'GYUR RO, ,DE RTAG PAR SANGS RGYAS BLTA BA DANG, CHOS MNYAN PA
DANG, DGE 'DUN LA BKUR STI BYA BA DANG MI 'BRAL BA YIN NO, ,DE
SHES RAB DANG, BSOD NAMS DANG, TING NGE 'DZIN


@442B DANG, THABS MKHAS PA DAG GIS SEMS CAN YONGS SU SMIN PAR
BYED PA NAS YONGS SU MYA NGAN LAS 'DAS PA BLA NA MED PA'I BAR LA
'JIGS PA MED PAR DANG MA BRAL BA YIN NO, ,DPAL

CHOG SHES, BYANG CHUB SEMS DPA' SEMS DPA' CHEN POS GO CHA CHEN PO
DE LTA BU BA GOS NAS BSAM GTAN DANG PO'I PHA ROL TU PHYIN PA
YONGS SU SBYONG ZHING SLOB PA NA 'DOD PA'I KHAMS

LAS YANG DAG PAR 'DA' BAR BYED DO, ,DE BZHIN DU BSAM GTAN GYI YAN
LAG RNAMS KYANG SHES PAR BYED DO, ,YAN LAG LNGA DANG LDAN ZHING
YAN LAG LNGA RNAM PAR SPANGS PA YIN NO, ,

DE BZHIN DU RDZU 'PHRUL GYI RKANG PA BZHIS TZE BA MNGON PAR SHES
PA YIN NO, ,SANGS RGYAS BCOM LDAN 'DAS DE DAG THAMS CAD LA MCHOD
PA DANG BKUR STI BYA BA DANG, DAM PA'I CHOS MNYAN

PA'I PHYIR SANGS RGYAS KYI ZHING THAMS CAD DU GLOG LTA BU'I SHUGS
KYI SA 'GRO BA LA MKHAS PA YIN NO, ,GANG GIS NA SEMS CAN THAMS
CAD KYI LAM GSUM PO LAS KYI LAM DANG, ,

NYON MONGS PA'I LAM DANG, SDUG BSNGAL GYI LAM DAG SKEM PAR BYED
PA YIN NO,, BYANG CHUB SEMS DPA' DE LTAR SKEM PAR BYED PA'I PHYIR
BSAM GTAN GYI PHA ROL TU PHYIN PA

YONGS SU RDZOGS PAR BYED DO, ,DE BZHIN DU DE'I PHA ROL TU PHYIN
PA DRUG YONGS SU RDZOGS PAR 'GYUR ZHING MYUR DU BLA NA MED PA
YANG DAG PAR RDZOGS PA'I BYANG CHUB MNGON PAR


@443A *, ,RDZOGS PAR 'TSANG RGYA BAR 'GYUR RO, ,YANG BCOM LDAN
'DAS KYIS BSAM GTAN GYI PHA ROL TU PHYIN PA YONGS SU RDZOGS PAR
BSTAN PA NA, 'KHOR

DE NA SEMS CAN LNGA KHRI PO GANG DAG GIS SNGON CHOS BZHI PO 'DI
DAG GOMS PAR BYAS PA DE DAG GIS MI SKYE BA'I CHOS LA BZOD PA RAB
TU THOB PA DANG LDAN NO, ,DE NA SROG

CHAGS BRGYAD KHRI BZHI STONG DAG GIS NI, DPA' BAR 'GRO BA'I TING
NGE 'DZIN RAB TU THOB PAR GYUR TO, ,DE NA SROG CHAGS KHRAG KHRIG
STONG PHRAG DGU BCU RTZA DGU DAG

GIS NI; BSAM GTAN GYI PHA ROL TU PHYIN PA YONGS SU RDZOGS PA RAB
TU THOB PAR GYUR TO, ,DE NA SEMS CAN SNGON BYANG CHUB TU SEMS MA
BSKYED PA KHRAG KHRIG 'BUM

PHRAG DPAG TU MED PA DAG GIS NI, BLA NA MED PA YANG DAG PAR
RDZOGS PA'I BYANG CHUB TU SEMS BSKYED NAS BLA NA MED PA YANG DAG
PAR RDZOGS PA'I BYANG CHUB LAS PHYIR

MI LDOG PAR GYUR TO, ,'DUS PA CHEN PO THEG PA CHEN PO'I MDO BCO
LNGA PA RI'I SNYING PO'I LE'U LAS, BSAM GTAN MTSON PA STE GNYIS
PA RDZOGS SO,, ,,DE NAS

DE NYID DU BYANG CHUB SEMS DPA' SEMS DPA' CHEN PO SA'I SNYING POS
DPAL LHA MO CHEN MO LA 'DI SKAD CES SMRAS SO, ,DPAL CHOG SHES,
GLING CHEN PO BZHI PA 'DI BYANG


@443B CHUB SEMS DPA' SEMS DPA' CHEN PO DE DAG THAMS CAD KYIS YUN
RING POR SHIN TU MCHOD PA CHER BYA BA DANG, RJES SU BSRUNG BAR
BYA BA DANG, RJES SU DRAN PAR BYA BA DANG,

PHYAG BYA BAR 'OS PA DAG JI TZAM PA NI, DA LTAR DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS SH'AKYA THUB
PAS BYANG CHUB SEMS DPA' SEMS DPA' CHEN PO

DE DAG THAMS CAD KYI 'DUS PA CHEN PO DE LTA BU DAG BSDUS PA DANG,
BYANG CHUB KYI LAM MTHA' DAG LA 'JUG PA DANG, PHYIR MI LDOG PA'I
'KHOR LO'I THABS MKHAS PA'I PHA ROL TU 'GRO BA

DANG, SANGS RGYAS SU DBANG BSKUR BA'I SA RAB TU BSGRAGS PA DE LTA
BU DAG LTOS SHIG ,KHYOD PHYIR MI LDOG PA'I 'KHOR LO YONGS SU
RDZOGS PAR BYAS TE SBYIN PA'I PHA ROL TU PHYIN PA DAG LA

YANG DAG PAR MNGON DU ZHON NAS KHYOD KYIS SBYIN GNAS DE LTA BU
DAG LA BZA' BA DANG, BTUNG BA'I YO BYAD DAG 'BYOR BAR BYAS PA YIN
TE, KHYOD BRTZON PA DES NA MYUR DU PHA ROL TU PHYIN

PA DRUG YONGS SU RDZOGS PAR BYED DAM, RNAM PA THAMS CAD MKHYEN PA
NYID KYI YE SHES LA GNAS PAR BYED DAM, DE LA DPAL LHA MO CHEN MOS
'DI SKAD CES SMRAS SO, ,SKYES BU CHEN

PO DAM PAS JI SKAD SMRAS PA DE LTAR LAGS TE, SNGON BYUNG BA 'DAS
PA'I DUS BSKAL PA DPAG TU MED PA DAG 'DAS PA NA GANG GI TSE BYANG
CHUB SEMS DPA' DE BZHIN GSHEGS PA SH'AKYA


@444A *, ,THUB PA DE BYANG CHUB SEMS DPA' SPYAD PA SPYOD PA NA,
'DI LTAR BDAG DANG GCIG LA GCIG DAM TSIG BCAS PA GANG GI TSE
KHYOD BLA NA MED PA YANG DAG

PAR RDZOGS PA'I BYANG CHUB MNGON PAR RDZOGS PAR 'TSANG RGYA BA
DE'I TSE BDAG GLING CHEN PO BZHI PA DER DPAL CHEN MO'I GO 'PHANG
THOB PAR SHOG CIG PA DANG, DE NA SEMS

CAN RNAMS LA BZA' BA DANG, BTUNG BA'I YO BYAD THAMS CAD KYIS
SBYIN PA BYED PAR 'GYUR BAR BGYIS LAGS SO, ,RIGS KYI BU, KHYOD
BDAG LAS GSON CIG DANG, SNGON

BYUNG BA 'DAS PA'I DUS BSKAL PA DPAG TU MED PA 'DAS PA GANG DE'I
TSE DE'I DUS NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS DBANG PO'I TOG

GI RGYAL MTSAN RGYAL PO ZHES BYA BA ZHIG BYUNG BAR GYUR TO, ,SKYE
RGU'I TSE LO STONG ZHES BYA BA NAS DE'I TSE DE'I DUS NA DGE
BSNYEN SKAR MA DRI MED DPAL ZHES BYA BA DUL BA, GSAL BA,

'JIGS PA MED PA, THOS PA MANG BA, 'KHOR BZHI PO DAG LA CHOS STON
PA, 'KHOR MANG BA, 'KHOR PHUN SUM TSOGS PA ZHIG BYUNG BAR GYUR TE
ZHES BYA BA'I BAR DU STE, DE'I BU

THU BO DRI MED DPAL ZHES BYA BA ZHIG BYUNG BA DES RANG GI PHA LA
TSIGS SU BCAD PAS SMRAS PA, YAB CIG CI SLAD RANG GI LUS SROG
BTANG NAS KYANG, ,ZHUM PA MED PA'I SEMS


@444B KYIS BRTZON ZHING RTZOL BAR MDZAD, ,YAB CIG TSE 'DIS MYA
NGAN 'DAS PAR MI GSHEGS PAR, ,SEMS CAN RNAMS LA MCHOG TU SRUNG
MDZAD SHIN TU BRTZON, ,DES RANG GI BU DRI MED

DPAL LA TSIGS SU BCAD PAS LAN SMRAS PA, SEMS CAN 'KHOR BA'I SDUG
BSNGAL DAG GIS RMONGS PA DANG, ,LAM NGAN ZHUGS SHING NYON MONGS
PA YI ME 'BAR BA, ,RTAG TU SDUG BSNGAL

DAG GIS NYON MONGS NGAS MTHONG NAS, ,NYON MONGS PA YI ME DAG GSAD
PHYIR NGA BRTZON BYED, ,SHES RAB RNAM PAR NYAMS SHING MTHA' LAS
'DAS PA DANG, ,LAM LAS RAB TU NYAMS

SHING NGAN SONG 'GRO BA DANG, ,'KHOR BA SHIN TU BZOD RLAG CHU BOR
LTUNG BA RNAMS, ,RAB TU BSGRAL BA'I PHYIR NI NGA YANG SPYOD PAR
BYED, ,SBYIN DANG DUL DANG SDOM PA RNAM PAR SPANGS PA

DANG, ,LHA DANG MI YI BDE LAS RTAG TU NYAMS PA DANG, ,DGE BA'I
BSHES GNYEN DAG DANG RTAG TU BRAL BA RNAMS, ,DE DAG LA NI BDAG
GIS LAM STON 'GYUR BAR BYA, ,SEMS CAN

NYON MONGS PA YIS BTZON RAR RTAG BCINGS PA, ,MGON MED GYUR PA MIG
NI RNAM PAR NYAMS GYUR CING, ,LTA NGAN DAG LA CHAGS PA SHA DANG
KHRAG ZA BA, ,DE DAG DAG PAR BYA PHYIR NGA NI

SPYOD PAR BYED, ,SEMS CAN RE RE'I DON DU MNAR MED SPYOD BYED PA,
,DE 'DRA'I SNYING RJE SEMS CAN RNAMS LA BSKYED PAR BYA, ,JI LTAR
SEMS CAN RE RE DE DAG THAR BYA'I PHYIR, ,SDUG


@445A *, ,BSNGAL BZOD RLAG BZOD DKA' BDAG GIS DANG DU BLANG, ,BU
GCIG NGA YIS BYANG CHUB SPYOD MCHOG SPYAD PAR BYA, ,NYAN THOS DAG
GI SHES PA BTZAL BAR

MI BYA ZHING, ,RANG SANGS RGYAS KYI SHES PA'ANG BTZAL BAR MI BYA
STE, ,BLA NA MED PA'I YE SHES DAG NI BTZAL BAR BYA, ,JI SRID
GANGG'A'I BYE SNYED SEMS CAN DU MA DAG ,SDUGG-Y

BSNGAL DAG LAS THAR PAR BYAS PAR MA GYUR PAR, ,DE SRID BYANG CHUB
MCHOG RAB 'DIR NI 'TSANG MI RGYA, ,PHYI NAS BYANG CHUB MCHOG RAB
DE LA REG PAR BYA, ,BU GCIG KHYOD KYIS

SEMS CAN RNAMS LA MTSUNGS PAR NI, ,SNYING RJE 'DI LTA BU DAG
BSKYED PAR BYAS NAS KYANG, ,KHYOD KYIS DGE DANG RTAG TU LDAN PAR
BYAS PA RNAMS, ,BYANG CHUB MCHOG RAB

'PHAGS PA DAG TU BSNGO BAR GYIS, ,SEMS CAN NYON MONGS ME LAS RAB
TU THAR BYA'I PHYIR, ,SDUG BSNGAL BZOD RLAG BZOD DKA' BA DAG DANG
DU LONGS, ,SBYIN DANG DUL

DANG SDOM PA DAG LA LEGS SPYOD CING, ,RDZOGS SANGS RGYAS PAR
'GYUR BA 'DI NI THE TSOM MED, ,GANG TSE NGA NI BYANG CHUB MCHOG
MA THOB PA NI, ,DE TSE KHYOD NI SEMS CAN

RNAMS KYI SBYIN POR 'GYUR, ,NGA YIS KHYOD NI BYANG CHUB MCHOG TU
LUNG BSTAN NAS, ,'DI LA DAM BCAS BRTAN POR LEGS PAR GNAS PA YIN,
,RIGS KYI BU, DE'I TSE


@445B BDAG GIS DE BZHIN GSHEGS PA DBANG PO'I TOG GI RGYAL MTSAN
RGYAL PO'I SPYAN SNGAR 'DI LTA BUR DAM BCAS TE, BDAG YUN JI SRID
DU 'KHOR BA NA 'KHOR BA DE SRID KYI BAR DU

BRTUL ZHUGS DANG, DKA' THUB DANG, DKA' BA SPYAD PA DANG, SBYIN PA
DANG, DUL BA DANG, SDOM PA DANG, BSAM GTAN DANG, THOS PA DANG,
GTONG BA DANG, ZHAL TA SNA

TSOGS DAG LA GOMS PAR BGYI'O, ,DKA' BA SPYAD PA DANG, YONGS SU
GTONG BA RNAM PA SNA TSOGS DAG LA GOMS PAR BGYI'O, ,GANG GI TSE
SKYE RGU'I TSE LO BRGYA BA'I TSE NYON

MONGS PA DANG, NYON MONGS PA'I RNYOG PA DAG GIS KUN TU RMONGS PAR
GYUR PA'I ZHING DAG TU BDAG GI PHA BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS

PAR 'TSANG RGYA BAR 'GYUR BA'I ZHING DER BDAG GIS KYANG DPAL GYI
GO 'PHANG GI BDAG PO BLA NA MED PA DAG BSTAN PAR BGYI'O, ,DE'I
BSTAN PA LA BZA' BA DANG, BTUNG BA'I YO

BYAD BLA NA MED PA'I SBYIN PA POR 'GYUR BAR BGYI'O, ,DE NA DE
BZHIN GSHEGS PA SH'AKYA THUB PA 'KHOR DANG BCAS PA DAG LA BDAG
GIS ZHAL ZAS DANG, BTUNG BA SNA TSOGS

DAG GIS RIM GRO BGYI'O, ,DER DE BZHIN GSHEGS PA SH'AKYA THUB PAS
MNGON SUM DU BDAG BLA NA MED PA YANG DAG PAR RDZOGS PA'I BYANG
CHUB TU LUNG BSTAN PA THOB PAR BGYI'O, ,


@446A *, ,DER SEMS CAN GANG DAG MA RUNGS PA, RTZUB PA, SNYING MI
BRTZE BA, BYAS PA MI GZO BA, MI MNYAM PA, YANG BAR SPYOD PA, SDIG
PA'I SEMS DANG LDAN

PA DAG 'BYUNG BAR 'GYUR BA DE DAG GIS DUS MA YIN PA'I RDZI CHAR
DANG, TSA BA DANG, GRANG BA DANG, CHAR MO CHE DAG 'BEBS PAR BYED
PAS GANG DAG SEMS CAN RNAMS KYI

'BRU DANG, 'BRAS BU DANG, LO TOG DANG, SMAN DANG, LJON SHING
DANG, RO DAG MA RUNGS PAR BYED PA, MDANGS 'PHROG PA, SEMS CAN
RNAMS KYI LONGS SPYOD DANG, YONGS

SU SPYOD PA DAG CHUD GZON PAR BYED PA, MUN NAG TU BYED PA DE DAG
THAMS CAD BDAG GIS BSOD NAMS KYI MTHU DANG, SHES RAB KYI STOBS
KYIS BZLOG PAR BGYI'O, ,G-Y

DAD PAR BGYI'O, ,'DUS PA CHEN PO THEG PA CHEN PO'I MDO SDE, BAM
PO GNYIS PA, GANG GI TSE SEMS CAN DE DAG LONGS SPYOD DANG, NYE
BAR SPYOD PA DANG BRAL BAS

SEMS CAN DE DAG MI DGE BA BCU LA SPYOD PAR BYED DO, ,DGE BA BCU'I
CHOS RNAMS YONGS SU NYAMS PAR BYED DO, ,'DI LTAR DE LTAR BCOM
LDAN 'DAS KYI GDUL BYA

RNAMS BSTAN PA DANG, DKON MCHOG GSUM GYI GDUNG DANG, YO BYAD DAG
DANG MI LDAN PAS GRAGS PA MED PAR 'GYUR TE, DES NA DER BDAG GIS
LONGS SPYOD DANG, NYE


@446B BAR SPYOD PA'I YO BYAD PHUN SUM TSOGS PA'I RGYU DAG GIS
SEMS CAN RNAMS BLA NA MED PA YANG DAG PAR RDZOGS PA'I BYANG CHUB
TU YONGS SU SMIN PAR BGYI'O, ,GANG GI TSE 'DI

LTAR BDAG GIS BCOM LDAN 'DAS KYI SPYAN SNGAR SMON LAM BTAB PAS MA
'ONGS PA'I DUS NA DE LTAR BDAG GIS BSAM PA YONGS SU RDZOGS PAR
BYAS PA DE'I TSE BCOM LDAN

'DAS DES LEGS SO, ,ZHES BYA BA GNANG STE, DE'I TSE JI LTAR SMON
LAM BTAB PA BZHIN BSAM PA YONGS SU RDZOGS PAR BYAS PAS RIGS KYI
BU, DE LTAR SMON LAM BTAB PA

LEGS SO LEGS SO, ,ZHES DE BZHIN GSHEGS PA DBANG PO'I TOG GI RGYAL
MTSAN RGYAL POS LEGS SO, ,ZHES BYA BA GNANG BA YIN NO, ,RIGS KYI
BU, KHYOD LA BDAG GIS

'BYOR BYED CHU KHYIM SNYING PO ZHES BYA BA'I GZUNGS SBYIN GYI,
KHYOD KYIS GZUNGS KYI SNYING PO 'DIS DE LTA BUR SEMS CAN RNAMS
SHIN TU YONGS SU SMIN PAR BYED NUS SAM, SEMS

CAN TSAD MED PA DAG LONGS SPYOD DANG, NYE BAR SPYOD PA'I YO BYAD
PHUN SUM TSOGS PA DANG LDAN PA DAG GIS NYON MONGS PA'I CHU BO LAS
SGROL BAR BYED DAM, TADYA TH'A, DZA LAMBHA, MA H'A

DZA LAMBHA, AA NU DZA LAMBHA, SARBA DZA LAMBHA, AO GA DZA LAMBHA,
YAKshA BRI DZA LAMBHA, N'A GA BRI DZAMBHA, AU GA RA BRI DZA
LAMBHA, HASTI BRI DZA LAMBHA, AA DZA LAMBHA, DZA LAMBHA, NA MA
d'U KA BRI DZA LAMBHA,


@447A *, ,KHA MU BRI DZA LAMBHA, BAD KA BRI DZA LAMBHA, AA MA BRI
DZA LAMBHA, S'U TZI MU KHA BRI DZA LAMBHA, BA MRA BA MRA, DZA LA
BA MRA, BI DZA BHA NA DA, PRA TA TRA BUshPA PHA LAMBHA, MU KshAN
RI

BHA NA SA, DHA RMA YA DZNY'A, BRIshtI SO, HRI LAMBHA, SHA SHASTU
DA LA, GUNG GUNG SA RA GU NA TZI, DUNG GUNG, BA RA DZRA BEE
SV'AH'A, 'BYOR BYED CHU KHYIM SNYING PO ZHES BYA BA'I GZUNGS NI,
DE YIN TE,

GZUNGS KYI SNYING PO 'DIS DE LTA BUR SEMS CAN RNAMS SHIN TU YONGS
SU SMIN PAR BYED NUS SAM, RIGS KYI BU, DER BDAG GIS NI, DE BZHIN
GSHEGS PA DBANG PO'I TOG

GI RGYAL MTSAN RGYAL PO DE LAS 'BYOR BYED CHU KHYIM SNYING PO
ZHES BYA BA'I GZUNGS 'DI MNOS SO, ,MNOS NAS KYANG DE BZHIN GSHEGS
PA DE LA BDAG GIS MCHOD PA DANG, RIM GRO

RNAM PA SNA TSOGS 'DI DAG BYAS TE TSUL KHRIMS DANG, THOS PA DANG,
BRTUL ZHUGS DAG KYANG SPYAD DO, ,DE'I 'OG TU'ANG SANGS RGYAS KHRI
SNYED LA DE LTA BU'I SMON LAM DAG BTAB PA

DES NA BDAG GIS DA LTAR BSKAL PA BZANG PO 'DI LA DPAL CHEN PO'I
GO 'PHANG THOB PA YIN NO, ,DA LTAR BDAG 'DIR DON CHEN PO DE LTA
BU BGYID PA'I TSE MI NYAL BA DE CI'I SLAD DUG-Y

ZHE NA; DE TSUN CHAD KLU KHRO BO PHAL MO CHE DAG BYUNG BA DANG,
GNOD SBYIN DANG, SRIN PO DANG, LHA MA YIN DANG, GRUL BUM DANG, YI
DVAGS DANG, SHA ZA MA RUNGS PA, RTZUB PA, MA DAD


@447B PA; SNYING RJE MED PA, SNYING BRTZE BA MED PAR ZHUGS PA
PHAL MO CHE DAG LHAGS PAS SROG CHAGS SU GYUR PA RNAMS LA GNOD PA
DANG, YANG BAR SPYOD PA DE DAG GIS DUS MA YIN PA'I

RLUNG DANG, CHAR MO CHE DANG, THAN CHEN DANG, SER DRAG 'BEBS PA
DANG, TSA BA DANG, GRANG BA DAG 'BYIN PAR BYED DO, ,PHYI DGRA
DANG, NANG 'KHRUG DANG, PHUNG PAR 'GYUR BA DANG, PHAS

KYI DMAG TSOGS KYI GNOD PA DANG, 'THAB MO DANG, NYI MAS GDUNGS PA
DANG, RLUNG DMAR DAG GTONG BAR BYED DO, ,DE DAG KYANG SNGON GYI
RGYAL PAS BYIN GYIS MA BRLABS LA, DE DAG

'JIG RTEN PHA ROL LA'ANG MI LTA BAS 'BYOR BYED CHU KHYIM SNYING
PO ZHES BYA BA'I GZUNGS 'DI LA RI MO MI BYED DO, DE DAG SEMS CAN
RNAMS KYI SA BON DANG, MYU GU DANG, 'DAB MA DANG,

ME TOG DANG, 'BRAS BU DANG, RO DANG, 'BRU DANG, SMAN DANG, LONGS
SPYOD DANG, NYE BAR SPYOD PA DAG CHUD GZON PAR BYED DO, ,'JIG PAR
BYED DO, ,MDANGS 'PHROG PAR BYED DO, ,

DE DAG SA'I BCUD RNAMS LA DBUGS GTONG BAR BYED DE, DE DAG GIS
SA'I BCUD RNAMS SKYON DANG BCAS PA DANG, SNYIGS MA DANG BCAS PA
DANG, NAD DANG BCAS PA DANG, LDAM

LDUM GYIS 'GAGS PA DANG, RTZUB PA DANG, RO MED PA DANG, SRA BA
DANG, DRI MI ZHIM PA DAG TU BYED DO, ,DE DAG GIS SEMS CAN RNAMS
MNGON PAR DGA' BAR MI BYED DO, ,SEMSG-Y


@448A *, ,CAN GANG DAG SA'I BCUD 'DI LA BRTEN PA RNAMS SA BON
DANG, SDONG BU DANG, LO MA DANG, ME TOG DANG, 'BRAS BU DANG, RO
DANG, 'BRU DANG, SMAN DANG,

LONGS SPYOD DANG, NYE BAR SPYOD PA DAG LA SPYOD PAR BYED PAS DE
DAG GI SEMS 'JIG RTEN PHA ROL LA MI BLTA ZHING SEMS CAN RNAMS LA
SEMS RTZUB PA DANG, ZHE 'GRAS PA

DANG, GDUG PA DANG, SDANG BA DANG, SNYING RJE MED PA DANG, SNYING
BRTZE BA MED PAR ZHUGS PA YIN NO, ,NAD SNA TSOGS KYIS GZIR CING
GZUGS MI SDUG LA LUS RTZUB PA,

NYON MONGS PA DANG, NAD DU MAS NYAMS SMAD PA, LTA BA NGAN PAR
ZHUGS PA, SKYABS NGAN PA LA BRTEN PA YIN NO, ,DE DAG CES BYA BA
NAS RI DVAGS DANG BYA DAG GI BAR DU DKON

MCHOG GSUM LA DAD PA DANG, DANG PA DANG, DGA' BA DANG, BLA MA
DANG, ZHE SA DANG, RI MO BYED PA'I SEMS DAG MA THOB PA YIN TE, DE
DAG NAD SNA TSOGS DANG, LTA BA NGAN

PAS GZIR CING NGAN G-YO CAN KHAR BROS PAS DKON MCHOG GSUM LA LUS
DANG, NGAG DANG, YID 'KHRUL PAR SPYOD PA YIN NO, ,SDIG PA'I SEMS
DANG LDAN PA, TSUL

KHRIMS 'CHAL BA, SDOM PA MA YIN PA LA SPYOD PA DE DAG DGE SLONG
TSUL KHRIMS DANG LDAN ZHING YON TAN GYIS PHYUG PA, SPOBS PA GROL
BA DANG LDAN PA DE DAG GIS SPONG


@448B BAR BYED DO, ,DA LTAR 'DI NA SEMS CAN DAG GSHE BA DANG,
SPYO BA DANG, SMOD PA DANG, BSHUNG BA DANG, NYAMS PAR BYED PA
DANG, BRNYAS PA DANG, 'DRID PA DANG, SDIG PA DANG, GRAGS

PA MA YIN PAR SPYOD PA DANG, NGO TSA SHES PA DANG KHREL YOD PA
SPANGS PA DANG, MI DGE BA BCU'I LAS KYI LAM RNAMS LA MNGON PAR
DGA' BA'I SEMS DANG LDAN PA DANG, DGE BA THAMS

CAD LA SPYOD PA SPANGS PA'I SEMS DANG LDAN PA DANG, BSOD NAMS
DANG SHES RAB DANG BRAL BA DANG, TSE THUNG ZHING NGAN SONG DU
'GRO BA DES NA SEMS CAN 'DI DAG THAMS CAD DE DAG

GIS NI; LONGS SPYOD DANG, NYE BAR SPYOD PA THAMS CAD KYIS TSIM
PAR BYED KYANG MI NUS, YONGS SU SMIN PAR BYED KYANG MI NUS SO,
,'DI LTAR SKYES BU DAM PA KHYOD NI, SANGS

RGYAS THAMS CAD KYI CHOS LA RAG MA LUS PAR SHES SHING MKHAS PA,
KHYOD NI, TING NGE 'DZIN DANG, GZUNGS DANG, BZOD PA THAMS CAD LA
RNAM PAR SPYOD PA LA MKHAS PA'I

PHA ROL TU SON PA, SNYING RJE DANG SNYING BRTZE BAS BRGYAN PA,
MKHAS PA CHEN PO SHES PA'I PHA ROL TU SON PA, KHYOD NI, BYANG
CHUB SEMS DPA'I TSOGS THAMS CAD KYI NANG NA RGYAL

MTSAN GYI MCHOG TU GYUR PA SEMS CAN THAMS CAD YONGS SU SMIN PAR
BYED PA YIN PAS DA KHYOD KYIS GLING BZHI PA 'DIR SNYING RJE DANG
SNYING BRTZE BA DAG SKYED CIG ,GLING BZHI PA


@449A *, ,'DI NA KLU KHRO BO DAG JI LTAR ZLOG PAR NUS PA DANG,
GNOD SBYIN DANG, SRIN PO DANG, LHA MA YIN DANG, GRUL BUM DANG, YI
DVAGS DANG, SHA ZA KHRO BO

DANG, LUS SRUL PO KHRO BO DAG JI LTAR ZLOG PAR NUS PA DANG, DE
DAG CI NAS KYANG DUS SU CHAR 'BEBS SHING CHU 'BYIN PAR 'GYUR PA
DANG, LO TOG PHUN SUM TSOGS PA SGRUB PAR

'GYUR BA DANG, TSA BA DANG, GRANG BA DUS SU SBYOR BAR 'GYUR BA
DAG BLOS RTOGS SHIG DANG, GZHI DES SEMS CAN RNAMS KYI LONGS SPYOD
DANG, NYE BAR SPYOD PA MI NYAMS LA SA'I

BCUD THAMS CAD LA'ANG SKYON MED PA DANG, NAD MED PA DANG, SNYING
PO DANG LDAN PA DANG, DRAN PA'I RGYU CAN DANG, DRI ZHIM PA DANG,
RO ZHIM PO PHUN SUM TSOGS PAR 'GYUR RO, ,

SA'I BCUD 'DI LA BRTEN PA'I SEMS CAN GANG DAG GI LONGS SPYOD
DANG, NYE BAR SPYOD PA LA LONGS SPYOD PA DE DAG NI, NAD MED PA
DANG, DRAN PA DANG LDAN PA DANG ZHES BYA BA'I BAR DU

SNGAR JI SKAD GSUNGS PA YIN NO, ,DE NAS BYANG CHUB SEMS DPA' SEMS
DPA' CHEN PO SA'I SNYING POS DPAL LHA MO CHEN MO DE LA 'DI SKAD
CES SMRAS SO, ,DPAL CHOG SHES, BDAG

GIS NI; SANGS RGYAS KYI ZHING 'DI THAMS CAD KYI 'BYUNG BA CHEN PO
MA LUS PA DAG LHA'I BDE BAR SPRUL NAS 'DIR SEMS CAN RNAMS BSKAL
PA 'BUM PHRAG SNYED KYI BAR DU LONGS


@449B SPYOD PAR BYA BAR NUS KYANG 'DIR SEMS CAN RNAMS KYIS LONGS
SPYOD PAR MI NUS SO, ,DE CI'I PHYIR ZHE NA, SEMS CAN 'DI DAG NI,
BSOD NAMS DANG BRAL BA STE, LONGS SPYOD DANG, NYE

BAR SPYOD PA RGYA CHEN PO DAG LA LONGS SPYOD PA'I SNOD MA YIN NO,
,BDAG GIS NI, SANGS RGYAS KYI ZHING MI MJED 'DI THAMS CAD LHA'I
GZHAL MED KHANG RGYA CHEN POR SPRUL PA DANG, LHA'I

GNAS MAL DANG, RGYAN DANG, GOS DANG, LHAB LHUB DANG, SPOS DANG,
ME TOG DANG, PHRENG BA DANG, 'BRAS BU DANG, SHING LJON PA DANG,
ROL MO'I SGRA DANG, SIL SNYAN DANG, GLU DBYANGS

DANG, RIN PO CHE SNA TSOGS KYIS BRGYAN PA DAG TU SPRUL PAR NUS
KYANG 'DIR SEMS CAN DE DAG BSOD NAMS DANG BRAL BAS SNOD DU MA
GYUR BA'I PHYIR LONGS SPYOD PAR MI NUS TE, DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
DANG, BYANG CHUB SEMS DPA' SEMS DPA' CHEN PO SA BCU PA DE DAG
DANG, DPA' BAR 'GRO BA'I TING NGE

'DZIN LA DBANG THOB PA DAG LONGS SPYAD PAR SPYOD PA NI, MA GTOGS
SO, ,BDAG GIS SEMS CAN GYI KHAMS MA LUS PA DAG BSAM GTAN BZHI LA
SNYOMS PAR ZHUGS PAR GZHAG

BAR NUS NA, 'DI NA KLU KHRO BO ZHES BYA BA NAS LUS SRUL PO KHRO
BO ZHES BYA BA'I BAR DAG ZHI BAR BYA BA LTA SMOS KYANG CI DGOS,
'DI LTAR BDAG NI, DE BZHIN GSHEGS PAS MA GNANG


@450A *, ,BAR BDAG GIS RDZU 'PHRUL GYI YUL DAG BSTAN PA NI, TSUL
DANG MTHUN PA MA YIN TE, DPER NA, 'KHOR LOS BSGYUR BA'I RGYAL POS
MA GNANG BAR BLON PO RIN

PO CHE DANG, KHYIM BDAG RIN PO CHE DAG GIS DPUNG GI TSOGS YAN LAG
BZHI PA SHOM PA DE NI, GNAS MED DO, ,DE CI'I PHYIR ZHE NA, BYANG
CHUB SEMS DPA' SEMS DPA' CHEN

PO MA LUS PA DE DAG THAMS CAD NI, DE BZHIN GSHEGS PA'I SRAS,
THUGS LAS SKYES PA, GSUNG LAS SKYES PA, CHOS LAS BYUNG ZHING CHOS
KYIS SPRUL PA STE, DE'I PHYIR DE

BZHIN GSHEGS PAS MA GNANG BAR RDZU 'PHRUL GYI YUL BSTAN PAR NI,
SUS KYANG MI NUS SO, ,DPAL CHOG SHES, 'ON KYANG CHU KLUNG NOR
BU'I GZHAL MED KHANG ZHES BYA BA'I

GZUNGS KYI TSOGS KYI RIG SNGAGS DANG, GSANG SNGAGS KYI TSIG MDOR
BSDUS PA DANG, DUS GSUM GYI SANGS RGYAS BCOM LDAN 'DAS DE DAG
THAMS CAD KYI DKON MCHOG GSUM

GYI GDUNG GI BYIN GYI RLABS KYIS RNAM PAR 'PHRUL PA DAG YOD KYI,
DPAL CHOG SHES, NGA DE BZHIN GSHEGS PA DE LA TSIG DAG ZHUS SHIG
DANG, DA DE BZHIN GSHEGS PAS

KHYOD LA CHU KLUNG NOR BU'I GZHAL MED KHANG ZHES BYA BA'I GZUNGS
KYI TSOGS KYI RIG SNGAGS DANG, GSANG SNGAGS KYI TSIG MDOR BSDUS
PA DAG STON PAR 'GYUR TE, BDAG KYANG RJES


@450B SU YI RANG NGO, ,KHYOD KYIS KYANG BSAM PA THAMS CAD RDZOGS
PAR GYIS SHIG ,DE NAS DPAL LHA MO CHEN MO DANG, LHA MO CHEN MO
DBYANGS CAN DANG, LHA MO CHEN MO BRTAN MA DANG, LHA MO

CHEN MO 'OD BYED DANG, LHA MO CHEN MO GZI BRJID CAN DANG, LHA MO
CHEN MO DGE LNGAN DANG, LHA MO CHEN MO TA MA LA'I SNYING PO DANG,
LHA MO CHEN MO NYI MA BDAG DANG, LHA MO CHEN MO SHEL

CAN DANG, DE DAG LA SOGS PA LHA GZHAN KHRAG KHRIG 'BUM PHRAG
BRGYAD CU SNYED KYIS YONGS SU BSKOR CING MDUN DU BDAR NAS STAN
LAS LANGS TE BCOM LDAN 'DAS GA LA BA DE

LOGS SU THAL MO SBYAR BA BTUD NAS DPAL LHA MO CHEN MOS DE'I TSE
TSIGS SU BCAD PAS GSOL PA, SPYOD PA RNAM DAG DRI MA'I DRI MED PA,
,NYI MAS NYON MONGS RNYOG SEL BSTAN DU

GSOL; ;CHU KLUNG GZUGS KYIS BDAG CAG SKOM LAGS NA, ,BDE GSHEGS
GZUGS TSOGS ZHI BGYID BSTAN DU GSOL, ,CHU KLUNG RIG SNGAGS GSANG
SNGAGS TSIG RAB MCHOG ,

THUB PA RIN PO CHE YIS BSTAN DU GSOL, ,DES NA RNYOG LDAN KLUNG
DAG DANG 'GYUR BAS, ,SA YI BCUD RNAMS SLAN CHAD CHAB MI 'TSAL,
,DUS MIN RLUNG DANG NYI MAS GDUNGS PA DANG, ,RDUL

DANG THAN PA CHEN PO ZHI BGYID LA, ,LO TOG 'BRAS BU SUS KYANG
MDANGS MI 'PHROG ,GANG DAG SRUNG BAR 'GYUR BA BSTAN DU GSOL, ,DES
NA NAD MED DRAN DANG LDAN PA DANG, ,DGE BA DAG


@451A *, ,LA SPYOD PAR GYUR NAS KYANG, ,RGYAL BA'I BSTAN LA LTA
BA NGAN PA PO, ,YA NGA BA DAG RNAM PAR SPONG BAR 'GYUR, ,RGYAL
BAS BDAG GI SNYING LA MYA NGAN DANG, ,NYON MONGS

SEL BGYID MDANGS NI 'GRUB PA DANG, ,GANG GIS BDAG NI SEMS CAN
THAMS CAD DAG ,YONGS SMIN BGYID BAR RNGO THOGS BSTAN DU GSOL,
,THUB PA'I THAD NA LHA RNAMS 'DI DAG

GSOL 'DEBS PA, ,THEG PA CHEN PO ZAB MO'I LAM LA GZHUG TU GSOL,
,SEMS CAN YON TAN PHYUG PO 'BRAS BCAS 'DUS PA PO, ,PHYOGS BCU'I
BYANG CHUB SEMS DPA' KHYOD LA

BSNGAGS PA BRJOD, ,CHU BO LEGS 'BAB LO TOG MI NYAMS BGYI SLAD DU,
,SDIG CAN KLU RNAMS BZLOG PHYIR 'DI DAG BSTAN DU GSOL, ,DE NAS
BCOM LDAN 'DAS KYIS BKA' STZAL

BA; DPAL CHOG SHES, 'DUS PA RNAMS KYI MDUN DU DE BZHIN GSHEGS PA
NI, DUS SU BYIN GYIS RLOB PAR MDZAD LA, DE BZHIN GSHEGS PA DA NI,
'DUS PA RNAMS KYI NANG DUS

GSUM GYI SANGS RGYAS BCOM LDAN 'DAS DE DAG THAMS CAD KYIS BYIN
GYIS BRLABS PA, 'BYOR BYED CHU KHYIM SNYING PO ZHES BYA BA'I
GZUNGS STON TO, ,PHYOGS BCU NAS 'DIR LHAGS

PA'I BYANG CHUB SEMS DPA' SEMS DPA' CHEN PO DAG GIS DE THOS NAS
KYANG PHYOGS BCU'I SANGS RGYAS KYI ZHING SNYIGS MA LNGA CAN STONG
PA DE NA SEMS CAN RNAMS LA 'BYOR BYED CHU


@451B KHYIM SNYING PO ZHES BYA BA'I GZUNGS 'DI RAB TU STON PAR
BYED DO, ,GZUNGS KYI RGYU DES NA DER DUS MA YIN PA'I RLUNG DANG,
NYI MAS GDUNGS PA DANG, GRANG BA DANG, TSA BA DANG, CHAR MO CHE
DANG,

THAN CHEN DAG RAB TU ZHI BAR BYED DO, ,DE NAS DER 'JIG RTEN PHA
ROL LA MI LTA BA'I LHA DANG, GNOD SBYIN DANG, SRIN PO DANG, LHA
MA YIN DANG, GRUL BUM DANG, YI DVAGS DANG, SHA ZA

DANG, SRUL PO DANG, LUS SRUL PO DANG, MI DANG, MI MA YIN PA DANG,
THA NA RI DVAGS DANG, BYA MA RUNGS PA, GTUM PA, SEMS CAN RNAMS LA
SNYING BRTZE BA MED PA DANG, SNYING RJE MED

PAR ZHUGS PA DAG DAD PA CAN DU 'GYUR RO, ,SEMS 'JAM PAR 'GYUR RO,
,DGE BA DRAN PAR 'GYUR RO, ,CHOS TSOL BA LA 'DOD PAR 'GYUR RO,
,CHOS SRUNG PAR 'GYUR RO, ,DKON MCHOG

GSUM GYI GDUNG 'BAR BA BYED PAR 'GYUR RO, ,GZUNGS 'DI'I MTHUS DE
NA SEMS CAN RNAMS TSE RING BAR 'GYUR RO, ,KHA DOG 'PHEL BAR 'GYUR
RO, ,LO TOG 'PHEL BAR 'GYUR RO,,

LONGS SPYOD 'PHEL BAR 'GYUR RO, ,BDE BA 'PHEL BAR 'GYUR RO, ,NAD
MED PA 'PHEL BAR 'GYUR RO, ,GRAGS PA 'PHEL BAR 'GYUR RO, ,TSUL
KHRIMS 'PHEL BAR 'GYUR RO, ,THOS

PA 'PHEL BAR 'GYUR RO, ,BYAMS PA 'PHEL BAR 'GYUR RO, ,SNYING RJE
'PHEL BAR 'GYUR RO, ,YE SHES 'PHEL BAR 'GYUR RO, ,THABS 'PHEL BAR
'GYUR RO, ,TING NGE 'DZIN 'PHEL BAR


@452A *, ,'GYUR RO, ,GZUNGS 'PHEL BAR 'GYUR RO, ,SA RNAM PAR
DPYOD PA 'PHEL BAR 'GYUR RO, ,RNAM PAR SPONG BA 'PHEL BAR 'GYUR
RO, ,SEMS CAN YONGS

SU SMIN PAR BYED PA 'PHEL BAR 'GYUR RO, ,THEG PA CHEN PO'I
BSNGAGS PA YONGS SU 'PHEL BAR 'GYUR RO, ,SMON LAM GYI KHYAD PAR
'PHEL BAR 'GYUR RO, ,SA NAS SAR 'PHAR

BA 'PHEL BAR 'GYUR RO, ,PHUNG PO DANG, KHAMS DANG, SKYE MCHED
LHAG PAR MTHONG BA 'PHEL BAR 'GYUR RO, ,NGO TSA SHES PA DANG
KHREL YOD PA 'PHEL BAR 'GYUR RO, ,SANGS RGYAS

KYI ZHING GI YON TAN BKOD PA RAB TU 'DZIN PA 'PHEL BAR 'GYUR RO,
,PHYOGS BCU'I SANGS RGYAS BCOM LDAN 'DAS THAMS CAD RTAG PAR DUS
SU DGONGS PA 'PHEL BAR 'GYUR

RO; ;SANGS RGYAS BCOM LDAN 'DAS RNAMS DANG, BYANG CHUB SEMS DPA'
SEMS DPA' CHEN PO DAG LA RTAG TU DGE BA'I BSHES GNYEN YIN PAR
'DZIN PA 'PHEL BAR

'GYUR RO, ,RDZU 'PHRUL GYI RKANG PAS RNAM PAR RTZE BAR 'GYUR RO,
,NYON MONGS PA THAMS CAD SKYE ZHING 'PHEL BA DANG, LAS 'PHEL BA
DAG LAS KUN NAS SGROL BAR BYED DO, ,MYA

NGAN LAS 'DAS PA BLA NA MED PA LA THUG PA'I BAR DU DGE BA'I CHOS
THAMS CAD KYIS NYAMS PAR MI 'GYUR RO, ,YONGS SU NYAMS PAR MI
'GYUR RO, ,TADYA TH'A, SVA RA BRA TI, NA


@452B YA BRA TI; BIshthA TSA TI, AA NA YA BRA TI, SH'ASTI RA BRA
TI, SH'A RA nA BRA TI, KU MU DA PRA TI, SAm TZI RA BRA TI, TSE DA
SA LA BRA TI, SA RA BRA TI, SA RA BA RI H'A RE, SA RA PRA TA PA
RI H'A RE, N'A YA NA PRA TA

PA RI H'A RE, BI BI DHE KA PA RI H'A RE, YA DZNY'A PA RI H'A RE,
BINDU PA RI H'A RE, DZA LA PA RI H'A RE, KshE TRA PA RI H'A RE,
DAKshE PA RI H'A RE, SA N'A SA PA RI H'A RE, SHRA BA B'A DREE, GO
MA YA BA nE, MA DA SA KHE,

SU NA YA BHA DRA DZA ME LA, BANDE AA RA NA DZU shE, KHA RA BA
DZ'A BHE, NA R'A YA NA BI DZA BHE, AU RA GA ,AA NI MI shE, KU DZA
RA BHE ME, DZA HA NI MA BHE, KARMA BI RA LE, SHRA MA SA LI LEE,
KHA dA KA SHA ME,

AA SI N'A ME, AAGNI BHA DRE, NANGGA TUMBU RE, BA YA BE, BA RU nE,
KANTHA NI BRA, SHA KRA DZNY'A YE, AA NA TSE BYE N+RI NA YA, NI YE
TREE YADDHA, BUDDHA AA DHIshTHI TE SV'AH'A, NA R'A YA NI NI LA YE
SV'AH'A, TZAKRA BRTA KRA ME

SV'AH'A; BCOM LDAN 'DAS KYIS 'BYOR BYED CHU KHYIM SNYING PO ZHES
BYA BA'I GZUNGS 'DI BSTAN MA THAG TU DE NAS DE'I MDO LA SA CHEN
PO G-YOS PAR GYUR TE, SANGS RGYAS KYI ZHING MI

MJED THAMS CAD KYI SA RNAM PA DRUG TU G-YOS PAR GYUR LO, ,THAMS
CAD DANG LDAN PA'I 'KHOR JI SNYED LHAGS PA RNAMS KYANG 'DAR SHIG
SHIG STE, 'KHRUGS SHING SKYO BA SKYES NAS

SANGS RGYAS LA PHYAG 'TSAL LO, ,SANGS RGYAS LA PHYAG 'TSAL LO,
,ZHES 'DZER TO, ,DE NAS BCOM LDAN 'DAS KYIS DPAL LHA MO CHEN MO
LA 'DI SKAD CES BKA' STZAL TO, ,


@453A *, ,DPAL CHO GA SHES, KHYOD KYI 'BYOR BYED CHU KHYIM SNYING
PO ZHES BYA BA'I GZUNGS NI, DE LTA BU YIN TE, DE'I MTHUS RTZOD PA
DANG, 'THAB MO THAMS CAD RAB

TU ZHI BAR BYED DO, ,KLU KHRO BO DANG, MA RUNGS PA THAMS CAD ZHI
BAR BYED DO, ,GNOD SBYIN NAS MI DANG, MI MA YIN PA DANG, THA NA
RI DVAGS DANG, BYA KHRO BO DANG, MA RUNGS PA

THAMS CAD KYANG ZHI BAR BYED DO, ,DUS MA YIN PA'I RLUNG DANG, NYI
MAS GDUNGS PA DANG, GRANG PA DANG, TSA BA DANG, THAN CHEN THAMS
CAD RAB TU ZHI BAR BYED DO, ,LO TOG THAMS

CAD 'PHEL ZHING 'GRUB PAR BYED DO, ,SEMS CAN RNAMS TSE RING BAR
BYED DO, ,LONGS SPYOD 'PHEL BAR BYED DO, ,LAS 'PHEL BA SGROL BAR
BYED PA'I BAR DU BYED DO, ,MYA NGAN

LAS 'DAS PA BLA NA MED PA LA THUG GI BAR DU DGE BA'I CHOS THAMS
CAD KYIS NYAMS PAR MI 'GYUR RO, ,YONGS SU NYAMS PAR MI 'GYUR RO,
,LA LA ZHIG GZUNGS CHEN PO

'DI NYAN TAM, KLOG GAM, SGRUB PAR BYED NA, DE PHYIS 'GAL BA MED
PA'I CHOS DANG, SDOM PA GSUM LA GNAS PAR 'GYUR RO, ,DE NAS BYANG
CHUB SEMS DPA' SA'I

SNYING POS GSOL PA, BTZUN PA BCOM LDAN 'DAS, 'DIR BDAG GIS KYANG
MTSON CHA'I STOBS ZHES BGYI BA'I GZUNGS CHEN PO BSHAD PAR BGYI'O,
,MTSON CHA'I STOBS


@453B ZHES BGYI BA'I GZUNGS DES SEMS CAN RNAMS KYI LONGS SPYOD
DANG, YONGS SU SPYOD PA THAMS CAD KYI CHED DU SA'I BCUD THAMS CAD
NYAMS PAR MI 'GYUR LAGS SO, ,YONGS SU

NYAMS PAR MI 'GYUR LAGS SO, ,SA'I BCUD KYI MDANGS RNAMS GANG GIS
KYANG DBROG PAR RNGO MI THOGS LAGS SO, ,DBUGS GDUG PA GTONG
BA'AM, BSKAM PAR YANG RNGO MI

THOGS LAGS SO, ,RTZUB PA DANG, RO MA MCHIS PAR BGYI BAR RNGO MI
THOGS LAGS SO, ,NYAMS PA DANG MA MCHIS PAR BGYI BAR RNGO MI THOGS
LAGS SO, ,DOG SA LAS LO THOGS MI

'KHRUNGS PAR BGYI BAR RNGO MI THOGS LAGS SO, ,RTZUB PA DANG RO MA
MCHIS PAR BGYI BAR RNGO MI THOGS LAGS SO, ,LO TOG GI SA BON DANG,
MYU GU DANG, 'DAB MA DANG, ME TOG DANG, 'BRAS

BU DANG, 'BRU DANG, SMAN RNAMS KYI MDANGS 'PHROG PAR RNGO MI
THOGS LAGS SO, ,DE LA DBUGS GDUG PA GTONG BA'AM, BSKAM PAR YANG
RNGO MI THOGS LAGS SO, ,RTZUB PA'AM RO MA

MCHIS PAR BGYI BA'ANG RNGO MI THOGS LAGS SO, ,MA SMIN PA RNAMS
CHAB STZAL BAR YANG RNGO MI THOGS LAGS SO, ,LHAGS PA DANG, TSA BA
DAG GIS TSIG PA DANG, 'TSAL DU MI RUNG BAR BGYI BAR RNGO MI

THOGS LAGS SO, ,'TSAL BA TZAM GYIS SEMS CAN LA LA'I LUS LA DBUGS
GDUG PA GTANG BAR RNGO MI THOGS LAGS SO, ,GZHI DE LTA BU LAS SEMS
CAN RNAMS KYIS ZAS TSOL BA SLON NAS


@454A *, ,LTO BRO 'TSAL BA DANG, YAN LAG DANG NYING LAG BRO 'TSAL
CING 'KHUMS PAR BGYI BAR RNGO MI THOGS LAGS SO, ,RIMS NAD DANG,
BRJED BYED DANG, SEMS

G-YENG BA DANG, DRAN PA NYAMS PAR BGYID PAR RNGO MI THOGS LAGS
SO, ,PHAN TSUN 'THAB MO DANG DMAG BGYID PAR RNGO MI THOGS LAGS
SO, ,KHA CIG SROG GCOD PA DANG, MA BYIN PAR

LEN PA DANG, SBYOR BA NAS LOG PAR LTA BA LA MI SBYOR BA'I BAR GYI
CHOS DE DAG GIS SEMS CAN RNAMS KYI SEMS LA SBYOR LA, LHA DANG,
KLU DANG, GNOD SBYIN DANG, SRIN PO DANG,

GRUL BUM DANG, MI 'AM CI DANG, DRI ZA DANG, YI DVAGS DANG, SHA ZA
DANG, SRUL PO DANG, LUS SRUL PO DANG, MI DANG, MI MA YIN PA DAG
GIS KYANG SEMS CAN RNAMS LA GNOD PA DE

LTA BU DAG BGYI BAR RNGO MI THOGS LAGS SO, ,TADYA TH'A, N'A BI,
MA H'A N'A BI, KshU KshA RA N'A BE, AA BIDGU N'A BE, SAm SHO shA
NA N'A BE, NI R'A DZA KHA BHE, AA BA RA MU NI, TA RU nA RU HE, NA
R'A BAD TRE, DZA BA BRA ME,

MA SU RA TRE, TI MI RA BATTRE, KHAndA NI RHA RE, TZAKshO BHA SE,
GA nA BI ME, KshI TI, TVO YE SV'AH'A, AANGGU RAKshE SV'AH'A,
PUshPA MA YE SV'AH'A, PA LA NI MA BHE SV'AH'A, NA MO TVO YE
SV'AH'A, SHA R'I RA NA BA KRA MA BI shA

SV'AH'A; DPAL CHO GA SHES, KHYOD KYI MTSON CHA'I STOBS ZHES BYA
BA'I GZUNGS CHEN PO NI, DE YIN TE, MTSON CHA'I STOBS ZHES BYA
BA'I GZUNGS CHEN PO'I MTHU DES NI, SEMS CAN RNAMS


@454B LA DE LTA BUR RGYAS PAR BYED DO, ,BDE BA CHEN PO SKYED PAR
BYED DO, ,RGYU DES NA DES SEMS CAN RNAMS MYUR DU 'DUL BAR 'GYUR
RO, ,BYANG CHUB SEMS DPA' SEMS DPA' CHEN PO SA'I SNYING PO

DE LA THAMS CAD DANG LDAN PA'I 'KHOR LHAGS PA RNAMS KYIS KYANG
LEGS SO, ,ZHES BYA BA BYIN ZHING, BCOM LDAN 'DAS KYIS KYANG LEGS
SO, ,ZHES BYA BA GNANG STE, RIGS KYI BU, LEGS

SO; ;LEGS SO, ,RIGS KYI BU, KHYOD NI, SEMS CAN RNAMS KYI RTZI
SMAN YIN ZHING SEMS CAN RNAMS KYI SMAN PAR GYUR PA'O, ,'DI LTAR
GLING BZHI PA 'DI'I SEMS CAN THAMS CAD KYI 'BRU

DANG, RTZI SMAN YIN ZHING SDUG BSNGAL THAMS CAD RAB TU ZHI BAR
BYED PA'O, ,BDE BAR SBYAR BA THAMS CAD SBYIN PAR BYED DO, ,SNYING
RJE CHEN PO KUN NAS SLONG BA DANG MTSUNGS PAR LDAN PA'O,,

MTSON CHA'I STOBS ZHES BYA BA'I GZUNGS CHEN PO SHIN TU ZAB PA DE
LTA BU STON PA YIN NO, ,GZUNGS CHEN PO DES NI, 'DI NA SEMS CAN
RNAMS KYI SA'I BCUD KYI MDANGS DANG, SA BON DANG,

MYU GU DANG, 'DAB MA DANG, ME TOG DANG, RO DANG, 'BRU DANG, SMAN
RNAMS MI NYAMS SHING SKYON MED LA 'PHEL ZHING 'BYOR PAR BYED DO,
,SEMS CAN GANG DAG GIS ZOS PA DE DAG GI RGYUD

LA RTZOD PA'I RNYOG PA THAMS CAD ZHI BAR BYED DO, ,'DIR SEMS CAN
RNAMS DGE BA'I CHOS THAMS CAD LA SPYOD PAR 'GYUR RO, ,GLING BZHI
PA 'DIR DUS MA YIN PA'I RLUNG DANG, NYI MAS


@455A *, ,GDUNGS PA DANG, TSA BA DANG, GRANG BA DANG, CHAR MO CHE
DANG, THAN CHEN DANG, ZLA BA DANG, NYI MA DANG, GZA' DANG, RGYU
SKAR DANG, NYIN MTSAN DANG, ZLA BA DANG, ZLA BA PHYED

PA DANG, LO DANG, DUS TSIGS LOG PA THAMS CAD NYE BAR ZHI BAR BYED
DO, ,GZUNGS CHEN PO BSTAN PA DES NI, NGA'I DKON MCHOG GSUM GYI
GDUNG DANG, CHOS KYI TSUL YUN RING DU

GNAS PAR 'GYUR RO, ,GAL TE 'DIR MUN PA CAN SKAL PA CHUNG BA,
RGYAGS PA DANG, DREGS PAS KHENGS SHING DGE BA'I RTZA BA MA SKYED
PA, RGYAL RIGS GDOL PA DANG, BLON PO GDOL

PA DAG GIS 'DI LTAR NGA'I BSTAN PA DKA' BAS BSGRUBS PA DANG,
NGA'I DGE SLONG DANG, DGE SLONG MA DANG, DGE BSNYEN DANG, DGE
BSNYEN MA DAG LA 'TSE BAR BYED PA NAS RGYU DES NA

LHA DANG, KLU DANG, GNOD SBYIN DAG 'KHRUG PAR MI BYED PA'I BAR
DU'O, ,DE BZHIN DU SEMS CAN RNAMS LA BDE BAR SBYAR BA THAMS CAD
'BYUNG BA NI, SNGAR JI SKAD GSUNGS PA BZHIN

NO; ;'DUS PA CHEN PO THEG PA CHEN PO'I MDO BCO LNGA BA RI'I
SNYING PO'I LE'U LAS, THAN CHEN RAB TU ZHI BAR BYED PA MTSON PA
STE GSUM PA RDZOGS SO,, ,,DE NAS BCOM LDAN 'DAS

KYIS DPAL LHA MO CHEN MO LA 'DI SKAD CES BKA' STZAL TO, ,DPAL LHA
MO CHO GA SHES, SNGON DE BZHIN GSHEGS PA DBANG PO'I TOG GI RGYAL
MTSAN RGYAL PO'I SPYAN SNGAR BDAG CAG


@455B GNYIS KYIS PHAN TSUN DAM BCAS PA DE BZHIN DU BDAG CAG GNYIS
KYI BSAM PA YONGS SU RDZOGS SHING GRUB BO, ,DE NAS DPAL LHA MO
CHEN MOS 'DI SKAD CES GSOL TO, ,BTZUN PA BCOM

LDAN 'DAS, DE LTA LAGS SO, ,BTZUN PA BDE BAR GSHEGS PA, DE LTA
LAGS TE, SKOL GYI BSAM PA RDZOGS LAGS SO, ,SNGON SKOL GYIS DE
BZHIN GSHEGS PA DBANG PO'I TOG GI

RGYAL MTSAN RGYAL PO'I SPYAN SNGAR PHAN TSUN DAM BCAS PA BZHIN
'DI LTAR SKOL GYI BSAM PA YONGS SU GRUB STE, DA LTAR KHYOD NYID
NI, DE BZHIN GSHEGS PA STE, 'JIG RTEN DU BYUNG LA, DA

LTAR BDAG GIS NI, DPAL GYI GO 'PHANG THOB PA LAGS SO, ,DA LTAR
BDAG GIS SEMS CAN RNAMS LA SEMS CAN YONGS SU SMIN PAR RNGO MI
THOGS PAR GYUR PA DE CI'I SLAD DU ZHE NA, 'DI NA KLU

GLANG PO CHE LTA BU DANG, KLU RTA LTA BU DANG, KLU SPRUL LTA BU
DANG, KLU NYA LTA BU DANG, KLU SBAL PA LTA BU DE DAG DUS 'DIR
YANG SGRUB PAR BGYID LAGS SO, ,BDAG GIS 'JIG RTEN SNANG BAR BYED
PA ZAB MO

DAG BSTAN PA NA GANG DAG DUS MA LAGS PA'I LHAGS PA DANG, TSA BA
DANG, SPRIN DANG, KHUG RNA DANG, RDZI CHAR DANG, CHAR MO CHE
DANG, THAN CHEN DAG 'BYUNG BAR BGYID PA, SEMS CAN RNAMS KYI LO

TOG DANG, LO MA DANG, ME TOG DANG, 'BRAS BU DANG, 'BRU DANG, SMAN
RNAMS MA RUNGS PAR BGYID PA'I KLU DANG, KLU CHEN PO DE DAG MA
BSKRAD LAGS SO, ,BTZUN PA BCOM LDAN 'DAS, DUS 'DIR DA


@456A *, ,LTAR GLING BZHI PA'I 'JIG RTEN GYI KHAMS 'DI NA KLU
DANG, KLU CHEN PO DANG, KLU'I 'KHOR DANG, SKYES PA DANG, BUD MED
DANG, KHYE'U DANG, BU MO DANG, GLING BZHI PA 'DI NA GANG

KHA CIG KLU'I SKYE GNAS PA DE DAG THAMS CAD DA LTAR 'DIR MCHIS PA
RNAMS DANG, PHYOGS BCU'I SANGS RGYAS KYI ZHING THAMS CAD NAS
BYANG CHUB SEMS DPA' SEMS DPA' CHEN PO DE DAG

DA LTAR 'DUS PA CHEN PO 'DIR MCHIS PA RNAMS DANG, DA LTAR 'DIR
LHA DANG, KLU DANG, GNOD SBYIN DANG, SRIN PO DANG, DRI ZA DANG,
MI 'AM CI DANG, LHA MA YIN DANG, LTO 'PHYE CHEN PO DANG,

YI DVAGS DANG, SHA ZA DANG, SPRUL PO DANG, LUS SRUL PO 'DUS PA
THAMS CAD DANG, BCOM LDAN 'DAS KYI NYAN THOS MI DANG MI YIN PA DE
DAG DA LTAR 'DUS PA CHEN PO 'DIR CHOS NYAN

PA'I SLAD DU BCOM LDAN 'DAS KYI SPYAN SNGAR MCHIS PA'I SEMS CAN
DE DAG THAMS CAD ZAS BZHI LA RTEN CING 'TSO BAR BGYID LAGS SO,
,BTZUN PA BCOM LDAN 'DAS, DA LTA'I DUS

SU KLU KHRO BO PHUNG BAR BGYID PA DAG ZHI BAR MDZAD DU GSOL, GANG
DAG KLU KHRO BO RNAMS NI, BCOM LDAN 'DAS KYI BKA' LA MNGON PAR MA
DAD PAS RTAG PAR YANG SGRUB PAR BGYID PA,

SEMS CAN RNAMS LA MTHO 'TSAM PA, SEMS CAN RNAMS KYI LONGS SPYOD
PA DANG, NYE BAR LONGS SPYOD PA DAG MA RUNGS PAR BGYID PA, 'JIG
RTEN PHA ROL LA MI LTA BA, SEMS CAN RNAMS


@456B LA SNYING BRTZE BA MA MCHIS SHING SNYING RJE MA MCHIS PAR
ZHUGS PA, SDANG PA, RTZUB PA LAGS TE, BDAG SEMS CAN YONGS SU SMIN
PAR BGYID PA LA BAR CHAD BGYID PA LAGS PAS, DE DAG GI DON

DU BCOM LDAN 'DAS KYIS THUGS RJE CHEN PO BSKYED DU GSOL, BCOM
LDAN 'DAS KYIS DE DAG GI SDIG PA DE THAMS CAD ZHI BAR MDZAD DU
GSOL, DE NAS BCOM LDAN 'DAS KYIS KLU'I GNAS

NA GNAS PA BYANG CHUB SEMS DPA' SEMS DPA' CHEN PO RI'I SNYING PO
LA BKA' STZAL PA, RIGS KYI BU, KHYOD KYIS DE BZHIN GSHEGS PA MAR
ME MDZAD KYI SPYAN SNGAR KLU YONGS SU SMIN

PAR BRTZON PAS SMON LAM BTAB PA CI 'DRA ZHE NA, SNGON DANG, DA
LTAR DANG, MA 'ONGS PA'I DUS KYI KLU DANG, KLU CHEN PO KLU KHRO
BO SKYE GNAS BZHI PA DAG DBUGS GDUG PA DANG, KLU RNAMS KYI MIG

GDUG PA DANG, REG PA GDUG PA DANG, LCE GDUG PA DANG, 'DOD CHAGS
KYI DUG DANG, ZHE SDANG GI DUG DANG, GTI MUG GI DUG DANG, KLU
KHRO BO RNAMS KYI SDIG PA'I CHOS DAG CI NAS KYANG CHOS

DANG LDAN PAS BSAL BAR NUS PAR BYA'O, ,CI NAS KYANG KLU KHRO BO
DE DAG GIS SEMS CAN RNAMS KYI LONGS SPYOD DANG, NYE BAR SPYOD PA
DANG, YO BYAD SNA TSOGS DANG LDAN PA RNAMS LA GNOD

PAR MI 'GYUR BAR BYA'O, ,DKON MCHOG GSUM PO DE DAG LA DAD PA
DANG, DGA' BA THOB PAR BYA'O, ,'JIG RTEN PHA ROL LA LTA BA DANG
BCAS SHING SDIG PA'I CHOS RNAMS DANG 'BRAL BAR 'GYUR


@457A *, ,BAR BYA'O, ,ZHES SMON LAM BTAB BO, ,DE SKAD CES BKA'
STZAL PA DANG, BYANG CHUB SEMS DPA' SEMS DPA' CHEN PO RI'I SNYING
POS BCOM LDAN 'DAS LA 'DI SKAD CES

GSOL TO, ,BTZUN PA BCOM LDAN 'DAS, BDAG GIS GANG DAG KLU KHRO BO
DE DAG NI, GNAS DER ZHUGS TE MCHIS NAS KLU RNAM PAR BSGYINGS PA'I
GNAS ZHES BGYI BA'I TING NGE 'DZIN LA

SNYOMS PAR ZHUGS NAS GNAS PAR BGYI LAGS SO, ,DE TING NGE 'DZIN
GYI MTHUS BDAG GIS DE DAG GI KHRO BA DANG, NGA RGYAL DANG, DREGS
PA DANG, 'DOD CHAGS DE DAG NYE BAR ZHI BAR

BGYI LAGS SO, ,DE DAG 'JAM PA DANG, SNOD DU RUNG BA DANG, SEMS
ZHI BAR 'GYUR BA DANG, SEMS 'JIG RTEN PHA ROL LA LTA BAR 'GYUR BA
DANG, SEMS CAN THAMS CAD LA SEMS

BYAMS PA DANG, SNYING RJE BA DANG, SNYING BRTZE BA DANG, SEMS
BRTZE BA CAN DU 'GYUR BAR BGYI LAGS SO, ,KLU KHRO BO DANG, KLU MA
RUNGS PA RNAMS DAD PAR 'GYUR BAR BGYI LAGS SO, ,

SEMS CAN THAMS CAD LA MI 'TSE ZHING SNYING BRTZE BA CAN GYI SEMS
KYI SA LA GNAS PAR BGYI LAGS SO, ,GZHAN YANG GANG DAG RDZI CHAR
DANG, CHAR MO CHE DANG, THAN CHEN DANG, SPRIN DANG,

SPRIN CHEN DANG, LHAGS PA DANG, TSA BA DAG GIS GNOD PAR GYUR PA'I
SEMS CAN DE DAG GIS THAL MO SBYAR TE, BDAG GI MING BRJOD NAS 'DI
SKAD DU RI'I SNYING PO THUGS RJE RGYA CHE BA,


@457B KLU YONGS SU SMIN PAR MDZAD PA BDAG CAG DRAN LAGS SO, ,BLA
NA MED PA'I BYANG CHUB LA SPYOD PAR MDZAD PA, THABS DANG YE SHES
SNA TSOGS LA BRTZON PAS MI SPYOD LAGS SAM, BDAG CAG

SDUG BSNGAL LAS THAR PAR MDZAD DU GSOL, YONGS SU BSKYAB TU GSOL
ZHES SMRA BA DAG GIS 'DI SKAD DU BRJOD PAR BGYI'O, ,TADYA TH'A,
STAMBHA BHU DZA, BI RE dU BHU DZA, GO GHA BI RE DZRA BHU DZA,

ME RU BHU DZA, GA TU BA BHU DZA, H'Um H'Um, AA NE BA BHU DZA, SMA
RA BHU DZA, SMA RA AA BARTA BHU DZA, NI MA BHA BHU DZA SV'AH'A,
BTZUN PA BCOM LDAN 'DAS, SEMS CAN GANG KHA CIG KLU KHRO BO DE DAG
GI

RGYUS GNOD PA DAG GIS GNOD PA BGYIS PAR GYUR PA DE LTA BU DE DAG
GIS BDAG GI MING NAS BRJOD PAR BGYI ZHING, KLU KHRO BO, NGA RGYAL
CAN, DREGS PA, PHRAG DOG DANG, 'DOD

CHAGS KYI SEMS ZHI BAR BGYI BA'I SLAD DU GSANG SNGAGS 'DON PA NA
BDAG GIS LHA'I RNA BA RNAM PAR DAG PA MI LAS 'DAS PAS THOS NAS
SKYE GNAS BZHI BA'I KLU DANG, KLU CHEN PO

DANG, KLU RGAN PO DANG, KLU'I BU DANG, KLU'I 'KHOR RNAMS DAD PAR
MA BGYIS SAM, DUS MA LAGS PAR DON CHEN YA NGA BA LA ZHUGS PA DAG
MA BZLOG GAM, DE'I TSE DUS MA

LAGS PA'I CHAR MO CHE DANG, THAN CHEN PO DANG, DUS MA LAGS PA'I
LHAGS PA DANG, TSA BA DANG, RLUNG DANG, SPRIN DANG, 'KHRUG PA DAG
RAB TU ZHI BAR MA BGYIS SAM, BDAG


@458A *, ,GIS BDE BA'I YO BYAD THAMS CAD KYIS SEMS CAN DE DAG GI
BSAM PA DAG YONGS SU RDZOGS PAR MA BGYIS NA, BDAG GIS DUS GSUM
GYI SANGS

RGYAS BCOM LDAN 'DAS THAMS CAD BSLUS PAR GYUR CIG ,BDAG NYID
KYANG BLA NA MED PA YANG DAG PAR RDZOGS PA'I BYANG CHUB TU MNGON
PAR RDZOGS PAR 'TSANG RGYA BAR MA

GYUR CIG ,BTZUN PA BCOM LDAN 'DAS, BDAG GIS SNGON 'DI LTAR DE
BZHIN GSHEGS PA MAR ME MDZAD 'KHOR TSOGS PA DANG BCAS PA'I SPYAN
SNGAR SEMS CAN YONGS SU

SMIN PAR BGYI BA'I SLAD DU SMON LAM BRTAN POR BTAB STE, SHIN TU
GNAS PAR GYUR LAGS SO, ,DE'I 'OG TU'ANG SANGS RGYAS BCOM LDAN
'DAS SANGS RGYAS BYE BA KHRAG KHRIG

'BUM PHRAG SNYED 'TSO ZHING GZHES PA 'KHOR TSOGS PA DANG BCAS
PA'I SPYAN SNGAR SMON LAM BRTAN PO 'DI LTA BU DAG BTAB STE, BDAG
GIS DER RTAG PAR SEMS CAN YONGS

SU SMIN PAR BGYI BA'I SLAD DU PHA ROL GNON PA'I BRTZON 'GRUS CHEN
POS SHIN TU BRTAN PAR GNAS PAR BGYI'O, ,ZHES BRTZON PAR BGYIS
LAGS SO, ,DA LTAR BCOM LDAN

'DAS KYI SPYAN SNGAR YANG KLU KHRO BO RNAMS YONGS SU SMIN PAR
BGYI BA'I SLAD DU RTZOL BA BRTAN PO BGYIS LA, BDAG GIS DE LTA
BU'I RTZOL BA BRTAN POS BRTZON 'GRUS BRTZAMS


@458B PA NI; BSKAL PA GRANGS MA MCHIS PAR SKAD CIG TZAM YANG
BTANG MA MYONG LAGS SO, ,BDAG GIS RTAG PAR PHA ROL GNON PA'I
RTZOL BA DANG, BRTZON PA BRTAN POS SEMS CAN YONGS SU

SMIN PAR BGYIS LAGS PA RNAMS KYANG YANG YONGS SU SMIN PAR BGYI
LAGS SO, ,GZHAN YANG BDAG GIS KLU'I DBANG PO DAG THEG PA CHEN
PO'I SPYOD PA LA BRTZON PAR BGYIS LAGS TE,

KLU GLANG PO CHE RNAMS KYI BDAG PO KLU'I RGYAL PO SHIN TU RAB
GNAS 'DI DANG, KLU SPRUL RNAMS KYI BDAG PO KLU'I RGYAL PO DGA' BO
DANG, BSNYEN DGA' BO 'DI GNYIS DANG, KLU RTA RNAMS KYI

BDAG PO KLU'I RGYAL PO MA DROS PA 'DI DANG, KLU NYA RNAMS KYI
BDAG PO KLU'I RGYAL PO CHU LHA DANG, KLU SBAL PA RNAMS KYI BDAG
PO KLU'I RGYAL PO YID BZANG 'DI RNAMS TE, KLU DE LTA BU DAG NI,

SEMS CAN RNAMS LA GNOD PA BGYID PAR RNGO THOGS PA DAG GO ,KLU'I
RGYAL PO GZHAN DAG DE LTA BU DE DAG KYANG RANG RANG GI MTHUS SEMS
CAN RNAMS LA DE LTA BUR GNOD PA BGYID PAR RNGO THOGS

PA DAG GO ,'DI LTAR THEG PA CHEN PO LA RAB TU ZHUGS PA'I RGYAL PO
DE DAG THAMS CAD KYIS KYANG SO SO RANG RANG GI 'KHOR DANG, DPUNG
GI TSOGS RNAMS DUS MA LAGS PAR DE LTA BUR YA NGA BA BSGRUBS PAS

RANG RANG GI 'KHOR RNAMS BSKYOD PAR BGYID LAGS SO, ,'DI LTAR 'DIR
BCOM LDAN 'DAS KYI BSTAN PA CHOS KYI SGRON MA DANG, DKON MCHOG
GSUM GYI GDUNG MYUR DU MI 'CHAD PAR BGYI BA'I SLAD DU


@459A *, ,'KHOR DER MCHIS PA RNAMS KYIS BYANG CHUB SEMS DPA' SEMS
DPA' CHEN PO RI'I SNYING PO KLU'I DRANG SRONG LA LEGS SO, ,ZHES
BGYI BA STZAL TO, ,DE'I

TSE KLU'I RGYAL PO SHIN TU RAB GNAS STAN LAS LANGS TE BCOM LDAN
'DAS GA LA BA DE LOGS SU THAL MO SBYAR BA BTUD NAS 'DI SKAD CES
GSOL TO, ,BTZUN PA BCOM LDAN 'DAS,

BDAG LA BRTEN PA'I KLU DANG, KLU'I RGYAL PO GANG DAG SGO NGA LAS
SKYE BA DANG, MNGAL NAS SKYE BA DANG, DROD DANG GSHER LAS SKYE BA
DANG, RDZUS TE SKYE BA'I KLU DE DAG GANG NA BCOM LDAN

'DAS KYI 'KHOR NYAN THOS RNAMS DANG, 'KHOR BYANG CHUB SEMS DPA'
DE DAG LA PHAN TSUN BYAMS PA'I SEMS DANG LDAN PA DANG, YUL 'KHOR
DER SHA 'KHON MA MCHIS PA'I SEMS

KYIS GNAS PAR 'GYUR LAGS SO, ,GNOD SEMS MA MCHIS PA DANG, SEMS
MNYAM PAS GNAS PAR 'GYUR LAGS SO, ,GANG DAG YUL 'KHOR DE'I RGYAL
PO DE DAG KYANG

BCOM LDAN 'DAS KYI BSTAN PA LA SEMS SHIN TU DAD PAR 'GYUR LAGS
SO, ,DE DAG BCOM LDAN 'DAS KYI BSTAN PA'ANG 'DZIN PAR 'GYUR LAGS
SO, ,DBANG PHYUG GI

RGYAGS PA DANG DREGS PAS BCOM LDAN 'DAS KYI BSTAN PA 'JIG PAR MI
'GYUR LAGS SO, ,DGE SLONG DANG, DGE SLONG MA DANG, DGE BSNYEN
DANG, DGE BSNYEN MA DAG LA 'TSE


@459B BAR MI 'GYUR LAGS SO, ,BTZUN PA BCOM LDAN 'DAS KYI SLAD DU
RAB TU BYUNG NAS SKRA BREGS TE GOS NGUR SMRIG BGOS PA, SNOD DU
GYUR PA DANG, SNOD DU MA GYUR BA LHAG PA'I BSAM PA CAN

RNAMS KYANG BCOM LDAN 'DAS KYI BSTAN PA 'DZIN PAR BGYID LAGS SO,
,GZHAN YANG YUL 'KHOR DE NA GANG DAG MI RNAMS BCOM LDAN 'DAS KYI
BSTAN PA DE'I TSER MAR GYUR PA DE DAG CHOS DANG

LDAN PAS SKROD PAR BGYID LAGS SO, ,DE NAS YUL 'KHOR DER DGE
SBYONG DANG, BRAM ZE BSOD SNYOMS PA RNAMS LA SNGON GYI RGYAL PO
DAG GIS SNGON LHAG PA'I BSAM PAS SBYIN PA PHUL PA RNAMS

RGYAL RIGS DGE BAS 'PHROG PAR MI BGYID LA, RGYAL RIGS DGE BA BLON
PO DANG, MDUN NA 'DON DANG, SKYE BO DMAG MI RNAMS DANG BCAS PAS
TSOGS SBYOR BA NI, DON CHEN LA BRTZON PA LAGS SO,,

SNYING PO BLANGS PA LAGS SO, ,LAG BRKYANG NAS LHUG PAR GTONG BA
LAGS TE, RGYAL RIGS DGE BA DE YUL 'KHOR DANG BCAS PAR BSRUNG BAR
BGYI LAGS SO, ,YONGS SU BSKYANG BAR BGYI LAGS SO, ,

DE'I YUL PHYOGS NA RTZOD PA'I RNYOG PA THAMS CAD DANG, SO SO'I
'KHOR DAG SNGAR JI SKAD BSTAN PA BZHIN BSKRAD PAR BGYI LAGS SO,
,DE CI'I SLAD DU ZHE NA, CHOS GOS NGUR SMRIG KHA BSGYUR BA 'DI
NI,

SNGON GYI SANGS RGYAS BCOM LDAN 'DAS THAMS CAD KYIS BYIN GYIS
BRLABS PA LAGS SO, ,BYANG CHUB SEMS DPA' RNAMS KYI RGYAL MTSAN
LAGS SO, ,MYA NGAN LAS 'DAS PAR MCHI BA RNAMS KYI LAM


@460A *, ,LAGS SO, ,NYON MONGS PA RNAMS KYI RAL GRI LAGS SO, ,MYA
NGAN LAS 'DAS PA'I SA BON LAGS SO, ,LAM LAS RAB TU NYAMS PA RNAMS
KYI SGRON MA LAGS SO, ,

PHUNG PO RNAMS KYI SMAN LAGS SO, ,MA RIG PA'I MUN PA'I RLUNG LAGS
SO, ,NGAN 'GRO RNAMS KYI SROG SHING LAGS SO, ,NYON MONGS PA'I
SKYON GYIS NYAMS PAR GYUR PA RNAMS KYI SKYUG SMAN

LAGS SO, ,DGRA RNAMS KYI RDO RJE LAGS SO, ,DGE BA'I RTZA BA THAMS
CAD KYI GTER LAGS SO, ,SDIG PAS GOS PA RNAMS KYI CHAB LAGS SO,
,NONGS PA BGYID PA RNAMS KYI ME LONG LAGS

SO; ;SEMS G-YENG BA RNAMS KYI TING NGE 'DZIN LAGS SO, ,TING NGE
'DZIN RNAMS KYI ZA MA TOG LAGS SO, ,PHA ROL TU PHYIN PA RNAMS KYI
SA GZHI LAGS SO, ,GZUNGS RNAMS KYI NOR BU

LAGS SO, ,BZOD PA RNAMS KYI KHYIM LAGS SO, ,SA RNAMS KYI SNOD
LAGS SO, ,PHAS KYI RGOL BA RNAMS KYI MKHAR LAGS SO, ,NAD PA RNAMS
KYI SMAN PA LAGS SO, ,BSLAB PA RNAMS KYI

RI LAGS SO, ,NYON MONGS PAS KUN NAS GDUNGS PA RNAMS KYI ZLA BA
LAGS SO, ,LTA BA NGAN PAR LHUNG BA RNAMS KYI NYI MA LAGS SO, ,YE
SHES KYI RGYA MTSO LAGS SO, ,BYANG CHUB KYI PHYOGS PA

RNAMS KYI PHRENG BAR GYUR PA LAGS SO, ,THAMS CAD MKHYEN PA'I YE
SHES KYI BUM PA BZANG PO LAGS SO, ,CHOS GOS NGUR SMRIG 'DI NI,
YID BZHIN GYI NOR BU RIN PO CHE DANG 'DRA BA LAGS


@460B SO; ;CHOS GOS NGUR SMRIG 'DI NI, SEMS CAN RNAMS LA CHOS KYI
CHAR DBAB PA'I DON GYI SLAD DU SANGS RGYAS THAMS CAD KYIS BYIN
GYIS BRLABS PA LAGS SO, ,BTZUN PA BCOM LDAN 'DAS ,

'DI LTAR GANG DAG RGYAL RIGS GDOL PA DE DAG NI, BCOM LDAN 'DAS
KYI BSTAN PA 'JIG PAR BGYID CING DGE SLONG DAG LA MTHO 'TSAM PAR
BGYID PA NAS BCOM LDAN 'DAS KYI SLAD DU

RAB TU BYUNG BA SNOD DU GYUR PA DANG, SNOD DU MA GYUR PA'I LUS LA
GNOD PA BGYID PA DANG, NOR 'PHROG PA DANG, SROG GI BAR CHAD DAG
BGYID PA'I BAR DU'O, ,YUL 'KHOR DER GANG DAG

SANGS RGYAS LA DAD PA'I LHA DANG, KLU DANG, GNOD SBYIN DANG, SRIN
PO DANG, LHA MA YIN DANG, GRUL BUM DANG, YI DVAGS MTHU BO CHE DE
DAG THAMS CAD KYANG RGYAL RIGS GDOL PA LA GSHE

BAR 'GYUR TE, DE DAG GIS DE'I YUL 'KHOR DU 'THAB MO DANG, RTZOD
PA DANG, LO NYES DANG, NAD DANG, PHA ROL GYI DMAG TSOGS DAG
'BYUNG BAR BGYID LAGS, DUS MA LAGS PA'I CHAR MO

CHE DANG, THAN CHEN DANG, LHAGS PA DANG, TSA BA DANG, RLUNG DANG,
NYI MAS GDUNGS PA DAG GIS SA BON DANG, MYU GU DANG, 'DAB MA DANG,
ME TOG DANG, 'BRAS BU DANG, 'BRU DANG, SMAN DANG,

RO RNAMS MA RUNGS PAR BGYID KYANG DE NA KLU RNAMS LA SKYON NI, MA
MCHIS LAGS TE, DE NA KLU RNAMS RGYU DES NA GRAGS PA MA LAGS PAS
NI, GOS PAR 'GYUR LAGS SO, ,BTZUN PA BCOM LDAN


@461A *, ,'DAS; DPER BGYI NA, YUL GYI BUD MED BZANG MOS ZAS NGAN
PA 'TSAL NA DBUGS DRI MI BDA' BAR 'GYUR LAGS SO, ,DE BZHIN DU
RGYAL RIGS GDOL

PAS KYANG RGYAL RIGS KYI CHOS RNAMS SPANGS NAS DMANGS RIGS KYI
CHOS RNAMS SPYOD PAR BGYID NA YUL PHYOGS THAMS CAD SRUNG BA'I LHA
NAS YI DVAGS MTHU BO CHE DAG GI BAR DU

KHROS PAR 'GYUR TE, DE DAG GIS YUL 'KHOR MA RUNG BAR BGYID LA,
KLU DANG KLU CHEN PO RNAMS GRAGS PA MA LAGS PAS KYANG GOS PAR
'GYUR LAGS SO, ,BCOM LDAN 'DAS

KYIS BKA' STZAL PA, KLU'I BDAG PO, RGYAL PO RNAMS RGYAL PO'I
BSLAB PA'I GZHI GNAS PAR BSTAN PA DE DANG DE DAG MTHO RIS DANG,
MYA NGAN LAS 'DAS PA'I BDE BA LA BRTZON PA YIN

NO; ;GANG DAG RGYAL RIGS GDOL BA RGYAL RIGS KYI BSLAB PA LA MI
GNAS PA DE DAG NI, SEMS CAN DMYAL BA MNAR MED PA'I BAR LA GZHOL
BA YIN NO, ,KLU'I BDAG PO, NGA RANG GI

'KHOR BSLAB PA LAS MI 'DA' BAR BSTAN PA DES NA DE DAG DA LTAR GYI
DUS DANG, MA 'ONGS PA'I DUS SU NGA'I BSTAN PA DANG, DKON MCHOG
GSUM GYI GDUNG MED PAR MI BYED PAR 'GYUR

RO; ;GSOL PA, BTZUN PA BCOM LDAN 'DAS, DE LTAR LAGS SO, ,BTZUN PA
BDE BAR GSHEGS PA, DE LTAR LAGS SO, ,BTZUN PA BCOM LDAN 'DAS, YUL
'KHOR GANG DANG GANG DAG


@461B NA GRONG DANG, GRONG KHYER DANG, GRONG RDAL DANG, LJONGS
DANG, RI BRAG GI GNAS YUL 'KHOR DE NA BCOM LDAN 'DAS KYI NYAN
THOS TSUL KHRIMS DANG LDAN ZHING THOS PA MANG PO SBYIN GNAS DA

LTA BU DAG GNAS SHING MCHIS PA DER BDAG GI 'KHOR GANG DAG KLU
DANG, KLU MO DANG, KLU RGAN PO DANG, KLU RGAN MO DANG, KLU'I BU
PHO DANG, KLU'I BU MO DANG, KLU'I 'KHOR PHO DANG, KLU'I 'KHOR MO

RNAMS DUS MA LAGS PAR RDZI CHAR DANG, SER DRAG DANG, CHAR MO CHE
DANG, THAN CHEN DAG GTONG BAR BGYID DAM, LHAGS MCHE DANG, SHIN TU
TSA BA DANG, NYI MAS GDUNGS PA DAG 'BYUNG BAR

BGYID DAM, SEMS CAN RNAMS KYI LO TOG DANG, ME TOG DANG, 'BRAS BU
DANG, 'BRU DANG, SMAN GYI RO DANG, LONGS SPYOD DANG, YONGS SU
SPYOD PA DAG CHAB 'TSAL BAR BGYID NA, KLU DE DAG

GIS BDAG BSLUS PAS DE'I LUS THAMS CAD 'KHUMS PAR GYUR CIG ,DE DAG
RDZU 'PHRUL DANG BRAL NAS 'GRO MI NUS PAR GYUR CIG ,RIMS NAD KYIS
GDUNGS PAR GYUR CIG ,LONGS SPYOD

THAMS CAD DANG BRAL BAR GYUR CIG ,SPOBS PA MED PAR GYUR CIG ,DON
BYED MI NUS PAR GYUR CIG CES MNAS BSGAG PAR BGYI'O, ,TADYA TH'A,
N'A GA DZA NA DU SHE, N'A GA ME NE, N'A GA DHA RA G'U

GHRA G'U GHRA, DZA LA G'U GHRA, AA BI M'A RA GE, SA HA SRA MU KHE,
KA LA TI MA BU SE, N'A GA STA MBHA RI, DZA YA BA PHA LE, BI MU
SHA KREE SV'AH'A, THAMS CAD DANG LDAN PA'I 'KHOR GYIS DE NYID DU
LEGS SO, ,


@462A *, ,ZHES BYA BA BYIN NO, ,DE NYID KYI TSE THAMS CAD DANG
LDAN PA'I KLU'I 'KHOR RNAMS SHUGS DRAG POR 'KHRUGS SHING DNGANGS
PAR GYUR TO, ,DE'I TSE KLU'I RGYAL PO

DGA' BO DANG, BSNYEN DGA' BO GNYIS STAN LAS LANGS TE BCOM LDAN
'DAS GA LA BA DE LOGS SU THAL MO SBYAR BA BTUD NAS 'DI SKAD CES
GSOL TO, ,BTZUN PA BCOM LDAN 'DAS, DA LTAR

DANG, MA 'ONGS PA'I DUS SU RGYAL RIGS GDOL PA DE DAG GZHAN LA
SBYIN PAR MA DAD CING BDAG NYID LONGS SPYOD PAR 'TSAL LA 'JUNGS
PA, LONGS SPYOD LA SEMS KUN TU 'DZIN CING LAG MI

RKYONG PAS DGE SBYONG DANG, BRAM ZE DANG, BKREN PA DANG, PHONGS
PA DANG, 'GRON PO SLONG BA RNAMS KUN NAS TSIM PAR MI BGYID LAGS
SO, ,PHO BRANG 'KHOR DANG, LJONGS KYI MI DANG, 'KHOR

RNAMS YANG DAG PA'I BDE BAS TSIM PAR MI BGYID LAGS SO, ,RGYAL
RIGS GDOL PA DE DAG LA YUL PHYOGS SRUNG BA'I LHA DANG, KLU DANG,
GNOD SBYIN DANG, SRIN PO DANG, LHA MA YIN

DANG, GRUL BUM DANG, YI DVAGS MTHU BO CHE DE DAG THAMS CAD KYANG
KHROS PAR GYUR TE, DE DAG GI YUL 'KHOR DU 'THAB MO DANG, RTZOD PA
DANG, MU GE DANG, NAD DANG, PHA ROL GYI DMAG

TSOGS DAG KUN TU 'BYUNG BAR BGYID LAGS SO, ,'BRU DANG, SMAN GYI
RO RNAMS MA RUNGS PAR BSGYID KYANG DE NA KLU DANG, KLU CHEN PO
RNAMS LA SKYON NI, MA MCHIS LAGS TE, DE NA KLU


@462B RNAMS RGYU DES NAS GOS PA MA LAGS PAS NI, GOS PAR 'GYUR
LAGS SO, ,BTZUN PA BCOM LDAN 'DAS, DPER BGYI NA, PHYIS KHUNG GI
DRI MA BDA' BA BSER MAS 'TSAL NA DRI MI BDA' BAR

'BYUNG BA DE BZHIN DU, BTZUN PA BCOM LDAN 'DAS, RGYAL RIGS GDOL
PA RNAMS KYIS KYANG YUL PHYOGS THAMS CAD SRUNG BA DAG KHROS PAR
GYUR TE, YUL 'KHOR DE MA RUNGS PAR BGYID

LAGS SO, ,KLU RNAMS KYANG BRAGS PA MA LAGS PAS GOS PAR 'GYUR LAGS
SO,, BAM PO GSUM PA STE THA MA, YANG NA KLU THAMS CAD BDAG GI
BSLAB PA LAS MI 'DA' BAR BDAG GIS

LUNG DBOG PAR BGYI STE, YUL 'KHOR GANG DANG GANG DAG NA GRONG
DANG, GRONG KHYER DANG, GRONG RDAL DANG, LJONGS DANG, RI BRAG GI
GNAS YUL 'KHOR DE NA DA LTAR DANG, MA 'ONGS PA'I DUS SU

BCOM LDAN 'DAS KYI NYAN THOS TSUL KHRIMS DANG LDAN ZHING THOS PA
MANG PO SBYIN GNAS DE LTA BU DAG GNAS SHING MCHIS PA DER BDAG GI
'KHOR GANG DAG KLU DANG, KLU MO DANG, KLU RGAN PO DANG,

KLU'I BU PHO DANG, KLU'I BU MO DANG, KLU'I 'KHOR PHO DANG, KLU'I
'KHOR MO SGO NGA LAS SKYE BA DANG, MNGAL NAS SKYE BA DANG, DROD
GSHER LAS SKYE BA DANG, RDZUS TE SKYE BA DAG DUS MA LAGS PAR

DZI [?] CHAR DANG, SER DRAG DANG, CHAR MO CHE DANG, THAN CHEN DAG
GTONG BAR BGYID DAM, LHAGS MO CHE DANG, SHIN TU TSA BA DANG, NYI
MAS GDUNGS PA DAG 'BYUNG BAR BGYID DAM, SEMS CAN


@463A *, ,RNAMS KYI LO TOG DANG, ME TOG DANG, 'BRAS BU DANG, 'BRU
DANG, SMAN DANG, RO DANG, LONGS SPYOD DANG, YONGS SU SPYOD PA DAG
CHAB 'TSAL BAR BGYID NA ,KLU

DE DAG GIS BDAG BSLUS PAS DE'I LUS THAMS CAD 'KHUMS PAR GYUR CIG
,DE DAG RDZU 'PHRUL DANG BRAL NAS 'GRO MI NUS PAR GYUR CIG ,RIMS
NAD KYIS GDUNGS PAR GYUR

CIG ;LONGS SPYOD THAMS CAD DANG BRAL BAR GYUR CIG ,SPOBS PA MED
PAR GYUR CIG ,DON BYED MI NUS PAR GYUR CIG ,CES MNAS BSGAG PAR
BGYI'O, ,TADYA TH'A, KARNA G'U

ME ;KUNDHA RAKshE, BA RA MA GU nE, AA KA LA KshE, BEE SHA NE, BI
M'ARGA KshE, KU NA BIR KE ,AA TA SA LE, NA YA NA TU MA BHE, K'A
LA KU SHE ,NANG GU PRA BHE, GANDHE RA BA SE SV'AH'A, DE NAS THAMS

CAD DANG LDAN PA'I 'KHOR DES LEGS SO, ,ZHES BGYI BA STZAL LAGS
SO, ,DE NAS KLU'I RGYAL PO MA DROS PA ZHES BYA BA NAS SNGAR JI
SKAD GSUNGS PA'I BAR DU'O, ,TADYA TH'A, NA BA BHI SHE,

NA BA NA MA BHI SHE, A'A N'O KshE, NA BA KUNYDZA BHI SHE, KHA
GA BEE KHA, SA RA TRO NA tYA, B'A PA YA SI LA, NA R'A YA nA GU
nE, BI NA STE LE, DA SHA KRA ME, AA KshU DH'A NYE SE, A'A NI SA
BE SV'AH'A, KLU'I

RGYAL PO CHU LHA ZHES BYA BA NAS SNGAR JI SKAD GSUNGS PA'I BAR
DU'O, ,TA DYA TH'A, HI MA BEE ME, YA LI KshI NA GU nE, RU nA
BINDU HRI nEE, TZA RAKshA DHA RE, MO GHA SAR KRA ME, BYA PU tU
KE SHE, DRU MO DE, M'A


@463B YE TA NA KU SE, TZA RA MA HI KE ,TZA LANGGE, N'A NA DATTE,
KA tU KA tU LE SV'AH'A, SNGAR JI SKAD GSUNGS PA'I BAR DU'O, ,DE'I
TSE KLU'I RGYAL PO YID BZANG STAN LAS LANGS TE BCOM LDAN 'DAS GA
LA BA DER

LOGS SU THAL MO SBYAR BA BTUD NAS 'DI SKAD CES GSOL TO, ,BTZUN PA
BCOM LDAN 'DAS, BDAG LA BRTEN PA'I KLU DANG, KLU CHEN PO DE DAG
NI, SGO NGA LAS SKYE BA DANG, MNGAL NAS SKYE BA DANG,

DROD GSHER LAS SKYE BA DANG, RDZUS TE SKYE BA DAG LAGS SO, ,BTZUN
PA BCOM LDAN 'DAS, DA LTAR DANG, MA 'ONGS PA'I DUS NA RGYAL RIGS
GDOL BA DE DAG GIS RGYAL RIGS KYI CHOS

SPANGS NAS DMANGS RIGS KYI CHOS RNAMS SPYOD PAR BGYID DE, SEMS
CAN DMYAL BA MNAR MA MCHIS PA'I BAR DAG LA GZHOL BAR GNAS SO,
,RGYAL RIGS GDOL BA DE DAG GI SKYON

GYIS KLU RNAMS MA NONGS BZHIN DU GRAGS PA MA LAGS PAS GOS PAR
'GYUR LAGS SO, ,RGYU DES NA KLU RNAMS LAS KYI SGRIB PA DAG BGYID
PAR 'GYUR LAGS SO, ,DE LTA LAGS PAS

BDAG CAG GIS NI, BCOM LDAN 'DAS KYI BKA' LA BKUR STI BGYI ZHING
GZUNG BAR BGYI STE, DPER BGYI NA, 'KHOR LOS BSGYUR BA'I RGYAL PO
DES YUL GYI BUD MED BZANG MO KHRUS LEGS

PAR BGYIS TE SPOS KYIS BYUGS NAS GOS MCHOG TU BZANG BA BSKON TE,
YAN LAG GI DAM PA MGO BO LA RIN PO CHE SNA BDUN LAS GRUB PA'I
PHRENG BA MANG PO DAG BTAGS SHING DPUNG RGYAN DANG,


@464A *, ,GSER SKUD DANG, SOR GDUB DANG, LAG RGYAN DANG, RKANG
RGYAN DAG GIS BRGYAN NAS GLANG PO CHE'I BZHON PA LA BSKYON TE
'KHOR PHAL MO CHE DANG LHAN CIG KHRID PA

DE BZHIN DU DA LTAR 'KHOR LOS BSGYUR BA'I RGYAL PO CHOS DANG LDAN
PA DE BZHIN GSHEGS PAS KYANG BDAG CAG KLU RNAMS DUD 'GRO'I SKYE
GNAS SU BSDUS PA'I LUS MA SNANG MA NYAMS

LA; MCHOG TU KHRO BA DANG, NGA RGYAL DANG, DREGS PA'I DRI MAS
BSGOS PA BDAG CAG KLU THAMS CAD RGYAGS PAS MYOS PA MA MCHIS PA'I
CHOS KYIS CHUS BKRUS LAGS SO, ,BDAG CAG

LA NGO TSA SHES PA DANG, KHREL YOD PA'I GOS BSKYON LAGS SO,
,BYANG CHUB KYI PHYOGS KYI CHOS SUM CU RTZA BDUN GYI PHRENG BAS
BCINGS LAGS SO, ,BDAG CAG GI SEMS DANG, YID DANG,

RNAM PAR SHES PA DAG BZOD PA DANG, GZUNGS DANG, SA RNAM PA SNA
TSOGS KYIS LEGS PAR BRGYAN LAGS SO, ,THEG PA CHEN PO'I SHING RTA
DAG GIS BTEG LAGS SO, ,GANG NA SANGS

RGYAS KYI ZHING SNYIGS MA LNGA DANG BRAL BA SHIN TU YONGS SU DAG
PAR SANGS RGYAS BCOM LDAN 'DAS BYANG CHUB SEMS DPA'I TSOGS YONGS
SU DAG PAS BSKOR NAS THEG PA CHEN PO'I

CHOS KYI GTAM DAG STON PA DER BDAG CAG MCHI LAGS SO, ,DE CI'I
SLAD DU ZHE NA, DA LTAR BDAG CAG BCOM LDAN 'DAS KYI BKA' LA BKUR
STI BGYID CING 'DZIN PAR BGYID LEGS


@464B SO; ;DE LTA LAGS PAS BDAG CAG 'KHOR DANG BCAS PA BCOM LDAN
'DAS KYI BKA' LA SHIN TU GNAS PAR BGYID LAGS SO, ,GRONG DANG,
GRONG KHYER DANG, GRONG RDAL DANG, LJONGS DANG, RI

BRAGS KYI GNAS GANG DANG GANG NA SEMS CAN NYAN THOS KYI THEG PA
PA DANG, RANG SANGS RGYAS KYI THEG PA PA DANG, THEG PA CHEN PO PA
DAG KHYIM NA GNAS PA'AM, RAB TU BYUNG BA'AM, TSUL

KHRIMS DANG LDAN PA'AM, TSUL KHRIMS 'CHAL PA'AM, THOS PA MANG
BA'AM, THOS PA NYUNG BA'AM, BRTZON 'GRUS BRTZAMS PA'AM, LE LO CAN
NAM, MNYAM PAR BZHAG PA'AM, MNYAM PAR MA

BZHAG PA'AM, DRAN PA DANG LDAN PA'AM, DRAN PA NYAMS PA RNAMS BCOM
LDAN 'DAS DANG, CHOS DANG, DGE 'DUN DANG, 'PHAGS PA DGYES PA'I
TSUL KHRIMS DAG LA DGA' ZHING DAD PA DAG BKUR

STI DANG, BLA MAR BGYID PA DANG, RI MOR BGYID PA DANG, BYANG CHUB
RNAM GSUM GANG YANG RUNG BDAG LA RAB TU ZHUGS PA, BCOM LDAN 'DAS
KYI NYAN THOS SBYIN GNAS DE LTA BU DAG GNAS SHING MCHIS PA

DE DANG DER BDAG CAG YID KYIS DGA' ZHING DAD PA DANG, BKUR STI
DANG, BLA MAR BGYI BA DANG, RI MO DAG GIS GNAS PAR BGYI LAGS SO,,
YUL 'KHOR DE DANG DE'I GRONG DANG, GRONG KHYER DANG, GRONG RDAL

DANG, LJONGS DANG, RI BRAG DER BDAG GI 'KHOR KLU DANG, KLU MO
DANG, KLU RGAN PHO DANG, KLU RGAN MO DANG, KLU'I BU DANG, KLU'I
BU MO DANG, KLU'I 'KHOR PHO DANG, KLU'I 'KHOR MO DAG DUS MA LAGS
PAR RDZI


@465A *, ,CHAR DANG, SER DRAG DANG, CHAR MO CHE DANG, THAN CHEN
DAG GTONG BAR BGYID DAM, LHAGS MO CHE DANG, SHIN TU TSA BA DAG
'BYUNG BAR BGYID DAM, SEMS CAN

RNAMS KYI LO TOG DANG, LO MA DANG, ME TOG DANG, 'BRAS BU DANG,
'BRU DANG, SMAN GYI RO DANG, LONGS SPYOD DANG, YONGS SU SPYOD PA
DAG CHAB 'TSAL BAR BGYID NA, KLU DE DAG GIS BDAG CAG

BSLUS PAS DE DAG THAMS CAD KYI LUS 'KHUMS PAR GYUR CIG ,DE DAG
RDZU 'PHRUL NYAMS NAS 'GRO MI NUS PAR GYUR CIG ,RIMS NAD KYIS KUN
TU GDUNGS PAR GYUR CIG ,DBANG PO

THAMS CAD MA TSANG BAR GYUR CIG ,LONGS SPYOD DANG, YONGS SU
SPYOD PA THAMS CAD DANG BRAL BAR GYUR CIG ,LAS BYED MI NUS PAR
GYUR CIG ,TADYA TH'A, BUDHA DZA YE, BA LE KshE, AA MA

NA ME; BHU TA SA LI LE, AA NA MA DDHYA, PRA TYA NI LE, AA BA
NI LA ME, KHI LA SHO ME, NA STU BI PA LE, DZI SA DZA H'A, SKANDHA
BA LE, BHA RA NI KRI YE SV'AH'A, DER THAMS CAD DANG LDAN PA'I
'KHOR JI SNYED

LHAGS PA RNAMS BZHIN DANG MIG YID DU 'ONG BAS SHIN TU DGOD CING
THAL MO SBYAR NAS LEGS SO, ,ZHES BYA BA BYIN TE, 'DI SKAD DU
SKYES BU DAM PA KHYOD SEMS CAN THAMS CAD LA PHAN

PAR 'DOD PA YIN TE, SKYES BU DAM PA KHYOD KYIS DE LTAR BYA BA NI,
LEGS SO LEGS SO, ,ZHES SMRAS NAS THAMS CAD DANG LDAN PA'I KLU'I
'KHOR DE DAG SHUGS DRAG POS 'KHRUGS SHING DNGANGS


@465B LA KUN TU 'GUL ZHING MNGON PAR MI DGA' BA DANG, KUN TU
'KHOR BAR GYUR TO, ,DE'I TSE DRI ZA'I DRANG SRONG DGA' BA 'BYUNG
BA ZHES BYA BA STAN LAS LANGS TE BCOM LDAN 'DAS GA LA BA DE LOGS
SU

THAL MO SBYAR BA BTUD NAS 'DI SKAD CES GSOL TO, ,THAMS CAD DANG
LDAN PA'I 'KHOR DANG BCAS PA BDAG LA DGONGS SU GSOL, DA LTAR DANG
MA 'ONGS PA'I DUS SU GANG DAG RGYAL RIGS GDOL

BA BLUN PO MKHAS SO SNYAM PA'I NGA RGYAL CAN, NGA RGYAL DANG
RGYAGS PAS NYAMS PA, 'JIG RTEN PHA ROL LA MI LTA BA, G-YO SGYU
CAN, SNYING RJE MA MCHIS PA, DGE SLONG LA MTHO 'TSAM PAR BGYID PA
NAS

THA NA BCOM LDAN 'DAS KYI SLAD DU SKYABS SU MCHIS NAS NYE BAR
GNAS PA, SKRA BREGS TE GOS DUR SMRIG BGOS PA LA MTHO 'TSAM PA DAG
'BYUNG STE, BCOM LDAN 'DAS KYI SLAD DU RAB TU BYUNG

BA; SANGS RGYAS THAMS CAD KYIS KYIN GYIS BRLABS PA, DKON MCHOG
GSUM GYI GDUNG 'BAR BAR BGYID PA DAG LA MTHO 'TSAM PA'I RGYAL
RIGS GDOL BA DE DAG TING NGE 'DZIN GYI DBANG GIS

MNAS BSGAG PAR BGYI BA NI, LONGS SPYOD KYIS 'KHRUGS PAR GYUR CIG
,RGYAL PHRAN GYIS 'KHRUGS PAR GYUR CIG ,RGYAL POS 'KHRUGS PAR
GYUR CIG ,NANG DMAG DANG, PHA ROL GYI DMAG

TSOGS DAG GIS 'KHRUGS PAR GYUR CIG ,CHU MED PAS 'KHRUGS PAR GYUR
CIG ,NAD KYIS 'KHRUGS PAR GYUR CIG ,GZAS 'KHRUGS PAR GYUR CIG
,BYA MA RTAS 'KHRUGS PAR GYUR CIG ,


@466A *, ,RTZE DAGS 'KHRUGS PAR GYUR CIG ,PHA TSAN GYIS 'KHRUGS
PAR GYUR CIG ,'KHOR GYIS 'KHRUGS PAR GYUR CIG ,'BYUNG BA CHEN
POS 'KHRUGS PAR

GYUR CIG ,YI DVAGS MTHU BO CHES 'KHRUGS PAR GYUR CIG CES BGYI BA
NAS RGYAL RIGS KYIS 'KHRUGS PAR GYUR CIG ,BRAM ZE DANG, DMANGS
RIGS DANG, BUD MED DANG, SENGGE

DANG; STAG DANG, SPYANG KI DAG GIS 'KHRUGS PAR GYUR CIG CES BGYI
BA'I BAR DU RGYAL RIGS GDOL BA DE DAG MNAS BSGAG PAR BGYI LAGS
SO, ,TADYA TH'A, BA NE YA BA NA BA LE,

MA H'A BRTA NA TREE, DRU MA TZTSA TE, KU SU ME, PA RA tE, YU GA
TE, SAMBH'A KshE, BHI M'A DRI BA KshE, SA LO BA NA YA, BA RI BA
REE, BH'U MA DRU KRA ME, NEE RANTA NA, DZA SI LA MANDREE, BEE MA
BA TA, MA SHRA KHA DZE,

NA YA NA HING KU LE, BEE BAD TSA, BHRI SE, DHA NA MU TZE, SADGA
BYO KshE, PA LA MINDHA DA LE, BH'U MI BAshtE, RO MA DA LEE, BA NA
GA DZEE, TU tA PA tE, AA BA tE DHA, NA YA tE shtI, DZI H'A KRAN,
AU TA

RAKshE; GANBHA RBHE SI MI SV'AH'A, GANG DAG RGYAL RIGS GDOL BA
'JIG RTEN PHA ROL LA MI LTA ZHING, BCOM LDAN 'DAS KYI NYAN THOS
RNAMS LA MTHO 'TSAM PA DE DAG DE LTAR GYUR CIG ,

DE'I TSE THAMS CAD DANG LDAN PA'I DRI ZA'I 'KHOR RNAMS KYIS 'DI
SKAD CES GSOL TO, ,BCOM LDAN 'DAS KYI BSTAN PA LA MTHO 'TSAM PAR
BGYID PA'I RGYAL RIGS GDOL BA DE


@466B DAG LA BDAG CAG CI DGA' BGYID DU STZAL DU GSOL, ,BDAG CAG
RANG RANG GI GNAS NA RTZED MO LA CHAGS SHING YONGS SU SPYOD PAR
BGYID DAM, DGA' SKYED NYAMS SU MYONG BAR BGYID NA,

BDAG CAG KYANG MNA'I KHONGS SU GTOGS PAR GYUR CIG ,DE'I TSE THAMS
CAD DANG LDAN PA'I 'KHOR JI SNYED LHAGS PA RNAMS KYIS LEGS SO,
,ZHES BYA BA BYIN NO, ,DE'I TSE BYANG CHUB

SEMS DPA' SEMS DPA' CHEN PO SA'I SNYING POS BCOM LDAN 'DAS GA LA
BA DE LOGS SU THAL MO SBYAR BA BTUD NAS 'DI SKAD CES GSOL TO,
,BTZUN PA BCOM LDAN 'DAS ,BDAG

GIS KYANG TING NGE 'DZIN THAMS CAD LA RNAM PAR RTZE BA MNGON PAR
SHES PA'I RGYAL MTSAN GYI SROG SHING ZHES BYA BA'I GZUNGS KYI SGO
CHEN PO BSHAD PAR BGYI STE, RGYAL MTSAN GYI SROG

SHING ZHES BYA BA'I GZUNGS CHEN PO SGO GANG GI RNA LAM DU GRAG PA
DE'I RNA BA'I NAD DAG RAB TU ZHI BAR BGYID DO, ,DE'I 'DOD CHAGS
DANG, ZHE SDANG DANG, GTI MUG LA SOGS PA NYON MONGS

PA RNAMS RAB TU ZHI BAR BGYID DO, ,GAL TE NA BSRABS PAR 'GYUR RO,
,RGYA MTSO'I SHUN PA MAN DZA NA LA GSANG SNGAGS KYI TSIG 'DI LAN
'BUM BZLAS BRJOD BGYIS NAS RGYAL RIGS

KYI RNGA LA BSKUS NAS RNGA DE'I SGRA GANG DANG GANG GI RNA LAM DU
GRAG PA DE DANG DE'I 'DOD CHAGS DANG, ZHE SDANG DANG, GTI MUG LA
SOGS PA NYON MONGS PA RNAMS BSRABS PAR 'GYUR RO, ,DE DANG


@467A *, ,DE DAG BCOM LDAN 'DAS KYIS BSTAN PA LA SHIN TU DGA'
ZHING BKUR STI DANG, BLA MAR BYED PA DANG, RI MO BYED PA DAG RAB
TU 'THOB PAR 'GYUR RO, ,CHOS

KYI RJES SU 'BRANG BAS 'JUG PAR 'GYUR RO, ,'JIG RTEN PHA ROL LA
LTA BA DANG, LONGS SPYOD DANG, YONGS SU SPYOD PA DANG MI 'BRAL
LA, SEMS CAN THAMS CAD KYI MIG TU 'ONG

BA DANG, SNYING DU SDUG PAR 'GYUR RO, ,TADYA TH'A, PURBA M'ARGA
AA MA LO MA TI, KshITTI LA, BHU BEE PRA NA KHAndEE, DURMA KHI
LEE, MAT+SA TU LEE, GOO RA SANDHEE NA, KshU BA RA MEE, BUDDHA RA
SHMI PIDGA LEE

GHRI ME; LO HI T'A RA BHE, NANGGA LA S'URYEE, BHA GA BA RI nE,
AANDHA RPA AU RE, KA RA HU DZE, KE SHA LO HI, SA M'A DHI DHU RE
SV'AH'A, DE NAS DE NYID DU BCOM LDAN 'DAS KYIS LEGS SO, ,ZHES

BYA BA GNANG NGO, ,THAMS CAD DANG LDAN PA'I 'KHOR DES KYANG LEGS
SO, ,ZHES BYA BA BYIN NO, ,DE'I TSE BYANG CHUB SEMS DPA' SEMS
DPA' CHEN PO BLO GROS MI ZAD PAS 'DI

SKAD CES GSOL TO, ,BDAG GIS DE BZHIN GSHEGS PA THAMS CAD KYI
GSUNG DBYANGS DANG, SGRA BRJOD PAR BGYID PA, GDUGS DANG RGYAL
MTSAN GYI SMON LAM GYI TSUL

ZHES BGYI BA'I GZUNGS CHEN PO DE BSHAD PAR 'TSAL GYI, BCOM LDAN
'DAS DE BZHIN GSHEGS PA 'KHOR DANG BCAS PA RNAMS BDAG LA RJES SU
YI RANG BAR MDZAD DU


@467B GSOL; DE NI, MTHU CHE ZHING STOBS CHE LA PHA ROL GNON PA
SNAD PAR BGYID PA CHEN PO LAGS TE, BCOM LDAN 'DAS KYI NYAN THOS
RNAMS KYI THOS PA YONGS SU RDZOGS PAR BGYID PA'I GTER

DANG, YE SHES YONGS SU RDZOGS PAR BGYID PA'I GTAR DU 'GYUR BA
LAGS SO, ,BTZUN PA BCOM LDAN 'DAS, BCOM LDAN 'DAS KYI SLAD DU JI
SRID 'TSO'I BAR DU SDOM PA LA GNAS PA 'DI LTA STE, DGE

BSNYEN GYI SDOM PA DANG, DGE SBYONG GI SDOM PA DANG, BSNYEN PAR
RDZOGS PA'I SNGOM PA LA GNAS PA SNOD DU GYUR PA DANG, SNOD DU MA
GYUR PA DAG GIS GDUGS DANG RGYAL MTSAN GYI SMON LAM GYI TSUL

ZHES BGYI BA'I GZUNGS CHEN PO 'DI LHAG MTHONG GI SBYOR BAS NYIN
MTSAN BDUN GYI BAR DU KLOG NA, PHYIR ZHING NYE BAR LEN PA'I PHUNG
PO LNGA PO DE DAG LA RTOG PAR 'GYUR RO, ,NYIN MTSAN BDUN 'DAS

NAS GDUGS DANG RGYAL MTSAN GYI SMON LAM ZHES BGYI BA'I GZUNGS
CHEN PO LAN 'BUM SNYED DU YANG YANG DRAN PAR BGYID PA DE NI,
RGYAL RIGS RNAMS DANG, BRAM ZE'I RIGS RNAMS DANG, RJE'U RIGS
RNAMS

DANG, DMANGS RIGS RNAMS DAD PAR BGYID PA NAS SEMS CAN THAMS CAD
KYI BAR DU SHIN TU MNGON PAR DAD PAR BGYID PA LAGS SO, ,THAMS CAD
LONGS SPYOD PA DANG, YONGS SU SPYOD PA RGYA CHEN PO

MCHOG DANG MI 'BRAL ZHING MTHO RIS LA GZHOL BAR 'GYUR LAGS SO,
,DE SANGS RGYAS BCOM LDAN 'DAS BZHUGS PA RNAMS DANG SKAL BA MNYAM
PAR SKYE BAR 'GYUR LAGS SO, ,TADYA TH'A, TRI NI SA NYI KE,


@468A *, ,BI TREE nA BI MA BE, KA RA PR'A KshE, BHU TA S'U ME
TZA, PA RA DZI MI, AA BHA KshE, AAKshA YA YO BE, AA DHYA MA, NI
MI RE, SH'I TA BA STA RE, AADGU DZA DHA DZNY'A, DZA DZA RA nO
SEE, AA NA SA SHUDDHE,

MRi GA GHRI KshE, KU LA BA tE, MA GA B'A B'A, KshE BHOO BA SVA
RE, AA BHI TI MA BHU RE, SA RA KHA DZE SMRI TI MO NI SV'AH'A, DE
NAS BCOM LDAN 'DAS KYIS BYANG CHUB SEMS DPA' BLO GROS MI ZAD PA
LA LEGS SO, ,

ZHES BYA BA GNANG STE, SKYES BU DAM PA KHYOD KYIS GDUGS DANG
RGYAL MTSAN GYI SMON LAM GYI TSUL ZHES BYA BA'I GZUNGS CHEN PO
'DI BSHAD PAS SEMS CAN DPAG TU MED PA RNAMS KYI THOS PA'I

MIG KUN TU STON PAR BYED LA, NGA'I BSTAN PA'ANG STON PAR BYED PA
NI, LEGS SO, ,LEGS SO, ,DE NAS DE NYID DU THAMS CAD DANG LDAN
PA'I BYANG CHUB SEMS DPA'I 'KHOR GYIS KYANG BYANG CHUB

SEMS DPA' BLO GROS MI ZAD PA LA LEGS SO, ,ZHES BYA BA BYIN TE,
'DI SKAD DU SKYES BU DAM PA KHYOD KYIS GDUGS DANG RGYAL MTSAN GYI
SMON LAM ZHES BYA BA'I GZUNGS CHEN PO 'DI RDZOGS

PAR BSHAD PAS DA LTAR DANG MA 'ONGS PA'I DUS SU THEG PA CHEN PO
LA YANG DAG PAR ZHUGS PA'I SEMS CAN DE DAG THAMS CAD KYI THOS PA
MANG PO'I TSOGS RGYAS PAR BYED PA DANG, STON

PA NI; SKYES BU DAM PA LEGS SO LEGS SO, ,DE'I TSE 'JAM DPAL GZHON
NUR GYUR PA STAN LAS LANGS TE BCOM LDAN 'DAS GA LA BA DE LOGS SU
THAL MO SBYAR BA BTUD NAS 'DI SKAD CES


@468B GSOL TO, ,BTZUN PA BCOM LDAN 'DAS, BDAG GIS KYANG GLING
BZHI PA 'DI'I ME TOG DANG, 'BRAS BU DANG, SHING DANG, 'BRU DANG,
SMAN DANG, LO TOG DAG SRUNG BAR 'TSAL LO, ,SEMS CAN

RNAMS KYI LONGS SPYOD DANG, YONGS SU SPYOD PA DANG, RTZVA DANG,
'DAB MA DANG, LO MA SA LA BRTEN PA RNAMS SRUNG BAR 'TSAL LO,
,BCOM LDAN 'DAS NANG GU DPAL RDUL ZHES BGYI GZUNGS

CHEN PO DE DE LTAR 'DI GLING BZHI PA DE DAG GIS SNGON MA THOS MA
MTHONG BAS 'DI LTAR NGO MTSAR RMAD DU BYUNG BAR GYUR TE, 'DUS PA
CHEN PO DE LTA BU DAG BYUNG BAR BGYIS LAGS SO, ,NANG GU DPAL

RDUL ZHES BYA BA'I GZUNGS CHEN PO 'DI NI, MTHU CHE BAS LO TOG
THAMS CAD 'PHEL BAR BGYID PA LAGS SO, ,SA BON DANG, MYU GU DANG,
SDONG BU DANG, 'DAB MA DANG, ME TOG DANG, 'BRAS

BU DANG, SHING DANG, 'BRU DANG, SMAN DANG, RO RNAMS SKYED PAR
BGYID PA DANG, 'PHEL BAR BGYID PA DANG, SNUM MCHIS PAR BGYIS PA
DANG, 'JAM PAR BGYID PA DANG, MANG POR BGYID PA

LAGS SO, ,SEMS CAN THAMS CAD DAD PAR BGYID PA DANG, TSUL KHRIMS
CAN DU BGYID PA DANG, THOS PAR BGYID PA DANG, SHES PAR BGYID PA
DANG, BYAMS PA DANG, SNYING RJE CAN DU BGYID PA DANG,

THABS DANG LDAN PAR BGYID PA NAS BYANG CHUB KYI PHYOGS KYI CHOS
THAMS CAD KYI BAR DU STON PAR BGYID PA LAGS SO, ,TADYA TH'A, AA
NA n+YA BHU MI, GA BA KshA BI DZE, GU LO TZA LO ME, PHAt KshA LO
ME, SHR'I


@469A *, ,YAKshA KU SU MI, NA BA KU MUNdE, R'A DZA BA RA ME, TZA
tA NA BA, BA MA tE, BI shU LANGGE, AA BA BHA SU NE, HA SA GA BA
KshE ,LO MA BHU DZE KshE, GAMBHI RA BA SU ME, AA NO MA YA SA RE,

PA L'A SHA TO YE SV'AH'A, BTZUN PA BCOM LDAN 'DAS, NANG GU DPAL
RDUL ZHES BYA BA'I GZUNGS CHEN PO 'DI RGYAL MTSAN GYI RTZE MO LA
BTAGS TE SGRENG BAR BGYID DAM, SKAD CHEN POR SGROG

GAM; GSANG SNGAGS KYI TSIG 'DI CHU LA LAN STONG GI BAR DU BZLAS
BRJOD BGYIS NAS ZHING DANG, SHING DANG, LO TOG SNA TSOGS LA GTOR
TAM, RNGA DANG, RDZA RNGA DANG, DUNG DAG LA

BSNGAGS NAS DE DAG GI SGRA GANG DU THOS PA'I LO MA DANG, ME TOG
DANG, 'BRAS BU DANG, 'BRU DANG, SMAN GYI RNGO DANG, SA LA BRTEN
PA'I LO TOG THAMS CAD SEMS CAN RNAMS KYI SNGON

GYI LAS KYI SGRIB PA'I RGYU LAS MA GTOGS PAR LHA DANG, KLU DANG,
GNOD SBYIN DANG, YI DVAGS MTHU BO CHE DANG, BDUD DANG, BDUD KYI
BU DANG, BDUD KYI 'KHOR GYI TSOGS GANG GIS

KYANG GNOD PAR BGYI BA'AM, CHUD GZAN PA'AM, TSIG PAR BGYI BA'AM,
BSKAM PA'AM, MDANGS 'PHROG PA'AM, MTHU CHUNG BAR BGYI BA'AM, MA
MCHIS PAR BGYI BA DAG

TU RNGO MI THOGS NA, SEMS CAN DANG, SEMS CAN GYI GRANGS SU GTOGS
PA GZHAN DAG GIS LTA SMOS KYANG CI 'TSAL, DE NAS BCOM LDAN 'DAS
KYIS 'JAM DPAL GZHON NUR


@469B GYUR PA LA LEGS SO, ,ZHES BYA BA GNANG STE, RIGS KYI BU,
KHYOD GLING BZHI PA 'DIR SBYIN PA CHEN PO'I DPAL GYI SHING RTA LA
ZHON NAS RIGS KYI BU, 'DIR BLA NA MED PA'I BYANG CHUB KYI

LAM DU SEMS CAN DPAG TU MED PA RNAMS RTON PAR BYED PA NI, RIGS
KYI BU, KHYOD LEGS SO LEGS SO, ,DE NAS DE NYID DU BYANG CHUB SEMS
DPA'I 'KHOR THAMS CAD KYIS KYANG

'JAM DPAL GZHON NUR GYUR PA LA LEGS SO, ,ZHES BYA BA BYIN TE,
RIGS KYI BU, KHYOD KYIS DE LTAR BYAS PA NI, LEGS SO LEGS SO,
,DE'I TSE BYANG CHUB SEMS DPA' SEMS

DPA' CHEN PO SPYAN RAS GZIGS DBANG PHYUG GIS BYANG CHUB SEMS DPA'
BYAMS PA LA 'DI SKAD CES SMRAS SO, ,BYAMS PA, KHYOD LA BDAG GI
DPAL ME TOG GSAR PA ZHES BYA BA'I

GZUNGS CHEN PO SBYIN GYI, GZUNGS CHEN PO DE NAS RIGS KYI BU,
KHYOD KYIS BYAMS PA CHEN PO'I GO BGOS NAS 'DIR SEMS CAN RNAMS LA
TSIG GIS CHOS STON NA, TING NGE 'DZIN GYI

RNAM PAR 'PHRUL PA'I STOBS BSKYED PA'I CHOS DE DAG SEMS CAN GANG
DAG GIS THOS PA'I SDIG PA'I SEMS DANG, SDIG PA'I LTA BA DAG SPONG
BAR BYED DO, ,SDIG PA'I GROGS PO DANG, SDIG

PA'I BSHES GNYEN DAG SPONG BAR BYED DO, ,SEMS KYIS BYAMS PA DANG,
SNYING RJE DANG, DGE BA'I RTZA BA DAG YID LA BYED PAR 'GYUR RO,
,SEMS CAN THAMS CAD LA SNYING BRTZE BA DANG,


@470A *, ,SEMS 'JIG RTEN PHA ROL LA LTA BA CAN DU 'GYUR RO, ,SEMS
MI DGE BA BCU'I LAS KYI LAM DAG LAS LDOG PAR 'GYUR RO, ,SEMS DGE
BA BCU'I LAS KYI LAM

DAG LA RNAM PAR GNAS PAR 'GYUR RO, ,SEMS SEMS CAN THAMS CAD LA
MNGON PAR DGA' BAR 'GYUR RO, ,GZUNGS CHEN PO 'DI NI, SEMS CAN
THAMS CAD KYI BSAM PA

YONGS SU RDZOGS PAR BYED PA'I PHYIR CHOS KYI CHAR 'BEBS PAR BYED
PA'I DGRA THAMS CAD RAB TU DAD PAR BYED CING BSHES GNYEN THAMS
CAD MNGON PAR 'PHEL BAR BYED PA'O, ,

TADYA TH'A, LI BA TA SVA RE, K'A SH'A YA, BA RA ME, SA ME BAGGHE,
DHVA RANGGA DZA LE, SU TO KshE ,SU MA H'A BHA KshA RE, SU HA PUNG
GE ,GOO AA PA LO KA DA LE, SIDDHI BHI BA KshE, DHYA NA NA B'I
BA RE, AA BINDHA

LUNG BA, SO TZA RA TZA LA, AA BA BHA SA RE, BA R'A HA SHATTE, AE
KA H'A DA TO YE, SA M'A DHI KA RA nE, B'A LA DZA BI TI, MA H'A
D'A BHU TA KU SE, AA RA nA NI LE, M'A L'A MA SHA ME, N'I LA KU SU
ME SV'AH'A,

DPAL ME TOG GSAR PA ZHES BYA BA'I GZUNGS 'DIS NI, BYANG CHUB SEMS
DPA' SEMS DPA' CHEN PO KHYOD KYIS BYAMS PA CHEN PO'I GO BGOS NAS
SEMS CAN RNAMS LA CHOS STON NA,

DE'I SGRA THA NA SEMS CAN SROG CHAGS SU GYUR PA PHRA MO CHUNG DU
GANG DAG GI RNA LAM DU GRAG PA DE DAG GI SEMS KYI RNYOG PA NYE
BAR ZHI BAR BYED PA DANG, DE DAG GI SEMS DGE BA'I RTZA BA LA


@470B GNAS PAR YANG 'GYUR NA, MIR GYUR PA RNAMS LA LTA SMOS KYANG
CI DGOS, SEMS CAN LA LA DAG GIS CHAR DBAB PA'I PHYIR DRI ZA DANG,
KLU'I GNAS DAG TU GZUNGS CHEN PO 'DI BZLAS

BRJOD BYAS TE, NA LE SHAM GYI PHYE MA DANG, AE RAndA'I MAR DU
BSRES PA LA DES LAN STONG DU BSNGAGS NAS GOS KYI MTHA' MAR PHUR
MA BYAS TE KHRON PAR BCUG NA, DES NA DE LA KLU RNAMS

DGA' BAR 'GYUR TE, CHAR GYI RGYUN CHEN PO'ANG 'BEBS PAR BYED DO,
,DE'I TSE YUL DER 'DUS PA'I KLU DANG, KLU CHEN PO RNAMS KYIS DPAL
ME TOG GSAR BA ZHES BYA BA'I GZUNGS CHEN PO

'DI THOS NAS SEMS RANGS PA DANG, SDANG SEMS MED PA DANG, SEMS RAB
TU DGA' BA DANG, SEMS BYAMS PA DANG LDAN PA DANG, SEMS 'JIG RTEN
PHA ROL LA LTA BAR GNAS PAR

GYUR TO; ;SEMS DKON MCHOG GSUM LA DAD CING BKUR STI DANG, BLA MAR
BYED PA DANG, RI MOR BYED PA DAG THOB PAR GYUR TO, ,SEMS DUD
'GROR SKYE BA'I RANG GI SDIG PA'I LAS DAG RAB TU

'CHAGS PA DANG, SEMS THEG PA CHEN PO BLA NA MED PA LA 'JUG PAR
GNAS PAR GYUR TO, ,KLU DANG, KLU CHEN PO DE DAG THAMS CAD KYI NAD
NAS MTHU CI YOD PA DANG, CI NUS PA DAG GIS DE NA

BCOM LDAN 'DAS LA MCHOD PA BYA BA'I PHYIR KHA CIG NI, GSER MANG
PO'I CHAR MNGON PAR 'BEBS SO, ,KHA CIG NI, DNGUL DANG, AA GA RU
DANG, RGYA SPOS DANG, GOO SHA RIshA DANG, TZANDA SBRUL


@471A *, ,GYI SNYING PO'I PHYE MA DANG, TA MA LA'I LO MA'I CHAR
DAG MNGON PAR 'BEBS PA NAS KHA CIG NI, AUTPA LA DANG, ME TOG SNA
TSOGS DANG, RAS BCOS BU SNA TSOGS

DANG; GDUGS DANG, RGYAL MTSAN DANG, BA DAN SNA TSOGS DANG, GSER
SKUD DANG, MU TIG GI DO SHAL GYI BAR DAG GI CHAR MNGON PAR 'BEBS
SO, ,DE NAS KLU DANG, KLU CHEN PO DE DAG

THAMS CAD KYIS BCOM LDAN 'DAS GA LA BA DE LOGS SU THAL MO SBYAR
BAR BTUD NAS TSIG MTHUN PAR 'DI SKAD CES GSOL TO, ,BTZUN PA BCOM
LDAN 'DAS, DA LTAR BDAG CAG NI,

DKON MCHOG GSUM LA SEMS SHIN TU LEGS PAR RAB TU ZHUGS PA LAGS SO,
,BTZUN PA BCOM LDAN 'DAS KYI SPYAN SNGAR BDAG CAG 'DI RNAMS KYIS
DAM BCA' BAR BGYI BA

NI; BTZUN PA BCOM LDAN 'DAS, GRONG DANG, GRONG KHYER DANG, GRONG
RDAL DANG, LJONGS GANG DANG, GANG DAG NA DPAL ME TOG GSAR BA ZHES
BYA BA'I GZUNGS CHEN PO 'DI RAB TU SGROG PA

DANG; DE BZHIN DU GZUNGS LHAG MA CHU KHYIM SNYING PO ZHES BGYI BA
DANG, MTSON CHA'I STOBS ZHES BGYI BA DANG, GDUGS DANG, RGYAL
MTSAN GYI SMON LAM GYI TSUL ZHES BGYI BA DANG,

NANG GU DPAL RDUL ZHES BGYI BA DANG, DPAL ME TOG GSAR BA ZHES
BGYI BA'I GZUNGS CHEN PO RNAMS DANG, RGYAL PO CHEN PO BZHIS BSHAD
PA'I GZUNGS DE DAG DANG, KLU'I SNYING PO BZHI PO DAG


@471B GRONG DANG, GRONG KHYER DANG, GRONG RDAL DANG, LJONGS DANG,
RI BRAG GI GNAS GANG DANG GANG DAG TU RE RE TZAM YANG STON TAM,
'CHAD DAM, RAB TU SGROG GAM, DRAN PAR BGYID PA DE DANG DE DAG TU
BDAG CAG

GIS DUS DUS SU CHAR 'BEBS PA DANG, GDUGS DANG, BSER MA DAG GTONG
BAR BGYI'O, ,DUS MA LAGS PAR NI MA LAGS SO, ,DE DANG DER BDAG CAG
GIS PHYI DGRA DANG, NANG 'KHRUG DANG,

'THAB MO DANG, RTZOD PA DANG, GNOD SEMS DANG, NAD DANG, MI NGAS
DANG, MU GE DAG RAB TU ZHI BAR BGYI LAGS SO, ,DE DANG DER BDAG
CAG GIS SKYID PA DANG, LO LEGS PA DANG, DGA' BAR 'GYUR

BA DAG BSGRUB PAR BGYI LAGS SO, ,DE DANG DER SEMS CAN RNAMS KYI
SA BON DANG, MYU GU DANG, SDONG BU DANG, 'DAB MA DANG, ME TOG
DANG, 'BRAS BU DANG, SHING DANG, SMAN DANG, RO DAG MI NYAMS

PAR 'PHEL BAR BGYI LAGS SO, ,LONGS SPYOD DANG, YONGS SU SPYOD PA
PHAL CHER DRI ZHIM PA DANG, RO ZHIM PA DANG, SNUM PA DANG, 'JAM
PA DAG TU BSGRUB PAR BGYI LAGS SO, ,BDAG CAG GIS

'DZAM BU'I GLING 'DI'I RGYAL PO RNAMS KYANG GCIG LA GCIG BYAMS
PA'I SEMS DANG, PHAN PA'I SEMS DANG, 'KHON MA MCHIS PA'I SEMS
DANG, RTZOD PA MA MCHIS PA'I SEMS SU BSGRUB

PAR BGYI LAGS SO, ,DE BZHIN DU BRAM ZE'I RIGS DANG, RJE'U RIGS
DANG, DMANGS RIGS DANG, GNOD SBYIN RNAMS NAS DGE BSNYEN DAG GI
BAR DAG TU BYAMS PA'I SEMS DANG LDAN PAR


@472A *, ,BSGRUB PAR BGYI LAGS SO, ,GANG NA GZUNGS CHEN PO 'DI
RAB TU SGROG PA DER NANG PHAN TSUN SEMS MTHUN PAR BSGRUB PAR BGYI
LAGS SO, ,DE NAS BCOM LDAN 'DAS KYIS

KLU DE DAG THAMS CAD LA LEGS SO LEGS SO ZHES BYA BA GNANG NGO,
,THAMS CAD DANG LDAN PA'I 'KHOR JI SNYED LHAGS PA RNAMS KYIS
KYANG LEGS SO, ,ZHES BYA BA BYIN NO, ,DE NAS BYANG CHUB

SEMS DPA' RI'I SNYING POS KYANG LEGS SO, ,ZHES BYA BA BYIN NO,
,DE NAS BCOM LDAN 'DAS KYIS DPAL LHA MO CHEN MO LA 'DI SKAD CES
BKA' STZAL TO, ,DPAL CHO GA SHES, KHYOD LA SNYING

BRTZE BA'I GROGS 'DI DAG YOD NA, 'DIR SEMS CAN YONGS SU SMIN PAR
BYA BA'I PHYIR DA DUNG DU CI'I PHYIR GDUL BA'I TSOGS RNAMS GZHUG
PAR MI NUS, DPAL LHA MO CHEN MOS GSOL PA,

BYANG CHUB SEMS DPA' SEMS DPA' CHEN PO DE NI, SMON LAM GYI KHYAD
PAR GYIS SANGS RGYAS KYI ZHING SNYIGS MA LDA DANG LDAN PA THAMS
CAD DU DE LTA BUR SKYE BA LEN CING GROGS DGE BA'I

BSHES GNYEN MTHUN PA DE LTA BU DAG DANG PHRAD PA THOB LAGS SO,
,DA LTAR BDAG KYANG GROGS DGE BA'I BSHES GNYEN MTHUN PA KHYOD LTA
BU DANG PHRAD PA LAGS SO, ,BLA NA MED PA YANG DAG PAR

RDZOGS PA'I BYANG CHUB KYANG DE'I LAG TU THOB STE, DE'I PHA ROL
TU PHYIN PA DRUG KYANG YONGS SU RDZOGS PA BRJOD PAR BGYI LAGS SO,
,BYANG CHUB SEMS DPA' SEMS DPA' CHEN PO DGE BA'I


@472B BSHES GNYEN GYIS YONGS SU ZIN PA, BRTZON 'GRUS BRTZAMS PA
NI, THAMS CAD MKHYEN PA'I YE SHES LA SHIN TU GNAS PAR BLTA BAR
BGYI LAGS SO, ,BCOM LDAN 'DAS KYIS BKA'

STZAL PA; DPAL CHO GA SHES, KHYOD KYIS JI SKAD SMRAS PA DE LTAR
YIN TE, BYANG CHUB SEMS DPA' SEMS DPA' CHEN PO DE NI, SMON LAM
GYI KHYAD PAR GYIS SEMS CAN YONGS SU SMIN PAR

BYA BA'I PHYIR SANGS RGYAS KYI ZHING SNYIGS MA LDA DANG LDAN PA
THAMS CAD DU DE LTA BUR SKYE BA LEN LA, BSDU BA'I DNGOS PO BZHI
PO DAG LA BRTZON ZHING DER BRTZON PA BRTAN PA DANG, BRTZON 'GRUS
BRTZAMS

PA YIN NO, ,GROGS DGE BA'I BSHES GNYEN DE LTA BUS YONGS SU ZIN PA
YIN NO, ,RNAM PA THAMS CAD MKHYEN PA'I YE SHES DE'I LAG TU THOB
PA YIN TE, DE'I PHA ROL TU PHYIN PA DRUG YONGS SU

RDZOGS PA'ANG BRJOD PAR BYA'O, ,DES RNAM PAR GNON PA'ANG BRJOD
PAR BYA'O, ,MNGAL GYI SKYON LAS THAR PAR YANG BRJOD PAR BYA'O,
,MI SLOB PA'I SA LA GNAS PAS ZAG PA ZAD PAR YANG BRJOD

PAR BYA'O, ,DE SANGS RGYAS BCOM LDAN 'DAS THAMS CAD KYIS DGONGS
PA DANG, BYIN GYIS BRLABS PAR YANG BRJOD PAR BYA'O, ,'DOD CHAGS
DANG BRAL BA'I SA LA SHIN TU GNAS PAR BRJOD PAR

BYA'O, ,DE NAS BRGYA BYIN GZI BRJID DRI MA MED PA, BCOM LDAN 'DAS
GA LA BA DE LOGS SU THAL MO SBYAR BA BTUD NAS 'DI SKAD CES GSOL
TO, ,BTZUN PA BCOM LDAN 'DAS, CI'I SLAD DU 'TSO BA'I


@473A *, ,'JIG RTEN 'DIR KLU DANG, KLU CHEN PO RNAMS SEMS CAN
RNAMS KYI LONGS SPYOD DANG, YONGS SU SPYOD PA DAG LA GNOD PA
BGYID LAGS, BKA' STZAL PA, LHA'I

DBANG PO, RGYU DANG RKYEN GNYIS KYIS 'TSO BA'I 'JIG RTEN 'DIR KLU
DANG, KLU CHEN PO RNAMS SEMS CAN RNAMS KYI LONGS SPYOD DANG,
YONGS SU SPYOD PA DAG LA GNOD PAR BYED DO, ,GNYIS GANG ZHE

NA; 'DOD CHAGS KYI DBANG DANG, KHRO BA'I DBANG GIS DUS MA YIN
PA'I SPRIN DAG 'BYUNG BAR BYED CING RDZI'I CHAR DANG, SER DRAG
DAG 'BEBS PAR BYED DO, ,LHAGS PA DANG, TSA BA DAG 'BYUNG

BAR BYED DO, ,DES NA 'DIR SEMS CAN RNAMS KYI SA BON DANG, MYU GU
DANG, 'DAB MA DANG, ME TOG DANG, 'BRAS BU DANG, 'BRU DANG, SMAN
DANG, RO DAG TSIG PAR BYED DO, ,SKEM PAR BYED DO, ,

'BRUL BAR BYED DO, ,MA RUNGS PAR BYED DO, ,DE NAS SEMS CAN RNAMS
LONGS SPYOD DANG, YONGS SU SPYOD PA DANG MI LDAN PAS LUS DANG,
NGAG DANG, YID KYI SDIG PA'I LAS MI BZAD PA RNAM PA

SNA TSOGS DAG KUN TU SPYOD PAR BYED DO, ,LAS KYI SGRIB PA MI BZAD
PA DES NA SNGON DGE BA'I RTZA BA BSKYED PA THAMS CAD KYANG SREG
PAR BYED DO, ,SKEM PAR BYED DO, ,THAL BAR RLOG PAR BYED DO, ,

DGE BA'I BSHES GNYEN DAG SPONG ZHING NGAN SONG GSUM PO DAG LA
GZHOL BAR BYED DO, ,KHA CIG GOS DANG, BZA' BA DANG, BTUNG BA TZAM
GYI PHYIR TSE GCIG GIS DE LTA BUR SDIG PA'I LAS


@473B MTSAMS MED PA DAG GI BAR DU KUN TU SPYOD PAR BYED DE, DE
BSKAL PA MANG PO ZHIG GI BAR DU PHYIS MIR SKYE BA THOB PAR MI
'GYUR RO, ,GAL TE DE DAG YUN RING PO 'DAS NAS BRGYA LA BRGYA LA
MA

NA MI'I LUS THOB NAS YANG KHA CIG NI, YAN LAG NYAMS PAR 'GYUR RO,
,KHA CIG NI, DRAN PA NYAMS PAR 'GYUR RO, ,GDOL BA'I RIGS SU YANG
SKYE BAR 'GYUR RO, ,G-YUNG PO'I RIGS DANG,

SMYIG MA MKHAN GYI RIGS DANG, BKREN PA DBUL PO'I RIGS RNAMS
SU'ANG SKYE BAR 'GYUR RO, ,BZA' BA DANG BTUNG BA'I LONGS SPYOD
DANG, YONGS SU SPYOD PA DAG DANG YANG BRAL BAR 'GYUR LA,

YANG RGYU DES NA DGE BA'I BSHES GNYEN DANG BRAL BAS LUS DANG,
NGAG DANG, YID KYI SGRIB PA MI BZAD PA DAG KUN TU SPYOD PAR BYED
DO, ,YANG KHA CIG NGAN SONG GSUM PO DANG, MNAR MED PA DAG

TU'ANG GZHOL BAR 'GYUR RO, ,RIGS KYI BU, DE LTAR LONGS SPYOD
DANG, NYE BAR SPYOD PA DANG MI LDAN PA'I SEMS CAN RNAMS 'KHOR BAR
YUN RING DU NYAM THAG PAR 'GYUR RO, ,NGAN SONG GSUM PO

DAG TU SDUG BSNGAL MI BZAD PA SNA TSOGS DAG NYAMS SU MYONG BAR
'GYUR RO, ,GSOL PA, SDUG BSNGAL GANG CUNG ZAD CI BYUNG BA THAMS
CAD NI, ZAS KYI RKYEN LAS GYUR PA LAGS TE, ZAS

MA MCHIS NA SDUG BSNGAL 'BYUNG BA'ANG MA MCHIS LAGS SO, ,DE NAS
DE'I TSE BRGYA BYIN GZI BRJID DRI MA MED PAS TSIGS SU BCAD DE 'DI
SKAD CES GSOL TO, ,SRED PA'I DUG GIS BSGYUR BAS NA,


@474A *, ,DU BA DANG NI RGOD PAR BGYID, ,NYE BAR GNAS SHING LTUNG
BAR BGYID, ,KUN TU SPYOD CING RNAM PAR RGYUG ,SA GZHI DAG LA TIL
BRDUNGS LTAR, ,SDUG BSNGAL 'KHRUL 'KHOR

GNOD PAR BGYID, ,LHAR BCAS 'JIG RTEN THAMS CAD LA, ,DA LTAR SRED
PAS GNOD PAR BGYID, ,KYE MA SRED PA'I ZHAGS PA YIS, ,SRID PA'I
RTZE MOR MTHAR GTUGS PAS, ,DE LTAR ZHAGS 'DI

RGYA CHE BA, ,KHA ZAS DAG GI RGYU LAS BYUNG, ,SO SO'I SKYE BO
RGYU GNYIS KYI, ,SRED PA'I RDUL GYIS YAN LAG BCINGS, ,RI DVAGS
ZHAGS PAS BCINGS PA LTAR, ,'BROS PA DAG TU NUS MA LAGS, ,

LHAR BCAS 'JIG RTEN SEMS CAN DAG ,SRED PAS GAR BGYID RTZOL BA
LTAR, ,GAR GZHUNG DAG LA GAR MKHAN BRGYUS, ,DE NI GAR BGYID RTZOL
MI NUS, ,SRED PA'I DUG GIS BSGYUR BAS

NA; ;JI LTAR SKYE BO MYOS PA LTAR, ,BTUNG BA MYOS BGYID BSLAD PA
YIS, ,MYOS PA DAG TU MI BGYID DO, ,SRED PA'I GNOD SBYIN GDON DAG
GIS, ,SKYE BO BRLAMS NAS 'KHYAL BA LTAR, ,'BYUNG

PO'I GDON GYIS MYOS PA DAG ,'KHYAL BA DAG TU MI BGYID DO, ,NOR
'DZIN DE DAG 'DZIN PA BTANG, ,SRID PA'I 'JIGS PA RNAM PAR SPANGS,
,GANG GIS SRED PA BSKAMS NAS KYANG, ,DE DAG 'KHOR

BAR MI GNAS SO, ,BYANG CHUB SEMS DPA' SPYAN RAS GZIGS KYI DBANG
PHYUG GIS KYANG 'DI SKAD CES GSOL TO, ,ZHE SDANG KHRO BAS SKYE
RGU BRLAMS, ,SEMS KYANG G-YENG 'GYUR DE YIS NA, ,DGE


@474B BA THAMS CAD MI 'TSAL ZHING, ,BZOD RLAG LAS LA SPYOD PAR
BGYID, ,MI DGE BA LA GNAS BGYID PA, ,PHA MA DAG LA RIM GRO CHUNG,
,GANG DAG MTSAMS MA MCHIS BGYIS PA, ,DKON MCHOG GSUM LA BRNYAS

PAR BGYID, ,SNYING BRTZE SNYING RJE MA MCHIS PA, ,'JIGS BGYID
GTUM PO DRAG SHUL CAN, ,KHRO SEMS DBANG GIS DE DAG NI, ,SEMS
DMYAL MNAR MA MCHIS PAR GNAS, ,SEMS CAN 'DI DAG KHRO BA'I RGYUS,,

GCIG LA GCIG NI ZA BAR BGYID, ,YANG DANG YANG NI NGAN SONG DU,
,SDUG BSNGAL DU MAS RAB TU GZIR, ,SDIG PA'I SEMS KYIS BRID GYUR
CING, ,DGE BA'I BSHES GNYEN SPANGS NAS KYANG, ,SRID PA'I MTSOR

NI LTUNG BA STE, ,MUN PA MUN NAG GZHOL BA PO, ,DE 'DRA'I SEMS CAN
DON SLAD DU, ,BYANG CHUB SEMS DPA'I SNYING BRTZE BA'I, ,BSAM PAS
BDAG BDE BTANG NAS KYANG, ,SEMS CAN SDIG PA BSAL SLAD DU, ,

BYANG CHUB SPYAD PA SPYOD PA NA, ,BSOD NAMS BGYI BA'I DNGOS SUM
GYIS, ,SDIG PA'I SEMS CAN GROL BGYID CING, ,CHOS KYI RGYAL MTSAN
SGRENG BAR BGYID, ,SEMS CAN 'GA' YI DON SLAD DU, ,LUS DANG SROG

DAG BTANG NAS KYANG, ,DKA' THUB BRTUL ZHUGS SPYAD LDAN PA, ,DKA'
BA DAG NI MANG DU SPYAD, ,GANG TSE SEMS CAN 'GA' SLAD DU, ,BSKAL
BRGYAR SDUG BSNGAL SEL BGYID NA, ,SEMS CAN RNAMS SLAD YUN RING
DU,

'KHOR BAR SDUG BSNGAL BZOD PAR BGYI, ,SEMS CAN YONGS SU SMIN SLAD
GNAS, ,DE 'DRA'I BSAM DANG LDAN PA YIS, ,SEMS CAN SRID PA'I BSAM
PA CAN, ,SEMS NI BYANG CHUB MNGON BGYID STZAL, ,DE NAS


@475A *, ,DPAL LHA MO CHEN MOS BYANG CHUB SEMS DPA' SEMS DPA'
CHEN PO SPYAN RAS GZIGS DBANG PHYUG LA BRE BO LO TOG GIS BKANG PA
DE PHUL NAS SMRAS PA, GLING BZHI PA 'DI'I

SEMS CAN RNAMS KYI LONGS SPYOD DANG, YONGS SU SPYOD PA DAG GI
RGYUR SA BON DANG, LO TOG THAMS CAD 'PHEL BAR BGYID PA DANG, GRUB
PAR BGYI BA'I SLAD DU SKYES BU DAM PA KHYOD LA LHUNG BZED 'BUL

LO; ;DES NA DGE BA'I RTZA BA YANG DAG PAR 'CHAD PA, MA RUNGS PA,
GTUM PO, ,DRAG SHUL CAN KUN TU SDUG BSNGAL THAMS CAD LAS BSGRAL
BA DANG, BYANG CHUB KYI SA BON LA BZHAG PAR RDO THOGS SO, ,DE NAS

BYANG CHUB SEMS DPA' SEMS DPA' CHEN PO 'PHAGS PA SPYAN RAS GZIGS
DBANG PHYUG GIS BRE BO LO TOG GIS BKANG BA DE BLANGS NAS PHYOGS
BCUR BLTAS TE 'DI SKAD CES SMRAS SO, ,SANGS

RGYAS BCOM LDAN 'DAS BYANG CHUB SEMS DPA' SEMS DPA' CHEN PO'I
'KHOR DANG BCAS PA THAMS CAD DGONGS SU GSOL, ,GANG GIS GLING BZHI
PA 'DIR SA BON DANG, MYU GU DANG, 'DAB MA DANG,

ME TOG DANG, 'BRAS BU DANG, 'BRU DANG, SMAN DANG, RO DANG, SA'I
BCUD DANG, GZI BYIN DANG, SEMS CAN GYI GZI BYIN DANG, DAM PA'I
CHOS KYI RO DANG, NYING KHU DANG, GZI BYIN DAG MI NYAMS SHING

'PHEL BAR BGYID PA DANG, DAM PA'I CHOS KYI SGRON MA DANG, DKON
MCHOG GSUM GYI GDUNG RGYUN MI GCAD PAR BGYID PA DANG, GANG GIS DE
LONGS SPYOD PA DANG, NYE BAR SPYOD PA THAMS CAD KYIS SEMS


@475B CAN RNAMS YONGS SU SMIN PAR BGYID PA DANG, SDIG PA LAS ZLOG
PAR BGYID PA DANG, BYANG CHUB KYI SEMS LA DGOD PAR RDO THOGS PA
DANG, GANG GIS 'DIR SEMS CAN DE DAG THAMS CAD KYIS NGAN

SONG RNAMS YONGS SU SPANGS NAS MTHO RIS LA GZHOL BAR 'GYUR BA
DANG, GANG GIS DPAL LHA MO CHEN MO DE'I BSAM PA YONGS SU RDZOGS
PAR 'GYUR BA DE LTAR PHYOGS BCU NA GANG DAG DE BZHIN GSHEGS

PA MA LUS PAR BZHUGS SHING 'TSO LA GZHES PA THAMS CAD 'DIR DGONGS
SU GSOL, ,TADYA TH'A, MU NI SHI BA, MU NI NA TRE, MU NI PA LE, MU
NI SA LE, SANTA AU SA KshI TI, KshA NU PRA nA N'I LA BA YA SARBA
BI DZA BA

STI LA LI SV'AH'A, DE NAS BCOM LDAN 'DAS KYIS LEGS SO, ,ZHES BYA
BA GNANG NAS DPAL LHA MO CHEN MO LA 'DI SKAD CES BKA' STZAL TO,
,DPAL CHO GA SHES, KHYOD KYIS GLING BZHI PA 'DIR SA BON DANG,

MYU GU DANG, LO TOG 'PHEL BAR BYA BA DANG, SEMS CAN YONGS SU SMIN
PAR BYA BA'I PHYIR KHYOD NI, SANGS RGYAS BCOM LDAN 'DAS 'KHOR
TSOGS PA DANG BCAS PA MA LUS PA THAMS CAD KYIS BYIN

GYIS BRLABS SO, ,DE NAS LHA'I DBANG PO BRGYA BYIN KOO SHI KAS
BCOM LDAN 'DAS LA 'DI SKAD CES GSOL TO, ,BCOM LDAN 'DAS, CHOS KYI
RNAM GRANGS 'DI'I MING CI LAGS, CHOS KYI RNAM GRANGS

'DI JI LTAR GZUNG BAR BGYI LAGS, BCOM LDAN 'DAS KYIS BKA' STZAL
PA, DE BZHIN GSHEGS PA'I DPAL GYI DAM TSIG CES BYA'O, ,RI'I
SNYING POS ZHUS PA ZHES BYA'O, ,GZUNGS KYI ZA MA TOG


@476A *, ,CES BYA'O, ,SA'I BCUD 'PHEL BAR BYED PA ZHES BYA'O,
,TING NGE 'DZIN GYI RNAL 'BYOR SEMS CAN YONGS SU SMIN PAR BYED PA
ZHES BYA'O, ,BCOM LDAN 'DAS

DE SKAD CES BKA' STZAL NAS DPAL LHA MO CHEN MO DANG, BYANG CHUB
SEMS DPA' SEMS DPA' CHEN PO RI'I SNYING PO DANG, THAMS CAD DANG
LDAN PA'I 'KHOR RNAMS BCOM LDAN 'DAS

KYIS GSUNGS PA LA YI RANG STE MNGON PAR BSTOD DO, ,'DUS PA CHEN
PO THEG PA CHEN PO'I MDO SDE LAS, DE BZHIN GSHEGS PA'I DPAL GYI
DAM TSIG CES BYA BA THEG PA CHEN PO'I

MDO RDZOGS SO,, ,,RGYA GAR GYI MKHAN PO SARBA DZNY'A DE BA DANG,
ZHU CHEN GYI LO TZ'A BA BANDHE DPAL BRTZEGS KYIS BSGYUR CING ZHUS
NAS GTAN LA PHAB PA,