@438A ,,RGYA
GAR SKAD DU, A'ARYA KARMA A'A


@438B BA RA nA BI SHUD DHA N'A MA MA H'A Y'A NA S'U TRA, BOD SKAD
DU, 'PHAGS PA LAS KYI SGRIB PA RNAM PAR DAG PA ZHES BYA BA THEG
PA CHEN PO'I MDO, SANGS RGYAS DANG, BYANG CHUB SEMS DPA' THAMS

CAD LA PHYAG 'TSAL LO, ,'DI SKAD BDAG GIS THOS PA DUS GCIG NA,
BCOM LDAN 'DAS YANGS PA CAN GYI AA MRAS BSRUNGS PA'I TSAL NA, DGE
SLONG LNGA BRGYA TZAM GYI DGE SLONG GI DGE

'DUN CHEN PO DANG THABS GCIG TU BZHUGS TE, BYANG CHUB SEMS DPA'
SEMS DPA' CHEN PO SUM KHRI NYIS STONG LA, 'DI LTA STE, BYANG CHUB
SEMS DPA' SEMS DPA' CHEN PO NGA

RGYAL RNAM PAR 'JOMS DANG, 'OD KYIS RNAM PAR RTZE BA MNGON PAR
SHES PA DANG, ME TOG DAM PA LTA BU DANG, 'OD ZER RAB TU 'GYED
PA'I RGYAL PO DANG, RTAG TU BU DON LTAR BRIS

PA'I LUS CAN DANG, SOM NYI THAMS CAD MGU BYED DANG, RIN CHEN BKOD
PA'I RGYA MTSO BLO GROS DANG, ME TOG SNA TSOGS GNAS DANG, SGRA
DBYANGS RNAM PAR DAG PA'I RGYAL PO DANG, 'OD

ZER RGYAL PO'I SGRON MA DANG, DPAL GYIS SNYING PO'I GSER 'OD
DANG, DBANG PO DANG, YUL THAMS CAD RAB TU 'DUL BA DANG, SGRA
DBYANGS MNGON PAR SGROGS PA'I RGYAL PO DANG, GZI BRJID

YID 'ONG KUN BSDUS DANG, BYANG CHUB SEMS DPA' SEMS DPA' CHEN PO
'JAM DPAL GZHON NUR GYUR PA DANG, DE DAG LA SOGS PA BYANG CHUB
SEMS DPA' SEMS DPA' CHEN PO


@439A *, ,SUM KHRI NYIS STONG DANG YANG THABS GCIG GO ,DE NAS
DE'I TSE DGE SLONG DRI MED 'OD CES BYA BA YANGS PA CAN GYI GRONG
KHYER CHEN POR BSOD SNYOMS KYI PHYIR RGYU STE

MTHAR CHAGS SU BSOD SNYOMS KYI PHYIR RGYU BA NA KHYIM GYI RGYUS
MI SHES PAS SMAD 'TSONG MA'I KHYIM ZHIG TU SONG NGO, ,DGE SLONG
DE SMAD 'TSONG MA'I KHYIM GYI NANG DU SONG MA THAG

TU SMAD 'TSONG MA DES BDAG DGE SLONG 'DI DANG MI NYAL DU MI GTONG
NGO, ,GAL TE MA GRUB NA NI BDAG 'CHI BAR 'GYUR RO SNYAM DU DE LA
'DOD CHAGS KYI SEMS BSKYED DO, ,DES DGE SLONG DE NANG

DU 'ONGS MA THAG TU SGO BCAD NAS DGE SLONG DE LA 'DI SKAD CES
SMRAS SO, ,BDAG DANG LHAN CIG TU MI NYAL DU MI RUNG NGO, ,GAL TE
MA NYAL NA NI KHO MO 'CHI BAR 'GYUR RO ZHES SMRAS SO, ,

DE NAS DGE SLONG DRI MED 'OD KYIS SMAD 'TSONG MA DE LA 'DI SKAD
CES SMRAS SO, ,SRU MO, KHO BOS NI SANGS RGYAS KYI BSLAB PA CHEN
PO BCAS PA LA BSLAB DGOS TE, 'KHRIG PA'I CHOS

BYED MI PHOD KYI THONGS SHIG ,KHO BO NI SHI 'ANG SLA YI, 'KHRIG
PA'I CHOS NI MI BYED DO ZHES SMRAS SO, ,DE NAS SMAD 'TSONG MA DE
'DI SNYAM DU SEMS TE, BDAG GIS GSANG SNGAGS

DANG, SMAN GANG GIS DGE SLONG 'DI 'DUG NAS GDON MI ZA BAR BDAG
DANG LHAN CIG TU DGA' BA NYAMS SU MYONG BAR 'GYUR BA'I GSANG
SNGAGS DANG, SMAN DAG DGE SLONG 'DI LA


@439B SBYIN GOR MA CHAG GO SNYAM MO, ,DE NAS DES DGE SLONG DE LA
SMRAS PA, BDAG KYANG SANGS RGYAS KYIS BCAS PA'I BSLAB PA GZHIG
PA'AM, NYAMS PAR NI BGYI BAR MI 'TSAL GYI, THUGS

BRTZE BA'I SLAD DU BSOD SNYOMS BZHES SHIG CES BYAS NAS DE NANG DU
SONG STE, RIG SNGAGS DANG, GSANG SNGAGS STOBS BSKYED PA DAG GIS
ZAS DE LA BSNGAGS NAS DGE SLONG DE'I LHUNG

BZED KYI NANG DU BLUGS SO, ,ZAS BLUGS MA THAG TU DGE SLONG DE
DE'I MOD LA TSUL BZHIN MA YIN PA'I RNAM PAR RTOG PA SKYES TE, DE
KUN TU RTOG CING SHAS CHER GDUNG BA SKYED DO, ,DE NAS

SMAD 'TSONG MA DES DGE SLONG DE'I BZHIN GYI MDOG GYUR PAR MTHONG
NAS LAG PA G-YAS PAS DGE SLONG DE BZUNG STE, MAL DU KHRID NAS DE
DANG LHAN CIG TU NYAL PO BYED DO, ,DE NAS DGE

SLONG DE SMAD 'TSONG MA DE DANG LHAN CIG TU DGA' BA'I RTZED MO DE
NYAMS SU MYONG NAS BSOD SNYOMS DE BLANGS STE, GTZUG LAG KHANG DU
SONG NAS, KYE MA BDAG NI TSUL KHRIMS KYI PHUNG PO

CHEN PO LAS NYAMS PAR GYUR GYI, BDAG TSUL KHRIMS NYAMS PAS DAD
PAS BYIN PA LONGS SPYOD PA'I 'OS MA YIN TE, BDAG NI SEMS CAN
DMYAL BA CHEN POR LHUNG BAR 'GYUR RO, ,

[?] NAS, DE DGE SLONG GROGS PO RNAMS KYI THAD DU 'ONGS NAS BDAG NI
TSUL KHRIMS 'CHAL BAR GYUR TE, DGE SBYONG MA YIN PAR GYUR PAS
BDAG NI SEMS CAN DMYAL BAR LTUNG BAR


@440A *, ,'GYUR RO ZHES SMRAS SO, ,DGE SLONG GROGS PO DE DAG GIS
DE LA 'DI SKAD CES SMRAS SO, ,KHYOD CI'I PHYIR TSUL KHRIMS 'CHAL
BAR GYUR, DES KYANG DE

DAG LA JI LTAR GYUR PA BZHIN DU BSNYAD DO, ,DE NAS DGE SLONG
GROGS PO DE DAG GIS DGE SLONG DRI MED 'OD LA 'DI SKAD CES SMRAS
SO, ,TSE DANG LDAN PA DRI MED 'OD, BYANG CHUB SEMS

DPA' SEMS DPA' CHEN PO 'JAM DPAL GZHON NUR GYUR PA ZHES BYA BA
NYES PA THAMS CAD LAS 'BYIN PA LA MKHAS PA, SGRIB PA THAMS CAD
SEL BA LA MKHAS PA, MI SKYE BA'I

CHOS LA BZOD PA THOB PA, BCOM LDAN 'DAS KYIS BSTOD CING BSNGAGS
LA SNYAN PAR BRJOD PA YOD KYI, TSE DANG LDAN PA TSUR SHOG ,'O BU
CAG 'JAM DPAL GZHON NUR GYUR PA

GA LA DER 'DONG NGO, ,DES NI KHYOD KYI 'GYOD PA DE BSAL NUS SO,
,DE NAS DGE SLONG DRI MED 'OD DE ZAS DE MA ZOS PAR DGE SLONG
GROGS PO DE DAG DANG LHAN CIG TU 'JAM DPAL

GZHON NUR GYUR PA GA LA BA DER DONG STE LHAGS NAS, 'JAM DPAL
GZHON NUR GYUR PA DANG LHAN CIG TU MNGON DU YANG DAG PAR MGU BA
DANG, YANG DAG PAR DGA' BAR 'GYUR BA'I

GTAM RNAM PA SNA TSOGS BYAS NAS, 'JAM DPAL GZHON NUR GYUR PA LA
JI LTAR GYUR BA DE BSNYAD DO, ,DE SKAD SMRAS PA DANG, 'JAM DPAL
GZHON NUR GYUR PAS DGE SLONG DRI MED


@440B 'OD DE LA 'DI SKAD CES SMRAS SO, ,DGE SLONG KHYOD ZAS 'DI
JE ZO ZHIG DANG, ZAS ZOS ZIN PA'I 'OG TU BCOM LDAN 'DAS LA ZHUS
TE, BCOM LDAN 'DAS KYIS JI SKAD LUNG BSTAN

PA'I DON BZHIN DU GZUNG BAR BYA'O, ,DE NAS DGE SLONG DRI MED 'OD
DANG, DGE SLONG DE DAG ZAN ZOS ZIN PA'I 'OG TU 'JAM DPAL GZHON
NUR GYUR PA DANG LHAN CIG TU BCOM LDAN

'DAS GA LA BA DER DONG STE LHAGS NAS, BCOM LDAN 'DAS KYI ZHABS LA
MGO BOS PHYAG BTZAL TE, BCOM LDAN 'DAS LA LAN GSUM BSKOR BA BYAS
NAS PHYOGS GCIG TU 'KHOD

DO; ;DE NAS DGE SLONG DRI MED 'OD NGO TSA STE BCOM LDAN 'DAS LA
GSOL MA NUS SO, ,DE NAS 'JAM DPAL GZHON NUR GYUR PA STAN LAS
LANGS TE, BLA GOS PHRAG PA GCIG TU

[?] ZAR NAS PUS MO G-YAS PA'I LHA NGA SA LA BTZUGS TE, BCOM LDAN
'DAS GA LA BA DE LOGS SU THAL MO SBYAR NAS BCOM LDAN 'DAS LA JI
LTAR GYUR PA DE THAMS CAD GSOL TO,,

'DI SKAD CES GSOL NAS BCOM LDAN 'DAS KYIS DGE SLONG DRI MED 'OD
DE LA 'DI SKAD CES BKA' STZAL TO, ,DGE SLONG KHYOD KYIS DE LTA BU
BYAS PA BDEN NAM, GSOL PA, BCOM

LDAN 'DAS, DE MANG LAGS SO, ,BCOM LDAN 'DAS KYIS BKA' STZAL PA,
DGE SLONG KHYOD KYIS CI BDAG GIS 'DOD CHAGS SPYAD DO SNYAM DU
SNGA NAS BSAMS SAM, GSOL PA,


@441A *, ,BCOM LDAN 'DAS, DE NI MA LAGS SO, ,BCOM LDAN 'DAS KYIS
BKA' STZAL PA, DGE SLONG, 'DOD CHAGS YID LA BYED PA MA SKYES PAR
KHYOD KYIS

'DOD CHAGS JI LTAR SPYAD, GSOL PA, BCOM LDAN 'DAS, BDAG GI 'DOD
CHAGS KYI SEMS NI SLAD KYIS SKYES LAGS SO, ,BKA' STZAL PA, DGE
SLONG, SEMS DES KHYOD

KYI 'DOD CHAGS SPYAD DAM, GSOL PA, BCOM LDAN 'DAS, DE NI MA LAGS
SO, ,BCOM LDAN 'DAS KYIS BKA' STZAL PA, DGE SLONG, CI SEMS KUN
NAS NYON MONGS PAS SEMS

CAN RNAMS KUN NAS NYON MONGS PA CAN DU 'GYUR LA, SEMS RNAM PAR
DAG PAS RNAM PAR DAG PAR 'GYUR RO ZHES NGAS CHOS MA BSTAN TAM,
GSOL PA, BCOM LDAN 'DAS, DE

NI DE LTA LAGS SO, ,BCOM LDAN 'DAS KYIS BKA' STZAL PA, DGE SLONG,
'DI JI SNYAM DU SEMS, CI KHYOD KYIS GNYID LOG PA'I LAM NA KUN TU
RTOG PA'I TSE 'DOD CHAGS SPYAD

PA MYONG NGAM, GSOL PA, BCOM LDAN 'DAS, MYONG LAGS SO, ,BCOM LDAN
'DAS KYIS BKA' STZAL PA, DGE SLONG, SEMS KYIS 'DOD CHAGS SPYAD
PAR KHYOD KYIS MI SHOD

DAM; GSOL PA, BCOM LDAN 'DAS, DE NI DE LTA MA LAGS SO, ,BCOM LDAN
'DAS KYI BKA' STZAL PA, DGE SLONG, CI KHYOD KYIS RMI LAM GYI SEMS
DANG, GNYID MA LOG PA'I SEMS


@441B 'DI LA BYE BRAG DANG, THA DAD DU BYA BA ZHIG YOD PAR MTHONG
NGAM, GSOL PA, BCOM LDAN 'DAS, BDAG GIS NI RMI LAM GYI SEMS SAM,
GNYID MA LOG PA'I SEMS LA THA DAD DU BGYI BA

CUNG ZAD KYANG MA MTHONG LEGS SO, ,BCOM LDAN 'DAS KYIS BKA' STZAL
PA, DGE SLONG, 'DI JI SNYAM DU SEMS, CHOS THAMS CAD NI RMI LAM
LTA BU'O ZHES NGAS MA BSTAN TAM, GSOL PA

BCOM LDAN 'DAS, DE NI DE LTA LAGS SO, ,BCOM LDAN 'DAS KYIS BKA'
STZAL PA, DGE SLONG, 'DI JI SNYAM DU SEMS, CI RMI LAM DE YANG DAG
PA YIN NAM, GSOL PA, BCOM LDAN

'DAS, DE NI MA LAGS SO, ,BCOM LDAN 'DAS KYIS BKA' STZAL PA, DGE
SLONG, 'DI JI SNYAM DU SEMS, CI RMI LAM GYI SEMS GANG YIN PA
DANG, GNYID MA LOG PA'I SEMS GANG YIN PA

'DI GNYIS MED PA MA YIN NAM, GSOL PA, BCOM LDAN 'DAS, MA MCHIS
LAGS SO, ,BDE BAR GSHEGS PA, MA MCHIS LAGS SO, ,BCOM LDAN 'DAS
KYIS BKA' STZAL PA, DGE

SLONG; 'DI JI SNYAM DU SEMS, CI MED PA DE GANG ZHIG NA YOD DAM,
GSOL PA, BCOM LDAN 'DAS, DE NI MA LAGS SO, ,BCOM LDAN 'DAS KYIS
BKA' STZAL PA, DGE SLONG, 'DI JI

SNYAM DU SEMS, CI MED PA GANG YIN PA DE LA SKYE BA YOD DAM, GSOL
PA, BCOM LDAN 'DAS, DE NI MA LAGS SO, ,BCOM LDAN 'DAS KYIS BKA'
STZAL PA, DGE SLONG, JI SNYAM DU


@442A *, ,SEMS, CI SKYE BA MED PA SKYE BA'AM, 'GAGS PA'AM, KUN
NAS NYON MONGS PA CAN NAM, RNAM PAR BYANG BAR 'GYUR RAM, GSOL PA,
BCOM LDAN 'DAS,

DE NI MA LAGS SO, ,BCOM LDAN 'DAS KYIS BKA' STZAL PA, DGE SLONG,
'DI JI SNYAM DU SEMS, CI SKYE BA MED PA'I CHOS RNAMS SEMS CAN
DMYAL BAR 'GRO BAR 'GYUR RAM, DUD

'GRO'I SKYE GNAS SAM, GSHIN RJE'I 'JIG RTEN DU 'GRO BAR 'GYUR
RAM, GSOL PA, BCOM LDAN 'DAS, SKYE BA MA MCHIS PA NYID KYANG MA
MCHIS PA LAGS NA, NGAN 'GROR MCHI BAR

'GYUR BA LTA GA LA MCHIS, BCOM LDAN 'DAS KYIS BKA' STZAL PA, DGE
SLONG, CHOS THAMS CAD NI DE LTAR 'OD GSAL BA YIN NA BYIS PA SO
SO'I SKYE BO RNAMS NI YANG DAG MA YIN

PA'I CHOS RNAMS LA BRTAGS, PHYIN CI LOG LA BRTAGS, GSOL BA DANG,
GSOG LTA BU'I CHOS THAMS CAD LA BRTAGS PAS, SEMS CAN DMYAL BA
DANG, DUD 'GRO'I SKYE GNAS DANG

GSHIN RJE'I 'JIG RTEN DU 'GRO BAR 'GYUR RO, ,DGE SLONG, GZHAN
YANG CHOS THAMS CAD NI YANG DAG PA MA YIN PA STE, RNAM PAR
BSGRUBS NAS NYE BAR GNAS PA'I MTSAN NYID

DO; ;DGE SLONG, CHOS THAMS CAD NI SBYAR BA STE, 'DOD CHAGS DANG,
ZHE SDANG DANG, GTI MUG RNAMS KYANG BYIS PA SO SO'I SKYE BO DE
DAG GIS KUN NAS BSKYED PA YIN NA, ,DGE SLONG


@442B CHOS THAMS CAD NI BRTAGS PA STE, PHYIN CI LOG LAS BYUNG BA
YIN NO, ,DGE SLONG, CHOS THAMS CAD NI MED PA STE, SMIG RGYU LTA
BU'I NGO BO NYID YIN NO, ,DGE SLONG, CHOS THAMS CAD NI YA MA

BRLA STE NAM MKHA' DANG 'DRA'O, ,DGE SLONG, CHOS THAMS CAD NI
DNGOS PO DANG BRAL BA'I PHYIR DNGOS PO MED PA'O, ,DGE SLONG, CHOS
THAMS CAD NI NAM MKHA' LTAR ZA [?] GSAR [?] PHYED ZAB PA'O,,

DGE SLONG, CHOS THAMS CAD NI DNGOS PO MI DMIGS PA'I PHYIR YANGS
PA'O, ,DGE SLONG, CHOS THAMS CAD NI SHIN TU DBEN PA'I PHYIR MI
GNAS PA'O, ,DGE SLONG, CHOS THAMS CAD NI YUL

THAMS CAD GSOG YIN PA'I PHYIR MI RTEN PA'O, ,DGE SLONG, CHOS
THAMS CAD NI SHIN TU GSOG YIN PA'I PHYIR RTZA BA MED PA'O, ,DGE
SLONG, CHOS THAMS CAD NI NYON MONGS PA MI DMIGS

PA'I PHYIR KUN NAS DKRIS PA MED PA'O, ,DGE SLONG, CHOS THAMS CAD
NI RANG BZHIN GYIS MA SKYES PA'I PHYIR YONGS SU GDUNG BA MED
PA'O, ,DGE SLONG, CHOS THAMS CAD NI DBEN PA'I PHYIR

SGRIB PA MED PA'O, ,DGE SLONG, CHOS THAMS CAD NI RANG BZHIN GYIS
LDANG BA MED PA'I PHYIR ZHE SDANG MED PA'O, ,DGE SLONG, CHOS
THAMS CAD NI RANG BZHIN GYIS 'OD GSAL BA'I

PHYIR GTI MUG MED PA'O, ,DGE SLONG, CHOS THAMS CAD NI MIG YOR LTA
BU STE RNAM PAR SMIN PA MED PA'O, ,DGE SLONG, CHOS THAMS CAD NI
LOG PAR SNANG BA'I PHYIR SGYU MA LTA BU'O,,


@443A *, ,DGE SLONG, CHOS THAMS CAD NI YANG DAG PA MA YIN PAR KUN
TU BRTAGS PA'I PHYIR GNAS PA MED PA'O, ,DGE SLONG, CHOS THAMS CAD
NI BYIS PA SO SO'I

SKYE BO RNAMS KYIS MED BZHIN DU SGRO BTAGS PA'I PHYIR RNAM PAR
RMONGS PAR BYED PA'O, ,DGE SLONG, CHOS THAMS CAD NI RKYEN PHAN
TSUN 'GAL BA'I PHYIR SKYE BA MED PA'O, ,DGE SLONG

CHOS THAMS CAD NI LAM CHAD PA'I PHYIR CHAGS PA MED PA'O, ,DGE
SLONG, CHOS THAMS CAD NI NYON MONGS PA YANG DAG PA MA YIN PA'I
PHYIR NYON MONGS PA MED PA'O, ,DGE SLONG ,CHOS

THAMS CAD NI NAM MKHA' LTAR YONGS SU DAG PA'I PHYIR DRI MA MED
PA'O, ,DGE SLONG, CHOS THAMS CAD NI CI LAS KYANG DBEN PA'I PHYIR
CI'ANG MA YIN PA'O, ,DGE SLONG, CHOS THAMS CAD

NI NGO BO NYID KYIS MA SKYES PA'I PHYIR DUL BA'O, ,DGE SLONG,
CHOS THAMS CAD NI SNGON GYI MTHA' DANG, PHYI MA'I MTHA' DANG,
DBUS YONGS SU BCAD PA'I PHYIR MI DBEN PA'O, ,DGE SLONG, CHOS
THAMS

CAD NI GCIG LA GCIG RGYUR 'GYUR BA MED PA'I PHYIR GROL BA'O, ,DGE
SLONG, CHOS THAMS CAD NI RTZVA DANG, SHING DANG, RTZIG PA DANG,
BONG BA DANG 'DRA BA'I PHYIR BEMS PO YIN NO, ,DGE

SLONG; CHOS THAMS CAD NI NAM MKHA' DANG TSUL 'DRA BA'I PHYIR NGO
BO MED PA'O, ,DGE SLONG, CHOS THAMS CAD NI CHAGS PA MED PA'I
PHYIR MNYAM PA'O, ,DGE SLONG, CHOS THAMS CAD


@443B NI NAM MKHA'I LUS DANG, CHANG PA STONG PA DANG 'DRA BA'I
PHYIR GZUNG DU MED PA'O, ,DGE SLONG, CHOS THAMS CAD NI YE SHES
DANG LDAN PA RNAMS KYIS YONGS SU BTZAL BA'I PHYIR THOB PA MED

PA'O; ;DGE SLONG, CHOS THAMS CAD NI DUS GSUM YONGS SU DAG PA'I
PHYIR DUS MED PA'O, ,DGE SLONG, CHOS THAMS CAD NI MUN PAR CHAGS
PA MED PA'I PHYIR SBYOR BA MED PA'O, ,DGE SLONG,

CHOS THAMS CAD NI SGRIB PA LAS DBEN PA'I PHYIR ZUG RDU MED PA'O,
,DGE SLONG, CHOS THAMS CAD NI MYA NGAN LAS 'DAS PA DANG MTSUNGS
PA'I PHYIR BDE BA'O, ,DGE SLONG, CHOS THAMS CAD

NI 'JIGS PA DANG BRAL BA'I PHYIR 'JIGS PA MED PA'O, ,DGE SLONG,
CHOS THAMS CAD NI TSU ROL MI DMIGS PA'I PHYIR PHA ROL MA YIN NO,
,DGE SLONG, CHOS THAMS CAD NI GRANGS SU BGRANGS

BA MED PA'I PHYIR DPAG TU MED PA'O, ,DGE SLONG, CHOS THAMS CAD NI
MTSAN MA GSOB YIN PA'I PHYIR MTSAN MA MED PA'O, ,DGE SLONG, CHOS
THAMS CAD NI SMON PA CHAD PA'I PHYIR SMON LAM

MED PA'O, ,DGE SLONG, CHOS THAMS CAD NI 'DU BYED BRDZUN PA'I CHOS
NYID YIN PA'I PHYIR MNGON PAR 'DU BYED PA MED PA'O, ,DGE SLONG,
CHOS THAMS CAD NI RNAM PAR RTOG PA NYE BAR ZHI BA'I

PHYIR SPROS PA MED PA'O, ,DGE SLONG, CHOS THAMS CAD NI GNAS DANG
BRAL BA'I PHYIR GNAS PA MED PA'O, ,DGE SLONG, CHOS THAMS CAD NI
RTAG TU DAD PA'I PHYIR RNYOG PA MED PA'O, ,DGE SLONG,


@444A *, ,CHOS THAMS CAD NI SKYE BA MI DMIGS PA DANG, SKYE BA
GSOB YIN PA DANG, SKYE BA GSOG YIN PA DANG, SKYE BA STONG PA YIN
PA DANG, SKYE BA ZHI BA YIN PA'I PHYIR YONGS

SU MYA NGAN LAS 'DAS PA'O, ,DGE SLONG, DE'I PHYIR CHOS 'DI DAG NI
JI SKAD BSTAN PA DE KHO NA BZHIN TE, DGE SLONG, NGA BYANG CHUB
KYI SNYING PO LA 'DUG PAS NI CHOS GANG GIS SKYE BA'AM,

'JIG PA'AM, KUN NAS NYON MONGS PA'AM, RNAM PAR BYANG BA'AM, SGRIB
PA'AM, KUN NAS DKRIS PA 'AM, 'GYOD PA'AM, YID LA GCAGS PA'I CHOS
RDUL TZAM YANG MI DMIGS

SO; ;DE CI'I PHYIR ZHE NA, DGE SLONG, CHOS THAMS CAD NI RTAG TU
KUN NAS NYON MONGS PA CAN MA YIN PAS RANG BZHIN GYIS YONGS SU DAG
PA'I PHYIR RO, ,DE NAS DGE SLONG DRI MED 'OD

GYIS CHOS KYI RANG BZHIN 'DI THOS NAS TSIM ZHING MGU LA YI RANGS
TE, RAB TU DGA' ZHING DGA' BA DANG, YID BDE BA SKYES TE, SGRIB PA
MED PAR SHIN TU DGA' BAR GYUR NAS BCOM

LDAN 'DAS GA LA BA DE LOGS SU THAL MO SBYAR BA BTUD NAS BCOM LDAN
'DAS LA TSIGS SU BCAD DE GSOL PA, KYE MA KYE MA SANGS RGYAS MTHU
CHE BA, ,LHAR BCAS 'JIG RTEN SKYABS NI

KHYOD LAGS TE, ,MA BSLABS BZHIN DU YON TAN KUN GYIS 'PHAGS, ,SDUG
BSNGAL KUN 'GREL KHYOD LA PHYAG 'TSAL LO, ,SKYABS MA MCHIS PA
RNAMS KYI SKYABS KHYOD MDZOD,


@444B 'DREN PA MA MCHIS RNAMS KYI 'DREN KHYOD MDZOD, ,ZHIR GYUR
BDE BA'I LAM LA GNAS PA PO, ,SANGS RGYAS MTHU CHEN KHYOD LA PHYAG
'TSAL LO, ,KHYOD NI 'JIG RTEN LONG BA'I SGRON ME

LAGS, ,MIG MA MCHIS PA RNAMS LA MIG STZOL KHYOD, ,SEMS CAN MA
GROL RAB TU GROL MDZAD KHYOD, ,DPA' BO MTHU CHEN KHYOD LA PHYAG
'TSAL LO, ,CHAGS DANG SDANG LA KHYOD NI CHAGS

MI MNGA', ,SRED LA CHAGS RNAMS SDUG BSNGAL 'GREL PA KHYOD, ,'KHOR
BA'I 'KHOR BA MI BDEN THUGS SU CHUD, ,YE SHES STOBS 'PHAGS KHYOD
LA PHYAG 'TSAL LO, ,TOG DANG RNAM

RTOG RNAMS KYIS RTAG MI CHAGS, ,YE SHES BSAM MI KHYAB PAS GROL BA
PO, ,'JIG RTEN GSUM MCHOG DRI MED NYON MONGS GROL, ,DRI MED DAG
PA'I SEMS CAN KHYOD PHYAG 'TSAL, ,

BYANG CHUB LA NI BDAG KYANG ZHUGS BGYIS LA, ,SEMS CAN SDUG BSNGAL
SKYABS MA MCHIS RNAMS DGROL, ,'DI 'DRA'I YE SHES BDAG GIS THOB
GYUR CING, ,THEG PA DMAN PAS ZAG PA

BAS MI 'GYUR, ,BSKAL PA BYE BA KHRAG KHRIG BSAM YAS KYIS, ,SDUG
BSNGAL BAS BGYI BYANG CHUB YONG MI SPONG, ,SKAR MA'I TSOGS KYI
NANG NA DGUNG ZLA LTAR, ,'JIG RTEN MGON PO

BDAG GIS DE 'DRAR MTHONG, ,JI LTAR BSAM PA DMAN PA'I MI 'GA' ZHIG
,RGYA MTSO CHEN PO'I NANG DU PHYIN GYUR KYANG, ,RIN CHEN MANG PO
MI LEN SPONG BGYID CING, ,MCHID BU'I NOR


@445A *, ,BU BLANGS NAS MCHI BAR BGYID, ,DE BZHIN GANG DAG SANGS
RGYAS RNAM 'PHRUL STOBS, ,THOS KYANG 'DIR NI BYANG CHUB SEMS MI
SKYED, ,BYANG CHUB SPANGS NAS

NYAN THOS 'TSAL BA GANG, ,DE DAG YE SHES YANGS LA 'JUG MI 'GYUR,
,'DIR NI MI ZHIG BYIS PA'I RANG BZHIN CAN, ,RGYAL PO 'BANGS KYIS
BSKOR BA MTHONG GYUR KYANG, ,DE

NI BLON PO'I THABS LA SEMS BSKYED NA, ,DE YI SHES PA YANGS PAR MI
'JUG LTAR, ,DE LTAR SANGS RGYAS YON TAN CHE NYID DANG, ,YE SHES
RNAM PAR 'PHRUL PA THOS GYUR KYANG, ,SHES

PA DMAN PA TSUL NI 'DUN SKYED PA, ,DE NI LE LO CAN TE SEMS KYANG
ZHUM, ,THEG PA DMAN PAS 'JIG RTEN MA CHAGS PA, ,MTSAN MO SRIN BU
ME KHYER SNANG BA 'DRA, ,NYI MA'I

GZI BRJID KYIS NI LAS BGYID PA, ,SNANG BA THOB NAS MUN DANG BRAL
BAR 'GYUR, ,SANGS RGYAS SGRAS NI MTHO RIS MCHI BAR 'GYUR, SANGS
RGYAS SGRAS NI BZANG 'GROR MCHI BAR

'GYUR, ,'JIG RTEN 'DI NA SANGS RGYAS SGRON MA'I MCHOG ,LHAR BCAS
'JIG RTEN 'DI NI SNANG BAR MDZAD, ,WA YI KHROD NA SENG GE MTHONG
GYUR NA, ,WA YI SKAD LA 'DUN PA SKYED

PA DANG, ,SENG GE RNAM PAR 'PHRUL PA SPONG BGYID CING, ,WA YI
CHOS KYI DGA' BA SKYED PA LTAR, ,DE BZHIN GANG DAG NYAN THOS
KHROD DAG TU, ,SKYES BU KHYU MCHOG SENG GE RNAM


@445B 'PHRUL MTHONG, ,THEG PA DMAN LA DGA' BA BSKYED PA NI, ,DE
DAG PHYOGS GCIG PA YI RDZU 'PHRUL LAGS, ,YE SHES 'TSAL BA'I MIS
NI DUS KUN TU, ,'JIG RTEN KUN TU SDUG BSNGAL

MANG 'GREL BA, ,NYAN THOS MANG PO'I SA MIN GANG LAGS PA, ,YE SHES
DAM PA MCHOG NI BTZAL BAR BGYI, ,DE NAS DGE SLONG DRI MED 'OD KYI
TSOGS SU BCAD PA SPOBS PA SMRAS PA 'DI

THOS NAS, LHA'I BU BZHI KHRI NYIS STONG BLA NA MED PA YANG DAG
PAR RDZOGS PA'I BYANG CHUB TU SEMS BSKYED NAS, DE DAG GIS BCOM
LDAN 'DAS DANG, 'JAM DPAL GZHON NUR GYUR PA

DANG, DGE SLONG DRI MED 'OD LA ME TOG MAN D'A RA BA DAG GIS GTOR
TE, TSIG 'DI SKAD CES SMRAS SO, ,DGE SLONG, LEGS SO, ,LEGS SO,
,'DI LTAR SANGS RGYAS KYI BYANG CHUB RJES SU

'DZIN PA 'DI NI DE BZHIN GSHEGS PA LA BYAS PA GZO BA NYID YIN NO,
,DE NAS BCOM LDAN 'DAS KYIS DE'I TSE 'DZUM PA MDZAD DO, ,'DI NI
SANGS RGYAS BCOM LDAN 'DAS RNAMS KYI

CHOS NYID DE, NAM 'DZUM PA MDZAD PA DE'I TSE BCOM LDAN 'DAS KYI
ZHAL GYI SGO NAS 'OD 'PHRO BA, 'DI LTA STE, SNGON PO DANG, SER PO
DANG, DMAR PO DANG, DKAR PO DANG, BCOD KA

DANG; SHEL DANG, DNGUL GYI KHA DOG LTA BU KHA DOG DU MA DANG, KHA
DOG SNA TSOGS BYUNG STE, DE DAG GIS 'JIG RTEN GYI KHAMS MTHA' YAS
MU MED PA DAG 'OD KYIS KHYAB PAR BYAS NAS,


@446A *, ,TSANGS PA'I 'JIG RTEN GYI BAR DU SONG STE, NYI MA DANG,
ZLA BA'I 'OD KYANG MOG MOG POR BYAS NAS PHYIR LOG STE, BCOM LDAN
'DAS LA LAN GSUM BSKOR BA BYAS

NAS; BCOM LDAN 'DAS KYI DBU'I GTZUG TU MI SNANG BAR GYUR TO, ,DE
NAS TSE DANG LDAN PA KUN DGA' BO STAN LAS LANGS TE CHOS GOS PHRAG
PA GCIG TU BGOS NAS PUS MO G-YAS

PA'I LHA NGA SA LA BTZUGS TE, BCOM LDAN 'DAS GA LA BA DE LOGS SU
THAL MO SBYAR BA BTUD NAS BCOM LDAN 'DAS LA 'DI SKAD CES GSOL TO,
,BCOM LDAN 'DAS DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS RNAMS
NI RGYU MA MCHIS RKYEN MA MCHIS BAR 'DZUM PA MI MDZAD NA, 'DZUM
PA MDZAD PA'I RGYU GANG LAGS ,

RKYEN GANG LAGS, BCOM LDAN 'DAS KYIS BKA' STZAL PA, KUN DGA' BO,
DGE SLONG DRI MED 'OD 'DIS LHAG PA'I BSAM PA DE LTA BUS BYANG
CHUB TU SEMS BSKYED DE, DE'I PHYIR

NGAS DGE SLONG DRI MED 'OD 'DI BLA NA MED PA YANG DAG PAR RDZOGS
PA'I BYANG CHUB TU LUNG BSTAN PA BYA STE, KUN DGA' BO, DGE SLONG
DRI MED 'OD 'DI NI MA 'ONGS PA'I DUS BSKAL

PA BCU 'DAS PA NA SANGS RGYAS BYE BA PHRAG NYI SHU RTZA GNYIS LA
MCHOD PA BYED PAR 'GYUR TE, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS BYAMS


@446B PA LAS MI SKYE BA'I CHOS LA BZOD PA THOB PAR 'GYUR RO,
,BSKAL PA BZANG PO'I SANGS RGYAS BCOM LDAN 'DAS THAMS CAD LA'ANG
MCHOD PA BYED PAR 'GYUR TE, DE'I 'OG TU MNGON PAR

BYUNG NAS DE BZHIN GSHEGS PA YON TAN PADMA RNAM PAR GRAGS SPYOD
SENG GE'I SGRA SGROGS ZHES BYA BAR 'GYUR RO, ,KUN DGA' BO, DE
BZHIN GSHEGS PA DGRA BCOM PA YANG DAG PAR

RDZOGS PA'I SANGS RGYAS YON TAN PADMA RNAM PAR GRAGS SPYOD SENG
GE'I SGRA SGROGS DE'I SANGS RGYAS KYI ZHING YANG RIN PO CHE SNA
BDUN LAS GRUB PAR 'GYUR LA, NYAN THOS DANG, RANG SANGS

RGYAS MED DE, BYANG CHUB SEMS DPA' 'BA' ZHIG 'DU BAR 'GYUR RO,
,SANGS RGYAS KYI ZHING DER YANG PHYIR MI LDOG PA'I 'KHOR LO ZHES
BYA BA'I CHOS BSTAN PAR 'GYUR RO, ,DE DAG KYANG

MYUR BA NYID DU BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR 'GYUR TE, SANGS RGYAS KYI
ZHING YANG YE SHES KYI KHYAD PAR GYIS YONGS SU SPYAD PAR

'GYUR RO, ,'JIG RTEN GYI KHAMS DE'ANG RNAM GRANGS MTHA' YAS LDAN
ZHES BYA BAR 'GYUR RO, ,DE NAS BCOM LDAN 'DAS KYIS TSE DANG LDAN
PA KUN DGA' BO LA BKA' STZAL PA, KUN

DGA' BO, 'DI LTA STE, DPER NA, NYI MA SHAR NA MUN PA THAMS CAD
MED PAR 'GYUR RO, ,KUN DGA' BO, DE BZHIN DU GANG DAG GIS CHOS KYI
RNAM GRANGS 'DI THOS PA DE DAG GIS KUN NAS


@447A *, ,SNANG BA THOB PAR 'GYUR TE, CHOS THAMS CAD LA'ANG SGRIB
PA MED PA THOB PAR 'GYUR RO, ,DE NAS BCOM LDAN 'DAS LA TSE DANG
LDAN PA KUN DGA' BOS 'DI

SKAD CES GSOL TO, ,BCOM LDAN 'DAS, JI TZAM GYIS NA SGRIB PA DANG,
SGRIB PA MA MCHIS PAR 'GYUR LAGS, BCOM LDAN 'DAS KYIS BKA' STZAL
PA, KUN DGA' BO THOS SHIG, GNAS

'DI 'DRI BAS KHYOD LA CI ZHIG BYA, KUN DGA' BO, GAL TE DE BZHIN
GSHEGS PAS SGRIB PA DANG, SGRIB PA MED PA THAMS CAD BSHAD DU ZIN
NA LHAR BCAS PA'I 'JIG RTEN RMONGS PAR

'GYUR RO, ,DE NAS BCOM LDAN 'DAS LA 'JAM DPAL GZHON NUR GYUR PAS
'DI SKAD CES GSOL TO, ,BCOM LDAN 'DAS, SGRIB PA DANG, SGRIB PA MA
MCHIS PA GANG THOS NA, BYANG CHUB

SEMS DPA' RNAMS LNGA BRGYA PA THA MA LA BAB PA'I TSE, 'JIG RTEN
PA'I CHOS RNAMS LA 'DOD PA SKYED PA MI 'GYUR BAR DE BSHAD DU GSO,
BCOM LDAN 'DAS KYIS BKA' STZAL PA,

'JAM DPAL, SGRIB PA ZHES BYA BA LA 'DOD CHAGS NI SGRIB PA'O, ,ZHE
SDANG NI SGRIB PA'O, ,GTI MUG NI SGRIB PA'O, ,SBYIN PA NI SGRIB
PA'O, ,TSUL KHRIMS NI SGRIB PA'O, ,BZOD PA NI

SGRIB PA'O, ,BRTZON 'GRUS NI SGRIB PA'O, ,BSAM GTAN NI SGRIB
PA'O, ,SHES RAB NI SGRIB PA'O, ,SANGS RGYAS SU 'DU SHES PA NI
SGRIB PA'O, ,CHOS SU 'DU SHES PA NI SGRIB PA'O, ,DGE 'DUN


@447B DU 'DU SHES PA NI SGRIB PA'O, ,STONG PA NYID DU 'DU SHES PA
NI SGRIB PA'O, ,MTSAN MA MED PAR 'DU SHES PA NI SGRIB PA'O, ,SMON
PA MED PAR 'DU SHES PA NI SGRIB PA'O, ,MNGON PAR 'DU BYED PA

MED PAR 'DU SHES PA NI SGRIB PA'O, ,SKYE BA MED PAR 'DU SHES PA
NI SGRIB PA'O, ,BYANG CHUB TU 'DU SHES PA NI SGRIB PA'O, ,'JAM
DPAL, MDOR NA KUN NAS NYON MONGS PA'AM, RNAM PAR BYANG

BAR DMIGS PA DE DAG THAMS CAD NI DE'I SGRIB PA YIN PAR BLTA BAR
BYA'O, ,'JAM DPAL GYIS GSOL PA, BCOM LDAN 'DAS, SBYIN PA JI LTAR
SGRIB PA LAGS, TSUL KHRIMS DANG, BZOD

PA DANG, BRTZON 'GRUS DANG, BSAM GTAN DANG, SHES RAB JI LTAR
SGRIB PA LAGS, BCOM LDAN 'DAS KYIS BKA' STZAL PA, 'JAM DPAL, CHOS
THAMS CAD LA NI SGRIB PA MED MOD KYI,

'ON KYANG BYIS PA SO SO'I SKYE BO RNAMS KYI RANG GI RTOG PAS
SBYIN PA'ANG SGRIB PA'I BYA BA BYED DO, ,TSUL KHRIMS DANG, BZOD
PA DANG, BRTZON 'GRUS DANG, BSAM GTAN DANG, SHES RAB KYANG

SGRIB PA'I BYA BA BYED DO, ,DE CI'I PHYIR ZHE NA, 'JAM DPAL BYIS
PA SO SO'I SKYE BO RNAMS NI SBYIN PA BYIN PA NA, SEMS CAN SER SNA
CAN RNAMS LA MA DAD PAR BYED DE, DE DAG MA DAD PA DES

KHONG KHRO BA DANG, THA BA'I NYES PA SKYED PAR BYED DO, ,KHONG
KHRO BA DANG, THA BA'I NYES PAS SEMS CAN DMYAL BAR LTUNG BAR
'GYUR RO, ,DE DAG TSUL KHRIMS SRUNG BA NA TSUL KHRIMS 'CHAL PA NA


@448A *, ,SMOD CING BRNYAS PAR BYED LA BSNGAGS PA MA YIN PA BRJOD
DO, ,DE DAG LAS DE DAG GI BSNGAGS PA MA YIN PA THOS PAS SO SO'I
SKYE BO MANG PO DAG MA DAD PAR BYED

DE; DE DAG MA DAD PA DES NGAN 'GROR 'GRO BAR 'GYUR RO, ,DE DAG
BZOD PA SGOM PA NA BDAG CAG NI BZOD PAR SMRA BA YIN GYI, GZHAN
'DI DAG NI GNOD SEMS KYI SEMS DANG LDAN PA YIN

NO ZHES BZOD PA'I RGYAGS PAS MYOS PA DE DAG BAG MED PA'I GZHI LAS
BYUNG BA'I SDUG BSNGAL RNAMS BSKYED PAR 'GYUR RO, ,DE DAG BRTZON
'GRUS RTZOM PA NA BDAG SGROGS SHING DGE SLONG 'DI

DAG NI LE LO CAN DU GNAS PA YIN TE, BRTZON PA MED PAR DAD PAS
BYIN PA LONGS SPYOD PAR BYED DO, ,DE DAG GIS CHU RA'I CHU'ANG
LONGS SPYOD PAR MI 'OS SO SNYAM STE, DE DAG BRTZON 'GRUS RTZOM

PAS BDAG LA NI BSTOD PAR BYED, GZHAN LA NI SMOD PAR BYED DE, DE
DAG NI BYIS PA YIN ZHES NGA SMRA'O, ,DE DAG BSAM GTAN LA SNYOMS
PAR 'JUG PA NA, BSAM GTAN GYI DGA' BA DE LA CHAGS

PA SKYED PAR BYED CING DE DAG 'DI SNYAM DU SEMS TE, BDAG CAG NI
MNYAM PAR BZHAG PAS GNAS PA YIN GYI, DGE SLONG GZHAN 'DI DAG NI
SEMS G-YENGS PAS GNAS PA YIN TE, 'DU

'DZI LA DGA' BAS GNAS PA YIN NO, ,'DU 'DZI LA DGA' BAS 'DI DAG
SANGS RGYAS SU GA LA 'GYUR TE, 'DI DAG NI SANGS RGYAS KYI BYANG
CHUB LAS RING NGO SNYAM MO, ,DE DAG 'DU SHES


@448B YID LA BYED PA DES JI TZAM DU BRNYAS PAR GYUR PA'I SEMS
SKYED PAR BYED PA DE SNYED KYI BSKAL PAR 'KHOR BA YONGS SU 'DZIN
PAR 'GYUR RO, ,PHYIS DE DAG GIS GANG DU BYANG CHUB LA SPYOD PA NA
GAL

TE DE DAG MANG DU THOS PA YIN DU ZIN KYANG DE DAG GIS CHOS THAMS
CAD NI YI GE MED PA LA RNAM PAR SHES PA YOD PAR BRTAGS TE, SHES
RAB TU DMIGS NAS PHA ROL KHYAD DU GSOD PAR BYED

PA DE DAG NI MI SHES PA'O ZHES NGA SMRA'O, ,MI SHES BZHIN DU
SMRA'O ZHES NGA SMRA'O, ,SKYES BU DAM PA MA YIN PA'O ZHES NGA
SMRA'O, ,RNAM PAR RTOG PAS NYAMS PA'O ZHES NGA SMRA'O, ,GAL TE DE
DAG

THEG PA CHEN PO LA ZHUGS PAR GYUR NA'ANG DE DAG 'DI SNYAM DU SEMS
TE, BDAG CAG NI 'JIG RTEN NA GTZO BO YIN NO, ,BDAG CAG NI 'JIG
RTEN NA PHUL YIN NO, ,BDAG CAG NI 'JIG

RTEN NA MCHOG YIN NO SNYAM MO, ,GAL TE DE DAG GIS NYAN THOS KYI
THEG PA PA DAG MTHONG NA, DE DAG LA MA DAD PA SKYED CING SMOD PA
DANG, 'PHYA BA DANG, BSNGAGS PA MA YIN PA RJOD PAR BYED

DE; BSAM PA NGAN PA DANG, NYES PAR RJOD PA DES NA NGAN 'GROR 'GRO
BA THOB PAR 'GYUR RO, ,DE NAS BCOM LDAN 'DAS LA 'JAM DPAL GZHON
NUR GYUR PAS 'DI SKAD CES GSOL TO, ,

BCOM LDAN 'DAS, BYANG CHUB SEMS DPA' SANGS RGYAS KYI CHOS RNAMS
KYIS BSNGAGS PA BRJOD PAR MI BGYI LAGS SAM, BCOM LDAN 'DAS KYIS
BKA' STZAL PA, 'JAM DPAL, 'DI


@449A *, ,JI SNYAM DU SEMS, CI BYANG CHUB SEMS DPAS SEMS CAN
THAMS CAD LA DGA' BZHIN DU BLTA BA DANG, PHAN PA'I DNGOS PO'I
RANG BZHIN BSKYED PAR MI BYA'AM,

'JAM DPAL GYIS GSOL PA, BCOM LDAN 'DAS, DE NI DE LTA LAGS SO,
,BCOM LDAN 'DAS KYIS BKA' STZAL PA, 'JAM DPAL, 'DI JI SNYAM DU
SEMS, BYANG CHUB SEMS

DPA' SEMS CAN NYAN THOS KYI THEG PA PA'AM, RANG SANGS RGYAS KYI
THEG PA PA'AM, THEG PA CHEN PO PA 'GA' TZAM YANG YONGS SU SPANGS
SAM, 'JAM DPAL GYIS GSOL PA,

BCOM LDAN 'DAS, DE NI MA LAGS TE, BYANG CHUB SEMS DPA' SEMS CAN
THAMS CAD LA SEMS SNYOMS PA LAGS PAS BYANG CHUB SEMS DPA' NI SEMS
CAN 'GA' YANG YONGS SU MA

BTANG BA LAGS SO, ,BCOM LDAN 'DAS KYIS BKA' STZAL PA, 'JAM DPAL,
'DI LTA STE, DPER NA, SMAN PAS NI RGYAL PO'AM, TSONG DPON NAM,
KHYIM BDAG GAM, MI DBUL PO'AM,

SEMS CAN 'GA' TZAM YANG YONGS SU SPANGS PA MED DO, ,SMON PA DE NI
'DI LTAR SEMS SNYOMS PAS NYE BAR GNAS PA YIN TE, JI LTAR BYAS NA
SEMS CAN 'DI DAG NAD DANG BRAL

BAR 'GYUR ZHIG GO SNYAM MO, ,'JAM DPAL, DE BZHIN DU BYANG CHUB
SEMS DPA' SEMS DPA' CHEN PO NI SEMS CAN THAMS CAD LA SNYING RJE
'JUG CING SEMS SNYOMS PAS NYE BAR


@449B GNAS PA YIN TE, 'DI SNYAM DU SEMS CAN 'DI DAG THAMS CAD JI
LTAR BYAS NA SANGS RGYAS KYI CHOS RNAMS LA NGES PAR 'BYUNG BAR
'GYUR ZHIG GU SNYAM MO, ,'JAM DPAL, 'DI LTA STE,

DPER NA, SMAN PA NI SMAN DPYAD KYI RGYUD RGYUN MA CHAD NA, DGA'
ZHING MGU LA YI RANGS PAR 'GYUR RO, ,'JAM DPAL, DE BZHIN DU BYANG
CHUB SEMS DPA' SEMS DPA' CHEN PO NI SANGS

RGYAS KYI GDUNG RGYUN MA CHAD NA DGA' ZHING MGU LA YI RANGS PAR
'GYUR RO, ,'JAM DPAL, SEMS CAN THAMS CAD NI SMAN PA DANG 'DRA BA
MA YIN NO, ,'JAM DPAL, GSO BAR BYED PA'I

SMAN NI DKON NO, ,'JAM DPAL, DE BZHIN DU SEMS CAN THAMS CAD NI
SANGS RGYAS DANG 'DRA BA MA YIN TE, BYANG CHUB KYI SEMS NI DKON
NO, ,BYANG CHUB KYI PHYIR GO CHA BGO BA NI SEMS

CAN THAMS CAD KYIS MI BZOD DO, ,DPER NA, LE LO CAN RNAMS NI BDAG
GIS SMAN PA BYA'O SNYAM DU SMAN PA'I CHOS RNAMS LA LHAG PAR DMIGS
PA MED DO, ,DE BZHIN DU SEMS CAN

THAMS CAD NI BYANG CHUB TU SEMS BSKYED MI NUS TE, LE LOS BDAG
NYID NAD PAR BYED DO, ,'JAM DPAL, RANG BYUNG NI DKON NO, ,GZHAN
LA RAG LAS PA MA YIN PA'I YE SHES NI DKON NO, ,

SEMS RGYA CHE BA NI DKON NO, ,SANGS RGYAS KYI CHOS RNAMS LA LHAG
PAR DMIGS PA NI DKON NO, ,DE NAS BCOM LDAN 'DAS LA 'JAM DPAL
GZHON NUR GYUR PAS 'DI SKAD CES GSOL TO, ,


@450A *, ,BCOM LDAN 'DAS, JI LTAR BYANG CHUB SEMS DPA' CHOS THAMS
CAD LA SGRIB PA MA MCHIS PAR RNAM PAR DAG PAR 'GYUR LAGS, DE SKAD
CES GSOL

PA DANG, BCOM LDAN 'DAS KYIS 'JAM DPAL GZHON NUR GYUR PA LA 'DI
SKAD CES BKA' STZAL TO, ,'JAM DPAL, BYANG CHUB SEMS DPA' CHOS
THAMS CAD 'DOD CHAGS KYI CHOS

SU MTHONG BA GANG YIN PA DES NI LAS KYI SGRIB PA RNAM PAR DAG PA
THOB PAR 'GYUR RO, ,CHOS THAMS CAD ZHE SDANG GI CHOS SU MTHONG BA
DES NI LAS KYI SGRIB PA RNAM PAR DAG PA THOB PAR

'GYUR RO, ,CHOS THAMS CAD GTI MUG GI CHOS SU MTHONG BA DES NI LAS
KYI SGRIB PA RNAM PAR DAG PA THOB PAR 'GYUR RO, ,'JAM DPAL, GZHAN
YANG, BYANG CHUB SEMS DPA' 'DOD

PA'I YON TAN LNGA PO DAG LA MNGON PAR DGA' ZHING MI GTONG MI
SPONG LA, SANGS RGYAS KYI CHOS RNAMS KYANG 'DOD PA'I NGO BO NYID
DU MTHONG BA DES NI LAS KYI SGRIB PA RNAM PAR DAG PA

THOB PAR 'GYUR RO, ,'JAM DPAL, GZHAN YANG, BYANG CHUB SEMS DPA'
NI SGRIB PA LNGA PO DAG GIS BYANG CHUB 'TSOL BAR BYED DE, 'TSOL
BA DANG, BYANG CHUB KYANG 'THOB PA MED

CING SGRIB PA RNAMS KYANG MED PA DES NI LAS KYI SGRIB PA THAMS
CAD RNAM PAR DAG PA THOB PAR 'GYUR RO, ,'JAM DPAL, GZHAN YANG
BYANG CHUB SEMS DPA' GANG KUN NAS MNAR


@450B SEMS KYI GZHI DGU PO DAG LA BYAMS PA THOB PAR 'GYUR LA,
GANG LA DE'I KUN NAS MNAR SEMS KYI GZHI SKYE BAR 'GYUR PA DE
DANG, DE LA TSUL BZHIN DU SO SOR RTOG PAR BYED CING BDAG

NYID KYANG MI DMIGS, GZHAN YANG MI DMIGS, BYAMS PA'ANG MI DMIGS
TE, 'DI LTAR CHOS THAMS CAD MI DMIGS PA DE NI BYAMS PA'I MCHOG
YIN NO, ,DE LTAR BYANG CHUB SEMS

DPA' BZOD PA DANG LDAN PA NI SGRIB PA MED PA NYID THOB PAR 'GYUR
RO, ,'JAM DPAL, GZHAN YANG, BYANG CHUB SEMS DPA' GANG LTUNG BA LA
LTUNG BA MED PAR MTHONG BA DANG, 'DUL BA

MA YIN PA LA 'DUL BAR MTHONG BA DANG, KUN NAS NYON MONGS PA LA
RNAM PAR BYANG BAR MTHONG BA DANG, 'KHOR BA'I KHAMS LA MYA NGAN
LAS 'DAS PA'I DBYINGS SU MTHONG BA DES NI LAS

KYI SGRIB PA RNAM PAR DAG PA THOB PAR 'GYUR RO, ,'JAM DPAL, GZHAN
YANG, BYANG CHUB SEMS DPA' GANG 'DOD CHAGS KYI KHAMS LA MYA NGAN
LAS 'DAS PA'I DBYINGS SU MTHONG BA

BA DANG, ZHE SDANG GI KHAMS LA MYA NGAN LAS 'DAS PA'I DBYINGS SU
MTHONG BA DANG, GTI MUG GI KHAMS LA MYA NGAN LAS 'DAS PA'I
DBYINGS SU MTHONG BA DES NI LAS KYI SGRIB PA RNAM

PAR DAG PA THOB PAR 'GYUR RO, ,'JAM DPAL, GZHAN YANG, BYANG CHUB
SEMS DPA' SEMS DPA' CHEN PO GANG CHOS THAMS CAD LA SANGS RGYAS
KYI CHOS SU YANG DAG PAR MTHONG BA DES NI


@451A *, ,LAS KYI SGRIB PA RNAM PAR DAG PA THOB PAR 'GYUR RO,
,'JAM DPAL, GZHAN YANG, BYANG CHUB SEMS DPA' GANG CHOS THAMS CAD
NAM MKHA'I GZHI

LAS BYUNG BAR MTHONG BA DES NI LAS KYI SGRIB PA RNAM PAR DAG PA
THOB PAR 'GYUR RO, ,'JAM DPAL, GZHAN YANG, BYANG CHUB SEMS DPA'
GANG SER SNA'I CHOS RNAMS DANG, SBYIN PA'I

CHOS RNAMS LA GNYIS SU MI 'BYED PA DANG, 'CHAL BA'I TSUL KHRIMS
KYI CHOS RNAMS DANG, TSUL KHRIMS KYI CHOS RNAMS LA GNYIS SU MI
'BYED PA DANG, GNOD SEMS KYI CHOS

RNAMS DANG, BZOD PA'I CHOS RNAMS LA GNYIS SU MI 'BYED PA DANG, LE
LO'I CHOS RNAMS DANG, BRTZON 'GRUS KYI CHOS RNAMS LA GNYIS SU MI
'BYED PA DANG, RNAM PAR G-YENGS

PA'I CHOS RNAMS DANG, BSAM GTAN GYI CHOS RNAMS LA GNYIS SU MI
'BYED PA DANG, 'CHAL BA'I SHES RAB KYI CHOS RNAMS DANG, SHES RAB
KYI CHOS RNAMS LA GNYIS SU MI

'BYED PA DES NI LAS KYI SGRIB PA RNAM PAR DAG PA THOB PAR 'GYUR
RO, ,'JAM DPAL, GZHAN YANG, BYANG CHUB SEMS DPA' GANG NYON MONGS
PA THAMS CAD LA SANGS RGYAS KYI CHOS

RNAMS SU MOS PA DES NI LAS KYI SGRIB PA RNAM PAR DAG PA THOB PAR
'GYUR RO, ,DE NAS BCOM LDAN 'DAS LA 'JAM DPAL GZHON NUR GYUR PAS
'DI SKAD CES GSOL TO, ,BCOM


@451B LDAN 'DAS, BYANG CHUB SEMS DPA' JI LTAR NYON MONGS PA THAMS
CAD LA SANGS RGYAS KYI CHOS RNAMS 'JUG PAR BGYID PA LAGS, BCOM
LDAN 'DAS KYIS BKA' STZAL PA, 'JAM

DPAL, 'DI JI SNYAM DU SEMS, CHOS 'GA' TZAM YANG CHOS 'GA' TZAM LA
KUN NAS NYON MONGS PA'I BYA BA BYED DAM, GSOL PA, BCOM LDAN 'DAS,
DE NI MA LAGS SO, ,BCOM

LDAN 'DAS KYIS BKA' STZAL PA, 'JAM DPAL, 'DI JI SNYAM DU SEMS,
CHOS 'GA' TZAM YANG CHOS 'GA' TZAM LA RNAM PAR BYANG BA'I BYA BA
BYED DAM, GSOL PA, BCOM LDAN

'DAS, DE NI MA LAGS SO, ,BCOM LDAN 'DAS KYIS BKA' STZAL PA, 'JAM
DPAL, 'DI JI SNYAM DU SEMS, KHYOD KYIS MI SKYE BA'I CHOS LA BZOD
PA JI LTAR THOB, 'JAM DPAL GYIS

GSOL PA, BCOM LDAN 'DAS, BDAG GIS NI NYON MONGS PA THAMS CAD LA
MI SKYE BA'I CHOS LA BZOD PA THOB LAGS SO, ,DE CI'I SLAD DU ZHE
NA, BCOM LDAN 'DAS, NYON MONGS PA

THAMS CAD NI NAM MKHA'I GZHI LAS BYUNG BA'I SLAD DU STE, BCOM
LDAN 'DAS, BDAG GIS NI CHOS 'GA' TZAM YANG YONGS SU MA 'TSAL CING
MA SPANGS LA, MA BSGOMS SHING MNGON

SUM DU MA BGYIS LAGS SO, ,BCOM LDAN 'DAS, BYIS PA SO SO'I SKYE BO
THAMS CAD NI SANGS RGYAS KYI CHOS RNAMS DANG BRAL BA'ANG MA LAGS,
RTOGS PA'ANG MA LAGS TE, BCOM


@452A *, ,LDAN 'DAS, NYON MONGS PA SPANG BA'I SLAD DU SANGS RGYAS
KYI CHOS RNAMS LA DMIGS PA DE DAG NI PHONGS PAR 'GYUR BA LAGS SO,
,DE NAS BCOM LDAN

'DAS KYIS 'JAM DPAL GZHON NUR GYUR PA LA LEGS SO ZHES BYA BA BYIN
TE, 'JAM DPAL, GNYIS SU MED PA'I CHOS LA GNAS PA BSTAN PA 'DI NI
LEGS SO, ,LEGS SO, ,

'JAM DPAL, SNGON BYUNG BA 'DAS PA'I DUS BSKAL PA GRANGS MED PA,
GZHAL DU MED PA, TSAD MED PA, BSAM GYIS MI KHYAB PA, DPAG TU MED
PA'I PHA ROL PAS KYANG CHES PHA

ROL TU GYUR PA DE'I TSE DE'I DUS NA, 'JIG RTEN GYI KHAMS SHIN TU
DRI LDAN ZHES BYA BAR, DE BZHIN GSHEGS PA, DGRA BCOM PA, YANG DAG
PAR RDZOGS PA'I SANGS RGYAS, RIG PA DANG,

ZHABS SU LDAN PA, BDE BAR GSHEGS PA, 'JIG RTEN MKHYEN PA, SKYES
BU 'DUL BA'I KHA LO SGYUR BA BLA NA MED PA, LHA DANG, MI RNAMS
KYI STON PA, SANGS RGYAS BCOM LDAN 'DAS NYI

MA'I SNYING PO 'OD ZER DRI MA MED PA ZHES BYA BA 'JIG RTEN DU
BYUNG NGO, ,'JAM DPAL, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS NYI MA'I SNYING PO

'OD ZER DRI MA MED PA DE'I SKU TSE'I TSAD NI BSKAL PA DGU STONG
THUB PAR GYUR TO, ,'JIG RTEN GYI KHAMS DE'I SEMS CAN GANG YIN PA
DE DAG NI DMAN PA LA MOS PAR GYUR TE, RGYA


@452B CHEN PO LA MOS PA NI NYUNG BAR GYUR TO, ,DE BZHIN GSHEGS PA
DE YONGS SU MYA NGAN LAS 'DAS PA'I DAM PA'I CHOS NI LO STONG GI
BAR DU GNAS PAR 'GYUR RO, ,DE'I SKU GDUNG RNAMS

KYANG, 'DI LTA STE, DPER NA, DA'I SKU GDUNG JI LTAR RGYAS PAR
'GYUR BA BZHIN DU RGYAS PAR GYUR TO, ,'JAM DPAL, DE'I TSE DGE
SLONG DPAS BYIN ZHES BYA BA TSUL KHRIMS KYI PHUNG PO LA

GNAS PA, NGO TSA SHES SHING BSLAB PA 'DOD PA, MANG DU THOS PA
ZHIG BYUNG STE, DGE SLONG DE MDZES SHING BLTA NA SDUG LA, KHA DOG
BZANG PO RGYAS PA MCHOG DANG LDAN NO, ,DE NANG BAR

SMAD G-YOGS BGOS NAS LHUNG BZED DANG, CHOS GOS BLANGS TE, GRONG
KHYER CHEN PO RNAM PAR RGYAL BAR BSOD SNYOMS KYI PHYIR SONG NGO,
,DE GRONG KHYER DE NA BSOD SNYOMS KYI PHYIR RGYU ZHING

TSONG DPON GYI KHYIM ZHIG TU SONG BA DANG, TSONG DPON GYI KHYIM
DE NA'ANG TSONG DPON GYI BU MO GZUGS BZANG ZHING MDZES LA BLTA NA
SDUG PA MI LA MA BTANG BA ZHIG YOD DO, ,DE NAS TSONG

DPON GYI BU MO DES DGE SLONG DPAS BYIN MTHONG NAS 'DOD CHAGS KYI
SEMS SKYES TE, DE 'DI SNYAM DU SEMS SO, ,GAL TE BDAG GIS DGE
SLONG DPAS BYIN 'DI BDAG GI KHYIM THAB

TU MA THOB NA NI BDAG 'CHI BAR 'GYUR RO SNYAM NAS SU LA'ANG
BSNYAD MA NUS TE, DE 'DOD CHAGS KYIS YONGS SU GDUNGS PA DE NYID
KYIS NAD ZHUGS PAR GYUR TO, ,DE NAS DGE SLONG


@453A *, ,DPAS BYIN BSOD SNYOMS KYI PHYIR RGYU BA BYAS NAS GTZUG
LAG KHANG DU SONG NGO, ,BU MO DE'I PHA'ANG 'CHI BA'I DUS BYAS SO,
,DE NAS BU MO DE'I MAS BU MO

DE LA KHYOD CI'I PHYIR 'DI LTAR NA BAR GYUR CES SMRAS NA, CANG MI
SMRA ZHING KHA ZAS MI ZA BAR 'DUG GO ,DE NAS BU MO DE'I NE'U
LDANGS BDE BA DANG, SDUG BSNGAL MTSUNGS PAR SPYOD PA RNAMS

KYIS BU MO DE LA KHYOD CI'I PHYIR 'DI LTAR NA BAR GYUR CES DRIS
SO, ,DES SMRAS PA, BDAG GIS DGE SLONG CHE GE MO ZHIG MTHONG NAS,
DE LA 'DUN PA'I 'DOD CHAGS SKYES TE, BDAG

DGE SLONG DE DANG PHRAD NA NI NAD 'DI LAS SOS PAR 'GYUR RO, ,CI
STE PHRAD PAR MA GYUR NA NI 'CHI BAR 'GYUR RO, ,DE NAS BU MO DE
DAG GIS BU MO DE LAS THOS NAS DE'I MA LA BSNYAD

DO; ;DE NAS DE'I MA 'DI SNYAM DU SEMS TE, GAL TE DGE SLONG DPAS
BYIN DANG PHRAD PAR MA GYUR NA NI CI BYAR YANG MED KYI BU MO 'DI
NI 'CHI BAR 'GYUR RO SNYAM MO, ,YANG 'DI

SNYAM DU BSAMS TE, BDAG GIS BU MO 'DI DGE SLONG DPAS BYIN LAS
LUNG NOD DU GZHUG GOR MA CHAG GO ,'ON TANG DGE SLONG DPAS BYIN DE
KHYIM 'DIR RTAG TU 'ONG BAR 'GYUR

RO SNYAM MO, ,DE NAS DGE SLONG DPAS BYIN YANG GRONG KHYER RNAM
PAR RGYAL BAR BSOD SNYOMS KYI PHYIR RGYU ZHING TSONG DPON GYI
KHYIM DER YANG BSOD SNYOMS KYI PHYIR SONG STE, DE NANG DU


@453B ZHUGS PA DANG, TSONG DPON GYI BU MO NYAM CHUNG BAR GYUR PA
MTHONG NAS, DES BU MO 'DI CI'I PHYIR NYAM CHUNG ZHING NA BAR GYUR
CES SMRAS SO, ,BU MO DE'I MAS SMRAS PA, BU MO 'DI CHOS

NYAN PAR 'DOD PA LAS BDAG GIS BGEGS BYAS NAS DE'I PHYIR 'DI NA
BAR GYUR TO, ,DE SKAD CES SMRAS NAS, DGE SLONG DPAS BYIN DES BU
MO DE'I MA LA 'DI SKAD CES SMRAS SO, ,

KHYOD BU MO 'DI CHOS NYAN PA LA BGEGS MA BYED CIG ,DES SMRAS PA,
GAL TE SLOB DPON GYIS BU MO 'DI LA LUNG 'BOG NA NI BDAG BU MO 'DI
CHOS NYAN PA LA BGEGS MI BGYID DO, ,

DGE SLONG DPAS BYIN GYIS SMRAS PA, BU MO 'DI LA BDAG GIS LUNG
'BOG PAR BYA'O, ,BU MO'I MAS SMRAS PA, SLOB DPON RTAG TU KHYIM
'DIR GSHEGS SHIG ,DPAS BYIN GYIS SMRAS

PA; 'ONG BAR BYA'O, ,DE NAS BU MO DES DGE SLONG GI TSIG THOS NAS
TSUL BZHIN MA YIN PA YID LA BYED PA DE LAS RTZE ZHIL BAR GYUR TE,
BDAG GIS KYANG CI NAS BDAG 'DOD PA BZHIN

BYED PAR 'GYUR BAR CHAGS PAR 'GYUR BAR BYA'O SNYAM MO, ,DE NAS BU
MO DES DGE SLONG DE LA 'DI SKAD CES SMRAS SO, ,BDAG LA THUG BRTZE
BA'I SLAD DU SLOB DPON KHYIM 'DIR GSHEGS PAR GSOL

LO; ;DE NAS DGE SLONG DPAS BYIN DES CANG MI SMRA BAR KHAS BLANGS
NAS BSOD SNYOMS KHYER TE GTZUG LAG KHANG DU SONG NGO, ,DE NAS BU
MO DE'I MAS BU MO DE LA 'DI SKAD CES SMRAS SO, ,


@454A *, ,BU MO KHYOD DA PHYIN CHAD RGYAN GYIS BRGYAN PAR GYIS
LA, TZANDAN GYIS LUS BYUG PA DANG, GOS KHA DOG SNA TSOGS BGO BAR
GYIS LA, CI NAS KHYOD KYI

DBANG DU 'GYUR BA DE BZHIN DU KHYOD KYIS NAN TAN BYOS SHIG ,DES
KYANG DE BZHIN DU NAN TAN BYAS SO, ,DE NAS DGE SLONG DPAS BYIN
YANG DANG, YANG DU KHYIM DER 'ONG ZHING YID BRTAN

PAR GYUR TO, ,DES RTAG TU MTHONG BAS BU MO DE LA 'DOD CHAGS KYI
SEMS BSKYED DE, DE 'DOD CHAGS YID LA BYED PA DE DANG LHAN CIG
GNAS NAS 'DOD CHAGS KYIS KUN NAS

DKRIS PAR GYUR TO, ,DE BU MO DE DANG LHAN CIG TU SHIN TU 'DRES
PAR GNAS SHING 'DUG PAR GYUR TE, DE 'DRES SHING DER MNGON PAR
DGA' NAS YANG DANG, YANG DU GNAS PAR GYUR

TO; ;DE NAS DGE SLONG DPAS BYIN DE BU MO DANG LHAN CIG TU 'DU
ZHING 'DUG 'DUG PA SNGON BU MO DE GANG GIS BLANGS PA'I KHYIM THAB
DES THOS SO, ,DGE SLONG DPAS BYIN DE BU MO DANG

LHAN CIG TU YANG DANG, YANG DU 'DUG PA DANG, DE 'DI SNYAM DU SEMS
TE, DGE SLONG DPAS BYIN 'DI BDAG GIS THABS KYIS BZUNG STE BSAD DO
SNYAM MO, ,DGE SLONG DPAS BYIN DES

KYANG BU MO DE'I KHYIM THABS GYIS BDAG BSAD PAR BYAS ZHES THOS
NAS, DE 'DI SNYAM DU SEMS TE, BDAG GIS BU MO 'DI'I LAG TU GANG
GIS TSONG DPON GYI BU DE 'CHI BAR 'GYUR


@454B BA'I DUG BSKUR GOR MA CHAG SNYAM MO, ,DE NAS DGE SLONG DPAS
BYIN DE BU MO DE'I LAG TU DUG BYIN TE, 'DI SKAD CES SMRAS SO,
,GAL TE BDAG KHYOD KYI SNYING DU SDUG NA NI DUG 'DIS

KHYIM THAB 'DI GSOD CIG ,DE NAS BU MO DES DGE SLONG DE LAS DUG DE
BLANGS NAS KHA ZAS DANG SBYAR TE BRAN MO'I LAG TU BSKUR NAS KHYOD
SONG LA NGA'I KHYIM THAB DE LA 'DI BYIN CIG CES

BYAS SO, ,DE NAS BRAN MO DES DUG DANG SBYAR BA'I KHA ZAS DE TSONG
DPON GYI BU DE LA BYIN NO, ,DE NAS TSONG DPON GYI BU DES KHA ZAS
DUG DANG SBYAR BA DE ZOS NAS SHI'O, ,DE NAS DGE SLONG

DPAS BYIN DES TSONG DPON GYI BU DE SHI'O ZHES THOS SO, ,THOS NAS
KYANG DE 'GYOD PA CHEN PO SKYES TE, BDAG GIS NI 'JIGS SU RUNG
BA'I LAS BYAS SO, ,BDAG GIS NI LAS MI

ZAD PA BYAS TE, 'DI LTAR BDAG GIS 'DOD PA'ANG YONGS SU SPYAD LA,
MI 'ANG GSOD DU BCUG NA, BDAG GI 'GRO BA NI GANG YIN, BDAG GI TSE
PHYI MA NI GANG YIN ZHIG GU ,BDAG

NI SEMS CAN DMYAL BAR LTUNG BAR 'GYUR RO SNYAM NAS DE'I LUS YONGS
SU GDUNG BAR GYUR TE, BDAG NI SHI NAS GDON MI ZA BAR SEMS CAN
DMYAL BAR 'GRO BAR 'GYUR RO

SNYAM NAS, DE 'DI SNYAM DU SEMS TE, BDAG SDUG BSNGAL 'DI LAS THAR
BAR BYED NUS PA SU ZHIG YOD SNYAM MO, ,DE GTZUG LAG KHANG DU 'GRO
ZHING RGYU STE, SHING BCAD PA BZHIN


@455A *, ,DU SA LA 'GYEL NAS, KYI HUD, KYI HUD BDAG NI SEMS CAN
DMYAL BA PAR GYUR TO ZHES TSIG TU SMRA'O, ,DE'I TSE GTZUG LAG
KHANG GANGS ZHES BYA BA

ZHIG YOD DE, DE GTZUG LAG KHANG DE GA LA BAR SONG STE PHYIN NAS,
GTZUG LAG KHANG GI SGOR SONG STE, SA LA 'GYEL NAS, KYI HUD, KYI
HUD BDAG NI SEMS CAN DMYAL BA PAR GYUR

TO ZHES TSIG TU SMRA'O, ,DE NAS BYANG CHUB SEMS DPA' SEMS DPA'
CHEN PO 'JIGS SGROL GTZUG LAG KHANG DE'I NANG DU 'GRO BAS DGE
SLONG DE SA LA 'GYEL BA MTHONG NAS DES

DE LA SMRAS PA, DGE SLONG, KHYOD CI'I PHYIR SA LA 'GYEL, DES DE
LA SMRAS PA, BDAG NI SEMS CAN DMYAL BA PAR GYUR TO, ,BDAG GIS NI
'JIGS SU RUNG BA'I LAS BYAS TE, BDAG

GIS 'KHRIG PA'ANG BYAS PA, MI'ANG BSAD DO, ,DE NAS BYANG CHUB
SEMS DPA' 'JIGS SGROL GYIS DGE SLONG DPAS BYIN DE LA SMRAS PA,
DGE SLONG, MA 'JIGS SHIG DANG, NGAS

KHYOD 'JIGS PA MED PAR BYA'O, ,DE NAS DGE SLONG DPAS BYIN DES
'JIGS PA MED PA'I SGRA THOS NAS DGA' ZHING MGU LA YI RANGS PAR
GYUR TO, ,DE NAS BYANG CHUB SEMS DPA'

'JIGS SGROL GYIS DGE SLONG DPAS BYIN DE SA LAS BSLANGS NAS LAG PA
G-YAS PA NAS BZUNG NAS NAGS STUG PO ZHIG GI NANG DU SONG NAS, DE
NAGS STUG PO DER 'DUG GO ,


@455B DE NAS BYANG CHUB SEMS DPA' SEMS DPA' CHEN PO 'JIGS SGROL
TA LA'I SRID TZAM GYI NAM MKHA' LA 'DUG NAS DGE SLONG DE LA 'DI
SKAD CES SMRAS SO, ,DGE SLONG, KHYOD NGA LA YID

CHES SAM, DE NAS DGE SLONG DES THAL MO SBYAR NAS TSIG TU SMRAS
PA, BDAG NI BCOM LDAN 'DAS DANG MJAL TO, ,BDAG NI BDE BAR GSHEGS
PA DANG MJAL TO, ,DE NAS DE'I TSE BYANG

CHUB SEMS DPA' SEMS DPA' CHEN PO 'JIGS SGROL SANGS RGYAS THAMS
CAD KYI YUL LA 'JUG PA'I SGO DE BZHIN GSHEGS PA'I YE SHES KYI
PHYAG RGYA ZHES BYA BA'I TING NGE 'DZIN DE LA

SNYOMS PAR ZHUGS MA THAG TU DE'I LUS LAS DE BZHIN GSHEGS PA'I SKU
GSER GYI MDOG CAN SKYES BU CHEN PO'I MTSAN SUM CU RTZA GNYIS
MNGA' BA DE DAG PHYUNG NGO, ,DE BZHIN

GSHEGS PA'I SKU DE DAG GIS KYANG NAGS STUG PO DE DAG THAMS CAD
KHYAB PAR GYUR TE, DE BZHIN GSHEGS PA'I SKU DE DAG GIS GSUNG
MTHUN PAR TSIGS SU BCAD PA 'DI DAG

GSUNGS SO, ,CHOS RNAMS 'DI DAG GZUGS BRNYAN 'DRA BA STE, ,CHU
NANG ZLA BA SNANG LA MED PA BZHIN, ,BYIS PA'I SEMS NI RMONGS
SHING SKRAG GYUR NAS, ,'DOD CHAGS DUG DANG DE BZHIN

ZHE SDANG RTOG ,CHOS RNAMS MKHA' 'DRA RTAG TU DAG CING GSAL, ,MYA
NGAN 'DAS SHING GNAS MED ZHI BA YIN, ,'DI NA TSOR BA PO DANG BYED
PA MED, ,CHOS RNAMS 'DI DAG ZHI


@456A *, ,GSOG SNYING PO MED, ,NANG DU BTZAL KYANG 'DOD CHAGS MA
RNYED DE, ,ZHE SDANG SUS KYANG RNYED PAR MA GYUR NA, ,BYIS PA'I
SKYE BO DAG NI CHAGS SNYAM

SEMS, ,SU YANG 'DI NA CHAGS PAR GYUR PA MED, ,RMI LAM DU NI BDAG
GI GZUGS MTHONG SNYAM, ,DE LA CHAGS SHING SDANG LA RMONGS PAR
GYUR, ,MTSON CHA THOGS SHING BSAD

PAR GSOL BA NA, ,GSOD PA PO DANG MTSON CHA CI YANG MED, ,DE BZHIN
'DI NA BYIS PA 'DOD PA SPYOD, ,'THAB MO DAG KYANG 'GYED CING GSOD
PAR BYED, ,GTI MUG DBANG GIS SKRAG

CING RMONGS PAR GYUR, ,BDAG NI CHAGS SO SNYAM STE DGA' BAR 'DZIN,
,'JIG RTEN 'DI DAG THAMS CAD RMI LAM BZHIN, ,CHOS RNAMS GSOG STE
STONG ZHING SNYING PO MED, ,SMIG

RGYU 'DRA ZHING SPRIN DANG MTSUNGS PA STE, ,'DOD CHAGS MTSAN NYID
MED CING GTI MUG ZHI, ,CHOS RNAMS 'DI DAG RTZVA DANG RTZIG PA
BZHIN, ,SEMS NI NANG NA MED CING PHYI ROL MED, ,

'DOD CHAGS SROG DANG SEMS CAN GSO BA MIN, ,ZHE SDANG GANG ZAG MA
YIN DNGOS PO MED, ,CHOS RNAMS 'DI DAG RKYEN DANG RGYU LAS GRUB,
,SGYU DE LA NI RMONGS SHING BYED PA MED, ,

CHU ZLA 'DRA BAR BYAS PA MA YIN TE, ,LUS KYANG MED DE 'DOD CHAGS
GSOG YIN NO, ,SGYU MAS BSGRUBS PA YIN TE STONG PA NYID, ,BYIS PA
DNGOS POR 'DZIN PAS DPYAD CING BRTAGS


@456B SGYU MA GSOG STE MED CING STONG PA YIN, ,'DI NA 'DOD CHAGS
ZHE SDANG GTI MUG MED, ,CHOS 'DI THAMS CAD MTSAN NYID MED PA STE,
,RTZA BA MI DMIGS GZOD NAS RAB TU ZHI, ,MTHA'

MA GZUNG MED DBEN ZHING SNYING PO MED, ,'DOD CHAGS 'OD GSAL GTI
MUG RAB TU ZHI, ,'DI NA BYIS PA GZUGS BRNYAN MTHONG BA NA, ,'DI
NI BDAG YIN SNYAM DU SEMS PAR BYED, ,

GSOG DANG GZUNG DU MED LA YOD MIN DANG, ,SNYING PO MED PA DE LA
LOG PAR RTOG ,CHOS RNAMS 'DI DAG MIG YOR 'DRA BA STE, ,'DOD CHAGS
GTI MUG ZHE SDANG GZUNG DU MED, ,SGYU

MA RMI LAM CHU ZLA LTA BU STE, ,'DI LA SU YANG CHAGS SHING SDANG
BA MED, ,YUL 'DI DAG NI DUG MED STONG PA STE, ,DNGOS POR DMIGS PA
THAMS CAD GZUNG DU MED, ,'DI DAG BRTAGS

PA'I CHOS CAN YOD MA YIN, ,DNGOS PO MI DMIGS RTZA NAS RAB TU ZHI,
,SGYU MA 'DOD CHAGS ZHE SDANG GTI MUG MED, ,'DI LA NAM YANG YOD
PAR 'GYUR MA YIN, ,CHOS RNAMS SGYU MA

'DRA ZHING RMI LAM 'DRA, ,THOG MA MI DMIGS THAMS CAD YOD MA YIN,
,JI LTAR CHU LA ZLA BA SNANG BZHIN DU, ,DER NI NAM YANG ZHUGS PAR
GYUR PA MED, ,DE BZHIN BYIS PA SDANG ZHING CHAGS

GYUR KYANG, ,'DI NA 'DOD CHAGS MED CING ZHE SDANG MED, ,'DOD
CHAGS GZUNG DU MED CING ZHE SDANG MED, ,GTI MUG 'OD GSAL RKYEN
RNAMS STONG PA STE, ,SEMS CAN DMIGS SU MED


@457A *, ,CING SROG KYANG MED, ,CHOS 'DI GSOG STE ZHI LA SNYING
PO MED, ,MIG KYANG MED DE RNA BA MED PA YIN, ,SNA YANG MI SNANG
LCE YANG DE BZHIN TE, ,'DI

DAG BEMS PO'I CHOS CAN SNYING PO MED, ,BYIS PA'I SKYE BO RMONGS
BYED MYOS PAR BYED, ,NAM MKHA' LA NI JI LTAR MTHA' MED CING, ,ZAD
PAR MI 'GYUR SKYE BA MED PA BZHIN, ,CHOS

RNAMS 'DI DAG THAMS CAD DE BZHIN TE, ,NAM MKHA'I CHU LTAR DAG
CING RNAM PAR DAG ,CHOS RNAMS RNAM PA SNA TSOGS BRTAGS PA STE,
,BRTAGS NA DE YANG NAM YANG YOD MA YIN, ,BYIS

PA PHUNG PO 'DI DAG 'DRA BAR 'DZIN, ,DE YANG DE LA NAM YANG YOD
MA YIN, ,SHES LDAN DNGOS DANG DNGOS MED RNAM 'JIG CING, ,CHOS
NYID 'DI DAG THAMS CAD ZHI BAR MTHONG, ,

THAMS CAD MA SKYES GZUNG DU MED PAR MTHONG, ,DE YI LUS NI NAM
YANG YOD PA MIN, ,CHOS RNAMS 'OD GSAL GROL ZHING RAB TU GROL,
,ZHI ZHING MI GNAS MYA NGAN 'DAS GYUR

LA; ;DE LA NAM YANG GZUNG DU MED PA STE, ,SHES LDAN DE LTAR RTOGS
NA GROL BAR 'GYUR, ,DE NAS NAGS KHROD DER BYANG CHUB SEMS DPA'
'JIGS SGROL LAS CHOS MNYAN PA'I

PHYIR LHA'I BU BZHI KHRI NYIS STONG LHAGS PAR GYUR PA DE DAG GIS
TSIGS SU BCAD PA BSTAN PA DE DAG THOS NAS MI SKYE BA'I CHOS LA
BZOD PA THOB PAR GYUR TO, ,DGE SLONG DPAS


@457B BYIN DE'ANG KUN NAS DKRIS PA DANG BRAL BAR GYUR TE, DE
BZHIN GSHEGS PA'I SPRUL PA BKOD PA DE DAG MTHONG NAS BYANG CHUB
KYI TSUL DANG LDAN PA'I SEMS KYIS CHOS KYI RANG BZHIN RAB

TU RNAM PAR 'BYED PAS MI SKYE BA'I CHOS LA BZOD PA THOB PAR GYUR
TO, ,'JAM DPAL, KHYOD KYIS DE'I TSE DE'I DUS NA BYANG CHUB SEMS
DPA' 'JIGS SGROL ZHES BYA BA DE GZHAN ZHIG

YIN PA SNYAM NA DE LTAR MI BLTA'O, ,DE CI'I PHYIR ZHE NA, BYANG
CHUB SEMS DPA' BYAMS PA DE'I TSE DE'I DUS NA BYANG CHUB SEMS DPA'
'JIGS SGROL ZHES BYA BAR GYUR TE, ,'JAM DPAL, KHYOD

KYIS DE'I TSE DE'I DUS NA DGE SLONG DPAS BYIN ZHES BYA BA DE
GZHAN ZHIG YIN PA SNYAM NA DE LTAR MI BLTA'O, ,DE CI'I PHYIR ZHE
NA, DE BZHIN GSHEGS PA RIN CHEN ZLA BA BYANG CHUB KYI SPYAD PA

SPYOD PA DE, DE'I TSE DE'I DUS NA DGE SLONG DPAS BYIN ZHES BYA
BAR GYUR TO, ,DE NAS BCOM LDAN 'DAS LA 'JAM DPAL GZHON NUR GYUR
PAS 'DI SKAD CES GSOL TO, ,BCOM LDAN

'DAS, DGE SLONG DPAS BYIN DE BYANG CHUB TU MNGON PAR RDZOGS PAR
SANGS RGYAS LAGS SAM, BCOM LDAN 'DAS KYIS BKA' STZAL PA, 'JAM
DPAL, MNGON PAR RDZOGS PAR

SANGS RGYAS ZIN TE, DE NI NUB PHYOGS LOGS SU SANGS RGYAS KYI
ZHING 'DI NAS SANGS RGYAS KYI ZHING GANGG'A'I KLUNG GI BYE MA
SNYED 'DAS PA NA, 'JIG RTEN GYI KHAMS 'OD ZER RTAG PA


@458A *, ,ZHES BYA BA DER DE BZHIN GSHEGS PA RIN CHEN ZLA BA ZHES
BYA BAR GYUR TO, ,'JAM DPAL, CHOS 'DI DAG GI SGRUB PA BYED PA DAG
JI TZAM 'DOD PA DAG

KYANG YONGS SU LONGS SPYAD LA, SROG GI BAR CHAD KYANG BYAS BZHIN
DU MI SKYE BA'I CHOS LA BZOD PA THOB PAR GYUR PA LA LTOS, ,DE
CI'I PHYIR ZHE NA, 'DI LTAR DES KHAMS GSUM

PA THAMS CAD YANG DAG PA MA YIN PAR SHES SHING SEMS CAN THAMS CAD
MIG YOR DANG 'DRA BAR SHES PA'I PHYIR RO, ,'JAM DPAL, SGYU MA LTA
BU'I SEMS LA GNAS PA

LA NI CHOS GANG LA'ANG SGRIB PA MED DO, ,'JAM DPAL, YANG BYIS PA
SO SO'I SKYE BO RNAMS NI RANG GI RTOG PAS SEMS CAN DMYAL BA DANG,
DUD 'GRO'I SKYE GNAS DANG, GSHIN

RJE'I 'JIG RTEN DU LTUNG BAR 'GYUR TE, MED PA'I CHOS RNAMS LA
YONGS SU BRTAGS PAS SDUG BSNGAL 'BUM PHRAG MANG PO NYAMS SU MYONG
BAR 'GYUR RO, ,DE NAS BCOM

LDAN 'DAS LA 'JAM DPAL GZHON NUR GYUR PAS 'DI SKAD CES GSOL TO,
,BCOM LDAN 'DAS, BYANG CHUB SEMS DPA' GANG CHOS KYI RNAM GRANGS
'DI 'DZIN PA DANG,

'CHANG BA DANG, KUN CHUB PAR BGYID PA DANG, BSTI STANG BGYID PA
DES TSE 'DI NYID LA YON TAN JI SNYED CIG THOB PAR 'GYUR LAGS,
BCOM LDAN 'DAS KYIS BKA' STZAL


@458B PA; 'JAM DPAL, 'DI JI SNYAM DU SEMS, NYI MA'I DKYIL 'KHOR
SHAR BA NA DZAMBU'I GLING PA'I MI RNAMS LA YON TAN GYI PHAN YON
JI TZAM DU 'GYUR, 'JAM DPAL GYIS GSOL

PA; BCOM LDAN 'DAS, YON TAN GYI PHAN YON DPAG TU MA MCHIS SHING
SNANG BA TSAD MA MCHIS PAR 'GYUR TE, DES NI MI RNAMS SUG LAS
BGYID PAR 'GYUR LAGS SO, ,

BCOM LDAN 'DAS KYIS BKA' STZAL PA, 'JAM DPAL, DE BZHIN DU CHOS
KYI RNAM GRANGS 'DIS NI BYANG CHUB SEMS DPA' DE'I NYON MONGS PA
THAMS CAD BSAL NAS, SHES RAB

KYI SNANG BA TSAD MED PA SKYED PAR BYED DO, ,CHOS THAMS CAD
LA'ANG SGRIB PA MED PA THOB PAR 'GYUR RO, ,YONGS SU GDUNG BA DANG
BRAL ZHING KUN NAS DKRIS PA'ANG MED PAR 'GYUR

RO; ;DE LA CHAGS PA MED PA'I SPOBS PA'ANG MYUR DU MNGON SUM DU
'GYUR RO, ,BDUD DANG, PHYIR RGOL BA THAMS CAD KYIS KYANG MI RDZI
BAR 'GYUR RO, ,CHOS KYANG STON TE SPOBS

PA MTHAR THUG PA MED PAS STON PAR 'GYUR RO, ,'JAM DPAL, 'DI LTA
STE, DPER NA, ME BYUNG NA RTZVA DANG, SHING THAMS CAD SREG PAR
BYED DO, ,'JAM DPAL, DE BZHIN

DU CHOS KYI RNAM GRANGS 'DIS KYANG NYON MONGS PA THAMS CAD SREG
PAR BYED DO, ,'JAM DPAL, 'DI LTA STE, DPER NA, RI'I RGYAL PO
GANGS KYIS RI NAG PO THAMS CAD ZIL GYIS


@459A *, ,GNON TO, ,'JAM DPAL, DE BZHIN DU BYANG CHUB SEMS DPA'
CHOS KYI RNAM GRANGS 'DI LA MKHAS PAS NI PHA ROL RGOL BA THAMS
CAD CHOS DANG LDAN

PAS TSAR BCAD NAS ZIL GYIS GNON PAR BYED DO, ,'JAM DPAL, 'DI LTA
STE, DPER NA, 'KHOR LOS BSGYUR BA'I RGYAL POS NI KHAMS KYI RGYAL
PO RNAMS ZIL GYIS GNON

TO; ;'JAM DPAL, DE BZHIN DU BYANG CHUB SEMS DPA' CHOS KYI RNAM
GRANGS 'DI LA GNAS PAS NI GANG ZAG TSIG DANG, YI GE 'BRU SNA
TSOGS THAMS CAD LA MKHAS PA RNAMS

ZIL GYIS GNON TO, ,'JAM DPAL, 'DI LTA STE, DPER NA, DGE SLONG
'DUL BA 'DZIN PA NI LTUNG BA THAMS CAD 'DUL BA LA MKHAS PA YIN
NO, ,'JAM DPAL, DE BZHIN DU

BYANG CHUB SEMS DPA' CHOS KYI RNAM GRANGS 'DI LA MKHAS PA NI
PHYOGS BCU'I SEMS CAN THAMS CAD KYI 'GYOD PA SEL BAR BYED DO,
,'JAM DPAL, 'DI LTA STE, DPER NA,

NYI MA'I DKYIL 'KHOR SHAR NA MUN PA MUN NAG THAMS CAD MED PAR
'GYUR RO, ,'JAM DPAL, DE BZHIN DU BYANG CHUB SEMS DPA' CHOS KYI
RNAM GRANGS 'DI LA MKHAS PA NI

SEMS CAN THAMS CAD KYI NYON MONGS PA SEL BAR BYED DE, YE SHES KYI
SNANG BA'ANG BYED PAR 'GYUR RO, ,DE CI'I PHYIR ZHE NA, 'JAM DPAL,
CHOS KYI RNAM GRANGS 'DI LA


@459B SLOB PA GANG YIN DE NI LHAG PA'I SHES RAB LA SLOB PA YIN
PA'I PHYIR RO, ,DE NAS BDUD SDIG CAN BCOM LDAN 'DAS GA LA BA DER
SONG STE PHYIN NAS, BCOM LDAN 'DAS LA 'DI SKAD

CES GSOL TO, ,BCOM LDAN 'DAS, KHYOD NI THUGS RJE DANG LDAN PA
LAGS TE, SEMS CAN THAMS CAD LA SMAN PA DANG, THUGS BRTZE BA CAN
LAGS NA, BCOM LDAN 'DAS, BDUD KYI

GNAS THAMS CAD RAB TU G-YOS TE, BDAG KYANG MYA NGAN GYI ZUG RDUS
ZUG LAGS KYI, BCOM LDAN 'DAS, YANG CHOS KYI RNAM GRANGS 'DI MI
BSHAD PAR GSOL, BCOM LDAN

'DAS, BDAG GIS KYANG CHOS KYI RNAM GRANGS 'DI CI NAS DZAMBU'I
GLING DU SPYOD PAR MI 'GYUR BA DE LTAR BGYI'O, ,CI NAS CHOS KYI
RNAM GRANGS 'DI SU'ANG 'DZIN PAR MI 'GYUR, 'CHANG

BAR MI 'GYUR, KUN CHUB PAR BGYID PAR MI 'GYUR BA DE LTA BUR YANG
BGYI'O, ,CI NAS CHOS KYI RNAM GRANGS 'DI LA LAM NGAN PAR 'DU SHES
PAR 'GYUR BA YANG BGYI'O, ,DE DAG

SHIN TU RGYAS PA'I MDO SDE DAG LA LOG PAR LTA BA'I 'DU SHES SU
'GYUR BA YANG BGYI'O, ,DGE SLONG DE DAG CI NAS CHOS KYI RNAM
GRANGS 'DI SPONG BAR 'GYUR BA'I KUN NAS DKRIS

PA 'GA' 'BYUNG BAR YANG BGYI'O, ,DE NAS SANGS RGYAS KYI MTHUS
LHA'I DBANG PO BRGYA BYIN BCOM LDAN 'DAS KYI SPYAN SNGAR 'DUG
NAS, DES BCOM LDAN 'DAS KYI ZHABS LA MGO


@460A *, ,BOS PHYAG BTZAL TE, BCOM LDAN 'DAS LA ME TOG MAND'A RA
BA DAG GIS GTOR NAS, BCOM LDAN 'DAS LA 'DI SKAD CES GSOL TO,
,BCOM LDAN

'DAS, GAL TE BDUD SDIG CAN CHOS KYI RNAM GRANGS 'DI NUB PAR BGYID
PA'I SLAD DU RTZOL PAR GYUR NA, BCOM LDAN 'DAS, BDAG GIS CHOS KYI
RNAM GRANGS 'DI GZUNG

BAR BGYI, BCANG BAR BGYI, KUN CHUB PAR BGYI'O, ,BCOM LDAN 'DAS
DANG, BTZUN PA KUN DGA' BO YONGS SU MYA NGAN LAS 'DAS PA'I 'OG
TU'ANG BDAG GIS CHOS KYI RNAM

GRANGS 'DI DZAMBU'I GLING DU SPYOD PAR 'GYUR PAR BGYI'O, ,CHOS
SMRA BA DE LA'ANG RGYAL PO CHEN PO BZHI GNOD SBYIN GYI TSOGS KYI
'KHOR DANG BCAS PA RNAMS BSRUNG BA DANG, BSKYAB

PA DANG, SBA BAR BGYID DU STZAL BAR 'TSAL TE, CHOS KYI RNAM
GRANGS 'DI 'DZIN PA DANG, 'CHANG BA DANG, KLOG PA DANG, KUN CHUB
PAR BGYID PA GANG LAGS PA DE LA BDAG

GIS KYANG BSRUNG BA DANG, BSKYAB PA DANG, SBA BAR 'TSAL LO, ,DE
NAS BCOM LDAN 'DAS KYIS TSE DANG LDAN PA KUN DGA' BO LA BKA'
STZAL PA, KUN DGA' BO, KHYOD KYIS

CHOS KYI RNAM GRANGS 'DI ZUNGS SHIG ,CHONGS SHIG, LHOGS SHIG ,KUN
CHUB PAR GYIS SHIG ,GZHAN DAG LA'ANG RGYA CHER STON CIG ,DE CI'I
PHYIR ZHE NA, KUN DGA' BO,


@460B 'DI NI CHOS THAMS CAD KYI CHOS KYI ME LONG YIN PA'I PHYIR
RO, ,GSOL PA, BCOM LDAN 'DAS, DE BZHIN GSHEGS PAS JI SKAD BKA'
STZAL PA DE BZHIN DU CHOS KYI RNAM GRANGS

'DI BDAG GIS BZUNG LAGS NA, BCOM LDAN 'DAS, CHOS KYI RNAM GRANGS
'DI'I MING CI LAGS, 'DI JI LTAR GZUNG BAR BGYI, BCOM LDAN 'DAS
KYIS BKA' STZAL PA, KUN

DGA' BO, DE'I PHYIR KHYOD KYIS CHOS KYI RNAM GRANGS 'DI LAS KYI
SGRIB PA RNAM PAR DAG PA ZHES BYA BAR ZUNGS SHIG ,SGRIB PA MED
PA'I YE SHES LA 'JUG PA ZHES BYA BAR ZUNGS

SHIG ,CHOS KYI RNAM GRANGS 'DI BSHAD PA NA DGE SLONG DRUG CUS LEN
PA MED PAR ZAG PA RNAMS LAS SEMS RNAM PAR GROL LO, ,BYANG CHUB
SEMS DPA' BRGYAD CUS NI MI

SKYE BA'I CHOS LA BZOD PA THOB PAR GYUR TO, ,BCOM LDAN 'DAS KYIS
DE SKAD CES BKA' STZAL NAS, 'JAM DPAL GZHON NUR GYUR PA DANG, TSE
DANG LDAN PA KUN DGA' BO

DANG, DGE SLONG DE DAG DANG, LHA DANG, MI DANG, LHA MA YIN DANG,
DRI ZAR BCAS PA'I 'JIG RTEN YI RANGS TE, BCOM LDAN 'DAS KYIS
GSUNGS PA LA MNGON PAR BSTOD DO,,

'PHAGS PA LAS KYI SGRIB PA RNAM PAR DAG PA ZHES BYA BA THEG PA
CHEN PO'I MDO RDZOGS SO,, ,,RGYA GAR GYI MKHAN PO DZA NI MI TRA
DANG, PRA DZNY'A WARMA DANG, ZHUS


@461A *, ,CHEN GYI LO TZ'A BA BANDE YE SHES SDE LA SOGS PAS
BSGYUR CING ZHUS TE GTAN LA PHAB PA,, 
