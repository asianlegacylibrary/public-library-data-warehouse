@109B ,,RGYA GAR SKAD DU, DHARMA SA MU DRA N'A MA MA H'A Y'A NA S'U
TRA, BOD SKAD DU, THEG PA CHEN PO'I

MDO CHOS RGYA MTSO ZHES BYA BA, 'DI SKAD BDAG GIS THOS PA DUS
GCIG NA, BCOM LDAN 'DAS RGYA MTSO'I GLING PHRAN PO tA LA KA'I RI
LA RGYAL BA'I SRAS PHYIR MI LDOG PA

PHAL PO CHES BSKOR CING MDUN DU BYAS TE BZHUGS SO, ,DE NAS BCOM
LDAN 'DAS KYIS 'JIG RTEN GYI DBANG PO BYANG CHUB SEMS DPA' SEMS
DPA' CHEN PO LA BKA'

STZAL PA; SKYES BU DAM PA, CHOS KYI GTAM CI 'DOD PA DRI BAR GYIS
SHIG ,CES PA DANG, BRTZE BA LA BSGRIBS PA MED PAS RNAM PAR GROL
BA THOB PA, 'JIG RTEN

GYI DBANG PO BYANG CHUB SEMS DPAS BCOM LDAN 'DAS LA GSOL PA,
BTZUN PA, JI LTAR NA, GZHON NUR GYUR PAS BDUD LAS RGYAL BA LAGS,
GANG GIS BYANG

CHUB KYI SEMS BSKYED MA THAG GIS 'DOD PA LA RTOG CING MI STEN PA
DANG, MI 'CHANG BA DANG, NGA RGYAL MED PA DANG, SHES RAB DANG,
THABS LA MKHAS PA DANG, STONG

PA NYID LA SHIN TU MOS PA DANG LDAN TE, YOD PA DANG MED PA SPANGS
PA DANG, YANG DAG PA MA YIN PA LA BRLAGS PAS GRANGS MED PAR 'KHOR
BAR GYUR, JI LTAR NA


@110A *, ,DGE BAR GSUNGS PA'I CHOS DANG 'DUL BAR RAB TU BYUNG
ZHING YANG DAG PAR RDZOGS PA'I BSNYEN PAR RDZOGS PA LAGS, 'GRO BA
THA DAD PA'I

CHES RNAMS LAS 'DAS PA DANG, GNAS NGAN LEN LA BRTEN CING 'JUG
PA'I SEMS DANG, YID DANG, YID KYI RNAM PAR SHES PA LAS 'DAS TE MI
GNYIS PA'I CHOS THOS PA NI, SHIN TU

RAB TU BYUNG BA'O, ,SEMS CAN GANG THA DAD PA 'DI LTA BUS RAB TU
BYUNG BA DE NI, YANG DAG PAR RAB TU BYUNG BA'O, ,GANG RAB TU
BYUNG YANG TSUL KHRIMS DANG, SPYOD YUL

DANG, 'TSO BA DANG, LTA BA DANG, BSAM PA NYAMS PA STE, DE NI, MGO
DANG KHA SPU BREGS KYANG DON MED PA STE, RNYOG PA 'CHANG BAS RANG
RNYOG PA DES NGAN SONG DU

GZHOL BA YIN NO; ,NGAS DAD BAS BYIN PA SPYOD DU GNANG BA NI, RIGS
PAS GROL BA STE, DGE SLONG GANG BRTZON PA MI 'DOR BA DES GZUGS MI
'DOR, TSOR BA

DANG, 'DU SHES DANG, 'DU BYED DANG, RNAM PAR SHES PA MI 'DOR,
PHUNG PO LNGA THA DAD PA DANG, RIL GYIS BRTAGS PA'I RANG BZHIN
BAS NA, MI RTAG PA DANG, SDUG

BSNGAL BA DANG, STONG PA DANG, BDAG MED PAR LTA BA DE DAG KYANG
MI DMIGS PA'I TZUL GYIS KHAMS DANG, SKYE MCHED RNAMS MA YIN PAR
SPRO BA DAM PAR BYED PAS


@110B RTAG TU SGOM MO, ,SNYING PO MED PA DANG, 'BRUM PA CAN, ZUG
RDU CAN DANG LDAN PAS SKYON CAN, PHA ROL PO SLU BA'I CHOS NYID
CES SUN 'BYIN PA DE DAG KYANG MI DMIGS

PA'I TSUL DU SBYOR BAS, GANG LUS KYIS LUS LA SRED PA DANG, LUS LA
BYASM PA DANG, LUS LA BDAG YID CHES PA DANG, LUS LA ZHEN PA DE
DAG RAB TU SPONG

NGO, ,GANG 'DI LTA BU'I DGE SLONG NI, DGE BAR GSUNGS PA'I CHOS
DANG 'DU LAS LA RAB TU BYUNG BAR GYUR, DAD PAS BSNYEN PAR RDZOGS
PA'I YANG DAG PAR RDZOGS PA

YIN TE; 'DI LTA BU'I DGE SLONG NI, LHA DANG 'JIG RTEN DU BCAS PA
RNAMS KYI SBYIN GNAS SU GYUR PA'O, ,DE NAS BYAMS PA BYANG CHUB
SEMS DPAS 'JIG RTEN GYI DBANG

PO BYANG CHUB SEMS DPA' LA SMRAS PA, BCOM LDAN 'DAS KYIS CI LAS
DGONGS TE 'GRO BA THA DAD PA'I CHOS RNAMS LAS 'DAS SHING 'JIG
RTEN LAS 'DAS PA'I

CHOS RNAMS THOB PA DE NI, DGE BAR GSUNGS PA'I CHOS DANG 'DUL BA
LA RAB TU BYUNG BAR GYUR, BSNYEN PAR RDZOGS PA'I YANG DAG PAR
RDZOGS PA ZHES GSUNGS, GZHAN

GANG ZHIG RAB TU BYUNG ZHING BSNYEN PAR RDZOGS KYANG BDAG BSLUS
PA STE, PHA BANG LTAR BYI BA'ANG MA YIN, BYA'ANG MA YIN PA BZHIN
DU DE NI, KHYIM PA'ANG MA YIN, RAB TU


@111A *, ,BYUNG BA'ANG MA YIN PAS NA GLEN PA'I SKYES BU DE DE LTA
BU'I TSUL DU ZUNGS SHIG ,SKYES BU DAM PA 'GRO BA THA DAD PA'I
CHOS DE DAG NI, SGYU MA

LTA BU STE; DE LAS 'DA' BAR YANG MI NUS, 'GRO BA THA DAD PA'I
CHOS NI, YONGS SU MA RDZOGS PAS NA DE LAS 'DA' BAR YANG DKA',
SEMS CAN GYI KHAMS NI, PHYI

NA'ANG MED, NANG NA'ANG MED DE, GNYIS KAR YANG DMIGS SU MED PAS
NA, GANG SEMS CAN GYI KHAMS KYI DNGOS PO DE NI, 'GRO BA THA DAD
PA'I CHOS KYI DNGOS PO STE, DE

LAS 'DA' BAR YANG DKA' BA DE LA KYE RGYAL BA'I SRAS, BCOM LDAN
'DAS KYIS 'GRO BA THA DAD PA'I CHOS LAS 'DAS SHING 'JIG RTEN LAS
'DAS PA'I CHOS

THOB PA'I DGE SLONG DE NI, RAB TU BYUNG BAR GYUR, BSNYEN PAR
RDZOGS PAR YANG DAG PAR RDZOGS PA STE, DE NI, DAD PAS BYIN PA
SPYOD PA'I MCHOD GNAS SU GYUR

PA'O; ;ZHES GSUNGS PA'ANG KYE RGYAL BA'I SRAS, RTEN PA'I GNAS MED
NA DE LA THOB PA GANG CI STE 'JIG RTEN LAS 'DAS PA'I CHOS RNAMS
'THOB PAR 'GYUR NA, DE

NI; DMIGS PAR GYUR PA'O, ,DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS KYI CHOS NYID NI, MI DMIGS PA
STE, BCOM LDAN


@111B 'DAS KYIS KYANG 'DI LTAR DGONGS NAS 'GRO BA THA DAD PA'I
CHOS LAS 'DAS SHING 'JIG RTEN LAS 'DAS PA'I CHOS THOB PA DE NI,
DGE SLONG YANG DAG PAR GYUR PA STEG

DAD PAS BYIN PA SPYOD PA'I MCHOD GNAS SO, ,DE NAS BYAMS PA BYANG
CHUB SEMS DPAS 'JIG RTEN GYI DBANG PO BYANG CHUB SEMS DPA' LA
SMRAS PA, BCOM LDAN

'DAS KYIS CI LAS DGONGS TE BRTZON PA MI 'DOR BA'I DGE SLONG GANG
GIS GZUGS MI 'DOR, TSOR BA DANG, 'DU SHES DANG, 'DU BYED DANG,
RNAM PAR SHES

PA MI 'DOR BA DE NI, RAB TU BYUNG BA'I DGE SLONG STE, DE NI, DGE
BAR GSUNGS PA'I CHOS KYI 'DUL BA LA SHIN TU RAB TU BYUNG BAR GYUR
PAS NA, 'DI LTA BU'I DGE

SLONG NI; DAD PAS BYIN PA SPYOD PA'I MCHOD GNAS SU GYUR PA'O,
,ZHES GSUNGS, 'JIG RTEN GYI DBANG POS SMRAS PA, KYE RGYAL BA'I
SRAS, BCOM LDAN 'DAS

KYIS CHOS NYID LA DGONGS TE CHOS KYI DBYINGS NANG NA'ANG MED,
PHYI NA'ANG MED DE, GNYI GAR YANG DMIGS SU MED PAS NA, NAD MED
PAR BTAGS PA DANG, MI SKYE

BAR BTAGS PA DANG, MI 'GAG PAR BTAGS PA RNAMS GDAGS SU MED PA
STE, SEMS CAN GYI KHAMS MNYAM PA BZHIN DU CHOS KYI DBYINGS MNYAM
PA NYID,


@112A *, ,CHOS KYI DBYINGS MNYAM PA BZHIN DU SEMS CAN GYI KHAMS
MNYAM PA NYID DE, SEMS CAN GYI KHAMS MNYAM PA NYID DANG, CHOS KYI

DBYINGS MNYAM PA NYID DU MI GNYIS STE, GNYIS SU MED DO, ,DE MI
GNYIS TE GNYIS SU MED PAS NA, DE LA DOR BA'ANG MED, MI DOR BA'ANG
MED, GANG DOR BA'ANG

MED; MI DOR BA'ANG MED PAS NA, DE LA 'DA' BA DANG, THOB PAR MI
NUS TE, BCOM LDAN 'DAS KYIS KYANG 'DI LTAR DGONGS NAS GDAGS SU
MED PA'I DGE SLONG

BTAGS PA LA MI 'JUG GO ,GANG YI GE MED PA'I DGE SLONG YI GE LAS
'DAS PA STE, DE LA GRANGS KYIS BSTAN PAR YANG MI RUNG STE, DE NI,
MI 'ONG, MI 'GRO, ,MI

GNAS; MI 'DUG ,NYAL BAR YANG MI RTOG GO, ZHI BA DANG, NYE BAR ZHI
BA RNAMS MI DMIGS PA'I DGE SLONG LA BRTAGS PA STE, SPYOD PA RNAMS
KYANG BRTAGS PA'O, ,

LOG PA LA RNAM PA MANG DU RTOG PA'I DGE SLONG SPYOD PA NI, MA
BRTAGS PA'O, ,BCOM LDAN 'DAS KYIS 'DI LTAR DGONGS NAS 'DI LTA
BU'I DGE SLONG NI, DAD PAS

SPYIN PA SPYOD PA'I SBYIN GNAS SU GYUR PA'O, ,DE NAS BCOM LDAN
'DAS KYIS SPYAN RAS GZIGS KYI DBANG PO BYANG CHUB SEMS DPA' LA
DGE BA BYIN TE, NGAS DGONGS


@112B TE BSHAD PA BZHIN DU SKYES BU DAM PA KHYOD KYIS BSTAN PA
NI, DGE'O DGE'O, ,DGE BAR GSUNGS PA'I CHOS KYI 'DUL BA LA RAB TU
BYUNG BA 'DI BLA NA MED PA DAM PA'I

CHOS KYI PHYAG RGYA STE, 'DI TSUL KHRIMS NYAMS PA DANG, MA DUL BA
DANG, NGA RGYAL MNGON PAR BYED PA RNAMS KYI MDUN DU MI BSHAD PAR
GYIS SHIG ,DE LTA BU DE DAG,

RNAMS KYI SNYEMS PA SPANG PA'I PHYIR PHYAG RGYA 'DI LA GANG GIS
YANG DAG PA JI LTA BA BZHIN DU SHES RAB KYIS BLTAS SHING MI DMIGS
PA'I LUS MNGON DU BYAS NA, DES

YID KYI LUS MYUR DU 'THOB BO, ,GANG GI YID KYI LUS DES GRANGS MED
PA'I SEMS CAN RNAMS BYANG CHUB TU SMIN PAR BYED DO, ,DE NAS CHOS
KYI GZHUNG 'DI BSHAD PA'I

TSE DGE SLONG BDUN STONG ZAG PA MED PAR MI SKYE BA'I SEMS RNAM
PAR GROL BAR GYUR, BYANG CHUB SEMS DPA' STONG PHRAG BCU MI SKYE
BA'I CHOS LA BZOD PA THOB PAR GYUR,

DMIGS PA CAN GYI DGE SLONG LNGA BRGYA CHOS KYI GZHUNG 'DI MI
SGRUB CING MI 'JUG PA DANG, MA DAD PAS NA STAN LAS LANGS TE DONG
NGO, ,BCOM LDAN 'DAS NGAS DGONGS TE

GSUNGS PA 'DI DAG 'JIG RTEN THAMS CAD YID MI CHES PA'I GNYEN PO
YIN PAS NA, CHOS KYI GZHUNG 'DI DMIGS PA DANG BCAS PA RNAMS MI
MTHUN PA'O, ,YOD PA MA


@113A *, ,YIN PA LA BRTEN PA RNAMS DANG MI 'GAL TE, DGE BA'I
BSHES GNYEN GYIS BZUNG BA RNAMS DANG, ZAB MO'I CHOS LA MOS PA
RNAMS DANG,

SKYO ZHING CHOG SHES PAS BSNYUNGS TE DBEN PA LA MNGON PAR DGA' BA
RNAMS DANG, SNGON GYI SANGS RGYAS RNAMS LA DGE BA'I RTZA BA
BSKRUN PA RNAMS KYIS NGA'I CHOS KYI GZHUNG

'DI LA STON PAR SHES SO, ,KYE RGYAL BA'I SRAS, 'DI LTA STE, DPER
NA, SKYES BU GANG ZHIG GNYID KYIS LOG PA'I RMI LAM NA 'GRO BA
MANG PO'I MDUN NA SMRA ZHING CHOS 'CHAD

KYANG CHOS DE 'JIG RTEN THAMS CAD LAS MA GRAGS NA, KYE RGYAL BA'I
SRAS, CI 'GRO BA MANG PO DE RNAMS YOD DE, GANG DES SANGS RGYAS
KYI CHOS BSHAD PA DANG MI 'GAL BA

SNYAM DU SEMS SAM, BYAMS PAS SMRAS PA, RMI LAM NI, YANG DAG PAR
MA MCHIS PA STE, 'KHRUL BA TZAM ZHING MCHIS PAR BAS NA, DE NGAN
'GRO PHAL PO CHE

LA CHOS 'CHAD PAR GYUR PA LTA GA LA ZHIG MCHIS, KYE RGYAL BA'I
SRAS, DE LTAR DE BZHIN DU CHOS THAMS CAD NI, RMI LAM DANG MTSUNGS
TE, YANG DAG PA MA YIN

PAR 'BYUNG BAR BYUNG NAS KYANG MED PAR GYUR PA STE, KUN RDZOB
KYANG 'KHRUL PA TZAM ZHIG YOD KYI DON DAM PAR NI, MA YIN NO,
,'PHAGS PA'I SHES RAB KYIS JI LTA BA


@113B MNGON DU BYAS NA BSAM GTAN SEMS PA'I BSAM GTAN PA'ANG MI
DMIGS PA STE, DE LA CHOS KYI TSUL TZAM ZHIG YOD KYI KUN TU BTAGS
PA DANG, GZHAN GYI DBANG LAS

KYI RNAMS NI, YOD PA MA YIN NO, ,DE LTAR DE BZHIN DU CHOS 'DI NI,
'JIG RTEN PA THAMS CAD DANG MI MTHUN PA'O, ,CHOS 'DI DAG LA DMIGS
PA RNAMS KYIS NI, DON

DAM PAR 'DZIN GYI 'PHAGS PA'I RNAMS NI, MI DMIGS SO, ,BYIS PA
RNAMS MI SHES PAS DE LA MNGON PAR ZHEN PAS NA, DMYAL BA DANG, YI
DVAGS RNAMS KYIS SDUG

BSNGAL GYIS NYON MONGS PA MYONG BAR 'GYUR RO, ,CHOS KYI GZHUNG
'DI JI LTA BA DE NI, DMIGS PA'O, ,JI LTAR DMIGS PA DE NI, CHOS
THAMS CAD DO, ,DE LTAR DUS GSUM GYI

CHOS THAMS CAD MNYAM PA NYID DE, MI DMIGS PAS NA GANG DMIGS PA DE
NI, RTAGS PA'O, ,GANG RTOGS PA DE NI, THOB PA, GANG THOB PA DE
NI, BYANG CHUB, GANG BYANG

CHUB PA DE NI, DE BZHIN NYID, GANG DE BZHIN NYID PA DE NI, YANG
DAG PA'I MTHA', GANG YANG DAG PA'I MTHA' DE NI, STONG PA NYID,
GANG STONG PA NYID DE NI, MTSAN MA

MED PA; GANG MTSAN MA MED PA DE NI, SMON PA MED PA, GANG SMON PA
MED PA DE NI, DON DAM PA, GANG DON DAM PA DE NI, CHOS KYI
DBYINGS, GANG CHOS KYI DBYINGS DE NI,


@114A *, ,GNYIS SU MED PA'I MTHA', GANG GNYIS SU MED PA'I MTHA'
DE NI, DBU MAR SGRUB PA, GANG DBU MAR SGRUB PA DE NI, YANG DAG
PAR

RDZOGS PA'I SANGS RGYAS KYI CHOS KYI SKU RTAG PA, BRTAN PA, MI
'GYUR BA STE, RTAG PA'ANG MA YIN, MI RTAG PA'ANG MA YIN TE, DE
NI, GDAGS PA'ANG MA YIN,

MI GDAGS PA'ANG MA YIN, GANG GDAGS PA'ANG MA YIN, MI GDAGS PA'ANG
MA YIN PA DE NI, 'JIG RTEN PA'ANG MA YIN, 'JIG RTEN LAS 'DAS
PA'ANG

MA YIN; GANG 'JIG RTEN PA'ANG MA YIN, 'JIG RTEN LAS 'DAS PA'ANG
MA YIN PA DE NI, BRJOD DU MED PA, GANG BRJOD DU MED PA DE NI,
CUNG ZAD KYANG MED PA ,

GANG CUNG ZAD KYANG MED PA DE NI, SEMS CAN RNAMS KYI BSOD NAMS
KYI ZHING, GANG SEMS CAN RNAMS KYI BSOD NAMS KYI ZHING DE NI,
STON PA, GANG STON PA DE NI,

RNAM PAR MI RTOG PA, GANG RNAM PAR MI RTOG PA DE NI, DMIGS PA MED
PA, GANG DMIGS PA MED PA DE NI, MI 'GYUR BA GRUB PA, GANG MI
'GYUR BA GRUB PA DE NI, YID

BZHIN NOR BU RIN PO CHE STE, 'DUL BA'I SEMS CAN RNAMS KYI BSAM PA
THAMS CAD YONGS SU RDZOGS PAR BYA BA'I PHYIR JI LTAR MOS PA THAMS
CAD BYED DO, ,DE NAS BYANG


@114B CHUB SEMS DPA' MANG PO DE DAG GI TSIG MTHUN PAR SMRAS PA,
CHOS KYI GZHUNG 'DI GANG NA SPYOD PA'I SA PHYOGS DE RDO RJE LTA
BU STE, SANGS RGYAS DANG, BYANG CHUB SEMS

DPA' RNAMS BZHUGS PAS NA, SEMS CAN DE MYUR DU MNGON PAR SHES PA
DANG, DBANG PO RNON POR 'GYUR BAR RIG PAR BYA'O, ,GANG ZHIG CHOS
KYI GZHUNG 'DI LA BRJOD

DAM; 'DZIN TAM, KLOG GAM, CHUB PAR BYED DAM, KHA TON DU BYED DAM,
TSUL BZHIN DU YID LA BYED NA, DE BDUD KYI DBANG DU MI 'GYUR RO,
,BCOM LDAN 'DAS KYIS

DGONGS PA 'DI BSHAD NAS 'JIG RTEN GYI DBANG PO DANG, BYAMS PA LA
SOGS PA BYANG CHUB SEMS DPA' RNAMS DANG, NYAN THOS CHEN PO RNAMS
DANG, LHA DANG MIR BCAS

PA DANG, LHA MA YIN DANG, DRI ZA'I 'JIG RTEN RNAMS BCOM LDAN 'DAS
KYIS BSHAD PA LA MNGON PAR DGA'O, ,THEG PA CHEN PO'I MDO CHOS
RGYA MTSO ZHES BYA BA RDZOGS

SO;;