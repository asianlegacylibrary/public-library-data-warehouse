@114B ,,RGYA GAR SKAD


@115A *, ,DU; A'ARYA BUDDHA KshE PA NA N'A MA H'A Y'A NA S'U TRA,
BOD SKAD DU, 'PHAGS PA SANGS RGYAS MI SPANG PA ZHES BYA BA THEG
PA CHEN PO'I MDO, SANGS RGYAS DANG, BYANG CHUB

SEMS DPA' THAMS CAD LA PHYAG 'TSAL LO, ,'DI SKAD BDAG GIS THOS PA
DUS GCIG NA, BCOM LDAN 'DAS RGYAL PO'I KHAB NA BYA RGOD KYI PHUNG
PO'I RI LA DGE SLONG STONG NYI SA BRGYA LNGA

BCU'I DGE SLONG GI DGE 'DUN CHEN PO DANG, BYANG CHUB SEMS DPA'
BRGYAD KHRI DANG THABS GCIG TU BZHUGS TE, DE'I TSE BYANG CHUB
SEMS DPA' SEMS DPA' CHEN PO MYA NGAN MED KYIS

BYIN PA 'KHOR DE NYID DU 'DUS PAR GYUR TE 'DUG GO ,BYANG CHUB
SEMS DPA' SEMS DPA' CHEN PO MYA NGAN GYI MUN PA THAMS CAD NGES
PAR 'JOMS PA DANG, BYANG CHUB SEMS DPA'

SEMS DPA' CHEN PO YE SHES KYI 'OD DANG, BYANG CHUB SEMS DPA' SEMS
DPA' CHEN PO TSANGS PA LAS BYUNG BA 'BRUG DBYANGS SPRIN GYI NGA
RO DANG, BYANG CHUB SEMS DPA' SEMS

DPA' CHEN PO YON TAN RIN PO CHE'I ME TOG KUN TU RGYAS PA'I GZI
BRJID LTA BU DANG, BYANG CHUB SEMS DPA' SEMS DPA' CHEN PO SENG
GE'I YON TAN LAS BYUNG BA 'BRUG GI NGA ROS

'GRO BA DANG, BYANG CHUB SEMS DPA' SEMS DPA' CHEN PO 'OD KYI GZI
BRJID RNAM PAR BSGRAGS PA GRAGS PA DANG, BYANG CHUB SEMS DPA'
SEMS DPA' CHEN PO YE SHES KYI


@115B BKOD PA MTHA' YAS PA BSGRUB PA LA SEMS PA DANG, BYANG CHUB
SEMS DPA' SEMS DPA' CHEN PO YON TAN RIN PO CHE MTHA' YAS PA'I ME
TOG KUN TU RGYAS PA'I RNAM PAR BSGRAGS PA GRAGS PA DANG,

BYANG CHUB SEMS DPA' SEMS DPA' CHEN PO SHES RAB KYI SNANG BAS
SPOBS PA BSTAN PA'I BLO GROS DANG, BYANG CHUB SEMS DPA' SEMS DPA'
CHEN PO BCU PO DE DAG 'KHOR DE NYID DU 'DUS

PAR GYUR TE 'KHOD DO, ,DE DAG NI GZUNGS THOB PAR BYA BA'I PHYIR
LO BDUN DU BRTZON PAR GYUR PA DAG GO ,DE DAG NI LO BDUN 'DAS NAS
SEMS MNYAM PAR BZHAG PA'ANG MA THOB NA GANG

GZUNGS THOB PAR 'GYUR BA LTA CI SMOS, DE DAG NI LO BDUN DU RMUGS
PA DANG, GNYID YONGS SU SPANGS SHING 'DUG PA DANG, 'CHAG PA LA
BRTZON PAR BYAS, 'DOD PA'I RNAM PAR RTOG PA

YONGS SU SPANG BA LA BRTZON PAR BYAS KYANG BSAM PA BZHIN MA THOB
CING GZUNGS MA THOB NAS YONGS SU SKYO BA'I YID KYIS BSLAB PA PHUL
NAS NYAMS PAR GYUR LA, THAMS CAD KYANG KHYIM

NA GNAS PA'I SKYON KHAS BLANGS SHING BSTAN PA 'DI LAS PHYIR DONG
BA SHA STAG GO ,YANG DE'I TSE RGYAL PO MA SKYES SGRA 'KHOR DE
NYID DU 'DUS PAR GYUR TE 'DUG GO ,DE'I TSE BCOM LDAN 'DAS

KYIS RGYAL PO MA SKYES DGRA'I 'GYOD PA BSAL TO, ,'GYOD PA BSAL BA
DES KYANG ZHAG BDUN DU SBYIN PA BYIN ZHING BCINGS PA THAMS CAD
KYANG RAB TU THAR BAR BYAS SO, ,DE SBYIN PA BYIN TE ZHAG


@116A *, ,BDUN PO DE DAG 'DAS NAS SROG CHAGS BYE BA PHRAG BDUN
DANG LHAN CIG TU CHOS MNYAN PA'I PHYIR BCOM LDAN 'DAS KYI THAD DU
LHAGS SO, ,RIGS KYI BU BCU PO

KHYIM NA GNAS PA'I SKYON KHAS BLANGS PA BSTAN PA 'DI LAS PHYIR
DONG BA DE DAG KYANG 'KHOR DE NYID DU LHAGS SO, ,DE NAS BYANG
CHUB SEMS DPA' SEMS DPA' CHEN PO BAG TSA BA MED

PAR GNAS PA ZHES BYA BA, GZUNGS THOB PA, BSKAL PA GRANGS MED PAR
RJES SU MTHUN PA'I CHOS KYI BZOD PA DANG LDAN PA, MI SKYE BA'I
CHOS LA BZOD PA THOB PA, SPOBS PA SNA TSOGS

PA; YE SHES KYI SGO DANG, CHOS KYI SGO THAMS CAD SGRUB PA LA
MKHAS PA, CHOS BSHAD PA'I PHYIR SEMS CAN RNAMS KYI BSAM PA DANG,
LHAG PA'I BSAM PA DANG, MOS PA LA MKHAS

PA ZHIG KYANG 'KHOR DE NYID DU 'ONGS SO, ,DE NAS BYANG CHUB SEMS
DPA' SEMS DPA' CHEN PO BAG TSA BA MED PAR GNAS PA STAN LAS LANGS
TE, CHOS GOS PHRAG PA GCIG TU

GZAR NAS BUS MO G-YAS PA'I LHA NGA SA LA BTZUGS TE, BCOM LDAN
'DAS GA LA BA DE LOGS SU THAL MO SBYAR BA BTUD NAS, BCOM LDAN
'DAS LA 'DI SKAD CES GSOL

TO; ;BCOM LDAN 'DAS, RIGS KYI BU BCU PO 'DI DAG NI DGUNG LO BDUN
DU GZUNGS KYI DON LA BRTZON PAR GYUR NA DE DAG BSAM PA MA GRUB
CING BSTAN PA 'DI LAS SLAR MCHIS


@116B PA KHYIM NA GNAS PAR G-YAR GYIS BLANGS PA LAGS NA, DE'I
SLAD DU BCOM LDAN 'DAS KYIS RIGS KYI BU DE DAG LA CI NAS MYUR BA
KHO NAR YE SHES THOB PAR 'GYUR BA DE LTAR LEGS PAR

LUNG DBOG PAR MDZAD DU GSOL, DE NAS BCOM LDAN 'DAS KYIS BYANG
CHUB SEMS DPA' SEMS DPA' CHEN PO BAG TSA BA MED PAR GNAS PA LA
'DI SKAD CES BKA' STZAL TO, ,

RIGS KYI BU, 'DI LTAR DE DAG GIS SANGS RGYAS MI SPANG BA ZHES BYA
BA'I CHOS KYI RNAM GRANGS 'DI MA THOS LA, SANGS RGYAS SPONG BA NI
RJES SU THOB STE, DES NA RIGS KYI BU DE DAG MYUR DU

SHES PA 'DI LA MA SKYES SO, ,DE NAS BCOM LDAN 'DAS LA BYANG CHUB
SEMS DPA' SEMS DPA' CHEN PO BAG TSA BA MED PAR GNAS PAS TSIGS SU
BCAD PA 'DI DAG GIS ZHUS SO,,

CHOS KYI RGYAL PO 'OD MDZAD PA, ,MI YI NYI MA KHYOD LA ZHU,
,BYANG CHUB SEMS DPA'I LAS SPYOD PA, ,SPYOD PA GANG LAGS DE BSTAN
GSOL, ,DPAG MED KHYAD PAR 'PHAGS PA'I BLO GRAGS

PA; ;SANGS RGYAS THOGS MED STOBS BCU MTSUNGS MA MCHIS, ,SRID GSUM
'BYUNG BA RNAM GROL SPROS MI MNGA', ,SANGS RGYAS BYANG CHUB SPYOD
PA DRI MED GSUNGS, ,DPAG MED YE

SHES MNGA' BA KHYOD LA ZHU, ,YID GNYIS GCOD PAR MDZAD PA KHYOD LA
ZHU, ,BCOM LDAN MTSUNGS PA MI MNGA' KHYOD LA ZHU, ,BYANG CHUB
SEMS DPA'I SPYOD PA'I TSUL GANG LAGS, ,RGYAL


@117A *, ,BA BDUD THUL BDE GSHEGS GANG GIS NA, ,NYON MONGS KUN
LAS RNAM PAR GROL BAR 'GYUR, ,THUGS RJES NYON MONGS THUL LA BYANG
CHUB LAM, ,'PHAGS PA DE

NI RAB TU BSHAD DU GSOL, ,LEGS GSAL LEGS BYUNG LEGS 'BREL GSUNG
BA PO, ,SRID SEL SRID 'GRO RNAM 'JOMS LHUR MDZAD PA, ,DGE SBYONG
BZANG PO SMRA MCHOG YID GNYIS

SEL; ;RGYAL BA BDE GSHEGS DRI MED SPYOD KUN GSUNGS, ,SNGON GYI
SRID BRGYAR LEGS SPYAD YON TAN DGE ,'GRO BA PHAN BDER BSNGO LA
BRTZON PA PO, ,RIN CHEN GLANG PO RTA SPANGS YUN

KYANG RING, ,BUD MED TSOGS DANG BU YANG SPANGS MDZAD PA, ,BZOD
DANG DUL DGYES TSUL KHRIMS YON TAN GZHOL, ,BLO GROS DGYES GZHOL
BRTUL ZHUGS DKA' THUB BRTZAMS, ,YON

TAN TSOL BAS SDUG BSNGAL BRGYA BZOD PA, ,RGYAL BA KHYOD KYIS DE
BRNYES YID GNYIS BRAL, ,SPYOD LAM MKHAS PA YID GNYIS RNAM SPANGS
PA, ,SKYON TSOGS DRI MA GSUM GYI THA BA

BRAL; ;'GRO BA THAMS CAD DU YANG RAB GSHEGS PA, ,MGON PO BYANG
CHUB MCHOG GI TSUL BSHAD GSOL, ,DE NAS BCOM LDAN 'DAS KYIS BYANG
CHUB SEMS DPA' SEMS DPA'

CHEN PO BAG TSA BA MED PAR GNAS PA LA 'DI SKAD CES BKA' STZAL TO,
,RIGS KYI BU, BYANG CHUB SEMS DPA' BCU PO 'DI DAG THAMS CAD KYIS
NI SANGS RGYAS MI SPANG BA BYAS SO, ,


@117B GSOL PA, BCOM LDAN 'DAS, SANGS RGYAS MI SPANG BA ZHES BGYI
BA DE GANG LAGS, BKA' STZAL PA, RIGS KYI BU, SNGON BYUNG BA 'DAS
PA'I DUS NA BSKAL PA SUM CU 'DAS PA DE'I TSE DE'I

DUS NA 'JIG RTEN GYI KHAMS SMIG RGYU CAN DU DE BZHIN GSHEGS PA
RNAM PAR GZIGS PA'I NGA RO ZHES BYA BA BYUNG BAR GYUR PA DE'I TSE
DE BZHIN GSHEGS PA DE YONGS SU MYA NGAN LAS 'DAS

PA'I PHYI MA'I DUS PHYI MA'I TSE NA RIGS KYI BU BCU PO 'DI DAG
KHYIM BDAG SHING S'A LA CHEN PO LTA BU'I GZHON NUR GYUR TO, ,DE'I
TSE RIGS KYI BU BCU PO DE DAG THAMS CAD KYIS GTZUG LAG

KHANG LNGA BRGYA BYED DU BCUG GO ,GTZUG LAG KHANG RE RER YANG DGE
SLONG STONG STONG GNAS PAR GYUR TO, ,RIGS KYI BU, DE'I TSE CHOS
SMRA BA SPOBS PA BRTZEGS PA ZHES BYA BA GZUNGS THOB PA

ZHIG CHOS STON TO, ,RIGS KYI BU, CHOS SMRA BA SPOBS PA BRTZEGS PA
DE CHOS KYI STAN LA 'DUG PA LA SANGS RGYAS LNGA STONG SPOBS PA
SGRUB PAR MDZAD DE, LHA DUNG PHYUR PHRAG BRGYAD KYANG LUS

YONGS SU SPYAD PA'I PHYIR BRTZON PAR GYUR TO, ,DE'I CHOS BSHAD PA
GCIG GIS SROG CHAGS BDUN KHRI BLA NA MED PA YANG DAG PAR RDZOGS
PA'I BYANG CHUB LAS PHYIR MI LDOG PAR 'GYUR TO, ,

SROG CHAGS KHRI NI RGYUN DU ZHUGS PA'I 'BRAS BU THOB BO, ,RIGS
KYI BU, DE'I TSE RGYAL PO ZLA BAS BYIN PA ZHES BYA BA ZHIG BYUNG
NGO, ,DES CHOS LA GUS PAS CHOS SMRA BA DE LA MCHOD PA'I PHYIR


@118A *, ,BUD MED LNGA BRGYA DANG, GLU DBYANGS DANG, ROL MO BYAS
SO, ,DGE SLONG DE LA RIN PO CHE'I ME TOG SNA TSOGS KYIS KYANG
MNGON PAR GTOR TE, TZANDAN GYI BYUG

PAS KYANG BYUGS SO, ,RAS BCOS BU LNGA BRGYAS KYANG BKAB BO, ,BDE
BA'I RIM GRO THAMS CAD KYIS MCHOD PA, 'DI LTA STE, CHOS SMRA BA
LA MCHOD PA'I MCHOD PA MCHOG GIS ZHAG

BDUN DU RIM GRO BYAS SO, ,DE NAS DGE SLONG DE LA KHYIM BDAG GI BU
DE DAG GIS 'CHAL PA'I TSUL KHRIMS KYIS GLENGS SO, ,LAS DE'I RNAM
PAR SMIN PAS DE DAG LO DGU KHRIR SEMS

CAN DMYAL BA RNAMS SU SKYES SO, ,TSE RABS LNGA BRGYAR NI MI RNAMS
KYI NANG DU ZA MA DANG, KLA KLO DANG, LOG PAR LTA BA'I KHYIM
RNAMS SU SKYES SO, ,TSE RABS DRUG BRGYAR NI DMUS LONG

DANG; LCE MED PAR GYUR TO, ,TSE RABS BDUN BRGYAR NI RAB TU BYUNG
NAS JI SRID 'TSO'I MTHAR THUG GI BAR DU GZUNGS MA THOB PAR 'CHI
BA'I DUS BYAS TE, LAS KYI SGRIB PA DE NYID

KYIS RIGS KYI BU DE DAG BSGRIBS SO, ,RIGS KYI BU, DE LTA BAS NA
KHYOD MOS PAR BYA'O, ,KHYOD KYI KHONG DU CHUD PAR BYA'O, ,CHOS
KYI RNAM GRANGS 'DI THOS NAS CHOS SMRA BA LA MNGON

SUM DU MTHONG YANG 'CHAL PA'I TSUL KHRIMS KYIS BRJOD PAR MI BYA
NA THOS PAS LTA CI SMOS, RIGS KYI BU, GANG ZHIG SEMS CAN THAMS
CAD KYI MIG 'BYIN PAR BYED PA BAS


@118B NI GANG ZHIG CHOS SMRA BA LA GSHE BA'I BSAM PAS LTA BAR
BYED NA, DE NI DE BAS CHES KHA NA MA THO BA'I LAS CHE BA YIN NO,
,GANG ZHIG SEMS CAN THAMS CAD 'CHING BAR BYED LA, GANG ZHIG

CHOS SMRA BA MTHONG NA RGYAB KYIS PHYEGS TE 'DUG PAR BYED NA,
BSOD NAMS MA YIN PA 'DI LA BSOD NAMS MA YIN PA SNGA MA DES
BRGYA'I CHAR YANG NYE BAR MI 'GRO, STONG GI CHA DANG, 'BUM

GYI CHA DANG, GRANGS DANG, CHA DANG, BGRANG BA DANG, DPE DANG,
RGYUR YANG NYE BAR MI 'GRO'O, ,DE CI'I PHYIR ZHE NA, GANG CHOS
SMRA BA LA SKUR PA 'DEBS PA DES NI SANGS RGYAS LA SKUR PA BTAB

PAR 'GYUR BA'I PHYIR RO, ,SANGS RGYAS LA BSNYEN BKUR BYA BAR 'DOD
PAS CHOS SMRA BA LA BSNYEN BKUR BYA'O, ,SANGS RGYAS LA MCHOD PAR
'DOD PAS CHOS SMRA BA LA MCHOD PAR BYA'O, ,

SANGS RGYAS LA PHYAG 'TSAL BAR 'DOD PAS CHOS SMRA BA LA PHYAG
BYA'O, ,DE CI'I PHYIR ZHE NA, THAMS CAD MKHYEN PA NYID NI BYANG
CHUB SEMS DPA' LAS BYUNG BA'I PHYIR DANG, SANGS

RGYAS BCOM LDAN 'DAS RNAMS BYANG CHUB SEMS DPA' LAS BYUNG BA'I
PHYIR RO, ,GANG LAS BRTEN TE BYANG CHUB SEMS DPA'I BYANG CHUB TU
SEMS SKYES PA DE LAS BRTEN NAS DE NI NYON

MONGS PA RNAMS KYI 'DOD PA'I LONGS SPYOD LA GNAS PAR BRJOD PAR MI
BYA, DE NI NAM DU'ANG TSANGS PAR SPYOD PA LA MI GNAS PAR BRJOD
PAR MI BYA, DE NI GZUGS MED PA'I TING NGE


@119A *, ,'DZIN LA SNYOMS PAR ZHUGS KYANG GZUGS MED PAR NYE BAR
'GRO BAR BRJOD PAR MI BYA'O, ,DE CI'I PHYIR ZHE NA, BYANG CHUB
SEMS DPA' DE NI NYON MONGS

PA'I DBANG GIS MI SKYE STE, BYANG CHUB SEMS DPA' NI SMON LAM GYI
DBANG GIS SKYE BA'I PHYIR RO, ,DE NI BYIS PA'I SPYOD PA THAMS CAD
LAS GROL BA'O, ,GANG BYANG CHUB SEMS DPA'I

NYON MONGS PA RNAMS STON PAR 'DOD PA DES NI NAM MKHA'I KHAMS KYI
GZUGS BSTAN PAR 'DOD DU ZAD DO, ,RIGS KYI BU, 'DI LTA STE, DPER
NA, KLU THAMS CAD KLU NYID DU SPYIR

SONG BA YIN PAS KLU'I RGYAL PO MA DROS PA NI KLU'I BGRANG BAR
YANG 'GRO LA KLU'I NYES PA GSUM GYIS KYANG GOS PAR MI 'GYUR RO,
,GSUM GANG ZHE NA, MGO LA BYE TSAN MI 'BAB PA DANG,

SKYOB PO'I LUS DANG LHAN CIG TU KUN TU MI GNAS PA DANG, DE LA NAM
MKHA' LDING GI 'JIGS PA MI 'BYUNG BA STE, RIGS KYI BU, KLU'I
SKYON GSUM PO DE DAG GIS GOS PAR MI

'GYUR RO, ,RIGS KYI BU, DE BZHIN DU BYANG CHUB SEMS DPA' SEMS
DPA' CHEN PO RTZED MO DANG, DGA' BA THAMS CAD NYAMS SU MYONG BAR
BYED KYANG SRID PA GSUM DU 'DOD PA

DANG; NYON MONGS PA DANG, SDUG BSNGAL RNAMS KYIS ZIL GYIS MI NON
PAR BRJOD PAR BYA'O, ,RIGS KYI BU, 'DI LTA STE, DPER NA, SEMS CAN
GYI RIS NYA PA ZHES BYA BA YOD


@119B DO; ;DE NI CHU LA SPYOD, CHU LA BLTA'ANG DER 'CHI BA'I DUS
BYED PAR MI 'GYUR RO, ,RIGS KYI BU, DE BZHIN DU BYANG CHUB SEMS
DPA' SEMS DPA' CHEN PO 'KHOR BA NA SPYOD KYANG DE NYID DU BYIS
PA'I

SPYOD PA LA GNAS NAS YE SHES KYI SPYOD PA TSOL LO, ,CHOS YANG DAG
PAR BLANGS PAS KYANG RMONGS PAR MI 'GYUR RO, ,BYIS PA DANG LHAN
CIG TU GNAS PAS SRID PA GSUM GYI SDUG BSNGAL

NYAMS SU MYONG BAR YANG MI 'GYUR RO, ,DE BAS NA BYANG CHUB SEMS
DPA' SEMS DPA' CHEN POS BDAG BSRUNG BAR BYA'O, ,DE NAS DE'I TSE
BCOM LDAN 'DAS KYIS TSIGS SU BCAD

PA 'DI DAG BKA' STZAL TO, ,BDE BAR GSHEGS PA GANG ZHIG MCHOD BYA
DANG, ,DE LA GANG ZHIG PHYAG KYANG 'TSAL 'DOD PA, ,DES 'DIR BDE
GSHEGS SRAS RNAMS MCHOD PAR BYA, ,

'DI NI RGYAL BA RNAMS LA MCHOD PA MCHOG ,NGA YI GOS DANG LHUNG
GZED GDING BA DANG, ,MAL CHA DANG NI 'CHAGS GANG YIN PA, ,GANG
DAG BYANG CHUB DON DU BRTZON BYED PA, ,DE DAG LA NI

NGA YIS GNANG BA YIN, ,'DI LTAR MI MCHOG SANGS RGYAS THAMS CAD
KYANG, ,DE LAS NGES PAR SHIN TU BYUNG BA'I PHYIR, ,SANGS RGYAS
RNAMS LA JI LTAR MCHOD BYA BA, ,DE BZHIN DE DAG

LA YANG MCHOD PAR BYA, ,DE DANG DE DAG MGON DANG MKHAS PA STE,
,LONG BA RNAMS LA MIG KYANG SBYIN PAR BYED, ,LAM LA RMONGS PA
RNAMS KYI STON PA STE, ,'CHI BA MED PA'I PHYOGS SU


@120A *, ,'DREN PA YIN, ,GAL TE SEMS CAN RNAMS KYIS DE DAG LA,
,RTAG TU DGA' BAS LONGS SPYOD KUN BYIN YANG, ,DE DAG RNAMS KYI
DANG PO'I SEMS BRTEN PA, ,DE LA'ANG LAN

GLAN BYAS PAR MI 'GYUR RO, ,DE NAS BCOM LDAN 'DAS LA BYANG CHUB
SEMS DPA' SEMS DPA' CHEN PO BAG TSA BA MED PAR GNAS PAS 'DI SKAD
CES GSOL TO, ,BCOM LDAN 'DAS, BYANG

CHUB SEMS DPA' DE DAG GI LAS KYI SGRIB PA DE GANG GIS RNAM PAR
DAG PAR 'GYUR BA'I RNAM GRANGS 'GA' ZHIG MCHIS LAGS SAM, BKA'
STZAL PA, YOD DE, BAG TSA BA MED PAR GNAS PA, GAL TE RIG

KYI BU DE DAG RAB TU BYUNG NAS GZUNGS SNGAGS KYI GZHI DAG ZLOS
PAR BYED NA'O, ,SY'AD YA THED NA, AA DATZTSA, AA DA TZTSA BA TI,
AA N'A BI LE, AA K'E shE, AA KRI TE, AA N'A Y'U HE, AA BE, AA PA
DZI RA TE, BHA BA TU, AAm GA MI,

YU T'A DZNY'A PA, PRA KSHI BE, NI RGA TE, AU GRA HE, HU HU ME,
TZA BA LE, SA DE, SA ME, SA MA DE, YO TI, NA YO, PA RI SHO DHI,
RIGS KYI BU'AM, RIGS KYI BU MO DE DAG GIS GZUNGS SNGAGS KYI GZHI
'DI DAG BZLAS LA,

ZHAG BDUN DU 'DZIN PA MED PA DANG, 'JOG PA MED PA DANG, GZUGS MED
PA DANG, RNAM PAR RTOG PA MED PA DANG, RAB TU DANG BA MED PA
DANG, YUN RING DU 'GRO BA MED PA DANG, BYED PA MED PA DANG, GOS
PA MED PA

DANG; MNYAM PA'I SEMS DANG BRAL BA DANG, PHUNG PO LNGA DANG BRAL
BA DANG, MI BZOD PA MED PA'I TSUL GYIS SANGS RGYAS RJES SU DRAN
PA'I TING NGE 'DZIN BSGOM PAR BYA DGOS TE, DE NI DE DAG PHYOGS
BCU'I SANGS


@120B RGYAS STONG GI ZHAL MTHONG BAR BYED PA DANG, NYES PA 'CHAGS
SU 'JUG PAR BYED PA'O, ,DE NAS RIGS KYI BU DE DAG GIS RAB TU
BYUNG STE, GSANG SNGAGS KYI GZHI 'DI DAG BZLAS NAS ZHAG BDUN DU
BRTZON PAR 'DZIN PA

MED PA DANG, GZUGS MED PA DANG, RNAM PAR RTOG PA MED PA DANG, RAB
TU DANG BA MED PA DANG, YUN RING DU 'GRO BA MED PA DANG, BYED PA
MED PA DANG, GOS PA MED PA DANG, MNYAM PA'I SEMS DANG BRAL BA
DANG, PHUNG

PO LNGA DANG BRAL BA DANG, MI BZOD PA MED PA'I TSUL GYIS SANGS
RGYAS RJES SU DRAN PA'I TING NGE 'DZIN BSGOM PAR BYA DGOS TE DE
DAG NI PHYOGS BCU'I SANGS RGYAS STONG GI ZHAL MTHONG BAR BYED PA
DANG, NYES PA

'CHAGS SU 'JUG PAR BYED PA'O, ,DE NAS RIGS KYI BU DE DAG GIS RAB
TU BYUNG STE GSANG SNGAGS KYI GZHI 'DI DAG BZLAS NAS ZHAG BDUN DU
BRTZON PAR 'DZIN PA MED PA LA SOGS PAS SANGS RGYAS RJES SU

DRAN PA'I TING NGE 'DZIN BSGOMS TE, SANGS RGYAS STONG YANG MTHONG
NGO, ,LAS KYI SGRIB PA DE'ANG BSHAGS SO, ,DE NYID KYI TSE THAMS
CAD SGRUB PA'I YE SHES KYI SGO ZHES BYA BA'I GZUNGS KYANG THOB
BO, ,'KHOR BA

LAS BSKAL PA SUM CU'ANG PHYIR BSNYIL LO, ,BLA NA MED PA YANG DAG
PAR RDZOGS PA'I BYANG CHUB LAS KYANG PHYIR MI LDOG PAR GYUR TO,
,BAG TSA BA MED PAR GNAS PA, DE LA GANG RGYAL PO ZLA BAS BYIN
ZHES BYA BA GANG

GIS CHOS SMRA BA DE LA MCHOD PA BYAS PAR GYUR PA DE NI DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS TSE
DPAG TU MED PA YIN TE, DE'I TSE DE'I DUS NA RGYAL PO ZLA BAS BYIN
PAR GYUR TO, ,GANG


@121A *, ,SPOBS PA BRTZEGS PA ZHES BYA BA CHOS SMRA BA BYUNG BA
DE NI DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS MI 'KHRUGS PA YIN TE, DE'I TSE DE'I DUS NA CHOS SMRA

BA SPOBS PA BRTZEGS PA ZHES BYA BAR GYUR TO, ,GANG DAG KHYIM PA
SHING S'A LA CHEN PO LTA BU'I GZHON NUR GYUR PA BCU PO DE DAG NI
RIGS KYI BU 'DI DAG YIN TE, DE'I TSE DE'I DUS NA GANG DAG GIS
CHOS SMRA BA SPOBS

PA BRTZEGS PA DE LA 'CHAL PA'I TSUL KHRIMS KYIS GLENGS PA STE,
KHYIM BDAG SHING S'A LA CHEN PO LTA BU'I GZHON NU BCU POR GYUR
TO, ,RIGS KYI BU, DE LTA BAS NA BYANG CHUB SEMS DPA' JI LTAR GNAS
PAS

GNAS KYANG RUNG STE, BYANG CHUB SEMS DPAS SROG GI PHYIR YANG
'KHRUL PA LA LTA BAR MI BYA'O, ,DE CI'I PHYIR ZHE NA, RIGS KYI
BU, CHOS BZHI PO 'DI DAG NI BYANG CHUB SEMS DPA' RNAMS KYI BYANG
CHUB YONGS SU SPYOD PAR

BYED PA'I PHYIR RO, ,BZHI GANG ZHE NA, STONG PA NYID SGOM PA
DANG, SEMS CAN THAMS CAD LA ZHE 'DRAS PA MED PA'I SEMS DANG,
BYANG CHUB SEMS DPA' RNAMS LA RTAG TU PHAN PA NYE BAR SGRUB PA
DANG, ZANG ZING

MED PA'I SEMS KYIS CHOS SBYIN PA YANG DAG PAR BSTAN PA STE, RIGS
KYI BU, CHOS BZHI PO DE DAG NI, BYANG CHUB SEMS DPA' SEMS DPA'
CHEN PO RNAMS KYIS BYANG CHUB YONGS SU

SBYONG BAR BYED PA'O, ,DE NAS BCOM LDAN 'DAS KYIS DON DE NYID
TSIGS SU BCAD PA 'DI DAG GIS BKA' STZAL TO, ,RGYAL BAS GANG GIS
DE DAG RNAM DAG PA, ,STONG LA MOS PA LAM GYI


@121B DANG POR GSUNGS, ,DE LA RTAG TU BAG YOD GANG GNAS PA, ,DE
NI SANGS RGYAS THOB NAS 'JIG RTEN SNANG, ,SEMS CAN KUN LA RTAG TU
DANG BA DANG, ,GANG LA'ANG KVA ZHES BRJOD PAR MI

'DOD CING, ,NGA RGYAL SPANGS NAS SKYE BO RNAMS LA BZOD, ,'DI NI
SBYONG BAR BYED PA'I LAM GNYIS PA'O, ,SDUG PA'I DNGOS PO DRI MED
GANG CI'ANG RUNG, ,BYANG CHUB MCHOG BRTZON RNAMS

LA DE SBYIN ZHING, ,DE DAG LAS NI LAN 'DOD MI BYA STE, ,BYANG
CHUB RAB MCHOG GI NI LAM GSUM PA'O, ,SNYING RJE CAN GYIS NGES PAR
SKYE BO LA, ,ZANG ZING MED PAR RTAG TU CHOS SPYAN

ZHING; ;LHAG PA'I BSAM PA YIS NI SNYING BRTZE BA, ,DE BZHIN MKHAS
PAS SPYOD PA'I LAM BZHI PA'O, ,RIGS KYI BU, GZHAN YANG, BYANG
CHUB SEMS DPA' SEMS DPA' CHEN PO

GZUNGS LA SBYOR BAR BYAS PAS NI DGON PA LA BSTAN PAR BYA, CHOS
NYAN DU 'GRO BAR BYA, GOS GTZANG MA DAG BCANG BAR BYA, GCIG PU
GNAS PAR BYA, SPYOD LAM BZHIS GNAS

PAR BYA, ,CHOS SMRA BA RNAMS LA SNA TSOGS SBYIN PA BSGRUB PA'I
BSAM PA LA SBYOR BA DANG, MOS PAR BYA, DKON MCHOG GSUM LA GUS PA
DANG BCAS PAR BYA, GZHAN GYI DBANG DU MI 'GYUR

BAR BYA, YONGS SU MI SKYO BA DANG, RTAG TU BRTZON 'GRUS BRTZAMS
PA DANG, G-YO MED PA DANG, SANGS RGYAS RJES SU DRAN PA DANG MA
BRAL BA DANG, MI DMIGS PA DANG, MTSAN MA MED PA LEGS


@122A *, ,PAR BSGOM PA DANG, JI SKAD SMRAS PA DE BZHIN DU BYED
PAR BYA, SANGS RGYAS LA GSOL BA GDAB PAR MOS PAR BYA, NYES PA
BSHAGS PA DANG, RJES SU YI

RANG BA DANG, YONGS SU BSNGO BA LA MKHAS PAR BYA, MA BRTAGS PA'I
SPYOD LAM DU MI BYA, MI SKRAG PA DANG, STON PA DANG, BLA MA LA
GNAS BCA' BAS GNAS PAR BYA'O, ,MTHUN PAR

'DZIN PAR BYA'O, ,CHOS DE DAG LA YONGS SU MI SKYO BAS BSTEN PAR
BYA'O, ,BCOM LDAN 'DAS KYIS CHOS KYI RNAM GRANGS 'DI BSHAD PA NA
SROG CHAGS SKU MKHRI NI SNGON SEMS MA

BSKYED PA LAS BYANG CHUB TU SEMS SKYES SO, ,SROG CHAGS LNGA STONG
NI CHOS RNAMS LA CHOS KYI MIG RDUL MED CING DRI MA DANG BRAL BA
RNAM PAR DAG GO ,BYANG CHUB SEMS DPA' SUM

KHRI NI MI SKYE BA'I CHOS LA BZOD PA SKYES SO, ,CHOS KYI RNAM
GRANGS 'DI THOS PA NI BYANG CHUB SEMS DPA' SEMS DPA' CHEN PO GCES
SPRAS BYED PA'O, ,GANG GIS BSKAL PA GANGG'A'I

KLUNG GI BYE MA SNYED DU STONG GSUM GYI STONG CHEN PO'I 'JIG RTEN
GYI KHAMS RIN PO CHE SNA BDUN GYIS BKANG NAS DKON MCHOG GSUM LA
SBYIN PA BYIN PAR BYED LA GANG ZHIG CHOS KYI RNAM

GRANGS 'DI NYAN PAR BYED NA, DE NI DE DAG LAS MCHOG TU BKRABS
PA'O, ,GANG ZHIG BSKAL PA STONG DU SHES RAB KYI PHA ROL TU PHYIN
PA MA GTOGS PAR PHA ROL TU PHYIN PA LNGA LA


@122B SPYOD PAR BYED LA, GANG ZHIG CHOS KYI RNAM GRANGS 'DI NYAN
PAR BYED NA 'DI NI DE DAG LAS MCHOG TU BKRABS PA'O, ,GANG ZHIG
SANGS RGYAS STONG LA SNGA DRO DANG, NYI MA PHYED DANG NGA, PHYE
MA RED

KYI DUS SU BSNYEN BKUR BYED, GUS PAR BYED, RJED PAR BYED, MCHOD
PAR BYED LA, GANG ZHIG CHOS KYI RNAM GRANGS 'DI NYAN PAR BYED NA,
'DI NI DE DAG LAS MCHOG TU BKRABS PA'O, ,

RIGS KYI BU DAG ,DE LTA BAS NA CHOS KYI RNAM GRANGS 'DI BSRUNG BA
DANG, BCANG BA DANG, BKLAGS PA DANG, BSTAN PA DANG, YI GER BRI
BAR BYA BA'I PHYIR KHYED CAG LA GTAD KYI, NGA'I BSTAN PA

'DI LUS DANG, SROG YONGS SU GTANG BA DANG, YANG BSNGO ZHING YONGS
SU BSRUNG BAR BYA'O, ,BCOM LDAN 'DAS KYIS DE SKAD CES BKA' STZAL
NAS, BYANG CHUB SEMS DPA' BAG TSA BA

MED PAR GNAS PA DANG, BYANG CHUB SEMS DPA' DE DAG DANG, DGE SLONG
DE DAG DANG, THAMS CAD DANG LDAN PA'I 'KHOR DE DANG, LHA DANG, MI
DANG, LHA MA YIN DANG,

DRI ZAR BCAS PA'I 'JIG RTEN YI RANGS TE, BCOM LDAN 'DAS KYIS
GSUNGS PA LA MNGON PAR BSTOD DO, ,'PHAGS PA SANGS RGYAS MI SPANG
BA ZHES BYA BA THEG PA CHEN PO'I

MDO RDZOGS SO,, ,,RGYA GAR GYI MKHAN PO DZIN MI TRA DANG, PRA
DZNY'A BARMA DANG, ZHUS CHEN GYI LO TZ'A BA BANDE YE SHES SDE LA
SOGS PAS BSGYUR CING ZHUS TE GTAN LA PHAB PA,, ,,