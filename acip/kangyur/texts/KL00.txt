@428B RGYA GAR SKAD DU, A'ARYA AA BHI shINYTZA NI

N'A MA DHA n'I, BOD SKAD DU, 'PHAGS PA DBANG BSKUR BA ZHES BYA
BA'I GZUNGS, SANGS RGYAS DANG, BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG

GIS THOS PA DUS GCIG NA, BCOM LDAN 'DAS MNYAN YOD NA RGYAL BU
RGYAL BYED KYI TSAL MGON MED ZAS SBYIN GYI KUN DGA' RA BA NA DGE
SLONG GI DGE 'DUN CHEN PO DANG,

BYANG CHUB SEMS DPA' GRANGS MED PA, SNGON GYI RGYAL BA LA LHAG
PAR BYA BA BYAS PA RNAMS DANG THABS GCIG TU BZHUGS TE, DE NAS
BCOM LDAN 'DAS KYIS TSE DANG LDAN PA

SH'A RI'I BU LA BKA' STZAL PA, SH'A RI'I BU, KHYOD KYIS 'DE LTA
STE, BYANG CHUB SEMS DPA'I MA DANG, BYANG CHUB SEMS DPA'I SNGON
GYI SPYOD PA DANG, BDEN PA'I SMON LAM DANG,

BYANG CHUB SEMS DPAS YONGS SU BZUNG BA DANG, BYANG CHUB SEMS
DPA'I CHOS 'DI DAG SGOMS SHIG, STON CIG, 'DI LTA STE, GZUNGS KYI
CHOS KYI RNAM GRANGS SO, ,DE

NAS TSE DANG LDAN PA SH'A RI'I BUS BCOM LDAN 'DAS LA 'DI SKAD CES
GSOL TO, ,BCOM LDAN 'DAS, GZUNGS NI, YUL LA MI GNAS, PHYOGS NA MI
GNAS NA, BCOM


@429A *, ,LDAN 'DAS, GZUNGS ZHES BGYI BA LA, BCOM LDAN 'DAS,
GZUNGS ZHES BGYI BA 'DI'I TSIG GI DON GANG LAGS, DE SKAD CES GSOL
PA DANG, BCOM

LDAN 'DAS KYIS TSE DANG LDAN PA SH'A RI'I BU LA 'DI SKAD CES BKA'
STZAL TO, SH'A RI'I BU, LEGS SO LEGS SO, SH'A RI'I BU, KHYOD 'DI
LTAR THEG PA CHEN PO LA YANG DAG

PAR ZHUGS PA DANG, THEG PA CHEN PO LA MNGON PAR BRTZON PA DANG,
THEG PA CHEN PO LHAG PAR BYED PA DANG, KHYOD GZUGS YUL NA MI
GNAS, PHYOGS NA MI GNAS PAR

STON PA YANG LEGS SO, ,DE CI'I PHYIR ZHE NA, SH'A RI'I BU, GZUNGS
NI, CHOS NYID KYIS 'DAS PA DANG, MA 'ONGS PA DANG, DA LTAR BYUNG
BA MA YIN TE, SH'A RI'I BU, GZUNGS NI,

'DAS PA ZHES MI 'CHAD, MA 'ONGS PA ZHES MI 'CHAD, DA LTAR BYUNG
BA ZHES MI 'CHAD, DNGOS POR MI 'CHAD, DNGOS PO MED PAR MI 'CHAD,
MTSAN MA DANG, MTSAN

MA MED PAR MI 'CHAD, CHOS GANG SKYE BA'I PHYIR RAM, 'GAG PA'I
PHYIR MI 'CHAD MOD KYI, SH'A RI'I BU, 'ON KYANG BYANG CHUB SEMS
DPA' LA PHAN PAR BZHED PA'I PHYIR

CHOS STON TE, GANG 'DI CHOS KYI RNAM GRANGS KYI GZUNGS NI, GZUNGS
MED PAR BYA BA'I LAM DU GYUR PA, RIGS PA'I STOBS KYIS GNAS PA,
SANGS RGYAS KYI YON


@429B TAN; SANGS RGYAS KYI LHAG PAR BYA BA SGRUB PA, SANGS RGYAS
KYI TSUL KHRIMS, SANGS RGYAS KYI BSDUS PA, SANGS RGYAS KYI MTSAMS
SBYOR BA, SANGS RGYAS 'BYUNG BA'O, ,DE NAS TSE

DANG LDAN PA SH'A RI'I BUS BCOM LDAN 'DAS LA 'DI SKAD CES GSOL
TO, ,BCOM LDAN 'DAS, GANG LA GNAS SHING GZUNGS DE THOB NA, BYANG
CHUB SEMS DPA' BLA NA MED PA

YANG DAG PAR RDZOGS PA'I BYANG CHUB BA LAS PHYIR MI LDOG PAR
'GYUR BA DANG, DAM BCA' BA BZANG BA DANG, CHOS LA MI GNAS PA
DANG, BDAG THE TSOM MA MCHIS PA DANG, SLOB

DPON MA MCHIS PA DANG, RANG GI LAM LA GNAS PA BCOM LDAN 'DAS KYIS
BSHAD DU GSOL, BDE BAR GSHEGS PAS BSHAD DU GSOL, BCOM LDAN 'DAS
KYIS BKA'

STZAL PA; SH'A RI'I BU, LEGS SO LEGS SO, ,SH'A RI'I BU, GZUNGS
THOB PA'I BYANG CHUB SEMS DPA' NI, SANGS RGYAS NYID DU BRJOD DO,
,SH'A RI'I BU, GANG LA LA ZHIG BYANG

CHUB SEMS DPA' GZUNGS THOB PA LA BSTI STANG BYED DAM, BLA MAR
BYED DAM, RIM GROR BYED DAM, MCHOD NA, DES SANGS RGYAS THAMS CAD
LA BSTI STANG BYAS PAR 'GYUR RO,,

GANG DAG GIS GZUNGS 'DI THOS PA DANG, GANG DAG MOS PA DE DAG
KYANG SANGS RGYAS JI LTA BA DE BZHIN DU MCHOD PA'I 'OS SU 'GYUR
ZHING, BYANG CHUB KYI SEMS DANG MI 'BRAL


@430A *, ,BAR 'GYUR RO, ,SH'A RI'I BU, GZUNGS NI, 'DI LTA STE,
SANDHA RA n'I, AUTTA RA nI, SAN PRA TIshthI TE, AUTTA MA SU PRA
TIshthI TE, BI DZ YA BA LA, SARBA PRA TI DZNY'A, AA HA

RA DZNY'A NA PA TI, AUTPA DA NI, BI NI M'A N'I AA BHI shINYTZA
NI, AA BHI BHA HA RA, SHU BHA BA TI, AA NI SHRI TA, BA HU KU BHA,
AA BHI PA TZA, SH'A RI'I BU, 'DI DAG NI, DBANG BSKUR PA ZHES BYA

BA'I GZUNGS KYI CHOS KYI MING RNAMS TE, 'DAS PA RNAMS DANG, MA
'ONGS PA RNAMS DANG DA LTAR BYUNG BA RNAMS DANG LEGS PAR GNAS PA
RNAMS BYANG CHUB SEMS DPA'

GANG GIS LEGS PAR BZUNG STE 'CHAD PA DE, MYUR DU MNGON PAR RDZOGS
PAR 'TSANG RGYA BAR BYA BA'I PHYIR BSKAL BA BRGYA DANG, BSKAL PA
STONG DAG TU SMON LAM GYIS ZAD

PAR BYED PAR MI 'GYUR, DE LA MTSON GYIS MI TSUGS PAR 'GYUR, ME
DANG SROG CHAGS MI SRUN PA RNAMS KYIS MI TSUGS PAR 'GYUR RO, ,DE
CI'I PHYIR ZHE NA, 'DI LTAR SH'A

RI'I BU; GZUNGS 'DI NI, 'DAS PA'I SANGS RGYAS RNAMS KYI YUM MO,
,SH'A RI'I BU, RIGS KYI BU'AM, RIGS KYI BU MO GANG LA LAS STONG
GSUM GYI STONG CHEN PO'I GRANGS,

MED PA BCU MTHAR CHAGS SU GANG BA'I SANGS RGYAS RNAMS LAN BZA'
DANG, ZHAL ZAS BZANG POS BSKAL PA GRANGS MED PAR DBUL BA BYAS PA
BAS, RIGS KYI BU'AM


@430B RIGS KYI BU MO GZHAN GANG GIS GZUNGS 'DI LAS THA NA TSIG
GCIG TZAM BZUNG BA DE PAS BSOD NAMS CHES MANG DU BSKYED DO, ,DE
CI'I PHYIR ZHE NA, SH'A RI'I BU ,DBANG BSKUR

BA'I GZUNGS 'DI NI, SANGS RGYAS KYI YUM YIN PA'I PHYIR RO, ,BCOM
LDAN 'DAS KYIS DE SKAD CES BKA' STZAL NAS DGE SLONG DE DAG DANG,
BYANG CHUB SEMS DPA' DE DAG

DANG, LHA DANG, MI DANG, LHA MA YIN DANG, DRI ZAR BCAS PA'I 'JIG
RTEN YI RANG STE BCOM LDAN 'DAS KYIS GSUNGS PA LA MNGON PAR BSTOD
DO, ,'PHAGS PA DBANG BSKUR

BA ZHES BYA BA'I GZUNGS RDZOGS SO,, ,,RGYA GAR GYI MKHAN PO DZIN
MI TRA DANG, D'A N'A SH'I LA DANG, ZHU CHEN GYI LOTZTSA BA BANDHE
YE SHES SDES BSGYUR CING ZHUS TE SKAD GSAR

BCAD KYIS KYANG BCOS NAS GTAN LA PHAB PA,