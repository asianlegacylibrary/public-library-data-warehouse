@234B ,,RGYA GAR SKAD
DU, SHR'I BADZRA TZAndA TZATTA GU HYA TANTRA AUTTA RA, BOD SKAD
DU,

DPAL RDO RJE GTUM PO THUGS GSANG BA'I RGYUD PHYI MA, DPAL RDO RJE
GTUM PO LA PHYAG 'TSAL LO, ,DE NAS BRGYA BYIN LHA'I DBANG POS
GSOL PA, KYEE, BCOM LDAN 'DAS NYID KYI SKU GSUNG

THUGS KYI GSANG BA'I BSTAN PA DAM PA'I DBANG JI LTA BA'I GSANG BA
DAM PA MDZAD DU GSOL, DE SKAD CES GSOL BA DANG, CHOS KYI DBYINGS
RNAM PAR DAG PA'I NGANG LAS MA H'A TZAndA KRO


@235A *, ,DHI H'Um; ZHES GSUNGS PAS, G-YON DU KHRO MO GTUM CHEN
MO, ,MTHING NAG CHEN MO 'JIGS TSUL CAN, ,DBU SKRA KHAM PA GYEN
BRDZES MA, ,SPYAN DMAR

SDANG MIG BGRAD PA'I TSUL, ,MCHE GTZIGS KHRO GNYER SPYAN GSUM MA,
,PHYAG G-YAS DRIL 'DZIN GTZO LA 'KHYUD, ,G-YON PA THOD KHRAG GTZO
LA STOB, ,ZHABS GNYIS GTZOL

DGYES TSUL 'KHRIL, ,HI HI DGYES DANG HA LA'I SGRAS, ,THAMS CAD
G-YO ZHING BRLAG PAR BYED, ,DUR KHROD RGYAN LDAN ME DPUNG NANG,
,SKU LA 'KHRIL BA'I TSUL DU BZHUGS, ,DE NAS BCOM

LDAN DGYES CHEN PO, ,DGYES PA'I TING 'DZIN LA GNAS PAS, ,NYID KYI
MKHA' LA H'Um AOm LDAN, ,NOR BU DANG NI RDO RJER LDAN, ,RDO RJE'I
RTZE MO'I SBUBS MAR PHAt, ,YUM GYI GSANG BAR PA

TRA LDAN; ;PADMA DANG NI ZE 'BRUR LDAN, ,MA LAS NYI MA'I DKYIL
'KHOR LO, ,DPAL RDO RJE GTUM PO THUGS GSANG BA'I RGYUD PHYI MA
LAS, YUM RNAM PAR 'PHRUL BA DANG, MKHA' GSANG

RAB TU LDAN PA'I LE'U STE DANG PO'O,, ,,DE NAS LHA'I DBANG POS
GSOL PA, BCOM LDAN 'DAS, BDE RDZOGS GANGS LAGS BSHAD DU GSOL ZHES
ZHUS PAS, BCOM LDAN 'DAS

BDE RDZOGS CHEN PO'I TING NGE 'DZIN LA SNYOMS PAR ZHUGS NAS 'KHOR
LO BDE RDZOGS ZHES BYA BA BKA' STZAL PA, NYON CIG LHA YI DBANG PO
MCHOG ,BDE SKYONG 'KHOR LO SUM CU


@235B GNYIS; ;DUNG DANG KUN DA LTA BUR GNAS, ,MI SHIGS H'Um NI
KHA 'OG BLTAS, ,MGRIN CHEN LONGS SPYOD 'DAB BCU DRUG ,DBUS NA
GSER ZHUN LTA BU MAm, ,YA BA RA LA KHA DOG BZHI, ,

PHYOGS BZHI 'DAB MA BZHI NA GNAS, ,CHOS KYI 'KHOR LO 'DAB BRGYAD
DE, ,H'Um MUm DBUS TE PHYOGS MTSAMS NA, ,AOm KRO DHI HA MAm LAm
PAm TAm, ,SPRUL PA'I 'KHOR LO DRUG CU BZHI, ,DBUS

NA AOm DKAR DE BZHIN DU'O, ,ME YI 'KHOR LO GRU GSUM RAm, ,RLUNG
NI GZHU 'DRA BA DAN CAN, ,DZA NYA PHAt DANG RAm LDAN PA'O, ,DBAB
DANG BSKYIL BA'I SBYOR BA YIS, ,SHIN TU SNOD LDAN

DAM PA LA, ,SRIN MTHEB LCES BLANG DBUGS KYIS DRANG, ,BYIN RLABS
BYAS PA'I SHES RAB MA, ,RANG LUS THABS LDAN GTAD PA DANG, ,BDE BA
DANG NI BDE BA CHE, ,SHIN TU BDE CHEN BDE

MCHOG YIN, ,DPAL RDO RJE GTUM PO THUGS GSANG BA'I RGYUD PHYI MA
LAS, ,'KHOR LO BDE RDZOGS KYI LE'U STE GNYIS PA'O,, ,,DE NAS
LHA'I DBANG POS GSOL PA, BCOM LDAN

'DAS; SEMS CAN DON DU BYIN RLABS MTHU, ,SNGAGS KYI MTHU RNAMS
BKA' STZOL CIG ,CES GSOL PA, NYON CIG LHA'I DBANG PO, SNGON CHAD
ZNGA LA DE BZHIN GSHEGS PA THAMS

CAD KYIS GSANG BA'I MDZOD 'DZIN PAR DBANG BSKUR TE, DA LTAR NGAS
KHYOD LA BSHAD PAR BYA'O, ,'DI NI, KLU THAMS CAD 'JOMS PAR BYED
PA'O, ,NYI MA SA SLA LA NAm, N'A GA KUN ZHI,


@236A *, ,TZITTA MU LING NAm, BZLOG BYER, N'A GA SHIG ,N'A GA
BZLOG ,N'A GA BYER, N'A GA DA HA DA HA M'A RA YA PHAt, N'A GA HA
NA HA NA, M'A RA YA PHAt, GSANG BA GSANG BA'I MDZOD

'DZIN PA'I, ,SNGAGS DES KLU RNAMS BRLAG PAR BYED, ,RDZAS SU BSTAN
PA 'DI LTA STE, ,RTZA BA DANG NI SKYABS SU BCAS, ,LCE POG NAG PO
RGYA TSIL DANG, ,MGO GNYIS PA'I DRA MA GHA DHA, ,

SA YI DRI DANG RNAM LNGA'O, ,GDUG PA THAMS CAD 'JIL BAR BYED,
,SHU DAG TSIL CHEN RVA GZHOB DANG, ,DRI CHEN DRI CHU RMA BYA'I
MDONGS, ,BYUG DANG BDUG PAR BYA BA'O, ,MU ZI GLA RTZI

DRI CHEN DANG, ,ZHUN CHEN DRI CHU SBYAR BA RNAMS, ,LTOR BTANG
GDON RNAMS RANG ZHIR 'GYUR, ,'DIS NI RANG NYID SRUNG BAR BYED,
,N'A GA SHA TI DU NA DZIBS, N'A GA TZI TA NAm, N'A GA NI RA RBUD

SH'ANTIm SHA DU RTZUBS, N'A GA A'A RO LI KA SHAMS, N'A GA DUN
DUN, GYEN GYEN, N'A GA SHA TI, YA YA, TSUBS TSUBS DU SHA RBUD,
DPAL RDO RJE GTUM PO THUGS GSANG BA'I RGYUD PHYI MA

LAS, KLU THAMS CAD BRLAG PAR BYED PA'I LE'U STE GSUM PA'O,, ,,DE
NAS BCOM LDAN 'DAS 'JIG RTEN GSUM RNAM PAR 'CHING BAR BYED PA'I
TING NGE 'DZIN LA SNYOMS

PAR ZHUGS NAS 'JIG RTEN 'CHING BYED KYI SNGAGS GSUNGS PA, AOm AE
KA YA MA, HE KA YA MA, HRI MA YA MA, SARTZA TZITTA GZER THUN
BIGHN'Am ZHES GSUNGS MA THAG TU SRID PA'I RTZE MO NAS


@236B MNAR MED PA LA THUG PA YAN CHAD SEMS RNAM PAR MYOGS TE LUS
RI MO BZHIN G-YO BA MED PAR BCINGS PAR GYUR TO, ,DE NAS DPUNG
RNAM PAR ZLOG PA ZHES BYA BA'I TING NGE 'DZIN

LA SNYOMS PAR ZHUGS TE DPUNG ZLOG BYED KYI GSANG SNGAGS GSUNGS
PA, AOm AE KA YA MA HE DU NA RAKshA HE DUN, H'Um DZA H'Um, YA MA
TZITTA SHA MA, SHA TRUm STAMBHA YA NAm DHRi KA RBAD CES GSUNGS

PAS 'JIG RTEN GYI KHAMS THAMS CAD 'KHRUGS SHING DREGS PA CAN
THAMS CAD RDZA MKHAN GYI 'KHOR LO BSKOR BA BZHIN GYUR TE MYOS PAR
GYUR TO, ,DPAL RDO RJE GTUM PO THUGS

GSANG BA'I RGYUD PHYI MA LAS, 'JIG RTEN BCING ZLOG GI LE'U STE
BZHI PA'O,, ,,DE NAS BCOM LDAN 'DAS KHYUNG RNAM PAR SPRO BA ZHES
BYA BA'I TING NGE 'DZIN LA SNYOMS PAR ZHUGS

NAS KHYUNG LAS LA GZUD PA ZHES BYA BA'I GSANG SNGAGS GSUNGS PA,
GRANG TI TIG TIG ,GRA TA BRAG SHI TA TA LE HE DU H'Um PHAt, DE
NAS YANG SHA TR'Um 'BA' ZHIG BA BSAD PA THUN MONG MA YIN PA'I

TING NGE 'DZIN LA SNYOMS PAR ZHUGS TE RDO RJE DRAG PO THOG 'BAB
CES BYA BA'I SNGAGS GSUNGS PA, AOm M'A RA nA SOD SOD, M'A RA nA
BYING BYING, M'A RA nA RMUGS RMUGS, M'A RA nA HA LA HA LA, M'A

RA nA DUN DUN, MYOGS MYOGS, BYING BYING THUM RI LI LI RBAD DZA
DZA, N'A GA LA SOGS SHA TR'Um SBYAR, ,ZHES GSUNGS SO, ,DPAL RDO
RJE GTUM PO THUGS GSANG BA'I RGYUD PHYI MA LAS, BSAD PA


@237A *, ,SNGAGS KYI LE'U STE LNGA PA'O,, ,,DE NAS YANG LHA'I
DBANG POS GSOL PA, GDUG PA CAN TSAR GCAD PA'I LAS KHYAD PAR CAN
BKA' STZAL DU GSOL ZHES

GSOL PAS, BCOM LDAN 'DAS KHYUNG SGROL BYED GSANG BA ZHES BYA BA'I
TING NGE 'DZIN LA SNYOMS PAR ZHUGS NAS RAB TU GSANG SNGAGS BKA'
STZAL BA, AOm TADYA TH'A, AOm tA KI TZA TI,

GURYA LA, GHYU LI, MI LI SHA SHA GHYU GHYU, SHA DA TI PI RI TI,
H'Um YA H'Um YA, H'Um TU TI SV'AH'A, 'BRAS DANG SO BA NAS NAG
DANG, ,AA RU RA RNAMS ZHIB BTAGS TE, ,DGU DANG BCU GCIG

BSGRUB PAR BYA, ,MKHA' LDING SGO NGA SNGAGS KYIS BSKOR, ,'GRAM DU
BZHAG LA BSGRUB PAR BYA, ,M'A RA nA SOD, M'A RA nA BYING BYING,
M'A RA nA MUGS MUGS, M'A RA nA HA NA HA NA, M'A RA

nA DU NA DU NA, HA LA HA LA, MYOS MYOS, BYING BYING, THUM RI LI
LI DZA DZA, DE NAS GTOR MA DBUL BAR BYA, ,BA LIm TA KH'A HI KH'A
HI, GRiHnA GRiHnA, MAH'A RAG SI PA TO, ,SA MA YA SV'AH'A,

GSOL BA GDAB CING 'PHRIN LAS BCOL, ,GLA RTZI SHING KUN SHA CHEN
DANG, ,LCE POG NAG PO SHA RI RA, ,BYI KU STAG GI SDER MO RNAMS,
,RAS SU BTUM NAS LUS LA BCANG, ,AOm NYI MA

SA SLA LA NAm, GHU NI ZHI TZI TA GHU LI N'Am, TZITTA MU DRA ZLOG
BYER, TZITTA GU LI N'Am, YA KHRA N'A GA ZLOG ,N'A GA SHIG ,N'A GA
MGO LA N'Am, HA PA SA KHRE, RTAG TU STOM CHANGS GTOR MAS MCHOD,
,ZHI BAS


@237B DUG DBYUNG BYAD KYANG DGROL, ,RTZA BA'I DKYIL 'KHOR PHYOGS
BZHI RU, ,N'A GA'I GZUGS BRIS DUG CAN BZHAG ,TSON SKUD SPRUL
BSGOMS BCINGS BA DE, ,SPU GRI 'BAR BAS GTUBS SHING

DBYE, ,RI RAB CHEN PO'I PHYOGS BZHI NA, ,DUG BZHI LAS SKYES RIGS
BZHI'I KLU, ,SA CHU ME RLUNG DUG BZHI'I BDAG ,BCINGS PA DGROL
CING DUG DBYUNG PHYIR, ,DUG THUB SGRO LA KHYUNG BSAM PHYIR,

DUG BYA BA RANG RANG GNAS SU GTANG, ,BDEN PA BDAR ZHING TING
'DZIN GSAL, ,DPAL RDO RJE GTUM PO THUGS GSANG BA'I RGYUD PHYI MA
LAS, RAB TU GSANG BA'I LE'U STE DRUG PA'O,, ,,DE NAS

BCOM LDAN 'DAS BDUD RTZI 'BYUNG BA ZHES BYA BA'I TING NGE 'DZIN
LA SNYOMS PAR ZHUGS NAS BDUD RTZI MCHOG BKA' STZAL BA, RIN CHEN
BUM PA TSAD LDAN LA, ,DRI YI RGYAL PO LA SOGS LNGAS, ,

PHYUGS LA POG NAG DUD PAS BDUG ,RTZI LDAN 'O MA 'BRAS DANG NAS,
,TIL DKAR DANG NI AA RU RA, ,BA RU RA DANG SKYU RU RA, ,MNGAR
GSUM KLU SMAN SNA TSOGS DANG, ,TZANDAN LA SOGS

DRIR SBYAR BA'I, ,CHU DKAR LCUG MA 'O MA CAN, ,KHA RGYAN BYAS TE
MGUL BA YANG, ,DAR RAS SNGON POS BCINGS BYAS LA, ,MAndAL GTZANG
MA'I STENG DU BZHAG ,LHA YI NGA RGYAL LDAN PA YIS, ,

DRI LCAG SBU GUR MCHU BCUGS TE, ,DBUGS MA SHOR BAR RAB TU BSNAG
,SENG LDENG PHUR PA SOR BRGYAD DANG, ,SNGAGS KYI MDA' MCHOG LA
YANG BSNAG ,BUM PA LA SNGAGS 'BUM


@238A *, ,TSAR RE; ;BTON NAS SNYING RJE'I YUL LA BKRU, ,KHONG DU
BTANG NA GROL BAR 'GYUR, ,DPAL RDO RJE GTUM PO THUGS GSANG BA'I
RGYUD PHYI MA LAS, BDUD RTZI BUM KHRUS

KYI LE'U STE BDUN PA'O,, ,,DE NAS YANG BDUD RTZI BUM PA KHROL BU
LA SGRUB PA GSUNGS PA, NYON CIG LHA YI DBANG PO GTZO, ,TING 'DZIN
GSANG BAR SGRUB PA NI, ,DZ'A TI PHA LA NAS

SNGON MO; ;'BRAS DANG SO BA MA GI TA, ,TING 'DZIN BZHU BTUL BYAS
TE BSGRUB, ,DE LA BRTAGS BYUNG PHYE MAR BSGRUB, ,BYUGS NAS DRI
CHUS SKYO MAR SBYAR, ,ZHUN CHEN SBYAR TE KHONG DU BTANG, ,BUM

PA'I CHU LA LCAGS SPUG BSNGAGS, ,MCHOD DANG TING 'DZIN BRTZON PAR
BYA, ,BUM CHUS KHRUS BYA LDE GUS BYUG ,SKYO MA ZHU CHEN KHONG DU
GTANG, ,DPAL RDO RJE GTUM PO THUGS GSANG BA'I RGYUD PHYI MA LAS

BUM PA KHROL BU PHYE MA DANG, LDE GU DANG, KHONG DU GTANG BA'I
LE'U STE BRGYAD PA'O,, ,,DE NAS LHA'I DBANG PO LA BKA' STZAL PA,
NYON CIG LHA YI DBANG PO DAG ,GDUG PA'I DUG LA

RNAM MANG YANG, ,BSDUS NA RNAM PA GNYIS YOD DE, ,MNGON SUM DUG
DANG RKU DUG STE, ,RKUN THABS DUG NI BZLOG PAR DKA', ,GDUG CAN
NYON MONGS GSUM LDAN TE, ,GTI MUG CHE BAS BYOL ZONG

RIGS; ;'DOD CHAGS CHE BAS DBRAL BAR DKA', ,SHIN TU ZHE SDANG CHE
BAS KYANG, ,DUG NI RKUN THABS DAG TU GTONG, ,DE PHYIR SLAR YANG
LDOG PAR BYED, ,PHRAG DOG CHE BAS RANG RTEN LA, ,GZHAN GYIS


@238B GCES NA GZHAN LA GNOD, ,RKUN THABS DUG GI MTSAN NYID KYANG,
,THABS SHING GDUG PA'I DUG GLOD KYANG, ,BAR BAR SKABS SU LDANG
BAR BYED, ,DE ZLOG THABS NI SHIN TU'ANG DKA', ,DE YI ZLOG

THABS DAM PA 'DI, ,NGAS BSTAN PA LA THE TSOM DU, ,GANG ZHIG BYED
PAR GYUR BA DE, ,NAM YANG 'GRUB PAR MI 'GYUR TE, ,GRUB KYANG YAL
BAR 'GYUR BA YIN, ,DE NAS LHA YI DBANG PO DAG ,THE TSOM MED

PAR NGES PAR BYOS, ,TZANDAN DMAR POS GTZOR BYAS TE, ,N'A GA GE
GSAR MA GHI TA, ,RGYA TSIL RGYA MTSO'I WU BA DANG, ,PHAG RGOD DAG
GI SHA DAG STE, ,YANG NA RGYA TSIL MA GI TA, ,PHAG RGOD SHA DANG
SBYAR BYAS TE, ,

LCAGS SNOD NANG DU LCAGS KYIS PHUR, ,'BUM PHRAG GSUM DU BSNYEN
BYAS NAS, ,SGRUB PAS DKAR GSUM GZHAN MI RTEN, ,'O MA SO LA CHUS
LUS BKRUS TE, ,NYA LA GNAS DRUG THIG LE BYA, ,MKHUR

TSOS GNYIS DANG DPRAL BA DANG, ,SNYING GA LKOG MA LAG MTHIL
GNYIS, ,THIG LE TSON GANG BA RE BYA, ,LTE BA PUS MO GSANG GNAS
SU, ,MA GHI TA NYID 'BA' ZHIG BYUG ,THIG LE RE LA NYI SHU GCIG
,DE

LTAR LO GCIG BAR DU BYA, ,GANGS RI LA NI NYI MA BZHIN, ,DPAL RDO
RJE GTUM PO THUGS GSANG BA'I RGYUD PHYI MA LAS, RKUN THABS KYI
DUG ZLOG PA'I LE'U STE DGU PA'O,, ,,DE NAS LHA'I DBANG

POS GSOL BA, KYE MA KHRO BDAG RDO RJE 'DZIN, ,GDUG PA'I DUG GI
MTSAN NYID GANG, ,BZLOG DANG MI BZLOG JI LTA BU, ,KHRO BDAG CHEN
POS BSHAD DU GSOL, ,ZHES GSOL BAS, BCOM LDAN 'DAS


@239A *, ,KYIS BKA' STZAL PA, DGA' BAS NYON CIG LHA YI DBANG PO
KHYOD, ,BSNYEN DANG SGRUB BRTAGS DANG GNOD PA RTOGS, ,LCAGS ZANGS
MI DANG GCER BU BUM PA THOGS, ,

BA GLANG NYA LCI BAS ZAS SU ZA BA DANG, ,MI CHEN 'BAR DANG ZAB PA
'DZUGS PA DANG, ,BSKYED SHING 'DZUGS DANG NYI MA SHAR BA DANG,
,BZANG BA YI NI RTAGS SU SHES PAR BYA, ,NYI MA NUB DANG NAM

SROS THUR LA BABS, ,BTZON DU BZUNG NAS MI THIG KHUR BSKUR DANG,
,SGRUB PO GZHAN YUL 'GRO BA NGAN PA'I RTAGS, ,LUNG PA DANG NI
BSKAMS NAS CHU BYUNG DANG, ,NYA SPRUL SA RLUNG GSOD DANG 'TSOD

PA DANG, ,RID DANG SKEM PA DE DAG KHRI LA 'DUG ,GCER BU SPYI
BCINGS TSOGS KYIS SEMS CAN GSOD PA MTHONG, ,'JIGS PA'I CHU MIG
BSKAMS DANG RTAG TU NOR BU RGYU, ,SBAL SBRUL ZAS

SU ZA DANG KHYI SPYANG GSOD LA SOGS, ,BZANG BA YI NI LTAS SU YANG
DAG SHES PAR BYA, ,CHU NANG CHUD DANG SPAL SBRUL LUS LA 'JUG ,DE
DAG PHYI BZHIN DU NI 'BRANG BYED ZHING, ,SBRANG BU MCHU RING LA

SOGS LUS LA ZA, ,BA GLANG MA HE'I TSOGS KYIS GDUNG NAS 'DED PA
DANG, ,KHYI SPYANG TSOGS KYIS GZUGS DANG 'DAM DU TSUD, ,'PHAG
SENG BU CHUNG LA SOGS STON PA NGAN, ,GNOD PA'I

RTAGS SU GTING RING GROG PO RU, ,MI SHONG BZHIN DU PHYIN DANG
SLAR MI THAR, ,RI BRAG DOG MO LUNG DANG PHU RDUGS DANG, ,LHA
KHANG GNAS KHANG HRUL POR MI SHONG BZHIN, ,SGO LA 'DZUL NAS SLAR
YANG


@239B YANG MI 'THON DANG, ,CHU NGAN MTSO DANG LU MA NYA SPRUL
SOGS, ,PHAG PA BA GLANG MA HE LA SOGS TE, ,SHIN TU YID DU MI 'ONG
GZUGS MANG STON, ,RI GZAR MI THAR LCE SPYANG TSOGS KYIS 'DED, ,DE
DAG

GNOD RTAGS LUS KYIS NYAMS MYONG YANG, ,NUL BA DANG NI GLU DANG
CHANG LA DGA', ,NAD DANG NYAMS LCI YAN LAG NA BA DANG, ,SHA NI
'GUL 'PHRIG SHU G-YAN SHA BKRA DANG, NGO LHOG SHA RO SKABS SU

ZUG GZER CHE, ,DE DAG GNOD PA'I RTAGS SU SHES PAR BYA, ,DPAL RDO
RJE GTUM PO THUGS GSANG BA'I RGYUD PHYI MA LAS, BSNYEN SGRUB KYI
LTAS DANG, GNOD RTAGS BSTAN PA'I LE'U STE BCU

PA'O;; ;;DE NAS LHA'I DBANG POS GSOL PA, KYE BCOM LDAN 'DAS, SEMS
CAN GYI LUS LA GDUG PA'I DUG LUS LA SLEB PA'I MTSAN NYID BSHAD DU
GSOL, ,DE SKAD CES

GSOL PAS, BCOM LDAN 'DAS KYIS BKA' STZAL PA, SHA MTHANGS BAR DU
SLEB PA'I DUG ,RTAG TU SNYING YANG MI DGA' ZHING, ,SHA RTZA ZA
ZHING 'GUL DANG 'PHRIG ,RTAG TU 'PHRUG SNYING 'BOD PA DANG, ,

SHA YANG 'O MA'I SPRIS MA BZHIN, ,SHA MDOG ME LCE 'DRA BA'O,
,SKABS SU SHA MTHANGS BAR DAG NA, ,CHU GRANG BLUGS PA SNYAM BYED
DANG, ,SHU BA BAL BLDAGS SHA BKRA'O, ,GDUG PA DUG GIS SHA

LA SLEB PA NI, ,'PHRIG 'GUL ZA SPRID BER BA LTAR, ,SHA NI NAG
CING DMAR LA BEM, ,DU BA MIG TU SONG BA BZHIN, ,MIG GI MTHA' MCHU
YIS GANG, ,MIG KYANG ZLUM LA SMIN MA GRUGS, ,SMIN MA BYI


@240A *, ,ZHING MIG KYANG 'GUL, ,SOR MO RNAMS NI BYI MJUG 'DRA,
,RTZA DANG CHU LA ZHUGS PA NI, ,LUS LA DRI MA NGA BA 'BYUNG, ,CHU
BUR DANG NI CHU RGANGS DANG, ,DE NI RTZA YI ME TOG YIN, ,

CHU SER MDOG NI DUNG KHU 'DRA, ,CHU SER SKO RUL MNAN PA DANG, ,KO
BA RUL BA'I DRI MNAM PA'I, ,CHU SER DAG NI 'BYUNG BA YIN, ,RO
STOD MI BDE BLO YANG 'DEGS, ,SPYI YI MTSAN NYID 'DI DAG DANG,,

'BYUNG BAR 'GYUR BA DAG KYANG YOD, ,ME 'OD TSA BA 'DRA BA 'ONG,
,TSER MA ZUG PA 'DRA BA 'ONG, ,LUS PO CHE LA 'BRUM PA 'ONG, ,KOR
TSE SHU BA 'BYUNG BA DANG, ,RMA DANG SER KA MI 'TSO BA, ,KO RA
TSE TSOR BA

MED PA 'BYUNG, ,NA TSA MED PA'I SHU BA 'BYUNG, ,TSA LA 'KHUMS PA
'BYUNG BA YOD, ,LUS KYI NYAMS STOBS CHUNG BA 'BYUNG, ,GLANG SHU
BA DANG SHA BKRA 'BYUNG, ,SHA RO SPAL MIG 'DRA BA 'BYUNG, ,

SHA SUL THAMS CAD 'GUL 'PHRIG 'BYUNG, ,DUG GIS RUS PAR SLEB GYUR
NA, ,PHYI YI SHA RNAMS KUN BSKAMS TE, ,MDOG NI SNGO SKYA SHA
MDANGS 'TSOR, ,GOS KYI MDANGS KYANG 'CHOR BA STE,

DE NI THAR BAR MI 'GYUR YANG, ,SNGAGS DANG RDZAS DANG TING 'DZIN
GYIS, ,TSE RING SKAD GSANG LUS KYANG BDE, ,ZHES GSUNGS SO, ,DPAL
RDO RJE GTUM PO THUGS GSANG BA'I RGYUD PHYI MA LAS, GDUG

PA'I DUG RUS PA LA SLEB PA'I MTSAN NYID BSTAN PA'I LE'U STE BCU
GCIG PA'O,, ,,DE NAS LHA'I DBANG BOS GSOL BA, KYE MA BCOM LDAN
'DAS, SLAD MA'I DUS KYI 'GRO BA LA PHAN


@240B GDAGS PA'I PHYIR RDZAS KYI KHYAD PAR BKA' STZAL DU GSOL
ZHES GSOL PAS, BCOM LDAN 'DAS KYIS BKA' STZAL BA, NYON CIG LHA YI
DBANG PO GTZO, ,PHYI MA'I DUS KYI SEMS CAN RNAMS, ,

GDUG PA'I DUG GIS NYEN PA NA, ,PHAN PA'I SBYOR BA 'DI LTA BU,
,KUN KYANG SNGAGS KYIS BSGRUB PAR BYA, ,ME 'OD 'DRA NA SPYANG DUG
GTANG, ,TSER MA ZUG PA LTA BU LA, ,RA DUG DANG NI RE LCAG GO ,CHA
LA

'BRUM PA 'BYUNG BA NI, ,BTZOD DANG SPANG SPOS GTANG BAR BYA, ,SHA
NI KOR TSE SHU BA LA, ,RA THUG SRED DANG LONG RTOL GTANG, ,RMA
DANG SER KA MI 'TSON, ,KHONG DU SGRUB PA'I MA GHI TA, ,DE NYID
DRAG

PO'I SNGAGS KYIS GDUL, ,KOR TSE TSOR BA MED PA LA, ,STAG SHA GSER
GYI ME TOG DANG, ,RGYA TSA SBYAR TE GTANG BAR BYA, ,SHA PU THAL
BA BDUD RTZIS GSO, ,MU ZI BA BLA LDONG ROS DANG, ,DRI CHU SBYAR
TE

BSKU BAR BYA, ,NA TSA MED PA'I SHU BA LA, ,BONG RIL TI TSA MAR
DKAR BSKU, ,TSA 'KHUMS LCE POG RVA RU GZHOG ,TSA DANG ZHUN CHEN
SBYAR BAR BYA, ,LUS KYI NYAMS STOBS CHUNG BA NA, ,BUM PA'I CHU
DANG MA

GHI TA; ;SBYAR TE BKRU ZHING BTUNG BAR BYA, ,DRI CHU ZHUN CHEN
GTANG BAR BYA, ,SHA BKRA GUR GUM PHAG TSIL LO, ,GLA SHU 'DRA BA
BYUNG BA NI, ,GSER GYI ME TOG MU ZI DANG, ,SNGAGS KYI BYA BA 'BAD
PAR BYA, ,SHA

RO SBAL MIG 'BYUNG BA DANG, ,SHA YI SUL RNAMS 'GUL BA LA, ,GLA BA
MU ZI LCE MDOG NAG, SHA MTHANGS BAR GYI DUG RNAMS LA, ,SA YI DRI
DANG MA GHI TA, ,SHU DAG LCE BOG RU RTA DANG, ,GU GUL NAG PO


@241A *, ,DRI MA DANG, ,RO YI RO DANG BTZAN DUG DANG, ,BYI GU
GCIG SKYES MI PHAG BCUD, ,YANG NA BTZAN DUG LCE PO GA DANG,
,LDONG ROS DANG NI SA YI DRI, ,ZHUN CHEN DRI CHUS BSDUS TE

BSKU; ;GU GUL SHU DAG SHING KUN DANG, ,GLA RTZI BTZAN DUG RO YI
RO, ,RUS TSAN BTAGS TE ZHUN GYIS BSDU, ,RIL BU BYAS TE BSREGS NAS
KYANG, ,YANG DANG YANG DU SNA BUG GDUG ,DUG CHEN KLU DANG

DE LAS GRAM PA'I GDON, ,SKYE RGU 'TSE BYED GDON RNAMS GANG YIN
YANG, ,BDUG PA CHEN PO'I DRI 'OD TSOR BA YIS, ,BDUG PA CAN RNAMS
KLAD PA RAB TU 'GAS, ,NYI MA'I 'OD KYIS MUN PA JI BZHIN

NO; ;SHA LA ZHUGS PA'I GDUG PA'I DUG RNAMS LA, ,BYUNG BA'I RDZAS
RNAMS PHYI NAS BYUG ,GDUG PA CAN GYIS RTAG TU BDUG ,MA GZHI TA
DANG DRI CHU GRANG MOR SBYAR, ,BKRA ZHING KHONG DU GTAN DU GTANG

BAR BYA; ;NAD RNAMS 'BYANG ZHING SBU SOGS BYI BA SKYE, ,RTZA DANG
CHU DAG GNAS PA'I DUG ,BYUG PA GDUG PA CHU BO'I GZHUNG BZHIN DU,
,KHONG DU GTANG BA'I RDZAS NI 'DI LTA STE, ,MA GZHI TA NI DRI YI
CHUS

SBYANGS TE, ,AA RU RA DANG SBYAR BA RGYUN MI GCAD, ,RTZA YI GNAS
SU NAD RNAMS DVANGS SNYINGS 'BYED, ,DVANGS SNYIGS PHYED PA'I NAD
NI PHYI RU 'BYUNG, ,GANGS KYI RIL NYI MA LTA BU'O, ,DUG RNAMS RUS
PA

DAG LA RGYAS, ,KHONG DU GTANG BA'I RDZAS NI RGYUN DU GTANG, ,ZHES
GSUNGS SO, ,DPAL RDO RJE GTUM PO THUGS GSANG BA'I RGYUD PHYI MA
LAS, GDUG PA'I DUG RDZAS KYIS 'DUL BA'I LE'U STE BCU GNYIS


@241B PA'O;; ;;DE NAS YANG LHA'I DBANG POS GSOL PA, KYE BCOM LDAN
'DAS, GDUG PA CAN SHIN TU YANG TSAR GCOD PA'I THABS BKA' STZAL DU
GSOL ZHES GSOL PAS, BCOM

LDAN 'DAS KYIS BKA' STZAL PA, NYON CIG DBANG PO CHEN PO'I LHA,
,GDUG PA SHIN TU TSAR GCAD NA, ,SREG PA'I LAS LA SHIN TU BRTZON
PAR BYA, ,THAB KHUNG GRU GSUM SOR BRGYAD PA, ,KHRAG DANG

DUR KHROD SOL BAS BYUG ,DKYIL DU RDO RJE RTZE GSUM BRI, ,ZUR DU
MCHOD RTEN GSUM BZHAG STE, ,DE STENG DRAG PO'I SNOD BZHAG LA,
,NANG DU GRU GSUM RTZE MO LHA'O, ,GDUG PA'I SHING YANG ZUR GSUM
BRTZIG,

DKYIL 'KHOR CHEN PO'I SHAR LHOR BYA, ,SHING SHUN DAG LA SHA TR'Um
YANG, ,BRGYA RTZA BRGYAD BYA DUG SNA DANG, ,TSA BA GSUM DANG BONG
BU'I CHU, ,RNGA MO BYA ROG BRUN YANG BSAGS, ,LHA YI TING 'DZIN
MCHOD

SNGAGS KYIS, ,TING 'DZIN GSAL TE LHA LA DBUL, ,SREG PA'I SNGAGS
NI 'DIS BYA'O, ,SARBA BIGHNAN M'A RA YA DZVA LA RAm, STONG RTZA
BRGYAD DANG BRGYA RTZA BRGYAD, ,LAN GRANGS MANG DU BYAS PA YI,
,THAL BA CHU

CHEN GZHUNG LA BOR, ,THABS KHUNG 'OG MA'I THAL BA YANG, ,KHYI YI
DRI CHEN TSA BA GSUM, ,BSRES TE SHA TR'Um GZUGS BYAS LA, ,N'A GA
STAm BHA NAN ZHES RGYA GRAM DKYIL DU MNAN ZHES GSUNGS SO, ,DPAL

RDO RJE GTUM PO THUGS GSANG BA'I RGYUD PHYI MA LAS, DREGS PA CAN
SHIN TU TSAR GCAD PA SREG PA DRAG PO'I LE'U STE BCU GSUM PA'O,,
,,DE NAS YANG LHA'I DBANG POS GSOL PA, KYE


@242A *, ,BCOM LDAN 'DAS, MNAN PA'I LAS NI BGYI PA YIS, ,SHIN TU
TSAR GCOD JI LTAR BGYI, ,ZHES GSOL PAS, ,BCOM LDAN 'DAS KYIS BKA'
STZAL PA, LHA YI

DBANG PO CHEN PO NYON, ,RUS SPAL KHOG PA KHA SBYAR DU, ,RGYA MTSO
SBU BA KHRE RGOD DANG, ,N'A GA GSAR CU GANG DANG, ,DKAR GSUM SHA
CHEN SHA RI RA, ,MA GHI TA YIS GTZO BYAS TE, ,RU RTA DANG SBYAR

RO NYE'I SHUBS, ,RE BAS BTUMS TE SNGON DMAR DKRI, ,SNGAGS KYIS
MDA' LA SUM STONG BSNGAGS, ,N'A GA STVAm BHA NAN, ,BRGYAD GSUM
DBUS MA'I ZLA ZER LA, ,NUB KYI RGYA GRAM SUM MDO'AM, ,YANG

NA GNOD PA'I SA PHYOGS SU, ,SHUG PA'I PHUR PAS KHRU GANG BRKO,
,DER BCUG G-YAM PA RGYA GRAM CAN, ,DE STENG MNAN PA'I RI RAB
GZHAG ,DE DAG BYED TSE DMAN ZAS SPANG, ,KHA ZAS DKAR GSUM

MNGAR GYIS BYA, ,SHA RUL KHRAG RUL RGYA TSOL DANG, ,SNGAGS MDA'
SNGAGS DANG LDAN PA YIS, ,RANG GNAS BRTEN PA'I BAR DU GCAD, ,THOG
DRAG LTA BUR SNGAGS LAS BYA, ,RTZA GCIG BAR DU GNOD MI

'GYUR; ;DPAL RDO RJE GTUM PO THUGS GSANG BA'I RGYUD PHYI MA LAS,
PHYIR MI LDOG PA'I MNAN PA'I LE'U STE BCU BZHI PA'O,, ,,DE NAS
LHA'I DBANG POS YANG GSOL PA, ,KYE BCOM

LDAN 'DAS, GDUG PA CAN DE DAG DE NYID KHO NAR 'GRO BA LA RNAM PAR
'TSE 'AM, DE DAG GZHAN DANG GZHAN DAG GI MTHU YANG GNON PAR
'GYUR, GAL TE GZHAN DAG GI MTHUS KYANG 'GRO BA MA RUNGS


@242B PAR BYED NA, DE JI LTAR YONGS SU BSAL BAR BGYI, ,DE SKAD
CES GSOL PA DANG, BCOM LDAN 'DAS KYIS BKA' STZAL PA, NYON CIG
DBANG PO CHEN PO LHA, ,PHYI MA'I DUS KYI SEMS CAN LA, ,GDUG PA'I

DU GCIG ZHUGS GYUR NA, ,PHO NYA TSOGS KYIS MA RUNGS BYED, ,BTZAN
DANG RGYAL PO 'GOD PO DANG, ,DNGOS GRUB 'TSE BA BYED KUN DU, ,DE
DAG DE NYID SHES GYUR NA, ,DE DAG RANG GSHED RANG GIS BYED, ,R'A

DZA TZITTA RBAD NAN, TZA HU RA THUMS DZA M'A RA YA RBAD NAN, ,AOm
TRI TZITTA RBAD NAN, TRI TZITTA RBAD NAN, HAB SHAm TRI TZITTA
RBAD NAN, ,RU TRI TZITTA RBAD NAN, ,R'A DZ'A TRI GA NAN, TZA HUR
THUm DZA M'A RA YA RBAD, SDE BRGYAD SPYIR

'DUL BA NI, AOm A'A:H'Um BADZRA SARBA DUshtAm, TRIG NAN, AE HUR
THUm DZA M'A RA YA RBAD, GAL TE RGYAL PO GDUG PA DAG, SHIN TU CHE
BAR 'GYUR BA NA, ,KU SHA RTZVA LA BRGYA BYIN GZUGS, ,MDZE MO'I
SOGS PA G-YAS PA

LA; ;KHRAG CHEN GYIS BRI SNYING GAR RTZAL, ,TRI BADZRA AAm KU SHA
DZA:, LCE POG GIS GDUG SNGON DMAR BCINGS, ,RTZA BA'I DKYIL 'KHOR
DBUS DAG TU, ,GRU GSUM NAG POR BCUG BYAS LA, ,CLAGS KYU

PHYAG RGYA BCAS LA DGUG, TRI BADZRA TRI BADZRA, YAKshA DUsht'AN
BADZRA AAm KU SHA DZA KRO DHIm KROL SHA, R'A DZA THA MA NAm, R'A
DZA SHA TR'Um M'A RA nA PHAt, R'A DZA AA MU KAm ,BHAKshA nI
GRiHnA GRiHnA, GRiHnA M'A RA YA PHAt, PHUR PA

GDAB CING LCAG GIS BRAB, ,DE NAS BSKOR BA'I 'KHOR LO BCA', ,RTZA
BA'I 'KHOR LO'I LTE BA LA, ,KU SHA'I GZUGS BZHAG PHYI RTZIBS LA,
,RE MIG BCU BZHI LDAN PA LA, ,RTZIBS LA GZUGS BRIS BONG KHRAG


@243A *, ,SBYAR; ;RE MIG CHA LA BSKOR SNGAGS 'GOD, ,DU TRI PA TRI
DKOR BA KHAm RBAD, YA TRI DKOR BA KHAm RBAD, YUNGS KAR KHRAG SNA
DUG SNAS BRAB, ,YANG NA CHU BO'I GZHUNG LA

BSKUR, ,YANG NA PHUGS RDUGS GROG POR MNAN, ,DE'I TSE ZHING LCAGS
DRAG TU BSNUN,, ,,DPAL RDO RJE GTUM PO THUGS GSANG BA'I RGYUD
PHYI MA LAS, DPAL RDO RJE GTUM PO THUGS

GSANG BA'I RGYUD PHYI MA RDZOGS SO,, ,,RGYA GAR GYI SLOB DPON AA
BA YU GA TI LA DANG, BOD KYI LOTZTSA BA BLA BAN CHOS KYI BRTZON
'GRUS KYIS ZHUS TE BSGYUR CING GTAN LA PHAB PA'O,, ,,