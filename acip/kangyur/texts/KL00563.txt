@103A RGYA GAR
SKAD DU, MA H'A MANTRA AA NU DH'A RA NI S'U TRA, BOD SKAD DU,
GSANG SNGAGS CHEN MO RJES SU 'DZIN PA'I MDO,


@103B DKON MCHOG GSUM LA PHYAG 'TSAL LO, ,SANGS RGYAS LA PHYAG
'TSAL LO, ,CHOS LA PHYAG 'TSAL LO, ,DGE 'DUN LA PHYAG 'TSAL LO,
,YANG DAG PAR RDZOGS PA'I SANGS RGYAS BDUN

NYAN THOS DANG BCAS PA, YANG DAG PAR SONG BA, YANG DAG PAR ZHUGS
PA RNAMS LA PHYAG 'TSAL LO, ,DE RNAMS LA PHYAG 'TSAL NAS, RIG
SNGAGS 'DI NI DON DU SGRUB, ,RIG SNGAGS 'DI

DAG GRUB GYUR CIG ,GANG PHYIR DON DU BSGRUB PA YI, ,DON DE YANG
NI GRUB PAR SHOG ,'DI SKAD BDAG GIS THOS PA DUS GCIG NA, BCOM
LDAN 'DAS MNYAN YOD NA RGYAL BU RGYAL

BYED KYI TSAL MGON MED ZAS SBYIN GYI KUN DGA' RA BA NA BZHUGS SO,
,DE'I TSE MI MJED KYI BDAG PO TSANGS PA TSANGS RIS KYI LHA RNAMS
DANG BCAS PA DANG, LHA'I DBANG PO BRGYA

BYIN SUM CU RTZA GSUM PA'I LHA RNAMS DANG BCAS PA DANG, RGYAL PO
CHEN PO BZHI RGYAL CHEN BZHI'I RIS KYI LHA RNAMS DANG BCAS PA
DANG, GNOD SBYIN GYI SDE DPON CHEN PO NYI SHU RTZA

BRGYAD DANG, 'PHROG MA BU DANG BCAS PA, G-YOG 'KHOR DANG BCAS PA
RNAMS BCOM LDAN 'DAS GA LA BA DER DONG STE LHAGS NAS BCOM LDAN
'DAS KYI ZHABS LA MGO BOS

PHYAG 'TSAL TE PHYOGS GCIG TU 'KHOD DO, ,PHYOGS GCIG TU 'KHOD NAS
MI MJED KYI BDAG PO TSANGS PAS BCOM LDAN 'DAS GA LA BA DE LOGS SU
THAL MO SBYAR BA BTUD DE,


@104A *, ,BCOM LDAN 'DAS LA 'DI SKAD CES GSOL TO, ,BTZUN PA BCOM
LDAN 'DAS, BDAG NI, STONG GI 'JIG RTEN GYI KHAMS RNAMS SU DBANG
PHYUG LA DBANG BGYID

PA LAGS TE, BTZUN PA BCOM LDAN 'DAS, BDAG NI, 'TSAL NA STONG GI
'JIG RTEN GYI KHAMS RNAMS SU SRUNG BA DANG YONGS SU SKYOB PAR
BGYID, YONGS SU GZUNG BA DANG, ZHI

BA DANG BDE LEGS SU 'GYUR BAR BGYID LAGS SO, ,BTZUN PA BDE BAR
GSHEGS PA CHOS KYI MNGA' BDAG BCOM LDAN 'DAS NI, STONG GSUM GYI
STONG CHEN PO'I 'JIG RTEN GYI

KHAMS RNAMS SU DBANG PHYUG LA MNGA' MDZAD PA LAGS TE, BCOM LDAN
'DAS KYANG BZHED NA STONG GSUM GYI STONG CHEN PO'I 'JIG RTEN GYI
KHAMS RNAMS SU SRUNG BA DANG, YONGS

SU SKYOB PA DANG, YONGS SU GZUNG BA DANG, ZHI BA DANG BDE LEGS SU
'GYUR BAR MDZAD PA LAGS NA, BTZUN PA BCOM LDAN 'DAS STONG GSUM
GYI STONG CHEN PO'I 'JIG RTEN

GYI KHAMS RNAMS SU SRUNG BA DANG, YONGS SU BSKYAB PA DANG, YONGS
SU GZUNG BA DANG, ZHI BA DANG BDE LEGS SU 'GYUR BAR MDZAD DU
GSOL, DE NAS BCOM LDAN 'DAS KYIS

MI MJED KYI BDAG PO TSANGS PA LA CANG MI GSUNG BAR GNANG NGO, ,DE
NAS MI MJED KYI BDAG PO TSANGS PAS BCOM LDAN 'DAS KYIS CANG MI
GSUNG BAS GNANG BAR RIG NAS


@104B GNAS DE NYID DU MI SNANG BAR GYUR TO, ,DE NAS BCOM LDAN
'DAS KYIS DGE SLONG RNAMS LA BKA' STZAL PA, DGE SLONG DAG, MDANG
SUM MI MJED KYI BDAG PO TSANGS PA TSANGS RIS KYI

LHA RNAMS DANG BCAS PA DANG, LHA'I DBANG PO BRGYA BYIN SUM CU
RTZA GSUM PA'I LHA RNAMS DANG BCAS PA DANG, RGYAL PO CHEN PO BZHI
RGYAL CHEN BZHI'I RIS KYI LHA RNAMS DANG BCAS PA

DANG, GNOD SBYIN GYI SDE DPON CHEN PO NYI SHU RTZA BRGYAD DANG,
'PHROG MA BU DANG BCAS, G-YOG 'KHOR DANG BCAS PA RNAMS NGA GA LA
BA DER LHAGS TE 'ONGS NAS MI MJED KYI BDAG

PO TSANGS PAS NGA LA 'DI SKAD CES SMRAS SO, ,BTZUN PA BCOM LDAN
'DAS, BDAG NI, STONG GI 'JIG RTEN GYI KHAMS RNAMS SU DBANG PHYUG
LA DBANG BGYID PA LAGS TE, BTZUN PA

BCOM LDAN 'DAS, BDAG NI, 'TSAL NA STONG GI 'JIG RTEN GYI KHAMS
RNAMS SU SRUNG BAR BGYID, YONGS SU BSKYAB PAR BGYID, YONGS SU
GZUNG BA DANG, ZHI BA DANG, BDE

LEGS SU 'GYUR BAR BGYID LAGS SO, ,BTZUN PA BDE BAR GSHEGS PA CHOS
KYI MNGA' BDAG BCOM LDAN 'DAS KYANG STONG GSUM GYI STONG CHEN
PO'I 'JIG RTEN GYI KHAMS

RNAMS SU DBANG PHYUG LA MNGA' MDZAD PA LAGS TE, BCOM LDAN 'DAS
KYANG BZHED NA STONG GSUM GYI STONG CHEN PO'I 'JIG RTEN GYI KHAMS
RNAMS SU SRUNG BA DANG, YONGS SU BSKYAB


@105A *, ,PA DANG, YONGS SU GZUNG BA DANG, ZHI BA DANG BDE LEGS
SU 'GYUR BAR MDZAD LAGS NA, BCOM LDAN 'DAS STONG GSUM GYI STONG
CHEN PO'I 'JIG RTEN GYI

KHAMS RNAMS SU SRUNG BA DANG, YONGS SU BSKYAB PA DANG, YONGS SU
GZUNG BA DANG, ZHI BA DANG BDE LEGS SU 'GYUR BAR MDZAD DU GSOL,
ZHES GSOL TO, ,DGE SLONG DAG ,

NGAS KYANG MI MJED KYI BDAG PO TSANGS PA LA CANG MI GSUNG BAS
GNANG NGO, ,DE NAS MI MJED KYI BDAG PO TSANGS PAS NGAS CANG MI
GSUNG BAS GNANG BAR RIG NAS DE NYID DU MI SNANG

BAR GYUR TO, ,DGE SLONG DAG ,RIG SNGAGS KYI RGYAL MO GSANG SNGAGS
CHEN MO RJES SU 'DZIN PA 'DI NI, 'DAS PA'I DE BZHIN GSHEGS PA
DGRA BCOM PA YANG DAG PAR RDZOGS

PA'I SANGS RGYAS KYIS KYANG GSUNGS SO, ,MA 'ONGS PA'I DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS RNAMS
KYIS KYANG GSUNG BAR 'GYUR RO, ,

DA LTAR BYUNG BA NA YANG 'DI LTA STE, SANGS RGYAS KYI BYANG CHUB
'DI NYID LA PHAN PAR BYA BA'I PHYIR DA LTAR NGA NYID KYIS BSHAD
DO, ,DE NAS BCOM LDAN 'DAS KYIS TSE DANG LDAN PA KUN

DGA' BO LA BKA' STZAL PA, KUN DGA' BO, KHYOD KYIS RIG SNGAGS KYI
RGYAL MO GSANG SNGAGS CHEN PO RJES SU 'DZIN PA 'DI ZUNGS SHIG
,CHONGS SHIG ,LHOGS SHIG ,


@105B SHOD CIG ,KUN CHUB PAR GYIS SHIG ,KUN DGA' BO, RIG SNGAGS
KYI RGYAL MO GSANG SNGAGS CHEN PO RJES SU 'DZIN PA 'DI NI, 'KHOR
BZHI PO RNAMS KYI DON DANG, PHAN PA DANG,

BDE BA DANG, BDE BAR GNAS PAR 'GYUR RO, ,TADYA TH'A, AU BUDDHE,
NI BUDDHE, BI BUDDHE, SA MA BUDDHE, BI SHOshtA BUDDHE, AI HA
BUDDHE, TATTA BUDDHE, NI YAm GA ME, TSA BI LA, AA PHU LA, TA PHU
LA,

T'A LE M'A LE, MAm GA GA MAm GA MA NAN, AI MA, MA BIDY'A HU DU
ME, HU HU ME, P'U RBA PRA HA RE, KUN DGA' BO, YUN RING PO NAS
SPYAD PA'I GSANGS SNGAGS STOBS DANG, MTHU RTZAL DANG LDAN PA

'DI 'DAS PA'I DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RNAMS KYIS KYANG GSUNGS, MA 'ONGS PA'I DE BZHIN
GSHEGS PA DGRA BCOM PA YANG

DAG PAR RDZOGS PA'I SANGS RGYAS RNAMS KYIS KYANG GSUNG PAR 'GYUR
RO, ,DA LTAR BYUNG BA NA YANG 'DI LTA STE, SANGS RGYAS KYI BYANG
CHUB 'DI NYID LA PHAN PAR BYA BA'I PHYIR DA LTAR NGA

NYID KYIS BSHAD DO, ,NGAS RIG SNGAGS KYI RGYAL MO GSANG SNGAGS
CHEN MO RJES SU 'DZIN PA 'DIS MING 'DI ZHES BYA BA LA BSRUNG BAR
BYA'O, ,MTSAMS GCAD DO, ,SHAR PHYOGS SU RGYANG

GRAGS GCIG TSUN CHAD MTSAMS GCAD DO, ,PHYOGS DANG PHYOGS MTSAMS
THAMS CAD KYI BAR DU YANG RGYANG GRAGS GCIG TSUN CHAD MTSAMS GCAD
DO, ,TADYA TH'A, SA MU TZA BI MU TZA,


@106A *, ,PHA LA MU TZA, DZA GA DHA RA, MA DA STHA LA, NA LA KA
MA GA ,SU MU SHR'A BA TI, BI MU KTI, YO GA HI NA SA GA MA, AA RAD
MU LA BA HAm GA MI, AI DI TZI RI, BI TA L'A KHA

YO; MA KHA YO, LA GA BHI DHA RA NI, PRA TI PRA YO GE, AA TZA
PRAPTI, SA MA SRA BA TI, AI LA YA, MI LA YA, BA HU SA DA TYA, AA
NA TA MA, AARTHA BA TI GA RA BA TI, TI KHI NI TI BE, AA KA NA

TI; SA KA TI, SA MI DI MA, BA SU BA TE, AA tE, AA tE, TAttA, KHA
RU SMIN, KHA RU SMIN, LA HA TAm, LA HU TAm, SAm BHA RA, SAm BHA
RA, BI TI RA NA TAm, NI RU TAm, AI LA TA AI LA, SA RA PHA

LA; MA HU PHA LA, MA TA MA TA, DAm shtI MA TA, KUN DGA' BO, YUN
RING PO NAS SPYAD PA'I GSANG SNGAGS KYI STOBS DANG, MTHU RTZAL
DANG LDAN PA 'DI DAG NI, 'DAS PA'I DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS RNAMS
KYIS KYANG GSUNGS SO, ,MA 'ONGS PA'I DE BZHIN GSHEGS PA DGRA BCOM
PA YANG DAG PAR

RDZOGS PA'I SANGS RGYAS KYIS KYANG GSUNG PAR 'GYUR RO, ,DA LTAR
BYUNG BA NA YANG NGAS BSHAD DO, ,MI MJED KYI BDAG PO TSANGS PAS
KYANG BSHAD DO, ,LHA'I DBANG PO BRGYA

BYIN GYIS KYANG BSHAD DO, ,RGYAL PO CHEN [?] GZHIS KYANG BSHAD DO,
,GNOD SBYIN GYI SDE DPON PO NYI SHU RTZA BRGYAD KYIS KYANG BSHAD
DO, ,'PHROG MA BU DANG BCAS, G-YOG


@106B 'KHOR DANG BCAS PAS KYANG BSHAD DO, ,KUN DGA' BO, DGE SLONG
NGAM, DGE SLONG MA'AM, DGE BSNYEN NAM, DGE BSNYEN MA GANG LA LA
ZHIG RIG SNGAGS KYI RGYAL MO GSANG

SNGAGS RJES SU 'DZIN PA 'DI BZUNG NAS JI LTAR BSTAN PA DANG, JI
LTAR KUN CHUB PAR BYAS PA DE BZHIN DU SHES SAM, MTHONG NGAM, LAS
SU BYED PA DE LA NI, JI SRID 'TSO'I

BAR DU SRUNG BA DANG, YONGS SU BSKYAB PA DANG, YONGS SU GZUNG BA
DANG, ZHI BA DANG BDE LEGS SU 'GYUR BA BYAS PAR 'GYUR RO, ,KUN
DGA' BO, 'DAS PA DANG, MA 'ONGS PA

DANG, DA LTAR BYUNG BA'I SANGS RGYAS BCOM LDAN 'DAS RNAMS KYI
BKAS, RIG SNGAGS KYI RGYAL MO GSANG SNGAGS RJES SU 'DZIN PA 'DIS
MING 'DI ZHES BYA BA LA BSRUNG BAR

BYA'O; ;YONGS SU BSKYAB PA DANG, YONGS SU GZUNG BAR BYA'O, ,YONGS
SU ZHI BA DANG BDE LEGS SU 'GYUR BAR BYA'O, ,MTSAMS GCAD DO,
,SHAR PHYOGS SU RGYANG GRAGS GCIG

TSUN CHAD MTSAMS GCAD DO, ,DE BZHIN DU NUB PHYOGS SU RGYANG GRAGS
GCIG TSUN CHAD MTSAMS GCAD DO, ,LHO PHYOGS SU RGYANG GRAGS GCIG
TSUN CHAD MTSAMS GCAD

DO; ;BYANG PHYOGS SU RGYANG GRAGS GCIG TSUN CHAD MTSAMS GCAD DO,
,PHYOGS DANG PHYOGS MTSAMS THAMS CAD DU RGYANG GRAGS GCIG TSUN
CHAD MTSAMS GCAD DO, ,KUN


@107A *, ,DGA' BO, RGYAL PO CHEN PO BZHI'I LAM DANG LAM MA YIN PA
NA GNAS PA BZHI YOD DE, DE DAG GANG ZHE NA, 'DI LTA STE, BKRA
SHIS LDAN DANG, KUN

BSHES DANG, GANG PO DANG, DGA' BA'I DPAL RNAMS TE, GANG DE DAG GI
MING SHES PA DANG, RUS SHES PA DE LA NI, RGYAL PO CHEN PO'I 'JIGS
PA MI 'BYUNG NGO, ,CHOM RKUN

GYI 'JIGS PA DANG, ME'I 'JIGS PA DANG, CHU'I 'JIGS PA DANG, MA'I
'JIGS PA DANG, MI DANG MI MA YIN PA'I 'JIGS PA MI 'BYUNG NGO,
,KUN DGA' BO, LAG NA RDO

RJE'I PHU BO LAG MYUR ZHES BYA BA GRONG KHYER KHOR YUG CES BYA BA
NA GNAS PA YOD DE, GANG DE'I MING SHES PA DANG, RUS SHES PA DE LA
NI, DES SRUNG BAR BYED, YONGS SU

SKYOB PAR BYED, YONGS SU 'DZIN PAR BYED, CHAD PA ZLOG PAR BYED,
ZHI BA DANG BDE LEGS SU 'GYUR BAR BYED DO, ,MING 'DI ZHES BYA
BA'I PHYIR LAG NA RDO RJE'I PHU BO LAG MYUR

LA GSOL TO, ,GSOL BA 'DEBS SO, ,'DAS PA DANG, MA 'ONGS DANG, DA
LTAR BYUNG BA'I SANGS RGYAS BCOM LDAN 'DAS RNAMS KYI BKAS, GANG
MING 'DI ZHES BYA BA LA

SKABS TSOL BA DANG, GLAGS LTA BA'I GNOD SBYIN NAM, SRIN PO'AM, YI
DVAGS SAM, SHA ZA'AM, GRUL BUM MAM, SRUL PO'AM, LUS SRUL PO RNAMS
KYIS BDAG


@107B LA GLAGS RNYED PAR MA GYUR CIG ,BDAG LA KLAN KA RNYED PAR
MA GYUR CIG ,KUN DGA' BO, SRIN MO CHEN MO BCU BZHI YOD DE, DE DAG
NI, BYANG CHUB SEMS DPA' YUM GYI

LHUMS NA BZHUGS PA NA YANG SRUNG SRUNG, BLTAMS PA'I TSEN YANG
SRUNG SRUNG, BLTAMS ZIN PA'I 'OG TU YANG SRUNG SRUNG, SKU
'KHRUNGS PA NA YANG SRUNG SRUNG STE, BCU BZHI GANG ZHE NA,

'DI LTA STE, STOBS LDAN DANG, DRI MED DANG, SGRA CHEN DANG, RAB
MNYEN DANG, 'JIGS BYED MA DANG, 'DZAM BU'I MGRIN DANG, MCHOG LEN
DANG, BLA MA DANG, GRAGS LDAN MA DANG,

RMAD GRAGS DANG, 'THAB DGA' DANG, RTZED MO DGA' DANG, SA 'DZIN
DANG, 'THAB 'JUG RNAMS TE, GANG DE DAG GI MING SHES PA DANG, RUS
SHES PA DE LA NI, DE DAG GIS SRUNG

BAR BYED, YONGS SU SKYOB PA DANG, YONGS SU 'DZIN PAR BYED, ZHI BA
DANG BDE LEGS SU 'GYUR BAR BYED DO, ,KUN DGA' BO, SRIN MO BRGYAD
YOD DE, DE DAG NI, SKYES PA DANG,

BUD MED GNYID LOG KYANG RUNG MA LOG KYANG RUNG STE, GZI BYIN
'PHROG PAR BYED DO, ,DE DAG GANG ZHE NA, 'DI LTA STE, RVA DANG,
THUB MED DANG, NGAN SLOB DANG, PHRA MA CAN DANG, BRAN MO

DMAR MO DANG, RAB CHEN DANG, MIG BZANG DANG, BRGYAD PA STE 'JIGS
BYED DO, ,GANG DE DAG GI MING SHES PA DANG, RUS SHES PA DE LA NI,
DE DAG GI SRUNG BAR BYED DO, ,YONGS SU


@108A *, ,SKYOB PA DANG, YONGS SU 'DZIN PA DANG, ZHI BA DANG BDE
LEGS SU 'GYUR BA DANG, CHAD PA ZLOG PAR BYED DO, ,KUN DGA' BO,
SRIN MO BDUN YOD DE,

DE DAG NI, KHRAG GI DRI TSOR NA DPAG TSAD BRGYAR YANG RGYUG GO
,DE DAG GANG ZHE NA, 'DI LTA STE, GZI BRJID MCHOG DANG, DGA'
BRTZEGS DANG, SNA TSOGS SBYIN SPONG DANG,

BRAN MO DKAR MO BZANG DANG, 'JUG 'DOD DANG, GRONG KHYER KHOR YUG
DANG, BDUN PA STE RI SRUNG NGO, GANG DE DAG GI MING SHES PA DANG,
RUS SHES PA DE LA NI, DE DAG GIS

SRUNG BAR BYED DO, ,YONGS SU SKYOB PA DANG, YONGS SU 'DZIN PA
DANG, ZHI BA DANG BDE LEGS SU 'GYUR BA DANG, CHAD PA ZLOG PAR
BYED DO, ,KUN DGA' BO, SRIN MO NAG MO CHEN

MO ZHES BYA BA BU STONG YOD PA, RGYA MTSO'I 'GRAM NA GNAS PA,
MTSAN GCIG GIS DPAG TSAD BRGYAD KHRIR PHYIN PA ZHIG YOD DE, GANG
DE'I MING SHES PA DANG, RUS SHES

PA DE LA NI, DES SRUNG BAR BYED, ,YONGS SU SKYOB PA DANG, YONGS
SU 'DZIN PA DANG, ZHI BA DANG BDE LEGS SU 'GYUR BA DANG, CHAD PA
ZLOG PAR BYED DO, ,KUN DGA' BO,

SRIN MO LNGA GNOD SBYIN 'BUM PHRAG BDUN TU RTZA BDUN DANG LHAN
CIG TU 'DZAM BU'I GLING GI MI RNAMS SRUNG ZHING SKYOB BAR BYED
DE, DE DAG KYANG GANG ZHE NA, 'DI LTA STE,


@108B RTAG TU MYOS DANG, RJES SU MYOS DANG, STOBS KYIS RGYAGS
DANG, 'OD MA'I SBUBS DANG, LNGA PA STE 'BYOR LDAN NO, ,GANG DE
DAG GI MING SHES PA DANG, RUS SHES PA DE LA NI, DE DAG

GIS SRUNG BAR BYED, YONGS SU SKYOB PA DANG, YONGS SU 'DZIN PA
DANG, ZHI BA DANG BDE LEGS SU 'GYUR BA DANG, CHAD PA ZLOG PAR
BYED DO, ,DE BAS NA BDAG GIS MING 'DI ZHES BYA

BA'I PHYIR SRIN MO LNGA GNOD SBYIN 'BUM PHRAG BDUN CU RTZA BDUN
DANG BCAS PA DE DAG LA GSOL TO, ,GSOL BA 'DEBS SO, ,'DAS PA DANG,
MA 'ONGS PA DANG, DA LTAR BYUNG BA'I

SANGS RGYAS BCOM LDAN 'DAS RNAMS KYI BKAS, MING 'DI ZHES BYA BA
LA SRUNG BA GYIS SHIG ,YONGS SU BSKYAB PA DANG, YONGS SU GZUNG BA
DANG, ZHI BA DANG BDE LEGS SU 'GYUR

BA DANG, CHAD PA ZLOG PAR GYIS SHIG, TADYA TH'A B'I MU DE, B'I TI
DE, PI TZA RI DE, PI GA RI DE, KA RA dI, KA RA B'I RA, SR'A RI,
MA DHU RA GHO shthE, SHA TA HA NI HA, BHA shI TI GHE AAKKE,
NAKKE, BI

KA dI TA, BI KU dI TE, BI RA DZE, BI GHAshtA B'A DE, KUN DGA' BO,
RIG SNGAGS KYI RGYAL MO GSANG SNGAGS RJES SU 'DZIN PA 'DIS GANG
LA SRUNG BA BYAS PA DANG, SBA BA BYAS PA DANG,

YONGS SU BSKYAB PA BYAS PA DANG, YONGS SU GZUNG BA BYAS PA DANG,
ZHI BA DANG, BDE LEGS SU 'GYUR BA DANG, CHAD PA BZLOG PAR BYAS PA
DE LA NI, LHA DANG BCAS PA'I 'JIG


@109A *, ,RTEN DANG, BDUD DANG BCAS PA DANG, TSANGS PA DANG BCAS
PA DANG, DGE SBYONG DANG BRAM ZER BCAS PA'I SKYE RGU DANG, LHA
DANG, MIR BCAS PA DANG, MI

'AM CI DANG, LTO 'PHYE CHEN PO DANG BCAS PA'I 'JIG RTEN NA MI'AM,
MI MA YIN PA'AM, GNOD SBYIN NAM, SRIN PO'AM, LHA MA YIN NAM, DRI
ZA'AM, KLU'AM, NAM MKHA'

LDING NGAM, GSANG BA PA'AM, YI DVAGS SAM, SHA ZA'AM, RO LANGS
SAM, BYAD STEMS SAM, GSHED BYED DAM, SRUL PO'AM, LUS SRUL PO'AM,
SMYO BYED DANG, BRJED

BYED GLAGS LTA BA DANG, KLAN KA TSOL BA RNAMS KYIS GLAGS RNYED
PA'I SEMS CAN GANG YANG NGAS YANG DAG PAR MA MTHONG STE, DE NI,
GNAS MED DO, ,LAS KYI RNAM PAR SMIN

PA NI; MA GTOGS SO, ,DE BAS NA NGAS 'DAS PA DANG, MA 'ONGS PA
DANG, DA LTAR BYUNG BA'I SANGS RGYAS BCOM LDAN 'DAS KYI BKAS, RIG
SNGAGS KYI RGYAL MO GSANG SNGAGS RJES SU

'DZIN PA 'DIS MI'AM, MI MA YIN PA'AM, GNOD SBYIN NAM, SRIN MO'AM,
SHA ZA'AM, LHA MA YIN NAM, DRI ZA'AM, KLU'AM, NAM MKHA' LDING
NGAM, GSANG BA PA'AM, YI

DVAGS SAM, SHA ZA'AM, RO LANGS SAM, BYAD STEMS SAM, GSHED BYED
DAM, SRUL BO'AM, LUS SRUL PO'AM, SMYO BYED DAM, BRJED BYED RNAMS
LAS MING 'DI ZHES BYA


@109B LA BSRUNG BAR BYA'O, ,YONGS SU BSKYAB PA DANG, YONGS SU
GZUNG BA DANG, SBA BA DANG, ZHI BA DANG BDE LEGS SU 'GYUR BA
DANG, CHAD PA BZLOG PAR BYA'O, ,DUG MED PAR BYA'O, ,RIG

SNGAGS KYI RGYAL MO GSANG SNGAGS CHEN MO RJES SU 'DZIN PA 'DIS
SDANG BAR SEMS PA THAMS CAD DANG, GNOD PAR SEMS PA THAMS CAD
DANG, MI PHAN PAR SEMS PA THAMS CAD DANG,

RAB TU SDANG BAR SEMS PA THAMS CAD DANG, BDUD THAMS CAD DANG,
GSEB LAM THAMS CAD DANG, LA GCAN SRUNG BA THAMS CAD DANG, SHO GAM
GYI GNAS SRUNG BA DE DAG THAMS CAD

MYOS PAR BYA'O, ,RNAM PAR MYOS PAR BYA'O, ,RENGS PA DANG, RMUGS
PA DANG, LAG PA GZUNG BA DANG, RKANG BA GZUNG BA DANG, SEMS GZUNG
BA DANG, LCE GZUNG BAR BYA'O, ,RIG SNGAGS

KYI RGYAL MO GSANG SNGAGS CHEN MO RJES SU 'DZIN PA 'DIS NI, GANG
DANG GANG DU YANG THAR PAR 'GYUR RO, ,KYE MA BRAM ZE MYA NGAN
'DAS, ,'JIG RTEN DAG NA SRED LAS RGAL, ,'KHON DANG

'JIGS PA KUN 'DAS PA, ,RING PO ZHIG NAS GZOD MTHONG NGO, ,BZOD PA
DKA' THUB MCHOG STE BZOD PA NI, ,MYA NGAN 'DAS PA MCHOG CES SANGS
RGYAS GSUNGS, ,RAB TU BYUNG BA

GZHAN LA GNOD PA DANG, ,GZHAN LA 'TSE BA DGE SBYONG MA YIN NO,
,YA NGAR MIG DANG LDAN PA DAG ,MTHU RTZAL DAG KYANG YOD PA BZHIN,
,MKHAS PAS 'TSO BA'I 'JIG RTEN 'DIR, ,


@110A *, ,SDIG PA DAG NI YONGS SU SPANG, ,DA LTAR BYUNG DANG 'DAS
PA DANG, ,MA BYON SANGS RGYAS GANG YIN PA, ,THAMS CAD LA YANG
BDAG PHYAG 'TSAL, ,DE DAG KUN LA SKYABS

SU MCHI; ;'JIG RTEN DGRA BCOM BDE GSHEGS LA, ,ZLA BA SKYABS SU
MCHI LAGS KYI, ,SANGS RGYAS 'JIG RTEN THUGS BRTZE RNAMS, ,ZLA BA
THAR MDZOD SGRA GCAN LAS, ,SGRA

GCAN ZLA BA MUN SEL BA, ,NAM MKHA' DAG LA 'OD BYED CING, ,LHAM
MER 'DUG PA DKAR BA DANG, ,RNAM PAR DAG PA'I 'OD LDAN PA, ,BAR
SNANG DAG LA MA BZUNG BAR, ,SKYE RGU'I

SGRON DE MYUR DU THONG, ,DE NAS RINGS SHIG SGRA GCAN DE, ,LUS
KYANG RDUL CING SKRAG GYUR LA, ,NAD BA BZHIN DU BRTAD PA YIS,
,ZLA BA RNAM PAR GTONG BAR BYED, ,CI YI PHYIR NA

SGRA GCAN KHYOD, ,LUS KYANG RDUL ZHING SKRAG GYUR LA, ,NAD PA
BZHIN DU BRTAD PA YIS, ,RINGS PAR ZLA BA GTONG BAR BYED, ,SANGS
RGYAS TSIGS BCAD 'DI BRJOD PAS, ,GAL TE

ZLA BA MA BTANG NA, ,BDAG GI MGO BO TSAL BDUN 'GAS, ,GSON YANG
BDE BAR MI 'GYUR RO, ,KYE MA BDEN PA GZIGS PA YI, ,SANGS RGYAS
RNAMS KYI BYANG BA RMAD, ,DE DAG

GIS NI TSIGS SU BCAD, ,BRJOD NA SGRA GCAN ZLA BA GTONG, ,BDEN PA
DANG BDEN PA'I TSIG GANG GIS 'JIG RTEN DU SEMS CAN BRJED NGAS PA
MED PA'I CHOS CAN BYUNG BA NI,


@110B DE BZHIN GSHEGS PA'O, ,ZHES YANG DAG PAR SMRA BAS SMRA BA
NI, DUS SU YANG DAG PAR SMRA BAS SMRA BA YIN NO, ,ZHES BYE BA
DANG, KUN DGA' BO, GZHAN YANG TSANGS PAR SBYOD PA LA

LAN PA'I PHYIR DE BZHIN GSHEGS PAS TSIG SU BCAD GSUNGS PA GANG
YIN PA DE DAG DANG, KUN DGA' BO, GZHAN YANG TSIG DE DAG GIS BYA
BA GANG BYED PA'I DON DANG,

PHAN PA DANG, BDE BA YANG 'DIS BYED PAR 'GYUR TE, SY'AD YA THE
DAN, SVA STI MA TI, BI LU MA TI, PRA HA RA TI, KA SHU MATZTSI,
NANDA, MA TI, BI HA GRA HE, BI DU MA TI, AE DA KRI TA, AA t'A SU
DRI

SHA BUDDHI, BO DHI MA TI SU HU DU ME, AA LA KHU ME, AA LA MI TE,
HI GA RA SHA RA, AA SHU HA, PRA GA SHI NI, KUN DGA' BO, SA BON
GYI RTZA BA BCU DANG SA BON GYI RTZA BA'I TSIG BCU DE BZHIN

GSHEGS PAS GSUNGS PA YOD DO, ,KUN DGA' BO, TSIG DE DAG DE BZHIN
GSHEGS PAS GSUNG BAR 'GYUR BA DANG, STON PAR 'GYUR BA YANG YOD
DO, ,DE DAG BSTAN PA 'DI LA ZHUGS

PA'I MI RNAMS KYI KHAR BRJOD NA, GNOD SBYIN DANG, SRIN PO RNAMS
KYANG BRAN BZHIN DU LAS BYED PAR 'GYUR RO, ,BDEN PA DANG BDEN
PA'I TSIG GIS PHYIR MI LDOG PA'I SA'I TSIG BDEN PA

RNAMS LA 'JIG RTEN GYI TSIG GI MCHOG DANG, DGE SBYONG RNAMS KYI
NANG NA DGE SBYONG SKYID DE BA ZHES BYA BA DANG, DE BZHIN GSHEGS
PA DGRA BCOM PA YANG DAG PAR RDZOGS PA'I SANGS


@111A *, ,RGYAS NI, 'JIGS PA MI MNGA' BA, BAG TSA BA MI MNGA' BA
STE, MI SKRAG MI 'BROS LA, 'JIGS PA MED CING 'JIGS PA DANG 'JIGS
PAR BYED PA SPANGS

PA SKYI BUNG ZHES BYED PA MED PA'O, ,ZHES YANG DAG PAR SMRA BAS
SMRA BA NI, DUS SU YANG DAG PAR SMRA BAS SMRA BA YIN TE, BDEN PA
DANG BDEN PA'I TSIG DES MING 'DI ZHES BYA BA LA BDE

LEGS SU GYUR CIG ,BDEN PA DANG BDEN PA'I TSIG GANG GIS TSUL
KHRIMS DANG, BRTUL ZHUGS DKA' THUB DANG, TSANGS PAR SPYOD PA LA
GNAS PA GANG CI YANG RUNG BA DE DAG GI NANG

NA NI; 'PHAGS PA DGYES PA'I TSUL KHRIMS MCHOG CES BYA STE, BDEN
PA DANG BDEN PA'I TSIG DES MING 'DI ZHES BYA BA LA BDE LEGS SU
GYUR CIG ,GNAS BRTAN RGYAL PO'I

BU THU BO DANG 'DRA BAR RAB TU BYUNG NAS RING DU LON PA TSANGS
PAR SPYOD PA, MNGON PAR SPYOD PA RNAMS KYI MCHOG 'DI LTA STE, DGE
SLONG KUN SHES KOO'U DI N+YA DANG, 'DOD PA NYUNG BA

DANG, SBYANGS PA'I YON TAN LA GNAS PA DANG, CHOG SHES PA RNAMS
KYI MCHOG 'OD SRUNG CHEN PO DANG, SHES RAB CHE BA DANG, SPOBS PA
CHE BA RNAMS KYI MCHOG SH'A RA DVA TI'I BU

DANG, RDZU 'PHRUL CHE BA DANG, MTHU CHE BA RNAMS KYI MCHOG MOO'U
DGAL GYI BU CHEN PO DANG, LHA'I MIG DANG LDAN PA RNAMS KYI MCHOG
MA 'GAGS PA DANG, MANG DU THOS PA RNAMS


@111B KYI MCHOG KUN DGA' BO DANG, 'DUL BA 'DZIN PA RNAMS KYI
MCHOG NYE BAR 'KHOR DANG, CHOS SMRA BA RNAMS KYI MCHOG BYAMS MA'I
BU GANG PO DANG, BSLAB PA LA GUS PA RNAMS KYI

MCHOG SGRA GCAN ZIN DANG, MAL CHA DANG STAN BSGO BA RNAMS KYI
MCHOG GYAD BU NOR DANG, SENG+GE'I SGRA SGROG PA RNAMS KYI MCHOG
BHA RA DHVA DZA BSOD SNYOMS LEN DANG, KHYIM PA DAD PA

BSKYED PA RNAMS KYI MCHOG NAG PO 'CHAR KA DANG, LHA DANG MIS
MCHOD PA RNAMS KYI MCHOG LEGS MTHONG GI BDEN PA DANG, BDEN PA'I
TSIG DES MING 'DI ZHES BYA BA LA BSRUNG BAR

BYA'O; ;YONGS SU BSKYAB PA DANG, YONGS SU GZUNG BA DANG, ZHI BA
DANG BDE LEGS SU 'GYUR BA DANG, CHAD PA BZLOG PAR BYA'O, ,RGYAL
PO'AM, BLON PO'AM, CHOM RKUN NAM, ME'AM

CHU'AM; DGRA'AM, MI MDZA' BA'AM, LAM DU 'GRO BA'AM, LAM GOL BAR
'GRO BA'AM, GNYID LOG PA'AM, RA RO BA'AM, BAG MED PA LAS BSRUNG
BAR BYA'O, ,BDEN PA DANG

BDEN PA'I TSIG GANG GIS SEMS CAN RKANG PA MED PA'AM, RKANG GNYIS
PA'AM, RKANG BZHI PA'AM, RKANG MANG NGAM, GZUGS CAN MA YIN PA'AM,
'DU SHES CAN NAM, 'DU SHES

CAN MA YIN PA'AM, 'DU SHES MED 'DU SHES MED MIN GYI SEMS CAN JI
SNYED YOD PA DE DAG GI NANG NA NI, DE BZHIN GSHEGS PA MCHOG CES
BYA STE, BDEN PA DANG BDEN PA'I


@112A *, ,TSIG DES MING 'DI ZHES BYA BA LA BSRUNG BAR BYA'O,
,YONGS SU BSKYAB PA DANG, YONGS SU GZUNG BA DANG, ZHI BA DANG BDE
LEGS SU 'GYUR BA DANG, CHAD PA BZLOG

PAR BYA'O, ,BDEN PA DANG BDEN PA'I TSIG GANG GIS 'DUS BYAS SAM,
'DUS MA BYAS KYI CHOS GANG JI SNYED YOD PA DE DAG GI NANG NA NI,
'DOD CHAGS DANG BRAL BA MCHOG CES

BYA STE; BDEN PA DANG BDEN PA'I TSIG DES MING 'DI ZHES BYA BA LA
BSRUNG BAR BYA'O, ,YONGS SU BSKYAB PA DANG, YONGS SU GZUNG BA
DANG, ZHI BA DANG BDE LEGS SU 'GYUR BA

DANG, CHAD PA BZLOG PAR BYA'O, ,BDEN PA DANG BDEN PA'I TSIG GANG
GIS TSOGS SAM, 'DUS PA'AM, MANG PO'AM, 'KHOR JI SNYED CIG YOD PA
DE DAG GI NANG NA NI, DE BZHIN

GSHEGS PA'I NYAN THOS KYI DGE 'DUN MCHOG CES BYA STE, BDEN PA
DANG BDEN PA'I TSIG DES RGYAL KHAMS SAM, YUL 'KHOR RAM, GRONG
NGAM, GRONG RDAL LAM, GRONG

KHYER RAM, KHYIM MAM, GNAS SAM, ZHING NGAM, NAD PA 'DI LA BSRUNG
BAR BYA'O, ,YONGS SU BSKYAB PA DANG, YONGS SU GZUNG BA DANG, ZHI
BA DANG BDE LEGS SU 'GYUR BA

DANG, MTSAMS GCAD PAR BYA'O, ,'BYUNG PO THAMS CAD BZLOG PAR
BYA'O, ,GZI BYIN 'PHROG PA RNAMS BZLOG PAR BYA'O, ,BDEN PA DANG
BDEN PA'I TSIG GANG GIS BCOM


@112B LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS NGAS 'DOD CHAGS DANG, ZHE SDANG DANG, GTI
MUG ZAD PAR BYA BA'I PHYIR CHOS KYI PHUNG PO

BRGYAD KHRI BZHI STONG BSTAN PA DANG, BSHAD PA DANG, BRJOD PA'I
BDEN PA DANG BDEN PA'I TSIG DES MING 'DI ZHES BYA BA'I NAD BZHI
BRGYA RTZA BZHI ZAD PAR GYUR CIG ,MED PAR GYUR

CIG ,ZHI BAR GYUR CIG ,RAB TU ZHI BAR GYUR CIG ,BCOM LDAN 'DAS
KYIS DE SKAD CES BKA' STZAL NAS TSE DANG LDAN PA KUN DGA' BO
DANG, MI MJED KYI BDAG PO TSANGS PA DANG, LHA

DANG, MI DANG, LHA MA YIN DANG, DRI ZAR BCAS PA'I 'JIG RTEN YID
RANGS TE BCOM LDAN 'DAS KYIS GSUNGS PA LA MNGON PAR BSTOD DO,
,GSANG SNGAGS CHEN MO RJES SU 'DZIN

PA'I MDO RDZOGS SO,, ,,PAndI TA SH'I LENDRA BO DHI DANG, DZNY'A
NA SIDDHI DANG, SH'AKYA PRA BHA DANG, ZHU CHEN GYI LO TZ'A BA
BANDE YE SHES SDES BSGYUR CING ZHUS TE SKAD GSAR BCAD KYIS

BCOS NAS GTAN LA PHAB PA'O,, ,,
