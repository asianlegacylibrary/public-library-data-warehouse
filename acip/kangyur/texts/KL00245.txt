@41B RGYA GAR SKAD DU, AARU [?]
DHARMA [?] NA MA [?] MA HA YA NA SH'A H'A [?], BOD SKAD DU, 'PHAGS PA CHOS
KYI PHUNG PO ZHES BYA BA THEG PA CHEN PO'I MDO, SANGS RGYAS


@42A *, ,DANG, BYANG CHUB SEMS DPA' THAMS CAD LA PHYAG 'TSAL LO,
,'DI SKAD BDAG GIS THOS PA DUS GCIG NA, BCOM LDAN 'DAS SER SKYA'I
GNAS NA

SHING N+YA GRO DHA'I KUN DGA' RA BA NA DGE SLONG LNGA BRGYA THAM
PA'I DGE SLONG GI DGE 'DUN CHEN PO DANG THABS CIG TU BZHUGS TE,
DE NAS TSE DANG LDAN PA SH'A RI'I BU DANG, TSE DANG LDAN PA
MOONGGAL

GYI BU CHEN PO DANG, TSE DANG LDAN PA 'OD SRUNG CHEN PO DANG, TSE
DANG LDAN PA KUN DGA' BO DANG, TSE DANG LDAN PA SGRAG CAN ZIN
BCOM LDAN 'DAS GA LA DER SONG STE PHYIN NAS BCOM LDAN

'DAS KYI ZHABS LA MGO BOS PHYAG BTZAL TE PHYOGS GCIG TU 'DUG GO
,PHYOGS GCIG TU 'DUG NAS TSE DANG LDAN PA SH'A RI'I BUS BCOM LDAN
'DAS LA 'DI SKAD CES GSOL TO, ,

BCOM LDAN 'DAS, CHOS KYI PHUNG PO CHOS KYI PHUNG PO ZHES BGYI NA,
DE BZHIN GSHEGS PAS CHOS KYI PHUNG PO'I TSAD JI TZAM GYIS CHOS
KYI PHUNG PO ZHES BKA' STZAL, CHOS KYI PHUNG PO NI ,

JI TZAM ZHIG ,CHOS KYI PHUNG PO NI, GANG LAGS, DE SKAD CES GSOL
PA DANG, BCOM LDAN 'DAS KYIS TSE DANG LDAN PA SH'A RI'I BU LA 'DI
SKAD CES BKA' STZAL TO, ,SH'A RI'I BU, DE

BZHIN GSHEGS PAS CHOS KYI PHUNG PO NI, BRGYAD KHRI BZHI STONG DU
GSUNGS TE, SH'A RI'I BU, DE LA CHOS THAMS CAD SKYE BA MED PA 'DI
NI, CHOS KYI PHUNG PO'I RJES SU 'JUG PA DANG PO YIN NO,,


@42B SH'A RI'I BU, CHOS 'GA' ZHIG LA CHOS SHE'AM, CHOS GANG YANG
SKYE BA'AM 'GAG PA ZHES NGA MI SMRA'O, ,DE CI'I PHYIR ZHE NA,
SH'A RI'I BU, CHOS THAMS CAD NI, SKYE BA MED PA'I CHOS CAN DANG,

'GAG PA MED PA'I CHOS CAN YIN PA'I PHYIR RO, ,SH'A RI'I BU, 'DI
LTA STE, DPER NA, MA NING NI, SKYES PA'AM BUD MED CES BYA BA'I
MING MI 'THOB CING, SKYES PA'AM BUD MED CES BRJOD

PAR BYA BA MA YIN NO, ,DE CI'I PHYIR ZHE NA, SH'A RI'I BU, DE NI,
SKYES PA'AM BUD MED DU GDAGS SU MED PA'I PHYIR RO, ,SH'A RI'I BU,
DE BZHIN DU CHOS THAMS CAD DE BZHIN GSHEGS PAS

BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS TE, DE'I PHYIR CHOS KYIS CHOS RAB TU SHES
SO, ,ZHES BRJOD PAR MI BYA'O, ,SH'A RI'I BU, 'DI LTA STE, DPER

NA; ZA MA'AM, MA NING NI, 'DOD PA'I 'DOD CHAGS SBANGS PA'ANG MA
YIN LA 'DOD PA LA STEN PA'ANG MA YIN NO, ,SH'A RI'I BU, DE DAG
GIS BUD MED SDUG GU MTHONG NAS 'DOD CHAGS

KYI SEMS SKYES PAS ZA MA'AM MA NING RNAMS LAS PHAL CHER BYIN PA
NAD KYIS BTAB PAR 'GYUR, BYIN PA 'DZAG PAR 'GYUR, BYIN PA KHAR BA
LTA BUR 'GYUR, BZHIN DMAR POR 'GYUR RO,,

SH'A RI'I BU, ,'DI JI SNYAM DU SEMS, ZA MA'AM, MA NING GANG YIN
PA DE LA MA 'GYEL, DE'I LAS LA MTSON GYIS MA BTAB PAR CI'I PHYIR
DE DAG BYIN PA NA BAR 'GYUR SNYAM, DE SKAD


@43A *, ,CES BKA' STZAL BA DANG, BCOM LDAN 'DAS LA TSE DANG LDAN
PA SH'A RI'I BUS 'DI SKAD CES GSOL TO, ,BCOM LDAN 'DAS, ZA MA'AM,
MA NING NI ,

BTZUN MO'I 'KHOR SRUNG BA LAGS TE, DE DAG BUD MED SDUG GU MTHONG
NAS 'DOD CHAGS KYI SEMS SKYE LAGS SO, ,DE DAG 'DOD CHAGS KYI SEMS
KYIS NYON MONGS PA KHOL BAR

'GYUR TE, NYON MONGS PA KHOL BA DE DAG GI LUS KHU CHUS RGYAS PAR
GYUR PAS DE DAG 'DOD CHAGS KYI GDUNG BAS GDUNGS PA NA BYIN PA
SHIN TU GAS PAR 'GYUR LAGS TE, DE LTAR

DE DAG GI LUS MA RUNGS PAR 'GYUR LAGS SO, ,DE SKAD CES GSOL PA
DANG, BCOM LDAN 'DAS KYIS TSE DANG LDAN PA SH'A RI'I BU LA 'DI
SKAD CES BKA' STZAL TO, ,SH'A RI'I BU,

ZA MA'AM MA NING LAS GANG DAG BDE 'GRO MTHO RIS KYI 'JIG RTEN DU
SKYE BA NI, NYUNG STE, PHAL CHER SEMS CAN DMYAL BAR 'GRO BAR
'GYUR RO, ,SH'A RI'I BU, DGE SBYONG SH'AKYA'I BU

RNAMS LAS GANG DAG 'DOD CHAGS KYIS 'PHROG PAR MI 'GYUR BA'I KHYAD
PAR LA LTOS, DE CI'I PHYIR ZHE NA, 'DOD PA RNAMS NI, DNGOS PO MED
PAR SHES, 'DOD PA RNAMS NI ,

MI GTZANG BAR SHES NAS DE DAG 'DOD PA RNAMS KYIS SKYO ZHING YID
BYUNG LA MNGON PAR MI DGA' NAS TSANGS PAR SPYAD PA SPYOD DE,
BZHIN DANG 'PHRAL BA'I MDANGS GSAL BA YIN NO, ,SH'A


@43B RI'I BU; SKYES BU NGAN PA RNAMS KYIS NI, SKYO BA'AM YID
'BYUNG BAR MI NUS SO, ,DE CI'I PHYIR ZHE NA, SH'A RI'I BU, 'DI
LTAR SKYES BU NGAN PA DE DAG NI, 'DOD PA LA KUN TU RTOG PA RNAMS

KYIS KUN TU RTOG PA RNAMS DANG LDAN PA'I PHYIR RO, ,SH'A RI'I BU,
SKYES BU NGAN PA RNAMS KYIS KUN TU RTOG PA RNAMS GANG ZHE NA,
GANG DAG MED PA LA RTOG PAR BYED PA STE, MI GTZANG BA LA GTZANG

BAR RTOG PAR BYED, 'DU SHES MED PA LA 'DU SHES SU RTOG PAR BYED,
BUD MED LA BUD MED DU RTOG PAR BYED, 'DOD CHAGS DANG BCAS PA LA
'DOD CHAGS DANG BCAS PAR RTOG PAR

BYED PA STE, SH'A RI'I BU, DE LTA BU DE DAG NI, SKYES BU NGAN PA
RNAMS KYI KUN TU RTOG PA RNAMS YIN NO, ,SH'A RI'I BU, DE DAG NI,
ZA MA DANG MA NING 'DOD PAS ZIN PA RNAMS KYI LAS RNAMS

YIN TE; DE DAG SKYES BU DAM PA'I LAS RNAMS NI, MA YIN NO, ,SH'A
RI'I BU, MA NING GANG LA LA ZHIG SKYES BU NGAN PA RNAMS KYI KUN
TU RTOG PA DE LTA BU DAG LA KUN TU RTOG PAR BYED PA NI,

BDAG GIS REG GO ,ZHES NYAMS SU MYONG BAR BYED DE, BU GA DGU'I SGO
DANG LDAN PA 'DI MI GTZANG BA 'DZAG PA 'DI LA GTZANG BAR 'DU SHES
SKYED PAR BYED DO, ,'DI DAG THAMS CAD NI, BYA BA

MA YIN PA STE, DE DAG NI, SKYES BU DAM PA'I LAS RNAMS MA YIN NO,
SH'A RI'I BU, DGE SLONG NGAM, BRAM ZE GANG LA LA DAG 'DOD PA'I
NYES DMIGS YANG DAG PA JI LTA BA BZHIN DU MI


@44A *, ,[?] ZHES PA DE DAG NI, BUD MED PA KUN TU RTAG CING MIG
LA MTSAN MAR 'DZUN PAR BYED DE, BEEd'URYA LTA BU'I 'DU SHES SU
BYED LA CHU'I DBU BA BZHIN DU 'DU SHES

SU NI MI BYED DO, ,SH'A RI'I BU, 'DI LTA STE, DPER NA, BONG MO
'BRANGS PA DANG, PHAG MO 'BRANGS PA NI, 'BRANGS PAS LUS STONG PAR
'GYUR ZHING LUS LAS SHA MA MI GTZANG BA, BTZOG

PA, BLTA BAR BYA BA MA YIN PA 'BYUNG NGO, ,SH'A RI'I BU, MIG
KYANG DE DANG 'DRA BAR BRJOD DE, 'DI LTA STE, DPER NA, BONG MO'I
SHA MA'AM, PHAG MO'AM, KHYI MO'I SHA MA DANG 'DRA

BAR MIG KYANG DE BZHIN 'DUG STE, MIG GI 'BRAS BU'I NANG DE NI,
CHU'I CHU BUR LTA BUR 'DUG GO ,DE LTAR MI GTZANG BA 'BYUNG ZHING
DE LTAR MI MTHUN PA STE, RNAG DANG KHRAG RAB TU 'DZAG

CING MI GTZANG BA RAB TU 'DZAG GO ,SH'A RI'I BU, MI GTZANG BA
RNAG DANG KHRAG RAB TU 'DZAG CING CHU'I SNYING PO 'DZAG PA'I LUS
LA CHAGS PA GANG YIN PA DE LTA BU NI, MIG CES BRJOD

DO; ;SH'A RI'I BU, 'DI LA RGYU GANG GIS MIG CES BYA BA DE'I RGYU
NI, GANG, RKYEN NI, GANG ZHE NA, DE NI, LUS KYI GTZO BO YIN TE,
GZUGS LA BLTA BAS THOG MA DANG, DBUS DANG,

MTHAR NGOMS PA MED LA LUS KYIS MI DGE BA RGYA MTSO SNYED BYED DE,
RGYU DES NA MIG CES BYA'O, ,SH'A RI'I BU, 'DI LA GANG GIS NA DE
MIG CES BYA BA'I RGYU NI, GANG, RKYEN NI, GANG ZHE


@44B NA; MI MTHUN PA'I PHYIR RO, ,SH'A RI'I BU, MIG GI MI MTHUN
PA DE GANG ZHE NA, GANG GZUGS MED PA LA GZUGS SU 'DU SHES PA
DANG, TSOR BA MED PA LA TSOR BAR 'DU SHES PA DANG, 'DU

SHES MED PA DANG, 'DU BYED RNAMS MED PA DANG, RNAM PAR SHES PA
MED PA LA RNAM PAR SHES PAR 'DU SHES PA'O, ,YANG 'DI LA RGYU GANG
GIS DE MIG CES BYA BA'I RGYU NI, GANG, RKYEN

NI; GANG ZHE NA, 'DIS DGE BA SPYOD PA NYAMS PAR BYED DE, RGYU DES
NA MIG CES BYA'O, ,'DIS DGE SLONG GI DNGOS PO LAS NYAMS PAR BYED
PAS NA MIG CES BYA'O, ,SH'A RI'I BU,

MIG NI; MI RTAG PA, MI BRTAN PA, THER ZUG MA YIN PA STE, RGYU
DES NA MIG CES BYA BAR SHES PAR BYA'O, ,SH'A RI'I BU, DGE SLONG
MKHAS PA, MANG DU THOS PA, ZHUM PA MED PA

RNAMS KYIS NI, MIG BUD MED MA YIN, SKYES PA MA YIN, SKYES PA CAN
MA YIN, SROG MA YIN, GSO BA MA YIN, GANG ZAG MA YIN PA DANG, SH'A
RI'I BU, DE BZHIN DU SBYAR TE RNA BA

DANG, SNA DANG, LCE DANG, LUS DANG, YID NI, BUD MED MA YIN, SKYES
PA MA YIN, SEMS CAN MA YIN, SROG MA YIN, GSO BA MA YIN, GANG ZAG
MA YIN TE, DE DAG NI, PHUNG PO

LNGA LA PHYIN CI LOG PA LAS BYUNG BA'O, SH'A RI'I BU, DGE SLONG [?]
KHA CIG 'DOD PA RNAMS KYI NYES DMIGS YANG DAG PA JI LTA BA DE
BZHIN DU RAB TU MI SHES PA DE DAG NI ,


@45A *, ,'DOD CHAGS KYI YONGS SU GDUNG BAS GDUNGS PAR 'GYUR LA,
KHA DOG NGAN CING SKYA SKYA BOR 'GYUR RO, ,SH'A RI'I BU, 'DI LTA
STE, DPER NA, SHING

LJON PA CHEN PO'I LO MA'AM, LJON PA'I 'BRAS BU SMIN PA 'BRUL BA'I
TSE SKYA BOR 'GYUR RO, ,SH'A RI'I BU, DE BZHIN DU DGE SLONG NGAM,
DGE SLONG MA'AM, DGE BSNYEN NAM, DGE

BSNYEN MA GANG DAG KHA CIG 'DOD PA RNAMS KYI NYES DMIGS YANG DAG
PA JI LTA BA BZHIN DU RAB TU MI SHES PA DE DAG NI, 'DOD CHAGS KYI
YONGS SU GDUNG BAS GDUNGS BAR

'GYUR; KHA DOG NGAN PAR 'GYUR, BSAM PA MI GSAL BAR 'GYUR, KHA DOG
NGAN CING BLTA NA MI SDUG PAR 'GYUR RO, ,SH'A RI'I BU, DGE SLONG
GANG DAG GSAR BU DAR LA

BAB PA; GZHON NU RAB TU BYUNG NAS RING PO MA LON PA DE DAG NI,
'DOD PA RNAMS DNGOS PO MED DO, ,ZHES 'DOD PA RNAMS YANG DAG PA JI
LTA BA BZHIN DU RAB TU SHES SO, ,

'DOD PA'I RTOG PA SKYES NA'ANG MYUR BA NYID DU RAB TU ZHI BAR
BYED DE, ,DE DAG MI DGE BA YIN PAR SHES PAR YANG BYED, SH'A RI'I
BU, DE LTAR NA, DGE SLONG DAG GIS 'DOD PA

RNAMS KYI NYES DMIGS MTHONG NAS 'DOD PA DE DAG LAS YID 'BYUNG BAR
BYED, 'DOD CHAGS DANG BRAL BAR BYED DE, MNGON PAR DGA' NAS TSANGS
PAR SPYAD PA SPYOD, BZHIN DANG


@45B 'PHRAL BA'I MDANGS GSAL BAR 'GYUR RO, ,SH'A RI'I BU, 'DI LTA
STE, DPER NA, MI ZHIG GI LUS LA NAD KYIS THEBS LA RNAG SMIN NAS
DE'I YAN LAG DANG, NYID LAG THAMS CAD LA RMA'I

KHA BRGYAD KHRI BZHI STONG YOD LA, RMA'I KHA RE RE LA'ANG SRIN
BU'I TSOGS BRGYAD KHRI BZHI STONG YOD DE, DE DAG MCHU RNO ZHING
MCHU KHA GNYIS NA YOD LA, KHA ZAS YONGS SU ZOS PA RNAMS KYIS TSIM

PAR MI 'GYUR ZHING, DE MA DAG MA SPUNGS PA'I DRUNG DU 'DUG NA, JI
TZAM NA SROG CHAGS DE DAG MES GDUNGS PAR GYUR BA DANG, DE LA
PHYIR ZHING ZA BAR BYED, YONGS SU ZA BAR BYED NA, SH'A RI'I

BU; 'DI JI SNYAM DU SEMS, MI DE SROG CHAGS DE DAG GIS ZOS PA YIN
NAM, 'ON TE MA ZOS, DE SKAD CES BKA' STZAL PA DANG, TSE DANG LDAN
PA SH'A RI'I BUS BCOM LDAN 'DAS LA 'DI SKAD CES

GSOL TO, ,BCOM LDAN 'DAS, BDAG NI, 'DI THOS PA NYID KYIS LUS KYI
SPU ZING ZHES BGYID PAR GYUR NA, MI DE'I MI MTHUN PA LTA SMOS
KYANG CI 'TSAL TE, BCOM LDAN 'DAS,

MI DE NI; SROG CHAGS KYI RIGS DE DAG GIS 'TSAL BA LAGS KYI, MA
'TSAL BA NI, MA LAGS SO, ,DE SROG CHAGS BRGYAD KHRI BZHI STONG PO
DE DAG GIS LUS G-YA' BAR BGYID CING

'DI [?] RA BZHI BAR MA BGYID LA, BDE BA JO [?] MI BGYID PA LAGS SO,
SH'A RI'I BU, 'DI JI SNYAM DU SEMS, MI DE'I LUS LA RNAG DANG
KHRAG 'DZAG CING DE LTA BUR GYUR PA DE SMAD PAR


@46A *, ,BYA BA YIN NAM, GSOL PA, SMAD PAR BGYI BA LAGS, MI MTHUN
PA LAGS, BLTA BAR MI 'OS PA LAGS SO, ,BKA' STZAL PA, SH'A RI'I
BU,

DE BZHIN DU DGE SLONG MKHAS PA DAG NI, 'DI LA SO SO YANG DAG PAR
SLOB STE, BUD MED NI, 'DI LTAR BTZOG PA, 'DI LTAR DRI NGA BA, 'DI
LTAR MI MTHUN PA, 'DI LTAR BLTA BAR MI

'OS PA'O; ,NYON MONGS PA KHOL BA'I BUD MED DE DAG BSTAN PAR BYA
BA MA YIN TE, 'DOD PA RNAMS NI, DRI NGA BA'O, ,'DOD PA RNAMS NI,
MI MTHUN PA'O, ,'DOD PA RNAMS NI, MI

GTZANG BA'O, ,'DOD PA RNAMS NI, BLTA BAR MI 'OS PA'O, ,ZHES BCOM
LDAN 'DAS KYIS BKA' STZAL TO SNYAM MO, ,SH'A RI'I BU, SKYES PA'I
LUS LA YOD PA LTA BU MA YIN PA, BUD

MED LA CHES LHAG PA SRIN BU'I TSOGS LNGA YOD DE, SH'A RI'I BU,
SRIN BU'I TSOGS LNGA PO DE DAG NI, BUD MED KYI GCI BA'I LAM NA
GNAS TE, SRIN BU'I TSOGS RE RE LA SRIN BU BRGYAD CU

BRGYAD CU YOD LA, MCHU RNO ZHING MCHU KHA GNYIS NA YOD DE, DE DAG
RTAG TU RGYUN MI 'CHAD PAR BUD MED KYI LUS LA ZA'O, ,DES NA NYON
MONGS PA DAG GIS BUD MED LOG PAR G-YEM SPYOD STE, 'DOD

PA YONGS SU SPYOD PA DAG GIS NGOMS MI MYONG NGO, ,SH'A RI'I BU,
DE LTAR NA, 'DOD PA RNAMS NI, NYES DMIGS YIN PAR MTHONG NA, DE
DAG 'DOD PA RNAMS LAS YID 'BYUNG BAR 'GYUR, 'DOD


@46B CHAGS DANG BRAL BAR 'GYUR TE, MNGON PAR DGA' NAS TSANGS PAR
SPYAD PA SPYOD CING BZHIN DANG 'PHRAL BA'I MDANGS GSAL BA YIN NO,
,SH'A RI'I BU, 'DI NI, 'DOD PA'I PHUNG PO LAS

BRTZAMS NAS CHOS BSTAN PA YIN TE, SH'A RI'I BU, 'DOD PA YONGS SU
SPYOD PA DAG LAS YID 'BYUNG BAR BYA'O, ,SH'A RI'I BU, KUN NAS
NYON MONGS PA GANG ZHE NA, SH'A RI'I BU, KUN NAS NYON

MONGS PA NI, RANG GIS BYAS BA'O, ,SH'A RI'I BU, RNAM PAR BYANG BA
DANG, RNAM PAR ZHI BA GANG ZHE NA, SH'A RI'I BU, RNAM PAR BYANG
BA DANG, RNAM PAR ZHI BA NI, RANG GIS BYAS PA'O, ,SH'A RI'I BU,

KUN NAS NYON MONGS PA NI, GANG, RANG GIS BYAS PA NI, GANG ZHE NA,
CHOS SU 'DU SHES PA LA MNGON PAR ZHEN PA GANG YIN PA'O, ,CHOS SU
'DU SHES PA LA MNGON PAR ZHEN PA GANG ZHE NA, 'DI LTA

STE; SKYE BAR 'DU SHES PA DANG, 'GAG PAR 'DU SHES PA DANG, BDAG
YOD PA DANG, BDAG MED PAR BDAG TU BDU SHES PA LA MNGON PAR ZHEN
PA YOD DE, DE NI, DE BZHIN GSHEGS PAS CHOS

KYI PHUNG PO ZHES BKA' STZAL TO, ,SH'A RI'I BU, BYIS PA SO SO'I
SKYE BO RNAMS NI, LONG BA YIN TE, GZUGS KYI PHUNG PO'O, ,ZHES
RLOM SEMS SU BYED, TSOR BA DANG, 'DU SHES DANG, 'DU

BYED RNAMS DANG, RNAM PAR SHES PA'I PHUNG PO'O, ,ZHES RLOM SEMS
SU BYED DE, RLOM SEMS SU BYED NA 'CHING NGO, ,RLOM SEMS SU MI
BYED NA GROL LO, ,SH'A RI'I BU, RLOM SEMS SU BYED


@47A *, ,PA GANG YIN PA DE NI, GZUGS KYI PHUNG POR 'GYUR RO,
,SH'A RI'I BU, BCU PO 'DI DAG NI, TSUL KHRIMS 'CHAL PA'I CHAL
PA'I TSUL KHRIMS KYI NYES PA

YIN TE; BCU GANG ZHE NA, TSUL KHRIMS 'CHAL PA NI, 'CHI BA'I DUS
KYI TSE GDUNG BAR 'GYUR BA DANG, DGE SLONG TSUL KHRIMS NYAMS PA
'GYOD PAR 'GYUR BA DANG, MNAR MED PAR

'GRO'O; ;ZHES 'KHOR GYI NANG NA 'DUG NA SKRAG PA DANG, BDAG NYID
TSUL KHRIMS LA SKUR BA 'DEBS PA DANG, BDAG NI, SANGS RGYAS RNAMS
KYIS YONGS SU SPANGS PA DANG, BDAG NI,

NYAN THOS RNAMS KYIS YONGS SU SPANGS PA DANG, BDAG NI, LHA RNAMS
KYIS YONGS SU SPANGS PA'I [?] SNYAM PA DANG, 'CHI BA'I TSE 'JIGS PA
DANG BCAS PA DANG, NGAN 'GROR 'GRO BA DANG ,

MI'I LUS THOB PAR DKA' BA'O, ,SH'A RI'I BU, DE DAG NI, DGE SLONG
TSUL KHRIMS 'CHAL BA'I 'CHAL PA'I TSUL KHRIMS KYI NYES PA STE,
TSUL KHRIMS 'CHAL PA NI, 'CHI BA'I

DUS KYI TSE GDUNG BA 'BYUNG BAR 'GYUR RO, ,SH'A RI'I BU, DE LTA
BAS NA 'DOD PA RNAMS LA NYES DMIGS KYI 'DU SHES BSKYED PAR BYA'O,
,SH'A RI'I BU, 'DI LA DGE SLONG DGON PA NA

GNAS PA'AM, SHING DRUNG NA GNAS PA'AM, KHANG STONG NA GNAS PA'AM,
BLA GAB MED PA NA GNAS PA NI, 'DOD PA RNAMS NI, DRI NGA BA'O,
,'DOD PA RNAMS NI, MI MTHUN PA'O, ,


@47B 'DOD PA RNAMS NI, RMA'I KHA LTA BU'O, ,'DOD PA RNAMS NI,
BLTA BAR MI 'OS PA'O, ,'DOD PA RNAMS NI, SMAD PAR BYA BA'O, ,'DOD
PA RNAMS NI, BSHANG BAS YONGS SU GANG BA'I RO LTA

BU'O; ;ZHES DE LTAR SO SOR YANG DAG PAR SLOB BO, ,DE DAG NI, BYIS
PA 'PHYAR BA'I SPYOD YUL YIN TE, SH'A RI'I BU, BUD MED LA BSTEN
PA DANG BSNYEN PAS CHOG GO ,SH'A RI'I BU, BUD

MED KYI LUS PHYIS DANG MCHIL MAS YONGS SU GANG BA DE LA SU ZHIG
DGA' STE, SH'A RI'I BU, DE DAG NI, 'JIG RTEN GYI KHYI RO RUL PA
DANG 'DRA BAR SMAD PAR BYA BA YIN NO, ,SH'A RI'I BU ,

'DI LTA STE, DPER NA, KHYI RO MI GTZANG BA, RUL PA, DRI NGA BA,
MDOG MI SDUG CING SNGO LA PAGS PA MUGS PA, SROG CHAGS KYIS YONGS
SU GANG BA ZHIG LAM GA NA SNANG LA, DE'I STENG NA

CHAR PA'ANG BAB CING DE RLUNG GIS KYANG KUN NAS BTAB, DER MI
RNAMS KYANG KUN NAS 'KHOR BAR GYUR TE, DE DAG GIS DRI DE TSOR NA,
SH'A RI'I BU, 'DI JI SNYAM DU SEMS, MI DE DAG DRI MI ZHIM

PA DE SNOM PAR BYED DAM, 'ON TE MI SNOM, GSOL PA, BCOM LDAN 'DAS,
DE NI, MA LAGS SO, ,DE SKAD CES GSOL PA DANG, BCOM LDAN 'DAS KYIS
TSE DANG LDAN PA SH'A RI'I BU LA

'DI SKAD CES BKA' STZAL TO, ,SH'A RI'I BU, 'DI JI SNYAM DU SEMS,
KHYI RO DE LA RIG PAR BYED DAM, SKYOD PAR BYED DAM, MNGON PAR
DGA' BAR BYED NA, DE SKYE BO MANG POS BSNGAGS PAR BY


@48A *, ,BA YIN NAM, DE SKAD CES BKA' STZAL PA DANG, BCOM LDAN
'DAS LA TSE DANG LDAN PA SH'A RI'I BUS 'DI SKAD CES GSOL TO,
,BCOM LDAN 'DAS, MI

DE NI; BLTA BAR DKA' STE, DE LA BSNGAGS PAR GA LA BGYID, DE SKAD
CES GSOL BA DANG, BCOM LDAN 'DAS KYIS TSE DANG LDAN PA SH'A RI'I
BU LA 'DI SKAD CES BKA' STZAL TO, ,

SH'A RI'I BU, KHYI RO DE LA 'KHYUD PAR BYED PA'AM, SKYOD PAR BYED
PA'AM, MNGON PAR DGA' BA'I MI DE LA NI, DE BZHIN GSHEGS PAS
BSNGAGS PA MDZAD KYI, GANG ZHIG BUD MED

YUL GYI BZANG MO NA TSOD LO BCU DRUG LON PA'AM, LHAG PA LTA BU,
GZUGS BZANG BA, MDZES PA, BLTA NA SDUG PA, NU MA RGYAS PAS MDZES
PA, RGYAN GYIS BRGYAN PA, SHIN

TU GZHON PA, REG NA BDE BA, NAD DANG BRAL BA DE LA THA NA RKANG
PA'I MTHE BOS REG PAR BYED PA'I MI DE LA NI, DE BZHIN GSHEGS PAS
BSNGAGS PAR MI MDZAD DE, SH'A RI'I BU, YUL

GYI BZANG MO DE LA THA NA RKANG BA'I MTHE BOS REG PAR BYED PA'I
MI GANG ZAG DE LTA BU DE NI, SHIN TU SMAD PAR BYA BA YIN TE, KHYI
RO DE LA 'KHYUD PAR BYED PA'AM, SKYOD PAR BYED PA'AM,

MNGON PAR DGA' BAR BYED PA NI, DE LTA MA YIN NO, ,SH'A RI'I BU,
'DI JI SNYAM DU SEMS, KHYI ROL 'KHYUD PA'AM, REG PAS SEMS CAN
DMYAL BAR 'GRO BAR 'GYUR RAM, GSOL BA,


@48B BCOM LDAN 'DAS, DE NI, MA LAGS SO, ,BKA' STZAL PA, SH'A RI'I
BU, 'DI LTAR DGE SLONG GIS 'DOD PA RNAMS LA NYES DMIGS KYI 'DU
SHES BSKYED PAR BYA'O, ,SH'A RI'I BU, JI LTAR NA, DGE

SLONG GIS LUS LA NYES DMIGS KYI 'DU SHES BSKYED PAR BYA ZHE NA,
SH'A RI'I BU, LUS 'DI NI, GNOD PA MANG PA'O, ,'KHRUG PA MANG
PA'O, ,SH'A RI'I BU, BUD MED KYI LUS LA NI, SKYES PA'I LUS

LA YOD PA LTA BU MA YIN PA CHES LHAG PA SRIN BU'I TSOGS NYI SHU
RTZA LNGA YOD DE, SH'A RI'I BU, BUD MED KYI MGO KLAD PA'I NANG NA
SRIN BU'I TSOGS 'PHROG BYED CES BYA BA DAG YOD DE, DE DAG BUD MED
KYI KLAD

PA LA ZA BAR BYED DO, ,SH'A RI'I BU, BUD MED KYI SNA'I NANG NA
SRIN BU'I TSOGS KHA RDZOGS ZHES BYA BA DAG YOD DE, DE DAG BUD MED
KYI KHA SPU LA ZA STE, DES NA BUD MED LA KHA SPU MI SKYE'O, ,SH'A

RI'I BU; BUD MED KYI RNA KHUNG NA SRIN BU'I TSOGS ZA BAR BYED PA
ZHES BYA BA NGAG YOD DE, DE DAG BUD MED KYI RNA BA LA ZA ZHING
BUD MED KYI RNA BA 'BIGS PAR BYED DO, ,SH'A RI'I BU, BUD MED KYI

MGRIN PA'I MTSAMS DANG, MGO BO'I MTSAMS LA SRIN BU'I TSOGS ZHEN
BYED CES BYA BA DAG YOD DE, DE DAG BUD MED KYI RNA BA ZA ZHING
BUD MED KYI RNA BA 'BIGS PAR BYED LA MIG KYANG RNO BAR BYED DO,
,SH'A

RI'I BU; SKYES PA'I RNA BA LA MI 'BIGS KYI BUD MED KYI RNA BA LA
'BIGS SO, ,SH'A RI'I BU, BUD MED LA SRIN BU'I TSOGS AA BA RE BA
NA ZHES BYA BA DAG YOD DE, DE DAG RTAG TU RGYUN MI 'CHAD PAR BUD


@49A *, ,MED KYI KHA LA ZA STE, DES NA BUD MED KYI MGUL DMA' BA
YIN TE, SKYES PA LA NI, DE LTA BU MED DO, ,BZA' BA DANG BCA' BA
KHAR BCUG MA THAG TU THOG MAR

DE DAG ZA BAR BYED DO, ,DE DAG NYAL NYIL BUD MED KYI NU MA'I NANG
DU 'JOG STE, DES NA BUD MED NU MA 'PHYANG BA YIN NO, ,GANG GI TSE
BUD MED SBRUM PAR GYUR PA DE'I TSE SRIN BU DE DAG KYANG

SBRUM PAR GYUR TE, DES NA BUD MED KYI NU ZHO MANG BA YIN NO,
,SH'A RI'I BU, BUD MED KYI LUS KYI NANG MNGAL GYI GNAS GANG NA
MNGAL YOD PA'I PHYOGS DE NA SRIN BU ZAD PAR BYED PA DPA'

BA ZHES BYA BA DAG YOD DE, DE DAG SRIN BU RAB TU LDAG BYED CES
BYA BA DAG BSAD NAS ZA'O, ,DE DAG SRIN BU RAB TU LDAG BYED DE DAG
MA RNYED NA DE DAG KYANG 'CHI'O, ,SRIN BU'I TSOGS DE

GNYIS KA SHI STE MED PA DANG, PHA MA 'DUS PA LAS MNGAL CHAGS PAR
'GYUR RO, ,SH'A RI'I BU, BUD MED KYI LUS LA LUS KYI NANG SKYE
GNAS KYI SGO NA SRIN BU'I TSOGS BZHI YOD DE ,

'DI LTA STE, MCHU MCHOG CES BYA BA DANG, GONG BU SBED CES BYA BA
DANG, RLUNG 'BYIN CES BYA BA DANG, 'DOD LEN CES BYA BA STE, DE
DAG RTAG TU RGYUN MI 'CHAD PAR BUD MED KYI

LUS LA ZA STE, DES NA BUD MED NYON MONGS PA RNAMS KYIS SHIN TU
'BAR BAR BYAS TE 'DOD PA YONGS SU SPYAD PAS MI NGOMS PA YIN NO,
,DE LTA BAS NA, DE BZHIN GSHEGS PAS BUD MED KYI


@49B SKYON CHES LHAG PA DE DAG MKHYEN NAS BSLAB PA'I GZHI LHAG PA
DANG BCA' BAR MDZAD DO, ,SH'A RI'I BU, CHOS KYI PHUNG PO'I CHOS
KYI RNAM GRANGS 'DI YANG DANG YANG DU 'KHOR BZHI PO DAG LA STON
CIG ,

DE CI'I PHYIR ZHE NA, 'DOD PA RNAMS NI, SMAD PAR BYA BA YIN PAR
SHES PAR 'GYUR, LUS NI, SMAD PAR BYA BA YIN PAR SHES PAR 'GYUR
BA'I PHYIR RO, ,SH'A RI'I BU, DE LTAR LUS 'DI BCOS MA

YIN PAR SHES NAS BYIS PA SO SO'I SKYE BO THOS PA DANG MI LDAN PA
MA GTOGS PAR SU ZHIG 'DOD PA RNAMS LA STEN PAR BYED DE, DE NI,
GNAS MED DO, ,SH'A RI'I BU, DE LTA BAS NA, LUS 'DI

LA MNGON PAR DGA' BAR MI BYA, LHAG PAR CHAGS PAR MI BYA'O, ,BCOM
LDAN 'DAS KYIS DE SKAD CES BKA' STZAL TE, BDE BAR GSHEGS PAS DE
SKAD GSUNGS NAS DE BZHIN DU STON

PAS GZHAN YANG 'DI SKAD CES BKA' STZAL TO, ,LUS NI MI GTZANG LAS
BYUNG STE, ,RTAG TU SROG CHAGS RNAMS KYANG GNAS, ,GCIN DANG RTUG
PAS RAB GANG NA, ,DE LA BYIS PA RAB TU CHAGS ,

DGE SLONG BA DANG DGE SLONG MA, ,DGE BSNYEN PHA DANG DGE BSNYEN
MA, ,'DI THOS NAS NI 'DOD CHAGS 'BRAL, ,'DOD CHAGS BRAL NAS RNAM
PAR GROL, ,CHOS DANG LDAN PA RNAMS LA NI, ,NYES

PA 'DI DAG NGAS MA BSTAN, ,GANG DAG 'DOD LA LONGS SPYOD PA, ,DE
DAG LA NI SKYON RNAMS BSHAD, ,SANGS RGYAS KYIS NI BSTAN PA BZHIN,
,BUD MED MTHONG NA SU RTOG STE, ,YANG DAG BSKUL BA


@50A *, ,SHES NAS SU, ,MKHAS PA DE DAG RTOG MI BYED, BCOM LDAN
'DAS KYIS DE SKAD CES BKA' STZAL NAS TSE DANG LDAN PA SH'A RI'I
BU DANG, LHA DANG, MI DANG, LHA

MA YIN DU BCAS PA'I 'JIG RTEN YI RANG STE BCOM LDAN 'DAS KYIS
GSUNGS PA LA MNGON PAR BSTOD DO, ,'PHAGS PA CHOS KYI PHUNG PO
ZHES BYA BA THEG PA CHEN PO'I MDO RDZOGS SO,, ,,

RGYA GAR GYI MKHAN PO PRA DZNY'A WARMA DANG, ZHU CHEN GYI LO TZ'A
BA BANDHE YE SHES SDES BSGYUR CING ZHUS TE GTAN LA PHAB PA,