@93A ,,RGYA GAR SKAD DU, A'ARYA BUDHA MA KU tAm
N'A MA MAH'A Y'A NA S'U TRAm MAH'A DHARMA BA RYA YAm, BOD SKAD
DU, 'PHAGS PA SANGS RGYAS KYI DBU RGYAN ZHES

BYA BA THEG PA CHEN PO'I MDO CHOS KYI RNAM GRANGS CHEN PO, SANGS
RGYAS DANG, BYANG CHUB SEMS DPA' THAMS CAD LA PHYAG 'TSAL LO,
,'DI SKAD BDAG GIS THOS PA DUS GCIG NA, BCOM LDAN 'DAS

RGYAL PO'I KHAB NA, BYA RGOD PHUNG PO'I RIL DGE SLONG GI DGE 'DUN
CHEN PO THAMS CAD KYANG DGRA BCOM PA ZAG PA ZAD PA STONG NYIS
BRGYA LNGA BCU'I DGE SLONG RNAMS DANG YANG THABS GCIG, BYANG CHUB

SEMS DPA'I 'KHOR CHEN PO BYAMS PA DANG, 'JAM DPAL LA SOGS PA
DANG, LHA DANG, KLU DANG, GNOD SBYIN DANG, DRI ZA DANG, DRANG
SRONG DANG, RIG SNGAGS 'CHANG DANG, LHA'I BU MO'I TSOGS

DU MA RNAMS DANG YANG THABS GCIG TU BZHUGS SO, ,DE NAS BCOM LDAN
'DAS KYIS TSE DANG LDAN PA 'OD SRUNG CHEN PO LA BKA' STZAL PA,
'OD SRUNG CHEN PO, LAS DANG PO PA'I BYANG CHUB SEMS

DPA' RNAMS KYI DGE BA'I RTZA BA YONGS SU SMIN PAR BYA BA'I RGYU
RAB TU BSTAN PAR BYA YI, DE'I PHYIR NYON LA LAGS PAR RAB TU YID
LA BYOS SHIG DANG NGAS KHYOD LA BSHAD DO, ,BCOM LDAN 'DAS

LEGS SO ZHES GSOL NAS, TSE DANG LDAN PA 'OD SRUNG CHEN PO BCOM
LDAN 'DAS LA NYAN PA DANG, BCOM LDAN 'DAS KYIS BKA' STZAL PA, 'DO
SRUNG CHEN PO, SHAR PHYOGS NA SANGS RGYAS KYI


@93B ZHING 'DI NAS 'JIG RTEN GYI KHAMS CHU BO GANGG'A'I BYE MA
SNYED 'DAS PA NA, 'JIG RTEN GYI KHAMS TING NGE 'DZIN GYIS BRGYAN
PA ZHES BYA BA YOD DE, DE NA DE BZHIN GSHEGS PA DGRA BCOM PA YANG
DAG

PAR RDZOGS PA'I SANGS RGYAS TING NGE 'DZIN GLANG PO DA MA PA'I
DPAL ZHES BYA BA DA LTAR BZHUGS SHING 'TSOL GZHES SO, ,'OD SRUNG
CHEN PO, SANGS RGYAS KYI ZHING DE NA BYANG CHUB SEMS DPA' SEMS

DPA' CHEN PO RDUL MED RNAM PAR GNON PA ZHES BYA BA YOD DE, DE NA
DE BZHIN GSHEGS PA DE 'DAS PA DANG, BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG RGYA

BAR 'GYUR TE, DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RTAG TU TING NGE 'DZIN GLANG PO DAM PA'I DPAL
ZHES BYA BAR 'JIG RTEN DU 'BYUNG BAR 'GYUR RO, ,'OD SRUNG

CHEN PO, RIGS KYI BU'AM, RIGS KYI BU MO THEG PA CHEN PO LA YANG
DAG PAR ZHUGS PA GANG SU DAG BCOM LDAN 'DAS DE BZHIN GSHEGS PA
DGRA BCOM PA YANG DAG PAR RDZOGS PA'I

SANGS RGYAS TING NGE 'DZIN GLANG PO DAM PA'I DPAL DE DANG, BYANG
CHUB SEMS DPA' SEMS DPA' CHEN PO RDUL MED RNAM PAR GNON PA DE'I
MTSAN 'DZIN PAR BYED PA DE DAG NI SRID PAR

SRES PA NA TSE RABS DRAN PAR 'GYUR RO, ,BSKAL PA BRGYAR 'KHOR BA
LAS PHYIR PHYOGS PAR 'GYUR RO, ,DE DAG GIS BSOD NAMS KYI PHUNG PO
DPAG TU MED PA'ANG YONGS SU BZUNG BAR


@94A *, ,'GYUR RO, ,BLA NA MED PA YANG DAG PAR RDZOGS PA'I BYANG
CHUB DANG NYE BAR 'THOB PAR YANG 'GYUR RO, ,'OD SRUNG CHEN PO,
SHAR PHYOGS NA SANGS RGYAS KYI ZHING 'DI NAS

'JIG RTEN GYI KHAMS CHU BO GANGG'A GNYIS KYI BYE MA SNYED 'DAS PA
NA, 'JIG RTEN GYI KHAMS BYANG CHUB KYI SNYING PO'I RGYAN LEGS
MDZES ZHES BYA BA YOD DE, DE NA DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS PADMA DAM PA'I
DPAL ZHES BYA BA DA LTAR BZHUGS SHING 'TSO LA GZHES SO, ,'OD
SRUNG CHEN PO, SANGS RGYAS KYI ZHING DE NA'ANG

BYANG CHUB SEMS DPA' SEMS DPA' CHEN PO LAG NA PADMA ZHES BYA BA
YOD DE, DE'ANG DE BZHIN GSHEGS PA DE 'DRAS PA DANG, BLA NA MED PA
YANG DAG PAR RDZOGS PA'I BYANG CHUB TU

MNGON PA RDZOGS PAR 'TSANG RGYA BAR 'GYUR TE, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS PADMA DAM PA'I
GDUGS KYI RGYAL PO ZHES BYA BAR 'JIG

RTEN DU 'BYUNG BAR 'GYUR RO, ,'OD SRUNG CHEN PO, RIGS KYI BU'AM,
RIGS KYI BU MO GANG SU DAG DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS PADMA

DAM PA'I DPAL DE DANG ,BYANG CHUB SEMS DPA' SEMS DPA' CHEN PO
LAG NA PADMA DE'I MING 'DZIN PAR BYED PA DE DAG NI SRID PAR SKYES
PA NA TSE RABS DRAN PAR 'GYUR RO, ,PADMA


@94B DANG 'DRA BAR 'JIG RTEN THAMS CAD KYI MI DGE BA'I CHOS RNAMS
KYIS MI GOS PAR 'GYUR RO, ,PADMA CHU'I NANG NAS BYUNG BA DANG
'DRA BAR MNGON PAR 'PHAGS PAR 'GYUR RO, ,BLA NA MED PA YANG

DAG PAR RDZOGS PA'I BYANG CHUB LAS PHYIR MI LDOG PAR 'GYUR RO,
,BSKAL PA SUM CUR 'KHOR BA LAS PHYIR PHYOGS PAR 'GYUR RO, ,BLA NA
MED PA YANG DAG PAR RDZOGS PA'I BYANG CHUB DANG NYE BA

'THOB PAR YANG 'GYUR RO, ,DE DAG GIS BSOD NAMS KYI PHUNG PO DPAG
TU MED PA'ANG YONGS SU BZUNG BAR 'GYUR RO, ,'OD SRUNG CHEN PO,
SHAR PHYOGS NA SANGS RGYAS KYI ZHING 'DI NAS

'JIG RTEN GYI KHAMS CHU BO GANGG'A GSUM GYI BYE MA SNYED 'DAS PA
NA, 'JIG RTEN GYI KHAMS RDUL BRAL BSAGS PA ZHES BYA BA YOD DE, DE
NA DE BZHIN GSHEGS PA DGRA BCOM PA YANG DAG PAR

RDZOGS PA'I SANGS RGYAS NYI MA'I DKYIL 'KHOR SNANG BA DAM PA'I
DPAL ZHES BYA BAD LTAR BZHUGS SHING 'TSOL GZHES TE CHOS KYANG
STON TO, ,'OD SRUNG CHEN PO, SANGS RGYAS KYI ZHING DE NA'ANG

BYANG CHUB SEMS DPA' SEMS DPA' CHEN PO NYI 'OD CES BYA BA YOD DE,
DE BZHIN GSHEGS PA DE 'DAS NAS BLA NA MED PA YANG DAG PAR RDZOGS
PA'I BYANG CHUB TU MNGON PAR RDZOGS PAR

'TSANG RGYA BAR 'GYUR ZHING, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS 'PHAGS PA'I DPAL THAMS CAD RDZOGS
PA MTSAN DAM PA'I LUS KYI SKU CAN


@95A *, ,ZHES BYA BAR 'JIG RTEN DU 'BYUNG BAR 'GYUR RO, ,'OD
SRUNG CHEN PO, RIGS KYI BU'AM, RIGS KYI BU MO BYANG CHUB SEMS
DPA'I THEG PA LA YANG DAG PAR ZHUGS

PA GANG SU DAG BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS 'PHAGS PA'I DPAL DAM PA
THAMS CAD RDZOGS PA MTSAN DAM PA'I SKU

CAN DE DANG, BYANG CHUB SEMS DPA' NYI 'OD DE'I MTSAN 'DZIN PAR
BYED PA DE DAG NI SRID PAR SKYES PA NA TSE RABS DRAN PAR 'GYUR
RO, ,DGE BA'I CHOS THAMS CAD LA NYI MA'I DKYIL 'KHOR

LTAR SNANG BA THOB PAR 'GYUR RO, ,DE DAG LA NGAN SONG GSUM PO DAG
TU LOG PAR LTUNG BA'I 'JIGS PA'ANG MED PAR RIG PAR BYA'O, ,BLA NA
MED PA YANG DAG PAR RDZOGS PA'I BYANG CHUB

DANG NYE BA 'THOB PAR YANG 'GYUR RO, ,BSKAL PA STONG DU 'KHOR BA
LAS PHYIR PHYOGS PAR YANG 'GYUR RO, ,BLA NA MED PA YANG DAG PAR
RDZOGS PA'I BYANG CHUB LAS PHYIR MI LDOG PAR YANG

'GYUR RO, ,'OD SRUNG CHEN PO, SHAR PHYOGS NA SANGS RGYAS KYI
ZHING 'DI NAS 'JIG RTEN GYI KHAMS CHU BO GANGG'A BZHI'I BYE MA
SNYED 'DAS PA NA, 'JIG RTEN GYI KHAMS DBANG DU GYUR PA ZHES BYA
BA

ZHIG YOD DE, DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RIN PO CHE'I GDUGS GCIG PA DAM PA ZHES
BYA BA DA LTAR BZHUGS SHING 'TSOL


@95B GZHES SO, ,'OD SRUNG CHEN PO, RIGS KYI BU'AM, RIGS KYI BU MO
THEG PA CHEN PO LA YANG DAG PAR ZHUGS PA GANG SU DAG BCOM LDAN
'DAS DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS RIN PO CHE'I GDUGS GCIG PA DAM PA
DE'I MTSAN 'DZIN PAR BYED PA DE DAG NI SRID PAR SKYES PA NA TSE
RABS DRAN PAR 'GYUR RO, ,RIGS NGAN RNAMS SU'ANG

SKYE BAR MI 'GYUR RO, ,DBUL PO'I RIGS RNAMS SU'ANG SKYE BAR MI
'GYUR RO, ,GANG DU SKYE BAR 'GYUR BA THAMS CAD DU RGYAL PO'I RIGS
SU SKYE BAR 'GYUR RO, ,NAM YANG PHAS PHONGS PA'AM,

MAS PHONGS PA'AM, LONGS SPYOD KYIS PHONGS PA'AM, NAD KYIS NYON
MONGS PAR MI 'GYUR RO, ,BLA NA MED PA YANG DAG PAR RDZOGS PA'I
BYANG CHUB DANG NYE BA THOB PAR YANG 'GYUR RO, ,BSKAL

PA STONG PHRAG SUM CUR 'KHOR BA LA PHYIR PHYOGS PAR YANG 'GYUR
RO, ,BLA NA MED PA YANG DAG PAR RDZOGS PA'I BYANG CHUB KYANG
PHYIR MI LDOG PAR 'GYUR RO, ,'OD SRUNG CHEN PO, SHAR PHYOGS NA

'JIG RTEN GYI KHAMS CHU BO GANGG'A LNGA'I BYE MA SNYED 'DAS PA
NA, 'JIG RTEN GYI KHAMS YONGS SU DAG PA BSAGS PA ZHES BYA BA YOD
DE, DE NA DE BZHIN GSHEGS PA DGRA BCOM PA YANG DAG

PAR RDZOGS PA'I SANGS RGYAS TING NGE 'DZIN DAM PA RNAM PAR GNON
PA'I DPAL ZHES BYA BA DA LTAR BZHUGS SHING 'TSOL GZHES SO, ,'OD
SRUNG CHEN PO, DE BZHIN GSHEGS PA DGRA


@96A *, ,BCOM PA YANG DAG PAR RDZOGS PA'I SANGS RGYAS TING NGE
'DZIN DAM PA RNAM PAR GNON PA'I DPAL DE SNGON BYANG CHUB SEMS
DPA'I SPYAD PA SPYOD PA NA, SMON LAM CHEN PO

'DI LTA BU, 'DI SKAD CES, RIGS KYI BU'AM, RIGS KYI BU MO THEG PA
CHEN PO LA YANG DAG PAR ZHUGS PA GANG SU DAG GI MING 'DZIN PAR
BYED PA DE DAG SRID PAR SKYES PA NA SKYES SHING SKYES PA

THAMS CAD DU RAB TU BYUNG BA THOB PAR 'GYUR BA DANG, RAB TU BYUNG
BA THOB NAS TING NGE 'DZIN STONG 'THOB PA DANG, TING NGE 'DZIN
GCIG KHO NAS TING NGE 'DZIN BYE BA KHRAG KHRIG BRGYA STONG MNGON
PAR

BSGRUB PA DANG, TING NGE 'DZIN DE DAG LAS KYANG RNAM PAR MI NYAMS
PA DANG, 'DAS PA'I SANGS RGYAS YONGS SU MYA NAS LAS 'DAS PA KHRI
PO GANG DAG DANG, CHOS STON PA LA LTA BAR BYED

PA DANG, 'DAS PA'I JI LTA BA BZHIN DU DA LTAR BYUNG BA'I RNAMS
LA'ANG DE BZHIN DU 'GYUR BA DANG, BLA NA MED PA YANG DAG PAR
RDZOGS PA'I BYANG CHUB LAS PHYIR MI LDOG PAR 'GYUR BA DANG,

SKYES SHING SKYES PA THAMS CAD DU BSKAL PA STONG STONG DU 'KHOR
BA LAS PHYIR PHYOGS PAR 'GYUR BA DANG, BLA NA MED PA YANG DAG PAR
RDZOGS PA'I BYANG CHUB DANG NYE BA THOB PAR YANG 'GYUR

BAR BTAB BO, ,'OD SRUNG CHEN PO, RIGS KYI BU'AM, RIGS KYI BU MO
THEG PA CHEN PO LA YANG DAG PAR ZHUGS PA GANG SU DAG DE BZHIN
GSHEGS PA DGRA BCOM PA YANG DAG PAR RDZOGS


@96B PA'I SANGS RGYAS TING NGE 'DZIN DAM PA RNAM PAR GNON PA'I
DPAL DE'I MTSAN 'DZIN PAR BYED PA DE DAG NI SRID PAR SKYES PA NA
TSE RABS DRAN PAR 'GYUR RO, ,'JIG RTEN GYI KHAMS RNAM PAR

BKRA BA ZHES BYA BA YOD DE, DE NA DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS RIN PO CHE'I DKYIL 'KHOR GZI
BRJID KYIS MNGON PAR 'PHAGS PA'I RGYAL PO'I

DPAL ZHES BYA BA DA LTAR BZHUGS SHING 'TSOL GZHES SO, ,'OD SRUNG
CHEN PO, RIGS KYI BU'AM, RIGS KYI BU MO BYANG CHUB SEMS DPA'I
THEG PA LA YANG DAG PAR ZHUGS PA GANG SU

DAG BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RIN PO CHE'I DKYIL 'KHOR GYI GZI BRJID
KYIS MNGON PAR 'PHAGS PA'I RGYAL PO'I DPAL

DE'I MTSAN 'DZIN PAR BYED PA DE DAG NI SRID PAR SKYES PA NA TSE
RABS DRAN PA DANG, BLO GROS DANG LDAN PA DANG, SHES RAB DANG LDAN
PA DANG, GZI BRJID DANG LDAN PA DANG, MTSAN DANG LDAN PAR MI

SPRO BA DE LTA BU'I TSIG DANG, SPOBS PA MI ZLOG PA RIGS KYI
BU'AM, RIGS KYI BU MO DE DAG DANG LDAN PAR 'GYUR RO, ,DE DAG CHOS
STON PA NA MDUN NA SANGS RGYAS KYI GZUGS GNAS PAR 'GYUR

RO; ;MA THOS SHING LUNG MA PHOG PAR BYE BA KHRAG KHRIG GRANGS MED
PAR SPRO BAR MI 'GYUR BA DE LTA BU'I TSIG DANG, SPOBS PA MI ZLOG
PA DANG LDAN PAR 'GYUR RO, ,CI NAS KYANG BLA NA MED PA YANG DAG


@97A *, ,PAR RDZOGS PA'I BYANG CHUB LAS PHYIR MI LDOG PAR 'GYUR
BA DE LTA BU'I CHOS STON PAR 'GYUR RO, ,BSKAL BA BYED BA KHRAG
KHRIG BRGYA STONG GRANGS MED PAR 'KHOR BA LAS

PHYIR PHYOGS PAR 'GYUR RO, ,DE DAG GIS BSOD NAMS KYI PHUNG PO
DPAG TU MED PA'ANG YONGS SU BZUNG BAR 'GYUR RO, ,'OD SRUNG CHEN
PO, SHAR PHYOGS NA SANGS RGYAS KYI ZHING 'DI NAS

'JIG RTEN GYI KHAMS SANGS RGYAS KYI ZHING STONG PHRAG BZHI BCU
'DAS PA NA, 'JIG RTEN GYI KHAMS RIN CHEN LDAN ZHES BYA BA YOD DE,
DE NA DE BZHIN GSHEGS PA DGRA BCOM PA YANG DAG

PAR RDZOGS PA'I SANGS RGYAS RIN CHEN ME TOG KUN TU SNANG BA'I
DPAL ZHES BYA BA DA LTAR BZHUGS SHING 'TSOL GZHES SO, ,'OD SRUNG
CHEN PO, RIGS KYI BU'AM, RIGS KYU BU MO THEG PA

CHEN PO LA YANG DAG PAR ZHUGS PA GANG SU DAG DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS RIN CHEN ME TOG
KUN TU SNANG BA'I DPAL DE'I MTSAN 'DZIN

PAR BYED PA DE DAG NI SRID PAR SKYES PA NA 'DUG STE CHOS STON PAR
'GYUR RO, ,'DOD NA DZAMBU GLING 'DI SKAD KYIS GO BAR BYED PAR
'GYUR RO, ,'DOD NA STONG GSUM GYI STONG CHEN PO'I 'JIG

RTEN GYI KHAMS 'DI SKAD KYIS GO BAR BYED PAR 'GYUR RO, ,CHOS
'CHAD PA NA SEMS CAN GANG DAG JI LTAR MOS PA DANG, CI NAS KYANG
BLA NA MED PA YANG DAG PAR RDZOGS PA'I BYANG CHUB


@97B LAS PHYIR MI LDOG PAR 'GYUR BA DE LTA BUR DE DAG LA CHOS
STON PAR 'GYUR RO, ,BSKAL PA STONG PHRAG DRUG CUR 'KHOR BA LAS
RGYAB KYIS PHYOGS PAR 'GYUR RO, ,'OD SRUNG CHEN PO, SHAR PHYOGS
NA SANGS

RGYAS KYI ZHING 'DI NAS 'JIG RTEN GYI KHAMS STONG PHRAG DRUG CU
'DAS PA NA, 'JIG RTEN GYI KHAMS RIN PO CHE ZHES BYA BA YOD DE, DE
NA DE BZHIN GSHEGS PA DGRA BCOM PA YANG DAG PAR RDZOGS PA'I

SANGS RGYAS RIN PO CHE'I SNYING PO ZHES BYA BA DA LTAR BZHUGS
SHING 'TSOL GZHES SO, ,'OD SRUNG CHEN PO, RIGS KYI BU'AM, RIGS
KYI BU MO THEG PA CHEN PO LA YANG DAG PAR ZHUGS PA GANG

SU DAG BCOM LDAN 'DAS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS RIN PO CHE'I SNYING PO DE'I MTSAN
'DZIN PAR BYED PA DE DAG NI SRID PAR SKYES PA NA TSE RABS

DRAN PAR 'GYUR RO, ,RIN PO CHE BDUN PO BYANG CHUB KYI YAN LAG GI
RIN PO CHE RNAMS THOB PAR 'GYUR RO, ,'OD SRUNG CHEN PO, LHO
PHYOGS NA SANGS RGYAS KYI ZHING 'DI NAS SANGS RGYAS KYI ZHING
STONG PHRAG SUM

CU 'DAS PA NA, 'JIG RTEN GYI KHAMS SGRA YID DU 'ONG BA ZHES BYA
BA YOD DE, DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS GO 'PHANG MTHA' YAS RNAM PAR GNON

CES BYA BA DA LTAR BZHUGS TE 'TSO ZHING GZHES SO, ,'OD SRUNG CHEN
PO, RIGS KYI BU'AM, RIGS KYI BU MO THEG PA CHEN PO LA YANG DAG
PAR ZHUGS PA GANG SU DAG BCOM LDAN 'DAS DE BZHIN GSHEGS


@98A *, ,PA DGRA BCOM PA YANG DAG PAR RDZOGS PA'I SANGS RGYAS GO
'PHANG MTHA' YAS RNAM PAR GNON PA DE'I MTSAN 'DZIN PAR BYED PA DE
DAG NI SRID PAR SKYES PA NA TSE RABS

DRAN PAR 'GYUR RO, ,BYANG CHUB SEMS DPA'I TING NGE 'DZIN ZLA BA'I
DKYIL 'KHOR RNAM PAR DAG PA ZHES BYA BA 'THOB PAR 'GYUR TE, DE LA
GNAS NA SHAR PHYOGS SU CHU BO GANGG'A'I BYE MA SNYED KYI

SANGS RGYAS BCOM LDAN 'DAS MTHONG BAR 'GYUR RO, ,DE BZHIN DU LHO
DANG, NUB DANG, BYANG DANG, SHAR LHO DANG, LHO NUB DANG, NUB
BYANG DANG, BYANG SHAR DANG, 'OG DANG, STENG GI

PHYOGS DANG, PHYOGS BCU KUN TU'ANG PHYOGS RE RER CHU BO GANGG'A'I
BYA MA SNYED KYI SANGS RGYAS BCOM LDAN 'DAS MTHONG BAR 'GYUR RO,
,DE RNAMS KYIS CHOS BSTAN PA'ANG YANG DAG PAR

SHES PAR 'GYUR RO, ,RTAG TU SANGS RGYAS 'BYUNG BA MNYES PAR BYED
PAR 'GYUR RO, ,BYANG CHUB KYI MTHAR THUG GI BAR DU SANGS RGYAS
BCOM LDAN 'DAS DE RNAMS DANG MI 'BRAL BAR 'GYUR RO, ,BLA

NA MED PA YANG DAG PAR RDZOGS PA'I BYANG CHUB LAS PHYIR MI LDOG
PAR 'GYUR RO, ,BSKAL PA STONG PHRAG SUM CU RTZA LNGAR 'KHOR BA
LAS PHYIR PHYOGS PAR 'GYUR RO, ,DE DAG GIS

BSOD NAMS KYI PHUNG PO DPAG TU MED PA YONGS SU BZUNG BAR 'GYUR
RO, ,'OD SRUNG CHEN PO, LHO PHYOGS NA SANGS RGYAS KYI ZHING 'DI
NAS SANGS RGYAS KYI ZHING STONG PHRAG SUM CU RTZA LNGA


@98B 'DAS PA NA, 'JIG RTEN GYI KHAMS SPOS MCHOG DRI ZHIM ZHES BYA
BA YOD DE, DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SPOS MCHOG MTHA' YAS

RGYAL PO ZHES BYA BA DA LTAR BZHUGS SHING 'TSOL GZHES SO, ,'OD
SRUNG CHEN PO, DE BZHIN GSHEGS PA SPOS MCHOG MTHA' YAS RGYAL POS
SNGON GYI SMON LAM 'DI SKAD CES BTAB

BO; ;SNGON SMON LAM BTAB PA DE GANG ZHE NA, 'DI LTAR STE, RIGS
KYI BU'AM, RIGS KYI BU MO BYANG CHUB SEMS DPA'I THEG PA CHEN PO
LA YANG DAG PAR ZHUGS PA GANG SU DAG BDAG GI MING 'DZIN

PAR BYED PA DE YON TAN 'DI LTA STE, SKYES SHING SKYES PA THAMS
CAD DU TSE RABS DRAN ZHING TSANGS PAR SPYOD PAR 'GYUR BA DANG,
SKYES BU CHEN PO'I MTSAN SUM CU RTZA GNYIS KYIS LUS LEGS

PAR BRGYAN PAR 'GYUR BA DANG, SANGS RGYAS KYI ZHING GZHAN DAG TU
SNANG BAR BYED CING YANG DAG PAR 'GRO BAR BYED LA, BDAG GIS KYANG
DE DAG GI SANGS RGYAS KYI BYANG CHUB RDZOGS PAR BYA

ZHING GAL TE SA CHEN PO 'DI MES GANG BAR GYUR NA ME DE'ANG BSAD
LA DE DAG LA RIN PO CHE DAG 'BYUNG BAR BYA BA DANG, SLONG BAR
BYED PA RNAMS LA CI NAS KYANG SEMS CAN GYI YID MI GCAD PAR

BYA ZHING BLA NA MED PA YANG DAG PAR RDZOGS PA'I BYANG CHUB LAS
PHYIR MI LDOG PAR 'GYUR BA DANG, BSKAL PA STONG PHRAG SUM CUR
'KHOR BA LAS PHYIR PHYOGS PAR 'GYUR BA DANG, DE DAG GIS


@99A *, ,BSOD NAMS KYI PHUNG PO YONGS SU BZUNG BAR 'GYUR BA 'DI
DAG 'THOB PAR GSOL BA BTAB BO, ,'OD SRUNG CHEN PO, LHO PHYOGS NA
SANGS RGYAS KYI ZHING 'DI

NAS 'JIG RTEN GYI KHAMS CHU BO GANGG'A BRGYAD KYI BYE MA SNYED
'DAS PA NA, 'JIG RTEN GYI KHAMS DE NA DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS RIN

CHEN DAM PA ZHES BYA BA DA LTAR BZHUGS SHING 'TSO LA GZHES SO,
,'OD SRUNG CHEN PO, RIGS KYI BU'AM, RIGS KYI BU MO BYANG CHUB
SEMS DPA'I THEG PA CHEN PO LA YANG DAG

PAR ZHUGS PA GANG SU DAG DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS RIN CHEN DAM PA DE'I MTSAN 'DZIN PAR
BYED PA DE DAG NI SRID PAR SKYES PA NA TSE

RABS DRAN PAR 'GYUR RO, ,MNGAL NA 'DUG BZHIN DU SANGS RGYAS BCOM
LDAN 'DAS RNAMS KYIS GZIGS PA DANG, SANGS RGYAS BCOM LDAN 'DAS
RNAMS MTHONG BA DANG, MNYES PAR

BYED PAR 'GYUR RO, ,DE BZHIN DU SANGS RGYAS BCOM LDAN 'DAS DE DAG
GI ZHAL NAS, RIGS KYI BU, KHYOD BLA NA MED PA YANG DAG PAR RDZOGS
PA'I BYANG CHUB TU NGES PAR BYUNG BA YIN NO, ,

RIGS KYI BU, KHYOD BLA NA MED PA YANG DAG PAR RDZOGS PA'I BYANG
CHUB LAS PHYIR MI LDOG PA YIN NO, ,RIGS KYI BU, KHYOD MNGAL NA
'DUG BZHIN DU LHA DANG, KLU DANG, GNOD SBYIN GZHAN


@99B DAG KYANG BLA NA MED PA YANG DAG PAR RDZOGS PA'I BYANG CHUB
TU YONGS SU SMIN PAR BYED PAR 'GYUR RO, ,BSKAL PA STONG DU 'KHOR
BA LAS PHYIR PHYOGS PAR BYED PAR 'GYUR RO ZHES GSUNG NGO, ,DE DAG
GIS BSOD

NAMS KYI PHUNG PO DPAG TU MED PA YONGS SU BZUNG BAR 'GYUR RO,
,'OD SRUNG CHEN PO, NUB PHYOGS NA SANGS RGYAS KYI ZHING 'DI NAS
'JIG RTEN GYI KHAMS CHU BO GANGG'A GSUM GYI BYE MA SNYED

'DAS PA NA, 'JIG RTEN GYI KHAMS LEGS PAR RNAM PAR PHYE BA RNAM
PAR 'BYED PA ZHES BYA BA YOD DE, DE NA DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS MTHU

SNANG CHE ZHES BYA BA DA LTAR BZHUGS SHING 'TSO LA GZHES SO, ,'OD
SRUNG CHEN PO, RIGS KYI BU'AM, RIGS KYI BU MO THEG PA CHEN PO LA
YANG DAG PAR ZHUGS PA GANG SU DAG BCOM LDAN 'DAS

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS MTHU SNANG CHE DE'I MTSAN 'DZIN PAR BYED PA DE DAG NI SRID
PAR SKYES PA NA TSE RABS DRAN PAR 'GYUR RO, ,BYANG CHUB

SEMS DPA'I TING NGE 'DZIN NYI MA'I DKYIL 'KHOR SNANG BA DAM PA'I
DPAL ZHES BYA BA'ANG THOB PAR 'GYUR TE, DE LA GNAS NAS SANGS
RGYAS KYI ZHING CHU BO GANGG'A'I BYE MA SNYED KYI SANGS RGYAS

KYI ZHING RNAMS DANG, SANGS RGYAS BCOM LDAN 'DAS DE RNAMS KYANG
MTHONG BAR 'GYUR RO, ,'OD SRUNG CHEN PO, DE LTAR NA MI PHAM PA
DANG 'DRA BA'I BYANG CHUB SEMS DPA' RNAMS KYI YON


@100A *, ,TAN GANG DAG YIN PA'I YON TAN GYI PHAN YON DE DAG DE LA
'BYUNG BAR 'GYUR RO, ,'OD SRUNG CHEN PO, BUD MED GANG ZHIG DE
BZHIN GSHEGS PA DE'I MTSAN 'DZIN

PAR BYED PA'ANG DE'I BUD MED KYI DNGOS PO MTHA' MA'ANG DE YIN TE,
DE NAS SHI 'PHOS NAS SKYES PA'I DNGOS PO 'THOB PAR 'GYUR RO, ,DE
LTAR NA DE BZHIN GSHEGS PA MTHU 'OD CHEN PO DE'I

MTSAN 'DZIN PA NI DON CHEN PO BYED PA YIN NO, ,DE NAS BCOM LDAN
'DAS KYIS DE'I TSE TSIGS SU BCAD PA 'DI SKAD CES BKA' STZAL TO,
,BUD MED KYIS KYANG DRANG SRONG CHEN PO DE YI MTSAN

THOS NA, ,BUD MED DNGOS PO DE SGYUR SKYES BU MKHAS PA'I DNGOS POR
'GYUR, ,LUS CAN KUN LA PHAN PHYIR BYANG CHUB DAM PAR 'TSANG RGYA
ZHING, ,LHA DANG BCAS PA'I 'JIG RTEN DAG GI RTEN

DANG DPUNG GNYEN 'GYUR, ,'OD SRUNG CHEN PO, RIGS KYI BU'AM, RIGS
KYI BU MO THEG PA CHEN PO LA YANG DAG PAR ZHUGS PA GANG SU DAG
MTSAN 'DI 'DZIN PAR BYED PA DE DAG NI SRID PAR

SKYES PA NA TSE RABS DRAN PAR 'GYUR RO, ,BSKAL PA GRANGS MED PAR
'KHOR BA LAS PHYIR PHYOGS PAR 'GYUR RO, ,DE DAG LA BSOD NAMS KYI
PHUNG PO DPAG TU MED PA'ANG 'BYUNG BAR

'GYUR RO, ,BLA NA MED PA YANG DAG PAR RDZOGS PA'I BYANG CHUB DANG
NYE BA THOB PAR YANG 'GYUR RO, ,'OD SRUNG CHEN PO, BYANG PHYOGS
NA SANGS RGYAS KYI ZHING 'DI NAS PHA ROL NA DE BZHIN GSHEGS


@100B BA DGRA BCOM PA YANG DAG PAR RDZOGS PA'I SANGS RGYAS RIN
CHEN DAM PA ZHES BYA BA DA LTAR BZHUGS SHING 'TSO LA GZHES SO,
,'OD SRUNG CHEN PO, RIGS KYI BU'AM, RIGS KYI BU MO THEG PA CHEN

PO LA YANG DAG PAR ZHUGS PA GANG SU DAG BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS RIN
CHEN DAM PA DE'I MTSAN 'DZIN PAR BYED PA DE DAG

NI BSOD NAMS CHEN PO SKYED PAR 'GYUR TE, 'OD SRUNG CHEN PO, RIGS
KYI BU'AM, RIGS KYI BU MO THEG PA CHEN PO LA YANG DAG PAR ZHUGS
PA GANG ZHIG GIS SANGS RGYAS BCOM LDAN 'DAS RNAMS

LA RI'I RGYAL PO RI RAB LTA BU DE TZAM GYI GSER GYI PHUNG PO 'BUL
ZHING GTONG LA 'JOG PAR BYED CING DE LTA BUR DBUL BA 'BUL BAR
BYED PA'ANG LO BYE BA KHRAG KHRIG BRGYA STONG DU DBUL BA

'BUL BAR BYED PA BAS NI SANGS RGYAS KYI MTSAN YONGS SU BZUNG BA'I
DGE BA'I RTZA BA 'DI LA BRGYA'I CHAR YANG NYE BAR MI 'GRO ,STONG
DANG, BRGYA STONG DANG, GRANGS DANG, BGRANG BA DANG, DPER

YANG NYE BAR MI 'GRO STE, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS RIN CHEN DAM PA'I MTSAN 'DZIN PAR
BYED PA RNAMS LA GAL TE YOD PA MCHOG NI

'DI KHO NA YIN NO, ,DE NAS BCOM LDAN 'DAS KYIS DE'I TSE TSIGS SU
BCAD PA 'DI SKAD CES BKA' STZAL TO, ,'JIG RTEN GYI NI MGON PO 'OD
MDZAD PA, ,DE DAG DUS DANG DUS MIN MKHYEN


@101A *, ,PA YIS, ,SEMS CAN THAMS CAD DAG LA PHAN MDZAD PA, ,DE
DAG SHAR DANG LHO DANG NUB DANG NI, ,BYANG GI PHYOGS RNAMS DAG NA
RAB BZHUGS PA, ,SKYES BU

RNAMS KYI GTZO BO DE DAG LA, ,NYIN PAR DANG NI MTSAN MO DAG TU
YANG, ,GUS DANG BCAS PAS THAL SBYAR PHYAG BYOS SHIG ,MI YI DAM PA
GANG DAG NI, ,BSKAL PA STONG NA 'BYUNG BA YI, ,

MCHOG TU RNYED DKA' DE LA YANG, ,PHYAG BYAS MNGON SHES CI ZHIG
YOD, ,SANGS RGYAS BKUR STI BYED 'DOD DANG, ,RDZOGS PA'I BYANG
CHUB 'DOD PA NYID, ,DES NI SANGS RGYAS RNAMS KYI MTSAN, ,RGYAL

BAS BSHAD PA 'DI MNYAN BYA, ,SANGS RGYAS YE SHES BSKYED PA LA,
,NAM YANG SOM NYI MI ZA STE, ,DGE BA'I RTZA BA DE YIS NI, ,YE
SHES BSAM YAS 'DI 'THOB BO, ,GANG ZHIG RTAG TU

SANGS RGYAS LA, ,MCHOD PA BSAM YAS BYED 'DOD PA, ,DE YIS SANGS
RGYAS MTSAN THOS NAS, ,GZHAN DAG LA NI RAB BSTAN BYA, ,GANG ZHIG
SEMS CAN BYE BA DAG ,SRID PA SPANGS PAR

DGROL 'DOD PA, ,DE YIS SANGS RGYAS MTSAN THOS NA, ,MI NYID DU NI
DE MI SKYE, ,GANG ZHIG ZHING NI BYE BA DAG ,RKANG PA'I MTHE BOS
BSGUL 'DOD PA, ,DE YIS SANGS RGYAS MTSAN THOS NAS, ,

SKYE BO MANG LA DE BSTAN BYA, ,GANG ZHIG SANGS RGYAS RNAMS KYI
'DI 'DZIN DE, ,RGYAL BA 'DREN PA MANG PO MCHOD PAS NA, ,DES NI
SKYE BA GCIG GIS MA YIN LA, ,BCU YIS MA YIN NYI


@101B SHUS MA YIN NO, ,'JIG RTEN 'DI NI GANGG'A'I BYE SNYED KYI,
,RIN CHEN GSER GYI MDOG GIS BKANG 'BUL BAS, ,GANG ZHIG SANGS
RGYAS MCHOG GI MTSAN THOS NA, ,SBYIN PHUNG DE YIS BRGYA YI

CHAR MI PHOD, ,GANG ZHIG SANGS RGYAS MTSAN 'DI THOS NAS 'DZIN,
,DE DAG MIR GYUR MCHOG NI LEGS PAR RNYED, ,DE MI'I 'JIG RTEN
DBYANGS KYI YAN LAG LDAN, ,RAB TU 'BYUNG BA LEGS

RNYED ZAS LEGS SPYAD, ,BCOM LDAN 'DAS KYIS DE SKAD CES BKA' STZAL
PA DANG, DGE SLONG DE DAG DANG, BYANG CHUB SEMS DPA' DE DAG DANG,
GNAS BRTAN 'OD SRUNG CHEN PO DANG,

LHA DANG, MI DANG, LHA MA YIN DANG, DRI ZAR BCAS PA'I 'JIG RTEN
BCOM LDAN 'DAS KYIS GSUNGS PA LA RJES SU YI RANGS NAS MNGON PAR
BSTOD DO, ,THEG PA CHEN PO SHIN TU RGYAS PA'I

MDO LAS, 'PHAGS PA SANGS RGYAS KYI DBU RGYAN ZHES BYA BA THEG PA
CHEN PO'I MDO'I CHOS KYI RNAM GRANGS CHEN PO RDZOGS SO,, ,,RGYA
GAR GYI MKHAN PO SH'AKYA SIDHA DANG, LOTZTSA

BA BANDE BANDRE RAKshI TAS BSGYUR CING ZHUS TE GTAN LA PHAB PA,,