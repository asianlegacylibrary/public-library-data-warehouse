@420A ,,RGYA GAR SKAD DU,
DHARMA TZAKRA S'U TRA, BOD SKAD DU, CHOS

KYI 'KHOR LO'I MDO, THAMS CAD MKHYEN PA LA PHYAG 'TSAL LO, ,'DI
SKAD BDAG GIS THOS PA'I DUS GCIG NA, SANGS RGYAS BCOM LDAN 'DAS
W'A RA n'A SI DRANG SRONG SMRA BA'I

RI DVAGS KYI NAGS NA BZHUGS TE, DE NAS BCOM LDAN 'DAS KYIS LNGA
SDE'I DGE SLONG RNAMS LA BKA' STZAL PA, DGE SLONG DAG, NGA SNGON
MA THOS PA'I CHOS RNAMS LA ,

'DI NI SDUG BSNGAL 'PHAGS PA'I BDEN PA'O ZHES TSUL BZHIN YID LA
BYED PA NA MIG SKYES SO, ,SHES PA DANG, RIG PA DANG, BLO DANG,
RTOGS PA SKYES SO, ,DGE SLONG

DAG ,NGA SNGON MA THOS PA'I CHOS RNAMS LA, 'DI NI SDUG BSNGAL LO,
,'DI NI SDUG BSNGAL KUN 'BYUNG BA'O, ,'DI NI SDUG BSNGAL 'GOG
PA'O, ,'DI NI SDUG BSNGAL 'GOG

PAR 'GRO BA'I LAM MO ZHES TSUL BZHIN YID LA BYED PA NA MIG SKYES
SO, ,SHES PA DANG, RIG PA DANG, BLO DANG, RTOGS PA SKYES SO, ,DGE
SLONG DAG ,NGA SNGON MA THOS PA'I


@420B CHOS RNAMS LA SDUG BSNGAL 'PHAGS PA'I BDEN PA DE NGAS MNGON
PAR SHES PAS YONGS SU SHES PAR BYA'O ZHES TSUL BZHIN YID LA BYED
PA NA MIG SKYES SO, ,SHES PA DANG, RIG

PA DANG, BLO DANG, RTOGS PA SKYES SO, ,DGE SLONG DAG ,NGA SNGON
MA THOS PA'I CHOS RNAMS LA SDUG BSNGAL KUN 'BYUNG BA 'PHAGS PA'I
BDEN PA DE NGAS MNGON PAR SHES PAS

SPANG BAR BYA'O ZHES TSUL BZHIN YID LA BYED PA NA MIG SKYES SO,
,SHES PA DANG, RIG PA DANG, BLO DANG, RTOGS PA SKYES SO, ,DGE
SLONG DAG ,NGA SNGON MA THOS PA'I CHOS RNAMS LA

SDUG BSNGAL 'GOG PA SHES PA 'PHAGS PA'I BDEN PA DE NGAS MNGON PAR
SHES PAS MNGON SUM DU BYA'O ZHES TSUL BZHIN YID LA BYED PA NA MIG
SKYES SO, ,SHES PA DANG, RIG PA

DANG, BLO DANG, RTOGS PA SKYES SO, ,DGE SLONG DAG ,NGA SNGON MA
THOS PA'I CHOS RNAMS LA SDUG BSNGAL 'GOG PAR 'GRO BA'I LAM 'PHAGS
PA'I BDEN PA DE NGAS MNGON PAR

SHES PAS BSGOM PAR BYA'O ZHES TSUL BZHIN YID LA BYED PA NA MIG
SKYES SO, ,SHES PA DANG, RIG PA DANG, BLO DANG, RTOGS PA SKYES
SO, ,DGE SLONG DAG, NGA SNGON MA THOS PA'I

CHOS RNAMS LA SDUG BSNGAL 'PHAGS PA'I BDEN PA DE NGAS MNGON PAR
SHES PAS YONGS SU SHES SO ZHES TSUL BZHIN YID LA BYED PA NA MIG
SKYES SO, ,SHES PA DANG, RIG


@421A *, ,PA DANG, BLO DANG, RTOGS PA SKYES SO, ,DGE SLONG DAG
,NGA SNGON MA THOS PA'I CHOS RNAMS LA SDUG BSNGAL KUN 'BYUNG BA
'PHAGS PA'I BDEN PA DE NGAS MNGON

PAR SHES PAS SPANGS SO ZHES TSUL BZHIN YID LA BYED PA NA MIG
SKYES SO, ,SHES PA DANG, RIG PA DANG, BLO DANG, RTOGS PA SKYES
SO, ,DGE SLONG DAG ,NGA SNGON MA THOS PA'I CHOS

RNAMS LA SDUG BSNGAL LA 'GOG PA SHES PA'I 'PHAGS PA'I BDEN PA DE
NGAS MNGON PAR SHES PAS MNGON SUM DU BYAS SO ZHES TSUL BZHIN YID
LA BYED PA NA MIG SKYES

SO; ;SHES PA DANG, RIG PA DANG, BLO DANG, RTOGS PA SKYES SO, ,DGE
SLONG DAG ,NGA SNGON MA THOS PA'I CHOS RNAMS LA SDUG BSNGAL 'GOG
PAR 'GRO BA'I LAM 'PHAGS

PA'I BDEN PA DE NGAS MNGON PAR SHES PAS BSGOMS SO ZHES TSUL BZHIN
YID LA BYED PA NA MIG SKYES SO, ,SHES PA DANG, RIG PA DANG, BLO
DANG, RTOGS PA SKYES

SO; ;DGE SLONG DAG ,NGA JI SRID DU 'PHAGS PA'I BDEN PA BZHI PO
'DI RNAMS LA DE LTAR LAN GSUM DU BZLAS TE RNAM PA BCU GNYIS SU
BSKOR BA'I MIG MA SKYES,

SHES PA MA YIN, RIG BA MA YIN, BLO MA YIN, RTOGS PA MA SKYES PA
DE SRID DU, NGA LHA DANG BCAS PA'I 'JIG RTEN BDUD DANG BCAS,
TSANGS PA DANG BCAS DGE SBYONG DANG


@421B BRAM ZER BCAS PA'I SKYE DGU DANG, LHA DANG, MIR BCAS PA 'DI
LAS GROL BA DANG, NGES PAR 'BYUNG BA DANG MI LDAN PA DANG, RAB TU
GROL BA DANG, PHYIN CI LOG DANG BRAL BA'I SEMS

KYIS MANG DU GNAS PAR MA GYUR CING, DGE SLONG DAG, NGAS BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
SANGS RGYAS SO ZHES BYA BAR MA SHES

SO; ;DGE SLONG DAG ,NGAS GANG NAS 'PHAGS PA'I BDEN PA BZHI PO 'DI
RNAMS LA DE LTAR LAN GSUM DU BZLAS TE, RNAM PA BCU GNYIS SU BSKOR
BA'I MIG SKYES SHING,

SHES PA DANG, RIG PA DANG, BLO DANG, RTOGS PA SKYES PA DE NAS NGA
LHA DANG BCAS PA'I 'JIG RTEN, BDUD DANG BCAS, TSANGS PA DANG
BCAS, DGE SBYONG DANG, BRAM ZER BCAS

PA'I SKYE DGU DANG, LHA DANG, MIR BCAS PA 'DI LAS GROL BA DANG,
NGES PAR 'BYUNG BA DANG MI LDAN PA DANG, RAB TU GROL BA DANG,
PHYIN CI LOG DANG BRAL BA'I SEMS KYIS MANG DU

GNAS PAR GYUR CING, DGE SLONG DAG ,NGAS DE NAS BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR SANGS RGYAS
SO ZHES BYA BAR SHES SO, ,CHOS KYI

RNAM GRANGS DE BKA' STZAL PA NA TSE DANG LDAN PA KOOndI N+YI
DANG, LHA BRGYAD KHRI CHOS RNAMS LA CHOS KYI MIG RDUL MED CING
DRI MA DANG BRAL BA SKYES SO, ,DE NAS BCOM LDAN 'DAS


@422A *, ,KYIS TSE DANG LDAN PA KOOndI N+YA LA BKA' STZAL PA,
KOOndI N+YA, KHYOD KYIS CHOS KUN SHES SAM, BCOM LDAN 'DAS, KUN
'TSAL LO, ,KOOndI N+YA, KHYOD KYIS

KUN SHES SAM, KUN SHES SAM, BDE BAR GSHEGS PA, KUN 'TSAL LAGS SO,
,KUN 'TSAL LAGS SO, ,TSE DANG LDAN PA KOOndI N+YAS CHOS KUN SHES
PAS DE'I PHYIR

TSE DANG LDAN PA KOOndI N+YA KUN SHES KOOndI N+YA ZHES TSIG BLA
DVAGS SU BTAGS SO, ,TSE DANG LDAN PA KOOndI N+YAS CHOS KUN SHES
SO ZHES SA BLA'I GNOD SBYIN RNAMS SGRA SGROGS

PAR BYED DE, GROGS PO DAG, BCOM LDAN 'DAS KYIS W'A RA n'A SIR
DRANG SRONG SMRA BA'I RI DVAGS KYI NAGS SU LAN GSUM BZLAS TE RNAM
PA BCU GNYIS SU CHOS KYI 'KHOR

LO CHOS DANG LDAN PA DGE SBYONG NGAM, BRAM ZE'AM, LHA'AM, BDUD
DAM, TSANGS PA'AM, SUS KYANG 'JIG RTEN DU CHOS DANG MTHUN PAR MA
BSKOR BA, SKYE BO MANG PO LA PHAN

PA DANG, SKYE BO MANG PO LA BDE BA DANG, 'JIG RTEN LA SNYING
BRTZE BA DANG, LHA DANG, MI RNAMS KYI DON DANG, PHAN PA DANG, BDE
BA'I PHYIR BSKOR BAS LHA'I RIS MNGON PAR 'PHEL ZHING

LHA MA YIN GYI RIS YONGS SU NYAMS SO ZHES DBYANGS SGRAGS SO, ,SA
BLA'I GNOD SBYIN RNAMS KYI SGRA THOS NAS NAM MKHA' LA RGYU BA'I
GNOD SBYIN DANG, RGYAL CHEN BZHI PO'I


@422B RIS DANG, SUM CU RTZA GSUM PO'I LHA DANG, 'THAB BRAL DANG,
DGA' LDAN DANG, 'PHRUL DGA' DANG, GZHAN 'PHRUL DBANG BYED KYI LHA
RNAMS NAS, SKAD CIG DE DANG, THANG CIG DE DANG,

YUD TZAM DE DANG, SKAD CIG DANG, THANG CIG DANG, YUD TZAM DE LA
TSANGS PA'I 'JIG RTEN GYI BAR DU SGRA SGRAGS SO, ,TSANGS RIS KYI
LHA RNAMS KYIS KYANG SGRA SGROGS PAR BYED DE, GROGS

PO DAG ,BCOM LDAN 'DAS KYIS W'A RA n'A SIR DRANG SRONG SMRA BA'I
RI DVAGS KYI GNAS SU LAN GSUM DU BZLAS TE RNAM PA BCU GNYIS KYI
CHOS KYI 'KHOR LO CHOS DANG LDAN PA

DGE SBYONG NGAM, BRAM ZE'AM, LHA'AM, BDUD DAM, TSANGS PA'AM, SUS
KYANG 'JIG RTEN DU CHOS DANG MTHUN PAR 'GA' YANG MA BSKOR BA,
SKYE BO MANG PO LA PHAN PA DANG, SKYE BO MANG

PO LA BDE BA DANG, 'JIG RTEN LA SNYING BRTZE BA DANG, LHA DANG,
MI RNAMS KYI DON DANG, PHAN PA DANG, BDE BA'I PHYIR BSKOR BAS
LHA'I RIS MNGON PAR 'PHEL ZHING LHA MA YIN GYI RIS

YONGS SU NYAMS SO ZHES DBYANGS BSGRAGS SO, ,BCOM LDAN 'DAS KYIS
W'A RA n'A SIR DRANG SRONG SMRA BA'I RI DVAGS KYI NAGS SU LAN
GSUM DU BZLAS TE RNAM PA BCU GNYIS

SU CHOS KYI 'KHOR LO CHOS DANG LDAN PA BSKOR BAS DE'I PHYIR CHOS
KYI RNAM GRANGS 'DI LA CHOS KYI 'KHOR LO BSKOR BA ZHES TSIG BLA
DVAGS SU BTAGS SO, ,CHOS KYI 'KHOR


@423A *, ,LO'I MDO RDZOGS SO,, 
