@377B RGYA GAR SKAD DU, A'ARYA BO DHI PAKshA NI RDE SHA N'A MA MA H'A
Y'A NA S'U TRA, BOD SKAD DU, 'PHAGS PA BYANG CHUB KYI PHYOGS
BSTAN PA ZHES BYA BA THEG PA CHEN PO'I MDO, SANGS RGYAS DANG,
BYANG CHUB SEMS

DPA' THAMS CAD LA PHYAG 'TSAL LO, ,'DI SKAD BDAG GIS THOS PA DUS
GCIG NA, BCOM LDAN 'DAS RGYAL PO'I KHAB NA BYA RGOD KYI PHUNG
PO'I RI LA DGE SLONG LNGA BRGYA TZAM GYI DGE SLONG GI DG


@378A *, ,'DUN CHEN PO DANG, BYAMS PA DANG, 'JAM DPAL LA SOGS PA
BYANG CHUB SEMS DPA' SEMS DPA' CHEN PO RNAMS DANG THABS GCIG TU
BZHUGS TE, DE NAS BCOM

LDAN 'DAS KYIS 'JAM DPAL GZHON NUR GYUR PA LA 'DI SKAD CES BKA'
STZAL TO, ,'JAM DPAL, PHYIN CI LOG BZHI PO DAG GIS SEMS PHYIN CI
LOG TU GYUR PA'I SEMS CAN RNAMS

'PHAGS PA'I BDEN PA BZHI PO DAG YANG DAG PA JI LTA BA BZHIN DU MA
MTHONG BA'I PHYIR 'DI LTAR YANG DAG PA MA YIN PA'I 'KHOR BA 'DI
LAS MI 'DA'O, ,DE SKAD CES BKA' STZAL PA

DANG; BCOM LDAN 'DAS LA 'JAM DPAL GZHON NUR GYUR PAS 'DI SKAD CES
GSOL TO, ,BCOM LDAN 'DAS, JI LTAR DMIGS NA SEMS CAN RNAMS 'KHOR
BA LAS MI 'DA' BA

BSHAD DU GSOL, BCOM LDAN 'DAS KYIS BKA' STZAL PA, 'JAM DPAL, SEMS
CAN RNAMS BDAG DANG, BDAG GIR KHAS LEN PA'I PHYIR 'KHOR BA LAS MI
'DA'O, ,DE CI'I

PHYIR ZHE NA, 'JAM DPAL, SU BDAG DANG, GZHAN DU YANG DAG PAR RJES
SU MTHONG BA DE, LAS MNGON PAR 'DU BYED PAR 'GYUR BA'I PHYIR RO,
,'JAM DPAL, BYIS PA SO SO'I SKYE BO

THOS PA DANG MI LDAN PA NI THAMS CAD SHIN TU YONGS SU MYA NGAN
LAS 'DAS PAR RAB TU MI SHES TE, BDAG DANG, GZHAN DU DMIGS SO,
,DMIGS NAS LUS DANG, NGAG DANG,


@378B YID KYI LAS RNAM PA GSUM MNGON PAR 'DU BYED DO, ,DE MED PA
LA SGRO BTAGS NAS BDAG 'DOD CHAGS SO, ,BDAG ZHE SDANG NGO, ,BDAG
GTI MUG GO ZHES RNAM PAR RTOG GO ,GAL

TE DE DE BZHIN GSHEGS PA'I BSTAN PA LA RAB TU BYUNG NA DE 'DI
SNYAM DU SEMS TE, BDAG NI TSUL KHRIMS DANG LDAN PA, BDAG NI
TSANGS PAR SPYOD PA STE, BDAG 'KHOR BA LAS

'DA' BAR BYA'O, ,BDAG YONGS SU MYA NGAN LAS 'DAS PA RJES SU THOB
PAR BYA'O, ,BDAG SDUG BSNGAL RNAMS LAS THAR BAR BYA'O SNYAM MO,
,DE CHOS 'DI DAG NI DGE BA DAG GO ,

CHOS 'DI DAG NI MI DGE BA DAG GO SNYAM DU RTOG GO ,DE CHOS 'DI
DAG NI SPANG BAR BYA BA DAG GO ,CHOS 'DI DAG NI MNGON DU BYA BA
DAG GO ,SDUG BSNGAL NI YONGS SU SHES PAR BYA BA'O,,

KUN 'BYUNG BA NI SPANG BAR BYA BA'O, ,'GOG PA NI MNGON SUM DU BYA
BA'O, ,LAM NI BSGOM PAR BYA'O SNYAM DU RTOG GO ,DE 'DU BYED RNAMS
NI MI RTAG PA, 'DU BYED RNAMS NI SDUG BSNGAL

PA; 'DU BYED RNAMS NI KUN TU 'BAR BA STE, 'DU BYED RNAMS LAS BDAG
'BROS PAR BYA'O SNYAM DU RTOG GO ,NGES DE LTAR BRTAGS PAS MTSAN
MA SNGON DU 'GRO BA'I YID 'BYUNG BA

DANG LDAN PA, MTSAN MA SNGON DU 'GRO BA'I 'DU SHES YID LA BYED PA
DAG SKYE'O, ,DE 'DI SNYAM DU SEMS TE, GANG CHOS 'DI DAG YONGS SU
SHES PA DE NI SDUG BSNGAL YONGS SU SHES


@379A *, ,PA'O SNYAM MO, ,DE 'DI SNYAM DU SEMS TE, BDAG GIS KUN
'BYUNG BA SPANG BAR BYA'O SNYAM NAS DE CHOS THAMS CAD KYIS NYON
TE MA RTOGS SO, ,SKRAG

GO ;DNGANG NGO, DNGANG BAR 'GYUR RO, ,DE 'DI SNYAM DU SEMS TE,
CHOS 'DI DAG MNGON DU BYED PA GANG YIN PA DANG, CHOS DE DAG GIS
NYEN PA GANG YIN PA DE NI, KUN 'BYUNG BA

SPONG BA'O SNYAM MO, ,DE 'DI SNYAM DU SEMS TE, BDAG GIS 'GOG PA
MNGON SUM DU BYA'O SNYAM NAS DES CHOS DE DAG BRTAGS TE 'GOG PA
YIN PA SNYAM DU SHES SO, ,DE 'DI

SNYAM DU SEMS TE, 'DI DAG NI 'GOG PA MNGON SUM DU BYED PA'O SNYAM
MO, ,DE 'DI SNYAM DU SEMS TE, BDAG GIS LAM BSGOM PAR BYA'O SNYAM
NAS DE GCIG PU DBEN PAR

SONG STE CHOS DE DAG YID LA BYED PAS ZHI GNAS 'THOB BO, ,DE YID
'BYUNG BA YID LA BYED PA DE DANG, ZHI GNAS 'THOB PA DES CHOS
THAMS CAD DANG SEMS 'GRAS SO, ,'BRAL

LO; ;LDOG GO ,LOG NAS MNGON PAR MI DGA' BA'I SEMS BSKYED DO, ,DE
'DI SNYAM DU SEMS TE, BDAG NI SDUG BSNGAL THAMS CAD LAS THAR TE,
BDAG GIS YANG GUNG DU BYA

BA CI ZHIG YOD KYI, BDAG NI DGRA BCOM PA'O SNYAM DU BDAG NYID
KYIS SHES PA LAS DE 'CHI BA'I DUS KYI TSE SKYE BA YANG DAG PAR
RJES SU MTHONG NAS DE SANGS RGYAS KYI BYANG CHUB LA


@379B DOGS PA DANG, YID GNYIS DANG, THE TSOM ZA'O, ,DE THE TSOM
DU LHUNG BA'I SEMS KYIS 'CHI BA'I DUS BYAS NAS SEMS CAN DMYAL BA
CHEN PO RNAMS SU SKYE'O, ,DE CI'I PHYIR ZHE NA, DE CHOS

THAMS CAD MA SKYES PA LA RNAM PAR BRTAGS PA'I PHYIR RO, ,DE NAS
BCOM LDAN 'DAS LA 'JAM DPAL GZHON NUR GYUR PAS 'DI SKAD CES GSOL
TO, ,BCOM LDAN 'DAS, 'PHAGS

PA'I BDEN PA BZHI PO DAG JI LTAR BLTA BAR BGYI, BKA' STZAL PA,
'JAM DPAL, SUS 'DU BYED THAMS CAD SKYE BA MED PAR MTHONG BA DES
SDUG BSNGAL YONGS SU SHES SO, ,SUS

CHOS THAMS CAD 'BYUNG BA MED PAR MTHONG BA DES KUN 'BYUNG BA
SPANGS SO, ,SUS CHOS THAMS CAD SHIN TU YONGS SU MYA NGAN LAS 'DAS
PAR MTHONG BA DES 'GOG PA

MNGON SUM DU BYAS SO, ,SUS CHOS THAMS CAD DNGOS PO MED PAR MTHONG
BA DES LAM BSGOMS SO, ,'JAM DPAL, SUS 'PHAGS PA'I BDEN PA BZHI PO
DAG 'DI

LTA BUR MTHONG BA DE CHOS 'DI DAG NI DGE BA DAG GO ,CHOS 'DI DAG
NI MI DGE BA DAG GO ,CHOS 'DI DAG NI SPANG BAR BYA BA DAG GO
,CHOS 'DI DAG NI MNGON SUM DU BYA BA DAG

GO ;SDUG BSNGAL NI YONGS SU SHES PAR BYA BA'O, ,KUN 'BYUNG BA NI
SPANG BAR BYA'O, ,'GOG PA NI MNGON SUM DU BYA BA'O, ,LAM NI BSGOM
PAR BYA'O SNYAM DU MI RTOG, ,RNAM


@380A *, ,PAR MI RTOG GO ,DE CI'I PHYIR ZHE NA, GANG LA BYIS PA
SO SO'I SKYE BO DAG CHAGS PA DANG, ZHE SDANG DANG, GTI MUG PA'I
CHOS DE MA SKYES PAR

DES MTHONG ZHING YANG DAG PA MA YIN PA KUN BRTAGS PA DANG, RNAM
PAR BSGRUBS PAR MTHONG BA'I PHYIR TE, DE CHOS GANG YANG MI LEN
TO, ,MI 'DOR RO, ,DE KHAMS GSUM

PA LA SEMS MI CHAGS TE, KHAMS GSUM PA THAMS CAD MA SKYES PA DANG,
SGYU MA LTA BU DANG, RMI LAM LTA BU DANG, BRAG CA LTA BU DANG, MI
G-YOR LTA BUR MTHONG NGO, ,

DE CHOS THAMS CAD KYI RANG BZHIN DE LTAR MTHONG BAS SEMS CAN
THAMS CAD LA RJES SU CHAGS PA DANG, KHONG KHRO BA DANG BRAL BAR
'GYUR RO, ,DE CI'I PHYIR ZHE NA, DES GANG

LA RJES SU CHAGS PA DANG, KHONG KHRO BAR 'GYUR BA'I CHOS DE MI
DMIGS TE, DES NAM MKHA' DANG MTSUNGS PA'I SEMS KYIS SANGS RGYAS
KYANG YANG DAG PAR RJES SU MI MTHONG,

CHOS DANG, DGE 'DUN YANG YANG DAG PAR RJES SU MI MTHONG NGO, ,DES
CHOS THAMS CAD STONG PAR YANG DAG PAR RJES SU MI MTHONG STE, CHOS
GANG LA'ANG THE TSOM MI ZA'O,,

THE TSOM MI ZA BAS NYE BAR LEN PAR MI 'GYUR RO, ,NYE BAR MI LEN
PAS LEN PA MED PAR YONGS SU MYA NGAN LAS 'DA'O, ,'JAM DPAL, DGE
SLONG RAB 'BYOR GYIS


@380B CHOS THAMS CAD RNAM PA DE LTA BUR SHES PAS DE BZHIN GSHEGS
PA'I ZHABS LA PHYAG 'TSAL DU MI 'ONG NGO, ,DE CI'I PHYIR ZHE NA,
BDAG NYID KYANG MI DMIGS NA DE BZHIN

GSHEGS PA DMIGS PAR 'GYUR BA LTA CI SMOS TE, DE NI GNAS MA YIN
PA'I PHYIR RO, ,DE NAS BCOM LDAN 'DAS LA 'JAM DPAL GZHON NUR GYUR
PAS 'DI SKAD CES GSOL TE,

BCOM LDAN 'DAS, DRAN PA NYE BAR GZHAG PA BZHI PO DAG JI LTAR BLTA
BAR BGYI, BCOM LDAN 'DAS KYIS BKA' STZAL PA, 'JAM DPAL, MA 'ONGS
PA'I DUS NA DGE

SLONG DAG MI SDUG PA'I RNAM PAR LUS LA LUS KYI RJES SU LTA BA'I
DRAN PA NYE BAR GZHAG PA STON PAR GYUR, SKYE BA DANG, 'GOG PAR
TSOR BA RNAMS LA TSOR BA'I RJES SU LTA BA'I

DRAN PA NYE BAR GZHAG PA STON PAR 'GYUR, SEMS LA SKYE BA'I CHOS
DANG, 'GAG PA'I CHOS SU BLTA'O SNYAM DU DE LTAR SEMS LA SEMS KYI
RJES SU LTA BA'I DRAN PA NYE BAR GZHAG

PA STON PAR 'GYUR, GANG RIL POR 'DU SHES PAR MI 'GYUR BA DE LTAR
CHOS RNAMS LA CHOS KYI RJES SU LTA BA'I DRAN PA NYE BAR GZHAG PA
STON PAR 'GYUR BA DE DAG 'BYUNG NGO, ,DE

SKAD CES BKA' STZAL PA DANG, BCOM LDAN 'DAS LA 'JAM DPAL GZHON
NUR GYUR PAS 'DI SKAD CES GSOL TO, ,BCOM LDAN 'DAS, DRAN PA NYE
BAR GZHAG PA BZHI PO DAG


@381A *, ,JI LTAR BLTA BAR BGYI, BCOM LDAN 'DAS KYIS BKA' STZAL
PA, 'JAM DPAL, DE BZHIN GSHEGS PA'I LDEM PO NGAG SHES PAR DKA' YI

THONGS SHIG ,'JAM DPAL GYIS GSOL PA, BCOM LDAN 'DAS, DRAN PA NYE
BAR GZHAG PA SGOM PA BSHAD DU GSOL, ,BCOM LDAN 'DAS KYIS BKA'
STZAL PA, 'JAM DPAL,

LUS NAM MKHA' DANG 'DRA BAR MTHONG BA 'DI NI LUS LA LUS KYI RJES
SU BLTA BA'I DRAN PA NYE BAR GZHAG PA'O, ,'JAM DPAL, SUS TSOR BA
NANG NA'ANG MA YIN, PHYI ROL

NA'ANG MA YIN ZHING GNYIS KA MED PA LA MI DMIGS PA 'DI NI TSOR BA
RNAMS LA TSOR BA'I RJES SU LTA BA'I DRAN PA NYE BAR GZHAG PA'O,
,'JAM DPAL, SUS SEMS LA MING

TZAM DU ZAD PAR SHES PA 'DI NI SEMS LA SEMS KYI RJES SU LTA BA'I
DRAN PA NYE BAR GZHAG PA'O, ,'JAM DPAL, SUS DGE BA DANG, MI DGE
BA DANG, LUNG DU MA BSTAN PA'I

CHOS MI DMIGS PA 'DI NI CHOS RNAMS LA CHOS KYI RJES SU LTA BA'I
DRAN PA NYE BAR GZHAG PA STE, 'JAM DPAL, DRAN PA NYE BAR GZHAG PA
BZHI PO DAG NI DE LTAR BLTA BAR BYA'O,,

'JAM DPAL GYIS GSOL PA, BCOM LDAN 'DAS, 'PHAGS PA'I LAM YAN LAG
BRGYAD PA JI LTAR BLTA BAR BGYI, BCOM LDAN 'DAS KYIS BKA' STZAL
PA, 'JAM


@381B DPAL, SUS CHOS THAMS CAD MI MNYAM PA MED LA GNYIS SU MED
CING, GNYIS SU DBYER MED PAR MTHONG BA 'DI NI YANG DAG PA'I LTA
BA'O, ,'JAM DPAL, SUS MI MTHONG

BA'I TSUL GYIS CHOS THAMS CAD MI RTOG ,RNAM PAR MI RTOG ,KUN TU
MI RTOG PAR MTHONG BA 'DI NI YANG DAG PA'I RTOG PA'O, ,'JAM DPAL,
SUS BRJOD PA MNYAM PA NYID SHIN TU BSGOMS PA'I PHYIR

CHOS THAMS CAD BRJOD DU MED PAR MTHONG BA 'DI NI YANG DAG PA'I
NGAG GO ,'JAM DPAL, SUS BYED PA PO MI DMIGS PA'I PHYIR CHOS THAMS
CAD BYA BA MED PA DANG, BYED PA

MED PA MTHONG BA 'DI NI YANG DAG PA'I LAS KYI MTHA'O, ,'JAM DPAL,
SUS 'TSO BA MNYAM PA NYID DU GNAS PA'I PHYIR, CHOS THAMS CAD
'PHEL BAR YANG MI BYED, 'GRIB

PAR YANG MI BYED PA 'DI NI YANG DAG PA'I 'TSO BA'O, ,'JAM DPAL,
SUS RTZOL BA MED PAR BRTUL BA'I TSUL GYIS CHOS THAMS CAD KUN NAS
MI SLONG BA 'DI NI YANG DAG

PA'I RTZOL BA'O, ,'JAM DPAL, DRAN PA'I LAS DBEN PA'I PHYIR SUS
CHOS THAMS CAD DRAN PAR MI BYED PA 'DI NI YANG DAG PA'I DRAN
PA'O, ,'JAM DPAL, SUS DMIGS

PA MI DMIGS PA'I PHYIR CHOS THAMS CAD RANG BZHIN GYIS MNYAM PAR
BZHAG CING MA 'KHRUGS PAR MTHONG BA 'DI NI YANG DAG PA'I TING NGE
'DZIN TE, 'JAM DPAL, 'PHAGS


@382A *, ,PA'I LAM YAN LAG BRGYAD PA NI DE LTAR BLTA BAR BYA'O,
,'JAM DPAL GYIS GSOL PA, BCOM LDAN 'DAS, DBANG PO LNGA PO DAG JI
LTAR BLTA

BAR BGYI, BCOM LDAN 'DAS KYIS BKA' STZAL PA, 'JAM DPAL, SUS RANG
BZHIN GYIS MA SKYES PA'I PHYIR CHOS THAMS CAD MA SKYES PAR MTHONG
BAR YID CHES PA

'DI NI DAD PA'I DBANG PO'O, ,'JAM DPAL, SUS NYE BA'I 'DU SHES
DANG, RING BA'I 'DU SHES DANG BRAL BA'I PHYIR CHOS THAMS CAD LA
SEMS MI GTONG BA 'DI NI BRTZON 'GRUS

KYI DBANG PO'O, ,'JAM DPAL, SUS DMIGS PA DBEN PA'I PHYIR CHOS
THAMS CAD YID LA MI BYED CING DRAN PA MI 'DOGS PA 'DI NI DRAN
PA'I DBANG PO'O, ,'JAM DPAL,,

SUS GNYIS SU MI DMIGS PA'I PHYIR CHOS THAMS CAD GNYIS SU MED PAR
MTHONG BA 'DI NI TING NGE 'DZIN GYI DBANG PO'O, ,'JAM DPAL, SUS
SKYE BA DANG BRAL BA DANG, MI

SHES PA DANG BRAL BA'I PHYIR CHOS THAMS CAD RANG BZHIN GYIS STONG
PAR MTHONG BA 'DI NI SHES RAB KYI DBANG PO STE, 'JAM DPAL, DBANG
PO LNGA PO DAG NI DE LTAR BLTA BAR

BYA'O; ;'JAM DPAL GYIS GSOL PA, BCOM LDAN 'DAS, BYANG CHUB KYI
YAN LAG BDUN PO DAG JI LTAR BLTA BAR BGYI, BCOM LDAN 'DAS KYIS
BKA' STZAL PA, 'JAM DPAL,


@382B SUS DRAN PA MED CING YID LA BYED PA MED PA'I PHYIR CHOS
THAMS CAD DNGOS PO MED PAR MTHONG BA 'DI NI DRAN PA YANG DAG
BYANG CHUB KYI YAN LAG GO ,'JAM DPAL, SUS DGE BA DANG, MI DGE

BA DANG, LUNG DU MA BSTAN PA YONGS SU MI 'GRUB PA'I PHYIR CHOS
THAMS CAD DBEN ZHING MI DMIGS PA 'DI NI CHOS RNAM PAR 'BYED PA
YANG DAG BYANG CHUB KYI YAN LAG GO ,'JAM DPAL,

SUS KHAMS KYI 'DU SHES SHIN TU BSHIG PA'I PHYIR KHAMS GSUM PA MI
LEN MI 'DOR BA 'DI NI BRTZON 'GRUS YANG DAG BYANG CHUB KYI YAN
LAG GO ,'JAM DPAL, SUS DGA' BA

DANG; MI DGA' BA RNAM PAR BSHIG PA'I PHYIR 'DU BYED THAMS CAD LA
DGA' BA MI SKYED PA 'DI NI DGA' BA YANG DAG BYANG CHUB KYI YAN
LAG GO ,'JAM DPAL, SUS DMIGS PA'I DNGOS

PO MI DMIGS PA'I PHYIR CHOS THAMS CAD LA SEMS SHIN TU SBYANGS PAR
GYUR PA 'DI NI SHIN TU SBYANGS PA YANG DAG BYANG CHUB KYI YAN LAG
GO ,'JAM DPAL, SUS CHOS THAMS CAD LA RNAM PAR

GZHIG PA RJES SU RTOGS PA'I PHYIR SEMS MI DMIGS PA 'DI NI TING
NGE 'DZIN YANG DAG BYANG CHUB KYI YAN LAG GO ,'JAM DPAL, SUS CHOS
THAMS CAD LA GNAS PAR MI BYED, RTEN PAR MI BYED,

CHAGS PAR MI BYED, 'CHING BAR MI BYED CING DE CHOS THAMS CAD YANG
DAG PAR RJES SU MI MTHONG BA'I BTANG SNYOMS CAN DU GYUR TE, DGA'
BA THOB PA 'DI NI BTANG SNYOMS YANG DAG BYANG CHUB


@383A *, ,KYI YAN LAG STE, 'JAM DPAL, BYANG CHUB KYI YAN LAG BDUN
PO DAG NI DE LTAR BLTA BAR BYA'O, ,'JAM DPAL, GANG LA LAS 'PHAGS
PA'I

BDEN PA BZHI PO DAG DANG, DRAN PA NYE BAR GZHAG PA BZHI PO DAG
DANG, 'PHAGS PA'I LAM YAN LAG BRGYAD PA DANG, DBANG PO LNGA PO
DAG DANG, BYANG CHUB KYI YAN LAG

BDUN PO DAG DE LTA BUR MTHONG BA 'DI NI BRGAL BA'O ZHES NGA SMRA
STE, PHA ROL TU SON PA'O, ,THANG LA GNAS PA'O, ,BDE BA THOB PA'O,
,MI 'JIGS PA THOB PA'O, ,KHUR BOR

BA'O; ;RDUL DANG BRAL BA'O, ,CI'ANG MED PA'O, ,NYON MONGS PA MED
PA'O, ,LEN PA MED PA'O, ,DGRA BCOM PA'O, ,DGE SBYONG NGO, ,BRAM
ZE'O, ,BKRUS PA'O, ,RIG

PA'O; ;RING DU SONG BA'O, ,GTZANG MA'O, ,SANGS RGYAS KYI SRAS SO,
,SH'AKYA'I SRAS SO, ,TSER MA DKRUGS PA'O, ,'OBS LAS BRGAL BA'O,
,SHIN TU BRTAN PA'O, ,RIMS

NAD MED PA'O, ,DGE SLONG NGO, ,'PHAGS PA'O, ,RGYAL MTSAN RDZOGS
PA'O ZHES SMRA'O, ,'JAM DPAL, BZOD PA DE LTA BU DANG LDAN PA NI
LHA DANG BCAS PA'I 'JIG RTEN GYI

SBYIN GNAS YIN TE, RNYED PA DANG, BKUR STI'I 'OS KYANG YIN NO,
,'JAM DPAL, DE LTA BAS NA DGE SLONG YUL 'KHOR GYI BSOD SNYOMS DON
YOD PAR YONGS SU BZA' BAR


@383B 'DOD PA DANG, BDUD 'DUL BAR 'DOD PA DANG, 'KHOR BA LAS YANG
DAG PAR 'DA' BAR 'DOD PA DANG, MYA NGAN LAS 'DAS PA THOB PAR 'DOD
PA DANG, SDUG BSNGAL RNAMS LAS

GROL BAR 'DOD PAS CHOS 'DI DAG LA BRTZON PAR BYA'O, ,CHOS KYI
RNAM GRANGS 'DI BSTAN PA NA LHA'I BU SUM KHRI NYIS STONG GIS CHOS
MNGON PAR RTOGS PAR GYUR NAS DE DAG GIS BCOM

LDAN 'DAS LA MAND'A RA BA'I ME TOG GIS GTOR TE TSIG 'DI SKAD CES
SMRAS SO, ,BCOM LDAN 'DAS, CHOS BSTAN PA 'DI SU DAG GI RNA LAM DU
GRAGS PAR 'GYUR BA DE DAG NI, DE BZHIN

GSHEGS PA'I BSTAN PA LA LEGS PAR RAB TU BYUNG BA LEGS PAR 'GYUR
NA, GANG DAG THOS NAS MOS PA DANG, DAD PA DANG, DE BZHIN NYID DU
'DZIN PAR 'GYUR PA DAG LTA SMOS

KYANG CI 'TSAL, BCOM LDAN 'DAS, CHOS BSTAN PA 'DI SU DAG GI RNA
LAM DU GRAGS PAR 'GYUR BA DE DAG NI, MNGON PA'I NGA RGYAL MA
MCHIS PAR 'GYUR RO, ,BCOM LDAN 'DAS KYIS DE

SKAD CES BKA' STZAL NAS, 'JAM DPAL GZHON NUR GYUR PA DANG, NYAN
THOS CHEN PO DE DAG DANG, LHA DANG, MI DANG, LHA MA YIN DANG, DRI
ZAR BCAS PA'I 'JIG RTEN YI RANGS TE,

BCOM LDAN 'DAS KYIS GSUNGS PA LA MNGON PAR BSTOD DO, ,'PHAGS PA
BYANG CHUB KYI PHYOGS BSTAN PA ZHES BYA BA THEG PA CHEN PO'I MDO
RDZOGS SO,, ,,RGYA GAR GYI


@384A *, ,MKHAN PO DZI NA MI TRA DANG, DZNY'A NA SIDDHI DANG,
ZHUS CHEN GYI LO TZ'A BA BANDE YE SHES SDES BSGYUR CING ZHUS TE
SKAD GSAR BCAD KYIS KYANG BCOS NAS

GTAN LA PHAB PA, SHLO KA DGU BCU RTZA GNYIS,, 
