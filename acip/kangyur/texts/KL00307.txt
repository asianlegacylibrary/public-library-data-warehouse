@214A RGYA GAR SKAD DU, A'A YU PA RYANTA S'U TRA, BOD SKAD DU, TSE'I
MTHA'I MDO, DKON MCHOG GSUM LA PHYAG 'TSAL LO, ,'DI SKAD BDAG GIS
THOS PA DUS GCIG NA, BCOM LDAN 'DAS

MNYAN YOD NA RGYAL BU RGYAL BYED KYI TSAL MGON MED ZAS SBYIN GYI
KUN DGA' RA BA NA BZHUGS SO, ,DE NAS BCOM LDAN 'DAS KYIS DGE
SLONG RNAMS LA BKA' STZAL PA, DGE SLONG

DAG KHYED SEMS CAN RNAMS KYI TSE'I MTHA' THOS PAR 'DOD DAM, BCOM
LDAN 'DAS, DE'I DUS LA BAB LAGS SO, ,BDE BAR GSHEGS PA, DE'I DUS
LA BAB LAGS SO, ,BCOM

LDAN 'DAS, SEMS CAN RNAMS KYI TSE'I MTHA' BSTAN PA BCOM LDAN 'DAS
LAS THOS NAS DGE SLONG DAG 'DZIN PAR BGYID LAGS SO, ,DGE SLONG
DAG ,DE'I PHYIR LEGS PAR

RAB TU NYON LA YID LA ZUNGS SHIG DANG NGAS BSHAD DO, ,DGE SLONG
DAG ,DMYAL BA RNAMS KYI TSE'I TSAD NI RING NA BSKAL PA GCIG STE,
BAR MA DOR 'CHI BA NI YOD DO, ,DGE SLONG DAG,


@214B DUD 'GRO RNAMS KYI TSE'I TSAD NI RING NA BSKAL PA GCIG STE,
BAR MA DOR 'CHI BA NI YOD DO, ,DGE SLONG DAG ,MI RNAMS KYI NYIN
ZHAG SUM CU GANG YIN PA DE YI DVAGS RNAMS KYI NYIN ZHAG

GCIG GO ,NYIN ZHAG DE SUM CU LA ZLA BA GCIG ,ZLA BA BCU GNYIS LA
LO GCIG STE, YI DVAGS RNAMS KYI TSE'I TSAD NI LO DE LTA BUR
BRTZIS PA'I LNGA BRGYA THUB STE, DE MI'I LTAR BRTZIS NA LO

KHRI LNGA STONG YOD DE, BAR MA DOR 'CHI BA NI YOD DO, ,DE NAS
BCOM LDAN 'DAS KYIS DE'I TSE TSIGS SU BCAD DE BKA' STZAL PA, JI
LTAR RAB TU CHE BA'I LUS 'GRENG ZHING, ,MCHU DANG MID

BSKAMS SHIN TU SDUG BSNGAL BA, ,RANG GI SKRAS YOG KHA GDANGS GNAM
DU LTA, ,SNA NI KHAB LTAR RAB TU PHRA BA DANG, ,RUS GONG 'DRA LUS
GCER BU RANG SKRAS YOG ,GZUGS MI SDUG

PA 'GRENG ZHING THOD PA THOGS, ,BKRES DANG SKOM DANG NGAL BAS RA
BA GZIR GANG, ,CHO NGES 'DEBS SHING KUN TU RGYUG PA DAG ,NYAM
THAG SKAD 'BYIN SDUG BSNGAL TSOR BA MYONG, ,PHAN TSUN

PHRAG DOG SER SNA 'DIR BSTEN CING, ,'DIR NI SDIG PA'I LAS DAG
BYAS PA YIS, ,YI DVAGS 'JIG RTEN DU NI DE DAG SKYES, ,DGE SLONG
DAG ,SHAR GYI LUS 'PHAGS KYI MI RNAMS KYI TSE'I TSAD

NI LO NYIS BRGYA LNGA BCU STE, BAR MA DOR 'CHI BA NI YOD DO, ,DGE
SLONG DAG ,NUB KYI BA LANG SPYOD KYI MI RNAMS KYI TSE'I TSAD LO
LNGA BRGYA STE, BAR MA DOR 'CHI BA NI YOD DO, ,DGE SLONG DAG
,BYANG


@215A *, ,GI SGRA MI SNYAN RNAMS KYI TSE'I TSAD NI LO STONG STE,
BAR MA DOR 'CHI BA NI MED DO, ,RGYU GANG GIS SGRA MI SNYAN PA
RNAMS KYI TSE'I TSAD NI LO STONG THUB LA, BAR MA DOR

'CHI BA NI MED CE NA, DGE SLONG DAG ,BYANG GI SGRA MI SNYAN GYI
MI RNAMS NI BDAG GI BA MED CING YONGS SU 'DZIN PA MED LA TSE NGES
PA YOD CING 'DI NAS SHI 'PHOS NAS KYANG KHYAD PAR DU 'GRO

BA STE, PHYI MA LA MTHO RIS SU NYE BAR 'GRO'O, ,DGE SLONG DAG
,RGYU DES NA BYANG GI SGRA MI SNYAN GYI MI RNAMS KYI TSE'I TSAD
NI LO STONG THUB LA BAR MA DOR 'CHI BA NI MED DO, ,DE NAS BCOM

LDAN 'DAS KYIS DE'I TSE TSIGS SU BCAD DE BKA' STZAL PA, DBUL BAS
SDUG BSNGAL SEMS CAN DAG ,GZHAN GYI NOR LA SMON PAR BYED, ,DE DAG
DAM PA MA BSTEN PAS, ,GZHAN

GYI MNGAG GZHUG NGAN CING DMAN, ,LONGS SPYOD DAG DANG LDAN PA YI,
,PHYUG CING NOR MANG SEMS CAN NI, ,NOR DANG 'BRU DANG SKYE BOR
LDAN, ,DE DAG DAM PA BSTEN PA YIN, ,BSOD

NAMS PHYUG PAS NYER 'TSO BA'I, ,DGE BA'I LAS NI 'DIR BYAS PAS,
,'BYOR PA CHEN PO PHUN SUM TSOGS, ,LHA BZHIN DU NI DGA' BAR BYED,
,LKOG GYUR GANG YIN MI SNANG STE, ,

MNGON SUM 'DI LA BLTA BAR BYOS, ,GANG ZAG KHA CIG 'JIG RTEN NA,
,BDE LDAN SNGON BYIN 'BRAS BU YIN, ,BYANG PHYOGS GLING GI MI
RNAMS NI, ,BDAG GI MED CING YONGS 'DZIN


@215B MED; ;DPAG BSAM LAS BYUNG GOS STEN PA, ,DE NI SNGON BYIN
'BRAS BU YIN, ,DE DAG GRANG DANG TSA BA MED, ,DE DAG LA NI NAD
MED CING, ,GZUGS DANG KHA DOG PHUN SUM TSOGS, ,DE

NI SNGON BYIN 'BRAS BU YIN, ,BYANG PHYOGS GLING NA MA NYAMS
SHING, ,MA GRUGS DAG CING GTZANG BA DANG, ,SHIN TU DKAR BA'I S'A
LU SKYE, ,DE NI SNGON BYIN 'BRAS BU YIN, ,NOR BU 'OD

BYED 'BAR BA YIS, ,DE RNAMS RTAG TU MDZES PA DANG, ,DE DAG ZAS NI
'JU BYED GANG, ,DE NI SNGON BYIN 'BRAS BU YIN, ,DE DAG LA NI TSOD
MA DANG, ,SRAN TSOD KYANG NI CUNG ZAD MED, ,KHA

DOG DRI DANG ROR LDAN PA'I, ,S'A LU DAG NI RTAG TU ZA, ,ZAS NI
LAN GCIG BYIN PA YIS, ,STAN LAS MA LANGS BAR DU NI, ,ZAD MI SHES
PAR SDER LA YOD, ,DE NI SNGON BYIN 'BRAS BU

YIN; ;KU BA'I 'BRAS BU 'DRA BA DANG, ,BCAD KYANG YAL GA LAS SKYES
TE, ,BRNGAS NAS BTZO MI DGOS PAR ZA, ,DE NI SNGON BYIN 'BRAS BU
YIN, ,DE DAG 'BAB CHU BSIL BA DANG, ,'THUNGS

KYANG LTO LA MI GNOD PA'I, ,YAN LAG BRGYAD LDAN CHU LA YOD, ,DE
NI SNGON BYIN 'BRAS BU YIN, ,ROL MO'I LJON SHING GANG DAG GIS,
,DE DAG RTAG TU RTZE ZHING DGA', ,YID NI RTAG TU

BDE DANG LDAN, ,DE NI SNGON BYIN 'BRAS BU YIN, ,DE DAG ROL MO'I
LJON SHING BZANG, ,GOS KYI LJON SHING MANG PO DANG, ,SPOS KYI
LJON SHING PHUN SUM TSOGS, ,DE NI SNGON BYIN 'BRAS


@216A *, ,BU YIN, ,SPOS DANG ME TOG ROL MO DANG, ,DE BZHIN DU NI
GOS RNAMS KYANG, ,GANG DAG JI LTAR 'DOD PA BZHIN, ,DE DAG DE
BZHIN 'BYUNG BAR 'GYUR, ,NE'U

GSING DAG NI SNGON PO LA, ,SHING BAL LTA BUR RAB 'JAM PA, ,GANG
DU DE DAG RTAG RTZE BA, ,DE NI SNGON BYIN 'BRAS BU YIN, ,DE DAG
LA NI KHRO MED CING, ,SER SNA DANG NI PHRAG DOG MED, ,

PHAN TSUN DAG TU RTZE BYED PA, ,DE NI SNGON BYIN 'BRAS BU YIN,
,MTSAN MO THUN TSOD DANG PO LA, ,SKAD CIG TZAM ZHIG CHAR 'BEBS
CING, ,RDUL RNAMS MED PAR BYED PA STE, ,DE NI SNGON

BYIN 'BRAS BU YIN, ,DE DAG YONGS SU 'DZIN MED PAS, ,MA DANG BUR
YANG MI SHES SHING, ,SDUG BSNGAL MED PAS MYA NGAN MED, ,DE NI
SNGON BYIN 'BRAS BU YIN, ,MA DAG GIS

KYANG RANG GI BU, ,LAM STONG DAG TU BOR TE 'GRO ,MTHE BO LAS NI
'O MA 'DZAG ,DE NI SNGON BYIN 'BRAS BU YIN, ,DE DAG GANG YANG DU
BA MED, ,SHIN YANG NI BOR TE 'GRO ,BYA DAG GIS

NI GLING 'PHYAG PA, ,DE NI SNGON BYIN 'BRAS BU YIN, ,KHOR YUG TU
NI 'OBS KYIS BSKOR, ,GLU GAR YID DU 'ONG BA YIS, ,GANG DU RTZE
ZHING DGA' BAR BYED, ,DE NI SNGON BYIN 'BRAS

BU YIN, ,MI YI TSE NI LO STONG PO, ,ZAD PA DAG TU BYAS NAS NI,
,BAR MA DOR NI 'CHI MED PA, ,DE NI SNGON BYIN 'BRAS BU YIN, ,DPAL
NI RGYAS PAR SPYAD NAS SU, ,MI YI LUS NI


@216B BOR NAS KYANG, ,LHA YI NANG DU SKYE BAR 'GYUR, ,DE NI SNGON
BYIN 'BRAS BU YIN, ,DGE SLONG DAG, DZAMBU'I GLING GI MI RNAMS LA
NI YAR 'PHEL BA DANG, MAR 'GRIB PA YOD DE, DGE SLONG DAG ,

DZAMBU'I GLING GI MI RNAMS NI TSE LO DPAG TU MED PAR YANG 'GYUR,
TSE LO BRGYAD KHRI PA DANG, TSE LO BRGYA PA DANG, TSE LO BCU PAR
YANG 'GYUR RO, ,DGE SLONG DAG ,DZAMBU'I GLING GI MI RNAMS

KYI DA LTAR GYI TSE'I TSAD NI LO BRGYA PA YIN NO, ,DGE SLONG DAG
,DA LTAR NI DZAMBU'I GLING GI MI RNAMS LAS RING DU 'TSO BA GANG
YIN PAS LEGS PAR BDE BAR GNAS NA LO BRGYA'AM, LO

BRGYA LAS CUNG ZAD CIG LHAG PAR THUB BO, ,DGE SLONG DAG ,'TSO
BA'I GNAS SKABS NI BCU MYONG BAR 'GYUR TE, GNAS SKABS DANG PO NI
ZHAN CING GAN RKYAL DU NYAL PA STE BYIS PA YIN

NO; ;GNAS SKABS GNYIS PA NI RTZE BA'I RANG BZHIN CAN TE GZHON NU
YIN NO, ,GNAS SKABS GSUM PA NI 'DOD PA LA SPYOD PA STE, LANG TSO
LA BAB PA YIN NO, ,GNAS SKABS BZHI PA NI

SPRO BA DANG LDAN ZHING NYAMS STOBS DANG LDAN PA YIN NO, ,GNAS
SKABS LNGA PA NI STOBS DANG LDAN ZHING SHES RAB DANG LDAN PA YIN
NO, ,GNAS SKABS DRUG PA NI DPYOD PA'I RANG BZHIN

CAN TE DRAN PA DANG LDAN PA YIN NO, ,GNAS SKABS BDUN PA NI CHOS
LUGS KHONG DU CHUD PA YIN NO, ,GNAS SKABS BRGYAD PA NI RGYAL POS
BKUR ZHING RGAN RABS SU BKUR BA YIN NO, ,


@217A *, ,GNAS SKABS DGU PA NI RGAS SHING 'KHOGS PA STE RGAN PO
YIN NO, ,GNAS SKABS BCU PA NI TSE'I MTHAR THUG PA STE 'CHIR NYE
BA YIN NO, ,DGE SLONG DAG, LO

BRGYAR 'TSO BAS GNAS SKABS BCU PO DE DAG MYONG BAR 'GYUR RO, ,DGE
SLONG DAG ,LO BRGYAR 'TSO BA NI DUS TSIGS SUM BRGYAR 'TSO STE,
DGUN GYI DUS TSIGS BRGYA DANG, DPYID

KYI DUS TSIGS BRGYA DANG, DBYAR GYI DUS TSIGS BRGYA RNAMS SO,
,DUS TSIGS SUM BRGYAR 'TSO BA NI ZLA BA BCU GNYIS PHRAG BRGYAR
'TSO BA STE, DGUN BZHI DANG, DPYID BZHI DANG,

DBYAR BZHI RNAMS SO, ,ZLA BA BCU GNYIS PHRAG BRGYAR 'TSO BA NI
ZLA BA PHYED NYIS STONG BZHI BRGYAR 'TSO STE, DGUN BRGYAD DANG,
DPYID BRGYAD DANG, DBYAR BRGYAD RNAMS SO, ,ZLA BA

PHYED NYIS STONG BZHI BRGYAR 'TSO BA NI, NYIN ZHAG SUM KHRI DRUG
STONG DU 'TSO STE, DGUN BCU GNYIS DANG, DPYID BCU GNYIS DANG,
DBYAR BCU GNYIS RNAMS SO, ,NYIN ZHAG SUM

KHRI DRUG STONG DU 'TSO BA NI BAR CHAD DU GYUR PA MA GTOGS PAR
ZAN BDUN KHRI NYIS STONG ZA'O, ,DE LA 'DI DAG NI ZAN BAR CHAD DU
'GYUR BA YIN TE, 'KHRUGS NAS MA ZOS PA DANG ,

SDUG BSNGAL BAR GYUR PAS MA ZOS PA DANG, PHONGS PA BYUNG NAS MA
ZOS PA DANG, BSNYUNGS PA BYAS TE MA ZOS PA DANG, MA RNYED PAS MA
ZOS PA DANG, RNYED KYANG MA ZOS PA DANG ,


@217B GNYID LOG NAS MA ZOS PA DANG, RA RO STE MA ZOS PA DANG, RAB
TU MYOS PAS MA ZOS PA STE, ZOS PA GANG YIN PA DANG, MA ZOS PA
GANG YIN PA DE DAG GCIG TU BSDOMS NA MA'I NU ZHO 'THUNG BA

MA GTOGS PAR ZA MA BDUN KHRI NYIS STONG DU 'GYUR RO, ,DGE SLONG,
DE LTAR NGAS DZAMBU'I GLING GI MI RNAMS KYI TSE 'ANG BSHAD, DUS
TSIGS DANG, ZLA BA DANG, ZLA BA PHYED PA DANG, NYIN ZHAG

DANG; ZAN DANG, ZAN BAR CHAD DU GYUR PA'ANG BSHAD PA YIN NO, ,DGE
SLONG DAG ,MI RNAMS KYI TSE LO LNGA BCU GANG YIN PA DE NI RGYAL
CHEN BZHI'I RIS KYI LHA RNAMS KYI NYIN ZHAG GCIG GO ,DE

SUM CU LA ZLA BA GCIG ,ZLA BA BCU GNYIS LA LO GCIG STE, RGYAL
CHEN BZHI'I RIS KYI LHA RNAMS KYI TSE'I TSAD NI LO DE LTA BUR
BRTZIS PA'I LHA'I LO LNGA BRGYA STE, DE MI'I LO LTAR BRTZIS NA

LO SA YA PHRAG DGU YOD DE, BAR MA DOR 'CHI BA NI YOD DO, ,DE NI
SEMS CAN DMYAL BA CHEN PO YANG SOS KYI NYIN ZHAG GCIG GO ,NYIN
ZHAG DE SUM CU LA ZLA BA GCIG ,ZLA BA BCU GNYIS

LA LO GCIG STE, SEMS CAN DMYAL BA CHEN PO YANG SOS KYI SEMS CAN
DMYAL BA RNAMS KYI TSE CHAD NI LO DE LTA BU BRTZIS PA'I LO LNGA
BRGYA STE, DE MI'I LTAR BRTZIS NA LO BYE BA PHRAG 'BUM DRUG

KHRI NYIS STONG YOD DE, BAR MA DOR 'CHI BA NI YOD DO, ,DE NAS
BCOM LDAN 'DAS KYIS DE'I TSE TSIGS SU BCAD DE BKA' STZAL PA, LUS
KYIS NYES PAR SPYAD BYAS SHING, ,NGAG GIS NYES PAR


@218A *, ,SPYAD PA DANG, ,YID KYIS NYES PAR SPYAD BYAS SHING,
,GANG ZHIG NYES PA GZHAN LDAN PA'I, ,LAS DE DAG GIS YANG SOS KYI,
,DMYAL BA DAG TU SKYE 'GYUR TE, ,LO NI

BYE BA PHRAG STONG DU, ,GTAGS SHING BCOM YANG YANG 'TSO'O, ,PHAN
TSUN KHO NA DAG CHAGS PA YIS, ,MI RNAMS GSOD PA'I MI DAG NI, ,LAS
DE DAG GIS YANG SOS KYI, ,DMYAL BA DAG

TU SKYE BAR 'GYUR, ,DGE SLONG DAG ,MI RNAMS KYI LO BRGYA GANG YIN
PA DE NI SUM CU RTZA GSUM PA'I LHA RNAMS KYI NYIN ZHAG GCIG GO
,NYIN ZHAG DE SUM CU LA ZLA BA GCIG GO ,ZLA BA BCU

GNYIS LA LO GCIG STE, SUM CU RTZA GSUM GYI LHA RNAMS KYI TSE'I
TSAD NI LO DE LTA BUR BRTZIS PA'I LHA'I LO STONG THUB BO, ,DE
MI'I LTAR BRTZIS NA LO BYE BA PHRAG GSUM DANG, SA YA PHRAG

DRUG YOD DE, BAR MA DOR 'CHI BA NI YOD DO, ,DE NI SEMS CAN DMYAL
BA CHEN PO THIG NAG GI NYIN ZHAG GCIG GO ,NYIN ZHAG DE SUM CU LA
ZLA BA GCIG GO ,ZLA BA BCU GNYIS LA LO

GCIG STE, SEMS CAN DMYAL BA CHEN PO THIG NAG GI TSE'I TSAD NI LO
DE LTA BUR BRTZIS PA'I LO STONG THUB BO, ,DE MI'I LTAR BRTZIS NA
LO BYE BA PHRAG SA YA NYIS 'BUM DGU KHRI DRUG

STONG RTZA BCU GNYIS YOD DE, DUS MA YIN PAR 'CHI BA NI YOD DO,
,DE NAS BCOM LDAN 'DAS KYIS DE'I TSE TSIGS SU BCAD DE BKA' STZAL
PA, PHA MA DAG DANG SANGS RGYAS DANG, ,NYAN


@218B THOS RNAMS LA 'KHU BYED PA, ,DE DAG THIG NAG SKYE 'GYUR TE,
,SDUG BSNGAL TSOR BA MYONG BAR 'GYUR, ,GANG ZHIG MI BRTZON 'JOG
PA DANG, ,MI RNAMS MDZA' BA'I DBYEN BYED PA, ,THIG NAG TU

NI SKYE BAR 'GYUR, ,BRDZUN SMRA BA YANG DE BZHIN TE, ,LAS DE YIS
NI THIG NAG GI ,DMYAL BA RNAMS SU DE DAG SKYE, ,DGE SLONG DAG ,MI
RNAMS KYI LO NYIS BRGYA GANG YIN PA DE NI 'THAB BRAL

GYI LHA RNAMS KYI NYIN ZHAG GCIG GO ,NYIN ZHAG DE SUM CU LA ZLA
BA GCIG ,ZLA BA BCU GNYIS LA LO GCIG STE, 'THAB BRAL BA'I LHA
RNAMS KYI TSE'I TSAD NI LO DE LTA BUR BRTZIS PA'I LHA'I LO NYIS

STONG THUB BO, ,DE MI'I LTANG BRTZIS NA LO BYE BA PHRAG BCU BZHI
DANG, LO KHRI BZHI STONG YOD DE, BAR MA DOR 'CHI BA NI YOD DO,
,DE NI SEMS CAN DMYAL BA CHEN PO BSDUS 'JOMS KYI NYIN ZHAG

GCIG GO ,NYIN ZHAG DE SUM CU LA ZLA BA GCIG ,ZLA BA BCU GNYIS LA
LO GCIG STE, SEMS CAN DMYAL BA CHEN PO BSDUS 'JOMS KYI SEMS CAN
DMYAL BA RNAMS KYI TSE'I TSAD NI LO DE LTA

BUR BRTZIS PA'I LO NYIS STONG YOD DE, DE MI'I LTAR BRTZIS NA LO
BYE BA PHRAG SUM 'BUM DRUG KHRI BRGYAD STONG RTZA GCIG YOD DE,
BAR MA DOR 'CHI BA NI YOD DO, ,DE NAS BCOM LDAN 'DAS KYIS

DE'I TSE TSIGS SU BCAD DE BKA' STZAL PA, MI DGE'I LAS RNAM GSUM
BYAS SHING, ,LAS DGE RNAM GSUM MA BYAS TE, ,LAS DE DAG GIS BSDUS
'JOMS KYI, ,DMYAL BA DAG TU SKYE


@219A *, ,BAR 'GYUR, ,BA LANG RA LUG MA HE DANG, ,RI DVAGS BYA
GAG PHAG RNAMS DANG, ,DE BZHIN SROG CHAGS GZHAN GSOD PA, ,BSDUS
GZHOM DAG TU SKYE BAR 'GYUR, ,

DGE SLONG DAG ,MI RNAMS KYI LO BZHI BRGYA GANG YIN PA DE DGA'
LDAN GYI LHA RNAMS KYI NYIN ZHAG GCIG GO ,NYIN ZHAG DE SUM CU LA
ZLA BA GCIG ,ZLA BA BCU GNYIS LA LO GCIG STE, DGA'

LDAN GYI LHA RNAMS KYI TSE'I TSAD NI LO DE LTA BUR BRTZIS PA'I
LHA'I LO BZHI STONG THUB STE, DE MI'I LTAR BRTZIS NA LO BYE BA
PHRAG LNGA BCU RTZA BDUN DANG, LO SA YA PHRAG DRUG YOD DE, BAR MA
DOR

'CHI BA NI YOD DO, ,DE NI SEMS CAN DMYAL BA CHEN PO DU 'BOD KYI
NYIN ZHAG GCIG GO ,NYIN ZHAG DE SUM CU LA ZLA BA GCIG ,ZLA BA BCU
GNYIS LA LO GCIG STE, SEMS CAN DMYAL

BA CHEN PO DU 'BOD KYI SEMS CAN DMYAL BA RNAMS KYI TSE'I TSAD NI
LO DE LTA BUR BRTZIS PA'I LO BZHI STONG THUB STE, DE MI'I LTAR
BRTZIS NA LO BYE BA PHRAG SA YA GNYIS DANG, BYE BA PHRAG

DGU 'BUM BZHI KHRI BZHI STONG DANG, BYE BA PHRAG BRGYAD YOD DE,
BAR MA DOR 'CHI BA NI YOD DO, ,DE NAS BCOM LDAN 'DAS KYIS DE'I
TSE TSIGS SU BCAD DE BKA' STZAL PA, 'JIGS

SU RUNG LA DRAG SHUL CAN, ,LAG PA GNYIS NI KHRAG GIS BSKUS, ,SDIG
PA'I LAS NI SPYOD PA YIS, ,RTAG TU DU 'BOD 'GRO BAR 'GYUR, ,GZHAL
LUGS G-YO DANG SGYU BYED MI, ,SKYE BO


@219B DAG NI YID PHYUNG BAS, ,'JIGS SU RUNG BA'I SGRA 'BYIN CING,
,YUN RING DU NI SREG 'BOD 'GYUR, ,DGE SLONG DAG ,MI RNAMS KYI LO
BRGYAD BRGYA GANG YIN PA DE 'PHRUL DGA'I LHA RNAMS KYI NYIN

ZHAG GCIG GO ,NYIN ZHAG DE SUM CU LA ZLA BA GCIG ,ZLA BA BCU
GNYIS LA LO GCIG STE, 'PHRUL DGA'I LHA RNAMS KYI TSE TSAD NI LO
DE LTA BUR BRTZIS PA'I LO BRGYAD STONG THUB STE, DE MI'I

LTAR BRTZIS NA LO BYE BA PHRAG NYIS BRGYA SUM CU DANG, LO SA YA
PHRAG BZHI YOD DE, BAR MA DOR 'CHI BA NI YOD DO, ,DE NI SEMS CAN
DMYAL BA CHEN PO DU 'BOD CHEN PO'I NYIN ZHAG GCIG GO,

NYIN ZHAG DE SUM CU LA ZLA BA GCIG ,ZLA BA BCU GNYIS LA LO GCIG
STE, SEMS CAN DMYAL BA CHEN PO DU 'BOD CHEN PO'I SEMS CAN DMYAL
BA RNAMS KYI TSE'I TSAD NI LO DE LTA BUR BRTZIS

PA'I LO BRGYAD STONG YOD DO, ,DE MI'I LTAR BRTZIS NA LO BYE BA
PHRAG SA YA GSUM DANG, BYE BA PHRAG LNGA 'BUM KHRI NYIS STONG
DRUG CU RTZA DRUG YOD DE, BAR MA DOR 'CHI BA NI YOD DO, ,DE NAS

BCOM LDAN 'DAS KYIS DE'I TSE TSIGS SU BCAD DE BKA' STZAL PA, LTA
BA'I THIBS POS KHEBS GYUR CING, ,SRED PA'I G-YOG PAS G-YOGS PA
DAG ,SDIG PA'I CHOS NI SPYOD PA

YIS; ;DU 'BOD DAG TU SKYE BAR 'GYUR, ,YID GCUGS NYAMS PA'I MI DAG
NI, KHA SPU SLONG ZHING 'BAR BA YIS, ,BSKOR BA'I KHYIM GYI NANG
CHUNG NAS, ,DU 'BOD CHEN PO SREG PAR 'GYUR, ,


@220A *, ,GTAM PA BRNOGS PA'I MI DAG NI, ,RAL GRI YIS NI LUS GTUB
CING, ,BYA RGOD BYA ROG 'UG PA KHYIS, ,'GUL BZHIN DU NI ZA BAR
'GYUR, ,DGE SLONG DAG,

MI RNAMS KYI LO STONG DRUG BRGYA GANG YIN PA DE GZHAN 'PHRUL
DBANG BYED KYI LHA RNAMS KYI NYIN ZHAG GCIG GO ,NYIN ZHAG DE SUM
CU LA ZLA BA GCIG ,ZLA BA BCU GNYIS LA LO GCIG STE,

GZHAN 'PHRUL DBANG BYED KYI LHA RNAMS KYI TSE'I TSAD NI LO DE LTA
BUR BRTZIS PA'I LHA'I LO KHRI DRUG STONG THUB BO, ,DE MI'I LTAR
BRTZIS NA LO SA YA PHRAG DRUG DANG, LO BYE BA PHRAG DGU BRGYA

NYI SHU RTZA GCIG YOD DE, BAR MA DOR 'CHI BA NI YOD DO, ,DE NI
SEMS CAN DMYAL BA CHEN PO TSA BA'I NYIN ZHAG GCIG GO ,NYIN ZHAG
DE SUM CU LA ZLA BA GCIG ,ZLA BA BCU GNYIS LA

LO GCIG STE, SEMS CAN DMYAL BA CHEN PO TSA BA'I SEMS CAN DMYAL BA
RNAMS KYI TSE'I TSAD NI LO DE LTA BUR BRTZIS PA'I LO KHRI DRUG
STONG YOD DO, ,DE MI'I LTAR BRTZIS NA LO BYE BA

SA YA PHRAG BRGYAD DANG, BZHI 'BUM DANG, LO BYE BA KHRAG KHRI
DRUG STONG LNGA BRGYA SUM CU YOD DE, BAR MA DOR 'CHI BA NI YOD
DO, ,DE NAS BCOM LDAN 'DAS KYIS DE'I TSE TSIGS SU

BCAD DE BKA' STZAL PA, DGE SLONG BRAM ZE DGE BA DANG, ,DE BZHIN
DU NI PHA MA LA, ,GANG ZHIG RTAG TU GDUNG BYED PA, ,DE NI TSA BAR
SKYE BAR 'GYUR, ,'DIR NI GANG ZHIG GDUNG BA YIS,,


@220B SKYE BO MANG PO GDUNG BYED PA, ,LAS DE DAG GIS TSA BA YI,
,DMYAL BA RNAMS SU SKYE BAR 'GYUR, ,DGE SLONG DAG ,KHYED CHU BUR
CAN DU SKYES PA'I SEMS CAN RNAMS KYI TSE'I MTHA' NYAN

PAR 'DOD DAM, BCOM LDAN 'DAS, DE'I DUS LA BAB LAGS SO, ,BDE BAR
GSHEGS PA, DE'I DUS LA BAB LAGS SO, ,BCOM LDAN 'DAS LAS DGE SLONG
DAG GIS GANG CHU BUR

CAN DU SKYES PA'I SEMS CAN RNAMS KYI TSE'I MTHA' BSTAN PA THOS
NAS, DGE SLONG DAG ,'DZIN PAR BGYID LAGS SO, ,DGE SLONG DAG ,DE'I
PHYIR LEGS PAR RAB TU NYON LA YID LA

ZUNGS SHIG DANG BSHAD DO, ,DGE SLONG DAG ,'DI LTA STE, 'DI LA TIL
YUL KO SA LA'I KHAL BCU TSAD NYI SHU SHONG BA'I KHAL BCU TSAD NYI
SHU PA TIL GYIS BYUR BUR GANG BAR GYUR PA DE LAS MI LA

LA ZHIG GIS LO BRGYA 'DAS SHING TIL 'BRU GCIG BOR TE, TIL KHAL
BCU TSAD NYI SHU SHONG BA'I KHAL BCU TSAD NYI SHU PA DE THABS
'DIS MYUR DU YONGS SU ZAD CING GTUGS PAR GYUR KYANG,

DGE SLONG DAG ,CHU BUR CAN DU SKYES PA'I SEMS CAN RNAMS KYI TSE'I
TSAD NI DE LTA MA YIN PAR NGA SMRA'O, ,CHU BUR CAN GYI NYI SHU JI
LTA BA DE LTAR CHU BUR RDOL GYI GCIG YIN NO, ,CHU BUR RDOL

GYI NYI SHU JI LTA BA DE LTAR SO THAMS THAMS KYI GCIG YIN NO, ,SO
THAMS THAMS KYI NYI SHU JI LTA BA DE LTAR KYI HUD ZER GYI GCIG
YIN NO, ,KYI HUD ZER GYI NYI SHU JI LTA BA DE LTAR AA CHU ZER


@221A *, ,GYI GCIG YIN NO, ,AA CHU ZER GYI NYI SHU JI LTA BA DE
LTAR AUTPA LA LTAR GAS PA'I GCIG YIN NO, ,AUTPA LA LTAR GAS PA'I
NYI SHU JI LTA BA DE LTAR PADMA LTAR GAS PA'I

GCIG YIN NO, ,PADMA LTAR GAS PA'I NYI SHU JI LTA BA DE LTAR PADMA
LTAR GAS PA CHEN PO'I GCIG YIN NO, ,LHAS BYIN GYI PHYOGS DGE
SLONG KO KA LI KAS DGE SLONG SH'A RI'I BU DANG, MOONGGAL GYI

BU LA ZHE SDANG GI SEMS BSKYED PAS RANG GI LUS DE NYID KYIS SEMS
CAN DMYAL BA CHEN PO PADMA LTAR GAS PA CHEN POR SKYES SO, ,DGE
SLONG DAG ,DE LTA BAS NA DE'I PHYIR 'DI LTAR

BSLAB PAR BYA STE, SDONG DUM TSIG PA LA'ANG ZHE SDANG GI SEMS
BSKYED PAR MI BYA NA RNAM PAR SHES PA DANG LDAN PA'I LUS LA LTA
SMOS KYANG CI DGOS PA DE LTAR DGE SLONG DAG KHYED KYIS

BSLAB PAR BYA'O, ,DE NAS BCOM LDAN 'DAS KYIS DE'I TSE TSIGS SU
BCAD DE BKA' STZAL PA, MI ZHIG SKYES PAR GYUR PA NA, ,GANG GIS
BDAG NI GCOD BYED PA'I, ,KHA NAS STA RE'I

TSIG 'BYUNG BA, ,NYES PAR SMRA BAS SMRA BA NI, ,GANG DAG SMAD BYA
BSTOD BYED CING, ,SKYE BO BSTOD BYA SMOD BYED PA'I, ,SDIG GANG
BDE BA MI MYONG BA'I, ,SDIG DE DE YI KHA NA GSOG ,GANG

'DIR RGYAN POS BDAG NOR YAL, ,'DI NI SDIG PA CHUNG DU STE, ,GANG
ZHIG BDE GSHEGS SDANG SEMS BSKYED, ,'DIR NI SDIG PA DE CHE'O,
,NGAG DANG YID KYIS KYANG NI SDIG BYAS SHING, ,


@221B GANG ZHIG 'PHAGS LA SMOD PA DMYAL 'GRO STE, ,STONG PHRAG
BRGYAR NI CHU BUR RDOL NAS SU, ,CHU BUR CAN DU SUM CU RTZA DRUG
GO ,SDIG PA'I SEMS KYIS BDEN PAR MI SMRA BA, ,BDAG NYID BRLAG

CING DMYAL BAR 'PHEN PAR BYED, ,DE YID DRI MAS MA RNYOGS PAR BYED
DE, ,KHA NA MA THO MED PA DE BZOD DO, ,DGE SLONG DAG ,SEMS CAN
DMYAL BA CHEN PO RAB TU TSA BA'I TSE'I TSAD NI BSKAL

PA PHYED GCIG YIN TE, BAR MA DOR 'CHI BA NI YOD DO, ,DE NAS BCOM
LDAN 'DAS KYIS DE'I TSE TSIGS SU BCAD DE BKA' STZAL PA, 'BRAS BU
YID 'ONG MTHO RIS SU, ,SKYE 'GYUR DGE BA SPANGS

NAS NI, ,'DIR NI MI SDUG LAS BYAS PAS, ,RAB TU TSA BAR SKYE BAR
'GYUR, ,DGE SBYONG BRAM ZE DGE BA DANG, ,PHA DANG MA YANG DE YIN
TE, ,GANG YANG BLA MA GZHAN GSOD PA, ,RAB TU TSA BAR

DE 'TSED DO, ,DGE SLONG DAG ,DMYAL BA CHEN PO MNAR MED PA'I TSE'I
TSAD NI BSKAL PA GCIG STE, BAR MA DOR 'CHI BA NI YOD DO, ,MI GTI
MUG CAN LHAS BYIN GYIS DGE 'DUN MTHUN

PA PHYE BA DANG, DE BZHIN GSHEGS PA LA NGAN SEMS KYIS KHRAG
PHYUNG BA DANG, DGE SLONG MA DGRA BCOM PA BSAD PAS RANG GI LUS DE
NYID KYIS DMYAL BA CHEN PO MNAR MED PA DER SKYES

SO; ;DE NAS BCOM LDAN 'DAS KYIS DE'I TSE TSIGS SU BCAD DE BKA'
STZAL PA, 'PHAGS PA RNAMS KYIS BSTAN PA YI, ,CHOS KYIS 'OS PAR
'TSO RNAMS LA, ,SDIG PA'I LTA BA LA


@222A *, ,BRTEN NAS, ,BLO NGAN GANG ZHIG SMOD BYED PA, ,TSER CAN
'OD MA'I 'BRAS BU LTAR, ,DE NI 'BRAS BU RLAG PAR BYED, ,DGE BAR
'GYUR BA BRJOD BYA STE, ,SDIG PA

CAN DAG MI BRJOD DO, ,DGE BA SMRAS NA LEGS PAR 'GYUR, ,SDIG PA
SMRAS NA SREG 'GYUR BAS, ,GAL TE SMRA NA DGE BA SMRA'I, ,SDIG PA
SMRAS NA RLAG PAR 'GYUR, ,BYIS PA RNAMS NI

SDIG SMRA STE, ,'PHAGS PA RNAMS NI MA YIN NO, ,'DIR NI NGAN 'GROR
'GRO BA YI, ,LAS NI SHAS CHER BYAS PAS NA, ,LAS DE DAG GIS MNAR
MED PA'I, ,DMYAL BA DAG TU SKYE BAR

'GYUR, ,DGE SLONG DAG ,TSANGS RIS KYI LHA RNAMS KYI TSE'I TSAD NI
BSKAL PA PHYED DE, BAR MA DOR 'CHI BA NI YOD DO, ,DGE SLONG DAG
,TSANGS PA'I MDUN NA 'DON GYI LHA RNAMS KYI TSE'I

TSAD NI BSKAL PA'I BZHI CHA GSUM THUB STE, BAR MA DOR 'CHI BA NI
YOD DO, ,DGE SLONG DAG ,TSANGS CHEN GYI LHA RNAMS KYI TSE'I TSAD
NI BSKAL PA GCIG THUB STE, BAR MA DOR 'CHI BA NI

YOD DO, ,DGE SLONG DAG ,'OD CHUNG GI LHA RNAMS KYI TSE'I TSAD NI
BSKAL PA GNYIS THUB STE, BAR MA DOR 'CHI BA NI YOD DO, ,DGE SLONG
DAG ,TSAD MED 'OD KYI LHA RNAMS KYI TSE'I TSAD NI

BSKAL PA BZHI THUB STE, BAR MA DOR 'CHI BA NI YOD DO, ,DGE SLONG
DAG ,'OD GSAL GYI LHA RNAMS KYI TSE'I TSAD NI BSKAL PA BRGYAD
THUB STE, BAR MA DOR 'CHI BA NI YOD DO, ,DGE SLONG


@222B DAG ;DGE CHUNG GI LHA RNAMS KYI TSE'I TSAD NI BSKAL PA BCU
DRUG THUB STE, BAR MA DOR 'CHI BA NI YOD DO, ,DGE SLONG DAG ,TSAD
MED DGE BA'I LHA RNAMS KYI TSE'I TSAD NI BSKAL PA SUM CU RTZA
GNYIS

THUB STE, BAR MA DOR 'CHI BA NI YOD DO, ,DGE SLONG DAG ,DGE RGYAS
KYI LHA RNAMS KYI TSE'I TSAD NI BSKAL PA DRUG CU RTZA BZHI THUB
STE, BAR MA DOR 'CHI BA NI YOD DO, ,DGE SLONG DAG ,SPRIN MED KYI
LHA

RNAMS KYI TSE'I TSAD NI BSKAL PA BRGYA NYI SHU RTZA LNGA THUB
STE, BAR MA DOR 'CHI BA NI YOD DO, ,DGE SLONG DAG ,BSOD NAMS
SKYES KYI LHA RNAMS KYI TSE'I TSAD NI BSKAL PA NYIS BRGYA RTZA
LNGA BCU THUB STE,

BAR MA DOR 'CHI BA NI YOD DO, ,DGE SLONG DAG ,'BRAS BU CHE BA'I
LHA RNAMS KYI TSE'I TSAD NI BSKAL PA LNGA BRGYA THUB STE, BAR MA
DOR 'CHI BA NI YOD DO, ,DGE SLONG DAG ,'DU SHES MED PA'I

SEMS CAN DANG, MI CHE BA'I LHA RNAMS KYI TSE'I TSAD NI BSKAL PA
STONG THUB STE, BAR MA DOR 'CHI BA NI YOD DO, ,DGE SLONG DAG ,MI
GDUNG BA'I LHA RNAMS KYI TSE'I TSAD NI BSKAL PA NYIS STONG

THUB STE, BAR MA DOR 'CHI BA NI YOD DO, ,DGE SLONG DAG ,SHIN TU
MTHONG GI LHA RNAMS KYI TSE'I TSAD NI BSKAL PA BZHI STONG THUB
STE, BAR MA DOR 'CHI BA NI YOD DO, ,DGE SLONG DAG ,GYA NOM SNANG
GI

LHA RNAMS KYI TSE'I TSAD NI BSKAL PA BRGYAD STONG THUB STE, BAR
MA DOR 'CHI BA NI YOD DO, ,DGE SLONG DAG ,'OG MIN GYI LHA RNAMS
KYI TSE'I TSAD NI BSKAL PA KHRI DRUG STONG THUB STE, BAR MA DOR


@223A *, ,'CHI BA NI YOD DO, ,DGE SLONG DAG ,NAM MKHA' MTHA' YAS
SKYE MCHED DU NYE BAR 'GRO BA'I LHA RNAMS KYI TSE'I TSAD NI BSKAL
PA NYI KHRI STE, BAR MA DOR 'CHI BA NI

YOD DO, ,DGE SLONG DAG ,RNAM SHES MTHA' YAS SKYE MCHED DU NYE BAR
'GRO BA'I LHA RNAMS KYI TSE'I TSAD NI BSKAL PA BZHI KHRI STE, BAR
MA DOR 'CHI BA NI YOD DO, ,DGE SLONG DAG ,CI YANG

MED PA'I SKYE MCHED DU NYE BAR 'GRO BA'I LHA RNAMS KYI TSE'I TSAD
NI BSKAL PA DRUG KHRI STE, BAR MA DOR 'CHI BA NI YOD DO, ,DGE
SLONG DAG ,'DU SHES MED 'DU SHES MED MIN SKYE MCHED DU NYE

BAR 'GRO BA'I LHA RNAMS KYI TSE'I TSAD NI BSKAL PA BRGYAD KHRI
STE, BAR MA DOR 'CHI BA NI YOD DO, ,DGE SLONG DAG ,DE LTAR DMYAL
BA CHEN PO MNAR MED PA NAS 'DU SHES MED 'DU SHES

MED MIN SKYE MCHED KYI BAR DE DAG NI, DGE SLONG DAG ,SRID PA'I
RTZE MO DANG, DE DAG NI SRID PA'I RTZE MO YIN NO, ,DE DAG NI SRID
PA 'BYUNG BA YIN TE, DE DAG NI 'GRO BA LNGA'I SEMS

CAN RNAMS 'ONG BA DANG, 'GRO BA DANG, GNAS PA DANG, 'CHI BA DANG,
SKYE BAR SNANG NGO, ,SRID PA'I 'BYUNG BAS CHOG SHES PAR GYIS SHIG
,NGA NI SRID PA MNGON PAR SGRUB PA CHUNG DU

LA'ANG THA NA DE'I SKAD CIG TZAM YANG BSNGAGS PA MI MDZAD DO, ,DE
CI'I PHYIR ZHE NA, SRID PA MNGON PAR SGRUB PA NI SDUG BSNGAL YIN
PA'I PHYIR TE, DPER NA, MI GTZANG BA NI NYUNG DU'ANG


@223B MI ZHIM NA MANG PO LTA CI SMOS, DE LTAR DE BZHIN DU NGA NI
SRID PA MNGON PAR SGRUB PA CHUNG DU LA'ANG THA NA DE'I SKAD CIG
TZAM YANG BSNGAGS PA MI MDZAD DO, ,DE CI'I PHYIR ZHE NA, DGE
SLONG DAG ,SRID

PA MNGON PAR SGRUB PA NI SDUG BSNGAL YIN PA'I PHYIR RO, ,SO SO'I
SKYE BO BYIS PA THOS PA DANG MI LDAN PA DE DAG NI 'GRO BA LNGA
PO'I 'KHRO BA GANG DU YANG DANG, YANG DU DMYAL BA RNAMS DANG,
YANG

DANG; YANG DU DUD 'GRO RNAMS DANG, YANG DANG, YANG DU NGAN SONG
NGAN 'GRO LOG PAR LTUNG BA RNAMS SU KUN TU RGYUG ,KUN TU RAB TU
RGYUG GO ,DGE SLONG DAG ,DE LTA BAS NA DE'I PHYIR 'DI LTAR

BSLAB PAR BYA STE, SRID PA RGYUN CHAD PAR BYA BA GANG YIN PA LA
BRTZON PAR BYA ZHING SRED PA MNGON PAR MI BSGRUB PAR BYA'O, ,DGE
SLONG DAG ,KHYED KYIS DE LTAR BSLAB PAR BYA'O, ,BCOM

LDAN 'DAS KYIS DE SKAD CES BKA' STZAL NAS, DGE SLONG DE DAG YI
RANGS TE, BCOM LDAN 'DAS KYIS GSUNGS PA LA MNGON PAR BSTOD DO,
,TSE'I MTHA'I MDO RDZOGS SO,, ,,

RGYA GAR GYI MKHAN PO BI SHUDDHA SIDHA DANG, LOTZTSA BA BANDE DGE
BA'I DPAL GYIS BSGYUR, RGYA GAR GYI MKHAN PO BIDY'A KA RA SIDHA
DANG, ZHUS CHEN GYI LOTZTSA BA BANDE DPAL BRTZEGS KYIS ZHUS CHEN
BGYIS

TA GTAN LA PHAB PA,,