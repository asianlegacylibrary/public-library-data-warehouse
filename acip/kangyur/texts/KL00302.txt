@193B ,,RGYA GAR SKAD DU, BHIKsh'A PRA RE

DZU S'U TRA N'A MA, BOD SKAD DU, DGE SLONG LA RAB TU GCES PA'I
MDO ZHES BYA BA, THAMS CAD MKHYEN PA LA PHYAG 'TSAL LO, ,'DI SKAD
BDAG GIS THOS PA DUS GCIG NA, BCOM LDAN

'DAS MNYAN YOD KYI GRONG KHYER CHEN PO PADMA RGYAS PA ZHES BYA
BA'I GTZUG LAG KHANG NA BZHUGS TE, DE NA DGE SLONG GI DGE 'DUN
'KHOR STONG PHRAG PHYED DANG BCU GSUM DANG THABS

GCIG GO ,DE NAS DE'I TSE BCOM LDAN 'DAS KYI 'KHOR 'DUS PA DE'I
NANG NA 'PHAGS PA NYE BAR 'KHOR ZHES BYA BA DBANG PO DUL BA, THOS
PA DANG LDAN PA, SHES RAB ZAB PA, BCOM

LDAN 'DAS KYIS LEGS PAR GSUNGS PA'I CHOS 'DUL BA LA LHAG PAR MOS
SHING MCHOG TU 'DZIN PAR GNAS PA RANG GI STAN LAS LANGS TE, BLA
GOS PHRAG PA GCIG TU GZAR


@194A *, ,TE; PUS MO G-YAS PA'I LHA NGA SA LA BTZUGS NAS LAG PA
GNYIS KYI THAL MO SNYING GAR SBYAR BA BYAS TE, 'DZUM DMUL NAS
BCOM LDAN 'DAS LA 'DI

SKAD CES GSOL TO, ,'KHOR BA'I 'DAM NAS PADMA LTAR BYUNG BA'I,
,SKYOB MDZAD RI BO LTA BUR MI BSKYOD THUB PA'I SKU, ,DPE BYAD
RGYAN GYIS BRGYAN CING MTSAN GYI ME TOG MDZES, ,

BLTA BAS MI NGOMS RAB MCHOG KHYOD LA PHYAG 'TSAL LO, ,KHYOD KYIS
BDAG CAG 'DIR 'DUS 'DI DAG LA, ,DGE SLONG 'BA' ZHIG GNAS PAS DGE
SLONG GI ,NGO BO DBYE DANG SGRA

'JUG CHED BYA BA, ,BZHI PO 'DI DAG THUB PAS GSUNG DU GSOL, ,DE
NAS BCOM LDAN BDE GSHEGS RAB DGYES TE, ,NYE BAR 'KHOR LA SPYAN
GZIGS 'DI SKAD GSUNGS, ,LEGS

PAR NYON CIG BU KHYOD NYE BAR 'KHOR, ,NGAS NI KHYOD KYIS SEMS
RANGS BYA PHYIR DANG, ,DGE SLONG RNAMS LA PHAN PHYIR DE BSHAD DO,
,DGE SLONG ZHES BYA CHOS KYI RGYAL MTSAN TE, ,DGE SLONG

ZHES BYA RDO RJE SROG SHING YIN, ,DGE SLONG ZHES BYA SDUG BSNGAL
SPANGS PA STE, ,DGE SLONG ZHES PA RGYAL BA'I SRAS PO YIN, ,DGE
SLONG ZHES BYA NYON MONGS SROG BCAD DE, ,DGE SLONG ZHES

BYA THAR PA'I TSAL 'GRO'O, ,DGE SLONG RANG GI NGO BO BSNGAMS PA
STE, ,RTZA BA BZHI SOGS NYIS BRGYA LNGA BCU PA, ,CHED DU BYA BA
RNAM DAG TSUL KHRIMS YIN, ,DBYE BA MING GI DGE SLONG GANG


@194B YIN DANG, ,RTAGS TZAM 'DZIN DANG YANG DAG DGE SLONG STE,
,SGRA 'JUG RNAM PAR ZAD PHYIR DANG, ,DGE BA SLONG DANG ZAS SLONG
DANG, ,ZHI BAR GNAS DANG LAM ZHUGS DANG, ,LEGS

PAR 'TSO DANG CHAGS SPANGS DANG, ,YID 'ONG PHYIR NA DGE SLONG
NGO, ,DGE SLONG ZHES BYA BRGYAN PA STE, ,RGYAN SPANGS RGYAN GYIS
LEGS PAR BRGYAN, ,CHAGS SPANGS CHAGS PA CHEN POS

SPYAD; ;BYUG PA KHRUS DANG BZA' BA DANG, ,RGYAN DANG GOS DANG KHA
DOG DANG, ,RTA DANG GLANG PO KHYOGS SOGS KYI, ,BZHON PA BLA MED
DE YANG BZHON, ,DE DAG 'BYOR PA DGE SLONG STE, ,DE DAG

MI 'BYOR DGE SLONG MIN, ,DE NAS NYE BAR 'KHOR DE YIS, ,BCOM LDAN
'DAS LA 'DI SKAD GSOL, ,CI DE BDE BAR GSHEGS PA YIS, ,SKAD BYINGS
RTOGS PAR DKA' BA GSUNGS,,

DE NYID BDE BAR GSHEGS PA YIS, ,TSIG GI MUN PA TSIG GI NI, ,MAR
MES GSAL BAR MDZAD DU GSOL, ,BCOM LDAN 'DAS KYIS BKA' STZAL PA,
,GSER LA SOGS PA

'JIG RTEN RGYAN, ,RAB TU SPANGS PAS SNYING RJE YI, ,RGYAN GYIS
MCHOG GIS BRGYAN PAR BYA, ,'JIG RTEN MA YIN BSLAB PA YI, ,GOS
GYON GOS MCHOG BZANG PO YIN, ,GA BUR LA

SOGS MA YIN PA'I, ,TSUL KHRIMS BYUG PA MCHOG GIS BYUGS, ,DKAR
DMAR LA SOGS MA YIN PA'I, ,DAD PA'I KHA DOG RNAM PAR MDZES, ,'JIG
RTEN MA YIN BRTZON


@195A *, ,'GRUS KYI, ,BZHON PA BLA MED MGYOGS PA'I MCHOG ,BSAM
GTAN CHOS SPYOD ZAS MCHOG NI, ,'BRAS CHAN PAS NI RO MCHOG LDAN,
,DGE 'DUN TSOGS

KYI GZHAL YAS KHANG, ,ZHI GNAS STAN LA RAB TU SPYAD, ,DE DAG LDAN
ZHING PHYIR MI LDOG ,DE NI YANG DAG DGE SLONG YIN, ,GTZO BO GSUM
DANG 'KHOR LNGAR LDAN, ,DRANG SRONG SNOD

BCAS 'KHAR GSIL LDAN, ,LUS NGAG YID GSUM RNAM PAR BSDAMS, ,RANG
GI SPYOD PA BRTUL ZHUGS BSTAN, ,DE YANG YANG DAG DGE SLONG YIN,
,DE GNYIS THAR PA'I GRONG

KHYER LA, ,BSNYEN PAS THAR PA'I BDE BA'I MCHOG ,YANG DAG MA YIN
GCIG SHOS NI, ,LHUNG BZED LA SOGS RAB 'BAR BAS, ,DMYAL BAR KHRO
CHU LTA BUR NI, ,BSKAL PA STONG

PHRAG BZHI RU 'TSED, ,LA LA'I TSUL KHRIMS BDE BA STE, ,LA LA'I
TSUL KHRIMS SDUG BSNGAL RGYU, ,TSUL KHRIMS LDAN PA BDE BA'I MCHOG
,TSUL KHRIMS 'CHAL PA SDUG BSNGAL

YIN; ;SHIN TU LEGS PAR TSUL KHRIMS GANG, ,BSDAMS PAS MI DE MDZES
PA'I GZUGS, ,'DUL BA LA NI NYE BAR GNAS, ,TSUL KHRIMS BSLAB PA
RANG YID CHES, ,MI DE

NYI MA GCIG LA YANG, ,BSOD NAMS PHUNG PO DPAG MED PA, ,GSOD CING
SANGS RGYAS 'BRAS BU SKRUN, ,RANG GIS RANG LA BSLUS 'DEBS SHING,
,BSLAB PA LA NI MI GNAS SHING,,


@195B BDE BAR GSHEGS PA'I RGYAL MTSAN 'DZIN, ,GZUGS TZAM LA NI
BRTEN NAS SU, ,NGA NI DGE SLONG YIN ZER BA, ,GLANG SMYON SNA RAL
BTAGS PA'AM, ,SBRUM MA SGYUR RTZI 'THUNGS PA LTAR, ,

MI DE NYI MA GCIG LA YANG, ,SDIG PA'I SA BON DPAG MED DANG, ,RANG
LA GNOD PA SNA TSOGS LA, ,BYED PAR 'GYUR BA KHO NA YIN, ,GANG
ZHIG BSLAB LA MI GNAS SHING, ,BDER GSHEGS

RGYAL MTSAN 'DZIN PA BAS, ,BSLAB PA MI GNAS SKAD CIG LA, ,GZUGS
POR KHYIM PAR GNAS PA BZANG, ,BSLAB PA MI GNAS RTAGS 'DZIN PA,
,'JIG RTEN PA NI THAMS CAD KYI, ,

SNYING DU SDUG PAR MI 'GYUR ZHING, ,KUN GYI TSIG GI NGAN SNOD LA,
,DPER NA SDONG PO BZANG PO LA, ,YUN RING YAL GA 'KHRUNG PA BZHIN,
,MI DE RTAGS TZAM YUN RING NA, ,KHA NA MA THO'I

GTAM 'BEL DANG, ,SDIG PA'I LAS RNAMS 'PHEL BAR BSHAD, ,TSUL
KHRIMS 'DI NI BDE BA'I MCHOG ,TSUL KHRIMS 'DI NI THAR PA'I LAM,
,TSUL KHRIMS 'DI NI YON TAN

ZHING; ;TSUL KHRIMS 'DI NI SANGS RGYAS RGYU, ,TSUL KHRIMS 'DI NI
RAB MCHOG YIN, ,MIG GI 'BRAS BU BZHIN DU SRUNGS, ,SROG LA BAB
KYANG TSUL KHRIMS NI, ,GTONG BA MI MKHAS BLUN

PO YIN, ,SROG CHAD PHYI MAR SKYE BA STE, ,TSUL KHRIMS PHYI NAS DE
LTAR MIN, ,DE BAS NYE BAR 'KHOR SOGS KYIS, ,'DI NYID LA NI BRTAN
PAR ZUNGS, ,DE SKAD CES BCOM LDAN 'DAS KYIS


@196A *, ,BKA' STZAL TO, NYE BAR 'KHOR LA SOGS PA DGE SLONG DE
DAG BCOM LDAN 'DAS KYIS GSUNGS PA LA MNGON PAR BSTOD DO, ,DGE
SLONG LA RAB TU GCES

PA'I MDO ZHES BYA BA RDZOGS SO,,