@462A ,,RGYA GAR SKAR DU, A'AR+YA GA Y'A SHIRshA N'A MA MA H'A Y'A NA
S'U TRA, BOD SKAD DU, 'PHAGS

PA GA Y'A MGO'I RI ZHES BYA BA THEG PA CHEN PO'I MDO, SANGS RGYAS
DANG BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA'I

DUS GCIG NA, BCOM LDAN 'DAS MNGON PAR RDZOGS PAR SANGS RGYAS NAS
YUN RING PO MA LON PAR BCOM LDAN 'DAS RI GA Y'A NA GA YA MA GO'I
MCHOD RTEN

NA; DGE SLONG STONG DU TSANG BA'I DGE SLONG GI DGE 'DUN CHEN PO
THAMS CAD KYANG SNGON RAL BA CAN DU GYUR PA, BYA BA BYAS PA, BYED
PA BYAS PA, KHUR BOR BA, BDAG GI DON RJES SU THOB

PA; SRID PA KUN TU SBYOR BA YONGS SU ZAD PA, YANG DAG PA'I SHES
PAS SEMS SHIN TU RNAM PAR GROL BA, SEMS KYI DBANG THAMS CAD KYI
DAM PA'I PHA ROL TU SON PA, DGRA BCOM PA

SHA STAG DANG, BYANG CHUB SEMS DPA' SEMS DPA' CHEN PO RAB TU MANG
PO DANG THABS GCIG TU BZHUGS TE, DE NAS BCOM LDAN 'DAS GCIG PU
DBEN PAR GSHEGS TE NANG DU


@462B YANG DAG BZHAG NAS CHOS KYI DBYINGS NYID LA BRTAGS TE, BDAG
GIS BYANG CHUB NI THOB, BDAG GIS YE SHES NI KHONG DU CHUD, BDAG
GIS BYA BA NI BYAS, BDAG GIS KHUR NI BOR, BDAG

GIS 'KHOR BA'I 'BROG DGON PA LAS NI BRGAL, BDAG GIS MA RIG PA NI
BSAL, BDAG GIS RIG PA NI BSGRUBS, BDAG GIS ZUG RNGU NI PHYUNG,
BDAG GIS SRED PA NI ZAD, BDAG GIS

CHOS KYI GRU NI SBYAR, BDAG GIS CHOS KYI RNGA NI BRDUNGS, BDAG
GIS CHOS KYI DUNG NI BUS, BDAG GIS CHOS KYI RGYAL MTSAN NI
BSGRENGS, BDAG GIS 'KHOR BA'I LUGS NI BZLOG ,BDAG

GIS CHOS KYI LUGS NI BSNYAD, BDAG GIS LAM NGAN NI BCAD, BDAG GIS
LAM NI YANG DAG PAR BSTAN, BDAG GIS ZHING NGAN PA DAG NI RNAM PAR
BZLOG ,BDAG GIS BSOD NAMS

KYI ZHING DAG NI YANG DAG PAR BSTAN NA, 'DI LTAR BDAG GIS BYANG
CHUB DE JI LTAR KHONG DU CHUD PA DANG, GANG GIS KHONG DU CHUD PA
DANG, SUS KHONG DU CHUD PAR 'GYUR BA'I CHOS DE LA NGES

PAR BRTAG PAR BYA STE, CI LUS KYIS KHONG DU CHUD DAM, 'ON TE SEMS
KYIS KHONG DU CHUD, GAL TE LUS KYIS KHONG DU CHUD NA NI LUS NI
BEMS PO, G-YO BA MED PA, RTZVA DANG, SHING

DANG, RTZIG PA DANG, BONG BA DANG, MIG YOR LTA BU STE, SEMS MED
PA, 'BYUNG BA CHEN PO BZHI LAS GYUR PA, PHA MA'I MI GTZANG BA LAS
BYUNG BA, MI RTAG PA DANG, RTAG TU


@463A *, ,BSKU BA DANG, BKRU BA DANG, MNYE DGOS PA DANG, 'JIG PA
DANG, RNAM PAR 'GYES PA DANG, RNAM PAR 'JIG PA'I CHOS CAN NO,
,SEMS NI SGYU MA DANG

MTSUNGS PA, RTEN CING 'BREL BAR 'BYUNG BA, GNAS MED PA, MTSAN
NYID MED PA, DNGOS PO MED PA, BLA GAB MED PA'O, ,BYANG CHUB NI
MING TZAM THA SNYAD TZAM STE, SGRA SKAD

MED PA, DPYAD DU MED PA, GRUB PA MED PA, RGYU BA MED PA, 'JUG PA
MED PA, RNAM PAR RIG PA MED PA, GDAGS PAR BYA BA MA YIN PA, 'ONG
BA DANG 'GRO BA LAS YANG

DAG PAR 'DAS PA, GDAGS PA LAS YANG DAG PAR 'DAS PA, KHAMS GSUM
LAS YANG DAG PAR 'DAS PA, MA MTHONG BA, MA THOS PA, BYE BRAG MA
PHYED PA, GZHI

MED PA, DMIGS PA MED PA, RGYU BA MED PA, SPROS PA MED PA, 'JUG PA
MED PA, BRTAG TU MED PA, DPAG TU MED PA, BSTAN DU MED PA, SGRA
MED PA, YI GE MED PA, TSIG GI LAM

MED PA'O, ,DE LTAR NA SU MNGON PAR RDZOGS PAR 'TSANG RGYA, GANG
GIS MNGON PAR RDZOGS PAR 'TSANG RGYA, MNGON PAR RDZOGS PAR 'TSANG
RGYA BAR BYA BA NI GANG YIN,

CHOS 'DI DAG THAMS CAD NI MING TZAM, BTAGS PA TZAM, BRDA TZAM,
THA SNYAD TZAM STE, BRTAGS PA, YONGS SU BRTAGS PA, MA BYUNG BA,
BYUNG BA MED PA, RDZAS


@463B MA YIN PA, RDZAS MED PA, LEN PA MED PA, BSTAN DU MED PA,
MNGON PAR CHAGS PA MED PA YIN TE, DE LA NI MNGON PAR RDZOGS PAR
'TSANG RGYA BA SU'ANG MED, CIS MNGON

PAR RDZOGS PAR 'TSANG RGYA BA'ANG MED, MNGON PAR RDZOGS PAR
'TSANG RGYA BAR BYA BA CI'ANG MED, RNAM PA GANG GIS MNGON PAR
RDZOGS PAR 'TSANG RGYA BAR BYA BA'ANG MED DE,

'DI LA GANG DE LTAR MNGON PAR RDZOGS PAR BYANG CHUB PA DE'I PHYIR
BYANG CHUB MNGON PAR RDZOGS PAR 'TSANG RGYA BA ZHES BYA STE, DE
LA BYANG CHUB NI 'GYUR BA MED PA, MI 'GYUR

BA; MTSAN NYID MED PA'O SNYAM MO, ,DE NAS BCOM LDAN 'DAS LA 'JAM
DPAL GZHON NUR GYUR PAS 'DI SKAD CES GSOL TO, ,BCOM LDAN 'DAS,
GAL TE BYANG CHUB

KYI MTSAN NYID DE LTA BU LAGS NA, BCOM LDAN 'DAS, RIGS KYI BU'AM,
RIGS KYI BU MOS JI LTAR BYANG CHUB KYI SLAD DU 'JUG PAR BGYI,
BCOM LDAN 'DAS KYIS

BKA' STZAL PA, 'JAM DPAL, BYANG CHUB DE JI LTA BA DE BZHIN DU
BYANG CHUB SEMS DPAS BYANG CHUB KYI PHYIR 'JUG PAR BYA'O, ,'JAM
DPAL GYIS GSOL PA, BCOM

LDAN 'DAS, BYANG CHUB JI LTAR RAB TU 'TSAL BAR 'GYUR, BCOM LDAN
'DAS KYIS BKA' STZAL PA, 'JAM DPAL, BYANG CHUB NI KHAMS GSUM PA
LAS YANG DAG PAR


@464A *, ,'DAS PA, THA SNYAD LAS YANG DAG PAR 'DAS PA, YI GE'I
SGRA SKAD LAS YANG DAG PAR 'DAS PA, SGRA LAS YANG DAG PAR 'DAS
PA, 'JUG PA

MED PA, GZOD MA NYID NAS 'JUG PA MED PA'O, ,'JAM DPAL, DE LTA BAS
NA BYANG CHUB SEMS DPA' 'JUG PA LA YANG DAG PAR 'DAS PA RNAMS
KYIS BYANG

CHUB KYI PHYIR 'JUG PA'O, ,'JAM DPAL, 'JUG PA MED PA'I 'JUG PA NI
BYANG CHUB LA 'JUG PA'O, ,'JAM DPAL, DNGOS PO MED PA LA 'JUG PA
NI BYANG CHUB

LA 'JUG PA'O, ,'JAM DPAL, BLA GAB MED PA LA 'JUG PA NI BYANG CHUB
LA 'JUG PA'O, ,'JAM DPAL, CHOS KYI DBYINGS KYI RANG BZHIN LA 'JUG
PA NI BYANG CHUB

LA 'JUG PA'O, ,'JAM DPAL, CHOS THAMS CAD LA MNGON PAR ZHEN PA MED
PA LA 'JUG PA NI BYANG CHUB LA 'JUG PA'O, ,'JAM DPAL, YANG DAG
PA'I MTHA'

DBYER MED PA LA 'JUG PA NI BYANG CHUB LA 'JUG PA'O, ,'JAM DPAL,
DOR BA MED PA DANG, GZHAG PA MED PA LA 'JUG PA NI BYANG CHUB LA
'JUG PA'O, ,'JAM DPAL,

THA DAD PA MA YIN PA DANG, THA DAD PA MED PA LA 'JUG PA NI BYANG
CHUB LA 'JUG PA'O, ,'JAM DPAL, SO SO YANG DAG PAR RIG PA'I MIG
YOR DANG, BRAG CA DANG,


@464B NAM MKHA' DANG, CHU ZLA DANG, SMIG RGYU LA 'JUG PA NI BYANG
CHUB LA 'JUG PA'O, ,DE NAS LHA'I BU ZLA BA DRI MA MED PA'I GZI
BRJID 'OD ZER GYI 'OD KYIS 'JAM DPAL GZHON NUR

GYUR PA LA 'DI SKAD CES SMRAS SO, ,'JAM DPAL, BYANG CHUB SEMS
DPA' RNAMS KYI SPYOD PA RTZOM PA NI CI, GNAS NI GANG, 'JAM DPAL
GYIS SMRAS PA, LHA'I BU,

BYANG CHUB SEMS DPA' RNAMS KYI SPYOD PA'I RTZOM PA NI SNYING RJE
CHEN PO'O, ,GNAS NI SEMS CAN NO, ,SMRAS PA, 'JAM DPAL, BYANG CHUB
SEMS DPA' RNAMS KYI SNYING RJE

CHEN PO CIS BSDUS, 'JAM DPAL GYIS SMRAS PA, LHA'I BU, BYANG CHUB
SEMS DPA' RNAMS KYI SNYING RJE CHEN PO NI G-YO MED PAS BSDUS SO,
,SMRAS PA, 'JAM DPAL,

G-YO MED PA CIS BSDUS, 'JAM DPAL GYIS SMRAS PA, LHA'I BU, BYANG
CHUB SEMS DPA' RNAMS KYI G-YO MED PA NI SEMS CAN THAMS CAD LA
SNYOMS PA'I SEMS

KYI BSDUS PA'O, ,SMRAS PA, 'JAM DPAL, SEMS CAN THAMS CAD LA
SNYOMS PA'I SEMS CIS BSDUS, 'JAM DPAL GYIS SMRAS PA, LHA'I BU,
BYANG CHUB SEMS

DPA' RNAMS KYI SEMS CAN THAMS CAD LA SNYOMS PA'I SEMS NI THA DAD
PA MA YIN PA DANG, THA DAD PA MED PA'I SPYOD PAS BSDUS SO, ,SMRAS
PA, 'JAM DPAL, THA DAD


@465A *, ,PA MA YIN PA DANG, THA DAD PA MED PA'I SPYOD PA CIS
BSDUS, 'JAM DPAL GYIS SMRAS PA, LHA'I BU, BYANG CHUB SEMS DPA'
RNAMS KYI THA DAD PA MA

YIN PA DANG, THA DAD PA MED PA'I SPYOD PA NI BSAM PA DANG, LHAG
PA'I BSAM PAS BSDUS PA'O, ,SMRAS PA, 'JAM DPAL, BSAM PA DANG,
LHAG PA'I BSAM PA CI'I

PHYIR BYUNG, SMRAS PA, LHA'I BU, BYANG CHUB SEMS DPA' RNAMS KYI
BSAM PA DANG LHAG PA'I BSAM PA NI BYANG CHUB KYI SEMS KYI PHYIR
BYUNG NGO, ,SMRAS PA, 'JAM DPAL,

BYANG CHUB KYI SEMS CI'I PHYIR BYUNG, SMRAS PA, LHA'I BU, BYANG
CHUB SEMS DPA' RNAMS KYI BYANG CHUB KYI SEMS NI PHA ROL TU PHYIN
PA DRUG GI PHYIR BYUNG NGO, ,SMRAS PA, 'JAM

DPAL, PHA ROL TU PHYIN PA DRUG CI'I PHYIR BYUNG, SMRAS PA, LHA'I
BU, BYANG CHUB SEMS DPA' RNAMS KYI PHA ROL TU PHYIN PA DRUG PO
DAG NI THABS DANG SHES RAB GNYIS KYI PHYIR BYUNG NGO,,

SMRAS PA, 'JAM DPAL, THABS DANG SHES RAB CI'I PHYIR BYUNG, SMRAS
PA, LHA'I BU, BYANG CHUB SEMS DPA' RNAMS KYI THABS DANG SHES RAB
NI BAG YOD PA'I PHYIR BYUNG

NGO; ;SMRAS PA, 'JAM DPAL, BAG YOD PA CI'I PHYIR BYUNG, SMRAS PA,
LHA'I BU, BYANG CHUB SEMS DPA' RNAMS KYI BAG YOD PA NI LEGS PAR
SPYOD PA RNAM PA GSUM


@465B GYI PHYIR BYUNG NGO, ,SMRAS PA, 'JAM DPAL, LEGS PAR SPYOD
PA RNAM PA GSUM CI'I PHYIR BYUNG, SMRAS PA, LHA'I BU, BYANG CHUB
SEMS DPA' RNAMS KYI LEGS PAR SPYOD PA

RNAM PA GSUM NI DGE BA BCU'I LAS KYI LAM GYI PHYIR BYUNG NGO,
,SMRAS PA, 'JAM DPAL, DGE BA BCU'I LAS KYI LAM DAG CI'I PHYIR
BYUNG, SMRAS PA, LHA'I BU, BYANG CHUB

SEMS DPA' RNAMS KYI DGE BA BCU'I LAS KYI LAM DAG NI SDOM PA'I
PHYIR BYUNG NGO, ,SMRAS PA, 'JAM DPAL, SDOM PA CI'I PHYIR BYUNG,
SMRAS PA, LHA'I BU, BYANG CHUB SEMS

DPA' RNAMS KYI SDOM PA NI TSUL BZHIN YID LA BYA BA'I PHYIR BYUNG
NGO, ,SMRAS PA, 'JAM DPAL, TSUL BZHIN YID LA BYA BA CI'I PHYIR
BYUNG, SMRAS PA, LHA'I BU, BYANG CHUB

SEMS DPA' RNAMS KYI TSUL BZHIN YID LA BYA BA NI SO SOR RTOG PA'I
PHYIR BYUNG NGO, ,SMRAS PA, 'JAM DPAL, SO SOR RTOG PA CI'I PHYIR
BYUNG, SMRAS PA, LHA'I BU, BYANG

CHUB SEMS DPA' RNAMS KYI SO SOR RTOG PA NI DRAN PA'I PHYIR BYUNG
NGO, ,SMRAS PA, 'JAM DPAL, BYANG CHUB SEMS DPA' RNAMS KYI SEMS
BSKYED PA DAG RGYUR BSDU BA DANG

'BRAS BUR BSDU BAR 'GYUR BA DU, 'JAM DPAL GYIS SMRAS PA, LHA'I
BU, BYANG CHUB SEMS DPA' RNAMS KYI SEMS BSKYED PA DAG RGYUR BSDU
BA DANG, 'BRAS BUR BSDU BAR


@466A *, ,'GYUR BA NI BZHI PO 'DI DAG STE, BZHI GANG ZHE NA, DANG
PO SEMS BSKYED PA DANG, SPYOD PA DANG 'BREL BA DANG, PHYIR MI
LDOG PA DANG, SKYE

BA GCIG GIS THOGS PA'O, ,DE LA DANG PO SEMS BSKYED PA NI, SPYOD
PA DANG 'BREL BA'I RGYUR BLTA'O, ,SPYOD PA DANG 'BREL BA NI PHYIR
MI LDOG PA'I RGYUR BLTA'O, ,

PHYIR MI LDOG PA NI SKYE BA GCIG GIS THOGS PA'I RGYUR BLTA'O,
,SKYE BA GCIG GIS THOGS PA NI 'BRAS BU DANG 'BREL BA'I RGYUR
BLTA'O, ,LHA'I BU, GZHAN YANG, DPER NA,

SA BON BTAB PA DE LTA BUR NI DANG PO SEMS BSKYED PA BLTA'O, DPER
NA, SA BON LAS MYU GU MNGON PAR 'GRUB PA DE LTA BUR NI SPYOD PA
DANG 'BREL BA'I SEMS BSKYED PA BLTA'O, ,

DPER NA, SDONG BU DANG, 'DAB MA DANG, ME TOG DANG, 'BRAS BU
'BYUNG BA DE LTA BUR PHYIR MI LDOG PA'I SEMS BSKYED PA BLTA'O,
,DPER NA, 'BRAS BU YONGS SU SMIN PA DE LTA BUR NI SKYE

BA GCIG GIS THOGS PA'I SEMS BSKYED PA BLTA'O, ,LHA'I BU, GZHAN
YANG, DPER NA, SHING RTA MKHAN SHING BSDU BA SHES PA DE LTA BUR
NI DANG PO SEMS BSKYED PA BLTA'O, ,

DPER NA, SHING RTA'I YAN LAG YONGS SU SBYANG BA SHES PA DE LTA
BUR NI SPYOD PA DANG 'BREL BA'I SEMS BSKYED PA BLTA'O, ,DPER NA,
SHING RTA YAN LAG SBYOR BA SHES PA DE LTA


@466B BUR NI PHYIR MI LDOG PA'I SEMS BSKYED PA BLTA'O, ,DPER NA,
KHA LA DGAL BA SHES PA DE LTA BUR NI SKYE BA GCIG GIS THOGS PA'I
SEMS BSKYED PA BLTA'O, ,LHA'I BU, GZHAN YANG ZLA

BA TSES PA'I DKYIL 'KHOR MNGON PAR 'GRUB PA DE LTA BUR NI DANG PO
SEMS BSKYED PA BLTA'O, ,DPER NA, TSES LNGA DANG, DRUG DANG, BDUN
GYI NUB MO ZLA BA'I DKYIL 'KHOR SHAR BA

DE LTA BUR NI SPYOD PA DANG 'BREL BA'I SEMS BSKYED PA BLTA'O,
,DPER NA, TSES BCU'I NUB MO ZLA BA'I DKYIL 'KHOR SHAR BA DE LTA
BUR NI PHYIR MI LDOG PA'I SEMS BSKYED PA

BLTA'O, ,DPER NA, TSES BCU BZHI'I NUB MO ZLA BA'I DKYIL 'KHOR
SHAR BA DE LTA BUR NI SKYE BA GCIG GIS THOGS PA'I SEMS BSKYED PA
BLTA'O, ,DPER NA, TSES BCO LNGA'I NUB MO ZLA

BA'I DKYIL 'KHOR SHAR BA DE LTA BUR NI DE BZHIN GSHEGS PA'I YE
SHES BLTA'O, ,LHA'I BU, GZHAN YANG SEMS BSKYED PA DANG PO NI NYAN
THOS KYI SA LAS YANG DAG PAR 'DA'O, ,SEMS

BSKYED PA GNYIS PA NI RANG SANGS RGYAS KYI SA LAS YANG DAG PAR
'DA'O, ,SEMS BSKYED PA GSUM PA NI MA NGES PA'I SA LAS YANG DAG
PAR 'DA'O, ,SEMS BSKYED PA BZHI PA NI

NGES PA'I PHUNG PO LA GNAS SO, ,LHA'I BU, GZHAN YANG DANG PO SEMS
BSKYED PA NI YI GE'I PHYI MO 'DZIN PA'I TSUL DU BLTA'O, ,DPER NA,
RNAM PAR DBYE BA RAB TU RNAM PAR 'BYED PA


@467A *, ,SHES PA DE LTA BUR NI SPYOD PA DANG 'BREL PA'I SEMS
BSKYED PA BLTA'O, ,DPER NA, GRANGS DANG, RTZIS DANG, SHOD DGOD PA
DE LTA BUR NI PHYIR MI LDOG PA'I

SEMS BSKYED PA BLTA'O, ,DPER NA, BSTAN BCOS RNAMS KHONG DU CHUD
PA DE LTA BUR NI SKYE BA GCIG GIS THOGS PA'I SEMS BSKYED PA
BLTA'O, ,LHA'I BU, GZHAN YANG SEMS

BSKYED PA DANG PO NI RGYUR 'BREL PA'O, ,SEMS BSKYED PA GNYIS PA
NI YE SHES DANG 'BREL PA'O, ,SEMS BSKYED PA GSUM PA NI SPONG BA
DANG 'BREL PA'O, ,SEMS BSKYED PA

BZHI PA NI 'BRAS BU DANG 'BREL PA'O, ,LHA'I BU, GZHAN YANG SEMS
BSKYED PA DANG PO NI RGYUS BSDUS PA'O, ,SEMS BSKYED PA GNYIS PA
NI YE SHES KYIS BSDUS PA'O, ,

SEMS BSKYED PA GSUM PA NI SPONG BAS BSDUS PA'O, ,SEMS BSKYED PA
BZHI PA NI 'BRAS BUS BSDUS PA'O, ,LHA'I BU, GZHAN YANG SEMS
BSKYED PA DANG PO NI RGYU LAS

YANG DAG PAR BYUNG BA'O, ,SEMS BSKYED PA GNYIS PA NI YE SHES LAS
YANG DAG PAR BYUNG BA'O, ,SEMS BSKYED PA GSUM PA NI SPONG BA LAS
YANG DAG PAR BYUNG BA'O, ,SEMS

BSKYED PA BZHI PA NI 'BRAS BU LAS YANG DAG PAR BYUNG BA'O, ,LHA'I
BU, GZHAN YANG SEMS BSKYED PA DANG PO NI RGYU RAB TU DBYE BA'I
YAN LAG GO ,SEMS BSKYED PA GNYIS PA


@467B NI YE SHES RAB TU DBYE BA'I YAN LAG GO ,SEMS BSKYED PA GSUM
PA NI SPONG BA RAB TU DBYE BA'I YAN LAG GO ,SEMS BSKYED PA BZHI
PA NI 'BRAS BU RAB TU DBYE BA'I YAN LAG GO,

LHA'I BU, GZHAN YANG SEMS BSKYED PA DANG PO NI SMAN BSDU BA'I
TSUL DU BLTA'O, ,SEMS BSKYED PA GNYIS PA NI SMAN RAB TU DBYE BA
LA MKHAS PA'I TSUL DU BLTA'O, ,SEMS BSKYED

PA GSUM PA NI SMAN SBYOR BA LA MKHAS PA'I TSUL DU BLTA'O, ,SEMS
BSKYED PA BZHI PA NI NAD PA GSO BA LA MKHAS PA'I TSUL DU BLTA'O,
,LHA'I BU, GZHAN YANG SEMS BSKYED PA

DANG PO NI CHOS KYI RGYAL PO'I RIGS KYI RGYUD DU 'BYUNG BA'I TSUL
DU BLTA'O, ,SEMS BSKYED PA GNYIS PA NI CHOS KYI RGYAL PO'I RIGS
KYI RGYUD KYI BSLAB PA YANG DAG PAR 'DZIN

PA'I TSUL DU BLTA'O, ,SEMS BSKYED PA GSUM PA NI CHOS KYI RGYAL
PO'I RIGS KYI RGYUD KYI BSLAB PA TSAR PHYIN PA'I TSUL DU BLTA'O,
,SEMS BSKYED PA BZHI PA NI CHOS KYI RGYAL

PO'I RIGS KYI RGYUD KYI BSLAB PA LA DBANG SGYUR BA'I TSUL DU
BLTA'O, ,DE NAS LHA'I BU 'OD RNAM PAR NGES PA'I 'OD ZER GYI 'OD
KYIS 'JAM DPAL GZHON NUR GYUR PA LA 'DI SKAD CES

SMRAS SO, ,'JAM DPAL, BYANG CHUB SEMS DPA' RNAMS LAM GANG DANG
LDAN NA MYUR DU BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BA'I


@468A *, ,BYANG CHUB SEMS DPA' RNAMS KYI LAM MDOR BSDUS PA GANG,
'JAM DPAL GYIS SMRAS PA, LHA'I BU, BYANG CHUB SEMS DPA' RNAMS KYI

LAM NI MDOR BSDUS NA 'DI GNYIS TE, BYANG CHUB SEMS DPA' DAG LAM
'DI GNYIS DANG LDAN NA MYUR DU BLA NA MED PA YANG DAG PAR RDZOGS
PA'I BYANG CHUB MNGON PAR

RDZOGS PAR 'TSANG RGYA'O, ,GNYIS GANG ZHE NA, 'DI LTA STE, THABS
DANG, SHES RAB BO, ,DE LA THABS NI BSDU BA SHES PA'O, ,SHES RAB
NI YONGS SU GCOD PA SHES PA'O, ,

THABS NI SEMS CAN LA BLTA BA'O, ,SHES RAB NI CHOS THAMS CAD LA MI
LTA BA'O, ,THABS NI CHOS LA SBYOR BA SHES PA'O, ,SHES RAB NI BRAL
BA SHES PA'O, ,THABS NI

RGYU LA DMIGS PA SHES PA'O, ,SHES RAB NI RGYU ZAD PAR 'GRO BA'O,
,THABS NI CHOS THA DAG PA SHES PA'O, ,SHES RAB NI CHOS KYI
DBYINGS DBYER MED PA SHES PA'O, ,THABS

NI SANGS RGYAS KYI ZHING GI RGYAN SHES PA'O, ,SHES RAB NI SANGS
RGYAS KYI ZHING MNYAM PA NYID DBYER MED PAR SHES PA'O, ,THABS NI
SEMS CAN GYI DBANG PO DANG SPYOD PA

LA 'JUG PA SHES PA'O, ,SHES RAB NI SEMS CAN DMIGS SU MED PAR SHES
PA'O, ,THABS NI BYANG CHUB KYI RGYAN THOB PAR BYED PA SHES PA'O,
,SHES RAB NI SANGS RGYAS KYI


@468B CHOS THAMS CAD MNGON PAR RDZOGS PAR BYANG CHUB PA SHES
PA'O, ,LHA'I BU, GZHAN YANG MDOR BSDUS PA'I LAM GNYIS TE, GNYIS
GANG ZHE NA, TSOGS KYI LAM DANG, YONGS

SU GCOD PA'I LAM MO, ,DE LA TSOGS KYI LAM NI PHA ROL TU PHYIN PA
LNGA PO DAG GO ,YONGS SU GCOD PA'I LAM NI SHES RAB KYI PHA ROL TU
PHYIN PA'O, ,GZHAN YANG MDOR

BSDUS PA'I LAM GNYIS TE, GNYIS GANG ZHE NA, CHAGS PA DANG BCAS
PA'I LAM DANG, CHAGS PA MED PA'I LAM MO, ,DE LA CHAGS PA DANG
BCAS PA'I LAM NI PHA ROL TU

PHYIN PA LNGA PO DAG GO ,CHAGS PA MED PA'I LAM NI SHES RAB KYI
PHA ROL TU PHYIN PA'O, ,GZHAN YANG MDOR BSDUS PA'I LAM GNYIS TE,
GNYIS GANG ZHE NA, ZAG PA DANG

BCAS PA'I LAM DANG, ZAG PA MED PA'I LAM MO, ,DE LA ZAG PA DANG
BCAS PA'I LAM NI PHA ROL TU PHYIN PA LNGA PO DAG GO ,ZAG PA MED
PA'I LAM NI SHES RAB KYI PHA

ROL TU PHYIN PA'O, ,GZHAN YANG MDOR BSDUS PA'I LAM GNYIS TE,
GNYIS GANG ZHE NA, TSAD YOD PAR BYAS PA'I LAM DANG, TSAD MED PAR
BYAS PA'I LAM MO, ,DE LA

TSAD YOD PAR BYAS PA'I LAM NI MTSAN MA'I GNAS SO, ,TSAD MED PAR
BYAS PA'I LAM NI MTSAN MA MED PA'I GNAS SO, ,GZHAN YANG MDOR
BSDUS PA'I LAM GNYIS


@469A *, ,TE; GNYIS GANG ZHE NA, SHES PA'I LAM DANG, SPONG BA'I
LAM MO, ,DE LA SHES PA'I LAM NI SA DANG PO NAS BZUNG STE SA BDUN
PA'I

BAR DU'O, ,SPONG BA'I LAM NI SA BRGYAD PA NAS BZUNG STE SA BCU
PA'I BAR DU'O, ,DE NAS BYANG CHUB SEMS DPA' SEMS DPA' CHEN PO YE
SHES SGRUB PA DPA' BOS

'JAM DPAL GZHON NUR GYUR PA LA 'DI SKAD CES SMRAS SO, ,'JAM DPAL,
BYANG CHUB SEMS DPA' SEMS DPA' CHEN PO JI LTAR NA DON GYIS RAB TU
PHYE BA

YIN, JI LTAR NA YE SHES KYIS RAB TU PHYE BA YIN, 'JAM DPAL GYIS
SMRAS PA, RIGS KYI BU, DON NI LDAN PA MED PA'O, ,YE SHES NI LDAN
PA'O, ,SMRAS PA,

'JAM DPAL, CI'I PHYIR DON NI LDAN PA MED LA YE SHES NI LDAN PA
YIN, 'JAM DPAL GYIS SMRAS PA, RIGS KYI BU, DON NI 'DUS MA BYAS PA
STE, CHOS GANG DANG

YANG LDAN PA'AM MI LDAN PA MA YIN PAR KHONG DU CHUD PAR BYA'O,
,DE CI'I PHYIR ZHE NA, DON NI 'GYUR BA MED PA'I MTSAN NYID YIN
TE, DE NI CHOS GANG DANG LDAN PA'AM,

MI LDAN PA MA YIN PAR KHONG DU CHUD PAR BYA'O, ,DON NI GZOD MA
NAS YONGS SU GRUB PA MED PA'I PHYIR CHOS GANG DANG YANG LDAN
PA'AM MI LDAN PA MA YIN PAR KHONG


@469B DU CHUD PAR BYA'O, ,DON NI DOR BA MED PA DANG GZHAG PA MED
PA'I PHYIR CHOS GANG DANG YANG LDAN PA'AM MI LDAN PA MA YIN PAR
KHONG DU CHUD PAR BYA'O, ,YE SHES ZHES BYA BA NI LAM STE, LAM NI

SEMS DANG YANG DAG PAR LDAN PA YIN GYI MI LDAN PA MA YIN TE, RIGS
KYI BU, DE'I PHYIR YE SHES NI LDAN PA ZHES BYA STE, MI LDAN PA MA
YIN NO, ,YE SHES NI SPONG BA DANG YANG DAG PAR

LDAN PA YIN GYI MI LDAN PA YIN TE, RIGS KYI BU, DE'I PHYIR YE
SHES NI LDAN PA ZHES BYA STE, MI LDAN PA MA YIN NO, ,YE SHES ZHES
BYA BA NI PHUNG PO LA MKHAS PA DANG, KHAMS LA

MKHAS PA DANG, SKYE MCHED LA MKHAS PA DANG, RTEN CING 'BREL BAR
'BYUNG BA LA MKHAS PA DANG, GNAS DANG GNAS MA YIN PA RNAM PAR
DPYAD PA LA MKHAS PA STE, RIGS

KYI BU, DE'I PHYIR YE SHES NI LDAN PA ZHES BYA STE, MI LDAN PA MA
YIN NO, ,RIGS KYI BU, GZHAN YANG BYANG CHUB SEMS DPA' SEMS DPA'
CHEN PO RNAMS KYI SHES PA RNAM PA

BCU STE, RNAM PA BCU GANG ZHE NA, 'DI LTA STE, RGYU SHES PA DANG,
'BRAS BU SHES PA DANG, DON SHES PA DANG, THABS SHES PA DANG, SHES
RAB SHES PA DANG, BSDU BA SHES PA DANG, PHA ROL

TU PHYIN PA SHES PA DANG, SNYING RJE CHEN PO SHES PA DANG, SEMS
CAN YONGS SU SMIN PAR BYA BA SHES PA DANG, CHOS THAMS CAD LA
MNGON PAR ZHEN PA MED PAR SHES PA STE,


@470A *, ,RIGS KYI BU, RNAM PA DE BCU NI BYANG CHUB SEMS DPA'
SEMS DPA' CHEN PO RNAMS KYI SHES PA'O, ,RIGS KYI BU, GZHAN YANG
BYANG CHUB

SEMS DPA' SEMS DPA' CHEN PO RNAMS KYI RTZOM PA RNAM PA BCU STE,
RNAM PA BCU GANG ZHE NA, 'DI LTA STE, SEMS CAN THAMS CAD KYI LUS
KYI LAS YONGS SU SBYANG

BA'I PHYIR LUS KYI RTZOM PA DANG, SEMS CAN THAMS CAD KYI NGAG GI
LAS YONGS SU SBYANG BA'I PHYIR NGAG GI RTZOM PA DANG, SEMS CAN
THAMS CAD KYI YID KYI LAS YONGS SU SBYONG

BA'I PHYIR SEMS KYI RTZOM PA DANG, SEMS CAN THAMS CAD LA MNGON
PAR ZHEN PA MED PAR BYA BA'I PHYIR NANG GI RTZOM PA DANG, SEMS
CAN THAMS CAD LA MTSUNGS PAR SBYAR

BAR BYA BA'I PHYIR PHYI'I RTZOM PA DANG, SANGS RGYAS KYI YE SHES
YONGS SU RDZOGS PAR BYA BA'I PHYIR YE SHES KYI RTZOM PA DANG,
SANGS RGYAS KYI ZHING THAMS CAD KYI YON TAN BKOD

PA KUN TU BSTAN PA'I PHYIR ZHING GI RTZOM PA DANG, NYON MONGS
PA'I NAD KYI SMAN YONGS SU SHES PAR BYA BA'I PHYIR SEMS CAN YONGS
SU SMIN PAR BYA BA'I RTZOM PA DANG, NGES PA'I

PHUNG PO YONGS SU RDZOGS PAR BYA BA'I PHYIR DE KHO NA'I RTZOM PA
DANG, KHAMS GSUM PA THAMS CAD LA SEMS MNGON PAR ZHEN PA MED PAR
BYA BA'I PHYIR 'DUS MA BYAS KYI YE SHES


@470B YONGS SU RDZOGS PAR BYA BA'I RTZOM PA STE, RIGS KYI BU,
RNAM PA 'DI BCU NI BYANG CHUB SEMS DPA' SEMS DPA' CHEN PO RNAMS
KYI RTZOM PA'O, ,RIGS KYI BU, GZHAN YANG BYANG CHUB SEMS

DPA' SEMS DPA' CHEN PO RNAMS KYI SBYOR BA BCU STE, BCU GANG ZHE
NA, 'DI LTA STE, PHA ROL TU PHYIN PA'I SBYOR BA DANG, BSDU BA'I
DNGOS PO'I SBYOR BA DANG, SHES RAB KYI SBYOR BA DANG, THABS

KYI SBYOR BA DANG, SNYING RJE CHEN PO'I SBYOR BA DANG, BSOD NAMS
KYI TSOGS YONGS SU 'TSOL BA'I SBYOR BA DANG, YE SHES KYI TSOGS
YONGS SU 'TSOL BA'I SBYOR BA DANG, BSAM PA RNAM PAR

SBYONG BA'I SBYOR BA DANG, BDEN PA RNAM PAR DPYAD PA'I SBYOR BA
DANG, SDUG PA DANG MI SDUG PA THAMS CAD LA MNGON PAR ZHEN PA MED
PA'I SBYOR BA STE, RIGS KYI BU, BCU PO DE DAG NI BYANG

CHUB SEMS DPA' SEMS DPA' CHEN PO RNAMS KYI SBYOR BA'O, ,RIGS KYI
BU, GZHAN YANG BYANG CHUB SEMS DPA' SEMS DPA' CHEN PO RNAMS KYI
MI ZAD PA LA RTOG PA BCU STE, BCU GANG

ZHE NA; 'DI LTA STE, LUS MI ZAD PA LA RTOG PA DANG, DNGOS PO MI
ZAD PA LA RTOG PA DANG, TSOD MI ZAD PA LA RTOG PA DANG, SRED PA
MI ZAD PA LA RTOG PA DANG, LTA BA MI ZAD PA LA RTOG PA DANG,

TSOGS MI ZAD PA LA RTOG PA DANG, NYE BAR LEN PA MI ZAD PA LA RTOG
PA DANG, MNGON PAR ZHEN PA MED PA MI ZAD PA LA RTOG PA DANG, 'DU
BA MI ZAD PA LA RTOG PA DANG, BYANG CHUB KYI SNYING PO


@471A *, ,SHES PA MI ZAD PA LA RTOG PA STE, RIGS KYI BU, BCU PO
DE DAG NI BYANG CHUB SEMS DPA' SEMS DPA' CHEN PO RNAMS KYI MI ZAD
PA LA RTOG PA'O, ,RIGS

KYI BU, GZHAN YANG BCU PO 'DI DAG NI BYANG CHUB SEMS DPA' SEMS
DPA' CHEN PO RNAMS KYI 'DUL BA'I DNGOS PO STE, BCU GANG ZHE NA,
'DI LTA STE, GTONG BA'I CHAR RAB TU 'BEBS

PAS SER SNA'I SEMS 'DUL BA NYID DANG, LAS RNAM GSUM YONGS SU
SBYONG BAS 'CHAL BA'I TSUL KHRIMS KYI SEMS 'DUL BA NYID DANG,
BYAMS PA SGOM PAS KHONG KHRO BA'I

SEMS 'DUL BA NYID DANG, SANGS RGYAS KYI CHOS YONGS SU BTZAL BA LA
MI SKYO BAS LE LO'I SEMS 'DUL BA NYID DANG, BSAM GTAN DANG RNAM
PAR THAR PAR RNAM PAR 'PHRUL

PAS MI DGE BA'I SEMS 'DUL BA NYID DANG, SHES RAB KYI PHA ROL TU
PHYIN PAS GTAN LA 'BEBS PA LA MKHAS PA'I TSOGS GSOG PAS MI SHES
PA'I SEMS 'DUL BA

NYID DANG, LAM GYI TSOGS BSKYED PAS NYON MONGS PA 'DUL BA NYID
DANG, PHYIN CI MA LOG PA'I LAM BSKYED PAS BDEN PA'I TSOGS GSOG
PAS 'DUL BA NYID DANG, DUS

DANG DUS MA YIN PAR DBANG SGYUR BAS SEMS 'DUL BA NYID DANG, BDAG
MED PA'I CHOS LA RTOGS PAS BDAG 'DUL BA NYID DE, RIGS KYI BU, BCU
PO DE DAG NI BYANG CHUB SEMS


@471B DPA' SEMS DPA' CHEN PO RNAMS KYI 'DUL BA'I DNGOS PO'O,
,RIGS KYI BU, GZHAN YANG BCU PO 'DI DAG NI BYANG CHUB SEMS DPA'
SEMS DPA' CHEN PO RNAMS KYI 'DUL BA'I SA

STE; BCU GANG ZHE NA, 'DI LTA STE, LUS KYI LAS MI DGE BA RNAM PA
GSUM YONGS SU SPONG BAS LUS DUL BA NYID DANG, NGAG GI LAS RNAM PA
BZHI YONGS SU SPONG BAS NGAG DUL BA NYID DANG,

YID KYI NYAS PAR SPYOD PA RNAM PA GSUM YONGS SU SPONG BAS SEMS
DUL BA NYID DANG, RANG GI LUS LA MNGON PAR ZHEN PA MED PA'I TSUL
GYIS NANG DUL BA NYID DANG, CHOS THAMS CAD LA

MNGON PAR ZHEN PA MED PA'I TSUL GYIS PHYI ROL GYI YUL DUL BA NYID
DANG, LAM LA MNGON PAR ZHEN PA MED PA'I TSUL GYIS YE SHES KYI
TSOGS LA MNGON PAR ZHEN PA MED PA DUL

BA NYID DANG, 'PHAGS PA'I SA'I NGO BO NYID LA RTOG PA'I TSUL GYIS
BDAG LA BSTOD PA DUL BA NYID DANG, SHES RAB KYI PHA ROL TU PHYIN
PA LA GNAS PA'I TSUL GYIS PHYI MA'I MTHA' RNAM

PAR DAG PA YONGS SU SBYONG BA DUL BA NYID DANG, SEMS CAN THAMS
CAD LA MI SLU BA'I TSUL GYIS THA SNYAD SHIN TU YONGS SU DUL BA
NYID DANG, SEMS CAN THAMS CAD YONGS SU

SMIN PAR BYED PA'I SNYING RJE CHEN PO'I TSUL GYIS LUS DANG SEMS
LA MI LTA BA DUL BA NYID DE, RIGS KYI BU, BCU PO DE DAG NI BYANG
CHUB SEMS DPA' SEMS DPA' CHEN PO RNAMS


@472A *, ,KYI DUL BA'I SA'O, ,RIGS KYI BU, GZHAN YANG BYANG CHUB
NI SGRUB PA SNYING POR BYED PA'I BYANG CHUB SEMS DPA' SEMS DPA'
CHEN PO RNAMS KYI YIN TE,

LOG PAR SGRUB PA SNYING POR BYED PA RNAMS KYI NI MA YIN NO, ,DE
LA SGRUB PA SNYING POR BYED PA NI JI SKAD SMRAS PA DE BZHIN DU
BYED PA YIN NO, ,LOG PAR SGRUB PA SNYING POR BYED

PA NI TSIGS GI DNGOS PO KHO NA'O, ,DE NI SGRUB PA SNYING POR BYED
PA MANG BA YIN GYI, LOG PAR SGRUB PA SNYING POR BYED PA MANG BA
NI MA YIN NO, ,RIGS KYI BU, GZHAN YANG

GNYIS PO 'DI DAG NI BYANG CHUB SEMS DPA' SEMS DPA' CHEN PO RNAMS
KYI SGRUB PA STE, GNYIS GANG ZHE NA, 'DI LTA STE, LAM SGRUB PA
DANG, SPONG BA SGRUB PA STE,

RIGS KYI BU, GNYIS PO DE DAG NI BYANG CHUB SEMS DPA' SEMS DPA'
CHEN PO RNAMS KYI SGRUB PA'O, ,RIGS KYI BU, GZHAN YANG BYANG CHUB
SEMS DPA' SEMS DPA'

CHEN PO RNAMS KYI SGRUB PA GNYIS TE, GNYIS GANG ZHE NA, 'DI LTA
STE, BDAG 'DUL BA'I SGRUB PA DANG, SEMS CAN YONGS SU SMIN PAR BYA
BA'I SGRUB PA STE, RIGS KYI BU,

GNYIS PO DE [?] BYANG CHUB SEMS DPA' SEMS DPA' CHEN PO RNAMS KYI
SGRUB PA'O, ,RIGS KYI BU, GZHAN YANG BYANG CHUB SEMS DPA' SEMS
DPA' CHEN PO RNAMS


@472B KYI SGRUB PA GNYIS TE, GNYIS [?] GANG ZHE NA, 'DI LTA STE,
RTZOL BA DANG BCAS PA'I SHES PAS SGRUB PA DANG, LHUN GYIS GRUB
PA'I YE SHES KYIS SGRUB PA STE, RIGS KYI BU, GNYIS PO

DE DAG NI BYANG CHUB SEMS DPA' SEMS DPA' CHEN PO RNAMS KYI SGRUB
PA'O, ,RIGS KYI BU, GZHAN YANG BYANG CHUB SEMS DPA' SEMS DPA'
CHEN PO RNAMS KYI SGRUB PA

GNYIS TE, GNYIS GANG ZHE NA, 'DI LTA STE, SA RNAM PAR GZHAG PA LA
MKHAS PAR SGRUB PA DANG, SA DBYER MED PA LA MKHAS PAR SGRUB PA
STE, RIGS KYI BU, GNYIS PO DE

DAG NI BYANG CHUB SEMS DPA' SEMS DPA' CHEN PO RNAMS KYI SGRUB
PA'O, ,RIGS KYI BU, GZHAN YANG BYANG CHUB SEMS DPA' SEMS DPA'
CHEN PO RNAMS KYI SGRUB PA

GNYIS TE, GNYIS GANG ZHE NA, 'DI LTA STE, SA'I NYES PA RNAM PAR
SPONG BA'I SGRUB PA DANG, SA NAS SAR 'PHAR BA LA MKHAS PA YONGS
SU RDZOGS PAR BYA BA'I SGRUB PA STE,

RIGS KYI BU, GNYIS PO DE DAG NI BYANG CHUB SEMS DPA' SEMS DPA'
CHEN PO RNAMS KYI SGRUB PA'O, ,RIGS KYI BU, GZHAN YANG BYANG CHUB
SEMS DPA' SEMS DPA'

CHEN PO RNAMS KYI SGRUB PA GNYIS TE, GNYIS GANG ZHE NA, 'DI LTA
STE, NYAN THOS DANG, RANG SANGS RGYAS KYI SA BSTAN PA'I SGRUB PA
DANG, SANGS RGYAS KYI BYANG CHUB LAS PHYIR MI


@473A *, ,LDOG PA LA MKHAS PA'I SGRUB PA STE, RIGS KYI BU, GNYIS
PO DE DAG NI BYANG CHUB SEMS DPA' SEMS DPA' CHEN PO RNAMS KYI
SGRUB PA'O, ,

RIGS KYI BU, BYANG CHUB SEMS DPA' SEMS DPA' CHEN PO RNAMS KYI
SGRUB PA NI 'DI LTA BU 'DI DAG STE, DE LA BYANG CHUB SEMS DPA'
SEMS DPA' CHEN PO RNAMS

KYIS 'BAD PAR BYA'O, ,RIGS KYI BU, BYANG CHUB SEMS DPA' SEMS DPA'
CHEN PO DE LTAR SGRUB PA RNAMS LA BLA NA MED PA YANG DAG PAR
RDZOGS PA'I BYANG CHUB RNYED DKA'

BA MA YIN NO, ,DE NAS BCOM LDAN 'DAS KYIS 'JAM DPAL GZHON GYUR PA
LA BKA' STZAL PA, 'JAM DPAL KHYOD KYIS TSIG 'DI LEGS PAR BSHAD PA
LEGS SO,,

LEGS SO, ,BCOM LDAN 'DAS KYIS DE SKAD CES BKA' STZAL NAS, 'JAM
DPAL GZHON NUR GYUR PA DANG, LHA DANG, MI DANG, LHA MA YIN DANG,
DRI ZAR BCAS PA'I 'JIG

RTEN YI RANGS TE, BCOM LDAN 'DAS KYIS GSUNGS PA LA MNGON PAR
BSTOD DO, ,'PHAGS PA GA Y'A MGO'I RI ZHES BYA BA THEG PA CHEN
PO'I MDO RDZOGS SO,, ,,

RGYA GAR GYI MKHAN PO SU RENDRA BO DHI DANG, ZHU CHEN GYI LO
TZTSA BA BANDE YE SHES SDES BSGYUR CING ZHUS TE GTAN LA PHAB PA,, ,,
