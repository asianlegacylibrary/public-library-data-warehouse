@475B ,,RGYA GAR
SKAD DU, A'ARYA KOO SHI KA PRADZNY'A P'A RA MI T'A, BOD SKAD DU,
'PHAGS

PA SHES RAB KYI PHA ROL TU PHYIN PA KOO SHI KA ZHES BYA BA, SANGS
RGYAS DANG, BYANG CHUB SEMS DPA' THAMS CAD LA PHYAG 'TSAL LO,
,'DI SKAD BDAG GIS

THOS PA DUS GCIG NA, BCOM LDAN 'DAS RGYAL PO'I KHAB NA, BYA RGOD
KYI PHUNG PO'I RI LA DGE SLONG GI DGE 'DUN CHEN PO DANG, BYANG
CHUB SEMS DPA' 'BUM


@476A *, ,PHRAG DU MA THAMS CAD KYANG GZHON NUR GYUR PA SHA STAG
DANG THABS GCIG TU BZHUGS STE, DE NAS BCOM LDAN 'DAS KYIS

LHA'I DBANG PO BRGYA BYIN LA BKA' STZAL PA, KOO SHI KA ,DE LA
SHES RAB KYI PHA ROL TU PHYIN PA'I DON NI 'DI YIN TE, SHES RAB
KYI PHA ROL TU PHYIN PA NI GNYIS SU BLTA

BAR MI BYA, GNYIS MA YIN PAR YANG MA YIN, MTSAN MAR MA YIN, MTSAN
MA MA YIN PAR YANG MA YIN, BLANG BAR MA YIN, DOR BAR MA YIN,

BSNAN PAR MA YIN, BSNAN PA MED PAR YANG MA YIN, KUN NAS NYON
MONGS PAR MA YIN, KUN NAS NYON MONGS PA MA YIN PAR YANG MA YIN,
RNAM PAR

BYANG BA MA YIN, RNAM PAR BYANG BA MA YIN PAR YANG MA YIN, SPANG
BAR MA YIN, SPANG BAR MA YIN PAR YANG MA YIN, GNAS SU MA YIN,
GNAS SU

MA YIN PAR YANG MA YIN, SBYOR BAR MA YIN, SBYOR BAR MA YIN PAR
YANG MA YIN, 'BREL BAR MA YIN, 'BREL PAR MA YIN PAR YANG MA YIN,
RKYEN DU MA YIN,

RKYEN DU MA YIN PAR YANG MA YIN, CHOS SU MA YIN, CHOS MA YIN PAR
YANG MA YIN, DE BZHIN NYID MA YIN, DE BZHIN NYID MA YIN PAR YANG
MA YIN, YANG


@476B DAG PA'I MTHA' MA YIN, YANG DAG PA'I MTHA' MA YIN PAR YANG
MA YIN NO, ,KOO SHI KA ,DE BZHIN DU SHES RAB KYI PHA ROL TU PHYIN
PA'I DON NI, 'DI LTA STE, CHOS THAMS

CAD MNYAM PA NYID KYI PHYIR SHES RAB KYI PHA ROL TU PHYIN PA NYID
MNYAM MO, ,CHOS THAMS CAD ZAB PA'I PHYIR SHES RAB KYI PHA ROL TU
PHYIN PA ZAB BO, ,CHOS THAMS CAD DBEN

PA'I PHYIR SHES RAB KYI PHA ROL TU PHYIN PA DBEN NO, ,CHOS THAMS
CAD G-YO BA MED PA'I PHYIR SHES RAB KYI PHA ROL TU PHYIN PA G-YO
BA MED PA'O, ,CHOS THAMS CAD RLOM SEMS MED

PA'I PHYIR SHES RAB KYI PHA ROL TU PHYIN PA RLOM SEMS MED DO,
,CHOS THAMS CAD 'JIGS PA MED PA'I PHYIR SHES RAB KYI PHA ROL TU
PHYIN PA 'JIGS PA MED DO, ,CHOS THAMS CAD

BAG TSA BA MED PA'I PHYIR SHES RAB KYI PHA ROL TU PHYIN PA BAG
TSA BA MED DO, ,CHOS THAMS CAD RO GCIG PA'I PHYIR SHES RAB KYI
PHA ROL TU PHYIN PA RO GCIG GO ,CHOS THAMS CAD SKYE BA MED

PA'I PHYIR SHES RAB KYI PHA ROL TU PHYIN PA SKYE BA MED DO, ,CHOS
THAMS CAD 'GAG PA MED PA'I PHYIR SHES RAB KYI PHA ROL TU PHYIN PA
'GAG PA MED DO, ,CHOS THAMS CAD NAM MKHA' LTA

BU'I PHYIR SHES RAB KYI PHA ROL TU PHYIN PA NAM MKHA' LTA BU'O,
,GZUGS MU MED PA'I PHYIR SHES RAB KYI PHA ROL TU PHYIN PA MU MED
DO, ,DE BZHIN DU TSOR BA DANG, 'DU SHES DANG 'DU BYED RNAMS DANG,


@477A *, ,RNAM PAR SHES PA MU MED PA'I PHYIR SHES RAB KYI PHA ROL
TU PHYIN PA MU MED DO, ,SA'I KHAMS MU MED PA'I PHYIR SHES RAB KYI
PHA ROL TU PHYIN PA

MU MED DO, ,DE BZHIN DU CHU'I KHAMS DANG, ME'I KHAMS DANG, RLUNG
GI KHAMS DANG, NAM MKHA'I KHAMS DANG, RNAM PAR SHES PA'I KHAMS MU
MED PA'I PHYIR SHES

RAB KYI PHA ROL TU PHYIN PA MU MED DO, ,RGYA MTSO MU MED PA'I
PHYIR SHES RAB KYI PHA ROL TU PHYIN PA MU MED DO, ,RDO RJE MNYAM
PA'I PHYIR SHES RAB KYI PHA ROL TU PHYIN PA MNYAM

MO; ;CHOS THAMS CAD DBYER MED PA'I PHYIR SHES RAB KYI PHA ROL TU
PHYIN PA DBYER MED DO, ,CHOS THAMS CAD NGO BO NYID DMIGS SU MED
PA'I PHYIR SHES RAB KYI PHA ROL

TU PHYIN PA'I NGO BO NYID DMIGS SU MED DO, ,CHOS THAMS CAD BSAL
BA MED PAR MNYAM PA'I PHYIR SHES RAB KYI PHA ROL TU PHYIN PA BSAL
BA MED PAR MNYAM

MO; ;CHOS THAMS CAD BYED PA MED PA'I PHYIR SHES RAB KYI PHA ROL
TU PHYIN PA BYED PA MED DO, ,CHOS THAMS CAD BSAM GYIS MI KHYAB
PA'I PHYIR SHES RAB KYI PHA

ROL TU PHYIN PA BSAM GYIS MI KHYAB BO, ,DE BZHIN DU SBYIN PA'I
PHA ROL TU PHYIN PA DANG, TSUL KHRIMS KYI PHA ROL TU PHYIN PA
DANG, BZOD PA'I PHA ROL TU PHYIN PA


@477B DANG, BRTZON 'GRUS KYI PHA ROL TU PHYIN PA DANG, BSAM GTAN
GYI PHA ROL TU PHYIN PA DANG, SHES RAB KYI PHA ROL TU PHYIN PA
DANG, THABS KYI PHA ROL TU PHYIN PA DANG, SMON

LAM GYI PHA ROL TU PHYIN PA DANG, STOBS KYI PHA ROL TU PHYIN PA
DANG, YE SHES KYI PHA ROL TU PHYIN PA 'KHOR GSUM YONGS SU DAG PAS
MU MED PA'I PHYIR SHES RAB KYI PHA

ROL TU PHYIN PA MU MED DO, ,SHES RAB KYI PHA ROL TU PHYIN PA ZHES
BYA BA NI 'DI LTAR STONG PA NYID BCO BRGYAD DE, 'DI LTA STE, NANG
STONG PA NYID DANG, PHYI STONG PA NYID DANG,

PHYI NANG STONG PA NYID DANG, STONG PA NYID STONG PA NYID DANG,
CHEN PO STONG PA NYID DANG, DON DAM PA STONG PA NYID DANG, 'DUS
BYAS STONG PA NYID DANG, 'DUS MA BYAS STONG PA NYID DANG,

MTHA' LAS 'DAS PA STONG PA NYID DANG, THOG MA DANG, THA MA MED PA
STONG PA NYID DANG, DOR BA MED PA STONG PA NYID DANG, RANG BZHIN
STONG PA NYID DANG, CHOS THAMS CAD STONG PA

NYID DANG, RANG GI MTSAN NYID STONG PA NYID DANG, MI DMIGS PA
STONG PA NYID DANG, DNGOS PO MED PA STONG PA NYID DANG, NGO BO
NYID STONG PA NYID DANG, DNGOS PO MED PA'I NGO BO NYID

STONG PA NYID DE, MDOR NA, STONG PA NYID 'DI NI SHES RAB KYI PHA
ROL TU PHYIN PA ZHES BYA'O, ,SKAR MA RAB RIB MAR ME DANG, ,SGYU
MA ZIL PA CHU BUR DANG, ,RMI LAM GLOG DANG SPRIN


@478A *, ,LTA BU, ,'DUS BYAS DE LTAR BLTA BAR BYA, ,NA MA BHA GA
BA TYEE A'ARYA PRADZNY'A B'A RA MI TA YE, AOm DH'I:HR'I: SHR'I
SHU TI SMRI TI MA TI GA TE BI DZA YA SV'AH'A,

'GAG PA MED CING SKYE MED LA, ,CHAD PA MED CING RTAG PA MED, ,THA
DAD DON MIN DON GCIG MIN, ,'ONG BA MED CING 'GRO MED LA, ,SPROS
BZHI BAS ZHI BA YI, ,RTEN CING

'BREL BAR 'BYUNG STON PA, ,RDZOGS PA'I SANGS RGYAS GANG YIN PA,
,SMRA MCHOG DE LA PHYAG 'TSAL LO, ,BCOM LDAN 'DAS KYIS DE SKAD
CES BKA' STZAL NAS, TSE

DANG LDAN PA SH'A RI'I BU DANG, LHA'I DBANG PO BRGYA BYIN DANG,
DGE SLONG DE DAG DANG, BYANG CHUB SEMS DPA' DE DAG DANG, LHA DANG
MI DANG, LHA MA YIN DANG, DRI ZAR BCAS

PA'I 'JIG RTEN YI RANG STE, BCOM LDAN 'DAS KYIS GSUNGS PA LA
MNGON PAR BSTOD DO, ,'PHAGS PA SHES RAB KYI PHA ROL TU PHYIN PA
KOO SHI KA ZHES BYA BA RDZOGS SO,, ,,