@278A ,,RGYA GAR SKAD DU, A'AR+YA T'A RE KU RU KULLE KALPA, BOD
SKAD DU, 'PHAGS MA SGROL MA KU


@278B RU KULLE'I RTOG PA, 'PHAGS PA 'JAM DPAL GZHON NUR GYUR PA
LA PHYAG 'TSAL LO, ,'PHAGS MA LHA MO SGROL MA LA PHYAG 'TSAL LO,
,SGROL MA 'BYUNG BA'I RNAL 'BYOR RGYA

MTSO'I RGYUD KYI NI, ,GZHUNG DANG RTOG PA NYAMS SHING NUB PAR
GYUR NAS YANG, ,SGROL MA 'BYUNG BA'I TING 'DZIN ZHES BYA RGYUD
KYI GTZO, ,DE YANG NUB PAR GYUR NAS RTOG PA 'DI YANG

'BYUNG, ,SEMS CAN MANG PO'I DON DU RNAL 'BYOR PA, ,RGYAS PAR
BSTAN PA'I RGYUD LAS BSDUS BYAS NAS, ,RTOG PA 'DI NI 'JIG RTEN
DBANG PHYUG GSUNGS, ,BYANG CHUB SEMS

DPA' THAMS CAD MNYAN PAR GYIS, ,'JIG RTEN SKYABS MED GYUR LA RNAM
BLTAS NAS, ,'GRO KUN DON BYED PA YI TSUL 'DI NI, ,SDUG BSNGAL
GSUM GYIS SDUG BSNGAL

GYUR BLTAS NAS, ,GUS PA CHEN POS KHYOD KYI SA BLANG BAR BYOS,
,'JIG RTEN RNAM RTOG ZHI BAR BYA PHYIR RTOG PA 'DI, ,SANGS RGYAS
THAMS CAD KYIS NI RAB TU GSUNGS, ,DPAL

LDAN GRU 'DZIN RI LA 'JAM DPAL DANG, ,PADMA BSNAMS DANG RGYAL BAR
BYED PA DANG, ,SGRIB PA RNAM SEL BLO GROS RGYA MTSO DANG, ,BYAMS
PA LA SOGS TSOGS RNAMS THAMS

CAD KYIS, ,GANG YANG CHOS KYI TSIG 'DI THOS GYUR NAS, ,RJES SU YI
RANG SPYI BOS GUS PHYAG BYAS, ,RGYAL BA'I SRAS KYIS MNGA' BYAS
BSTOD PA'AM, ,YANG NA GLU DANG DBYANGS


@279A *, ,DAG BYAS PA YIS, ,SNA TSOGS GAR GYIS 'DI NI MCHOD PA
BYAS, ,GNOD SBYIN SRIN PO YI DVAGS 'JIG RTEN DANG, ,SNA TSOGS BU
MO DANG NI RGYU

SKAR DANG, ,SA YI DBANG DANG LAG NA RDO RJE DANG, ,RLABS RNAMS
SNA TSOGS CAN GANG GNAS PA YI, ,KLU YI BU MO ZUR GYIS LTA BAS
BLTA BA DANG, ,SA 'OG SKYONG DANG LHA DBANG

GRUB PA'I BU MOS MCHOD, ,DRI ZA'I RGYAL MO NU MA SHIN TU RGYAS PA
DANG, ,RIG PA 'DZIN DANG MI 'AM CI YI CHUNG MA DANG, ,GNOD SBYIN
CHUNG MA RI YI BU MO'I BU DAG NI, ,GANG YIN

BDAG DANG SKYABS MED CES NI 'DI SKAD SMRA, ,GANG PHYIR SKYABS MED
SKYABS GYUR SANGS RGYAS BSTAN PA 'DIR, ,MGON MED MGON GYUR 'JIG
RTEN MGON PO KHYOD, ,BDE BA

BSKYED CING NGO MTSAR CHE GYUR GANG, ,MGON PO TSOGS KYI TSIG
DBANG 'DI THOS NAS, ,NYID KYI DBANG DU BYED PA'I GSANG SNGAGS
GSUNGS, ,SNGAGS KYI RGYAL PO BUD MED KUN

THOS PAS, ,MTHAR THUG SANGS RGYAS BDE BA DU MA 'BYUNG, ,RDO RJE
REG PAS KHAMS KYANG 'DZAG PAR 'GYUR, ,ZUR GYIS LTA BAR BYED PAS
LTA BYED CING, ,RKANG PA DAG KYANG

SA LA GYA TSOM 'DOR, ,'DOD CHAGS SHIN TU BDE BAS KHU 'BAB TSE,
,'DI LTAR MTHONG NAS LHA YI BU MO LA, ,'GRO BA DBANG BYED KU RU
KULLE'I SNGAGS, ,RAS RIS BRIS DANG


@279B GSANG SNGAGS BSGRUB PA'I PHYIR, ,DUS LA BAB PA'I TSIG 'DI
MGON SMROS ZHES, ,DE LTAR BCOM LDAN 'JIG RTEN MGON POS GSUNGS,
,DE TSE 'JIG RTEN DBANG PHYUG LAS RNAMS

RAB TU GSUNGS, ,KU RU KULLE'I RI MO'I LUGS, ,GANG ZHIG BRIS PA
TZAM GYIS NI, ,SGRUB PA PO YIS 'BRAS THOB PA, ,DE NAS YANG DAG
BSHAD PAR BYA, ,RI MO MKHAN NI GANG ZHIG

GIS, ,TSES GRANGS GANG DANG DUS GANG LA, ,SGROL MA 'BYUNG LAS
BSHAD PA BZHIN, ,DE NI BDAG GIS BSHAD PAR BYA, ,RI MO MKHAN NI
GANG ZHIG GIS, ,GANG GI MIG NI DMAR

'GYUR ZHING, ,LAG PA DE BZHIN RKANG PA DMAR, ,BYA YI MIG CAN AA
N+YA'I RKANG, ,DES NI SGROL MA BRI BAR BYA, ,DPYID KYI ZLA BA
DANG PO YI, ,MYA NGAN MED PA'I TSES BRGYAD NYIN, ,THUN

NI PHYED DANG GNYIS PA LA, ,SGROL MA'I MIG NI BRI BAR BYA, ,MNGAR
GSUM BZA' ZHING NYA LA SOGS, ,SHA DANG CHANG YANG SPANG BAR BYA,
,DMAR PO'I GOS KYANG RTAG TU BGO ,DMAR PO'I

DRI YIS RTAG TU BYUG ,BYAMS PA'I SEMS NI BSKYED BYAS LA, ,THO
RANGS KHRUS BYAS BSANGS NAS SU, ,LAN GSUM GOS NI BRJES BYAS SU,
,DBANG DU BYED MA YANG DAG BRI, ,ZHAL

GCIG MIG NI YANGS PA DANG, ,PHYAG BZHI MA LA GUR GUM MDOG ,BCU
DRUG LO LON SGEG BCAS 'DRA, ,BUD MED SGYU MAS RGYAGS PA BRI,
,GZHON NU MA DMAR SER MOS BYAS


@280A *, ,PA'I SKUD PA LAS RAS BYAS LA, DE DANG THAGS MKHAN GNYIS
KA ZAN DANG, 'O MA BZA' BAR BYA ZHING, DE NAS PADMA'I GDAN LA
STOD G-YOGS DMAR PO'I GOS

DANG BCAS PAS RIN PO CHE'I RNA CHA DANG, RIN PO CHE'I COD PAN
DANG, G-YAS PAS MI 'JIGS PA SBYIN PA DANG, GNYIS PAS MDA' RNA
RTZER 'GENGS PA, G-YON PAS GZHU 'DZIN

PA DANG, AUTPAL DMAR PO GNYIS PA NA BSNAMS PA DANG, 'OD DPAG MED
COD PAN NA BZHUGS PA RI'I PHUG NA GNAS PA'I KU RU KULLE'O, ,KU RU
KULLE'I 'OG TU NI SGRA GCAN

'DZIN NO, ,DE'I STENG DU 'DOD PA'I DBANG PHYUG CHUNG MA DANG BCAS
PA'O, ,'DOD PA'I LHA'I STENG DU ZLA BA'I DKYIL 'KHOR RO, ,DE LA
PADMA DMAR PO'I GDAN NO, ,DE LA GNAS

PA'I SNA TSOGS PA'I CHA BYAD CAN GYI BCOM LDAN 'DAS MA BRIS LA
RAS RIS RAB TU GNAS PA BYA'O, ,DE'I MDUN DU MCHOD PA RNAM PA BCO
BRGYAD BYAS LA YAR GYI NGO'I

TSES BRGYAD ZLA BA NYA'I BAR DU BZLAS PAR BYA'O, ,SGROL MA'I
SNYING PO NI 'DI YIN TE, AOm KU RU KULLE HR'I: H'Um SV'AH'A, ZHES
BYA BA'I SNGAGS SO, ,DE NAS SNGON DU BSNYEN PA 'BUM

TZAM BYAS LA, YANG STON ZLA THA CHUNG NGAM, DPYID ZLA 'BRING
PO'AM, DBYAR ZLA 'BRING PO'I SANGS RGYAS LA MCHOD PA'I DUS TSIGS
KYI NYIN PAR THO RANGS KYI KHRUS BYAS LA GSO


@280B SBYONG BZUNG NAS MCHOD PA THAMS CAD KYIS MCHOD LA, NYAN
THOS KYI DGE 'DUN LA MCHOD RTEN GSOL, ,DE NAS THEG PA CHEN PO
GSANG SNGAGS PA'I TSOGS LA MCHOD STON BYAS NAS

YON PHUL LA PUS MO G-YAS PA'I LHA NGA SA LA BTZUGS NAS, BLA GOS
PHRAG PA GCIG TU GZAR NAS JI LTAR 'DOD PA'I DNGOS GRUB BLANG BAR
BYA'O, ,NYAN THOS KYI DGE 'DUN GANG NA

BZHUGS PA DANG, THEG PA CHEN PO LA DGA' BA'I TSOGS RNAMS LA PHYAG
BYAS NAS BZOD PAR GSOL TE, GANG NA BCOM LDAN 'DAS MA'I RAS RIS
BKRAM PA'I PHYOGS DER

NYE BAR SONG LA, DNGOS GRUB GANG 'DOD PA'I DON DU RIG PA 'DZIN
PAS BSAM GTAN DANG LDAN PAR GNAS LA YI GE GRANGS KYI 'BUM BZLAS
PAR BYA'O, ,CHA GCIG GIS NI

SHES RAB 'PHEL, ,CHA GNYIS KYIS NI DBANG DU BYED, ,GANG ZHIG CHA
NI GSUM PA YIS, ,MIS NI DUG KYANG 'GUGS PAR 'GYUR, ,TSOGS SHING
'GYING PA'I BUD MED RNAMS DANG

NI; ;'JIG RTEN THAMS CAD KYIS NI MCHOD PAR 'GYUR, ,SBYOR BA GOMS
PAS LHA MO MDZES RNAMS LA, ,SNGAGS 'CHANG DES NI JI LTAR 'DOD PAR
SPYOD, ,DE YI MING TZAM GYIS NI

MTSUNGS MED DUG CAN 'BROS PA DANG, ,GDENGS KA'I GTZO BO'I 'OD
KYIS DPAL LDAN DAG KYANG NYA BZHIN 'GYUR, ,BZLAS BRJOD LDAN PA
YIS NI DAG GI DBANG PHYUG BYED 'GYUR BAS, ,RIGS


@281A *, ,PAS 'GYINGS PA'I STOBS DANG LDAN PA'I MKHAS PA'ANG LAN
MI BYED, ,RIG PA 'DZIN PA GLANG PO RTA YI RGYAB TU ZHON PA DANG,
,RIG MA MDZES MAS LEGS

PAR 'KHYUD CING MGUL NAS 'JUS PA LAS, ,SNGAGS RIG PA YI GTZO BO
YI NI STOBS KYIS RGYAL BAR 'GYUR, ,MTHAR GYUR PA YI RGYAL SRID
LONGS SPYOD DAG LA YID KYIS

SPYOD, ,'DOD PA'I LHA LAS DGA' BA'I BU LA SOGS PA RI KHROD MA,
,SRED MED BU LAS DPAL MO MI PHYED PA LAS BDE SOGS DANG, ,TSOGS
BDAG LAS NI DRI MED DBYANGS

KYI DBANG PHYUG DKAR MO DANG, ,SA 'DZIN LHA LAS PHUN TSOGS MNGA'
BA SNGAGS KYIS RNAM RGYAL BYED, ,GSANG SNGAGS LDAN PAR BCOM LDAN
'DAS MA GANG ZHIG SGOM

BYED PA, ,DES NI SNA TSOGS GTER DANG GSER DANG DNGUL DANG RNA CHA
DANG, ,GOS LA SOGS PA'I NOR RNAMS KUN LA CHED DU GANG BSAMS PA,
,SEMS KYIS THAMS CAD

MA LUS KUN NAS LONGS SPYOD BYED, ,RGYAL LAS RGYAL SRID DBANG PO'I
YUL 'DAS PA YI SHING LAS 'BRAS BU DANG, ,KLU DANG CHU KLUNG RGYA
MTSO RNAMS LAS CHU RNAMS

'GUGS, ,SNGAGS DANG LDAN PAS 'THUNG ZHING ZAS LA SNGAGS KYIS DAG
PAR BYED, ,SKYE BO SNGAGS MED PAR NI LONGS SPYOD GRUB PA MED,
,NAGS SKYES GLANG PO RTA MCHOG


@281B RI DVAGS DANG LDAN PA, ,DUG BCAS GDENGS KA CAN GYI SPRUL
MCHOG DANG, ,CHU SRIN CHU GLANG STAG DANG BSE DAG DANG, ,RANG GI
SNGAGS KYI STOBS KYIS BKUG NAS NI, ,ZHON YANG NGO

MTSAR MED PAR BYAS PA'I YID NI MIG DAG GIS, ,LTA BAR GAL TE GSANG
SNGAGS GRUB PA DE YIS MTHONG BAR 'GYUR, ,GAL TE SNYING RJE'I LTA
BAS 'JIG RTEN 'DI LTAR SDUG BSNGAL

PAS, ,RGUD PAR GYUR PA'I MI MNYAM PA LA SNGAGS PA DES, ,YID BZHIN
NOR BU BZHIN DU 'JIG RTEN LA PHAN SGROL MA YIN, ,'JIG RTEN MA LUS
SGROL MAR BYED CING ZHI BAR BYED,,

BDUD RNAMS BCOM NAS NOR GYI CHAR RGYUN 'BEBS PAR BYED, ,DPAG BSAM
SHING DU GYUR NAS 'GRO RNAMS CI 'DOD SBYIN PAR BYED, ,NOR GYI
DBANG PHYUG MA LUS PA YI NOR

RNAMS KUN BKUG NAS, ,SEMS CAN MA LUS KUN LA PHAN PHYIR SBYIN PAR
BYED, ,DE BZHIN PHONGS PA'I 'JIG RTEN RNAMS PHYIR GOS DAG DANG,
,STAN DANG KHYIM DANG BLA RE DAG TU

SGROL MA DANG, ,RGYA MTSO'I GLING DU TSONG PA'I GRU ZHIG PHONGS
PA LA, ,GZINGS DANG GRU LA SOGS PAR SGROL MAS MDZAD PAR 'GYUR,
,SGROL MA DE BSGOMS RNAL 'BYOR PA, ,DANG PO

SDUG BSNGAL GYUR PA DE, ,DE SPANGS NAS NI CUNG ZHIG NA, ,MIS NI
STON MO RNYED PAR 'GYUR, ,GNYIS PAR GOS NI RNYED PAR 'GYUR, ,DE
BZHIN BTZUN MO DANG YANG 'PHRAD, ,DE NAS SO


@282A *, ,RTZI LONGS SPYOD 'GYUR, ,MA BLANGS PAR YANG CI 'DOD
SPYOD, ,GAL TE TSANGS SPYOD YIN NA YANG, ,LHA MCHOG BSKYED PA'I
BU MO SPYOD, ,SEMS CAN GSOD

LA DGA' BA YIS, ,BSTAN PA 'DI LA 'GRUB MI 'GYUR, ,DGE BA BCU LA
DGA' 'GYUR ZHING, ,THEG PA CHE LA SEMS GCIG PAS, ,RDO RJE CHOS
KYI BKA' BZHIN DU, ,DNGOS

GRUB MCHOG NI DES SPYOD 'GYUR, ,'DI NI RAS RIS LA 'JUG PA'I RTOG
PA STE DANG PO'O,, ,,CHOS MCHOD PA YI SBYOR BA YIS, ,GANG GIS
CHOS NYID BRNYES

GYUR NA, ,CHOS KYI DBYINGS SU RANG GYUR PA, ,DE NAS YANG DAG
BSHAD PAR BYA, ,DE'I RJES LA DPAG BSAM SHING GI SGRUB PA 'BYUNG
BAR 'GYUR RO, ,BRAG GI YI GE LAS BYUNG

BA; ;DPAG BSAM SHING NI RNAM PAR SGOM, ,AUTPAL YONGS SU GYUR PA
LAS, ,SHING NI G-YON DU BSGOM PAR BYA, ,SNA TSOGS NOR GYI CHAR PA
DAG ,NAM MKHA'I DKYIL NAS

'BAB PA YIS, ,'DOD PA'I BSAM PA RDZOGS BYED PA, ,DE LTAR BSGOM NA
NOR BDAG 'GYUR, ,GLING BZHI PA YI SEMS CAN RNAMS, ,SEMS KYI 'OD
ZER GYIS BKUG

NAS, ,RTAG TU RIN CHEN BDUN RANG BZHIN, ,DE DAG LA NI RAB SBYIN
BYA, ,YONGS KYI GTZO BO RIN CHEN DANG, ,DE BZHIN RIN CHEN RGYA
MTSO SKYES, ,BUD MED RIN CHEN RTA RIN


@282B CHEN, ,DE BZHIN RAL GRI RIN CHEN DANG, ,GLANG PO RIN CHEN
SOGS RIN CHEN, ,SANGS RGYAS RNAMS LA YID KYIS DBUL, ,BUD MED
RGYAN GYIS BRGYAN BYAS LA, ,SNA TSOGS

GZUGS CAN 'GYING BA RNAMS, ,SANGS RGYAS 'BRAS BU 'DOD RNAMS KYIS,
,SANGS RGYAS RNAMS LA RTAG TU DBUL, ,'DIS NI SANGS RGYAS THAMS
CAD DANG, ,RIG PA 'DZIN

PA THOB PAR 'GYUR, ,RIN PO CHE NI YONGS RGYAS PA'I, ,YONGS KYI
GTZO BO NOR DBANG PHYUG ,SANGS RGYAS 'BRAS BU 'DOD PA YIS, ,SANGS
RGYAS RNAMS LA DBUL BAR

BYA; ;DE BZHIN RIN CHEN GZHAN DAG KYANG, ,GUS DANG BCAS PAS YONGS
BTANG NA, ,RDO RJE CHOS SU GYUR NAS NI, ,SEMS CAN KUN GYI DON
BYED 'GYUR, ,'DI NI DPAG BSAM

SHING GI SGRUB PA'I THABS SO, ,SEMS NYID SANGS RGYAS THAMS CAD
DO, ,SEMS NYID KYIS NI RNAM PAR GROL, ,SEMS KYI 'CHING BA RNAMS
LAS THAR, ,SEMS KYIS GROL BA

DANG LDAN 'GYUR, ,SEMS MA GTOGS PAR DNGOS DON RNAMS, ,GZHAN DAG
GZHAN PAR MA MTHONG STE, ,SANGS RGYAS NYID DANG DNGOS GRUB KUN,
,GANG PHYIR PHUN TSOGS

GNAN [?] MA MTHONG, ,GANG YANG SNOD DANG SEMS CAN RNAMS, ,'BYUNG
DANG 'BYUNG LAS GYUR PA DAG ,ZAG MED LHAG PAR MTHONG BA YIS,
,SEMS TZAM YIN ZHES RAB TU BSGRAGS, ,DE


@283A *, ,PAS 'BAD PA THAMS CAD KYIS, ,SEMS KYI ME LONG PHYIS
BYAS NA, ,RANG BZHIN GLO BUR BA YI SKYON, ,RIM GYIS RAB TU ZAD
PAR 'GYUR, ,DBYANGS YIG

DANG PO LAS BYUNG BA, ,DRI MED RDZOGS PA'I ZLA BA STE, ,SEMS NYID
ZLA BA BSGOMS BYAS NAS, ,DE YI STENG DU SA BON DGOD, ,DRO BA
RNAMS KYI BZHI PA NI, ,ME YI MDOG GI STENG NA

GNAS, ,YI GE AI DANG YANG DAG LDAN, ,NAM MKHA' GNYIS KYI RNAM PAR
BRGYAN, ,DE YI SNA TSOGS 'ONG RNAMS KYIS, ,'GRO BA DRI MA MED
BYAS NAS, ,STONG GSUM 'DI SOGS

MKHA' DBYINGS TE, ,KU RU KULLE'I RIR ZHUGS PAS, ,DE YIS SGROL MA
BSKUL NAS NI, ,BKUG NAS MDUN DU GNAS PAR BYED, ,DE NAS MKHAS PAS
SA BON LA, ,MCHOD

PA CHEN PO'I SPRIN RNAMS SPRO, ,ME TOG SPOS DANG MAR ME DANG, ,DE
BZHIN DRI DANG LHA BSHOS SOGS, ,PHYAG RGYA PHRENG BA DE BZHIN DU,
,GAR DANG GLU YIS MCHOD SOGS MCHOD, ,

DKON MCHOG GSUM LA SKYABS SU MCHI, ,SDIG PA THAMS CAD SO SOR
BSHAGS, ,'GRO BA'I DGE LA RJE YI RANG, ,SANGS RGYAS BYANG CHUB
YID KYIS GZUNGS, ,SNGAGS 'DI LAN

GSUM BRJOD NAS NI, ,DE NAS GSHEGS SU GSOL BAR BGYI, ,SEMS NI
BYAMS PAS GNAS BYAS LA, ,SLAR YANG DER NI GZHAG PAR BYA, ,SNYING
RJE'I SEMS NI BSKYED BYAS


@283B NAS, ,RAB DGA'I SEMS KYANG BSKYED PAR BYA, ,PHYI NAS THAMS
CAD BTANG SNYOMS LA, ,SEMS TZAM LA NI MNYAM PAR GZHAG ,THA MAL
RNAM PAR SPANG BA'I PHYIR, ,SEMS KYANG SLAR

YANG STONG PAR BYA, ,YANG SRID LEN PA'I PHUNG PO LNGA, ,STONG PA
NYID KYI ME YIS SREG ,AOm SH'U N+YA T'A DZNY'A NA BADZRA SVA BH'A
WA A'ATMA KONYAHAm, ,YUD TZAM STONG PA'I RNAL 'BYOR NYID, ,BYAS

NAS SEMS NI NGAL SOS BYA, ,SNGON GYI DAM BCAS DRAN BYAS NAS, ,SA
BON TZAM ZHIG YANG DRAN BYA, ,GCIG PU MYA NGAN 'DAS PA YIS, ,SEMS
CAN BSLUS PA 'GYUR

BA'I PHYIR, ,SRID PA'I RGYA MTSO MTHA' MED LAS, ,BDAG GIS DE DAG
CI LTAR BSGRAL, ,'DI LTAR BSAMS NAS BRTZE LDAN DES, ,SEMS MED PA
YID STONG PA YANG, ,CHOS

KYI DBYINGS KYI RANG BZHIN SEMS, ,SEMS NYID KYIS NI BSKYED PAR
BYA, ,SANGS RGYAS BYIN RLABS LAS SA BON, ,DE LA AUTPAL ZHES PAR
'GYUR, ,AUTPAL DKYIL DU ZLA BA'I

GZUGS, ,YI GE AA LAS BYUNG BA'O, ,SLAR YANG ZLA BA DE SA BON, ,DE
LA 'OD ZER 'PHROS GYUR PA, ,DE YIS MA LUS 'JIG RTEN KHAMS, ,RNAM
PAR SBYANGS PAR BSGOM PAR BYA, ,

DE YIS SBYANGS SHING GSAL BYAS NAS, ,'OD ZER KUN GYIS SANGS RGYAS
TSOGS, ,AUTPAL LA ZHUGS BSGOM PAR BYA, ,DE LAS SGROL MA 'BYUNG
BAR 'GYUR, ,BSTAN 'DRA'I LHA


@284A *, ,MO BTZOD MDOG CAN, ,RGYAN RNAMS KUN GYIS RNAM BRGYAN
PA'I, ,DAM TSIG GZUGS NI MNYAM BSKYED NAS, ,YE SHES 'KHOR LO YANG
DAG BKUG ,

YUD TZAM GYIS NI DES RDZOGS PA, ,YE SHES 'KHOR LO MDUN GNAS PA,
,DAM TSIG PHYAG RGYA'I SBYOR BA YIS, ,KHA YI LAM NAS GZHUG PAR
BYA, ,LAG PA THAL MO SBYAR BYAS

NAS, ,MTHE'U CHUNG GNYIS NI BSGOM PAR BYA, ,GUNG MO GNYIS NI RTZE
MOR SBYAR, ,RTZE MO'I NANG DU MING MED GZHUG ,MDZUB MO GNYIS NI
DBU MAR SBYAR, ,MTHE BONG GNYIS NI

'OG TU BKUG ,DAM TSIG PHYAG RGYA 'DI BCINGS NAS, ,'KHOR LO BKUG
NAS GZHUG PAR BYA, ,SANGS RGYAS RNAMS LA TSIGS BCAD 'DIS, ,DBANG
BSKUR ZHES NI

GSOL BA GDAB, ,BYANG CHUB RDO RJE SANGS RGYAS LA, ,JI LTAR MCHOD
CHEN GSOL MDZAD PA, ,BDAG KYANG BSKYAB PA'I DON GYI PHYIR, ,NAM
MKHA'I RDO RJE DENG BDAG STZOL, ,

RGYAL BA'I DBANG BSKUR ZHES BYA BAS, ,SPYAN LA SOGS PA LNGA PA'O,
,RGYAL PO'I ME TOG DBANG BSKUR ZHING, ,CHEN POR GYUR PA DE GSOL
MDZOD, ,RDO RJE CHEN POS DBANG

BSKUR BA, ,KHAMS GSUM PA YIS PHYAG BYAS PA, ,GSANG BA GSUM GYI
GNAS LAS BYUNG, ,SANGS RGYAS KUN GYI SBYIN PAR BYA, ,SANGS RGYAS
SGROL MA DBANG BSKUR


@284B BAS, ,CHOS NI GTZUG GI NOR BUR 'GYUR, ,'OD ZER DMAR PO SNA
TSOGS KYIS, ,'GRO BA GSUM PO SNANG BAR BYED, ,DBANG BSKUR RIN
CHEN THOB 'GYUR NA, ,DNGOS GRUB THAMS CAD

RAB SGRUB BYED, ,JI LTAR SLAR BSTAN CHO GA YIS, ,LO PHYED BRTEN
PAR BRTZAMS NAS NI, ,GTOR MA DUS GSUM GTANG PAR BYA, ,SNGAGS 'DI
YIS NI KHAR BA'AM, ,KHUR BA LA SOGS

CHO GA YIS, ,RMI LAM MTSAN MA THOB PAR 'GYUR, ,RAL GRI SA 'OG
DNGOS GRUB DANG, ,MI SNANG BA DANG BCUD LEN DANG, ,MI MTHONG BA
DANG MKHA' SPYOD NYID, ,DE BZHIN RKANG

BYUG MIG SMAN DANG, ,RMI LAM MTSAN MA STON 'GYUR ZHING, ,DNGOS
GRUB RANG NYID 'BYUNG BAR 'GYUR, ,GAL TE DE LA DGA' 'GYUR NA,
,GRUB PA PHRA MO SGROL MAS GRUB, ,'KHOR

LOS BSGYUR NAS RGYAL SRID DANG, ,DBANG PO'I LONGS SPYOD THAMS CAD
BYED, ,SGOM DANG BZLAS PAR LDAN PA LA, ,RMI LAM DU YANG RAB GRUB
BYED, ,ZLA DRUG THA MA'I ZLA GCIG

GO ;MTSAN GCIG RANGS PAR BZLAS BYAS TE, ,AUTPAL PHYAG RGYA BCINGS
NAS NI, ,BZLAS NAS PHYAG RGYA YUD KYIS 'BAR, ,PHYAG RGYA 'DI YI
MTHU YIS NI, ,BTZUN MO DANG BCAS

TSANGS PA DANG, ,DBANG PO NYE DBANG DRAG PO SOGS, ,BKUG NAS DBANG
DU 'GYUR BAR BYED, ,DE NAS BRTZAMS NAS DNGOS GRUB KUN, ,BDAG
'KHOR 'CHI BA LAS GROL 'GYUR, ,CHU


@285A *, ,DANG 'DAM GYI SKYON DAG GIS, ,PADMA GOS PAR MI 'GYUR
LTAR, ,DNGUL CHU REG NAS DU MAR 'GYUR, ,BSDUS NAS SLAR YANG GCIG
TU 'GYUR, ,THAMS CAD

MKHYEN PA NYID 'GYUR NA, ,DNGOS GRUB THOB PA'I SEMS DE BZHIN,
,GRUB PA'I DNGUL CHUS REG GYUR NAS, ,ZANGS MA GSER DU 'GYUR BA
BZHIN, ,GRUB PA'I GSANG SNGAGS

KYIS REG NAS, ,SNGAGS PA SANGS RGYAS SKUR YANG 'GYUR, ,LHA YI
DBANG PHYUG TU 'GYUR ZHING, ,KHAMS GSUM KUN GYI DBANG PHYUG
'GYUR, ,SANGS RGYAS RIGS SU

BYUNG NAS NI, ,'KHOR LO BSKOR BA YANG 'GYUR RO, ,BLTAMS DANG RAB
TU 'BYUNG MDZAD PA, ,DKA' BA SPYOD PA'I SPYOD MDZAD CING, ,BYANG
CHUB SPYOD PA'ANG SPYOD MDZAD

PA; ;SANGS RGYAS NYID KYANG DRAN PAR MDZAD, ,LHA LAS BABS DANG
SPRUL PA DANG, ,CHOS KYI 'KHOR LO BSKOR BA DANG, ,MYA NGAN 'DAS
PA CHEN PO DANG, ,DUR KHROD GSHEGS

PA DE BZHIN NO, ,'JIG RTEN GSUM DU LUS SPANGS NAS, ,RGYAL BA
LONGS SPYOD RDZOGS SKU YIS, ,GNAS GTZANG MAR NI SLAR GSHEGS NAS,
,SPRUL PAR BYUNG BA'I SKU

YANG NGO, ,GLEGS BAM RAS RIS RIM PA YIS, ,CHOS KYI SKU YANG 'JUG
PAR MDZAD, ,GANG GIS DE YI GRUB PA'I SNGAGS, ,SANGS RGYAS RNAMS
KYIS DE NYID GSUNGS, ,DE NAS


@285B BCOM LDAN 'DAS DE BZHIN GSHEGS PA THAMS CAD KYIS DE NYID
KYI THUGS LA RNAM PAR BRTAGS NAS BYANG CHUB SEMS DPA' CHEN PO LAG
NA RDO RJE LA 'DI SKAD CES BKA'

STZAL TO, ,LAG NA RDO RJE, JI LTAR NA SANGS RGYAS BCOM LDAN 'DAS
KYIS RDO RJE'I SKU CHOS KYI DBYINGS KYI SKU SA'I PHYOGS GANG DU
DUS BYED PAR 'GYUR BA YIN, ,DE NAS LAG NA RDO

RJES SANGS RGYAS DANG, BYANG CHUB SEMS DPA' DA DAG LA 'DI SKAD
CES GSOL TO, ,GANG YANG BYANG CHUB SEMS DPA' DAG GIS 'DI SKAD DU,
CI LTAR NA SANGS RGYAS BCOM

LDAN 'DAS RDO RJE'I SKU CHOS KYI DBYINGS KYI SKU MI PHYED PA'I
SKU SA'I PHYOGS 'GA' ZHIG TU DUS BYED PAR 'GYUR BA YIN ZHES SMRA,
DE 'DI SKAD NYON CIG ,BYANG CHUB SEMS

DPA' DE DAG GANG MYA NGAN LAS 'DAS PA ZHES BYA BA DE NI BDE BA
CAN DU 'GRO BA'O, ,DE NAS BYANG CHUB SEMS DPA' RNAMS KYIS SMRAS
PA, CI LAG NA RDO RJE, SANGS RGYAS

BCOM LDAN 'DAS RNAMS CHOS SKU SPANGS NAS BDE BA CAN DU 'GRO'AM,
RIGS KYI BU, 'ON TE SPRUL PA'I SKU SPANGS NAS LONGS SPYOD RDZOGS
PA'I SKUS BDE BA CAN DU

'GRO BAR 'GYUR, LAG NA RDO RJE, CHOS KYI SKU SPANGS NAS 'GRO BAR
'GYUR ZHES BYA BA DE JI LTA BU YIN, LAG NA RDO RJES SMRAS PA, CI
LTAR SGYU MA MKHAN GYI SKYES BU GANG ZHIG


@286A *, ,GIS DGOS PA'I DON BSGRUB PA'I PHYIR SGYU MA SPRUL NAS
DGOS PA SGRUB PAR BYED DO, ,DE BZHIN DU, GDOD NAS GRUB PA'I SANGS
RGYAS RNAMS, ,

SEMS CAN YONGS SU GZUNG BA'I PHYIR, ,'KHOR LOS BSGYUR BA 'DAS
GYUR NAS, ,SKYE BA YONGS SU 'DZIN PAR MDZAD, ,GANG TSE SANGS
RGYAS 'DAS PA NA, ,DE TSE

'KHOR LOS BSGYUR BA 'BYUNG, ,DE GNYIS MED PAR 'JIG RTEN 'DIR,
,NAM YANG 'BYUNG BA MA YIN NO, ,GDUL BYA'I 'JIG RTEN LA BRTEN
NAS, ,RKANG GNYIS

MCHOG GIS BRTUL NAS NI, ,LO NI BRGYAD CUR BZHUGS MDZAD DE, ,SANGS
RGYAS RGYAL BA'I GNAS SU GSHEGS, ,SANGS RGYAS SGYU MA SPANGS NAS
NI, ,RGYAL

BA'I PHO BRANG BDE CAN DU, ,RAB ZHI BDE BA CHEN PO LA, ,KUN TU
DGA' BA'I GZUGS KYIS BZHUGS, ,BYED PO RTAG PA GCIG PUS BZHUGS,
,YIN SNYAM DRANG SRONG

RNAMS SEMS TE, ,DE LTA'I NGO BO DE MIN ZHES, ,DE NI SKAD CIG SDOM
PAR 'DOD, ,BDAG TU 'DZIN PAS 'KHRUL PA RNAMS, ,RTAG TU RTAG PA'I
DON 'DOD PA, ,MI

RTAG NYID LA 'JUG BYA'I PHYIR, ,RGYAL BA RNAMS KYI SKU GTONG
MDZAD, ,DNGOS PO KUN GYI DNGOS BDAG NYID, ,THUGS KYIS THAMS CAD
MKHYEN TE BDAG ,'DI DAG 'DI


@286B GNAS MA YIN ZHES, ,BYAS PA'I NGES PA YOD MA YIN, ,KUN RDZOB
BDEN PA LA BRTEN NAS, ,STONG GSUM 'DI SOGS GDUL BYA LA, ,SANGS
RGYAS RNAMS KYIS CHOS

BSTAN PA, ,NAM MKHA' MNYAM PA RAB TU 'JUG ,SANGS RGYAS 'BYUNG BA
DE NYID MIN, ,SANGS RGYAS 'GAG PA'ANG DE BZHIN TE, ,THAMS CAD RO
GCIG GYUR PA YIN, ,'BYUNG

DANG 'JIG PA'I RANG BZHIN NO, ,DE NI CHOS DBYINGS GZUGS GCIG TU,
,SGRIB PA LNGA PO SPANGS PA 'O, ,ZAB CING RGYA NI CHE BA'I GZUGS,
,DE NYID NGO BOR DE NYID BZHUGS, ,

GNYIS KA YOD PA MA YIN PHYIR, ,GDOD NAS YOD PA MA YIN NO, ,DE NI
GDOD NAS MA SKYES PAS, ,SKYE BA MA YIN 'GAG MA YIN, ,BYANG CHUB
SEMS DPA' RNAMS

KYIS SMRAS PA, LAG NA RDO RJE, SANGS RGYAS BCOM LDAN 'DAS KHAMS
GSUM PA RJES SU STON PA MDZAD PA, SKYE BA MED PA 'GAG PA MED PA
RTZI LTA BU YIN, SMRAS PA,

KYE BYANG CHUB SEMS DPA' RNAMS, DE JI SNYAM DU SEMS, GANG SANGS
RGYAS JI SNYED PA DE GANG ZHIG YOD PA YIN NAM, 'ON TE MED PA ZHIG
YIN, BYANG CHUB SEMS

DPA' RNAMS KYIS SMRAS PA, LAG NA RDO RJE, SANGS RGYAS RNAMS NI
YOD PA YANG MA YIN, MED PA YANG MA YIN NO, ,LAG NA RDO RJES SMRAS
PA, MA SKYES PA NI SKYE BA


@287A *, ,YIN, ,SKYES PA PHYIR YANG SKYE MI 'GYUR, ,DON DAM NYID
DU DPYAD NA NI, ,DE PHYIR GDOD NAS MA SKYES PA, ,DE BZHIN 'CHI BA
'CHI MI 'GYUR, ,'CHI

BA MED PA 'CHI BA MIN, ,MI GNAS PA LA GNAS PA MED, ,GNAS PA DE LA
GNAS MI DGOS, ,GAL TE MA SKYES NYAMS 'GYUR ZHING, ,MA SKYES PA
NYID SKYE 'GYUR NA, ,RI

BONG GI NI RVA NYID KYANG, ,SKYE BA DANG NI 'GAG PAR 'GYUR, ,GANG
TSE YOD PA SKYE 'GYUR NA, ,SKYES PA SLAR YANG SKYE BAR 'GYUR,
,GAL TE MED PA SKYE NA YANG, ,MO GSHAM

BU YANG SKYE BAR 'GYUR, ,DE PHYIR THAMS CAD MA RIG PA, ,'DU BYED
GSUM GYI MTSAN NYID YIN, ,PHUNG PO LNGA LDAN 'GRO BA RNAMS,
,SNANG BA TZAM DU RNAM PAR SHES, ,RE

ZHIG RIGS PA 'DIS BYANG CHUB SEMS DPA' RNAMS SANGS RGYAS BCOM
LDAN 'DAS RNAMS KYI MYA NGAN 'DAS PA SHES PAR BYA'O, ,BYANG CHUB
SEMS DPA' RNAMS KYIS

SMRAS PA, THAMS CAD BSKYED PA MED PA'I PHYIR, ,SNGAGS 'DI CI LTAR
RGYUD CI LTAR, ,DKYIL 'KHOR SGOM PA JI LTA BU, ,DNGOS GRUB DE NI
JI LTAR 'GRUB, ,LAG NA RDO RJES

SMRAS PA, RTEN CING 'BREL PAR 'BYUNG BA NI, ,DNGOS PO RNAMS NI
'BYUNG BA LTAR, ,SNGAGS DANG PHYAG RGYA SOGS BRTEN NAS, ,DNGOS
GRUB RNAMS NI 'BYUNG BAR 'GYUR, ,


@287B DNGOS GRUB RNAMS NI KUN RDZOB PA, ,SANGS RGYAS PHA ROL
PHYIN PA YANG, ,SANGS RGYAS RDO RJE SEMS DPA' NYID, ,KUN RDZOB
NYID DU RAB SGRUB 'GYUR, ,RTOG PA GNYIS PA'O,, ,,

SNGAGS BZLAS PA YI CHO GA'I RIM, ,DE NAS YANG DAG BSHAD BYA BA,
,GANG ZHIG SHES PA TZAM GYIS NI, ,SGRUB POS DNGOS GRUB 'GYUR PAS
SO, ,BYU RU YIS NI DBANG DU BYED, ,

PUS DKAR GOS NI DUG ZHI BYED, ,SHEL GYIS SHES RAB 'PHEL BAR BYED,
,LAS GSUM LA NI SBYAR BAR BYA, ,SKYE GNAS KYI RNAM PAR DAG PA AA
SHVTTHA'I 'DAB MA'I RNAM PA

LTA BU'I THAB KHUNG BYAS LA, MYA NGAN MED PA'I SHING LA ME SBAR
NAS, CHO GA BZHIN DU AUTPAL DMAR PO BRGYA RTZA BRGYAD SBYIN SREG
BYAS TE, GAR MKHAN GYI KHYIM NAS ME BLANGS LA

MNGAR GSUM GYIS BSGOS NAS RTZA BA'I SNGAGS DANG, BYA BA YIN NO,
,PHYI NAS 'KHRUL 'KHOR BYA BA YIN TE, ZLA MTSAN GYIS GOS PA'I RAS
LA DKYIL 'KHOR GRU GSUM BRIS

NAS DKYIL 'KHOR DU BSGRUB BYA DANG, SGRUB PA PO'I MING DANG BCAS
PA'I BSKUL BA'I TSIG DANG BCAS PAR BRIS TE CHE GE MO BDAG GI
DBANG DU GYUR CIG BYAS NAS, DE NAS

RTZA BA'I SNGAGS KYIS SPEL NAS RGYA SKYEGS KYI KHU BA DANG, LAG
PA G-YON PA'I SRIN LAG GI KHRAG DANG, GA BUR DANG, GUR GUM DANG,
GLA RTZI RNAMS KYI TSON CIS BRI BAR


@288A *, ,BYA'O, ,SHES RAB 'PHEL BAR 'DOD NA THAB KHUNG DE NYID
DU AARKA 'AM, KA RA B'I RA'I SHING LA BRAM ZE'I SBYIN SREG GI ME
BLANGS LA SPAR LA, AA KA

RU KA' SHA'I KHYI'I MA'AM, SHU DAG GI SBYIN SREG KHRI BYA'O, ,DUG
ZHI BAR BYED NA THAB KHUNG DE NYID DU TZANDAN GYI SHING LA ME
SBAR LA, PIN TA KA RA'I ME TOG GI SBYIN SREG BYA'O,,

DES NI NGAG THAMS CAD ZHI BAR 'GUGS PAR 'GYUR RO, ,SNA TSOGS KYI
ZUG GZER RNAMS MED PAR BYED CING ZHI BAR BYED DO, ,MKHA' LDING GI
RIG PA'I RGYUD KYI CHO GA'O, ,

KHAMS GSUM PA YI LAM GNAS PA'I, ,BTZUN MOR GRAGS PA JI SNYED PA,
,SBYIN SREG 'KHRUL 'KHOR SBYOR BA YIS, ,DE KUN BKUG NAS SPYOD PAR
BYED, ,BYAMS PA

CHAGS PA'I LTA BA YIS, ,SEMS DE YIS NI DBANG DU BYED, ,'GRO BA
THAMS CAD DBANG BYAS NAS, ,SANGS RGYAS BYANG CHUB NGES PAR SPYOD,
,'DI NI DBANG DU BYA BA'I

CHO GA'I, ,TSEM PA KUN MKHYEN ZHES BYA BA, ,SHES RAB MED PAR THOB
MI 'GYUR, ,DE PHYIR DE THOB 'DOD PA GANG, ,SHES RAB RNON PO
BSGRUB BAR BYA, ,BZLAS DANG SBYIN SREG SBYOR

BA YIS, ,CHOS RNAMS KUN LA SBYOD PA'O, ,BLO NI DAG GSAL DRI MA
MED, ,DE NYID SHES RAB PHA ROL PHYIN, ,RNAL 'BYOR PA NI GROL BAR
'GYUR, ,GRI HA PI DA'I LO MA DANG, ,SHA TI


@288B DANG NI SHING MANG [?] DANG, ,BRAM ZE MO DANG MA GA TA,
,SBRANG DANG BCAS PAS BZA' BAR BYA, ,SHES RAB 'PHEL BAR BYA BA'I
CHO GA'O, ,DUG RJES SBRANG RTZI MAR DANG BCAS, ,'KHOR

LO BZANG RTZA DE BZHIN TE, ,MCHE BA'I DUG GIS BZUNG BA LA, ,BSKUS
DANG 'THUNG PAS ZHI BAR MDZAD, ,DUG GZHIL PA'I SMAN NO, ,DZA RI
TZAndA LI DAG DANG, ,NANG PA'I SDI NI MAR

KHUR BCAS, ,LUS KYI SRIN BU SHI BA'I RO, ,ZOS NAS DBANG DU 'GYUR
BA YIN, ,DBANG DU BYA BA'I SMAN NO, ,DUG 'GUGS PAS NI 'GRO BA
ZHI, ,SHES RAB 'PHEL BAS

SANGS RGYAS NYID, ,CHOS KYI 'KHOR LO BSKOR BA NI, ,SKAD CIG GIS
NI DBANG BYED 'GYUR, ,BDAG GZHAN DON RAB BSGRUB PA LA, ,THEG PA
CHEN POR THABS GZHAN MED, ,

RIG PA LAN GCIG BSGRUBS PA YIS, ,'PHRAL DU YID CHES BYED PA YIN,
,HR'I:YIG MYOS PA'I SNOD BSAMS NAS, ,BUD MED RNAMS NI 'DZAG PAR
'GYUR, ,LCE SNYING

DKYIL DU HR'I:DE NYID, ,BSAMS NA BLO RNAMS SKYE BAR BYED, ,MCHE
BAS BZUNG BA LAS BSGOMS PA, ,CHOS KYI YI GE MDZES PA YIS, ,YI GE
DAG NI DUG ZHI BYED, ,SGROL

MA'I SNYING PO KHAMS GSUM LAS, ,RGYAL BA YIN PAR BRTZE BA CAN
GYIS RNAM SHES BYA, ,NGAG GI SKYON RNAMS ZAD PAS DUG SEL SEMS KYI
SKYON SPANGS PAS, ,SHES RAB


@289A *, ,'PHEL 'GYUR LUS KYI SKYON RNAMS ZAD PAS DBANG DU BYED,
,DE PHYIR 'GRO BA 'DI DAG MI DGE BA LAS ZHEN PAS DNGOS GRUB THOB
MI 'GYUR, ,DE

PHYIR RGYAL BA'I SRAS KYI PHAN PHYIR MI DGE BA RNAMS SPANG BAR
BYA PHYIR BGYI, ,PHYAG RGYA BCINGS PA'I KHYAD PAR GYI NI NGES PAR
LUS KYI SKYON RNAMS ZAD PA 'GYUR, ,SNGAGS

KYIS LCE YI TSOGS KYI SKYON RNAMS GANG YIN PA YI SEMS KYI SKYON,
,BSAM GTAN DGA' BA'I SEMS KYIS DGA' BAR 'GYUR PAR DAD PA DRI MED
KYIS, ,LUS KYI YID RNAMS

G-YO BA MED PA DE TSE SANGS RGYAS BYIN GYIS RLOBS, ,SDIG MED MIG
GIS SDIG LTA SNYING RJE LDAN PA 'JIG RTEN GSUM GYI RGYAL POR
'GYUR, ,SBYIN PAS BSOD NAMS

STOBS LHAG GYUR PAR SA STENG GTZO BO SBYIN BDAG BRTZON LDAN
'GYUR, ,LE LO SPANGS PAS MKHAS PAS DMYAL BA'I SDUG BSNGAL CUNG
ZAD KYANG MI MYONG, ,DE PHYIR

SANGS RGYAS SRAS KYI SNYING RJE'I NOR DANG BRTZON 'GRUS SPYOD PA
DAG LA BRTEN, ,NAM MKHA'I DKYIL DU SANGS RGYAS RNAMS BLTAS BSAM
GTAN STOBS KYIS SANGS

RGYAS RNAMS LA SEMS, ,RMI LAM NA YANG RTAG TU BDAG NYID SANGS
RGYAS RNAMS KYIS BSKOR BA MTHONG, ,MKHAS PAS 'CHI BA'I TSE YANG
RI RAB RTZER GSHEGS DANG, ,GZHON


@289B PA SNA TSOGS ZHON PA'I SANGS RGYAS RNAMS, ,SNYING RJE'I
BDAG NYID CAN GYIS MTHONG GYUR PA, ,SDIG PA BYAS PAS DMYAL BA'I
GRONG KHYER MTHONG BAR 'GYUR, ,DE RNAMS RNAM

DAG RGYUD YIN TE, ,BLO YANG DER NI GNAS PAR 'GYUR, ,DE YI PHYIR
NA CI NAS KYANG, ,GOS DGAR DAG GIS BTZUN MOR 'DOD, ,DE NYID DUG
NI ZHI BYED PAS, ,RTA MGRIN GYIS

NI GO 'PHANG GNAS, ,'DOD CHAGS RDO RJE'I TSIG 'BYUNG BA, ,'GRO BA
GSUM PO DBANG DU BYED, ,'DOD CHAGS KYI RIGS KYI RGYUD SGRUB
PA'O,, ,,DE NAS SBYOR BA

GZHAN 'BYUNG BAR 'GYUR TE, DKYIL 'KHOR GRU GSUM BYAS NAS NI,
,SLAR YANG GRU GSUM GZHAN ZHIG GO ,DBANG PO PHYOGS NAS BRTZAMS
NAS NI, ,AOm LA SOGS

PAS MKHAS PAS BRI, ,MTSAMS DRUG TU NI SA BON DRUG ,CHOS KYI SA
BON DKYIL DU 'O, ,YI GE PHU:YI NANG BYAS PA, ,DE NI SGO YI MA
THEM BRI, ,SBRUL BSKRAD PA'I RGYUD DO, ,

DE NAS BUD MED SKAL BA DANG LDAN PAR BYA BA'I PHYIR, SBYOR BA
GZHAN BSHAD PAR BYA STE, 'DAB MA BDUN PA'I AUTPAL BYAS LA, DE LA
YI GE BDUN SBYAR BAR BYA'O, ,DE'I LTE BA

LA HR'I:GNYIS KYIS BRTEN PA'I BSGRUB BYA'I MING DBANG DU BYA BA'I
CHO GA BZHIN DU GRO GA'AM, YANG NA ME TOG DANG BCAS PA'I RAS LA
BRIS LA RIG PA'I RIL BU BYAS NAS


@290A *, ,DPUNG PA LA GDAGS PAR BYA'O, ,BDAG PO BUD MED BRAN DU
'GYUR, ,RGYAL PO'ANG ZHABS 'BRING NYID DU 'GYUR, ,SHIN TU DAG
CING GTZANG MA YI, ,

SNGAGS 'DI BTU BAR BYA BA YIN, ,DBANG DU BYA BA'I CHO GA'O,
,SRUNG BA'I DON DU 'KHRUL 'KHOR 'BYUNG BAR 'GYUR TE, AUTPAL 'DAB
BZHI BYAS NAS NI, ,DE LA DBUS SU

ZLA BA BRI, ,SHAR DU MDA' NI BRI BAR BYA, ,LHO NYID DU NI GZHU
BRI 'O, ,MI 'JIGS LAG PA NUB TU 'O, ,BYANG DU AUTPAL BRI BAR BYA,
,DBUS KYI ZLA BAR BSRUNG BYA STE, ,SA BON BDUN

GYIS BSKOR BA 'O, ,'KHOR LO'I PHYI YI RIM PA LA, ,AUTPAL PHRENG
BAS BRGYAN PA 'O, ,'DI NI GRO GA LA BRIS LA, ,RANG GI DPUNG LA
GDAGS PAR BYA, ,GZHAN YANG BYIS PA RGAN

PO DAR LA BAB, ,'KHRUL 'KHOR GYIS NI RANG SRUNG 'GRUB, ,GAL TE
DBANG PHYUG THOB PAR BYA 'DOD NA, ,SA BON GYI GRONG KHYER BRIS
LA, DE'I DKYIL DU GZHU BRI BAR BYA'O, ,GZHU'I

DKYIL DU RIN PO CHE'I RNAM PA LTA BU'I AUTPAL GYI MYU GU BRI BAR
BYA'O, ,AUTPAL SNYING PO'I DBUS SU YI GE DZAM LA YI GE BDUN GYIS
BSKOR BA'O, ,SA LE SBRAM GYI BYANG BU LA

MNGON PAR BRIS LA KHYIM GYI STENG DU NGES PAR GZHAG PAR BYA'O,
,PHYI ROL NAS AUTPAL LA'I PHRENG BAS MNGON PAR BSKOR BAR BYAS LA
TSES BCU GNYIS SAM, BRGYAD LA RIN PO CHE


@290B LDA DANG LDAN PA'I BUM PA GANG BAS PHAB LA KHRUS BYAS NAS
MCHOD NAS BZLAS PA BRGYA RTZA BRGYAD BYAS NA, LO GCIG GIS NOR
'DZIN DANG MTSUNGS PAR 'GYUR RO, ,DE LTA BU'I

RIG PA'I RIL BU YANG DAG PAR GDAGS PAR BYA'O, ,DE NAS SBYOR BA
GZHAN YANG 'BYUNG BAR 'GYUR TE, MIG DMAR LA BAB PA NA 'GRON BU
GAN RGYAL DU GNAS PA RNYED NA

LAG PA'I MTHIL DU BZHAG NAS, SNGAGS 'BUM PHRAG GCIG BZLAS PA NA
RGYAN PO 'DEBS PA NA PHA ROL PO LAS RGYAL BAR 'GYUR RO, ,'GRON BU
DE BLANGS LA KU RU KULLE'I

SNGAGS BRGYA RTZA BRGYAD BZLAS NAS TSES BCU GNYIS SAM, BRGYAD LA
KHRUS BYAS NAS MCHOD LA DAR GYI NANG DU GTUMS NAS DPUNG PA LA
BTAGS NA, 'DIS NOR GYI DBANG

PHYUG CHEN POR 'GYUR RO, ,'GRON BU DE SNOD DU BCUG PA'I NANG DU
SPA BA BYAS NA NYIN RER K'ARsh'A PA nA RE RE RNYED PAR 'GYUR RO,
,DON SGRUB PA DANG, RGYAL SRID SGRUB PA DANG, RGYAN PO

RNYED PA DANG, 'BRAS BU SGRUB PA'I RGYUD DO, ,RTOG PA GSUM PA
RDZOGS SO,, ,,GANG GIS RDUL TSON MTHONG TZAM GYIS, ,SANGS RGYAS
MYUR DU THOB PAR BYED, ,

DKYIL 'KHOR MTHONG BA'I RIM PA BZHIN, ,DE NAS YANG DAG BSHAD BYA
BA, ,GRU BZHI PA LA SGO BZHI PA, ,RTA BABS BZHI YIS NYE BAR
BRGYAN, ,DE YI DKYIL DU LHA MO BKOD,


@291A *, ,BHA GA'I RNAM PA KHA DOG LEGS, ,MDA' NI SHAR DU BRI BYA
BA, ,GZHU NI LHO YI PHYOGS SU 'O, ,MI 'JIGS LAG PA NUB TU STE,
,BYANG DU DE BZHIN AUTPA

LA'O, ,MTSAMS KYI CHA NI THAMS CAD DU'O, ,RDO RJE 'KHOR LO SOGS
DE BZHIN, ,GOS DMAR PO YI STOD G-YOGS BGOS, ,DAR DMAR POS GDONG
BKAB PA YI, ,

SLOB MA DER NI GZHUG PAR BYA'O, ,'DIS SEMS MA RDO RJE MA'I PHYAG
RGYA BCINGS LA 'KHOR LOR ME TOG DBUL BAR BYAS TE, ,PRA T'ITZTSA
BADZRA HO: ZHES BYA'O, ,G-YOGS PA

BKROL LA DKYIL 'KHOR BSTAN PAR BYA'O, ,DKYIL DU BAB NA NI MCHOG
GO ,MDA' LA BAB NA NI DBANG DU BYAS PA'I LAS LA DBANG BAR 'GYUR
RO, ,MI 'JIG PA SBYIN PA LA

BAB NA NI DUG 'GUGS PA LA BSLAB PAR BYA'O, ,AUTPA LA LA BABS NA,
SHES RAB 'PHEL BA LA BSLAB PAR BYA'O, ,GZHU LA BAB NA NI THAMS
CAD MKHYEN PA'I YE SHES

LA BSLAB PAR BYA'O, ,'JUG PA'I DUS SU 'DI SKAD SMRA BAR BYA'O,
,KHYOD KYIS DE BZHIN GSHEGS PA THAMS CAD KYI MCHOG TU GSANG BA
'DI DKYIL 'KHOR DU MA BZHUGS

PA GANG GI'ANG MDUN DU BRJOD PAR BYA BA MA YIN NO, ,DAM TSIG
NYAMS PAR GYUR TA RE, YA NGA BA MA SPANGS PAR 'CHI BA'I DUS BYAS
NAS DMYAL BAR LTUNG PAR 'GYUR TA RE


@291B ZHES PA BRJOD NAS, ,DE'I RJES LA DAM TSIG SBYIN PAR BYA
STE, DKON MCHOG GSUM NI YONGS MI SPANG, ,ZHES BYA BA LA SOGS PA
RGYAS PAR RGYUD LAS GRUB PA YIN NO, ,MNA' BSGAG

PAR YANG BYA STE, CHOS KYI RGYAL PO DAM TSIG CHE, ,NGA LAS BLANGS
NAS 'GA' NYAMS NA, ,SANGS RGYAS BYANG CHUB SEMS DPA' DAG ,GSANG
SNGAGS SPYOD MCHOG SPYOD PA RNAMS,,

KHRAG CHEN DANG NI SNYING CHEN KYANG, ,DE TSE PHYUNG NAS GSOL BAR
BYED, ,CHOS KYI BSTAN PA SKYONG BYED PA, ,NGA LA KHYOD KYIS
BRNYAS MI BYA, ,RTAG TU GOS DMAR BGO BYA ZHING, ,PHRENG BA

DMAR PO BCING BAR BYA, ,MTSAL GYI PHYE MA DAG GAM NI, ,DMAR PO'I
BRIS KYANG BYUG BYA ZHING, ,RIN CHEN DMAR PO SOGS KYIS BRGYAN,
,CHAGS PA'I SEMS KYIS BSGOM

BYA ZHING, ,SNGAGS KYANG CHAGS PA'I SEMS KYIS BZLA, ,BTZAG GAM
SINDHU RA DAG GIS, ,PHO BRANG DAG NI BRI BAR BYA, ,MTSAL GYI PHYE
MA DAG GAM NI, ,GUR GUM DANG NI

TZANDAN DMAR, ,BYU RU'I PHYE MA DAG KYANG RUNG, ,KARKE TA YI PHYE
MAS BRI, ,SBYIN SREG YANG NA 'KHOR LO'O, ,RAB TU GNAS PA DE BZHIN
TE, ,KUN KYANG DMAR BA'I RANG BZHIN

SBYAR, ,SANGS RGYAS DUR SMIG MTSON BYED YIN, ,SROG CHAGS GSAD PAR
MI BYA ZHING, ,BDEN PA MIN PA YANG MI SMRA, ,MA BYIN PAR YANG
BLANG MI BYA, ,GZHAN GYI CHUNG MA BSTEN


@292A *, ,MI BYA, ,LUS KYI LAS NI RNAM GSUM DANG, ,NGAG GI RNAM
PA BZHI DAG DANG, ,YID KYI RNAM PA GANG GSUM PA'I, ,MI DGE BA DAG
SPANG BAR

GYIS, ,CHOS DANG DE BZHIN ZANG ZING DANG, ,BYAMS DANG MI 'JIGS
ZHE SA BYA BA BZHI, ,SBYIN PA KHYOD KYIS RTAG TU BYIN, ,MED NA
BSAM GTAN LAS KYIS SO, ,BSDU BA'I

DNGOS PO BZHI DAG KYANG, ,KHYOD KYIS RTAG TU BSTEN PAR BYA, ,PHA
ROL PHYIN PA'I SKU DAG DANG, ,STOBS RNAMS DANG NI DBANG DAG DANG,
,BUD MED 'GRO BA BRNYAS MI BYA,,

SGROL MA'I MING CAN KHYAD PAR DU, ,GSANG SNGAGS SPYOD PA'I KHYIM
PAS KYANG, ,BUD MED DE NI BLANG MI BYA, ,GRONG KHYER SGO DANG
GRONG DAG DANG, ,YUL GANG DU NI SGROL MA

NI; ;SGO STENG BZHI MDOG RTZIG NGOS DANG, ,SUM MDO DAG TU KHYAD
PAR DU, ,GNAS PA'I GNAS DER RTAG PHYAG BYA, ,BSTOD CING MCHOD PA
CHEN PO BYA, ,GNAS DER GNAS

PA BYAS NAS NI, ,SNGAGS LA SOGS PA BSGRUB PAR BYA, ,SGROL MA'I
MING CAN BUD MED GANG, ,KHA DOG DMAR SER MIG LAGS MA, ,DE MTHONG
RNAL 'BYOR GUS PA

YIS, ,YID KYIS PHYAG NI BYA BA YIN, ,BHAN DHU ZE'U 'BRU'I ME TOG
DANG, ,DE BZHIN KA RA B'I RA 'DZIN, ,GZHAN YANG ME TOG DMAR PO
LA, ,SGRUB PA POS NI 'GOM MI BYA, ,


@292B DE LTAR SDOM PA BYIN PAS NI, ,GTZANG ZHING DAG PA'I LHA
RDZAS CHU, ,BUM PA BZHIN GNAS PA'I CHUS, ,SLOB MA SNGAGS CHUS DAG
PAR BYA, ,SLOB DPON GYIS NI RIM PA BZHIN,,

MDA' GZHU SOGS KYI PHYAG RGYAS BKRU, ,DANG POR MDA' CAN BUM PA
STE, ,GNYIS PA GZHU DANG LDAN PAS SO, ,GSUM PA MI 'JIGS PA LAG
STE, ,AUTPAL GYIS NI BZHI

PAR RO, ,JI LTAR SANGS RGYAS SH'AKYA YI, ,SENG GE SRAS BCAS RDO
RJE 'DZIN, ,RGYAL SRID CHEN POR DBANG BSKUR LTAR, ,DE BZHIN BDAG
GIS KHYOD DBANG BSKUR, ,KHYOD KYIS

SANGS RGYAS THAMS CAD NYID, ,DE NYID DKYIL 'KHOR 'DI RU RNYED,
,RDUL MTSON 'DI GZIGS SANGS RGYAS RNAMS, ,RAB TU DGYES PAR GYUR
PA YIN, ,'DI NI 'CHI MED NAD

MED KYANG, ,MYA NGAN MED CING PHONGS BA MED, ,THEG PA CHEN PO
GTZANG MA 'DIS, ,KHYOD KYIS RDZOGS PA'I BYANG CHUB THOB, ,MDA'
SOGS BZHI YIS DBANG BSKUR BAS, ,DAM

CHOS SNOD DU BYAS NAS NI, ,SLOB MA LA NI GSANG BA DAG ,CHO GA
BZHIN DU SBYIN PAR BYA, ,DE LA RE ZHIG DANG POR KLU LA BSDIG PA
LA BSLAB PAR BYA'O, ,NA MO RATNA TRA Y'A YA, ,NA MO

BUDDHA BO DHISATVA BHYA:NA MO AASTHA MAH'A AA N+YARYA PRA SHA LA
YAm, NA MASSA BHE BHYO, BUDDHA KO tI BHYA: TDYA TH'A, AOm HR'AI:
HR'AI :HR'AI: SARBA N'A G'A N'Am, AA NNTA KU L'A N'Am, B'A SU KI
KU L'A N'Am, SHAm KHA P'A


@293A *, ,LA KU L'A N'A, KAR KO tA KU L'A N'Am, PADMA KU L'A
N'Am, KU LI KA KU L'A N'Am, PUNDA RI KA KU L'A N'Am, GA NA KA KU
L'A N'Am, ME KA KU L'A N'Am, DZA LA DE KU L'A N'Am, DZA LA DHA

RA KU L'A N'Am, BRDZR'AI MU TA KU L'A N'Am, SAm BRTA KU L'A N'Am,
AE SA BRTA KU L'A N'Am, KU MU DA KU L'A N'Am, KA HA RAm KU L'A
N'Am, SEE [?] GNDHE KU L'A N'Am, HA NA HA NA SHA RE nA, BNDHA BNDHA
TZA BE NA, T'A dA YA

t'A dA YA, AUPTA LA N'Am, BIRTAm NA, AA BHA Y'A NA, DE HI DE HI,
PRA LA YA, KA LE BADZRA LA DA RA, MA BHA TA RA YA NA, BA RA
SH'ANTA N'A GA NA PA SHI KU SU, KU RU KU RU PHU: KU RU PA YA KU
RU PA

YA; PHU: PHU: AOm KU RU KULLE HR'I: H'Um SV'AH'A PHAt,, ,,SNGAGS
'DIS DGON PA'I LCI BA LAS DKYIL 'KHOR BYAS LA, CHO GA BZHIN DU
TZANDAN GYI BYUG PA PADMA 'DAB MA

BRGYAD PA BRIS LA, SHAR LA SOGS PA'I 'DAB MA LA DGA' BO LA SOGS
PA'I KLU BRGYAD BZHAG NAS, SHA KHA RA DANG, GU GUL GYIS RGYA SKAR
SNAR MA LA BAB PA'I TSE BRGYA RTZA BRGYAD

BZLAS NAS, KLU RNAMS LA BDUG PA BYIN NAS DE NAS MCHOD PA'O, ,GAL
TE CHAR 'BAB PAR MI 'GYUR NA, CHANG GIS KHRUS BYAS LA SENG LDENG
GI ME SA GDUNG BAR BYA'O,,

DE LTAR BYAS NA CHAR 'BAB PAR 'GYUR RO, ,GAL TE CHAR MI 'BABS PAR
BYED NA MA DZE THEBS PAR 'GYUR RO, RIG PA 'DZIN PA DE DAG BYA
BA'I ZAS DANG LDAN PAR BYA BA YIN,


@293B NO; ;PHYIS NAS NYE BAR BSDUS LA CHU BO CHEN POR DOR BAR
BYA'O, ,LHA YANG DUS SU CHAR 'BEBS SHING, ,LO TOG PHUN SUM CHOGS
PAR SHOG ,'JIG RTEN MTHA' DAG SKYID PA DANG, ,RGYAL

PO CHOS DANG LDAN GYUR CIG, ,CES YONGS SU BSNGO BA'ANG BYA'O,
,CHAR SHIN TU CHES PA BCAD 'DOD NA, SBRUL 'DUL BA'I MI LAS SBRUL
GCIG BLANGS LA TZANDAN GYIS BYUGS

NAS 'O MA BLUD PAR BYA ZHING, SNGAGS 'DI LAN BDUN SNGAGS BAR BYAS
PA'I BUM PA DMAR PO MA TSOS PA'I NANG DU BCUG LA PHYAG RGYA CHEN
POS RGYAS BTAB NAS, BUM PA BCAG

PAR GYUR NA DE MA THAG TU CHAR PA GCOD PAR BYED DO, ,PHYI NAS
TSOGS KYI STON MO BYA, ,YANG NA NYAN THOS DGE 'DUN MCHOD, ,KHYE'U
BU MOR ZAS SKOM SBYIN, ,DE LTAR BYAS NA KLU RNAMS

DGA', ,CHAR NI 'BAB PAR 'GYUR BA'I TSE, ,GAL TE 'DI LTAR MI BYED
NA, ,KLU RNAMS DGA' BAR MA BYAS PA, ,MDZE YIS THEBS PAR GYUR PA
YIN, ,RGYAL PO'I BU DANG BTZUN

MO'I 'KHOR DANG BCAS PA KHRUS BYAS LA PHYIR LDOG PA'I TSES LNGA
LA, PHYIR LDOG PA'I TZA BA BTZAL NAS 'O MA'AM, YANG NA MAR DANG
SBYAR TE, DNGUL GYI SNOD DU BLUGS LA BTUNG

ZHING DGE SLONG LA GSOL BAR BYAS NA, LO GCIG GI PAR DU SBRUL GYI
'JIGS PA 'BYUNG BAR MI 'GYUR RO, ,DE LA MI DGE BA'I LAS KYIS GAL
TE SBRUL GYIS BZUNG NA SBRUL DE NYID


@294A *, ,'CHI BAR 'GYUR TE, LAN BDUN MNGON PAR BSNGAGS PAS 'GRUB
PAR 'GYUR RO, ,YANG MDZE NAD SOS PAR 'DOD NA, SNGAGS 'DI NYID
KYIS DUG MED

PAR BYAS NAS MDZE NAD SOS PAR 'GYUR RO, ,RTZA BA'I SNGAGS KYIS
CHU LA SNGAGS LA SBRUL GYIS BZUNG BA'I RMA LA BKRUS NA DUG MED
PAR 'GYUR RO, ,YANG KLU MTHONG BAR

'DOD NA, AUTPA LA DMAR PO'I 'DAB MA LA YI GE'I GRANGS KYIS 'BUM
BZLAS NAS, KLU GNAS SHING BYIN GYIS BRLABS PA MTSE'U LA SOGS PAR
BTAB NA, DE'I RJES LA

KLU'I CHUNG MA 'DAR BAR 'GYUR RO, ,SGRUB PA PO LA, KYE BCOM LDAN
'DAS, CI ZHIG BGYI, ZHES BKA' LUNG NOD PAR BYED DO, ,SNGAGS PAS
KYANG 'DOD PA DE BLANG BAR BYA'O,,

RTOG PA BZHI PA'O,, ,,DE NAS GZHON NU SGRA GCAN 'DZIN BZANG POS
GANG GI TSE BSOD SNYOMS LA RGYAL PO'I KHAB TU BZHUGS NAS YANG 'OD
MA'I TSAL

DU ZHUGS TE, LHUNG BZED BKRU BA'I PHYIR RDZING BU RIN POR ZHUGS
PA NA, GRAGS 'DZIN MA'I BU DGE SLONG DKAR PO DANG 'KHRUL NAS
RDZING BUR DRANGS PA DANG, DE'I TSE

GZHON NU SGRA GCAN 'DZIN BZANG POS RIG PA 'DI BZLAS SO, ,BZLAS PA
TZAM GYIS JI LTAR 'GA' ZHIG RANG GI KHYIM NAS BYUNG BA BZHIN DU
SGRA GCAN 'DZIN BZANG PO YANG


@294B DE BZHIN DU, BCOM LDAN 'DAS KYI THAD DU SONG NGO, ,NYE BAR
SONG NAS BCOM LDAN 'DAS LA 'DI SKAD CES GSOL TO, ,YAB LAGS, KHYED
KYIS BDAG LA GSANG SNGAGS GANG

STZAL BA'I MTHU DE BDAG GIS MTHONG LAGS SO, ,BCOM LDAN 'DAS KYIS
BKA' STZAL PA, GANG DU MTHONG, ,KLU RNAMS KYI DRUNG DU'O, ,DE LTA
BAS NA, BCOM LDAN 'DAS, SROG

CHAGS GZHAN DAG SRUNG BA'I SLAD DU SNGAGS 'DI BCOM LDAN 'DAS KYIS
BSTAN DU GSOL, DE NAS BCOM LDAN 'DAS KYIS DE'I TSE DE'I DUS SU
SNGAGS 'DI DANG ,RTOG PA 'DI

LAG NA RDO RJE LA BSKUL NAS NYAN THOS RNAMS DANG, BYANG CHUB SEMS
DPA' RNAMS DANG, DGE SLONG DANG, DGE SLONG MA DANG, DGE BSNYEN
DANG, DGE BSNYEN MA RNAMS LA

BKA' DRIN GSAL BAR BYAS SO, ,RIGS KYI BU, DE'I PHYIR GSANG SNGAGS
'DI DANG, RTOG PA 'DI TZANDAN GYI DKYIL 'KHOR BYAS NAS KLOG PAR
BYED PA DE'I LUS LA

DUG GI GNOD PA MI 'BYUNG, DUG GIS 'CHI BAR MI 'GYUR, SHU BA'I
'JIGS PA MI 'BYUNG, G-YAN PA'I 'JIGS PA MI 'BYUNG, MDZE NAD KYI
'JIGS PA MI 'BYUNG, NAD

KYI 'JIGS PA MI 'BYUNG, KLU'I 'JIGS PA MI 'BYUNG, SBRUL GYI 'JIGS
PA MI 'BYUNG, STAG DANG, GCAN GZAN GYI 'JIGS PA MI 'BYUNG, DGRA'I
'JIGS PA MI 'BYUNG,


@295A *, ,DBUL BA'I 'JIGS PA MI 'BYUNG, DUS MA YIN PAR 'CHI BA'I
'JIGS PA MI 'BYUNG BAR 'GYUR RO, ,DE NAS BCOM LDAN 'DAS KYIS
BSTAN PA SRUNG

BA'I PHYIR NAG PO CHEN PO NYID KYI BSOD SNYOMS KYIS GSOS PA'I
SRIN MO'I 'PHROG MA LA BYIN NO, ,DE YANG SNGON GYI LAS MI DGE BA
LA SKAL BA NGAN PAR GYUR PAS NAG PO

CHEN PO DANG RJES SU MTHUN PA MA YIN PAS GNAS PAR MI BYED, ,RTZE
BAR MI BYED, BSTAN PA SRUNG BAR YANG MI BYED DO, ,DE NAS SRIN MO
DE YI MUG PAR GYUR BA DANG, DE

LA NAG PO CHEN PO DBANG DU BYA BAR 'DOD PAS KU RU KULLE'I RTOG PA
'DI GSUNGS SO, ,DE NAS BZUNG NAS BSKAL PA CHE ZHING BZANG BA DANG
LDAN PAR 'GYUR RO, ,RIGS KYI BU,

DE'I PHYIR SEMS CAN DBANG DU BYA BAR 'DOD PAS GSANG SNGAGS 'DI
NYID DANG, RTOG PA 'DI NYID LA GOMS PAR BYA'O, ,GZHAN YANG SHIN
TU DGA' BA'I BU GZUGS BZANG

ZHING MDZES PA STOBS CHE ZHING MTSAN DANG LDAN PA ZHIG SKYES SO,
,'ON KYANG BLO RTUL BAR GYUR TO, ,DE NAS SHIN TU DGA' BAS BCOM
LDAN LA ZHUS PA, BCOM LDAN

'DAS, BDAG GI BU GZUGS BZANG ZHING MDZES PA STOBS CHE ZHING MTSAN
DANG LDAN PA ZHIG SKYES PAR GYUR NA, 'ON KYANG BLO RTUL BAR GYUR
TO, ,BCOM LDAN 'DAS, DE JI LTAR


@295B NA DE'I SHES RAB 'PHEL BAR 'GYUR, GAL TE BDAG GI BU DE'I YI
GE DANG BCAS PAR GYUR NA, DE LTA NA KHYOD KYIS BSTAN PA RJES SU
SRUNG BAR BGYI'O, ,DE LTAR GSAN NAS BCOM LDAN

'DAS KYI DRAN PA SNGON DU BZHUGS NAS RTOG PA 'DI DANG, GSANG
SNGAGS 'DI BKA' STZAL TO, ,DE BKA' STZAL GYI, SHIN TU DGA' BA'I
BU GZHON NU SNAR MA ZHES BYA BA 'DI SHES RAB

DANG LDAN PAR 'GYUR RO, ,LO BCU GNYIS KYIS BSTAN BCOS THAMS CAD
'JIGS PA MED PA DANG, BZO'I GNAS KYI THABS THAMS CAD LA MNGON PAR
SHES PA DANG LDAN PAR

GYUR TE, ,RIGS KYI BU, DE'I PHYIR SHES RAB CHEN PO 'PHEL BAR BYA
BA'I PHYIR GSANG SNGAGS DANG, RTOG PA 'DI LA BSLAB PAR BYA BA YIN
NO, ,DE NAS BCOM LDAN 'DAS KYIS MKHA'

SPYOD KYI DNGOS GRUB BKA' STZAL PA, RO YI SKYON DANG BRAL BA YI,
,DNGUL CHU LEGS PAR BLANGS NAS SU, ,RDO RJE GTAN GSHONG DU BYAS
NAS, ,'JIG RTEN MGON DANG BTAGS PAR

BYA; ;SLAR YANG CHOS SKU DANG BTAGS LA, ,DZA' BA TI KI TI KA
DANG, ,BYA NA'I LO MA'I KU BA DANG, ,NYI MA GSUM DU MNYE BYAR
BYA, ,BNDA KA KO LA LA YI LO MA DANG, ,KA KA BDZRA

'O MA DANG, ,RNA MA PHUG PA'I KHU BA DANG, ,NU MA'I 'O MA DANG
MNYE BA, ,DNGUL CHU DANG NI RTZA BA MO YIS, ,LAN BDUN BAR DU BKRU
ZHING MNYE, ,LCAGS KYI SNOD DU LEGS BCUG NAS, ,PRI


@296A *, ,TA RA KA'I ZAN BCUG BTZO, ,KA NA KA YI ME TOG GONG BU
DAG ,'OG DANG STENG DU NGES PAR BSKOR, ,RTZA BA'I GSANG SNGAGS
'BUM BZLAS NA, ,DNGUL CHUD

NI G-YAS NAS 'KHOR, ,MU SI NYI MAS BSGOS PA LA, ,GSANG SNGAGS DES
NI BZLAS BYAS NAS, ,LCAGS SNOD ME LA BZHAG PA LA, ,PHYI MA'I
SBYAR BA CUNG ZHIG BLUGS, ,MU

ZI CUNG ZAD ZHU GYUR NAS, ,NAM MKHA'I 'DAB MA BCUG NAS BZHU,
,PHYI NAS PHYI NI SA LE SBRAM, ,DE LA MA KI KI YANG BZHAG ,DNGUL
DANG ZANGS KYANG DE NAS BZHUGS, ,DE BZHIN

LCAGS KYANG LNGA 'GYUR RO, ,GZHAN KUN DRUG 'GYUR ZHU BYAS NAS,
,NYI MA'I 'OD DANG MNYAM PAR 'GYUR, ,DE YI RI THIG GZHAN PHUNG
CHEN, ,MKHAS PAS SGYUR BAR BYED PA

YIN, ,MAN CAS PRA ZHING BSGYUR NUS NA, ,DNGUL CHU GRUB PAR SHES
PAR BYA, ,MA HE RA DANG BCAS PA YI, ,SPYI YI 'O MAS RDO RJE BSAD,
,BYA BA MCHU RING KHRA DANG NI, ,GRUB PA'I

DNGUL CHU NANG DU GZHUG ,'DI DANG DNGUL CHU 'DRES GYUR NA, ,MAR
KA TA LA SOGS PA'ANG 'JU, ,KU RU KU LLE'I RNAL 'BYOR PAS, ,MIG GI
PHYIR NI MU TIG BZHU, ,RTAG TU GZIGS

MA RTZVA ZOS MA, ,BUD MED BRGYA LA 'DOD PA SPYOD, ,MTSAN BDUN
TZAM ZHIG SBYOR BAS NI, ,BRTUL ZHUGS CAN NI [?] MKHA' SPYOD 'GYUR,
,DNGUL CHU MKHA' SPYOD SGRUB PA'I


@296B RGYUD DO,, ,,ZHA NYE'I RIL BU BYAS NAS NI, ,'BANG HU'I SA
BON SNOD DU NI, ,KHRAG 'DZAG KAN TZU'I SNOD BCUG NAS, ,SA SNOD
DMAR POR BCUG NAS NI, ,DNGUL CHU

DANG BCAS ZHA NYE DE, ,'CHI BAR 'GYUR BAR THE TSOM MED, ,DE DANG
DNGUL CHU SRANG RE BSRES, ,PHYI NAS SRANG GCIG DRUG CUR BSRE,
,RANG DANG MNYAM PAR SGRUB BYAS NAS, ,DNGUL

GYI RIL BU BYED PA YIN, ,SGROL MAS DNGUL CHU GRUB GYUR NAS, ,SEMS
CAN DON BYED NUS PAR 'GYUR, ,SEMS CAN DON LA BSOD NAMS TSOGS,
,TSOGS LAS BYANG

CHUB MCHOG TU 'GYUR, ,DNGUL CHU SGRUB PA'I RGYUD DO,, ,,BSTAN
PA'I KRUN TO'I ME TOG SNGO, ,TZI TRA KA SNGON ZHES BYA DANG,
,RNAL 'BYOR PA YIS ZLA GCIG TU,,

'O MA DAR 'THUNGS LO STONG 'TSO, ,SNGAGS KYI BKA' LAS NAG PO
BLANG, ,'OD MA'I SNOD DU BCUG NAS NI, ,TSES BRGYAD LA SGRUB RNAL
'BYOR PAS, ,NYI ZLA SKAR MA GNAS

YANG 'TSE, ,YUNG BA BUNG DANG 'DRA SNYED NAS, ,'O MA DANG MNYES
'THUNGS NAS NI, ,TSANGS PA MDUN NA 'DON MNYAM PA'I, ,TSE DANG
LDAN 'GYUR THE TSOM MED, ,DE BZHIN

SHING CHEN 'BRAS BU YI, ,CHU SHING 'BRAS BU 'DRA RNYED NAS, ,GANG
DANG GANG NA GNAS PA DER, ,GAL TE GSO SBYONG LA GNAS PA, ,'O MA
DANG MNYES 'THUNGS NAS NI, ,SKRA DKAR


@297A *, ,GNYER MA RENGS PAR 'GYUR, ,BCUD KYIS LEN SGRUB PA'I
RGYUD DO,, ,,BU 'DOD PAS NI BHA GA'I SHING ME TOG ,BRTUL ZHUGS
GNAS PA'I

'O MA DANG 'THUNGS NAS, ,DE YI CHUNG MA GSO SBYONG LDAN BYAS TE,
,'THUNGS NA SKAL BZANG BU DANG LDAN PAR 'GYUR, ,SNGAGS 'DI SHU
DAG GI NI 'BRAS BU DAG ,BTAGS NAS

'O MA DANG NI BSRE BYAS NAS, ,BTZUN MO DANG YANG GSO SBYONG LDAN
BYAS TE, ,'THUNGS NA RGYAL BA'I MTSAN LDAN BU THOB 'GYUR, ,LAG
SMAN ZHES BYA'I RTZA BA GANG GI 'O MA DANG, ,KHRUS BYAS

'THUNGS PAR GYUR NA BU BTZAS 'GYUR, ,DON GRUB PA YI SKU 'DRA
YONGS SU RDZOGS PA'I GZUGS, ,MTSON GYIS MTSON RNAMS KYIS NI 'JIGS
PA MED PA'I NI, ,DZ'A LA SHE LA RTZA BA

NAS BTON NAM, ,RTZA BA BLANGS NAS LAN BDUN MNGON BSNGAGS TE, ,MGO
BO LA NI NGES PAR BCINGS BYAS NAS, ,LO GCIG RIMS NI MED PAR BYED
PA YIN, ,RNAL 'BYOR

PAS NI GSER SHING RTZA BA DAG ,BLANGS NAS GANG GI MGO LA BCINGS
BYAS NA, ,DE YI NYIN BZHI PA YI GNOD PA DAG ,RIMS KYIS ZIN PA
RIMS NI MED PAR 'GYUR, ,SO PHAG

DU BA CHANG DANG RTZA BA MO DANG, ,RA GNYIS PA YI RGYAL BA'I KHU
BA BCAS, ,ZANGS MA'I SNOD DU BUD MED 'O MA DANG MNYES NAS, ,MIG
LA BSKUS NA MIG GI NAD RNAMS SEL,,


@297B SHING THOG AU TZA TA YI RTZA BA BLANGS NAS NI, ,SNGAGS 'DI
BRGYA PHYED BAR DU BZLAS NAS SU, ,JI LTAR 'DOD PA'I 'O MA DANG
'THUNGS NA, ,DAM PA'I MI DBANG DE'I MTSAN LA RUNG NAS, ,NA

SA GA LA ZHES BYAR RAB GRAGS PA, ,DE YI 'O MA DAG DANG LDAN BYAS
DES, ,MTSAN MA STOBS BSKYED BU 'PHEL BU TSA BSKYED, ,SNGAGS 'DI
BRGYA PHYED BAR DU BZLAS NAS SU, ,GI

WANG DANG NI SO MA SKYES PA'I LCE, ,MI DBANG RTZA BA RGYU SKAR
BZANG PO LA, ,DE YI DPRAL BAR THIG LE BYAS NAS NI, ,THIG LE DE
MTHONG 'JIG RTEN GSUM DBANG BYED, ,SHI BA'I RO YI

MIG DANG SNYING DANG LCE, ,DPRAL BA DANG NI DE BZHIN SNA DAG NI,
,BLANGS NAS SKAR MA RGYAL GYI DUS LA NI, ,TIL MAR LA BTZOS SKYE
BO DBANG DU BYED, ,SBRUL GYI DBANG PO'I MGO BO'I

MIG SMAN DANG, ,MIG NGAN GCOD DANG ME TOG CES BYA'I KHRAG ,MIG
SMAN DE YIS MIG LA BSKUS BYAS NA, ,RGYAL PO'I BTZUN MO DBANG DU
BYED PAR 'GYUR, ,SNGAGS 'DI BRGYA

PHYED RKANG PA SAR BZHAG NAS, ,SA YI NANG NA YOD PA'I NOR BTZAL
NA, ,RKANG PA GANG DU BZHAG PA G-YO 'GYUR BA, ,DE NA GTER BDAG
YOD PAR SHES PAR BYA, ,RKANG PA'I BOL

'GUL NA NI NYE PAR 'GYUR, ,RKANG MTHIL MGUL NA RING NA GNAS PA
YIN, ,GANG NA GTER YOD ZER BA MNGON BYAS NAS, ,RIG PA 'DZIN PAS
NYIN BZHIN 'OG TU BLTA, ,GANG


@298A *, ,YANG BYI BA MCHU RINGS PHYI MA NI, ,GU GUL DANG NI BCAS
PA BYUGS TZAM GYIS, ,GLANG CHEN MYOS PAS GSAL ZHING BDE BAR
'BYUNG, ,SHIN TU GANG

PA'I KHYI MO YIS, ,'O MA BSRUBS NAS MAR SAR GYIS, ,BSKUS NAS RNGA
LPAGS LHAM GYON NA, ,CHU YI STENG NA 'GRO BAR 'GYUR, ,SA KONG TSA
NYA'I TSER MA DAG ,BSDUS NAS

TSANG TSING KHYIM SBAS NA, ,CHANG RNAMS BRLAG STE PHYUNG NAS NI,
,BZANG PO NYID DU 'GYUR BA YIN, ,RDZA MKHAN RDZA MA BSREGS PA'I
ME, ,THOG GIS BCAG PA'I SHING BTZUGS

NA; ;DE ME 'BAR BAR MI 'GYUR TE, ,CHANG BLUGS SLAR YANG 'BAR BAR
'GYUR, ,ZONG LA GONG STAN SNGAGS BZLAS NAS, ,SNGON SNGAGS TSONG
PA RNAMS BSTAN PA, ,RNAL

'BYOR PA YI TSONG 'GRUB CING, ,TSONG PA RNAMS LAS KHE CHER RNYED,
,CHANG GI SA BON BYED PA LA, ,SPRE'U'I MI GTZANG BCUG GYUR NA,
,CHANG SNOD BCAS PA BRLAG

PAR 'GYUR, ,BA GU LAS BKRUS SPYAD DU RUNG, ,BA GU LA YI CHUS
BKRUS NA, ,BYIS PA MA MAS BLANGS NAS NI, ,'BYUNG PO SKRA YIS BDUG
BYAS NA, ,DUNG SMRIG BSKON PAS SOS

PAR 'GYUR, ,BYIS PA NU ZHO 'THUNGS SKYUGS NA, ,RMA BYA'I SGRO
BSREGS THAL BA YIS, ,MGUL BA BCING BA BYAS NA NI, ,SBYOR BA MCHOG
GIS SLAR SOS 'GYUR, ,YA DA KA BA KA NI


@298B CHOG DANG, ,LDAN PA'I ZHA NYE BYANG DU SKO BYAS NAS, ,KHA
YI NANG DU BCUG NAS 'DUG NA NI, ,'CHING DANG MTSON CHA MI BYAMS
PA LAS THAR, ,KAshA MA RA YA YI GE RNAMS DANG LDAN,,

YI GE KUN KYANG AE YIS BRGYAN PA LA, ,YANG DAG KA BA KA YI MTHA'
MAR NI, ,SGO NGA BZHI DANG TSAD GSUM GNYIS GNYIS SBYIN, ,DAN TIL
AUTPA LA SAR PU KA DANG, ,NI TSU LA DANG

GI RI KAR nI CHUS, ,LAN BDUN BAR DU BKRUS PA'I ZHA NYE YIS,
,BYANG BU LA NI BLO DANG LDAN PAS BRI, ,SHING SKROG LCAG SGROG
KHRI MON G-YUL NGO RU, ,MTSON CHA'I CHAR 'BAB PA DANG

GZHAN DAG NI, ,ZHE SDANG BA DAG NGES PAR 'JOMS BYED PAR, ,RGYUD
CHEN 'DIS NI 'GRUB PAR 'GYUR BA YIN, ,GANG GIS SNGAGS KYI RGYAL
PO BRIS NAS NI, ,RIG PA BYAS NAS

DPUNG PA LA BTAGS NA, ,DE YI DBANG PHYUG NOR SBYIN DANG MNYAM
'GYUR, ,GZHAN GYIS MI 'PHROG NOR GYI GTER THOB 'GYUR, ,AOm KU RU
KULLE SV'AH'A, ,LHUNG BZED LA NI BTAGS NAS

SU; ;YUL GYI MU GE BYUNG BA'I TSE, ,SLONG MO PAS NI BSOD SNYOMS
THOB, ,AUTPAL SDONG BU'I PHYI SHUN NI, ,'O MA DANG BKRUS BUD MED
KYIS 'THUNGS NA, ,RANG GI LAS KYIS MNGAL BLUGS

PA DAG KYANG, ,DES NI DES PAR GNAS PAR BYED PA YIN, ,MA GA DHA YI
'BRAS BU LNGA TZAM ZHIG ,BTAGS NAS BUD MED GANG GIS 'O MA
'THUNGS, ,GSANG SNGAGS 'DI YI MTHU RAB


@299A *, ,CHE BA YI, ,DE NI BDE BA DANG LDAN BTZA' BAR 'GYUR,
,NIM PAS BA DU 'O MAR RAB BTAGS NAS, ,RDO RJE'I CHU DANG LHAN CIG
BSRES BYAS NAS, ,SKYES

PA'I TSE NA MNGAL NI BSKU BYAS NA, ,BUD MED DE NI BDE BAR BU
BTZA' 'GYUR, ,GLANG PO MA GA NI YI SHU DAG BCAS, ,RTA YI DRI DANG
MA HE'I MAR SAR BCAS, ,BA LA DANG LDAN SBYOR

BA BYAS NAS NI, ,NU MA DAG NI SGRUB BYED 'PHEL BAR BYED, ,BZA' BA
THAMS CAD ZOS NAS NI, ,SNA NAS CHU NI 'THUNGS NA NI, ,MGO BO'I
DUS MIN SKRA DKAR DAG ,SNGAGS

KYI SBYOR BAS DE MED 'GYUR, ,AA BA SHA YI RTZA BA DANG, ,KA MA
TZA KA GSER SHING 'BRAS, ,LDAN PAR GA BUR CHUS BTAGS NAS, ,LUS
MCHOG BKRUS BSRUBS MDZUB

MO 'JIB, ,'KHRIG PA'I TSEN MI 'DZAG NA, ,BDAG PO MI GUS 'GRO BAR
'DOD, ,'CHING BA YI NI SBYIN PAR 'DOD, ,'CHING BA YI NI SBYIN PAR
'DOD, ,DE 'DZAG BYA PHYIR DE YIS BSKU, ,'KHRIG PA SBYOR TSE

PHAG ZHIG LAS, ,MAR MA SBAR BAR BYAS NAS NI, ,MI 'DOD PA YANG
MYUR DU 'BYUNG, ,DE YANG MNGAL DU YUN RING GNAS, ,RDO RJE ME YIS
KHYIM TSIG NA, ,MI GANG SNGAGS

KYI CHANG GIS 'THOR, ,ME NI 'CHI BAR GYUR TE ZHES, ,SBYOR BA 'JIG
RTEN DBANG PHYUG GSUNGS, ,SEMS CAN GANG DAG 'KHOR GNAS DANG,
,'JIG RTEN MGON POS DE


@299B SKAD BSGRAGS, ,RI YI RGYAL PO PO tA LAR, ,BCOM LDAN GZHAN
SDUG PAS SDUG PA, ,SANGS RGYAS MA GYUR CI YANG MED, ,SEMS CAN DON
RNAMS SGRUB PA'I PHYIR, ,SNGAGS SPYAD

MA YIN CI YANG MED, ,NYAMS PA SLAR YANG BSO BAR BSAM, ,BCOM LDAN
'DAS 'PHAGS PA SPYAN RAS GZIGS DBANG PHYUG GIS DE SKAD CES BKA'
STZAL NAS, ,THAMS

CAD DANG LDAN PA'I 'KHOR DE DAG DANG, LHA DANG, MI DANG, LHA MA
YIN DANG, DRI ZAR BCAS PA'I 'JIG RTEN YI RANGS TE, BCOM LDAN 'DAS
KYIS GSUNGS PA LA MNGON

PAR BSTOD DO, ,'PHAGS MA SGROL MA KU RU KULLE'I RTOG PA RDZOGS
SO,, ,,RGYA GAR GYI MKHAN PO KRishnA PAndI TA DANG, LO TZTSA BA
DGE SLONG TSUL KHRIMS RGYAL

BAS BSGYUR CING ZHUS TE GTAN LA PHAB PA,, 
