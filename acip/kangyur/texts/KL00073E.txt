@355A ,,RGYA GAR SKAD DU, A'ARYA AU DA YA NA BAD SA R'A
DZA BA RI PRi TZTS'A N'A MA PA RI BRTA, BOD SKAD DU, 'PHAGS PA
BAD SA'I RGYAL PO 'CHAR BYED KYIS ZHUS PA ZHES BYA BA'I

LE'U, SANGS RGYAS DANG BYANG CHUB SEMS DPA' THAMS CAD LA PHYAG
'TSAL LO, ,'DI SKAD BDAG GIS THOS PA'I DUS GCIG NA, BCOM LDAN
'DAS KO'U SHAMBHI NA DBYANGS CAN GYI

KUN DGA' RA BA NA, DGE SLONG LNGA BRGYA TZAM GYI DGE SLONG GI DGE
'DUN CHEN PO DANG, BYANG CHUB SEMS DPA' SEMS DPA' CHEN PO RAB TU
MANG PO DANG THABS GCIG TU BZHUGS TE,

DE'I TSE NA MA DU'I BU MO DPE MED PHRAG DOG DANG, SER SNAS ZIN
PAS, BTZUN MO SNGO SANGS CAN LA LHAG PAR DMIGS NAS, BAD SA'I
RGYAL PO 'CHAR BYED LA, LHA, MKHYEN PAR MDZAD

DU GSOL, BTZUN MO SNGO SANGS CAN LA SOGS PA BUD MED LNGA BRGYA
NI, DGE SLONG GO'U TA MA DANG LHAN CIG TU RAB TU SKYON CHAGS PAR
BGYID DE, DE'I SLAD DU BDAG GIS LHA LA

GSOL BA LAGS KYI, JI LTAR MKHYEN PA DE BZHIN DU MDZAD DU GSOL,
ZHES RDZUN GYIS TSIG GIS DBYEN BYAS PAR GYUR TO, ,DE NAS BAD SA'I
RGYAL PO 'CHAR BYED, MA DU'I BU MO


@355B DPE MED KYIS DBYEN BYAS PAS, BCOM LDAN 'DAS DANG, NYAN THOS
KYI DGE 'DUN RNAMS LA THA BA DANG, 'KHRUG PA DANG, KHRO BA SKYES
PAR GYUR TO, ,DE YI MA RANGS SHING, KHRO BA DANG RNGAM

PAS ZIL GYIS NON PAS, BTZUN MO SNGO SANGS CAN GSAD PA'I PHYIR
GZHU BDUNGS NAS, MDA' STE'U KA NYA RNGA MA BLANGS TE 'PHANGS SO,
,DE NAS DE'I MOD LA BTZUN MO SNGO SANGS CAN GYIS,

BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS LA PHYAG 'TSAL LO, ,ZHES BCOM LDAN 'DAS
LA PHYAG BYAS SHING, BCOM LDAN

'DAS KYI BSNGAGS PA BRJOD NAS, BYAMS PA'I TING NGE 'DZIN LA
SNYOMS PAR ZHUGS SO, ,DE NAS 'DI LTAR SANGS RGYAS KYI MTHUS, MDA'
STE'U KA NYA RNGA MA DE DE NAS PHYIR LOG STE, BAD

SA'I RGYAL PO 'CHAR BYED DE NYID KYI MGO BO'I DRANG THAD KYI
STENG GI BAR SNANG LA 'BAR, RAB TU 'BAR, KUN DU RAB TU MCHED DE,
'BAR ZHING ME LCE GCIG TU GYUR TE, PHAR 'GRO, TSUR

'GRO ZHING 'DUG 'DUG NAS, BAD SA'I RGYAL PO 'CHAR BYED DA LA BA
DER SONG NAS, BAD SA'I RGYAL PO 'CHAR BYED KYI G-YON ROL LOGS SU
'DUG PAR GYUR TE, DE'I LUS LA NI

MA PHOG GO ,LAN GNYIS LAN GSUM DU DE LTAR GYUR PA DANG, DE NAS
BTZUN MO SNGO SANGS CAN GYIS, BAD SA'I RGYAL PO 'CHAR BYED LA 'DI
SKAD CES SMRAS SO, ,RGYAL PO CHEN PO,


@356A *, ,DE LTA LAGS PAS, GAL TE KHYOD DE BZHIN GSHEGS PA LA
PHYAG 'TSAL NA, KHYOD LA YANG BDE LEGS SU 'GYUR LAGS SO, ,DE NAS
BAD SA'I RGYAL PO

'CHAR BYED 'JIGS SHING DNGANGS LA, SGYID LUG CING SPU ZING ZHES
BYED PAR GYUR TE, SA LA 'GYEL NAS BTZUN MO SNGO SANGS CAN LA
TSIGS SU BCAD DE SMRAS PA, KHYOD NI LHA MO'AM

DRI ZA MO, ,SHA ZA MO'AM SRIN MO'AM, ,NGAS NI JI LTAR GZUNG BAR
BYA, ,NGA YIS DRIS PA DE SMROS SHIG, GANG LA MTSON GYIS MI GNOD
PA'I, ,BUD MED 'GA' YANG YOD MIN TE, ,

NGAS NI 'DI LA GANG DU YANG, ,THOS SAM MTHONG NGAM SHES PA'ANG
MED, ,NGA NI STOBS LDAN BRTZON 'GRUS CAN, ,'PHONGS GI SHES PA
LEGS BSLABS PAS, ,NGA YI MDA' 'DI

GDON MI ZA, ,NAM YANG MI PHOG YONG MIN TE, ,SPRE'U'AM YANG NA BYA
DANG NI, ,MI'AM YANG NA 'BEN YANG RUNG, ,GANG LA NGA YIS MDA'
'PHANGS PA, ,NAM YANG MI PHOG YOD

MIN NA, ,DE RING MDA' 'DI 'PHANGS PA NI, ,BZLOG PA'I TSUL DU
PHYIR 'ONGS TE, ,LUS LA GNOD PA MED PA NI, ,NGA YI MDUN DU 'DUG
PAR GYUR, ,GZHAN GYI TSIG NI MNYAN NAS

KYANG, ,NGA NI KHYOD LA GSOD 'DOD NA, ,NGA NI KHYOD LA SKYABS SU
'GRO, ,SDUG BSNGAL GYUR PA NGA LA SKYOBS, ,PHYIN CHAD 'DI 'DRA MI
BYED KYI, ,SDUG BSNGAL BA LA DENG BZOD KYI, ,KHYOD


@356B SNGON DGA' BA DRAN BYOS LA, ,DANG BAR GYIS SHING KHRO THUL
CIG, DE NAS BTZUN MO SNGO SANGS CAN GYIS, ,BAD SA'I RGYAL PO
'CHAR BYED LA TSIGS SU BCAD DE SMRAS PA, BDAG NI LHA MIN

DRI ZA MIN, ,SHA ZA MO MIN SRIN MO MIN, ,BDAG NI BTZUN MO SNGO
SANGS CAN, ,'JIG RTEN MGON BO'I NYAN THOS MA, ,LHA KHYOD LA NI
SNYING BRTZE BAS, ,BDAG GIS SEMS NI MNYAM GZHAG

GIS, ,KHYAB BDAG 'JIG RTEN MGON PO LA, ,THUGS NI RAB TU DANG BAR
MDZOD, ,BSKAL PA BYE BA STONG RNAMS SU, ,GANG GIS BYAS PA'I LEGS
BSGOMS TE, ,BYAMS LA GNAS PA'I

SKYES BU DANG, ,BUD MED NGAG NI MI GSOD GSUNGS, ,GANG ZHIG LO TOG
SMIN PA LA, ,SER LTAR YANG DAG JI BZHIN MKHYEN, ,BUD MED RNAMS
KYIS GNOD MED PA, ,DE YI BSTAN LA

BDAG DGA' LAGS, ,'JIG RTEN MGON PO THAMS CAD KYIS, ,BUD MED RNAMS
NI SMAD PAR GSUNGS, ,BUD MED RNAMS LA MI LTA BA, ,'JIG RTEN MGON
PO RNAMS KYIS BSNGAGS, ,SANGS

RGYAS RNAMS DANG RANG SANGS RGYAS, ,BYANG CHUB SEMS DPA' NYAN
THOS RNAMS, ,BUD MED BSTEN PAR MI MDZAD DE, ,DE NI BYIS PA'I
SPYOD YUL LAGS, ,BUD MED RNAMS LA BRTEN PA NI, ,KUN

NAS BDUD KYI ZHAGS PAR GSUNG, ,SDIG PA RNAMS LA CHAGS PA NI, ,KUN
'JOMS DKRUGS PA'I SHUL DANG 'DRA, ,MI MKHAS BUD MED CHAGS PA
DANG, ,SDIG PA'I LAS NI BGYID


@357A *, ,PA DANG, ,YE SHES SPONG BAR 'TSAL BA YI, ,SEMS CAN
RNAMS NI NGAN 'GROR KHRID, ,MKHAS PA THAR PAR 'TSAL BA YIS, ,BUD
MED BSTEN PAR MI BGYI STE, ,

ZHUGS GTAMS DU BA MA MCHIS PA'I, ,DONG DU MCHONG BAR MI DONG
LAGS, ,YID 'ONG BKA' MCHID BGYIS PA DANG, ,BLTAS PAS KYANG NI
'CHING BGYID CING, ,MI BZAD DMYAL BAR

LTUNG BAS NA, ,KHYOD NI BUD MED TSIG MA GSAN, ,BDAG NI KHRO BA MA
MCHIS TE, ,BDAG GI YID NI RAB TU DANG, ,KHYAB BDAG 'JIG RTEN MGON
PO LA, ,THUGS NI RAB TU DANG BAR

MDZOD, ,RGYAL PO CHEN PO BZHUD MDZOD DE, ,KHYOD KYIS RKANG GNYIS
MCHOG GZIGS LA, ,DE YIS CHOS NI GANG BSTAN PA, ,G-YEL MA MCHIS
PAR KHYOD KYIS GSON, ,DE NAS

BAD SA'I RGYAL PO 'CHAR BYED BTZUN MO SNGO SANGS CAN GYIS BSKUL
BAS, RGYAL PO'I MTHU CHEN PO DANG, RGYAL PO'I 'BYOR PA CHEN PO
DANG, SKYE BO'I TSOGS PHAL PO CHES YONGS

SU BSKOR CING MDUN DU BDAR NAS BRTAD CING MYUR BA MYUR BAR BCOM
LDAN 'DAS KYI SPYAN SNGAR SONG BA DANG, DES BCOM LDAN 'DAS MDZES
PA, DANG PAR GYUR PA, DBANG PO ZHIB,

THUGS ZHI BA, DUL BA DANG, ZHI GNAS KYI MCHOG DAM PA'I PHA ROL TU
BYON PA, BSAM GTAN DAM PA RNAMS KYI PHA ROL TU GSHEGS PA, GSER
GYI MCHOD SDONG LTAR MNGON


@357B PAR 'PHAGS PA, DPAL GYIS MDZES SHING LHAM ME, LHAN NE,
LHANG NGE STE, SKYES BU CHEN PO'I MTSAN SUM CU RTZA GNYIS KYIS
SKU LEGS PAR BRGYAN PA ,DGE SLONG DANG, DGE SLONG MA DANG,

DGE BSNYEN DANG, DGE BSNYEN MA DANG, BYANG CHUB SEMS DPA'I DGE
'DUN GYIS YONGS SU BSKOR BA, LHA DANG, KLU DANG, GNOD SBYIN DANG
,DRI ZA DANG, LHA MA YIN DANG, NAM MKHA'

LDING DANG, MI'AM CI DANG, LTO 'PHYE CHEN PO DANG, MI DANG MI MA
YIN PA RNAMS KYIS MDUN GYIS BLTAS PA MTHONG BAR GYUR TO, ,MTHONG
NAS KYANG BCOM LDAN 'DAS GA LA BA DER SONG

STE PHYIN NAS, BCOM LDAN 'DAS KYI ZHABS GNYIS LA GTUGS TE, BCOM
LDAN 'DAS LA 'DI SKAD CES GSOL TO, ,BCOM LDAN 'DAS, BDAG GIS
SNGON MA MTHONG BA'I RMAD DU

BYUNG BA ZHIG MTHONG BA, BCOM LDAN 'DAS LA GSOL BAR 'TSAL NA,
BCOM LDAN 'DAS KYIS BDAG LA SKABS DBYE BAR CI GNANG, DE SKAD CES
GSOL PA DANG, BCOM LDAN

'DAS KYIS BAD SA'I RGYAL PO 'CHAR BYED LA 'DI SKAD CES BKA' STZAL
TO, ,RGYAL PO CHEN PO KHYOD KYIS JI LTAR BZOD PA DE LTAR SMROS
SHIG, ZLOS SHIG, DE NAS BCOM LDAN

'DAS LA BAD SA'I RGYAL PO 'CHAR BYED KYIS 'DI SKAD CES GSOL TO,
,BCOM LDAN 'DAS, BDAG 'DOD PA'I RGYU DANG, 'DOD PA'I GZHI DANG,
'DOD PA LA LHAG PAR ZHEN


@358A *, ,PAS, DENG MA DU'I BU MO DPE MED KYIS TSIG GIS KHROS
SHING RNGAM PAS ZIL GYIS NON NAS, BCOM LDAN 'DAS NYAN THOS KYI
DGE 'DUN DANG BCAS PA LA THA BA

DANG, ZHE SDANG GI SEMS KYANG BSKYED, BCOM LDAN 'DAS, BDAG GIS
MCHIS 'BRANG SDO SANGS CAN DGUM PA'I SLAD DU, MDA' STE'U KA NYA
RNGA MA ZHIG 'PHANGS NA, DE BAR SNANG LA

'BAR, RAB TU 'BAR, KUN TU RAB TU MCHED DE 'BAR ZHING ME LCE GCIG
TU GYUR NAS, BZLOG PA'I TSUL DU SLAR LOG STE, BDAG GI G-YON ROL
LOGS SU MCHIS PAR GYUR CING,

LUS LA NI MA PHOG NAS, BCOM LDAN 'DAS, BDAG GIS MCHIS 'BRANG SNGO
SANGS CAN GYI SUG BA RKANG PA GNYIS LA GTUGS TE, MCHIS 'BRANG
SNGO SANGS CAN LA 'DI SKAD DU,

KHYOD LHA MO ZHIG GAM, 'ON TE KLU MO'AM, DRI ZA MO'AM, SHA ZA
MO'AM, SRIN MO'AM, SU ZHIG LAGS ZHES BGYIS PA DANG, DE BDAG LA
'DI SKAD DU, RGYAL PO CHEN PO, BDAG

NI LHA MO YANG MA LAGS, KLU MO YANG MA LAGS, DRI ZA MO YANG MA
LAGS, SHA ZA MO YANG MA LAGS, SRIN MO YANG MA LAGS KYI, BDAG NI
BCOM LDAN 'DAS DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS DE'I
NYAN THOS MA LAGS TE, KHYOD NYID LA SNYING BRTZE BA'I SLAD DU,
SEMS MNYAM PAR BZHAG PA LAGS SO


@358B ZHES MCHI NAS, DE NAS MCHIS 'BRANG SNGO SANGS CAN GYIS BCOM
LDAN 'DAS KYI BSNGAGS PA RNAM GRANGS DU MAS BRJOD PA DANG, BCOM
LDAN 'DAS, DE LA BDAG 'DI SNYAM DU BCOM LDAN

'DAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS DE'I NYAN THOS MA 'DI YANG DE LTA BU'I SNYING RJE'I
BSAM PA DANG, DE LTA BU'I BYAMS PA THOB PA DANG, DE

LTAR RDZU 'PHRUL CHE BA DANG, DE LTAR MTHU CHE BA DANG, DE LTAR
DBANG CHE BAR GRAGS PA LAGS NA, BCOM LDAN 'DAS DE BZHIN GSHEGS PA
DGRA BCOM PA YANG DAG PAR RDZOGS PA'I

SANGS RGYAS LTA SMOS KYANG CI 'TSAL SNYAM DU SEMS PAR GYUR LAGS
TE, BCOM LDAN 'DAS, BDAG 'DI LTAR BYIS PA LTA BU DANG, 'DI LTAR
RMONGS PA DANG, 'DI LTAR MI GSAL BA DANG,

'DI LTAR MI MKHAS PAS, DE BZHIN GSHEGS PA NYAN THOS KYI DGE 'DUN
DANG BCAS PA LA BDAG GIS THA BA DANG, ZHE SDANG GI SEMS BSKYED PA
DE, BCOM LDAN 'DAS LA BZOD PAR

GSOL ZHING, NYAN THOS KYI DGE 'DUN GYI MDUN DU YANG NONGS PAR
'CHAGS SHING MCHIS NA, THUGS BRTZE BA'I SLAD DU BDAG GIS NONGS PA
NONGS PAR GSHAGS PA DE, BCOM LDAN

'DAS KYIS LEGS PAR RJES SU GZUNG BAR GSOL, DENG SLAN CHAD KYANG
SDOM PAR 'TSAL LAGS SO, ,BCOM LDAN 'DAS KYIS, RGYAL PO CHEN PO
KHYOD LONGS LA RANG GI STAN GANG


@359A *, ,YIN PA LA 'DUG CIG, CES BAD SA'I RGYAL PO 'CHAR BYED
KYIS NYES PA BSHAGS PA RJES SU GZUNG BAR GNANG NGO, ,DE NAS BAD
SA'I RGYAL PO 'CHAR BYED

KYIS; BCOM LDAN 'DAS KYI ZHABS GNYIS LA MGO BOS PHYAG 'TSAL TE,
PHYOGS GCIG TU 'DUG GO, PHYOGS GCIG TU 'DUG NAS KYANG, BCOM LDAN
'DAS LA BAD SA'I RGYAL

PO 'CHAR BYED KYIS 'DI SKAD CES GSOL TO, ,BCOM LDAN 'DAS, BDAG NI
GTUM ZHING GZU LUMS CHE LA, DRAG SHUL CAN LAGS PAS, BDAG GIS BUD
MED KYI TSIG GIS

SDIG PA'I SUG LAS MNGON PAR 'DU BGYIS PA DES, BCOM LDAN 'DAS,
BDAG SEMS CAN DMYAL BAR MCHI BAR BDAG GIS YANG DAG PAR 'TSAL NA,
BCOM LDAN 'DAS,

BDAG LA THUGS BRTZE BA'I SLAD DU, CI NAS KYANG BDAG SLAN CHAD BUD
MED KYI DBANG DU MCHIS NAS, SDIG PA'I SUG LAS MNGON PAR 'DU BGYID
PAR MI 'GYUR ZHING, SEMS CAN

DMYAL BAR MI LTUNG BA DANG, BDAG DANG SEMS CAN THAMS CAD LA YUN
RING PO'I DON DANG, SMAN PA DANG, BDE BAR 'GYUR BA'I SLAD DU BCOM
LDAN 'DAS KYIS BUD MED KYI SKYON

DE DAG LEGS PAR YANG DAG PAR RAB TU BSHAD CING, BUD MED KYI SKYON
RNAMS DANG, BUD MED KYI MTSAN MA RNAMS DANG, BUD MED KYI SGYU
RNAMS DANG, BUD MED KYI G-YO RNAMS


@359B DANG, BUD MED KYI GYA GYU RNAMS DANG, BUD MED KYI MI BRTAN
PA RNAMS DANG, BUD MED GYI 'GYUR LDOG RNAMS DANG, BUD MED KYI
BSTEN PA RNAMS DANG, BUD MED KYI TSIG RNAMS DANG, BUD

MED KYI 'KHRUL PA RNAMS YANG DAG PAR RAB TU BSHAD DU GSOL, DE
SKAD CES GSOL PA DANG, BCOM LDAN 'DAS KYIS BAD SA'I RGYAL PO
'CHAR BYED LA 'DI SKAD CES BKA' STZAL TO, ,

RGYAL PO CHEN PO, GNAS DE LTA BU YONGS SU ZHUS PAS KHYOD LA CI
ZHIG BYA, BCOM LDAN 'DAS LA BAD SA'I RGYAL PO 'CHAR BYED KYIS
YANG 'DI SKAD CES GSOL TO, ,BCOM LDAN 'DAS,

CI NAS BDAG BUD MED KYI DBANG DU MCHIS PAR GYUR NA, BUD MED NI MA
RUNGS MA, 'KHON CAN GTUM MO, DRAG SHUL CAN LAGS TE, BCOM LDAN
'DAS, BUD MED DE NI, BDAG SEMS

CAN DMYAL BAR MCHIS PAR BGYID 'TSAL BA LAGS PAS, BCOM LDAN 'DAS
LAS BDAG DON DE NYID NYAN PAR 'TSAL LAGS SO, ,DE SKAD CES GSOL PA
DANG, BCOM LDAN

'DAS KYIS BAD SA'I RGYAL PO 'CHAR BYED LA 'DI SKAD CES BKA' STZAL
TO, ,RGYAL PO CHEN PO KHYOD KYIS JE RANG GI SKYON RNAMS YONGS SU
RTOGS SHIG DANG, DE NAS PHYIS BUD MED KYI

SKYON RNAMS YONGS SU RTOGS PAR 'GYUR RO, ,DE SKAD CES BKA' STZAL
PA DANG, BCOM LDAN 'DAS LA BAD SA'I RGYAL PO 'CHAR BYED KYIS 'DI
SKAD CES GSOL TO, ,BCOM LDAN 'DAS


@360A *, ,LEGS SO, ,LEGS SO, ,SKYES PA SKYON JI LTA BU DAG DANG
LDAN NA, SKYES PA BUD MED KYI DBANG DU MCHIS PAR 'GYUR BA'I SKYES
PA'I SKYON RNAMS, BCOM LDAN 'DAS

KYIS BDAG LA YANG DAG PAR RAB TU BSHAD DU GSOL, DE SKAD CES GSOL
PA DANG, BCOM LDAN 'DAS KYIS BAD SA'I RGYAL PO 'CHAR BYED LA 'DI
SKAD CES BKA' STZAL TO, ,RGYAL

PO CHEN PO, DE'I PHYIR KHYOD LEGS PAR NYON LA, RAB TU YID LA
GZUNG ZHIG DANG, NGAS KHYOD LA BSHAD PAR BYA'O, ,BAD SA'I RGYAL
PO 'CHAR BYED KYIS, BCOM LDAN 'DAS, DE BZHIN

NO ZHES GSOL TE, BCOM LDAN 'DAS KYI LTAR NYAN PA DANG, BCOM LDAN
'DAS KYIS DE LA 'DI SKAD CES BKA' STZAL TO, ,RGYAL PO CHEN PO,
SKYES PA SKYON GANG DAG DANG LDAN NA, SKYES

PA BUD MED KYI DBANG DU 'GRO BAR 'GYUR BA'I SKYES PA'I SKYES BU'I
SKYON NI BZHI PO 'DI DAG YIN NO, ,BZHI GANG ZHE NA, 'DI LTA STE,
RGYAL PO CHEN PO 'DI LA SKYES PA 'DOD PA RNAMS LA

CHAGS PAR GYUR CING, DE 'DOD PA RNAMS LA BAG MED PAR GYUR NAS,
PHYIR ZHING BUD MED LA BLTA 'DOD DE, TSUL KHRIMS DANG LDAN PA,
YON TAN DANG LDAN PA, SHES RAB DANG

LDAN PA'I DGE SBYONG DANG, BRAM ZE DAG LA BLTA BAR MI 'DOD CING,
DE TSUL KHRIMS DANG LDAN PA, YON TAN DANG LDAN PA, SHES RAB DANG
LDAN PA'I DGE SBYONG DANG, BRAM ZE DAG MTHONG


@360B NA; BSNYEN PAR MI BYED, BSTEN PAR MI BYED, BSNYEN BKUR MI
BYED PAS, DE TSUL KHRIMS DANG LDAN PA, YON TAN DANG LDAN PA, SHES
RAB DANG LDAN PA'I DGE SBYONG DANG, BRAM ZE DAG GIS YONGS

SU SPANGS PAS, DAD PA LAS YONGS SU NYAMS, TSUL KHRIMS LAS YONGS
SU NYAMS, GTONG BA LAS YONGS SU NYAMS, SHES RAB LAS YONGS SU
NYAMS SHING, DAD PA DANG BRAL BA,

TSUL KHRIMS 'CHAL BA, THOS PA NYUNG BA, SER SNA CAN DU GYUR BA,
YI DVAGS KYI YON TAN GYI CHOS LA KUN TU SPYOD PA, SHES RAB 'CHAL
BA, RMA LA CHAGS PA, BTZOG PA'I SPYOD YUL

CAN, BSHUL BAR MNAM PA LA MNGON PAR DGA' BA, MI GTZANG BA LA DGA'
BA, BUD MED LA DAD CHE BA, ZHI BA YONGS SU MI TSOL BA, CHAGS PA'I
SPYOD YUL CAN, 'GRO BAR BYA BA

MA YIN PAR SONG BA, SMAD PAR 'OS PA, MI GTZANG BA'I SRIN BU DANG
'DRA BA, SNYIGS MA LEN PA, 'DOD PA LA BRKAM PA, KHREL DANG NGO
TSA BOR BA, LHA DANG MI'I CHOS LAS NYAMS PA,

NGAN PAR SMAD PA'I 'TSO BAS 'TSO BA, MKHAS PAS SMAD PA, BYIS PA'I
SKYE BO LA BRTEN PA, SDIG PA'I BSAM PA DANG LDAN PA, SDIG PA'I
GROGS PO LA BRTEN PA, SDIG PA LA KUN TU

'JUG PA, SDIG PA LA GZHOL BA, BUD MED KYI THUL 'OG TU CHUD PA,
BUD MED KYIS 'KHOL BA, BUD MED KYI DBANG DU SONG BA, BUD MED LA
GZHOL BA, BUD MED DANG GNAS PA,


@361A *, ,RMA'I SGO'I SPYOD YUL CAN, RMA'I SGO LA RTEN PA, RMA'I
SGO LA GNAS PA KHA CHU DANG, SNABS DANG, MCHIL MA DANG, NGAR
SNABS DANG, RNAG DANG, SHE'U RUL DANG,

KLAD RGYAS DANG, MI GTZANG BA'I SPYOD YUL CAN, LUG DANG, BA
GLANG DANG, BYA GAG DANG, KHYI DANG, PHAG DANG, WA DANG, BONG
BU'I CHOS SPYOD PA, GNOD PAS 'TSO BA, PHA MA

LA PHANGS PAR MI 'DZIN PA, DGE SBYONG DANG, BRAM ZE DANG, SBYIN
GNAS LA PHANGS PAR MI 'DZIN PA, SANGS RGYAS DANG, CHOS DANG, DGE
'DUN LA DAD PA YONGS SU NYAMS PA, MYA NGAN LAS

'DA' BA LAS YONGS SU NYAMS PA, SEMS CAN DMYAL BA DANG, DUD 'GRO'I
SKYE GNAS DANG, GSHIN RJE'I 'JIG RTEN LA ZHUGS SHING GZHOL BA,
SENG GE DANG, NAM MKHA' LDING GI

LUS LA YANG DAG PAR ZHUGS PA, LCAGS KYI SHING SHAL MA LI MTHON PO
DANG, ME MA MUR LA GZHOL BA, SEMS CAN DMYAL BA YANG SOS DANG,
THIG NAG DANG, BSDUS 'JOMS

DANG, NGU 'BOD DANG, NGU 'BOD CHEN PO DANG, TSA BA DANG, RAB TU
TSA BA DANG, MNAR MED PA'I SEMS CAN DMYAL BA CHEN POR ZHUGS PA NI
BUD MED KYI SKYON 'DI LTA BU 'DI DAG THOS

NAS KYANG, BUD MED LA CHAGS SHING BUD MED DANG BSTEN PAS, BGAD PA
DANG, NGU BA DANG, CA CO 'DON PA DANG, BRO BRDUNGS PA DANG, GLU
BLANGS PA DANG, ROL MO BYAS PA DAG RJES SU


@361B DRAN PAR BYED CING, SKYO PA MI BSKYED, YID BYUNG BAR MI
BYED DE, RGYAL PO CHEN PO, BYIS PA'I CHOS LA KUN TU SPYOD CING,
KUN TU SPYOD PA DE DAG DANG LDAN PA'I SKYES PA NI NGAN SONG RNAMS
SU SKYE BAR

'GYUR TE, RGYAL PO CHEN PO, BUD MED KYI DBANG DU SONG NAS 'DOD PA
LA STEN CING, NGAN 'GROR 'GRO BAR 'JUG PA DE NI, SKYES PA'I SKYES
BU'I SKYON DANG PO YIN NO, ,DE NAS DE'I TSE BCOM LDAN

'DAS KYIS TSIGS SU BCAD PA 'DI DAG BKA' STZAL TO, ,'DOD PA DRI
NGA MI GTZANG SMAD PAR 'OS PA DANG, ,MI MTHUN 'JIGS BYED MI RTAG
LAS BYUNG SDUG BSNGAL BYED, ,DON MED PHUNG BAR

BYED CING DMAN PA YIN PAS NA, ,MKHAS PA SU ZHIG 'DOD PA'I SKOM LA
RTEN PAR BYED, ,BTZOG PAS GANG BA'I CHAB KHUNG DRI NGA LTA BU
DANG, ,MNAM PAR GYUR CING RUL BA'I KHYIM RNAMS JI

BZHIN DANG, ,SHI BA DUR KHROD SA NA SHIN TU SMAD PA LTAR, ,DE
BZHIN 'DOD PA RNAMS KYANG MCHOG TU SMAD PA YIN, ,SBRANG BU RMA
ZHIG MTHONG NAS RGYUG PA CI 'DRA DANG, ,PHAG NI NGAN SKYUGS

MTHONG NAS RGYUG PA CI 'DRA DANG, ,KHYI NI SHA YI DON DU SHEN SAR
'GRO BA LTAR, ,DE BZHIN MI MKHAS BUD MED DAG LA DGA' BAR BYED,
,GRAGS PA MED CING MI SNYAN YON TAN 'DRI BA

DANG, ,DE LAS TSUL KHRIMS MTHO LA NYAMS PAR GYUR PA DANG, ,MTHO
RIS NYAMS SHING DMYAL BA DAG TU LTUNG BAS NA, ,MKHAS PA SU ZHIG
'DOD PA'I SKOM LA RTEN PAR BYED, ,JI LTAR


@362A *, ,HA LA HA LA'I DUG NI ZOS PA NA, ,LUS NGAG RMYA ZHING
RMONGS PA SKYE BAR 'GYUR BA LTAR, ,DE BZHIN 'DI NA BYIS PA RNAMS
NI 'DOD PA'I RGYUS, ,RANG GI LUS KYI

DBYIBS NI DUG TU MI RIG GO ,JI LTAR SGYU MA SHIN TU BSLABS PA'I
MI ZHIG GIS, ,RNAM PAR 'PHRUL BAS SEMS CAN BRGYA DAG DGA' BYED
LTAR, ,DE BZHIN BYIS PA BDAG LA BDE BAR

'DOD PA RNAMS, ,'DOD PA DGA' BA'I RGYU LAS NGAN 'GROR RAB TU
LTUNG, ,ZAS SKOM STON MO BZANG PO THA DAD PA DAG DANG, ,GLU BRO
SIL SNYAN BZANG PO THA DAD PA DAG GIS, ,KHANG PA

MCHOG NAS BYUNG BA'I CHUNG MA LEN PA NI, ,GNOD PA RNYED PA YIN
ZHING SDUG BSNGAL GSOG PA YIN, ,'DOD PA'I DGA' LA BRKAM PA DAG NI
GNOD YIN TE, ,MI GTZANG MCHOG 'DRA

RMONGS GYUR DAG LA BSNGAGS PA BRJOD, ,'DOD PA DMAN PA DAG LA
BSNGAGS SHING BSTEN NAS NI, ,DMAN PA DE DAG NGAN 'GROR RAB TU
LTUNG BAR 'GYUR, ,GNOD PA 'DOD PA

DAG GIS YUL RNAMS RAB BSNGAGS SHING, ,'DOD PA GNOD PA YIN LA DGA'
BA'I BYIS PA RNAMS, ,DE DAG DON MED 'TSO BA RNAM PAR SPANGS NAS
NI, ,MI BZAD G-YANG SA CHEN POR

RAB TU LTUNG BAR 'GYUR, ,NGA RGYAL RMONGS PAS BCOM PA'I SKYE DGU
'DI DAG NI, ,RGYA MTSO'I PHA ROL MA MTHONG BA YI BYA BZHIN DU,
,LCAGS KYI ME LCE LNGA PO DAG LA CHAGS GYUR NA, ,BYIS


@362B PA RNAMS NI RAB TU 'BAR ZHING 'KHYAM PAR 'GYUR, ,'DI NA
BYIS PA MYOS SHING SHIN TU RMONGS PA RNAMS, ,SHIN TU MI MTHONG
SNOD MCHOG YIN PAR SEMS PA LTAR, ,LAM LA RNAM PAR RMONGS

RNAMS 'DOD PA'I CHED KYI PHYIR, ,RTAG TU 'DIR GNAS 'DI NI GYA NOM
YIN ZHES 'DZER, ,GANG PHYIR RNAM PA SNA TSOGS LAS DAG MI SHES
PAS, ,'GRO BA THAMS CAD RAB NYAMS GUD PA

YOD MIN PAS, ,PHA DANG MA DANG BU DANG BU MO DAG LA NI, ,DON GYIS
MCHOD PA MI BYED GNOD PA THOB PA YIN, ,DE DAG RTAG TU BUD MED
'DRIS PA RJOD BYED CING, ,DE 'DRA'I LAS KYI TSUL LA RAB

TU 'JUG PAR BYED, ,DE DAG GTI MUG DRA BA SDIG PA RAB GSOG CING,
,NGAN SONG 'GRO BAR 'GYUR BA'I LAM YANG GSOG PAR BYED, ,MI RNAMS
DE DAG DER CHAGS BDE BAR 'DU SHES

SHING, ,PHA DANG MA YANG YONGS SU RAB TU SPONG BAR BYED, ,DE DAG
MCHOD 'OS RNAMS LA MCHOD PAR MI BYED CING, ,SMAD PAR 'OS PA'I
'DOD PA DAG NI TSOL BAR BYED, ,PHAN TSUN GDUNG BAR

'GYUR BA LA NI GZHOL BYED CING, ,RNAM RTOG MU YIS NGES BCOM MI
RNAMS NYON MONGS PA, ,BKUR STI YONGS SU TSOL LA DGA' ZHING MA
'PHAGS RNAMS, ,CHOS MA YIN PAR 'JIG RTEN

RAB TU 'DZUD PAR BYED, ,GZHI DE LAS NI MTSON CHA DAG DANG LCAGS
RNAMS DANG, ,DE BZHIN 'CHING BA DANG NI 'THAB CING RTZOD PA DANG,
,NGES PAR 'CHI BA'I SDUG BSNGAL RAB TU MYONG BA


@363A *, ,'GYUR, ,SHI 'PHOS NAS NI MNAR MED 'JIGS SU RUNG BAR
'GRO, ,TSE 'DI NYID LA DE BZHIN SDUG BSNGAL 'BYUNG 'GYUR ZHING,
,NOR NYAMS SNYING DU SDUG PA RAB TU

'JIG 'GYUR LA, ,MTHO RIS NYAMS ZHING DMYAL BAR RAB TU LTUNG BAS
NA, ,MKHAS PA SU ZHIG 'DOD PA'I 'DU SHES SKYED PAR BYED, ,LCAGS
LAS GRUB PA'I NAGS TSAL SNGON PO'I

KHROD DAG TU, ,MKHAS PAS BDAG NYID KHROD DU BOR BA DE BLANG
ZHING, ,MDZANGS PA SPU GRI'I SO YIS BCAD PA BYAS SLA LA, ,RAL GRI
DAG GI KHROD DU MAL YANG BCAS SLA ZHING, ,RAB TU

ME 'BAR THU LUM BZUNG BA DE SLA LA, ,DE BZHIN LCAGS KYI THU LUM
'BAR BA ZA SLA ZHING, ,ME DONG 'JIGS SU RUNG BA RNAMS LA REG SLA
YI, ,LAG PA GNYIS NI NAM YANG BUD MED

REG MI BYA, ,MIS NI JI LTA JI LTAR 'DOD PA RNAMS BSTEN PA, ,DE
LTA DE LTAR BDE BA THAMS CAD RAB SPONG ZHING, ,'DI LTAR 'DOD
RNAMS GCIG TU SDUG BSNGAL MI GTZANG BAS, ,

'DOD PA SDUG BSNGAL MI GTZANG BA DAG RNAM PAR SPONGS, ,'DOD PA
SDUG BSNGAL KUN GYI GZHI BOR GYUR PA DANG, ,GANG PHYIR NOR NI
CHUD ZAR 'GYUR BAR BYED PA DANG, ,YID 'ONG

SKYE BO RNAMS KYI NYAMS PA'I RTZA BA BAS, ,BUD MED NGES PAR BSTEN
PA GNOD PA THOB PA YIN, ,SKYES PA GANG GIS DE 'DRA'I CHOS TSUL
RIG NAS NI, ,BUD MED RNAMS LA RAB TU BAG MED MI


@363B 'GYUR BA, ,DES NI RTAG TU MTHO RIS LAM YANG RNAM SBYANGS
SHING, ,DES NI BYANG CHUB DAM PA RNYED PAR DKA' MA YIN, ,RGYAL PO
CHEN PO, GZHAN YANG MI'I PHA MA DAG NI DKA' BA BYED PA DAG

YIN TE, ZLA BA DGU'AM, ZLA BA BCUR MNGAL NA BZUNG STE, SHIN TU
SDUG BSNGAL BAR G-YO ZHING, GCIN DANG, PHYIS YANG 'PHYI BAR BYED,
PANG DU BLANGS NAS NU ZHO LDUD PAR BYED, PHUNG PO

RNAMS SKYED PAR BYED, KHAMS RNAMS GSO BAR BYED, 'JIG RTEN STON
PAR BYED, 'DZAM BU'I GLING SNA TSOGS STON PAR BYED, DON DU 'DOD,
PHAN PAR 'DOD, GRUB PA DANG, BDE BAR

'DOD, 'JIG RTEN LA YANG PHAN PAR 'DOD PA STE, SBYIN PA'I GNAS YIN
LA, BU LA PHAN PA DANG, BDE BAR 'DOD PAS, DE DAG GIS RANG GI NOR
GYI TSOGS KYIS GZHAN GYI KHYIM NAS

GZHAN GYI BU MO BLANGS PA DANG, DE DE LA CHAGS SHING MYOS LA
'CHUMS SHING BRGYAL BA DANG, LHAG PAR ZHEN PA DANG, LHAG PAR ZHEN
CING 'DUG PAR GYUR NAS, GZHAN GYI KHYIM NAS

BLANGS PA'I BUD MED DE LA CHAGS SHING MYOS PAS SBYIN PA'I GNAS
PHA MA DAG RGAS, 'KHOGS, GTUGS LA, LUS NYAM CHUNG ZHING MIG GIS
MI MTHONG BA DAG BRNYAS SHING LONGS

SPYOD MED PA DANG, NOR MED PAR BYAS NAS, RANG GI KHYIM NAS PHYUNG
STE, SKROD PAR BYED DO, ,RGYAL PO CHEN PO, 'DI LTAR PHA MA DKA'
BA BYED BYED PA SBYIN PA'I GNAS LA, RTAG TU RGYUN MI


@364A *, ,'CHAD PAR YANG DAG PA'I BDE BAS BSTI STANG DU BYA, BLA
MAR BYA, BRJED PAR BYA, MCHOD PAR BYA BA'I RIGS NA, DES DE'I TSE
PHA MA DAG RANG GI KHYIM NAS PHYUNG,

BSKRAD NAS GZHAN GYI KHYIM NAS BLANGS PA'I BUD MED LA, BZA' BA
DANG, BTUNG BA DANG, GOS RNAMS KYIS BSNYEN BKUR BYED CING BSTI
STANG DU BYED, GCES SU BYED, RIM GRO BYED LA

MCHOD PA BYED CING, YANG DAG PA'I BDE BAS BSNYEN BKUR BYED KYI,
PHA MA LA NI MI BYED PA'I SNYING BRTZE BA MED PA DANG, MI LTA BA
DANG, NGAN PA'I SEMS DANG LDAN PA LA LTOS, RGYAL PO

CHEN PO, DES BDE 'GROR 'GRO BA'I CHOS GANG YIN PA DE NI SPANGS
LA, NGAN 'GROR 'GRO BA'I CHOS GANG YIN PA DE NI YANG DAG PAR
BLANGS TE 'DUG PA'I MI DE LA YANG LTOS, RGYAL PO

CHEN PO, BUD MED KYI DBANG DU SONG NAS, 'DOD PA RNAMS LA STEN
CING, PHA MA LA BRNYAS PA DANG, NGAN 'GROR 'GRO BAR 'JUG PA DE
NI, SKYES PA'I SKYES BU'I SKYON GNYIS PA YIN

NO; ;DE NAS DE'I TSE BCOM LDAN 'DAS KYIS TSIGS SU BCAD PA 'DI DAG
BKA' STZAL TO, ,GANG DAG PHA MA RGAS PA GSO BAR BYED PA NI, ,DE
DAG RTAG TU BDE ZHING YID KYANG BDER

'GYUR LA, ,'DI LA LHA DANG BCAS PA DANG NI DBANG PO DANG, ,DE
BZHIN 'DI LA TSANGS PAR BCAS PA'I RIGS SU 'GYUR, GANG DAG PHA MA
RGAS PA GSO BAR BYED PA NI, ,DE DAG


@364B SONG NAS PHYIR 'ONG BA YANG 'GRUB 'GYUR ZHES, ,RGYA MTSO
CHEN PO NAS KYANG BDE ZHING LEGS 'ONG STE, ,DE LTAR BYED PA DAG
NI RAB MCHOG RNYED PA YIN, ,GANG DAG PA MA RGAS PA GSO BAR

BYED PA YI, ,TSONG DPON DE DAG YON TAN KUN GYI GTZOR 'GYUR ZHING,
,DE BZHIN ZHING LAS 'BRAS BU PHUN SUM TSOGS 'BYUNG STE, ,BSOD
NAMS BGRANG BA'I DON DU BRJOD PAR MI NUS

SO; ;GANG DAG PHA MA RGAS PA GSO BAR BYED PA NI, ,DE DAG KHUR
RNAMS KHYER BA'I RNGA MO RNAMS DANG YANG, ,YANG NA GLANG DANG
BONG BU RTAG TU MI 'GYUR TE, ,MI RNAMS DE DAG SPU GRI'I

SO LA RDZI MI 'GYUR, ,GANG DAG PHA MA RGAS PA GSO BAR BYED PA NI,
,DE DAG CHU BO RAB MED DANG NI ME MUR DANG, ,SPU GRI'I SO DANG
LDAN PA LA YANG MI RGAL TE, ,DE DAG ZANGS KHU BSKOL

BA 'THUNG BA YONG MI 'GYUR, ,GANG DAG PHA MA RGAS PA GSO BAR BYED
PA NI, ,DE DAG NOR DANG 'BRU NI MI NYUNG MANG BA DANG, ,CHUNG MA
BU DANG BU MO DAM PA DAG DANG YANG, ,BEE d'URYA DANG

RIN CHEN SA LE SBRAM YANG RNYED, ,GANG DAG PHA MA RGAS PA GSO BAR
BYED PA NI, ,DE DAG RAB 'PHRUL LHA YI PHO BRANG DAG DANG NI,
,RTZUB 'GYUR DANG NI 'DRES PA'I TSAL YANG MTHONG

'GYUR TE, ,LHA RNAMS DU MAS RTAG TU MDUN DU BDAR BAR 'GYUR, ,MI
YI GTZO BOR GYUR CING LHA YI LHAR GYUR PA, ,THUB PA CHEN PO 'DI
'DRA'I GSUNG NI THOS GYUR NA, ,RGAS SHING


@365A *, ,DBANG PO SHIN TU NYAM CHUNG GYUR PA YI, ,PHA MA SBYIN
GNAS DAM PA SU ZHIG GSO MI BYED, ,RGYAL PO CHEN PO, GZHAN YANG
SKYES BU DAM PA MA YIN NA, SKYES BU

DAM PA MA YIN PA'I LAS BYED CING, LOG PAR BLTA BA LA MNGON PAR
ZHEN PA YIN TE, DE NI DGE BA DANG, MI DGE BA GANG YIN ZHES BDAG
GI DON MI SHES SHING, MI BRTAN

PA YIN PAS SKYE BO MANG PO RNAMS MI DGA' ZHING, BYIS PA'I SKYE
BOS BSNGAGS PA LA MNGON PAR DGA' BA DANG, 'DOD CHAGS DANG ZHE
SDANG GIS RMONGS PAR GYUR PA DANG,

SKYES BU MDZANGS PA DAG GIS SMAD PA DANG, KHRO BAS ZIL GYIS NON
CING, SDIG PA'I LAS BYED PA DANG, SANGS RGYAS DANG, BYANG CHUB
SEMS DPA' RNAMS KYIS YONGS SU SPANGS

PA DANG, LONGS SPYOD KYI RGYAGS PAS MYOS PA DANG, SER SNA CAN DU
GYUR PA DANG, GZHAN LA GNOD PAR MNGON PAR DGA' ZHING, CHOS GOMS
PAS MI DGA' BA YIN TE, RGYAL PO CHEN

PO; SKYES BU DAM PA MA YIN PA, SKYES BU DAM PA MA YIN PA'I LAS LA
MNGON PAR DGA' ZHING, SKYES BU DAM PA'I LAS LA MI DGA' BA DE LA
LTOS, ,RGYAL PO CHEN PO, 'DOD

PA RNAMS LA STEN CING NGAN 'GROR 'GRO BAR 'JUG PA DE NI, SKYES
PA'I SKYES BU'I SKYON GSUM PA YIN NO, ,DE NAS DE'I TSE BCOM LDAN
'DAS KYIS TSIGS SU BCAD PA 'DI DAG SKYES


@365B BKA' STZAL TO, ,'DOD PA RNAMS KYI GZHIS NI SKYES BU RNAMS
NYAMS SHING, ,GZHI DE LAS NI SDIG PA DAG KYANG RAB TU BYED, ,LOG
PAR LTA BAS RMONGS NAS 'DIR NI 'KHYAM 'GYUR ZHING, ,

DE NI RNAM PAR 'KHRUL PAS NGAN 'GROR 'GRO BAR 'GYUR, ,LOG DANG
LDAN PAS YON TAN KUN GYIS RNAM SPANGS SHING, ,DE NI RTOG PA MED
CING BLO YANG NOR BA YIN, ,GANG DAG CHU KLUNG DAG

TU AUTPAL RTZVA TSOL LTAR, ,LOG PAR LTA BAS YONGS SU 'KHOR BAR
BYED PA YIN, ,BDE BA'I DON DU BDAG NYID YONGS SU SKYONG BYED
CING, ,CHOS MA YIN LA CHAGS PA'I MI RNAMS MANG

PO DAG, DE BZHIN BDE BA'I RGYU PHYIR 'DOD PA RNAMS TSOL BA, ,DE
DAG GTI MUG RMONGS PAS SEMS CAN DMYAL BAR 'GRO, GANG DAG 'DOD PA
RNAMS KYI DON DU RTAG TU NI, ,DE

BZHIN SEMS LA GCAGS PA'I SKYES BU THA MA DANG, ,'DOD PA'I BDAG
NYID CAN DANG SKYE BO SDIG CAN DANG, ,'DU SHES LOG PA DAG LA BDE
BA GA LA YOD, ,MI RNAMS DE DAG

BYAS PA MI GZO SDIG BCAS SHING, ,DAD PA RNAM NYAMS TSUL 'CHOS GUS
PA MED PA DANG, ,'PHAGS PA'I TSOGS KYIS RTAG TU RNAM PAR SPANGS
PAS NA, ,DMYAL BA BZOD BRLAG

SHIN TU 'JIGS SU RUNG BA DANG, ,GZUGS DANG SGRA DANG RO LA CHAGS
PA'I MI RNAMS NI, ,BYANG CHUB SEMS DPA' RNAMS DANG MKHAS PA MI
MCHOD CING, ,LOG PAR LTA BAS


@366A *, ,CHOS KYANG NYAN PAR MI BYED LA, ,LAN 'GA' 'ANG DGE 'DUN
LEGS PAR MCHOD PAR MI BYED PAS, ,'PHAGS PA RNAMS KYIS RNAM SPANGS
NGAN SONG LTUNG

BAS NA, ,DE PHYIR MI YI SRID PA 'DI NI RNYED PA LA, ,SBYIN DUL
YANG DAG SDOM LA NGES PAR STEN CIG DANG, ,DE LAS BYANG CHUB DAM
PA MCHOG KYANG THOB PAR 'GYUR, ,RGYAL PO CHEN PO,

GZHAN YANG SKYES BU NI BZO'I GNAS SNA TSOGS DANG, LAS KYI MTHA'
SNA TSOGS DAG GIS 'TSO BAR BYED DE, RGYAL PO CHEN PO, 'DI LTAR YI
GE'AM, RTZIS SAM, GRANGS SAM,

LAG RTZIS SAM, MTSON CHA'AM, RGYAL PO LA ZHO SHAS 'TSO BA'AM,
ZHING LAS SAM, TSONG BYED PA'AM, BA LANG 'TSO BA'AM, DE LTA BU'I
BZO'I GNAS SNA TSOGS DANG,

LAS KYI GNAS SNA TSOGS DAG GIS 'TSO BAR BYED CING, 'DI LTA STE,
NOR GYI PHYIR LAM MA YIN PAR YANG 'GRO BAR BYED, LAM NGAN PAR
YANG 'GRO BAR BYED, GCONG RONG

DANG CHU KLUNG CAN GYI LAM DU YANG 'GRO BAR BYED, MTSON CHA'I LAM
DU YANG 'GRO BAR BYED, RGYA MTSOR 'JUG PAR YANG 'JUG PAR BYED,
GRANG BA'I DUS NA YANG LHAGS

PAS GNOD PAR BYED, DRO BA'I DUS NA YANG TSA BAS GNOD PAR BYED
CING, BKRES PA DANG SKOM PA DAG GIS GNOD BZHIN DU 'GRO BA LA YANG
SPRO BAR BYED DE, LONGS SPYOD


@366B YONGS SU TSOL BA NA, DE LTA BU'I SDUG BSNGAL DAG GIS LONGS
SPYOD YONGS SU BTZAL NAS KYANG, RANG GI 'TSO BA DAG GI PHYIR NYE
BAR SGRUB PAR BYED PAS, DGE SBYONG DANG, BRAM

ZE DAG DANG, BKREN PA DANG, SDUG PHONGS PA DANG, SLONG MO BA DAG
LA SBYIN PA SBYIN PAR MI BZOD CING, BUD MED RNAMS KYI DBANG DU
BYAS PA DANG, BUD MED RNAMS KYI

THUL 'OG TU CHUD PA DANG, BUD MED RNAMS KYIS BKOL BA DANG, BUD
MED RNAMS LA BYAMS PA DE NYID KYIS BUD MED DE DAG NYID GSO BA'I
PHYIR SBYIN PA BYIN PA DANG, TSUL KHRIMS

YANG DAG PAR LEN PAR MI NUS SHING, DE DE LA CHAGS LA BUD MED KYIS
SPYOS PA BZOD PAR BYED CING, BUD MED KYIS BSDIGS PA DANG, BLTAS
PA DANG, BRGYABS PA DAG KYANG

BZOD PAR BYED DE, DE SKYES PAR GYUR KYANG BUD MED KYIS BSDIGS PA
DANG DU LEN CING, MI DGAR MED PAR DE'I NGOR LTA BAR BYED PA NI,
'DOD PA'I GZHIS BUD MED KYI DBANG DU SONG

BA YIN TE, RGYAL PO CHEN PO, BUD MED LA BSTEN CING, NGAN 'GROR
'GRO BAR 'JUG PA DE NI, SKYES PA BUD MED LA BSKAM ZHING NGAN
SKYUGS KYI SGO LA 'DU BA DANG, MI GTZANG BA LA DGA'

BA DANG, SHES BZHIN MED PAR SPYOD PA'I SKYES BU'I SKYON BZHI PA
YIN TE, RGYAL PO CHEN PO, SKYON DE DAG DANG LDAN PA'I SKYES PA NI
'DOD PA RNAMS KYI DBANG DU 'GRO BA YIN NO, ,DE NAS


@367A *, ,DE'I TSE BCOM LDAN 'DAS KYIS TSIGS SU BCAD PA 'DI DAG
BKA' STZAL TO, ,'DOD PA RNAMS NI TSOL BA NA, ,RAB TU MYOS PA GA
LA BDE, ,'DOD PA DMAN PA RNAMS

BSTEN PA, ,DE NI GANG GIS BDE BAR 'GYUR, ,SKYES BU DAM PA MA YIN
PA'I, ,LAS RNAMS BYED CING MI SDOM LA, ,'DOD PA'I 'DOD CHAGS TSOL
BYED PA, ,DE DAG RAB NYAMS CHUD KYANG ZA, ,MI

RNAMS GANG DAG MI MKHAS PA, ,RNGA MO BONG BU'I CHOS SPYOD CING,
,BUD MED MTHONG NA RAB SNYEGS PA, ,NGAN SKYUGS GNAS LA PHAG RNAMS
BZHIN, ,GANG LA BYIS PA GUS BCAS PA'I, ,'DOD

RNAMS DRING MI GTZANG YANG, ,'DOD PA'I SKYON RNAMS MI MTHONG BA,
,SA YI STENG NA DMUS LONG BZHIN, ,GZUGS KYI 'CHING BAS BCINGS PA
RNAMS, ,'DOD PA'I 'DU SHES RAB TU 'JUG,

BYIS PA 'DOD RNAMS BSTEN PA DAG, KHYI DANG WA RNAMS JI BZHIN NO,
,SGRA DRI RO DANG REG RNAMS KYIS, ,GANG LA SO SO'I SKYE BO RNAMS,
,BYIS PA 'KHOR BAR YONGS 'KHOR BYA, ,SPRE'U RNAMS

PHUR LA BTAGS PA BZHIN, ,BYIS PA MA RIG KHEBS PA RNAMS, ,MUN PA'I
PHUNG POS BSGRIBS GYUR CING, ,BUD MED RNAMS LA CHAGS PA NI, ,MI
GTZANG GNAS PA KHVA BZHIN NO, ,

GANG GIS NGAN 'GROR RAB 'JUG PA, ,DE NI BDUD KYI SPYOD YUL YIN,
,RO MYANG 'DU SHES CHAGS GYUR PA, ,NGAN SKYUGS GNAS LA SRIN BU
BZHIN, ,GSAD PA'I GSHED MA RNAMS


@367B KYIS NI, ,JI LTAR MI ZHIG BOR BA LTAR, ,SHES NAS THAR PA
THOB 'GYUR ZHING, ,BUD MED DBANG DU 'GRO MI 'GYUR, ,'DOD PA BUD
MED LTA BYED PA'I, ,KUN TU SBYOR LA 'JIGS PA SKYE, ,BYIS PA MTSAN

MAR 'DZIN PA RNAMS, ,'DOD PA'I SRID PA RAB TU 'PHEL, ,SO GA'I DUS
NA MI ZHIG NI, ,DGON PA CHEN POR SONG GYUR NAS, ,BYIS PAS LAN
TSVA'I CHU 'THUNGS NA, ,SKOM PA PHYIR ZHING RAB SPYOD LTAR, ,DE

BZHIN BDEN PA MA MTHONG BA'I, ,BYIS PA RMONGS PAS 'TSO BA RNAMS,
,'DI NA PHYIR ZHING BUD MED LA, ,'DOD PA'I SRED PA BRTAN PAR
'GYUR, ,JI LTAR MI LUS MDZE CAN LA, ,SROG CHAGS RNAMS

NI ZA BA LTAR, ,'DOD BRKAM SO SO'I SKYE BO RNAMS, ,DE BZHIN BUD
MED RNAMS KYIS ZOS, ,MI GTZANG BUM PA KHRA BO ZHIG, KHA DOG LDAN
PAR SNANG MOS KYI, ,NANG NA HA LA HA LA'I DUG, DRAG PO CHEN PO
YOD

PA LTAR, ,DE BZHIN BUD MED BRGYAN PA DAG, GANG DANG GANG NA SNANG
BA YANG, ,GCIN DANG PHYI SAS GANG BA YI, ,RKYAL PA RLUNG GIS
BKANG BA BZHIN, ,'BRU MAR GYIS NI BDAR BA'I MTSON, ,GOS KYIS
DKRIS

BA JI BZHIN DU, ,DE BZHIN BUD MED BRGYAN PA YANG, ,RAL GRI RLING
BA G-YOGS PA BZHIN, ,JI LTAR ME DONG GANG GYUR LA, ,DU BA MED
CING 'BAR LDAN LTAR, ,BUD MED DE BZHIN ME 'DRA ZHING, ,SRIN BU
GTUM PO BZHIN

DU G-YO, ,SREG PA'I BSKAL PA 'DIR BYUNG NA, ,SA NI KUN TU 'BAR
GYUR LA, ,RTZVA DANG GEL PA 'JIG 'GYUR ZHING, ,CHU KLUNG DAG
KYANG BSKAM PAR 'GYUR, ,'BYUNG BA CHEN PO'I GNAS GYUR PA, ,RGYA
MTSO YANG NI BSKAM 'GYUR


@368A *, ,ZHING, ,RI BO CHEN PO RNAM BSREG LA, ,DE BZHIN LHUN
PO'ANG 'JIG PAR 'GYUR, ,RGYAL CHEN 'BYUNG PO 'DZIN PA YIN, ,SA
'DI'ANG RNAM PAR 'JIG 'GYUR ZHING,,

BRAG CHEN RNAMS NI 'JIG 'GYUR LA, ,SKYOB PAR BYED PA YOD MA YIN,
,JI LTAR ME YIS RIR BCAS DANG, ,RGYA MTSOR BCAS PA BSREG PA LTAR,
,DE BZHIN BUD MED ME 'DRA STE, ,GTUM

ZHING SKYES BU G-YO BAR BYED, ,SNABS DANG MCHIL MA KHA CHU DANG,
,KLAD RGYAS RUS PA'I KLAD PA DANG, ,LUS LA DRI NGA 'DZAG DE LA,
,BYIS PA RNAMS NI SBRANG RTZI BZHIN, ,KHA SGO RUS PAS GANG

BA DANG, ,SHA DANG PAGS LA SOGS BSAGS SHING, ,DE BZHIN LUS NI
'BRAS 'DRA STE, ,DRI NGA SMAD PAR BYA BA YIN, ,MI GTZANG SNA
TSOGS GANG BA DANG, ,'BRAS NI SMIN PAR GYUR

PA LTAR, ,DE LTAR LUS 'DI MI GTZANG BA, ,SNA TSOGS RNAMS KYI SNOD
YIN NO, ,LTO NI MNYE MA MCHER BA DANG, ,GLO BAS GANG ZHING MKHAL
MA DANG, ,KHRAG DANG MKHRIS PAS GANG GYUR LA, ,KLAD

RGYAS KYIS NI KLAD PA GANG, ,KHONG PA'I NANG NA SRIN BU'I RIGS,
,BRGYAD KHRI PO DAG GNAS GYUR KYANG, ,GTI MUG DRVA BAS BSGRIBS PA
YI, ,BYIS PA RNAMS KYIS MI MTHONG NGO, ,RMA SGO DGU

NAS RTAG TU NI, ,MI GTZANG RUL PA ZAG GYUR KYANG, ,SMRA BA DAG
DANG LTA BA LA, ,BYIS PA RNAMS NI MTSAN MAR 'DZIN, ,GANG ZHIG KUN
GYIS SMAD PA'I YUL, ,CHAGS PA RNAMS KYIS PHYIS


@368B MI SHES, ,MI GTZANG SPYOD YUL BYIS PA RNAMS, ,SNABS DANG
MCHIL MA ZA BAR BYED, ,SMAD PAR 'OS LA CHAGS BYED PA, ,SBRANG BU
RNAMS KYIS RMA MTHONG BZHIN, ,MCHAN KHUNG DAG NAS RDUL

'DZAG CING, ,SMAD PA'I DRI NI 'BYUNG BAR 'GYUR, ,BYIS PA SDUG
BSNGAL CHAGS BYED PA, ,DE DAG BDAG LA GNOD PHYIR G-YO, ,DES NI
MYUR DU PHONGS GYUR TE, ,NYA RNAMS CHU NAS BTON

PA BZHIN, ,'JIGS RUNG LAG NA MTSON THOGS KYIS, ,JI LTAR MI ZHIG
GTZES PA LTAR, ,MTSON 'DRA'I BUD MED SDIG CAN GYIS, ,'DOD LA
CHAGS RNAMS DE BZHIN NO, ,RNAM RGYAL LAG

NA MTSON THOGS PAS, ,JI LTAR RGYAL PO GTZES PA LTAR, ,'DOD CHAGS
ME DANG 'DRA BA YIS, ,'DOD LA CHAGS RNAMS DE BZHIN BSREG, SHEN
PA'I GNAS LA KHYI RNAMS LTAR, ,MYANG BAR

'DU SHES BYIS PA RNAMS, ,JI LTAR DGRA YIS SKRAG PA LTAR, ,MYUR DU
SDUG BSNGAL MYONG BAR 'GYUR, ,RANG GI LAS KYI NYES PA YIS, ,DE LA
SKYOB PA MED PA LTAR, ,DE BZHIN BDAG GI

NYES PA YIS, ,SEMS CAN RNAMS NI NGAN 'GROR 'GRO, DE DAG SANGS
RGYAS CHOS SPANGS NAS, ,BUD MED RNAMS KYI RNAG LA BRTEN, SEMS NI
RO LA CHAGS GYUR PA, ,DE YIS NGAN 'GROR

'GRO BAR 'GYUR, ,JI LTAR SPRE'U ZHIG SHING LAS NI, ,SHING GZHAN
DU NI GYUR PA'I TSE, ,DE NI GNAS DER GTZES GYUR NA, ,DE NYID DU
NI SDUG BSNGAL 'GYUR, ,DE BZHIN 'DOD LA BRKAM


@369A *, ,PA DANG, ,SDUG BSNGAL 'DOD CHAGS BSTAN PA DANG, ,GTI
MUG RGYAL THOGS PA RNAMS, ,DUS NI YANG DANG YANG DU 'DA', ,MI
BKREN RNAMS NI GSAL

SHING LA, ,RAB TU BTZUGS NAS 'PHYANG BA LTAR, ,DE BZHIN 'DOD LA
CHAGS PA RNAMS, ,SHAL MA LI YI MTHO LA 'PHYANG, ,JI LTAR MON SRAN
SDE'U DANG GRE'U, ,LCAGS ZANGS RNAMS SU

BLUGS BYAS NAS, ,MES NI RAB TU BSREGS PA NA, ,LBU BAR BCAS SHING
KHOL BA LTAR, ,DE BZHIN DGE BA MA MTHONG ZHING, ,'DOD LA CHAGS
PA'I SKYE BO RNAMS, ,SHI NAS NGAN SONG

'GRO 'GYUR ZHING, ,LCAGS ZANGS RNAMS SU BTZO BAR 'GYUR, ,MI RNAMS
GANG DAG SDIG BYED PA'I, ,SEMS CAN SDIG PA RNAMS KYI GNAS, ,ZANGS
NI BYE BA DRUG CU DANG, ,GZHAN

YANG BZHI PO DAG YIN NO, ,ZANGS NI SO SO RE RE LA, ,TSAD NI DMIGS
SU YOD MIN ZHING, ,ME YI PHUNG POR LDAN RNAMS SU, ,BSKAL PA DU
MAR BTZO BAR 'GYUR, ,KHA CIG ZANGS

RNAMS DE DAG TU, ,RANG GI LAS KYI BSKAL BRGYA'AM, ,NYIS BRGYA SUM
BRGYA TSANG BAR 'TSOD, ,YANG NA BZHI BRGYAR BTZO BAR 'GYUR, ,SRA
SKAM RNON PO RNAMS KYIS NI, ,BZUNG ZHING

YANG DANG YANG SMYUGS PAS, ,DE DAG SHA NI YOD MIN ZHING, ,DUNG
LTAR DKAR BA RNAMS SU 'GYUR, ,LCAGS KYI GZHONG PAR 'DUG NAS NI,
,RAB TU TSA ZHING 'DREN PA MED, ,SHI ZHING SHI


@369B ZHING SKYE 'GYUR TE, ,RANG GI LAS KYIS GNAS PAR 'GYUR,
,GANG TSE DMYAL BA'I SRUNG RNAMS KYIS, ,NGAN PA'I MI RNAMS DE DAG
NI, ,GTUN LA SOGS PAS BRDUNGS PA NA, ,SHA RKANG RUS

PA PHYE MAR 'GYUR, ,DE YI TSE NA DE DAG LA, ,SHIN TU GRANG BA'I
RLUNG YANG LDANG, ,DES NI DMYAL BA'I SEMS CAN RNAMS, ,SDUG BSNGAL
GYUR PA DE LAS 'TSO, ,MI RNAMS GANG DAG SDIG

BYED PA, ,GTUN BU DRAG PO RNAMS KYIS 'JOMS, ,STA RE RNAMS KYIS
GSHEGS PA DANG, ,DE BZHIN GSAL SHING 'DZUGS PAR 'GYUR, ,MI RNAMS
GANG DAG SDIG BYED PA'I, ,SEMS

CAN RNAMS KYI LUS LA NI, ,LCAGS MDUNG RTZE MO BZHI PA DANG, ,RTZE
GSUM PA DANG RTZE LNGA 'BAB, ,MI RNAMS GANG DAG SDIG BYED PA,
,RAL GRI'I MCHU CAN KHVA RNAMS KYIS, ,MGO YANG

KLAD PA GTOGS 'GYUR ZHING, ,WA DANG SPYANG KIS ZOS PAR 'GYUR, ,MI
RNAMS GANG DAG SDIG BYED PA, ,NGAN SKYUGS RUL BA DRI NGA ZHING,
,KUN GYIS SMAD PAR LTUNG 'GYUR LA, ,SPU

GRI'I CHU KLUNG RNAMS SU LTUNG, ,MI RNAMS GANG DAG SDIG BYED PA,
,RAB TU TSA BAR BSREG 'GYUR ZHING, ,NGU 'BOD DANG NI NGU 'BOD
CHE, ,THIG NAG TU YANG BSREG PAR 'GYUR, ,MI RNAMS

GANG DAG SDIG BYED PA, ,THIG NAG TU NI SKYES NAS KYANG, ,YANG
DANG YANG DU ME MUR DANG, ,SPU GRI CHU KLUNG RNAMS SU LTUNG,
,GANG TSE LCAGS KYI ZANGS PO CHER, ,MI RNAMS GANG DAG


@370A *, ,'TSOD PA NA, ,KHYI RNAMS KYIS NI GTZES GYUR NAS, ,DE
DAG BDE BA TSOL BAR BYED, ,MI RNAMS GANG DAG SDIG BYED PA, ,DMYAL
BA DRAG PO CHEN POR

NI; ;LHUNG NAS DPUNG GNYEN YOD MIN ZHING, ,LCAGS KYI THU LUM ZA
BAR 'GYUR, ,MI RNAMS SDIG PA BYED PA DAG ,LCAGS LAS GRUB PA'I
BRAG CHEN DANG, ,MI SDUG RI BO RNAMS

KYIS NI, ,DE TSE KUN NAS LUS 'JOMS BYED, ,NGES NI RANG GI LAS
BYAS PAS, ,'BRAS BU DE 'DRA THOB GYUR CING, ,DE YIS TSOR BA MYONG
BA NA, ,DE LA SKYOB PA 'GA' YANG MED, ,JI

SNYED RTEN PA THAMS CAD NI, ,BDAG GI MDUN DER 'GA' YANG MED, ,DER
NI MGON MED BDAG GCIG PU, ,SDUG BSNGAL TSOR BA MYONG BAR BYED,
,GANG DAG BDE PHYIR DON MIN PAR,

SNGAN CHAD NYES PAR SPYAD BYAS KYANG, ,PHA MA DE DAG DE RING NI,
,RNAM PAR GROL BA'I MTHU YANG MED, ,GANG DAG BDE PHYIR DON MIN
PAR, ,SNGON CHAD NYES PAR SPYAD BYAS KYANG, ,BU DANG

BU MO CHUNG MA RNAMS, ,DE RING BDAG LA 'GROL MI NUS, ,GANG DAG
BDE PHYIR NGON MIN PAR, ,SNGAN CHAD NYES PAR SPYAD BYAS KYANG,
,MDZA' BSHES NYE DU DE DAG KUN, ,RNAM PAR

'GREL BAR YONG MI NUS, ,GANG DAG BDE PHYIR DON MIN PAR, ,SNGAN
CHAD NYES PAR SPYAD BYAS KYANG, ,BDAG GI RTZA LAG DE DAG KUN, ,DE
RING 'GREL BAR MI NUS SO, ,'DOD PA DMAN


@370B PA RNAMS BSTEN CING, ,DMAN PA'I CHOS RNAMS BSTEN NAS NI,
,NYES PA'I LAS RNAMS BYED PA DAG ,DE YIS NGAN 'GROR 'GRO BAR
'GYUR, ,SHES RAB 'CHAL BA MNAR MED PAR, ,SONG

NAS SDUG BSNGAL TSOR BA MYONG, ,SANGS RGYAS RNAMS KYIS BUD MED
DAG ,PHYI SA'I DRI LTAR MNAM PAR BSGRAGS, ,DE PHYIR DMAN PA RNAMS
DANG NI, ,DMAN PA'I BUD MED RNAMS

BSTAN PA, ,BYIS PA DE NI PHYIS YI, ,RKYAL BA BZUNG NAS GNAS PA
YIN, ,CI 'DRA'I LAS NI BYED PA LTAR, ,DE 'DRA'I 'BRAS BU 'THOB
'GYUR TE, ,RGYAL PO YI NI CHAD PA DANG, ,SDUG

BSNGAL BCING BA'ANG MYONG BAR 'GYUR, ,BUD MED GZHI LAS SKYES PA
YANG, ,BSAD DANG BCING BA MYONG 'GYUR ZHING, ,DMYAL SRUNG RNAMS
KYIS BSREGS PA DANG, ,NGES PAR 'CHI

BA'ANG MYONG BAR 'GYUR, ,BUD MED RNAMS LA BRKAM PA YI, ,BLO NGAN
DE DAG BDE MI 'GYUR, ,GSAL SHING MTHON PO RNAMS SU NI, ,BTZUGS
SHING CHUR YANG BCUG PAR 'GYUR, ,SA

YI SER KHAR BCUG NAS NI, ,DE BZHIN RAL GRIS GDAB PAR 'GYUR, ,DE
'DRA BA DAG THOS NAS NI, ,DE DAG YI CHAD BDE MI 'GYUR, ,RMONGS PA
BUD MED LHAN CIG TU, ,YANG DANG YANG DU

'DU 'DZI BYED, ,SDUG BSNGAL 'DOD PA RNAMS BSTEN CING, ,DMAN PA
RNAMS KYANG SMRA BAR BYED, ,RMONGS PA RNAMS KYIS CHOS THOS NAS,
,DGE BAR GSUNGS ZHES RJOD BYED KYANG, ,DE SEMS


@371A *, ,BUD MED PHYI BZHIN SONG, ,BYI BA LA NI BYI LA BZHIN,
,RGYAL BAS GSUNGS PA THOS GYUR NAS, ,YUD TZAM ZHIG NI YID BYUNG
YANG, ,HA LA HA LA'I DUG 'DRA

BA'I, ,'DOD CHAGS KYIS NI DE YANG 'KHRUG ,JI LTAR PHAG NI YUD
TZAM ZHIG ,DNGANGS SHING SKRAG PA BYUNG GYUR KYANG, ,DES NI PHYI
SA MTHONG BA NA, ,CHAGS PA BSKYED PAR BYED PA

LTAR, ,DE BZHIN BYIS PA BDE 'DOD RNAMS, ,RGYAL BA'I BSTAN PA
SPANGS NAS NI, ,'DOD PA DMAN PA RNAMS BSTEN PAS, ,DES NI NGAN
'GROR 'GRO BAR 'GYUR, ,'DOD PA RNAMS LA

CHAGS MYOS NAS, ,SHIN TU SDIG PA'I LAS BYAS SHING, ,TSUL KHRIMS
CAN DAG BSLUS BYAS NAS, ,PHYIS NI NGAN 'GROR 'GRO BAR 'GYUR,
,SHES RAB CAN GYIS DAL RNYED CING, ,DE 'DRA'I

CHOS NI THOS GYUR NAS, ,'DOD KUN SPANGS NAS 'DI LA NI, ,MKHAS PA
MNGON BYUNG RAB BYUNG ZHIG ,RGYAL PO CHEN PO, ,SKYES PA 'DOD PA
LA RTEN PA RNAMS KYI SKYON NI DE DAG YIN TE,

'DOD PA'I GZHI DANG, 'DOD PA'I RGYU DANG, 'DOD PA LA LHAG PAR
ZHEN PA RNAMS NI, SEMS CAN DMYAL BA PA RNAMS KYI TSOR BA MYONG
BAR 'GYUR RO, ,RGYAL PO CHEN PO, DE LTA BAS NA

KHYOD KYIS RTAG PAR RGYUN DU SANGS RGYAS RJES SU DRAN PA BSGOM
PAR BYA'O, ,KHYOD KYI LUS SU GTOGS PA'I SEMS RJES SU DRAN PA
BSGOM PAR BYA'O, ,DE LTAR BCOM LDAN 'DAS KYIS BAD


@371B SA'I RGYAL PO 'CHAR BYED LA DE LTA DE LTAR CHOS BSTAN PAR
MDZAD DE, CHOS BSTAN PA DES BAD SA'I RGYAL PO 'CHAR BYED, DE
BZHIN GSHEGS PA LA DGA' BA DANG, RAB TU DGA' BA

DANG, MCHOG TU DGA' BA THOB PAR GYUR TO, ,DE NAS BCOM LDAN 'DAS
LA BAD SA'I RGYAL PO 'CHAR BYED KYIS 'DI SKAD CES GSOL TO, ,BCOM
LDAN 'DAS, JI TZAM DU BCOM LDAN

'DAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KYIS SKYES PA DANG, BUD MED RNAMS KYI SKYON BSAM GYIS
MI KHYAB PA'I BAR DE DAG BKA'

STZAL CING, LEGS PAR GSUNGS PA NI NGO MTSAR LAGS SO, ,BCOM LDAN
'DAS, BDAG NI BCOM LDAN 'DAS DANG, CHOS DANG, DGE SLONG GI DGE
'DUN LA SKYABS SU MCHI

STE; MTSON CHA SPANGS SHING, DBYUG PA SPANGS LA, NGO TSA MCHIS
SHING, SROG CHAGS 'BYUNG PO THAMS CAD LA SNYING BRTZE BAR ZHUGS
PA LAGS KYI, BCOM LDAN 'DAS KYIS BDAG

DGE BSNYEN DU GZUNG DU GSOL, ,BCOM LDAN 'DAS KYIS DE SKAD CES
BKA' STZAL NAS, BAD SA'I RGYAL PO 'CHAR BYED DANG, DGE SLONG DE
DAG DANG, BYANG CHUB SEMS DPA' DE DAG

DANG, LHA DANG, MI DANG, LHA MA YIN DANG, DRI ZAR BCAS PA'I 'JIG
RTEN YI RANGS TE, BCOM LDAN 'DAS KYIS GSUNGS PA LA MNGON PAR
BSTOD DO, ,'PHAGS PA DKON MCHOG


@372A *, ,BRTZEGS PA CHEN PO'I CHOS KYI RNAM GRANGS LE'U STONG
PHRAG BRGYA PA LAS, PAD SA'I RGYAL PO 'CHAR BYED KYIS ZHUS PA'I
LE'U ZHES BYA STE, 'DUS

PA NYI SHU RTZA DGU PA RDZOGS SO,, ,,RGYA GAR GYI MKHAN PO DZI NA
MI TRA DANG, SU RENDRA BO DHI DANG, ZHU CHEN GYI LOTZTSA BA BAN
DE YE SHES SDE LA SOGS

PAS BSGYUR CING ZHUS TE GTAN LA PHAB PA,,