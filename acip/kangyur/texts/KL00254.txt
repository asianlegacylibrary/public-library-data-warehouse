@108B RGYA GAR SKAD DU, A'ARYA DHARMA KE TU DHVA DZA
PA RI PRiTZTSA N'A MA MA H'A Y'A NA S'U TRA, BOD SKAD DU, 'PHAGS
PA CHOS KYI RGYAL MTSAN GYIS ZHUS PA ZHES BYA BA THEG

PA CHEN PO'I MDO, SANGS RGYAS DANG, BYANG CHUB SEMS DPA' THAMS
CAD LA PHYAG 'TSAL LO, ,'DI SKAD BDAG GIS THOS PA DUS GCIG NA,
BCOM LDAN 'DAS

MNYAN YOD NA RGYAL BU RGYAL BYED KYI TSAL MGON MED ZAS SBYIN GYI
KUN DGA' RA BA NA BZHUGS TE, DE'I TSE 'KHOR DER BYANG CHUB SEMS
DPA' CHOS KYI RGYAL MTSAN ZHES BYA BA


@109A *, ,'DUG PA STAN LAS LANGS TE BCOM LDAN 'DAS LA 'DI SKAD
CES GSOL TO, ,BCOM LDAN 'DAS, BYANG CHUB SEMS DPA' CHOS DU

DANG LDAN NA, MYUR DU BLA NA MED PA YANG DAG PAR RDZOGS PA'I
SANGS RGYAS SU 'GYUR BA LAGS, BCOM LDAN 'DAS KYIS BKA' STZAL PA,
RIGS KYI BU, BYANG CHUB

SEMS DPA' CHOS BCU DANG LDAN NA, MYUR DU BLA NA MED PA YANG DAG
PAR RDZOGS PA'I SANGS RGYAS SU 'GYUR RO, ,BCU GANG ZHE NA, 'DIR
BYANG CHUB SEMS DPA' DAD PA

DANG LDAN PAR BYA BA DANG, BYANG CHUB KYI SEMS DANG LDAN PAR BYA
BA DANG, DGE BA'I BSHES GNYEN YONGS SU MI GTANG BA DANG, DGON PAR
BRTEN CING 'DU 'DZI SPANG BA

DANG, BLA MA DANG MKHAN PO'I GDAMS NGAG YONGS SU STZAL BA DANG,
SNYING RJE DANG LDAN PA DANG, MANG DU THOS PA DANG LDAN PA DANG,
TING NGE 'DZIN DANG LDAN PA DANG, TSUL KHRIMS

DANG LDAN PA DANG, BRTZON 'GRUS PHUN SUM TSOGS PAS DON MA LUS PAR
SGRUB PA'O, ,BCOM LDAN 'DAS KYIS DE SKAD CES BKA' STZAL PA DANG,
BYANG CHUB SEMS DPA'

CHOS KYI RGYAL MTSAN DANG, THAMS CAD DANG LDAN PA'I 'KHOR DE DAG
BCOM LDAN 'DAS KYIS GSUNGS PA LA MNGON PAR BSTOD DO, ,'PHAGS PA
CHOS KYI RGYAL MTSAN


@109B GYIS ZHUS PA ZHES BYA BA THEG PA CHEN PO'I MDO RDZOGS SO,,