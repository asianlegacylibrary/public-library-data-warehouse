@476B RGYA
GAR SKAD DU, SH'U N+YA T'A N'A MA MA H'A S'U TRA, BOD SKAD DU,
MDO CHEN PO STONG PA NYID CES BYA BA, DKON MCHOG

GSUM LA PHYAG 'TSAL LO, ,'DI SKAD BDAG GIS THOS PA DUS GCIG NA,
BCOM LDAN 'DAS MNYAN YOD KYI SHAR GYI KUN DGA' RA BA NA RI DVAGS
'DZIN GYI MA'I KHANG BZANG NA BZHUGS

SO; ;DE NAS TSE DANG LDAN PA KUN DGA' BO PHYI DRO NANG DU YANG
DAG 'JOG LAS LANGS NAS BCOM LDAN 'DAS GA LA BA DER SONG STE PHYIN
NAS BCOM LDAN 'DAS KYI ZHABS LA MGO BOS

PHYAG BTZAL TE PHYOGS GCIG TU 'DUG GO ,PHYOGS GCIG TU 'DUG NAS
BCOM LDAN 'DAS LA TSE DANG LDAN PA KUN DGA' BOS 'DI SKAD CES GSOL
TO, ,BTZUN PA, DUS GCIG NA BCOM

LDAN 'DAS SH'AKYA RNAMS KYI NANG NA SH'AKYA RNAMS KYI GRONG RDAL
GRONG KHYER ZHES BGYI BA NA BZHUGS PA DE'I TSE DE NAS BCOM LDAN
'DAS KYIS 'DI SKAD CES KUN DGA' BO, NGA NI, STONG PA NYID

KYIS LAN MANG DU GNAS SO, ,ZHES BKA' STZAL PA'I DON BDAG GIS
'TSAL LAGS NA, BTZUN PA, CI BCOM LDAN 'DAS KYIS BKA' STZAL PA,
BDAG GIS LEGS PAR MNYAN


@477A *, ,CING LEGS PAR BZUNG, LEGS PAR YID LA BGYIS, LEGS PAR
BSTEN, LEGS PAR RTOGS PA DE BZHIN DU LAGS SHING DE KHO NA BZHIN
LAGS SAM, BKA' STZAL

PA; KUN DGA' BO, DE DE BZHIN TE, NGAS BSHAD PA KHYOD KYIS LEGS
PAR MNYAN CING LEGS PAR BZUNG, LEGS PAR BSTEN, LEGS PAR RTOGS PA
DE NI, GZHAN DU MA YIN TE,

DE KHO NA BZHIN YIN NO, ,DE CI'I PHYIR ZHE NA, KUN DGA' BO, DA
NI, DE'I TSE DANG, DA LTAR YANG STONG BA NYID KYIS LAN MANG DU
GNAS PA'I PHYIR RO, ,KUN DGA' BO, 'DI LTA STE, DPER

NA; RI DVAGS 'DZIN GYI MA'I KHANG BZANG 'DI GLANG PO CHE DANG,
RTA DANG, BA LANG DANG, LUG DANG, BYA GAG DANG, PHAG GIS STONG
ZHING, NOR DANG, 'BRU DANG, 'GRON BU DANG, GSER GYIS

STONG LA, BRAN DANG, BRAN MO DANG, LAS BYED PA DANG, ZHO SHAS
'TSO BA DAG DANG, SKYES PA DANG, BUD MED DANG, KHYE'U DANG, BU MO
DAG GIS STONG YANG 'DI NA 'DI LTA STE, DGE SLONG GI

DGE 'DUN KHO NA'AM, DE LAS KHA CIG LA BRTEN NAS MI STONG BA YANG
YOD DO, ,KUN DGA' BO, DE BZHIN DU GANG LA GANG MED PA DE DES
STONG NGO, ,ZHES BYA BAR YANG DAG PAR RJES SU

MTHONG YANG, DE LA LHAG MA GANG YOD PA DE DE LA YOD DO, ,ZHES BYA
BAR YANG DAG PA JI LTA BA BZHIN DU RAB TU SHES TE, KUN DGA' BO,
STONG PA NYID LA 'JUG PA 'DI NI, YANG DAG PA


@477B JI LTA BA BZHIN TE, PHYIN CI MA LOG PA YIN NO, ,KUN DGA'
BO, DE LTA BAS NA, DGE SLONG YANG KYE MA BDAG STONG PA NYID KYIS
LAN MANG DU GNAS PAR BYA'O, ,ZHES 'DOD PAR GYUR NA, KUN DGA'

BO; DGE SLONG DES GRONG DU 'DU SHES PA DANG, MIR 'DU SHES PA YID
LA MI BYA BAR DGON PAR 'DU SHES PA'AM, DE LAS KHA CIG YID LA
BYA'O, ,DE 'DI SNYAM DU SEMS TE 'DU SHES KYI RNAM

PA 'DI LTA STE, GRONG DU 'DU SHES PA DANG, MIR 'DU SHES PAS STONG
YANG 'DI LA 'DI LTA STE, DGON PAR 'DU SHES PA KHO NA'AM, DE LAS
KHA CIG LA BRTEN NAS MI STONG BA YANG YOD DO

SNYAM MO; ;DE LA GRONG DU 'DU SHES PA DANG, MIR 'DU SHES PA LA
BRTEN PA NYON MONGS PA'I GNAS GANG DAG YIN PA DE DAG MED KYANG DE
LA 'DI LTA STE, DGON PAR 'DU SHES PA KHO NA'AM,

DE LAS KHA CIG LA BRTEN PA TZAM GYI NYON MONGS PA'I GNAS NI, YOD
DO, ,KUN DGA' BO, DE LTA BAS NA, GANG LA GANG MED PA DE DES STONG
NGO, ,ZHES BYA BAR YANG DAG PAR RJES SU MTHONG YANG,

DE LA LHAG MA GANG YOD PA DE DE LA YOD DO, ,ZHES BYA BAR YANG DAG
PA JI LTA BA BZHIN DU RAB TU SHES TE, KUN DGA' BO, STONG PA NYID
LA 'JUG PA 'DI NI, YANG DAG PA JI LTA BA BZHIN TE,

PHYIN CI MA LOG PA YIN NO, ,KUN DGA' BO, GZHAN YANG DGE SLONG
ZHIG KYE MA BDAG STONG PA NYID KYIS LAN MANG DU GNAS PAR BYA'O,
,ZHES 'DOD PAR GYUR NA, KUN DGA' BO, DGE SLONG


@478A *, ,DES MIR 'DU SHES PA DANG, DGON PAR 'DU SHES PA YID LA
MI BYA BAR SAR 'DU SHES PA'AM, DE LAS KHA CIG YID LA BYA ZHING,
DES 'DI LTAR SA'I PHYOGS GANG

DAG MTHO DMA' DANG, SDONG DUM DANG, TSER MA'I GZHI DANG, RNGO BA
DANG, GSEG MA DANG, GYO DUM DANG BCAS PA DANG, TSVA RGO CAN DANG,
DGON DUNG DANG, THA CHAD DANG, SDIG PA CAN GYIS

DE DAG YID LA MI BYA BAR SA'I PHYOGS GANG DAG MNYAM PA DANG, MI
MNYAM PA MED PA DANG, LAG MTHIL LTA BU DANG, GTZANG BA DANG, NAGS
TSAL DANG LDAN PA DANG, NYAMS DGA' BA

DE LTA BU'I SA'I PHYOGS DE DAG YID LA BYA STE, 'DI LTA BU DPER
NA, KHYU MCHOG GI KO PA 'PHUR BU BRGYAS SHIN TU BRGYANGS GNYER MA
RANGS SHING, KHAM KHUM MED PA DE BZHIN DU SA'I

PHYOGS GANG DAG MTHO DMA' DANG, SDONG DUM DANG, TSER MA'I GZHI
DANG, RNGO BA DANG, GSEG MA DANG, GYO DUM DANG BCAS PA DANG, CHVE
RGO CAN DANG, DGON DUNG DANG, THA CHAD DANG, SDIG

PA CAN GYIS DE DAG YID LA MI BYA BAR SA'I PHYOGS GANG DAG MNYAM
PA DANG, MI MNYAM PA MED PA DANG, LAG MTHIL LTA BU DANG, GTZANG
BA DANG, NAGS TSAL DANG, BLTA BA DANG,

NYAMS DGA' BA DE LTA BU'I SA'I PHYOGS DE DAG YID LA BYA'O, ,DE
'DI SNYAM DU SEMS TE, 'DU SHES KYI RNAM PA 'DI LTA STE, MIR 'DU
SHES PA DANG, DGON PAR 'DU SHES PAS STONG


@478B YANG 'DI LA 'DI LTA STE, SAR 'DU SHES PA KHO NA'AM, DE LAS
KHA CIG LA BRTEN NAS MI STONG BA'ANG YOD DO SNYAM MO, ,DE LA MIR
'DU SHES PA DANG, DGON PAR 'DU SHES PA LA BRTEN PA NYON

MONGS PA'I GNAS GANG DAG YIN PA DE DAG MED KYANG DE LA 'DI LTA
STE, SAR 'DU SHES PA KHO NA'AM, DE LAS KHA CIG LA BRTEN PA TZAM
GYI NYON MONGS PA'I GNAS NI, YOD DO, ,KUN DGA'

BO; DE LTA BAS NA, GANG LA GANG MED PA DE DES STONG NGO, ,ZHES
BYA BAR YANG DAG PAR RJES SU MTHONG YANG, DE LA LHAG MA GANG YOD
PA DE DE LA YOD DO, ,ZHES BYA BAR YANG DAG PA JI LTA BA

BZHIN DU RAB TU SHES TE, KUN DGA' BO, STONG PA NYID LA 'JUG PA
'DI NI, YANG DAG PA JI LTA BA BZHIN TE, PHYIN CI MA LOG PA YIN
NO, ,KUN DGA' BO, GZHAN YANG DGE SLONG ZHIG KYE MA

BDAG STONG PA NYID KYIS LAN MANG DU GNAS PAR BYA'O, ,ZHES 'DOD
PAR GYUR NA, KUN DGA' BO, DGE SLONG DES DGON PAR 'DU SHES PA
DANG, SAR 'DU SHES PA YID LA MI BYA BAR NAM

MKHA' MTHA' YAS SKYE MCHED DU 'DU SHES PA'AM, DE LAS KHA CIG YID
LA BYA'O, ,DE 'DI SNYAM DU SEMS TE, 'DU SHES KYI RNAM PA 'DI LTA
STE, DGON PAR 'DU SHES PA'AM, SAR 'DU

SHES PAS STONG YANG 'DI LA 'DI LTA STE, NAM MKHA' MTHA' YAS SKYE
MCHED DU 'DU SHES PA KHO NA'AM, DE LAS KHA CIG LA BRTEN NAS MI
STONG PA'ANG YOD DO SNYAM MO, ,DE LA DGON PAR


@479A *, ,'DU SHES PA DANG, SAR 'DU SHES PA LA BRTEN PA NYON
MONGS PA'I GNAS GANG DAG YIN PA DE DAG MED KYANG DE LA 'DI LTA
STE, NAM MKHA' MTHA' YAS SKYE

MCHED DU 'DU SHES PA KHO NA'AM, DE LAS KHA CIG LA BRTEN PA TZAM
GYI NYON MONGS PA'I GNAS NI, YOD DO, ,KUN DGA' BO, DE LTA BAS NA,
GANG LA GANG MED PA DES STONG NGO, ,ZHES BYA

BAR YANG DAG PAR RJES SU MTHONG YANG, DE LA LHAG MA GANG YOD PA
DE DE LA YOD DO, ,ZHES BYA BAR YANG DAG PA JI LTA BA BZHIN RAB TU
SHES TE, KUN DGA' BO, STONG PA NYID LA

'JUG PA 'DI NI, YANG DAG PA JI LTA BA BZHIN TE, PHYIN CI MA LOG
PA YIN NO, ,KUN DGA' BO, GZHAN YANG DGE SLONG ZHIG KYE MA BDAG
STONG PA NYID KYIS LAN MANG DU GNAS PAR BYA'O,,

ZHES 'DOD PAR GYUR NA, KUN DGA' BO, DGE SLONG DES SAR 'DU SHES PA
DANG, NAM MKHA' MTHA' YAS SKYE MCHED DU 'DU SHES PA YID LA MI BYA
BAR RNAM SHES MTHA' YAS SKYE

MCHED DU 'DU SHES PA'AM, DE LAS KHA CIG YID LA BYA'O, ,DE 'DI
SNYAM DU SEMS TE, 'DU SHES KYI RNAM PA 'DI LTA STE, SAR 'DU SHES
PA DANG, NAM MKHA' MTHA' YAS SKYE

MCHED DU 'DU SHES PAS STONG YANG 'DI LA 'DI LTA STE, RNAM SHES
MTHA' YAS SKYE MCHED DU 'DU SHES PA KHO NA'AM, DE LAS KHA CIG LA
BRTEN NAS MI STONG PA'ANG YOD DO SNYAM MO,,


@479B DE LA SAR 'DU SHES PA DANG, NAM MKHA' MTHA' YAS SKYE MCHED
DU 'DU SHES PA LA BRTEN PA NYON MONGS PA'I GNAS GANG DAG YIN PA
DE DAG MED KYANG DE LA 'DI LTA STE, RNAM SHES MTHA'

YAS SKYE MCHED DU 'DU SHES PA KHO NA'AM, DE LAS KHA CIG LA BRTEN
PA TZAM GYI NYON MONGS PA'I GNAS NI, YOD DO, ,KUN DGA' BO, DE LTA
BAS NA, GANG LA GANG MED PA DES STONG NGO, ,ZHES

BYA BAR YANG DAG PAR RJES SU MTHONG YANG, DE LA LHAG MA GANG YOD
PA DE DE LA YOD DO, ,ZHES BYA BAR YANG DAG PA JI LTA BA BZHIN DU
RAB TU SHES TE, KUN DGA' BO, STONG PA NYID LA 'JUG PA

'DI NI; YANG DAG PA JI LTA BA BZHIN TE, PHYIN CI MA LOG PA YIN
NO, ,KUN DGA' BO, GZHAN YANG DGE SLONG ZHES KYE MA BDAG STONG PA
NYID KYIS LAN MANG DU GNAS PAR BYA'O, ,ZHES 'DOD PAR GYUR

NA; KUN DGA' BO, DGE SLONG DES NAM MKHA' MTHA' YAS SKYE MCHED DU
'DU SHES PA DANG, RNAM SHES MTHA' YAS SKYE MCHED DU 'DU SHES PA
YID LA MI BYA BAR CI'ANG MED PA'I SKYE MCHED DU

'DU SHES PA'AM, DE LAS KHA CIG YID LA BYA'O, ,DE 'DI JI SNYAM DU
SEMS TE, 'DU SHES KYI RNAM PA 'DI LTA STE, NAM MKHA' MTHA' YAS
SKYE MCHED DU 'DU SHES PA DANG, RNAM SHES

MTHA' YAS SKYE MCHED DU 'DU SHES PAS STONG YANG DE LA 'DI LTA
STE, CI'ANG MED PA'I SKYE MCHED DU 'DU SHES PA KHO NA'AM, DE LAS
KHA CIG LA BRTEN NAS MI STONG PA'ANG YOD DO SNYAM MO, ,DE


@480A *, ,LA NAM MKHA' MTHA' YAS SKYE MCHED DU 'DU SHES PA DANG,
RNAM SHES MTHA' YAS SKYE MCHED DU 'DU SHES PA LA BRTEN PA NYON
MONGS PA'I GNAS GANG DAG

YIN PA DE DAG MED KYANG DE LA 'DI LTA STE, CI'ANG MED PA'I SKYE
MCHED DU 'DU SHES PA KHO NA'AM, DE LAS KHA CIG LA BRTEN PA TZAM
GYI NYON MONGS PA'I GNAS NI, YOD DO, ,KUN

DGA' BO, DE LTA BAS NA, GANG LA GANG MED PA DES STONG NGO, ,ZHES
BYA BAR YANG DAG PAR RJES SU MTHONG YANG, DE LA LHAG MA GANG YOD
PA DE DE LA YOD DO, ,ZHES BYA BAR YANG DAG

PA JI LTA BA BZHIN DU RAB TU SHES TE, KUN DGA' BO, STONG PA NYID
LA 'JUG PA 'DI NI, YANG DAG PA JI LTA BA BZHIN TE, PHYIN CI MA
LOG PA YIN NO, ,KUN DGA' BO, GZHAN YANG

DGE SLONG ZHIG KYE MA BDAG STONG PA NYID KYIS LAN MANG DU GNAS
PAR BYA'O, ,ZHES 'DOD PAR GYUR NA, KUN DGA' BO, DGE SLONG DES
RNAM SHES MTHA' YAS SKYE MCHED DU 'DU SHES

PA DANG, CI'ANG MED PA'I SKYE MCHED DU 'DU SHES PA YID LA MI BYA
BAR MTSAN MA MED PA'I DBYINGS SAM, DE LAS KHA CIG YID LA BYA'O,
,DE 'DI SNYAM DU SEMS TE, 'DU SHES KYI

RNAM PA 'DI LTA STE, RNAM SHES MTHA' YAS SKYE MCHED DU 'DU SHES
PA DANG, CI'ANG MED PA'I SKYE MCHED DU 'DU SHES PAS STONG YANG
'DI LTA STE, MTSAN MA MED PA'I DBYINGS KHO


@480B NA'AM; DE LAS KHA CIG LA BRTEN NAS MI STONG BA'ANG YOD DO
SNYAM MO, ,DE LA RNAM SHES MTHA' YAS SKYE MCHE DU 'DU SHES PA
DANG, CI'ANG MED PA'I SKYE MCHED DU 'DU SHES PA LA BRTEN PA

NYON MONGS PA'I GNAS GANG DAG YIN PA DE DAG MED KYANG DE LA 'DI
LTA STE, MTSAN MA MED PA'I DBYINGS KHO NA'AM, DE LAS KHA CIG LA
BRTEN PA TZAM GYI NYON MONGS PA'I GNAS NI,

YOD DO; ;KUN DGA' BO, DE LTA BAS NA, GANG LA GANG MED PA DES
STONG NGO, ,ZHES BYA BAR YANG DAG PAR RJES SU MTHONG YANG, DE LA
LHAG MA GANG YOD PA DE DE LA YOD DO, ,ZHES BYA BAR YANG DAG

PA JI LTA BA BZHIN DU RAB TU 'DU SHES TE, KUN DGA' BO, STONG PA
NYID LA 'JUG PA 'DI NI, YANG DAG PA JI LTA BA BZHIN TE, PHYIN CI
MA LOG PA YIN NO, ,DE 'DI SNYAM DU SEMS TE,

MTSAN MA MED PA'I DBYINGS KYANG MNGON PAR 'DUS BYAS SHING SEMS
PAS MNGON PAR BSAM PA YIN TE, GANG MNGON PAR 'DUS BYAS SHING SEMS
PAS MNGON PAR BSAM PA DE LA

NI; MNGON PAR DGA' BAR BYA BA'AM, MNGON PAR BRJOD PAR BYA BA'AM,
LHAG PAR CHAGS PAR BYA BA'AM, LHAG PAR CHAGS SHING GNAS PAR BYA
BAR MI RIGS SO SNYAM MO, ,DES DE

LTAR SHES SHING DE LTAR MTHONG BAS 'DOD PA'I ZAG PA LAS SEMS RNAM
PAR GROL ZHING SRID PA'I ZAG PA DANG, MA RIG PA'I ZAG PA LAS
KYANG SEMS RNAM PAR GROL LO, ,RNAM PAR


@481A *, ,GROL BAS BDAG NI, SKYE BA ZAD DO, ,TSANGS PAR SPYAD PA
BSTAN TO, ,BYA BA BYAS SO, ,SRID PA 'DI LAS GZHAN MI SHES SO,
,ZHES RNAM PAR GROL BA YE SHES

MTHONG BA KHO NAR 'GYUR RO, ,DE 'DI SNYAM DU SEMS TE, 'DU SHES
KYI RNAM PA 'DI 'DI LTA STE, 'DOD PA'I ZAG PA DANG, SRID PA'I ZAG
PA DANG, MA RIG PA'I ZAG PAS STONG YANG 'DI

LA 'DI LTA STE, SROG RKYEN DU BYAS PA'I SKYE MCHED DRUG GI LUS
'DI KHO NA LA BRTEN NAS MI STONG PA YANG YOD DO SNYAM MO, ,DE LA
'DOD PA'I ZAG PA DANG, SRID PA'I ZAG PA DANG, MA

RIGS PA'I ZAG PA LA BRTEN PA NYON MONGS PA'I GNAS GANG DAG YIN PA
DE DAG MED KYANG DE LA 'DI LTA STE, SROG RKYEN DU BYAS PA'I SKYE
MCHED DRUG GI LUS DE KHO NA LA BRTEN PA TZAM

GYI NYON MONGS PA'I GNAS NI, YOD DO, ,KUN DGA' BO, DE LTA BAS NA,
GANG LA GANG MED PA DE DES STONG NGO, ,ZHES BYA BAR YANG DAG PAR
RJES SU MTHONG YANG, DE LA LHAG MA GANG

YOD PA DE DE LA YOD DO, ,ZHES BYA BAR YANG DAG PA JI LTA BA BZHIN
DU RAB TU SHES TE, KUN DGA' BO, 'DI LTA STE, ZAG PA RNAMS ZAD PAS
ZAG PA MED CING MNGON PAR 'DUS MA

BYAS PA RNAM PAR GROL BA GANG YIN PA 'DI NI, STONG PA NYID LA
'JUG PA BLA NA MED PA YIN NO, ,KUN DGA' BO, DE BZHIN GSHEGS PA
DGRA BCOM PA YANG DAG PAR RDZOGS PA'I


@481B SANGS RGYAS GANG DAG 'DAS PA'I DUS NA BYUNG BAR GYUR PA'I
SANGS RGYAS BCOM LDAN 'DAS DE DAG GIS KYANG 'DI LTA STE, ZAG PA
RNAMS ZAD PAS ZAG PA MED CING MNGON PAR 'DUS MA

BYAS PA RNAM PAR GROL BA'I STONG PA NYID LA 'JUG PA BLA NA MED PA
'DI NYID SKUS MNGON SUM DU MDZAD NAS BSGRUBS TE BZHUGS PAR GYUR
TO, ,KUN DGA' BO, DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS GANG DAG MA
'ONGS PA'I DUS NA 'BYUNG BAR 'GYUR BA'I SANGS RGYAS BCOM LDAN
'DAS DE DAG KYANG 'DI LTA STE, ZAG PA RNAMS

ZAD PAS ZAG PA MED CING MNGON PAR 'DUS MA BYAS PA RNAM PAR GROL
BA'I STONG PA NYID LA 'JUG PA BLA NA MED PA 'DI NYID SKUS MNGON
SUM DU MDZAD NAS BSGRUBS TE BZHUGS PAR

'GYUR RO, ,KUN DGA' BO, DE LTAR DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS DA DA LTAR BYUNG BA'I DUS NA
'DI LTA STE, ZAG PA RNAM ZAD PAS ZAG

PA MED CING 'DUS MA BYAS PA, RNAM PAR GROL BA'I STONG PA NYID LA
'JUG PA BLA NA MED PA 'DI NYID SKUS MNGON SUM DU MDZAD NAS
BSGRUBS TE BZHUGS SO, ,KUN DGA' BO, DE LTA BAS NA,

'DI LTA STE, ZAG PA RNAMS ZAD PAS ZAG PA MED CING MNGON PAR 'DUS
MA BYAS PA, RNAM PAR GROL BA'I STONG PA NYID LA 'JUG PA BLA NA
MED PA GANG YIN PA 'DI NYID LUS KYIS MNGON


@482A *, ,SUM DU BYAS NAS BSGRUBS TE GNAS PAR BYA'O, ,ZHES DE
LTAR BSLAB PAR BYA STE, KUN DGA' BO, KHYOD KYIS KYANG DE BZHIN DU
BSLAB PAR BYA'O, ,DE NAS TSE DANG LDAN PA

KUN DGA' BOS BCOM LDAN 'DAS KYIS BKA' STZAL PA LA MNGON PAR BSTOD
CING RJES SU YI RANG BAR BYAS NAS BCOM LDAN 'DAS KYI ZHABS LA MGO
BOS PHYAG BTZAL TE BCOM

LDAN 'DAS KYI SPYAN SNGA NAS PHYIR SONG NGO, ,MDO CHEN PO STONG
PA NYID CES BYA BA RDZOGS SO,, ,,RGYA GAR GYI MKHAN PO DZI NA MI
TRA DANG, PRA DZNY'A WARMA DANG, ZHU CHEN GYI LO TZ'A

BA BANDHE YE SHES SDE LA SOGS PAS BSGYUR CING ZHUS TE GTAN LA
PHAB PA, 
