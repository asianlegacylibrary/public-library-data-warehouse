@396B ;;RGYA GAR SKAD DU, A'ARYA DZA YA MA TI N'A MA MA H'A Y'A NA
S'U TRA, BOD SKAD DU, 'PHAGS PA RGYAL BA'I BLO GROS KYIS ZHUS PA
ZHES BYA BA THEG PA CHEN PO'I MDO,


@397A *, ,SANGS RGYAS DANG, BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS THOS PA DUS GCIG NA, BCOM LDAN
'DAS MNYAN

YOD NA RGYAL BU RGYAL BYED KYI TSAL MGON MED ZAS SBYIN GYI KUN
DGA' RA BA NA DGE SLONG GI DGE 'DUN CHEN PO DANG, BYANG CHUB SEMS
DPA' RAB TU MANG PO DAG DANG THABS

GCIG TU BZHUGS SO, ,DE NAS BCOM LDAN 'DAS KYIS BYANG CHUB SEMS
DPA' RGYAL BA'I BLO GROS LA BKA' STZAL PA, RGYAL BA'I BLO GROS,
RIGS KYI BU'AM, RIGS KYI BU

MO BSOD NAMS 'DOD PAS DE BZHIN GSHEGS PA LA MCHOD PAR BYA'O,
,SHES RAB 'DOD PAS THOS PA LA BRTZON PAR BYA'O, ,MTHO RIS 'DOD
PAS TSUL KHRIMS BSRUNG

BAR BYA'O, ,LONGS SPYOD 'DOD PAS GTONG BA SPEL BAR BYA'O, ,GZUGS
BZANG BA 'DOD PAS BZOD PA BSGOM PAR BYA'O, ,SPOBS PA 'DOD PAS BLA
MA LA GUS PAR BYA'O,,

GZUNGS 'DOD PAS MNGON PA'I NGA RGYAL MED PAR BYA'O, ,YE SHES 'DOD
PAS TSUL BZHIN YID LA BYED PA LA GNAS PAR BYA'O, ,THAR PA 'DOD
PAS SDIG PA THAMS CAD

SPANG BAR BYA'O, ,SEMS CAN THAMS CAD BDE BAR BYA BAR 'DOD PAS
BYANG CHUB TU SEMS BSKYED PAR BYA'O, ,SKAD SNYAN PA 'DOD PAS BDEN
PAR SMRA BAR BYA'O, ,YON TAN


@397B 'DOD PAS RAB TU DBEN PA LA DGA' BAR BYA'O, ,CHOS 'DOD PAS
DGE BA'I BSHES GNYEN LA BSTEN PAR BYA'O, ,ZHI GNAS 'DOD PAS 'DU
'DZI MED PA MANG DU BYA'O, ,LHAG MTHONG

'DOD PAS CHOS STONG PAR SO SOR BRTAG PA MANG DU BYA'O, ,TSANGS
PA'I 'JIG RTEN 'DOD PAS BYAMS PA DANG, SNYING RJE DANG, DGA' BA
DANG, BTANG SNYOMS BSGOM PAR BYA'O, ,LHA

DANG, MI'I LONGS SPYOD PHUN SUM TSOGS PA 'DOD PAS DGE BA BCU'I
LAS KYI LAM YANG DAG PAR BLANGS TE GNAS PAR BYA'O, ,YONGS SU MYA
NGAN 'DA' BAR 'DOD PAS STONG PA'I CHOS

LA MNGON PAR DGA' BAR BYA'O, ,YON TAN THAMS CAD THOB PAR 'DOD PAS
DKON MCHOG GSUM LA MCHOD PAR BYA'O, ,BCOM LDAN 'DAS KYIS DE SKAD
CES BKA' STZAL NAS,

BYANG CHUB SEMS DPA' SEMS DPA' CHEN PO RGYAL BA'I BLO GROS DANG,
THAMS CAD DANG LDAN PA'I 'KHOR DE DANG, LHA DANG, MI DANG, LHA MA
YIN DANG, DRI ZAR BCAS PA'I

'JIG RTEN YI RANGS TE, BCOM LDAN 'DAS KYIS GSUNGS PA LA MNGON PAR
BSTOD DO, ,'PHAGS PA RGYAL BA'I BLO GROS ZHES BYA BA THEG PA CHEN
PO'I MDO RDZOGS SO,, ,,


