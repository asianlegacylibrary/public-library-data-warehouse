@66A ,RGYA GAR SKAD DU, SHR'I T'A TVA PRA D'I PAm N'A
MA MA H'A YO GI N'I TANTRA R'A DZA, BOD SKAD DU, DPAL DE KHO NA
NYID KYI SGRON MA ZHES BYA BA RNAL 'BYOR CHEN MO'I RGYUD KYI
RGYAL PO,


@66B DPAL RDO RJE SEMS DPA' LA PHYAG 'TSAL LO, ,'DI SKAD BDAG GIS
THOS PA DUS GCIG NA, BCOM LDAN 'DAS DE BZHIN GSHEGS PA THAMS CAD
KYI SKU DANG, GSUNG DANG, THUGS

RDO RJE DPA' BO CHEN PO DANG DPA' MO'I DBANG PHYUG MAS YANG DAG
PAR BSKOR NAS SHES RAB KYI BHA GA LA BZHUGS SO, ,DER BCOM LDAN
'DAS MA RDO RJE DBYINGS KYI DBANG PHYUG MAS

LEGS DGYES CHEN PO'I ROL PAS SGEG PAS NYE BAR LONGS SPYOD PA
DANG, MA MCHU'I BDUD RTZI'I BTUNG BAS BCOM LDAN 'DAS MNYES PAR
BYAS TE KHA SBYOR GYI THABS KYI SBYOR BA

LAS LANGS NAS RI RAB KYI NYI RDUL GYI GRANGS KYI RNAL 'BYOR MA
DANG LHAN CIG PAS LAN GSUM DU BSKOR BA BYAS NAS BCOM LDAN 'DAS
KYI ZHABS LA MGO BOS PHYAG 'TSAL TE

'DI SKAD CES GSOL TO, ,BCOM LDAN YE SHES ZLA BAR GRAGS, ,LTE BA'I
KU MUD KHA 'BYED PA, ,GANG ZHIG BDAG GI ZHU BA KUN, ,MNGA' BDAG
CHEN POS BDAG LA GSUNGS, ,

DPAL LDAN BLA NA MED PA'I RGYUD, ,RNAL 'BYOR MA ZHES RAB GRAGS
PA, ,AE BAm MA YA LA SOGS SGRA'I, ,DON NI JI LTA BUR NI BRJOD,
,BCOM LDAN 'DAS KYIS BKA' STZAL PA,

NYON CIG LHA MO SPYAN BZANG RING, ,KHYOD KYIS NGA LA GANG ZHUS
PA, ,AE BAm MA YA SOGS SGRA YIS, ,KHAMS GSUM 'GRO DANG MI 'GRO
BCAS, ,SHES RAB THABS KYI RANG BZHIN


@67A *, ,GYIS; ;THAMS CAD RGYAS BTAB GZHAN GYIS MIN, ,DE KHO NA
NYID SGRON MAR GRAGS, ,DRI MED RDZOGS PA'I 'BRAS BU'I GZUGS, ,AE
BAm MA

YA DE NYID GSUM, ,THOG MAR BDAG BCAS PA DANG NI, ,RANG BZHIN BZHI
YI BYE BRAG TU, ,DON DAM BAR NI SHES PAR BYA, ,THOS PA'I DON [?] ZLA
BA BDE, ,DE NI NAM MKHA'

BZHIN DU MCHOG ,GCIG CES BYA BA GZHAN MCHOG RAB, ,SRID DANG MYA
NGAN 'DAS PA SPANGS, ,DUS NI PHYAG RGYA CHEN PO STE, ,BSKYED PA
DANG NI RDZOGS DANG BRAL, ,BCOM LDAN

'DAS NI MTHA' ZHES BYA, ,RANG DGA' NYAMS SU MYONG BA'I DNGOS,
,THAMS CAD YE SHES GSUM STONG NYID, ,DE NYID DE NYID KYIS NI
SPANGS, ,DE BZHIN GSHEGS PA RNAM

'BYED GRAGS, ,DANG PO'I GNAS NI RAB TU BYED, ,SKU NI DGA' BA'I
GZUGS SU GRAGS, ,DBANG PO GNYIS BYUNG DANG BRAL BA, ,GSUNG NI
MNGON PAR DGA' ZHES BYA, ,

DAM TSIG LAS BYUNG GIS NI [?] SPANGS, ,THUGS NI DGA' BRAL DGA' ZHES
BYA, ,YE SHES LAS BYUNG BDE DANG BRAL, ,RDO RJE LHAN SKYES ZHES
SU BSTAN, ,RANG BZHIN GYIS

NI SPANGS PA 'O, ,LHA MO DPAL CHEN NYI MA SKYES, ,ZHU BA DGA'
BRAL DANG BRAL LO, ,DPA' MO'I DBANG PHYUG MA BDE RTEN, ,DANG PO'I
BDUD RTZI LAS SKYES SO, ,YAN LAG KUN


@67B GYIS YANG DAG BSKOR, ,KHYAB PA SROG GI PADMA BZHIN, ,SHES
RAB TSANGS PA'I SGO LNGA'I KHYIM, ,TSANGS PA'I YE SHES 'DZIN
PHYIR RO, ,BHA GA DNGOS PO 'JIG PA YIS, ,YANG NA LONGS

SPYOD MYONG BAS SO, ,BZHUGS PA RANG GI NGO BO LA, ,GNAS PA YANG
NA GSHEGS PA 'O, ,DE LTA BU NI DON DAM PAR, ,'DI SKAD BDAG LA
SOGS PAR BSHAD, ,THAMS CAD RNAL

'BYOR RGYUD DU SBAS, ,DE BZHIN RNAL 'BYOR BLA MAR YANG, ,NGES
DANG DRAN DON BYE BRAG TU, ,AE BAm MA YA LA SOGS GNAS, ,RGYUD
SHES PA YI DON PHYIR TE, ,GNYIS SU DBYE BA'I

RGYUD RAB BSTAN, ,'BRAS BU YE SHES CHEN PO'I RO, ,RANG GIS NYAMS
MYONG NGO BO NYID, ,RANG RIG NGAG GIS MI RNYED PAS, ,RTOG PA
THAMS CAD RNAM PAR SPANGS, ,LHA MOS

GSOL BA, BCOM LDAN YE SHES RGYAL PO NYID, ,LOG PA'I YE SHES MUN
'JOMS PA, ,DE NYID NYI SHU GNYIS BDAG NYID, ,GANG ZHIG YE SHES
THIG LER GSUNGS, ,DE

LA YANG NI NGES BA'I DON, ,MCHOG GI DBANG PHYUG BDAG LA GSUNGS,
,BCOM LDAN 'DAS KYIS BKA' STZAL PA, GANG ZHIG DE NYID NGES DON
DU, ,ZHAL BZANG DE NI GSANG BA

'O; ;KHYOD KYI NGOR BYAS BDAG GIS BSHAD, ,DE LTA MIN NA SBAS PA
'O, ,AE BAm RNAM PA'I DBUS SU GANG ZHIG DRUG CU RTZA BZHI'I 'DAB
MA'I DBYIBS KYI RTZA'I 'KHOR LO DE NI, RNAM


@68A *, ,PA DANG BCAS PA'I RNAM PAR SHES PA'O, ,DE'I NANG DU GANG
DU RTZA SUM CU RTZA GNYIS KYI BDAG NYID AUTPA LA'I RNAM PA'I
'KHOR LO DE NI, MTHA' STE,

DE LA GANG ZHIG ZUR BRGYAD PA'I RNAM PA'I LTE BA DE NI, SNANG
BA'O, ,GANG ZHIG LTE BA'I DBUS YANGS PA DE NI, NAM MKHA'O, ,DER
NI LNGA GNYIS NAS BZUNG STE BCO LNGA'I BAR

GYI SA'AM; DBANG PHYUG GI MNGA' BDAG BZHUGS SO, ,DER GANG ZHIG DE
KHO NA NYID GSUM GYI BDAG NYID DE NI, LAN GSUM 'BAB PA'I PHUNG
PO'I RNAM PAR SHES PA SEMS

DANG SEMS LAS BYUNG BA DANG MA RIG PA'I GZUGS KYIS GSUM DU DBYE
BA ZUR DANG PO LA THUN TSOD GCIG GI BAR DU 'PHAR BA'O, ,GANG ZHIG
SROG GI DBYIG PA DE NI, LU

GU RGYUD KYI RNAM PA'I MDUD PA SUM CU RTZA GNYIS SU SBOM PA DANG
PHRA BA'I THIG LE RO GCIG PA'I GZUGS KYIS DBYIG PA'I BDUD RTZI
ZUR GNYIS PA LA THUN TSOD GNYIS KYI

BAR DU ZHU BA'O, ,DRUG PO DE NI, BSKYED PA DANG RDZOGS PA'I GRAGS
PA DGA' BA DRUG ZUR GSUM PA LA THUN TSOD GSUM GYI BAR DU 'DZAG
PA'O, ,GANG ZHIG THIG LE SHAR BA

DANG NUB PA DE NI, THIM PA DANG LONGS SPYOD DU GRAGS PA'I SROG DE
NI, ZUR BZHI PA LA THUN TSOD BZHI'I BAR DU 'BAR BA'O, ,GANG ZHIG
'PHO BA'I SBYOR BA DE NI, STENG DANG


@68B 'OG GI 'DAB MA YOD PAR BYANG CHUB KYI SEMS 'DUS PA'I DBANG
NI, ZUR LNGA PA LA THUN TSOD LNGA'I BAR DU ZHU BA'O, ,GANG ZHIG
RTZA'I 'KHOR LO 'BYUNG BA DE NI, YAN LAG THAMS

CAD LA BDUD RTZI RGYAS PA ZUR DRUG PA LA THUN TSOD DRUG GI BAR DU
'DZAG PA'O, ,GANG ZHIG DBANG GI RIM PA DE NI, GCIG NYID SROG GI
KHA RU SROG LA 'BAB PA DANG, 'PHUR

PA DANG KHYAB PA DE YANG ZUR BDUN PA LA THUN TSOD BDUN PA'I BAR
DU 'BAR BA'O, ,GANG ZHIG SRUNG BA'I 'KHOR LO DE NI, MTHE'U CHUNG
GI MDUD PA'I NANG DU BDUD RTZI LA BSKOR

BA ZUR BRGYAD PA LA THUN TSOD BRGYAD KYI BAR DU ZHU BA'O, ,DE DAG
NI, G-YON DU BSKOR BA'I SROG GI RLUNG LA ZHON PA NYI MA SKYE BA
LA MTSAN MO DANG, NYI MO'I BAR DU SUM CU RTZA

GNYIS KYI CHA RGYAS PAR 'GYUR RO, ,SUM CU RTZA GNYIS KYI NANG NA
BCU DRUG BRAL BA'I MTSAN NYID MI GSAL BA DANG, DGA' BA'I MTSAN
NYID BCU DRUG GSAL BA DE'I DON

GYI PHYIR DGA' BRAL GYI DGA' BA'I MTSAN NYID A'A LI'I RANG GI NGO
BO ZLA BA'O, ,PHYI DANG PHYI'I DON RNAMS KYIS NI, NANG DANG NANG
GI DON GNAS PAR SHES PAR BYA'O, ,DE YANG

PHYI'I TSES KYI GRANGS KYIS SO, ,NANG SROG GI RLUNG GI GRANGS
KYIS SO, ,LHA MOS GSOL PA, SUM CU RTZA GNYIS KYI CHU SKYES KYI
AUTPA LA'I RNAM PA LA BDE BA CHEN PO'I KUN TU SPYOD PA


@69A *, ,NGES PA'I DON GYIS GNAS PA DE MCHOG GI DBANG PHYUG GI
DKA' DRIN BSKYAB TU GSOL, ,BCOM LDAN 'DAS KYIS BKA' STZAL PA,
NYON CIG LHA MO

SKAL LDAN MO, ,GSANG BA CHEN PO YE SHES MCHOG ,GANG ZHIG SHES PA
TZAM GYIS NI, ,THAMS CAD SA YI DBANG PHYUG 'GYUR, ,GANG ZHIG
SNYING PO'I SNGAGS NI NYID, ,DE NI BDAG

NYID BCU DRUG BDE, ,KUN RDZOB RI BONG CAN GYI 'OD, ,DON DAM PAR
NI NAM MKHA' BZHIN, ,GANG ZHIG SKU BRGYAD MCHOG SBYIN NI, ,DE NI
MTSAN MO BRGYAD MCHOG GO ,LHA MO YANG

NA YE SHES BRGYAD, ,MTSAN MO NYIN MO GNYIS LAS 'BYUNG, ,GANG ZHIG
THIM DANG LONGS SPYOD DBANG, ,DE NI NGES PAR BSKYED RIM MO, ,LHA
MO BSKYED RIM GSAL BA STE, ,

RIM LAS BYUNG BA'I BDE BA CHE, ,SKAL LDAN MO GANG YE SHES SKU,
,DE NI RIM SOGS YAN LAG SPANGS, ,YAN LAG BZHIR DBYE DRUG DBYE
'AM, ,BSKYED DANG RDZOGS PA'I

RIM PA 'O, ,LHA MO GANG ZHIG GSANG BA'I SGRA, ,DE NI YE SHES GSUM
DANG BRAL, ,YANG NA GZHAN MIN BDAG NYID GSUM, ,MTSAMS KYI YE SHES
YOD PA'I PHYIR, ,LHA MO

GANG ZHIG DAM TSIG NI, ,SRUNG BA LA SOGS NGES PAR RO, ,DE NI BDE
BA DBUS GNAS SU, ,GZUNG BYA YANG NA GANG NANG DU, ,GANG ZHIG
SBYIN SREG DON DAM PAR, ,DE NI HA ZHES


@69B GLO BUR STE, ,CHAR YANG DBUS YOD THIG LE NI, ,GANG DU SKAD
CIG GIS THIM MO, ,GANG ZHIG BSRUB DANG SRUB THABS NI, ,DE NI THOG
MA'I DGA' BA SPANGS, ,LHA MO DE BZHIN THA

MA'ANG MIN, ,THOG MA THA MA GNYIS DANG BRAL, ,SKAL LDAN MO GANG
SNGAGS KYI BZLAS, ,DE NI SRID PA 'DAS BA'I YID, ,MYA NGAN 'DAS
PA'I GNAS KYANG MIN, ,GNYIS KYI NGO BO

GNYIS DANG BRAL, ,GANG ZHIG GNAS NI BRGYAD DU BSTAN, ,DE NI NYI
SKYES MA RGYAS PA, ,GNAS KYI DBANG GIS SHAR BA LA, ,NYE BAS MYUR
DU RGYAS PA 'O, ,GANG ZHIG DGA' BA LA

SOGS RIM, ,DE NI RIM PA GNYIS SU DBYE, ,RNAM BCAS LAS NI DANG PO
BA, ,RNAM BRAL BCU YI DBANG PHYUG GO ,GANG ZHIG DUR KHROD RNAM
RTOG BRAL, ,DBUGS DBYUNG LA SOGS

RNAM PAR SPANGS, ,BYANG CHUB KYI NI SEMS RO LA, ,RNAM PAR ZHU BA
DAM TSIG PHYIR, ,LHA MO GANG ZHIG CHU YI NGOGS, ,DE NI RTOG MED
MA YI MTHAR, ,YANG NA DE RU SROG GI RTZA, ,BDE

BA'I CHU BO 'BAB [?] PA'I PHYIR, ,GANG ZHIG SNANG BA SOGS YE SHES,
,DE NI DGA' BA DANG LDAN YID, ,SA DANG CHU DANG 'OD KYI GZUGS,
,DE BZHIN RLUNG GI NGO BO DANG, ,GANG ZHIG DNGOS

PO RTEN LA SOGS, ,DE NI BDE BA'I DANG POR RI [?] ,RANG GI RNAM PA'I
BYE BRAG GAM, ,RNAM PAR DPYOD PAS NGES PAR SPYOD, ,LHA MO GANG
ZHIG DUR KHROD BRGYAD, ,DE NI BDE BA LA THIM


@70A *, ,ZHES; ;RNAM PAR RTOG PA 'DZIN PA'I SKU, ,DE LA THIM
ZHING THIM PA 'O, ,GANG ZHIG SHING LA SOGS PA'I DON, ,DE NI DANG
PO'I BDUD RTZI RGYU, ,RTZA DE

RTEN PA'I GZUGS SU GRAGS, ,THAMS CAD RNAM PA'I BDE SBYIN MA,
,GANG RLUNG DE NYID SNYING PO'I DON, ,DE NI RIN CHEN GDU BU'I
BDE, ,'DZUM PA YIS NI YANG DAG PAR,,

PADMA'I ZHAL DE MYONG BA 'O, ,LHA MO GANG ZHIG MDZUB LA SOGS, ,DE
NI GYEN DU BZUNG BA'I RLUNG, ,YANG NA RTZA YI KUN SPYOD LAS,
,'GRO BA'I BDUD RTZI 'DZIN PA 'O, ,GANG ZHIG

NYER 'GRO'I BSAM GTAN SBYOR, ,DE NI ZLA BA GYEN DU BYED, ,YANG NA
TSANGS BZHI RNAM DBYE BYAS, ,RNAM PAR SHES PA LAS GSHEGS GSOL,
,GANG NYID YE SHES THIG LE

NI; ;DE NI DRUG BYED GSUM DANG BRAL, ,BCU DANG LNGA YIS RNAMS NI,
,DBANG PHYUG 'PHO MED SKYE MED DO, ,GANG ZHIG BDAG GI RANG NGO
MCHOG ,DE NI NGES PAR BZHI PA'I 'BRAS,,

YANG NA TOR YA NYAMS SU MYONG, ,'BRAS BU'I SGRAS NI BRJOD PA 'O,
,GANG ZHIG SA YI DBANG BYED PA, ,DE NI DE NYID DRUG RANG BZHIN,
,DE NYID DRUG LAS DE NYID GSUM, ,DE NYID

GSUM LAS RANG BZHIN GCIG ,GANG ZHIG DE BZHIN GSHEGS PA'I SKU, ,DE
NI MYA NGAN 'DAS MTSAN NYID, ,YANG NA DGA' BA DANG NI BRAL, ,DGA'
BRAL DGA' MIN RANG


@70B NGO BO; ;LHA MO GANG ZHIG RGYUD BSTAN PA, ,DE NI BDE BA SHIN
TU 'PHEL, ,BDE DANG BRAL BA'I BDE BA NI, ,YANG NA DE NYID RNYED
PA 'O, ,GANG ZHIG PHYAG RGYA CHE RANG BZHIN, ,DE NI THIM SOGS YID

LAS 'DAS, RANG GIS NYAMS MYONG RANG NGO BO, ,BSAM GTAN 'DZIN PA
SPANGS PA 'O, ,GANG ZHIG GSANG BA DON DAM PAR, ,DE NI DGA' BA
DGA' DANG BRAL, ,YANG NA NANG GI REG

BYA STE; ;REG BYA DANG BRAL RTOG PA MED, ,GANG ZHIG BSKUL BA'I
MCHOD PA'I DON, ,DE NI DRI MED BDE BA 'BYUNG, ,'DAS PA LAS NI
YANG SKYE BA, ,SKYE BA DE LA 'PHEL BA 'O, ,LHA MO

SHES RAB YE SHES GANG, ,DE NI KHA LA SNYING GAR BDE, ,KHA NI RTAG
TU SHES RAB YIN, ,SNYING GA YE SHES BRJOD PA 'O, ,GANG ZHIG GSANG
BA'I DKYIL 'KHOR 'KHOR, ,DE NI KHU BA

'PHO MED DGE ,YANG NA BDE CHEN RANG NGO BO, ,BDE BA'I RNAM PAR
RTOG DANG BRAL, ,LHA MO TSIGS RGYAS GANG ZHIG NI, ,BYA GDONG MA
DE KHONG DU CHUD, ,YANG NA TSIGS NI ZHU MED KHU, ,

DGA' MO RGYAS PA MCHOG YIN NO, ,'BYUNG BA BSRUNG DON GTOR MA
GANG, ,DE NI SROG CHAGS BSAD PA 'O, ,BCAD PA DE NI MCHOG GIS
GNAS, ,'GRO BA 'GOG PAR BYED

PA 'O; ;DE DAG NI, MCHOG GI GSANG BA CHEN PO'I GSANG CHEN BCOM
LDAN 'DAS MA BZHI BCU'I BDAG NYID KYI DE KHO NA NYID BDE BA CHEN
PO'I RGYAL PO'I BDUD RTZI'I GTER LA


@71A *, ,NGES PA'I DON TO, ,LHA MOS GSOL PA, BZHI BCU'I BDAG NYID
DE NYID NI, ,SHIN TU REG MED GZUNG BAR DKA', ,SA YI DBANG PHYUG
DU TZAM

ZHIG ,MCHOG GI DBANG PHYUG GIS MKHYEN LAGS, ,BCOM LDAN 'DAS KYIS
BKA' STZAL PA, SNA TSOGS RNYED PA SUM CU DRUG ,BCU GCIG SA YI
BDAG PO 'O, ,DGA'

BA RNYED PA SUM CU BDUN, ,BCU GNYIS SA YI BDAG POR BRJOD, ,MCHOG
DGA' RNYED PA SUM CU BRGYAD, ,DE NI BCU GSUM PA YI SA, ,SUM CU
DGU LHAG MTHAR THUG

PA; ;SA NI BCU BZHI RNYED PA 'O, ,BZHI BCU DE NI LHAN SKYES SO,
,BCO LNGA RNYED PA'I MNGA' BDAG GO ,GANG ZHIG BCU DRUG PA YI SA,
,BRJOD DU MED PA NAM MKHA' BZHIN, ,DE LA

DBANG PHYUG MCHOG GI MKHA', ,THAMS CAD MKHYEN PA RNYED DKA' BA,
,ZAG MED 'PHO MED ZHI BA STE, ,SKYE MED RMAD BYUNG BAS RMAD
BYUNG, ,KYE BCOM LDAN 'DAS, SUM

CU RTZA GNYIS KYI BDAG NYID BDE BA CHEN PO'I BDUD RTZI'I GTER DE
KHO NA NYID DE LA KUN TU SPYOD PA'I DUS NI, GANG LAGS, 'DUS PA
NI, CI ZHIG LAGS, NYAMS SU

MYONG BA NI, GANG LAGS, BCOM LDAN 'DAS KYIS BKA' STZAL PA, SUM CU
RTZA GNYIS KYI BDAG NYID LA SUM CU RTZA GNYIS KYI CHU TSOD KYI
BAR DU SROG DANG RTZOL BA'I


@71B RLUNG GNYIS SHAR BA NI, KUN TU SPYOD PA'O, ,RTZOL BA'I RLUNG
'BYUNG BA'I DUS SU GANG ZHIG YAN LAG THAMS CAD LA KHYAB PA'I SROG
DE G-YON BSKOR DU 'BYUNG BAS AUTPA LA'I

RNAM PA 'DZUM ZHING NANG GI LTE BA'I SNYING PO RTZA BA'I SDONG
BUS 'JUG PA'O, ,'JUG PA TZAM GYIS ZUR BRGYAD PA'I NANG NA YOD
PA'I BDE BA CHEN PO'I SROG GI RGYAL PO LA GANG

ZHIG RO GCIG PA'I MTSAN NYID DE NI, 'DUS PA'O, ,DE'I DUS SU GANG
ZHIG BDAG DANG GZHAN GYI BYE BRAG MED PA GNYIS SU MED PA'I SPROS
PA DANG BRAL BA'I YE SHES KYIS THAMS

CAD GZIGS PA DE NYAMS SU MYONG BA'O, ,LHA MOS GSOL PA, GANG ZHIG
NYAMS MYONG LAS RNYED DE, ,MNGA' BDAG DE NI JI LTAR LAGS, ,NYAMS
SU MYONG BAS GANG RNYED PA, ,DE

NYID MDOR BSDUS BKA' STZOL CIG ,BCOM LDAN 'DAS KYIS BKA' STZAL
PA, DRIS PA DE NI RMAD BYUNG MCHOG ,NYON CIG LHA MO SPYAN BZANG
RING, ,NYAMS SU MYONG BAS

GANG RNYED PA, ,DGA' BA'I DBANG MO DE BRJOD MED, ,BLA MA'I ZHAL
NAS NYAMS SU MYONG, ,DBANG BSKUR LAS NI RNYED PA 'O, ,LHA MOS
GSOL PA, DBANG BSKUR BA NI DU MA ZHIG ,

RGYUD RGYUD NANG DU RAB TU GSAL, ,'DI RU BYE BRAG CI 'DRA BA, ,SU
LA SBYIN PAR BGYI BA LAGS, ,BCOM LDAN 'DAS KYIS BKA' STZAL PA,
DGA' BA'I 'BRAS BU BYE BRAG TU, ,


@72A *, ,DBANG NI RE ZHIG BZHI RU DBYE, ,DANG PO DGA' BA DANG
LDAN PA, ,LAS DANG PO LA SBYIN PAR BYA, ,GNYIS PA MCHOG DGA' DANG
LDAN PA, ,SNANG BA GSUM

NI THOB PA LA, ,DGA' BA GSUM PA DANG LDAN PA, ,CHOS KYI SPRIN
RNYED NGES PAS SO, ,KUN TU 'OD SA ZHES BYA BA, ,RNYED PA BZHI LA
SBYIN PAR BYA, ,LHA MOS GSOL PA, KYE BCOM

LDAN 'DAS, SNANG BA LA SOGS PA DANG, CHOS KYI SPRIN DANG KUN TU
'OD RNYED PA LA DE LTA BU'I DBANG GI RIM PA LAGS NA, SA LA SOGS
PA MA RNYED PA LA JI LTAR LAGS,

BCOM LDAN 'DAS KYIS BKA' STZAL PA, SA LA SOGS PA MA RNYED PA
RNAMS LA THOG MAR RANG GRI NGO BOS SO, ,SA LA SOGS PA RNYED PA
RNAMS LA MTHAR THUG PA'I RANG GI NGO

BOS SO; ;GANG GI PHYIR ZHE NA, DE RNAMS LA BRTZON 'GRUS KYI STOBS
KYIS SHIN TU BSOD NAMS KYI BYIN GYI RLABS KYIS BYA BA LA SOGS PA
DANG BRAL BA'I YE SHES CHEN PO

MTHONG BA TZAM GYIS THOB BO, ,JI LTAR PADMA YONGS SU SMIN PA NYI
MA'I 'OD KYIS REG PA TZAM GYIS RGYAS SO, ,MA SMIN PA DE BZHIN DU
MA YIN NO, ,LHA MOS GSOL PA, MA

SMIN PA RNAMS LA YONGS SU SMIN PA'I DUS GANG LAGS, BCOM LDAN 'DAS
KYIS BKA' STZAL PA, SBYIN SOGS BSOD NAMS BSAGS PA YIS, ,MCHOG GI


@72B BLA MAS GTAN LA PHAB, ,SKAL LDAN MO DE SMIN PA'I DUS, ,DE
LAS BLA MED BYANG CHUB NI, ,BLA MED GNAS NI THOB PA GANG, ,PHYI
NAS CI YANG BSLAB MI DGOS, ,BLA MED YE SHES

CHEN PO'I GNAS, ,'BAD MIN DE NI MTHONG BA 'O, ,JI LTAR NYI MA
SHAR TZAM GYIS, ,SNA TSOGS GZUGS NI MTHONG BAR 'GYUR, ,DE BZHIN
BLA MED 'OD KYIS NI, ,YE SHES CHEN PO

MTHONG BAR 'GYUR, ,YE SHES CHEN PO SKU DANG BRAL, ,GNYIS SU MED
PA NAM MKHA' BZHIN, ,LUS DANG NGAG DANG YID GZUGS MIN, ,SGRA LA
SOGS PA RNAM PAR SPANGS, ,

DPE MED NAM MKHA' DANG BRAL BA, ,SRID DANG MYA NGAN 'DAS PA
SPANGS, ,SBOM DANG PHRA LA SOGS LAS 'DAS, ,CHAR YANG THIG LE DANG
BRAL BA, ,TSUL DANG TSUL TZAM MA YIN

TE; ;MCHOG DANG GZHAN MCHOG GNAS LAS GROL, ,SKYE BA MED DANG 'CHI
MED PA, ,RMAD BYUNG CHEN PO'I 'DU SHES SO, ,LHA MOS GSOL PA, KYE
BCOM LDAN 'DAS, YE SHES

CHEN PO'I DBANG PHYUG BLA NA MED PA'I YANG DAG PA'I BYANG CHUB
RNYED PA LA YE SHES CHEN PO BRJOD DU MED PA'I GNAS GZHAN RNYED PA
YOD DAM CI, BCOM LDAN 'DAS KYIS BKA'

STZAL PA; GRANGS MED PA'I SANGS RGYAS RNAMS KYI YUM KHYOD CI LA
DE LTA BUR 'DRI, BRJOD DU MED PA'I YE SHES CHEN PO KHYOD KYIS CI
PHYIR MI SHES, DE LTAR YIN NA BDAG


@73A *, ,GI RANG GI NGO BO YANG DAG PAR KHYOD MI SHES SO, ,LHA
MOS GSOL PA, KHYOD KYI NGO BO BDAG GIS SHES, ,'ON KYANG BDAG GIS
GZHAN ZHIG ZHUS, ,

SEMS CAN BYANG CHUB LAS GZHAN CI, ,MCHOG GI DBANG PHYUG RNYED PA
'AM, ,BCOM LDAN 'DAS KYIS BKA' STZAL PA, BYANG CHUB RNYED LAS
GZHAN CI ZHIG ,ZHAL BZANG MO

DE RNYED YOD DAM, ,'ON KYANG DE LA MTHONG BA YOD, ,TSIL LA BDUD
RTZI JI BZHIN NO, ,LHA MOS GSOL PA, BCOM LDAN DPA' BO'I DPA'
DBANG PHYUG ,RANG BZHIN YE SHES SBYIN

PA PO; ;BDAG GIS GZHAN ZHIG ZHU BA BGYID, ,DE LA BKA' DRIN BDAG
LA STZOL, ,DBANG GI RIM PA'I YE SHES GANG, ,BZHI PA DE LTAR DE
BZHIN NO, ,DE LA RE ZHIG JI BZHIN

DON; ;RDO RJE 'DZIN PA BDAG LA GSUNGS, ,BCOM LDAN 'DAS KYIS BKA'
STZAL PA, BZHI PA DE NYID NGO BOR GRAGS, ,DE LTAR YE SHES 'DUS
SHES SO, ,DE BZHIN YE SHES

LAS BYUNG ZHES, ,YE SHES LAS BYUNG LTE BAR BDE, ,LHA MO YE SHES
KHA LA YOD, ,YE SHES LAS BYUNG SKE RU STE, ,SKE RU LONGS SPYOD
NGO BOR GRAGS, ,SNYING GA RU NI DBANG ZHES BYA, ,

THIM PA KHA RU SHES BYA STE, ,BSKYED PA'I RIM PA YI NI PHYOGS,
,YANG NI DE BZHIN GYI NI SGRA, ,JI BZHIN SHES RAB LA SNGAR THAL,
,DE LTAR YE SHES LTA BA YIS, ,BKUG NAS RANG GI


@73B KHA LA BKOD, ,RANG GI SNYING GA'I PAD GNAS SU, ,BYAS NAS
NYID KYIS NYAMS SU MYONG, ,DE YI SKAD CIG YE SHES BDE, ,SPROS PA
DANG BAL RTOG MED PA, ,SEMS KYIS THAMS CAD MTHONG

NAS SU; ;NAM MKHA' BZHIN DU BSAM PAR BYA, ,DE YANG BSAM PA BOR
NAS SU, ,PHYI NAS BSAM PA CI YANG MED, ,NYID NI BDE CHEN YE SHES
TE, ,NAM MKHA' ZLA BA BZHIN DU

MTHONG, ,LHA MO DE NI RDZOGS PA'I RIM, ,DON DAM PAR NI SHES PAR
BYA, ,LHA MOS GSOL PA, BCOM LDAN YE SHES RIN CHEN NYI, ,'DOD PA
THAMS CAD RAB 'GRUB PA, ,SNANG BA

BZHI LA GO RIM GNAS, ,MNGA' BDAG CHEN POS BKA' STZOL CIG ,BCOM
LDAN 'DAS KYIS BKA' STZAL PA, SNANG BA BZHI LA GO RIM GNAS, ,SEMS
DANG SEMS BYUNG

'DU SHES SO, ,DE DAG LAS NI MA RIG 'BYUNG, ,MTSAMS KYI 'DU SHES
MTSAN NYID CAN, ,NYIN MO'I RANG BZHIN SEMS LAS 'BYUNG, ,SEMS NI
MTSAN MO'I NGO BO NYID, ,

YANG DAG 'OD NI GSUM DANG BRAL, ,LHAN SKYES [?] YE SHES MTSAN NYID
DO, ,GANG TSE TSANGS PA'I TSIGS SU SEMS, ,LHA MO DE TSE NYIN MOR
'GYUR, ,GANG TSE DE LAS SROG 'PHRO

BA; ;DE TSE MTSAN MO 'OG NA GNAS, ,STENG YANG MA YIN 'OG MA MIN,
,DE TSE MTSAMS SHES DRAN PAR BYA, ,DE YANG ME YI RANG BZHIN
GRAGS, ,NYI MA LA NI SROG 'DZIN MA, ,GANG


@74A *, ,GIS NYI MA YOD PA NI, ,SNANG BA LAS NI SHAR DUS 'GYUR,
,SNANG BA ZLA BA ZHES PAR BSTAN, ,YONGS SU ZHU BA'I BDUD RTZI
G-YO, ,LHA MO CHEN MO

G-YO BA'I PHYIR, ,DGA' BRAL DGA' BAR RAB TU GRAGS, ,GANG DU CHAD
PA LAS NI THIM, ,MCHOG GI DGA' BA SHAR BA'I DUS, ,DE NI SNANG BA
DANG PO'I DGA', ,DE LAS MCHOG

NI GSAL BAR 'GYUR, ,GSANG PHYIR SNANG BA MTSAN PAR GRAGS, ,ZHU
MED G-YO MED SKA BA 'O, ,SKA BA LA NI PHRA MO'I DNGOS, ,BDE SBYIN
YANG NA KUN SPYOD DO, ,KUN SPYOD LAS NI

THOB PA YIN, ,ZHAL BZANG MO NI SNANG BAS SO, ,DE NI MTSAMS ZHES
GRAGS PA STE, ,DBUS KYI GNAS SU YOD PA'I PHYIR, ,DBUS KYI GNAS NA
YOD PA NA, ,DE PHYIR KUN TU SPYOD

BYED PA'O, ,DBUS NI DNGOS PO THAMS CAD LA, ,'DUS PAR BYED PA DRAN
PA 'O, ,YANG NA GANG DU MTSAN MO NI, ,MA BYUNG NYI MA NUB PA 'O,
,DE NI DBUS KYI MTSAMS ZHES

GRAGS; ;RANG BZHIN DGA' BA SBYIN BYED MA, ,DE NYID SNANG BA THOB
PA YIN, ,THAMS CAD SKYE BA'I RGYU YIN NO, ,GANG DU DBUS MTSAMS
SKAD CIG GIS, ,BDE BA'I TSOR BA

MA SHES NA; ,SKAL LDAN LHA MO DE RU NI, ,DGA' BRAL GSAL BAR 'GYUR
BA'O, ,DE YI NYAMS SU MYONG SHES PA, ,SKYON NI CUNG ZAD MI BYED
DO, ,MI SHES PAS NI SKAL LDAN MO, ,


@74B RTZA BA DANG BCAS MED PAR BYED, ,RTZA BA SNANG BA ZHES BYAR
DRAN, ,KHU BA'I GZUGS NI ZLA BA 'O, ,BDE BA CHEN PO'I BDUD RTZI'I
GTER, ,BSRUBS LAS SKYE BA YIN PA'I PHYIR, ,LHA MO ME

TOG SNANG BA MCHED, ,DMAR BA'I PHYIR NA NYI MAR BRJOD, ,BDE CHEN
RNAM PAR SMIN PA'I PHYIR, ,DMAR BA'I GZUGS NI SNGAR 'GYUR RO,
,'BRAS BU THOB PA'I GRAGS PA STE, ,MTSAN

DANG DPE BYAD DANG LDAN NO, ,DNGOS DANG DNGOS MIN BRAL BA'I
PHYIR, ,ZHAL BZANG MTSAMS KYI YE SHES SO, ,NYIN MO SNANG BA MCHED
'KHOR GRAGS, ,MTSAN MO SNANG BA MYA NGAN

'DAS; ;SRID DANG MYA NGAN 'DAS BRAL PA, ,MTSAMS NI SNANG BA THOB
PA 'O, ,DE LTA BU YI GSANG CHEN MCHOG ,GANG DU YANG NI GSAL MA
BYAS, ,SKAL LDAN KHYOD KYI NGOR BYAS PAS, ,

YE SHES RIN CHEN GSAL BYAS SO, ,LHA MOS GSOL PA, 'BRAS BU DE NYID
RIN CHEN GANG, ,MNGA' BDAG DE NI JI LTAR RNYED, ,BCOM LDAN 'DAS
KYIS BKA' STZAL PA, 'BRAS

BU DE NI RIN CHEN GANG, ,DE NI GNYIS SU DBYE BAR GNAS, ,MCHOG GI
DGA' BA'I NGO BO GCIG ,MCHOG GI DGA' BA DANG BRAL BA, ,MCHOG DGA'
NGO BOR GRAGS PA NI, ,NYAMS

SU MYONG BAS RNYED PA YIN, ,MCHOG GI DGA' BA DANG BRAL BA, ,RANG
LAS RAB TU GSAL BAR 'GYUR, ,SKAL LDAN MO GANG NYAMS SU MYONG, ,DE
NI RDZOGS PA'I RANG BZHIN NO, ,


@75A *, ,NYAMS SU MYONG MIN RDZOGS PA NI, ,GANG DU SUS KYANG MI
SHES SO, ,JI LTAR BU MO LANG TSO BAB, ,SKYES BU MED NA NAM YANG
MIN, ,LEGS DGYES

KYI NI BDE MYONG BA, ,LEGS DGYES DBANG MO MI SHES SO, ,GANG ZHIG
BSAM PA LA SOGS KYIS, ,DE NI BSKYED PA'I MTSAN NYID DO, ,BSKYED
PA DANG NI RDZOGS BRAL BA, ,DE NI 'BRAS

MCHOG RANG BZHIN NO, ,DE RU GANG ZHIG SGOM PA NI, ,PHRA MO'I PHRA
MO YANG DAG MCHOG ,GANG GIS BLA NA MED PA RNYED, ,'GRO BA'I MA DE
YOD PA MIN, ,BLA NA MED PA'I YE

SHES CHE; ;BZHI DANG BRAL BA RTAG TU SHAR, ,RTAG TU SHAR BA LAS
GZHAN CI, ,GANG DU YANG NA SGOM YOD DAM, ,GAL TE GANG GIS SGOM PA
DE, ,KHYAD PAR CAN DU YONGS MI

SKYE; ;MI SKYE'I PHYIR NA BSAM GTAN NGAL, ,GAL TE KHYAD PAR 'ONG
'GYUR NA, ,DE NI DE NYID RANG BZHIN MIN, ,DE NYID MIN PAR THE
TSOM MED, ,DE NYID MI SGOM DE NYID NI, ,SU

ZHIG DE LA RNYED PAR 'DOD, ,DE NI MKHA' LA RI MO NI, ,MCHOG GI
DBANG MO 'BRI BA 'O, ,LHA MOS GSOL PA, GSANG BA CHEN PO'I RGYUD
'DI NI, ,SHES PA DANG NI BSHAD PA SU, ,

BCOM LDAN 'DAS KYIS BKA' STZAL PA, BYANG PHYOGS SU DPAL RDO RJE'I
GNAS AOOdYA NA DU RGYAL PO AINDRA BH'U TI ZHES BYA BAS SHES PA
DANG, BSHAD PA DANG, SEMS CAN


@75B LA GSAL BAR BYED DO, ,LHA MOS GSOL PA, KYE BCOM LDAN 'DAS,
RGYAL PO CHEN PO AINDRA BH'U TI ZHES BYA BA DE SA DU'I DBANG
PHYUG LAGS BKA' STZOL CIG ,BCOM LDAN

'DAS KYIS BKA' STZAL PA, DPAL YE SHES THIG LE'I RGYUD KYI RGYAL
PO LAS GANG ZHIG NGAS BSTAN PA'I PHYAG NA RDO RJE'I RGYAL PO DE
NYID AINDRA BH'U TI SPRUL PA'I SKU SA BCU'I DBANG PHYUG ,

YE SHES KYI SKU SA BCU BZHI'I DBANG PHYUG GO ,BCOM LDAN 'DAS KYIS
DE SKAD CES BKA' STZAL PA DANG, RI RAB KYI NYI RDUL GYI GRANGS
BCOM LDAN 'DAS MA DANG LHAN CIG TU STAN

LAS LANGS TE LAN GSUM DU BSKOR BA BYAS NAS ZHABS LA MGO BOS PHYAG
'TSAL TE RANG RANG GI RDZU 'PHRUL GYIS SNA TSOGS PA'I MCHOD PAS
MCHOD SBYIN BYAS NAS BSTONG PA,

DE KHO NA NYID BDUD RTZI'I RGYA MTSO'I SNYING PO RAB TU MCHOG
RGYAL GYUR CIG ,YE SHES NAM MKHA' SKYE MED GZUGS MED BRJOD MED
SKU RAB RGYAL GYUR CIG ,DNGOS DANG DNGOS MIN RO

GCIG NGO BO'I RMAD BYUNG DE NYID RAB GTER RGYAL GYUR CIG ,STONG
NYID STONG PA NYID MIN MCHOG DANG GZHAN MCHOG 'OD KYIS GRUB PA
RGYAL GYUR CIG ,DE LTA BU'I BSTOD PA'I RGYAL POS

BSTOD NAS 'KHOR THAMS CAD BCOM LDAN 'DAS DANG BCAS BAR MI SNANG
BAR GYUR TO, ,DPAL RNAL 'BYOR MA CHEN PO'I RGYUD KYI RGYAL PO'I
RGYAL PO MCHOG CHEN PO RMAD DU BYUNG ZHING RMAD DU BYUNG BA DA


@76A *, ,KHO NA NYID KYI SGRON MA ZHES BYA BA RDZOGS SO,, ,,RGYA
GAR GYI MKHAN PO CHEN PO PRA DZNY'A SHR'I GUPTAS BSGYUR CING ZHUS
TE GTAN LA PHAB PA,

DUS PHYIS DPAL SA SKYA'I DBEN GNAS SU BSGYUR CING ZHUS TE DAG PAR
BYAS SO,