,,DE NAS BYANG CHUB SEMS DPA' BRTZON 'GRUS BLO GROS KYIS
BYANG CHUB SEMS DPA' CHOS KYI

BLO GROS LA 'DI SKAD CES SMRAS SO, ,KYE RGYAL BA'I SRAS, BYANG
CHUB SEMS DPA' THAMS CAD MKHYEN PA NYID KYI SEMS BSKYED PA RAB TU
THOB PA, SEMS DANG PO BSKYED PA LA

GNAS PA, DE LTAR TSAD MED PA'I BSOD NAMS KYI TSOGS DANG LDAN PA,
THAMS CAD MKHYEN PA'I YE SHES RGYA CHEN PO LA YANG DAG PAR 'DZEG
PA, BYANG CHUB SEMS DPA'I


@41B SKYON MED PA SHIN TU CHUD PA, 'JIG RTEN KUN TU KHRID PAR
BYED PA RNAM PAR ZLOG PA, RDZOGS PA'I SANGS RGYAS KYI 'JIG RTEN
LAS 'DAS PA'I CHOS NYID KYI RJES SU SONG BA, 'DAS PA

DANG, MA BYON PA DANG, DA LTAR BYUNG BA'I DE BZHIN GSHEGS PA
THAMS CAD KYIS BYIN GYIS BRLABS PA, BYANG CHUB SEMS DPA'I RNAM
PAR DGOD PA LA SHIN TU NGES PA, RDZOGS PA'I

BYANG CHUB TU RAB TU GZHOL BA DE DAG GIS DE BZHIN GSHEGS PA'I
BSTAN PA LA JI LTAR BRTZON PAR BYAS PA'I RNAM PA GANG GIS DE
BZHIN GSHEGS PA THAMS CAD MNYES PAR

'GYUR BA DANG, BYANG CHUB SEMS DPA'I RNAM PAR DGOD PA LAS 'DAS
PAR 'GYUR BA DANG, SPYOD PA'I DKYIL 'KHOR CHEN PO YONGS SU DAG
PAR 'GYUR BA DANG, SMON LAM CHEN PO

YONGS SU RDZOGS PAR 'GYUR BA DANG, BYANG CHUB SEMS DPA'I GTER
CHEN PO RAB TU THOB PAR 'GYUR BA DANG, SEMS CAN RNAMS LA SNOD JI
BZHIN DU SBYIN PA BYED PAR 'GYUR BA DANG,

PHA ROL TU PHYIN PA'I PHYOGS YONGS SU MI GTONG BAR 'GYUR BA DANG,
JI LTAR DAM BCAS PA'I SEMS CAN RNAMS SGROL BAR 'GYUR BA DANG,
SANGS RGYAS DANG, CHOS DANG, DGE 'DUN

GYI GDUNG MI 'CHAD PAR 'GYUR BA DANG, DGE BA'I RTZA BA DMIGS PA
THAMS CAD DU SBYOR BA DON MED PAR MI 'GYUR BA DANG, KYE RGYAL
BA'I SRAS, BYANG CHUB SEMS DPA' RNAMS KYIS


@42A *, ,DE LA BRTZON PAR BYAS PAS CHOS KYI YUL 'DI DAG YONGS SU
RDZOGS PAR 'GYUR BAR JI LTAR BRTZAM PAR BYA BA DE LEGS PAR BSHAD
PAR MDZOD CIG,

'KHOR 'DI DAG THAMS CAD NI, NYAN PAR 'DOD DO, ,SEMS CAN CHEN PO
DE DAG GIS BRTZON PA'I RNAM PA JI LTA BUS MA RIG PA'I MUN NAG
THAMS CAD BSAL TE BDUD KYI

DKRUGS MA'I 'KHOR THAMS CAD LAS SHIN TU RGYAL BAR BYAS NAS PHAS
KYI RGOL BA THAMS CAD ZIL GYIS MNAN TE SEMS KYI DRI MA KUN NAS
NYON MONGS PA'I PHYOGS THAMS

CAD KUN NAS BSAL NAS DGE BA'I RTZA BA PHUN SUM TSOGS PA THAMS CAD
SHIN TU BSGRUBS TE, MI KHOM PA DANG, NGAN SONG DANG, NGAN 'GRO'I
LAM THAMS CAD RNAM PAR

BZLOG NAS YE SHES KYI DKYIL 'KHOR CHEN PO RNAM PAR BYANG BAR BYAS
TE BYANG CHUB SEMS DPA'I SA DANG, PHA ROL TU PHYIN PA DANG,
GZUNGS DANG, TING NGE 'DZIN DANG, MNGON

PAR SHES PA DANG, RIG PA DANG, MI 'JIGS PA YONGS SU DAG PA RNAMS
MNGON PAR BSGRUBS NAS SANGS RGYAS KYI ZHING THAMS CAD RNAM PAR
DAG PA DANG, MTSAN DANG DPE

BYAD BZANG PO DANG, SKU DANG, GSUNG DANG, THUGS KYI RGYAN MNGON
PAR SGRUB PA YONGS SU RGYAS PAR BYAS TE DE BZHIN GSHEGS PA THAMS
CAD KYI STOBS DANG, MI 'JIGS


@42B PA DANG, SANGS RGYAS KYI CHOS MA 'DRES PA MNYAM PA NYID KYI
RJES SU SONG STE THAMS CAD MKHYEN PA'I YE SHES KYI YUL RTOGS PAR
'GYUR BA DANG, DE LTAR MNGON PAR BYANG CHUB NAS

KYANG BSAM PA'I TSUL BZHIN DU SANGS RGYAS KYI ZHING YONGS SU GRUB
PAR GYUR PA DAG TU JI LTAR YONGS SU SMIN PAR BYA BA'I SEMS CAN
DAG LA DUS DANG, DBANG PO'I RGYUD JI LTA BA

BZHIN DU SANGS RGYAS KYI MDZAD PA MTHA' YAS PA 'BYIN PAR 'GYUR BA
DE LEGS PAR SHOD CIG ,'KHOR 'DI DAG THAMS CAD NI, NYAN PAR 'DOD
DO, ,JI LTAR YANG BYANG CHUB SEMS

DPA' RNAMS KYIS BYANG CHUB SEMS DPA'I YON TAN 'DI DANG, GZHAN DAG
DANG, BYANG CHUB SEMS DPA'I CHOS DANG, BYANG CHUB SEMS DPA'I
SPYOD PA DANG, BYANG CHUB SEMS DPA'I

LAM GYI YUL RNAMS YONGS SU RDZOGS PAR BYAS TE MYUR DU DE BZHIN
GSHEGS PA'I MNYAM PA NYID 'THOB PA DANG, DE BZHIN GSHEGS PA DGRA
BCOM PA YANG DAG PAR RDZOGS

PA'I SANGS RGYAS RNAMS KYIS BSKAL PA BRGYA STONG GRANGS MED PAR
YANG DAG PAR BSGRUBS PA'I CHOS KYI MDZOD 'DI YANG YANG DAG PAR
SRUNG ZHING BYANG CHUB SEMS DPA'I SPYOD PA LA

GNAS SHING STON PA DANG, 'CHAD PA'I TSE BDUD DAM, BDUD KYI RIGS
SU GTOGS PA DANG, PHAS KYI RGOL BA THAMS CAD KYIS ZIL GYIS MI NON
PA DANG, 'JIG RTEN GYI KHAMS


@43A *, ,THAMS CAD DU YANG SKYO BA MED PAR DAM PA'I CHOS YONGS SU
'DZIN PAR BYED PA DANG, DE YANG DAG PAR STON PA'I TSE LHA'I DBANG
PO RNAMS KYIS

RIM GROR BYA BA DANG, GZHUNG DE BZHIN DU KLU'I DBANG PO DANG,
GNOD SBYIN GYI DBANG PO DANG, DRI ZA'I DBANG PO DANG, LHA MA YIN
GYI DBANG PO DANG, NAM MKHA' LDING GI DBANG PO

DANG, MI'AM CI'I DBANG PO DANG, LTO 'PHYE CHEN PO'I DBANG PO
DANG, MI'I DBANG PO DANG, TSANGS PA'I DBANG POS RIM GROR BYA BA
RAB TU 'THOB PA DANG, DE BZHIN GSHEGS PA

CHOS KYI DBANG POS RIM GROR BYA BA RAB TU 'THOB PA DANG, DE LTAR
RIM GROR BYAS NAS KYANG 'JIG RTEN THAMS CAD KYIS PHYAG BYA BA,
'JIG RTEN THAMS CAD KYIS MNGON PAR

MCHOD PA, 'JIG RTEN THAMS CAD KYIS DBANG BSKUR BA, DE BZHIN
GSHEGS PA THAMS CAD KYIS SHIN TU DGONGS PA, BYANG CHUB SEMS DPA'I
TSOGS KYIS SHIN TU BSRUNG

BA; RANG GI DGE BA'I RTZA BA DANG SMON LAM RAB TU THOB PA, CHOS
DKAR PO CHEN PO YANG DAG PAR SPEL BA RNAMS DE BZHIN GSHEGS PA
DGRA BCOM PA YANG DAG PAR RDZOGS

PA'I SANGS RGYAS RNAMS KYI CHOS KYI MDZOD RNAM PAR 'BYED PAR
'GYUR BA DANG, DAM PA'I CHOS YONGS SU 'DZIN PA RGYA CHEN PO RAB
TU 'BYED PA DANG, BYANG CHUB SEMS DPA'I RIM


@43B GYIS SPYOD PA YONGS SU SGRUB PA SHIN TU STON PAR 'GYUR BA DE
LTA BU'I GNAS DAG YANG DAG PAR BSTAN PA MDZOD CIG ,DE NAS BYANG
CHUB SEMS DPA' BRTZON 'GRUS BLO GROS

KYIS DON 'DI NYID BSTAN TE BRJOD PA'I PHYIR BYANG CHUB SEMS DPA'
CHOS KYI BLO GROS LA TSIGS SU BCAD DE SMRAS PA, SPYOD LA 'JUG PA
MTHA' YAS YANGS PA DAG ,RANG BYUNG YE

SHES SGRUB PA DGE BA RNAMS, ,RDZOGS PA'I BYANG CHUB SEMS DPA' YON
TAN CAN, ,GRAGS PA CHEN PO RNAMS LA LEGS PAR SHOD, ,BYANG CHUB
SEMS DPA' GANG RNAMS SEMS

THOB CING, ,BSOD NAMS LDAN PA YE SHES THOB PA RNAMS, ,SKYON MED
ZHUGS PAS 'JIG RTEN RNAMS ZLOG CING, ,YANG DAG SANGS RGYAS CHOS
MNYAM NYID THOB RNAMS, ,DE DAG GIS

NI BDE GSHEGS BSTAN PA LA, ,BRTZON 'GRUS BRTAN PAS JI LTAR BRTZON
PAR BYA, ,GANG GIS PHYOGS BCU'I RGYAL BA MNYES BYAS SHING, ,YANG
DAG SANGS RGYAS SA'ANG GNAN BYA

DANG, ,SPYOD PA DAG DANG SMON LAM YONG DAG DANG, ,YE SHES GTER
CHEN RAB TU 'THOB 'GYUR ZHING, ,THOB NAS DE DAG 'GRO KUN MI GNAS
PAS, ,YONGS SU BLANGS PA RTAG TU GTONG

BYED DANG, ,GANG YANG PHA ROL PHYIN PA MCHOG GI LAM, ,DE DAG MI
GTONG RAB TU SPYOD PA DANG, ,SEMS CAN JI LTAR SGROL BYED DAM BCAS
SHING, ,YANG DAG SANGS RGYAS BSAM PA


@44A *, ,MNYAM 'DZIN DANG, ,MIG GI DMIGS PA BRTEN PA THAMS CAD
KYI, ,'BYUNG BA YON TAN CAN LA STOB 'GYUR ZHING, ,SKYES BU KHYU
MCHOG DE DAG BRTZON

'GYUR BA'I, ,RNAM DAG LAM DE KHYU MCHOG KHYOD KYIS STON, ,JI LTAR
DE DAG MUN PA KUN BSAL CING, ,'KHRUG PA'I 'KHOR RNAMS THAMS CAD
PHAM BYAS NAS, ,DRI MA BRAL BA'I DGE

LDAN MKHAS PA RNAMS, ,SKYES BU KHYU MCHOG YE SHES LDAN 'GYUR
DANG, ,MI KHOM NGAN SONG LAM RNAMS YONGS SPANGS SHING, ,YE SHES
CHEN PO'I DKYIL 'KHOR MCHOG SPYOD DANG, ,

YON TAN BZANG PO THAMS CAD LDAN GYUR CING, ,RGYAL BA'I YE SHES
STOBS KYANG 'THOB 'GYUR DANG, ,SKYES BU KHYU MCHOG YE SHES ZHUGS
NAS KYANG, ,SEMS CAN BSAM PA JI

BZHIN STON BYED CING, ,MTHA' YAS YANGS PA'I ZHING RNAMS BSAM YAS
SU, ,STON PA CHEN PO'I LAS KYANG BYED PA DANG, ,CI NAS DE DAG
SPYOD PA MCHOG THOB NAS, ,MI YI KHYU

MCHOG MDZOD RNAMS STON BYED DE, ,ZIL GYIS MI NON GZHAN GYIS MI
PHAM PAR, ,RGYAL BA'I CHOS NYID RTAG TU 'DZIN BYED STON, ,SENGGE
BZHIN DU JI LTAR 'JIGS PA MED, ,JI

LTAR ZLA BZHIN DAG PA'I MDOG TU SPYOD, ,CHU LA PADMO BZHIN DU
CHAGS MED PA, ,DE DAG RGYAL BA'I YON TAN JI LTAR SPYOD, ,DE SKAD
CES SMRAS PA DANG, BYANG CHUB SEMS DPA' CHOS KYI


@44B BLO GROS KYIS BYANG CHUB SEMS DPA' BRTZON 'GRUS BLO GROS LA
'DI SKAD CES SMRAS SO, ,KYE RGYAL BA'I SRAS, KHYOD NI, SKYE BO
MANG PO LA PHAN PA DANG, SKYE BO MANG PO LA BDE BA DANG, 'JIG

RTEN LA SNYING BRTZE BA DANG, LHA DANG MI RNAMS KYI DON DANG,
PHAN PA DANG, BDE BA'I PHYIR ZHUGS PA STE, KYE RGYAL BA'I SRAS,
KHYOD DE LTAR BYANG CHUB SEMS DPA'I SPYOD PA SHIN TU RTOGS SHING

RNAM PAR DAG PAR BRTZAMS TE 'DRI ZHING, DE LTAR RGYAL BA'I SRAS,
KHYOD DE BZHIN GSHEGS PA DRI BA CHOS MANG PO LA RAB TU GNAS PA,
BRTZON 'GRUS CHEN POS SHIN TU BSAGS

PA BRTZON 'GRUS LDOG PA MED PAS SHIN TU BYUNG BA 'DRI BAR BYED PA
NI, KYE RGYAL BA'I SRAS, LEGS SO, ,LEGS SO, ,KYE RGYAL BA'I SRAS,
DE'I PHYIR SHIN TU LEGS PAR NYON LA

YID LA ZUNGS SHIG DANG, SANGS RGYAS KYI MTHU DANG, SANGS RGYAS
KYI BYIN GYI RLABS KYIS PHYOGS TZAM BSTAN PAR BYA'O, ,KYE RGYAL
BA'I SRAS, 'DI LA BYANG CHUB SEMS DPA' THAMS

CAD MKHYEN PA NYID DU SEMS BSKYED PA THOB PA RNAMS KYIS THOG MAR
SEMS BSKYED PA DE MI NYAMS PAR YONGS SU BSRUNG BA DANG, RIM GROR
BYA BA'I PHYIR BAG YOD PAR BYA'O, ,KYE

RGYAL BA'I SRAS, DE LA RNAM PA BCUS NI, BYANG CHUB SEMS DPA' BAG
YOD PA LA GNAS PA ZHES BYA STE, BCU GANG ZHE NA, TSUL KHRIMS KYI
PHUNG PO SHIN TU BSRUNGS BA DANG, BYANG


@45A *, ,CHUB KYI SEMS MA NYAMS SHING SHIN TU SBYANGS PA DANG,
BYANG CHUB SEMS DPA'I BSAM PA G-YO DANG SGYU MED PA DANG, DGE
BA'I RTZA BA SBYOR BA PHYIR

MI LDOG PA DANG, RANG GI SEMS BSKYED PA SHIN TU RTOGS PA DANG,
PHYOGS KHYIM PA DANG SO SO'I SKYE BO DANG MA 'DRES PA DANG, DGE
BA'I RTZA BA'I LAS 'JIG RTEN GYI 'DU

SHES DANG 'DOD PA THAMS CAD DANG BRAL BA DANG, BYANG CHUB SEMS
DPA'I LAM NYAN THOS DANG, RANG SANGS RGYAS KYI THEG PA SPANGS PA
RAB TU THOB PA DANG, DGE BA'I RTZA BA BRTZAM

PA NAN TAN RGYUN CHAD PA MED PA DANG, BDAG GI RGYUD KYI STOBS KYI
SHUGS SHIN TU BRTAG PA DAG STE, KYE RGYAL BA'I SRAS, RNAM PA BCU
PO 'DI DAG DANG LDAN PA'I BYANG CHUB SEMS

DPA' NI, BAG YOD PA LA GNAS PA ZHES BYA'O, ,KYE RGYAL BA'I SRAS,
DE LA BYANG CHUB SEMS DPA' BAG YOD PA LA GNAS PA RNAM PA BCUS NI,
YONGS SU DAG PAR 'GYUR TE,

BCU GANG ZHE NA, 'DI LTA STE, KYE RGYAL BA'I SRAS, 'DI LA BYANG
CHUB SEMS DPA' JI LTAR SMRAS PA DE LTAR BYED PA YIN, SHES BZHIN
GYI DRAN PA CAN YIN, KHENGS PA MED CING

G-YENG BA MED DE BSAM GTAN ZAB MO LA RAB TU GNAS PA YIN, SANGS
RGYAS KYI CHOS ZAB MO BTZAL BA LA NAN TAN DU BYED CING RGYUN MI
GCOD PA YIN, LHAG MTHONG MNGON


@45B PAR SGRUB PA LA MKHAS SHING JI LTAR THOS PA'I CHOS LA TSUL
BZHIN DU RTOG PAR ZHUGS PA YIN, BSAM GTAN GYI RJES SU SONG BA'I
SEMS KYIS DE BZHIN GSHEGS PA'I

RNAM PAR 'PHRUL PA ZAB MO'I RJES SU SONG BA YIN, SA DANG MNYAM
ZHING MTHON DMAN DANG BRAL BA YIN, SBYOR BA BZANG NGAN DANG BAR
MA LA SEMS NYAMS PA MED PA YIN, SEMS

CAN KUN GYI NANG NA CHUNG NGU NA THAMS CAD MKHYEN PA NYID DU SEMS
GCIG BSKYED PA LA YANG STON PA'I BSAM PA THOB PA YIN, MKHAN PO
DANG, SLOB DPON DANG, DGE BA'I BSHES

GNYEN DANG, BYANG CHUB SEMS DPA' DANG, CHOS SMRA BA RNAMS LA RIM
GRO DANG, BKUR STI DANG, NGANG TSUL CAN DU GNAS PA YIN TE, KYE
RGYAL BA'I SRAS, RNAM PA BCU PO DE DAG

GIS BYANG CHUB SEMS DPA' BAG YOD PA LA GNAS PA YONGS SU DAG PAR
'GYUR RO, ,KYE RGYAL BA'I SRAS, DE LA BYANG CHUB SEMS DPA' BAG
YOD PA, BRTZON 'GRUS BRTZAMS PA,

DRAN PA NYE BAR GZHAG PA, MOS PA CHE BA, RNAL 'BYOR RGYUN MA CHAD
PA, CHOS THAMS CAD LA MI GNAS PA, CHOS THAMS CAD LA BRTZON PA,
NYON MONGS PA MED PA'I TSUL LA ZHUGS

PA; SEMS YANGS PA, SANGS RGYAS KYI CHOS MTHA' DANG DBUS MED PA'I
RJES SU SONG BA RNAMS KYIS NI, DE BZHIN GSHEGS PA DGRA BCOM PA
YANG DAG PAR RDZOGS PA'I SANGS


@46A *, ,RGYAS RNAMS MNYES PAR 'GYUR TE, KYE RGYAL BA'I SRAS,
BYANG CHUB SEMS DPAS CHOS BCUS DE BZHIN GSHEGS PA RNAMS MNYES PAR
BYA'O, ,BCU

GANG ZHE NA, BYANG CHUB SEMS DPA'I BRTZON 'GRUS THAMS CAD LA
PHYIR MI LDOG PA DANG, LUS DANG SROG LA MI LTA BA DANG, 'TSO BA'I
YO BYAD DANG 'TSO BA'I RKYEN LA DON DU GNYER

BA MED PA DANG, CHOS THAMS CAD RNAM PAR SGOM PAS NAM MKHA' DANG
MNYAM PA DANG, CHOS KYI DBYINGS LA YANG DAG PAR GZHOL BA'I LHAG
MTHONG LA MKHAS PA DANG, MI

GNAS PA'I CHOS RNAM PAR SGOM PA'I PHYAG RGYA DANG, RTAG TU RGYUN
MI 'CHAD PAR SGRUB PA'I SMON LAM CHEN PO DANG, YONGS SU SBYANGS
PA'I BZOD PA SHES PA'I SNANG BA DANG, RANG

GI DGE BA'I CHOS BSAGS PA DANG MA BSAGS PA SHIN TU BRTAGS PA
DANG, MNGON PAR 'DU BYA BA MED PA'I SGO SHIN TU BYANG BA STE, KYE
RGYAL BA'I SRAS, BCU PO DE DAG GIS DE

BZHIN GSHEGS PA MNYES PAR BYA'O, ,KYE RGYAL BA'I SRAS, DE LA
BYANG CHUB SEMS DPA' CHOS BCU LA GNAS PA RNAMS KYIS NI, DE BZHIN
GSHEGS PA RNAMS MNYES PAR

'GYUR BA YIN TE, BCU GANG ZHE NA, 'DI LTA STE, BAG YOD PA LA GNAS
PA DANG, MI SKYE BA'I BZOD PA LA GNAS PA DANG, SNYING RJE CHEN PO
LA GNAS PA DANG, PHA ROL TU PHYIN PA


@46B YONGS SU RDZOGS PAR BYA BA LA GNAS PA DANG, SPYOD PA YONGS
SU RDZOGS PAR BYA BA LA GNAS PA DANG, SMON LAM MNGON PAR SGRUB PA
LA GNAS PA DANG, THABS MKHAS PA LA GNAS PA

DANG, BRTAN PA'I STOBS KYI SHUGS LA GNAS PA DANG, CHOS THAMS CAD
NAM MKHA'I RANG BZHIN LTA BU LA RAB TU GNAS PA DANG, LEN PA MED
PA LA GNAS PA STE, KYE RGYAL BA'I SRAS,

CHOS DE DAG LA GNAS PA'I BYANG CHUB SEMS DPA' RNAMS KYIS NI, DE
BZHIN GSHEGS PA MNYES PAR 'GYUR RO, ,KYE RGYAL BA'I SRAS, DE LA
CHOS BCU DANG LDAN PA'I BYANG CHUB SEMS

DPA' RNAMS NI, SA RNAM PAR DGOD PA LAS 'DA' BA YIN TE, BCU GANG
ZHE NA, 'DI LTA STE, BSOD NAMS DANG YE SHES KYI TSOGS SHIN TU
BSAGS PA DANG, PHA ROL TU PHYIN PA RNAM

PAR PHYE BA TSAD MED PA'I LAM GZHAN GYI DRING MI 'JOG PA'I YE
SHES SNANG BA DANG, DGE BA'I BSHES GNYEN DANG 'GROGS PA RGYUN MA
CHAD PA DANG, BRTZON 'GRUS ZHIG PA MED PA

DANG, DE BZHIN GSHEGS PA'I BYIN GYI RLABS KYIS LEGS PAR BSLAB PA
DANG, DGE BA'I RTZA BA SBYOR BAS MI SKYO BA DANG, THEG PA'I RGYAN
SHIN TU BSHAMS PA DANG, YE SHES KYI

BSAM PA RAB TU RNO BA DANG, SA DANG SA MA YIN PA'I CHOS KYI SGO
LA MI GNAS PA DANG, 'DAS PA DANG, MA BYON PA DANG, DA LTAR BYUNG
BA'I SANGS RGYAS BCOM LDAN 'DAS THAMS CAD DANG


@47A *, ,DGE BA'I RTZA BA'I RGYUD KYI TSUL GCIG TU GYUR PA DAG
STE, KYE RGYAL BA'I SRAS, CHOS BCU PO DE DAG GIS BYANG CHUB SEMS
DPA' RNAMS SA NAS SAR RNAM

PAR DGOD PA LAS 'DA' BA YIN NO, ,KYE RGYAL BA'I SRAS, BYANG CHUB
SEMS DPA' DE DAG NI, THOG MA NAS SA RNAM PAR DGOD PA THAMS CAD LA
MKHAS PA RNAM PAR DPYOD PA

YIN TE; CHOS KYI SGO GANG GIS GANG KHONG DU CHUD PAR 'GYUR BA
DANG, YE SHES KYI SGO GANG GIS THOB PAR 'GYUR BA DANG, SGRUB PA
GANG YIN PA DANG, RGYU MTHUN PA GANG YIN PA DANG,

SPYOD YUL GANG YIN PA DANG, RNAM PAR 'PHRUL PA GANG YIN PA DANG,
YANG DAG PAR MTHONG BA GANG YIN PA DANG, CHOS KYI SGO RNAM PAR
DBYE BA'I KHYAD PAR GANG YIN PA DANG, JI LTAR

THOB PAR BYA BA THAMS CAD KYANG RNAM PAR DPYOD DO, ,DE DAG LA
SHIN TU RNAM PAR DPYAD PAS CHOS THAMS CAD LA MI GNAS SHING, SEMS
KYI RANG BZHIN GYI CHOS THAMS CAD KHONG

DU CHUD PAS BYANG CHUB SEMS DPA'I SA YANG DAG PAR 'DA'O, ,KYE
RGYAL BA'I SRAS, BYANG CHUB SEMS DPA' RNAMS NI, 'DI LTAR BDAG CAG
GIS CI NAS KYANG MYUR DU 'DA' BAR

BYA'O; ;SNYAM DU MI SEMS TE, DE CI'I PHYIR ZHE NA, 'DI LTAR DE
DAG 'DI SNYAM DU SEMS TE, BDAG CAG SA NAS SA LA RNAM PAR GNAS
PAS, JI LTA JI LTAR YANG DAG PAR GNAS


@47B PA DE LTA DE LTAR BSOD NAMS KYI TSOGS CHES CHE BA SKYE BAR
'GYUR TE, JI LTA JI LTAR BSOD NAMS KYI TSOGS CHEN PO SKYES PAR
GYUR PA DE LTA DE LTAR DE BZHIN GSHEGS PA'I SA'I RJES

SU SONG ZHING SANGS RGYAS KYI MDZAD PA TSAD MED PAS NYE BAR GNAS
PAR 'GYUR RO, ,SNYAM STE, DE DAG SBYOR BA RGYUN MA CHAD CING,
SKYO BA MED PA'I YID DANG LDAN PA DANG, TSOGS KYI

RGYAN CHEN POS BYANG CHUB SEMS DPA'I SA RNAM PAR DGOD PA LAS YANG
DAG PAR 'DA'O, ,KYE RGYAL BA'I SRAS, DE LA BYANG CHUB SEMS DPA'
RNAMS KYIS RNAM PA BCUS SPYOD PA'I

DKYIL 'KHOR YONGS SU SBYANG BAR BYA STE, BCU GANG ZHE NA, YO BYAD
YONGS SU GZUNG BA MED PA DANG, 'GRO BA THAMS CAD TSIM PAR BYED PA
DANG, TSUL KHRIMS YANG DAG PAR BLANGS

PA KHA NA MA THO BA MED PA DANG, BZOD PA DANG DES PA MI ZAD PA'I
SA'I RJES SU SONG BA DANG, BRTZON 'GRUS RTZOM PA PHYIR MI LDOG
PA'I SBYOR BA DANG LDAN PA DANG, DRAN PA'I STOBS KYI

SHUGS RMONGS PA MED PA DANG, GCIG LAS RNAM PA THA DAD PA'I CHOS
KYI RJES SU SONG ZHING KHONG DU CHUD PA DANG, GNAS MED PA'I SPYOD
PA SGRUB DKA' BA THAMS CAD LA SEMS RI'I

RGYAL PO LTA BU DANG, SEMS CAN THAMS CAD MA 'DRES PA'I MU STEGS
SU GYUR PA DANG, 'GRO BA THAMS CAD DU SANGS RGYAS THAMS CAD DANG
RGYUD KYI TSUL GCIG TU GYUR PA STE, KYE RGYAL


@48A *, ,BA'I SRAS, RNAM PA BCU PO DE DAG GIS BYANG CHUB SEMS
DPA' RNAMS KYIS SPYOD PA'I DKYIL 'KHOR YONGS SU SBYANG BAR BYA'O,
,DE DAG GI BYANG CHUB

SEMS DPA'I SPYOD PA DE LTAR YONGS SU SBYANGS PA DES RNAM PA BCUS
SHIN TU DAG PAR 'GYUR TE, BCU GANG ZHE NA, SEMS CAN GYI GTZO BO
'JIG RTEN GYI KHAMS GZHAN NA

BZHUGS PAS YANG DAG PAR DGONGS PA DANG, 'DAS PA'I BYANG CHUB SEMS
DPA'I GROGS KYIS DGE BA'I RTZA BA BSKYED PA DANG, SANGS RGYAS KYI
BYIN GYI RLABS YANG DAG

PAR GZUNG BA LA MKHAS PA DANG, DGE BA'I BSHES GNYEN LA YANG DAG
PAR BRTEN PA DANG, MOS PA DANG, BRTZON 'GRUS DANG, BAG YOD PA LA
RAB TU GNAS PA DANG, CHOS

THA DAD PA THAMS CAD LA THA MI DAD PAR RTOGS PA DANG, SNYING
RJE'I BYIN GYI RLABS SHIN TU CHE BA DANG, CHOS THAMS CAD YANG DAG
PAR JI LTA BA BZHIN DU RNAM PAR LTA BA'I SHES RAB

KYI PHA ROL TU PHYIN PA MNGON PAR SGRUB PA DANG, THABS LA MKHAS
PA RNAM PAR DPYOD PA'I SBYOR BA DANG, SBYOR BA THAMS CAD LA DE
BZHIN GSHEGS PA'I STOBS KYI RJES SU 'BRANG

BA DAG STE, KYE RGYAL BA'I SRAS, RNAM PA BCU PO DE DAG GIS BYANG
CHUB SEMS DPA' RNAMS KYIS SPYOD PA'I DKYIL 'KHOR YONGS SU SBYANG
BAR BYA'O, ,KYE RGYAL BA'I SRAS, DE LA


@48B BYANG CHUB SEMS DPA'I SMON LAM RNAM PAR DAG PA BCU STE, BCU
GANG ZHE NA, 'DI LTA STE, SKYO BA MED PAR SEMS CAN GYI KHAMS
YONGS SU SMIN PAR BYA BA'I SMON LAM DANG, DGE

BA'I RTZA BA SNA TSOGS BSAGS PAS 'JIG RTEN GYI KHAMS YONGS SU DAG
PAR BYA BA'I SMON LAM DANG, LUS DANG SROG GIS BSNGO ZHING DAM
PA'I CHOS YONGS SU 'DZIN PA'I SMON

LAM DANG, YE SHES KYI SGO RNAM PAR DPYAD PA KHONG DU CHUD PAS
SANGS RGYAS KYI ZHING LA 'JUG PA'I SMON LAM DANG, BYANG CHUB SEMS
DPA' THAMS CAD DANG GNYIS SU MED PAS TSUL

GCIG GI RGYUD DU 'GRO BA'I SMON LAM DANG, DE BZHIN GSHEGS PA'I
SGO LA 'JUG PAS CHOS THAMS CAD KHONG DU CHUD PA'I SMON LAM DANG,
MOS PA RNAM PAR SBYANGS PAS BLTA NA DON

YOD PA'I SMON LAM DANG, PHYI MA'I MTHAR BYIN GYIS BRLABS PAS
BSKAL PAR GNAS PA'I SMON LAM DANG, BYANG CHUB SEMS DPA' KUN TU
BZANG PO'I THEG PA'I RGYAN RNAM PA THAMS

CAD KYI SGO NAS RNAM PAR SBYANGS PA'I SMON LAM DAG STE, KYE RGYAL
BA'I SRAS, BYANG CHUB SEMS DPA' RNAMS NI, DE LTAR SMON LAM RNAM
PAR SBYONG NGO, ,DE DAG RNAM PA BCUS SMON LAM

YONGS SU RDZOGS PAR BYED DE, BCU GANG ZHE NA, YONGS SU SKYO BA
MED PA DANG, RGYA CHEN PO MNGON PAR SGRUB PA DANG, BYANG CHUB
SEMS DPA' SMON LAM KHYAD PAR DU 'PHAGS PA RNAMS


@49A *, ,KYI RJES SU 'JUG PA DANG, 'JIG RTEN GYI KHAMS GZHAN NA
BZHUGS PA'I DE BZHIN GSHEGS PA'I SANGS RGYAS KYI ZHING THOS NAS
RANG GI SMON LAM DU

MNGON PAR SGRUB PA DANG, BSAM PA PHYI MA'I MTHA'I MUR THUG PA
DANG, SEMS CAN GYI KHAMS THAMS CAD YONGS SU SMIN PAR BYA BAR
GTUGS PA'I SMON LAM CHEN PO DANG

LDAN PA DANG, BSKAL PA THAMS CAD DU GNAS PAS MI 'JIGS PA DANG,
SDUG BSNGAL THAMS CAD KYIS CI MI SNYAM PA DANG, BDE BA THAMS CAD
LA YE MI RNGAM PA DANG, BSAM

PA MNYAM PA MED PA'I RNAM PAR THAR PA YONGS SU SRUNG BA DAG STE,
DE DAG SMON LAM CHEN PO DE LTAR YONGS SU SBYONG ZHING YONGS SU
RDZOGS PAR BYED PA'I TSE SANGS RGYAS MTHONG BA'I

GTER ZAD MI SHES PA'ANG RAB TU 'THOB BO, ,GZUNGS 'KHRUL PA MED
PA'I GTER ZAD MI SHES PA'ANG RAB TU 'THOB BO, ,SMON LAM ZAD MI
SHES PAS CHOS THAMS CAD SHIN TU

RTOGS PA'I GZUNGS KYANG RAB TU 'THOB BO, ,SNYING RJE CHEN POS
'GRO BA THAMS CAD YONGS SU SKYOB PA'I GTER ZAD MI SHES PA'ANG RAB
TU 'THOB BO, ,TING NGE 'DZIN GYI RGYUD KYI GTER

ZAD MI SHES PA'ANG RAB TU 'THOB BO, ,'GRO BA THAMS CAD TSIM PAR
BYA BA'I BSOD NAMS KYI GTER ZAD MI SHES PA'ANG RAB TU 'THOB BO,
,CHOS THAMS CAD YANG DAG PA JI LTA


@49B BA BZHIN DU BRTAG PA'I YE SHES KYI GTER ZAD MI SHES PA'ANG
RAB TU 'THOB BO, ,RNAM PAR SMIN PA LA GNAS PA MNGON PAR SGRUB
PA'I GTER ZAD MI SHES PA'ANG RAB TU 'THOB BO, ,SANGS

RGYAS KYI BYIN GYI RLABS MTHA' YAS PA'I GTER ZAD MI SHES PA'ANG
RAB TU 'THOB BO, ,'JIG RTEN GYI KHAMS MTHA' DANG DBUS MED PAR
GTOGS PA LA 'JUG PA'I GTER ZAD MI SHES

PA'ANG RAB TU 'THOB BO, ,DE LTAR GTER RAB TU THOB CING BSOD NAMS
DANG, YE SHES KYI TSOGS ZAD MI SHES PA DANG LDAN PA DE DAG YE
SHES CHEN PO'I DKYIL 'KHOR YONGS SU DAG

PAS; SEMS CAN RNAMS LA BSAM PA JI LTA BA BZHIN DU CHOS KYI GTER
GYI SBYIN PA BYED DO, ,DE LA RGYAL BA'I SRAS, BYANG CHUB SEMS
DPA' RNAMS SEMS CAN RNAMS KYI BSAM

PA JI LTA BA BZHIN DU JI LTAR 'JUG CE NA, SBYOR BA JI LTA BUR
RGYU BA DANG, RGYU DANG RKYEN JI LTA BA DANG, SEMS DANG SEMS LAS
BYUNG BA'I SBYOR BA JI LTA BA LAS SEMS CAN RNAMS KYI

BSAM PA JI LTA BA BZHIN DU 'JUG STE, DE DAG DE LTAR BSAM PA LA
ZHUGS PA RNAMS SEMS CAN RNAMS KYI BSAM PA JI LTA BA BZHIN DU SHES
SHING CHOS YANG DAG PAR STON

TE; DE DAG 'DOD CHAGS KYI BSAM PA RNAM PAR BZLOG PA'I PHYIR MI
SDUG PA YANG DAG PAR STON TO, ,ZHE SDANG GI BSAM PA RNAM PAR
BZLOG PA'I PHYIR BYAMS PA CHEN PO'I SBYOR BA YANG


@50A *, ,DAG PAR STON TO, ,GTI MUG GI BSAM PA RNAM PAR BZLOG PA'I
PHYIR CHOS RNAM PAR 'BYED PA LA MKHAS PA YANG DAG PAR STON TO,
,CHA MNYAM PA RNAM

PAR BZLOG PA'I PHYIR YE SHES KYI KHYAD PAR DANG LDAN PA'I CHOS
KYI SGO YANG DAG PAR STON TO, ,'KHOR BA'I BSAM PA RNAM PAR BZLOG
PA'I PHYIR SDUG BSNGAL GSUM DANG LDAN PA

YANG DAG PAR STON TO, ,GNAS KYI BSAM PA RNAM PAR BZLOG PA'I PHYIR
GNAS MED PA'I CHOS KYI SGO YANG DAG PAR STON TO, ,ZHUM PA'I BSAM
PA RNAM PAR BZLOG PA'I PHYIR RGYA

CHEN PO'I YUL YANG DAG PAR STON TO, ,BDAG GI NGA RGYAL GYIS BCOM
PA'I BSAM PA RNAM PAR BZLOG PA'I PHYIR CHOS KYI MNYAM PA NYID
YANG DAG PAR STON TO, ,G-YO DANG

SGYUS MI MNYAM PA'I BSAM PA RNAM PAR BZLOG PA'I PHYIR BYANG CHUB
SEMS DPA'I BSAM PA MNYAM PA NYID DANG, ZHI BA'I GNAS KYI BSAM PA
MNGON PAR SGRUB PA YANG DAG

PAR STON TO, ,DE DAG NI, DE LTAR SEMS CAN RNAMS LA BSAM PA JI LTA
BA BZHIN DU CHOS KYI GTER YANG DAG PAR STON TE, DE YANG DON DBYER
MED PA YANG DAG PAR STON TO, ,

YI GE'I MTSAMS 'BYOR BAR SBYAR BAS YANG DAG PAR STON TO, ,SHES PA
RNAM PAR DBYE BAS YANG DAG PAR STON TO, ,BSTAN PA SNGA PHYI MA
'DRES PAS YANG DAG PAR STON TO, ,


@50B CHOS KYI TSUL DANG TSUL MA YIN PA'I BYE BRAG DBYER MED PAS
YANG DAG PAR STON TO, ,MTSAN NYID KYI PHYAG RGYA RNAM PAR MI
'KHRUG PAS YANG DAG PAR STON TO, ,CHOS RAB TU DGOD PA RGYUN

CHAD PA MED PAS YANG DAG PAR STON TO, ,MTHA' YAS PA SBYAD
[*SPYAD?] PAS YANG DAG PAR STON TO, ,THE TSOM THAMS CAD SHIN TU
GCAD PA'I PHYIR YANG DAG PAR STON TO, ,DBANG PO'I RGYUD LA

'JUG PA'I PHYIR YANG DAG PAR STON TO, ,DE BZHIN GSHEGS PA'I PHYAG
RGYA LA DGOD PAR GZHOL BAS YANG DAG PAR STON TO, ,YANG DAG PA'I
MTHA' MTSAN NYID MED PA RNAM PAR MI

'KHRUG PAS YANG DAG PAR STON TO, ,CHOS KYI DBYINGS LA YANG DAG
PAR GZHOL BAS YANG DAG PAR STON TO, ,CHOS KYI RNGA YANG DAG PAR
BRDUNG BAS YANG DAG PAR STON TO, ,GNAS THAMS

CAD YANG DAG PAR SPANGS PAS YANG DAG PAR STON TO, ,DE BZHIN
GSHEGS PA THAMS CAD RJES SU DRAN PA MI GTONG BAS YANG DAG PAR
STON TO, ,TSIG DANG SKAD DANG SGRA DANG NGAG GI LAM

THAMS CAD MNYAM PA NYID LA MI GNAS PAS YANG DAG PAR STON TO,
,RNAM PAR MI RTOG PA'I DBYINGS KYI RJES SU 'GRO BAS YANG DAG PAR
STON TO, ,DPE THAMS CAD RNAM PAR DGOD

PAS RGYUD DANG MI 'GAL BAR BRTAN PAR BYA BAS YANG DAG PAR STON
TO, ,DE BZHIN GSHEGS PA THAMS CAD KYI YE SHES KYI DKYIL 'KHOR
RANG GI LUS SU SEMS PA LA YANG DAG


@51A *, ,PAR GZHOL BAS YANG DAG PAR STON TO, ,DE LTAR SEMS CAN LA
CHOS YANG DAG PAR STON CING RTAG TU RGYUN MI 'CHAD PAR CHOS KYI
NAN TAN GYI MTSAN NYID

KYI RJES SU 'BRANG BA DANG, RANG GI DON GTING TSUGS PAR BYED PA
DANG, PHA ROL TU PHYIN PA'I PHYOGS MI GTONG BAS RGYA CHEN PO'I
PHA ROL TU PHYIN PA'I THEG PA YANG DAG PAR SGRUB BO, ,

DE LA'ANG SEMS CAN THAMS CAD TSIM PAR BYA BA DANG, YO BYAD KYIS
YONGS SU BSTUD PA DANG, SBYOR BA MNYAM PAR YONGS SU GTONG BAS
SBYIN PA'I PHA ROL TU PHYIN PA YONGS SU DAG

PAR BYED DO, ,YANG DAG PAR BLANGS PA MI GTONG BA DANG, GNAS MED
PA DANG, NGA RGYAL MED PAS TSUL KHRIMS KYI PHA ROL TU PHYIN PA
YONGS SU DAG PAR BYED DO, ,NYES PA THAMS CAD

KHYAD DU GSOD PA DANG, SEMS CAN THAMS CAD KYIS MI 'KHRUGS PA
DANG, MNYAM PA NYID LA GZHOL BA DANG, MTHON DMAN MED PA DANG, ZAD
MI SHES PA'I SA MNYAM PAR

'DZIN PAS BZOD PA'I PHA ROL TU PHYIN PA YONGS SU DAG PAR BYED DO,
,BRTZAM PA CHEN POR RTZOM PA DANG, BRTZAM PA THAMS CAD LA ZHUM PA
MED PA DANG, SBYOR BA PHYIR MI LDOG

PA DANG, YID LA BYED PA PHYIR MI 'GYUR BA DANG, MTHU MTHA' YAS PA
DANG, STOBS LA THUB PA MED PA DANG, SNGON DU 'DOR BA MI 'PHROG PA
DANG, DAD PA'I MTHU CHEN PO DANG, BLANG


@51B PA DANG DOR BA MED PA'I TSOGS THAMS CAD YONGS SU RGYAS PAR
BYA BA DANG, THAMS CAD MKHYEN PA'I SGO NYAMS PA MED PA LA YANG
DAG PAR 'JUG PAS BRTZON 'GRUS KYI PHA ROL TU

PHYIN PA YONGS SU DAG PAR BYED DO, ,'DOD PA'I YON TAN THAMS CAD
KYI 'DU 'DZI YONGS SU SBYONG BA DANG MI 'BRAL BA DANG, RIM GYIS
BSAM GTAN DANG TING NGE 'DZIN MNGON PAR

SGRUB PA DANG, GNAS MED CING BLANG BA MED PA SHIN TU RTOGS PA
DANG, NYON MONGS PA THAMS CAD RAB TU SEL PA DANG, TING NGE 'DZIN
SGO MTHA' YAS PA MNGON PAR SGRUB PA DANG,

MNGON PAR SHES PA CHEN POS RNAM PAR 'PHRUL PA'I RJES SU 'GRO BA
DANG, RIM GYIS RNAM PAR SPONG BA'I TING NGE 'DZIN GYI SGO LA RAB
TU 'JUG PA DANG, TING NGE 'DZIN GCIG LA SGO

MTHA' YAS PA RAB TU 'JUG PA DANG, TING NGE 'DZIN GYI SPYOD YUL
THAMS CAD SHES PA DANG, DE'I YUL GYI RJES SU RAB TU ZHUGS PA
DANG, TING NGE 'DZIN DANG SNYOMS PAR 'JUG PA

THAMS CAD YE SHES KYI PHYAG RGYA MI 'KHRUG PA'I THAMS CAD MKHYEN
PA'I SA LA NYE BAR GYUR PAS BSAM GTAN GYI PHA ROL TU PHYIN PA
YONGS SU DAG PAR BYED DO, ,SANGS RGYAS KYI CHOS

THAMS CAD MNYAN PA DANG, GZUNG BA DANG, BLANG BA DANG, BCANG BA
DANG, DGE BA'I BSHES GNYEN THAMS CAD BSNYEN BKUR BAS YONGS SU MI
SKYO BA DANG, THOS PA THAMS CAD


@52A *, ,KYIS MI NGOM PA DANG, JI LTAR THOS PA LA TSUL BZHIN DU
RTOG PA DANG, DE LA MNGON SUM DU MNYAM PAR GZHOG PA DANG, SGRO
'DOGS PA'I LTA BA THAMS

CAD DANG BRAL BA DANG, CHOS THAMS CAD RNAM PAR 'BYED PA LA MKHAS
PA DANG, MTSAN NYID KYI PHYAG RGYA THA MI DAD PA DANG, DE BZHIN
GSHEGS PA'I SGO NAS LHUN GYIS GRUB PAR

SGOM ZHING RNAM PAR SGOM PA DANG, STOBS LA 'JUG PA DANG, THAMS
CAD MKHYEN PA'I YE SHES LA 'JUG PA RGYUN MI 'CHAD PA DANG, SHES
RAB KYI PHA ROL TU PHYIN PA SGO KUN DANG

LDAN PAS THAMS CAD MKHYEN PA'I SGOR 'JUG PAS SHES RAB KYI PHA ROL
TU PHYIN PA YONGS SU DAG PAR BYED DO, ,'JIG RTEN GYI BYA BA'I
RGYUD THAMS CAD STON PA DANG, SEMS

CAN YONGS SU SMIN PAS YONGS SU MI SKYO BA DANG, BSAM PA BZHIN DU
BYA BA STON PA DANG, BYA BA THAMS CAD LA MNGON PAR CHAGS PA MED
PA DANG, BYIS PA'I SPYOD PA DANG, 'PHAGS

PA'I SPYOD PA BSAM PA JI LTA BA BZHIN DU STON PA DANG, 'KHOR BA
DANG MYA NGAN LAS 'DAS PA NYE BAR STON PA DANG, SBYOR BA THAMS
CAD SHIN TU BRTAGS PAS RGYU BA DANG, RGYAN

THAMS CAD BSTAN PA GNAS MED PA DANG, 'GRO BA THAMS CAD KYI RJES
SU 'GRO ZHING RJES SU 'BRANG BA DANG, SEMS CAN THAMS CAD SGROL
BA'I SPYOD PAS THABS LA MKHAS


@52B PA'I PHA ROL TU PHYIN PA YONGS SU SBYONG NGO, ,SEMS CAN GYI
KHAMS MTHAR THUG PAR YONGS SU SMIN PAR BYA BA DANG, 'JIG RTEN GYI
KHAMS MTHAR THUG PAR YONGS SU SBYANG BA DANG,

DE BZHIN GSHEGS PA MTHAR THUG PAR MCHOD PA DANG, CHOS CHAGS PA
MED PA'I MTHAR THUG PAR RNAM PAR 'TSANG RGYA BA DANG, CHOS KYI
DBYINGS KYI MTHAR THUG PA'I SPYOD PA'I DKYIL

'KHOR YONGS SU RDZOGS PAR BYA BA DANG, BSKAL PA PHYI MA'I MTHAR
THUG PAR RAB TU GNAS PA DANG, SEMS BSKYED PA'I MTHAR THUG PAR
STOBS LA 'JUG PA DANG, 'GRO BA DANG

LDOG PA MTHAR THUG PAR MNGON PAR 'TSANG RGYA BA DANG, ZHING GI
GNAS KYI MTHAR THUG PAR THAMS CAD MTHONG BA DANG, DE BZHIN GSHEGS
PA'I YE SHES KYI MTHAR THUG PA RAB

TU THOB PAR BYA BAS SMON LAM GYI PHA ROL TU PHYIN PA YONGS SU DAG
PAR BYED DO, ,BSAM PA'I STOBS KUN NAS NYON MONGS PA MED PA DANG,
LHAG PA'I BSAM PA'I STOBS DBANG DU GYUR

CING THUB PA MED PA DANG, SNYING RJE CHEN PO'I STOBS SKYO BA MED
PA DANG, BYAMS PA CHEN PO'I STOBS SNYOMS PA'I SBYOR BA CAN DANG,
GZUNGS KYI STOBS DON THAMS CAD KYI SBYOR BA LA

BSGRIBS PA MED PA DANG, SPOBS PA'I STOBS 'GRO BA THAMS CAD TSIM
PAR BYED PA DANG, PHA ROL TU PHYIN PA'I STOBS THEG PA THAMS CAD
KYI RGYAN BYED PA DANG, SMON LAM GYI STOBS


@53A *, ,GCAD DU MI RUNG BA DANG, MNGON PAR SHES PA'I STOBS TSAD
MED PA MNGON PAR SGRUB PA DANG, SANGS RGYAS KYI BYIN GYI RLABS LA
MOS PA DAM PA'I STOBS

RAB TU 'DZIN PAS STOBS KYI PHA ROL TU PHYIN PA YONGS SU DAG PAR
BYED DO, ,'DOD CHAGS KYI SPYOD PA KHONG DU CHUD PA DANG, ZHE
SDANG GI SPYOD PA RJES SU RTOGS PA DANG, GTI MUG GI

SPYOD PA RAB TU RTOGS PA DANG, CHA MNYAM PA'I SPYOD PA RJES SU
SHES PA DANG, SLOB PA'I SEMS CAN GYI SPYOD PA RAB TU RTOGS PA
DANG, SKAD CIG GCIG GIS SEMS CAN MTHA'

YAS PA'I SPYOD PA RNAM PAR RTOGS PA DANG, SEMS DANG BSAM PA MTHA'
YAS PA THAMS CAD SHES PAR BYED PA DANG, CHOS THAMS CAD LA YANG
DAG PA JI LTA BA BZHIN DU RTOGS

PA DANG, DE BZHIN GSHEGS PA'I STOBS KYI RJES SU 'JUG PA DANG,
CHOS KYI DBYINGS KYI SGO THAMS CAD DANG LDAN PA KHONG DU CHUD PAS
YE SHES KYI PHA ROL TU PHYIN PA YONGS SU

DAG PAR BYED DO, ,BAM PO NYI SHU LNGA PA, DE DAG DE LTAR PHA ROL
TU PHYIN PA RNAMS YONGS SU SBYONG ZHING, PHA ROL TU PHYIN PA DE
DAG YONGS SU RDZOGS PAR BYED PA DANG,

PHA ROL GYI PHYOGS MI GTONG BA DANG, BYANG CHUB SEMS DPA'I THEG
PA RGYA CHEN PO'I RGYAN DANG LDAN PA LA GNAS SHING SEMS CAN GYI
KHAMS JI LTAR DAM BCAS PA BZHIN DU


@53B YANG DAG PAR SGROL LO, ,DE DAG DGE BA'I LAS SHIN TU BSAGS PA
STON PAS NGAN SONG DU 'GRO BA'I SEMS CAN SGROL LO, ,BRTZAM PA
CHEN PO LA GZUD PAS SEMS CAN GYI KHAMS

MI KHOM PAR 'GRO BA SGROL LO, ,LHAG MTHONG NYE BAR BSTABS PAS
GZUGS KYI KHAMS NA 'KHOD PA'I SEMS CAN GYI KHAMS SGROL LO, ,PHRA
BA'I YE SHES NYE BAR BSTABS PAS GZUGS

MED PA'I KHAMS SU SKYES PA'I SEMS CAN RNAMS SGROL LO, ,ZHI BA'I
TSUL NYE BAR BSTABS PAS NYAN THOS DANG, RANG SANGS RGYAS KYI THEG
PA LA MOS PA'I SEMS CAN GYI KHAMS SGROL

LO; ;STOBS BCU'I RGYAN CHEN PO DANG LDAN PA BSTABS PAS THEG PA
CHEN PO LA MOS PA'I SEMS CAN GYI KHAMS SGROL LO, ,DE LTAR NA,
SNGON LAS DANG PO PA'I SA LA GNAS PA'I TSE SEMS

CAN G-YANG SA CHEN PO NAS LHUNG BA RNAM PA THA DAD PAR GYUR PA JI
LTA BA BZHIN DU SHES TE SGO SNA TSOGS NAS GZUD PAR BYA'O, ,ZHES
SENGGE'I SGRA BSGRAGS PA DE BZHIN DU YE SHES THOB

PA RNAMS SEMS CAN THAMS CAD BSGRAL BA'I PHYIR RAB TU ZHUGS PA YIN
NO, ,KYE RGYAL BA'I SRAS, ,BYANG CHUB SEMS DPA' YE SHES DE LTA BU
LA ZHUGS PA NI, RTAG TU RGYUN MI

GCOD PAR SANGS RGYAS KYI RIGS DANG, CHOS KYI RIGS DANG, DGE 'DUN
GYI RIGS MI GCOD PA'I PHYIR ZHUGS PA YIN TE, DE DAG BYANG CHUB
KYI SEMS GZHAN GYI SEMS KYI RGYUD LA


@54A *, ,GZHOL BAS SANGS RGYAS KYI RIGS MI GCOD PA YIN, CHOS KYI
MDZOD RNAM PAR 'GREL PAS CHOS KYI RIGS MI GCOD PA YIN, BSTAN PA'I
TSUL DANG

'GAL BAR MI BYED PAS DGE 'DUN GYI RIGS MI GCOD PA YIN, SMON LAM
CHEN PO YANG DAG PAR BRJOD PAS SANGS RGYAS KYI RIGS MI GCOD PA
YIN, RTEN CING 'BREL PAR

'BYUNG BA'I TSUL YANG DAG PAR STON PAS CHOS KYI RIGS MI GCOD PA
YIN, SNYING PO THOB PAR BYED PA'I CHOS LA BRTZON PAS DGE 'DUN GYI
RIGS MI GCOD PA YIN, DE BZHIN

GSHEGS PA'I SA BON SEMS CAN GYI ZHING LA 'DEBS PAS SANGS RGYAS
KYI RIGS MI GCOD PA YIN, DAM PA'I CHOS YONGS SU 'DZIN PAS CHOS
KYI RIGS MI GCOD PA YIN,

TSOGS CHEN PO YONGS SU SDUD PA LA MI SKYO BAS DGE 'DUN GYI RIGS
MI GCOD PA YIN, 'DAS PA DANG, MA BYON PA DANG, DA LTAR BYUNG BA'I
SANGS RGYAS BCOM LDAN 'DAS RNAMS

KYI MDZAD PA DRAN PA'I PHYIR RTAG TU DE BZHIN GSHEGS PA'I GDAMS
NGAG DANG, RJES SU BSTAN PA MI GTONG PAS SANGS RGYAS DANG, CHOS
DANG, DGE 'DUN GYI RIGS MI GCOD PA YIN,

DE DAG DE LTAR SKYABS GSUM GYI RIGS MI GCOD PA'I PHYIR ZHUGS PAS
RTZOM PA THAMS CAD KHA NA MA THO BA MED PA YIN TE, BRTZAM PA GANG
CI RTZOM YANG RUNG, DE DAG THAMS CAD DU THOGS PA MED


@54B PAR THAMS CAD MKHYEN PA'I SGOR 'BYUNG BA THOB BAR BYED DO,
,DE DAG DE LTAR LUS KYI LAS KHA NA MA THO BA MED PA DANG, NGAG GI
LAS KHA NA MA THO BA MED PA DANG, YID KYI LAS KHA NA MA THO BA
MED PA LA GNAS PAS

DGE BA'I RTZA BA RTZOM PA DON YOD PAR RTZOM PA YIN TE, SEMS CAN
GYI DON SBYOR BA DON YOD PAR RTZOM MO, ,SEMS CAN DON YOD PAR 'DUL
BAR BYED DO, ,CHOS DON YOD PAR STON

TO; ;DE'I CHOS BSTAN PA THAMS CAD KYANG SEMS CAN GYI BSAM PA TSIM
PAR BYA BA LA THOGS PA MED PAS KHONG DU CHUD PAR 'GYUR RO, ,DE'I
SEMS BSKYED PA GCIG TZAM YANG LOG

PAR MI 'GYUR TE, SEMS BSKYED PA GZHAN THABS DANG SHES RAB KYIS
YONGS SU ZIN PA THAMS CAD KYANG THAMS CAD MKHYEN PA NYID DU YONGS
SU BSNGO'O, ,DE DE LTAR CHOS DKAR PO

BSAGS PA DON YOD PA DE LTA BU LA GNAS PAS, RGYAN RNAM PAR PHYE BA
BCUS SEMS BSKYED PA THAMS CAD YONGS SU BSNGO STE, BCU GANG ZHE
NA, 'DI LTAR LUS KYI RGYAN SEMS CAN

'DUL BA JI BZHIN DU YANG DAG PAR STON PA DANG, NGAG GI RGYAN THE
TSOM THAMS CAD GCOD PA DANG, SEMS KYI RGYAN SKAD CIG GCIG GIS
TING NGE 'DZIN RJES SU RTOGS PAR BYED PA DANG,

SANGS RGYAS KYI ZHING GI RGYAN KUN NAS NYON MONGS PA MED PA DANG,
'OD KYI RGYAN 'OD ZER GYI DRA BA MTHA' DANG DBUS MED PA BKYE BAS
'GRO BA THAMS CAD SNANG BAR BYED PA DANG, 'KHOR GYI


@55A *, ,DKYIL 'KHOR GYI RGYAN SEMS CAN GYI RNAM PA TSAD MED PA'I
TSOGS YONGS SU MGU BAR BYED PA DANG, RDZU 'PHRUL GYI RNAM PAR
'PHRUL PA'I RGYAN SEMS

CAN GYI BSAM PA JI LTA BA BZHIN DU RDZU 'PHRUL GYI RNAM PAR
'PHRUL BA DANG, BSTAN PA'I RGYAN MKHAS PA'I SKYE BO THAMS CAD
KYIS YONGS SU BZUNG BA DANG, MYA NGAN LAS 'DAS

PA'I RGYAN MNGON PAR SANGS RGYAS PA GCIG GIS PHYOGS BCU MA LUS
PAR RGYAS PAR 'GENGS PA DANG, CHOS BYIN GYIS BRLAB PA'I RGYAN YUL
DANG, DUS DANG, SNOD JI LTA BA

BZHIN DU STON PA DAG STE, DE DAG RGYAN DE LTA BUS SEMS BSKYED PA
THAMS CAD DU MNGON PAR SGRUB PAS LUS DANG, NGAG DANG, YID KYI LAS
DON YOD PA DANG, YE SHES CHEN

PO DON YOD PA RAB TU 'THOB STE, DE DAG MTHONG BAS KYANG 'DI LTAR
BLA NA MED PA YANG DAG PAR RDZOGS PA'I BYANG CHUB TU YONGS SU
SMIN PAR 'GYUR BA'I PHYIR SEMS CAN RNAMS

LA DON YOD PA YIN TE, THOS PA DANG, BSNYEN BKUR BA DANG, 'GROGS
PA DANG, RJES SU DRAN PA DANG, RJES SU RAB TU BYUNG BA DANG, CHOS
STON PA DANG, DGE BA'I RTZA BA LA RJES SU

YI RANG PA DANG, DAD CING MOS PA DANG, CHUNG NGU NA MING BRJOD PA
TZAM YANG 'DI LTAR BLA NA MED PA YANG DAG PAR RDZOGS PA'I BYANG
CHUB TU YONGS SU SMIN PA'I PHYIR SEMS CAN RNAMS


@55B LA DON DU 'GYUR BA YIN NO, ,KYE RGYAL BA'I SRAS, 'DI LTA
STE, DPER NA, RTZI'I MING MTHONG NA BDE BA ZHES BYA BA DE MTHONG
MA THAG TU SEMS CAN RNAMS KYI LUS LA ZHEN PA'AM, LTOR ZOS

PA'I DUG RAB TU ZHI BAR 'GYUR RO, ,KYE RGYAL BA'I SRAS, DE BZHIN
DU CHOS DE LTA BU DANG LDAN PA'I BYANG CHUB SEMS DPA' YANG MTHONG
MA THAG TU SEMS CAN RNAMS KYI NYON MONGS PA'I DUG

THAMS CAD BYANG BAR 'GYUR TE, CHOS DKAR PO'I STOBS KYI SHUGS
KYANG SKYE BAR 'GYUR RO, ,KYE RGYAL BA'I SRAS, DE LTAR BYANG CHUB
SEMS DPA' SEMS DPA' CHEN PO CHOS NYID DE LTA BU DANG

LDAN ZHING CHOS DE DAG LA GNAS TE SHES RAB KYI 'OD CHEN POS MA
RIG PA'I MUN PA BSAL NAS BDUD KYI DKRUGS MA'I 'KHOR THAMS CAD
BYAMS PA DANG, SNYING RJE CHEN PO'I STOBS KYIS

PHAM PAR BYAS TE YE SHES DANG, BSOD NAMS KYI STOBS KYI SHUGS KYIS
PHAS KYI RGOL BA THAMS CAD ZIL GYIS MNAN NAS RDO RJE LTA BU'I
TING NGE 'DZIN LA 'JUG PAS, SEMS KYI DRI

MA THAMS CAD DANG, NYON MONGS PA'I PHYOGS THAMS CAD BSAL NAS SKYO
BA MED PA'I STOBS DANG SHUGS KYI DGE BA'I RTZA BA PHUN SUM TSOGS
PA THAMS CAD RAB TU SGRUB STE, SNGON

CHAD SANGS RGYAS KYI ZHING YONGS SU DAG PAR SPYAD PA'I STOBS DANG
SHUGS KYIS MI KHOM PA DANG, NGAN SONG DANG, NGAN 'GRO'I LAM THAMS
CAD RNAM PAR BZLOG NAS MNGON PAR ZHEN PA


@56A *, ,MED PA'I STOBS DANG SHUGS KYIS YE SHES KYI DKYIL 'KHOR
YONGS SU SBYANGS TE, RIM GYIS THABS DANG, SHES RAB KYI STOBS DANG
SHUGS KYIS BYANG CHUB

SEMS DPA'I SA DANG, PHA ROL TU PHYIN PA DANG, TING NGE 'DZIN
DANG, MNGON PAR SHES PA DANG, RIG PA DANG, MI 'JIGS PA YONGS SU
DAG PA MNGON PAR BSGRUBS NAS CHOS DKAR PO

THAMS CAD KYI STOBS DANG, SHUGS KYIS SANGS RGYAS THAMS CAD KYI
MTSAN DANG, DPE BYAD BZANG PO DANG, SKU DANG GSUNG DANG THUGS KYI
RGYAN YONGS SU DAG PA MNGON PAR SGRUB PA

RAB TU RGYAS PAR BYAS TE, YE SHES KYI SHES PAR BYA BA'I DBANG
DANG, BYIN GYI RLABS KYIS DE BZHIN GSHEGS PA'I STOBS DANG, SANGS
RGYAS KYI CHOS MA 'DRES PA THAMS CAD

MNYAM PA NYID DU KHONG DU CHUD PAR BYAS NAS BLA NA MED PA YANG
DAG PAR RDZOGS PA'I BYANG CHUB KYANG MYUR DU 'THOB CING, THAMS
CAD MKHYEN PA'I YE SHES KYI YUL YANG SMON LAM GYI

KHYAD PAR JI LTA BA BZHIN DU 'THOB PAR 'GYUR RO, ,SNGON GYI BYIN
GYI RLABS DANG, YE SHES KYI BYIN GYI RLABS KYIS MNGON PAR SANGS
RGYAS NAS SEMS CAN RNAMS KYI BSAM PA

JI LTA BA BZHIN DU SANGS RGYAS KYI ZHING BSTAN TE, 'DUL BA JI LTA
BA BZHIN DU SEMS CAN RNAMS LA CHOS KYI 'KHOR LO CHEN PO BSKOR
CING MTHA' YAS PA'I SEMS CAN RNAM


@56B PAR 'DUL LO, ,KYE RGYAL BA'I SRAS, DE LTAR BYANG CHUB SEMS
DPA' CHOS DE LTA BU DANG LDAN PA DAG NI, TSUL DE LTA BUS SANGS
RGYAS THAMS CAD DANG MNYAM PA NYID KYI BAR DU THOB PAR

'GYUR TE, BYANG CHUB SEMS DPA'I SPYOD PA THOB NAS KYANG 'JIG RTEN
GYI KHAMS MTHA' YAS PA DAG TU DAM PA'I CHOS YONGS SU 'DZIN CING
CHOS SMRA BA CHEN PO'ANG BYED DO, ,DE LTAR CHOS

SMRA BA BYED PA'I TSE DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS KYIS BYIN GYIS BRLABS PA DE DAG CHOS
KYI MDZOD CHEN PO GZUNG ZHING BSRUNG BA'I PHYIR

THA DAD PA YANG DAG PAR SHES PAS CHOS KYI TSUL RAB TU DBYE BA'I
RJES SU SONG BA'I BYANG CHUB SEMS DPA'I TSIG GIS 'KHOR GYI DKYIL
'KHOR MTHA' YAS PAR BDAG GI LUS KYI

RGYAN BYIN GYIS BRLABS TE, BSTAN PA MNGON PAR SGRUB PA RNAM PA'I
MCHOG THAMS CAD DANG LDAN PA DANG, THA DAD PA YANG DAG PAR SHES
PA'I MKHAS PA MTHA' YAS PA DANG, YE

SHES MI ZAD PA'I SGOR 'JUG PA DANG, DBYANGS KYI DKYIL 'KHOR SHIN
TU RNAM PAR PHYE BA'I BYIN GYI RLABS DANG, DBYANGS GCIG BSGRAGS
PAS 'KHOR GYI DKYIL 'KHOR THAMS

CAD MGU BAR BYED PA'I DBYANGS KYI YAN LAG RNAM PAR DAG PA BSAM PA
DANG, BAG LA NYAL BA DANG, SHES PA'I SA JI LTA BA BZHIN DU RJES
SU 'BRANG BA DANG, LUS KYI BYIN GYI RLABS


@57A *, ,KYIS 'KHOR GYI DKYIL 'KHOR THAMS CAD KYI NANG DU PHYIN
KYANG ZIL GYIS MI NON PA DANG, LUS KYI RGYAN SGO THAMS CAD DU
RNAM PAR BSTAN PA DANG, 'KHOR GYI

DKYIL 'KHOR THAMS CAD KYI SEMS DANG, BSAM PA KHONG DU CHUD PAS
RAB TU RTOGS PA DANG, TSIG GROL BA'I BYIN GYI RLABS KYIS BSTAN PA
DANG, CHOS 'CHAD PA'I BYIN GYI

RLABS LA MKHAS PAS CHOS KYI GTAM CHEN PO BYED DE, STOBS DANG
SHUGS KYI DBANG THUB PA MED PA DANG, 'JIGS PA MED PA'I DBANG ZHUM
PA MED PA DANG, CHOS KYI DBANG

ZIL GYIS MI NON PA DANG, YE SHES KYI DBANG GZHAN GYIS MI THUB PA
DANG, SHES RAB KYI PHA ROL TU PHYIN PA'I DBANG CHOS KYI MTSAN
NYID 'KHRUGS PA MED PA DANG, THA DAD

PA YANG DAG PAR SHES PA'I DBANG MTSAMS SBYOR BA RGYUN CHAD PA MED
PAR BSAM PA SHIN TU RTOGS PA DANG, GZUNGS KYI DBANG CHOS THAMS
CAD RNAM PAR GDON MI ZA BA LA

'JUG PA DANG, SMON LAM GYI DBANG DPE SNA TSOGS KYIS BSTAN PA'I
TSUL NYE BAR SGRUB PA SHIN TU BSTAN PA DANG, SNYING RJE CHEN PO'I
DBANG PHYIR MI LDOG CING RGYUN MA CHAD PA DANG,

BYAMS PA CHEN PO'I DBANG SNGON SHIN TU SKYES PAS BSAM PA THAMS
CAD SIM PAR BYED PA'I 'OD ZER GYI DRA BA CHEN PO GTONG BAS CHOS
KYI GTAM CHEN PO BYED DO, ,DE DAG NI,


@57B DE BZHIN GSHEGS PA SENGGE'I GDAN LA BZHUGS SHING CHOS KYI
GTAM GSUNG BA DANG, BYANG CHUB SEMS DPA' YE SHES DANG SMON LAM
GYI KHYAD PAR DANG LDAN PA MA GTOGS PAR

SEMS CAN GYI RIS NA BYANG CHUB SEMS DPA' DE LA PHYIR BRGAL BA'AM,
SPYI GTZUG BLTA BA'AM, ZIL GYIS MNAN PA'AM, DRI BA'I TSOGS YONGS
SU DRI BAS THUB PAR BYA BAR NUS

PA'I SEMS CAN GANG YANG MED DE, DE NI, GNAS MED DO, ,KYE RGYAL
BA'I SRAS, GAL TE BYANG CHUB SEMS DPA' DBANG DE LTA BU THOB PA LA
'JIG RTEN GYI KHAMS BRJOD DU MED PA TZAM DU

YANGS PA'I 'KHOR GYI DKYIL 'KHOR ZHIG YOD LA, 'KHOR GYI DKYIL
'KHOR DE YANG SEMS CAN STONG GSUM GYI BDAG PO'I GZI BRJID THOB PA
SHA STAG GIS GANG BA ZHIG YIN NA

YANG DE DAG THAMS CAD BYANG CHUB SEMS DPA' 'KHOR GYI DKYIL 'KHOR
DU 'ONGS MA THAG TU LUS BSTAN PA'I DBANG GIS ZIL GYIS MNAN TE,
BYAMS PA CHEN PO'I DBANG GIS LUS

KYI GZHI TSIM PAR BYAS NAS YE SHES CHEN PO'I DBANG GIS SEMS DANG
BSAM PA RNAM PAR SHES PAR BYAS TE MI 'JIGS PA'I BSAM PA CHEN POS
CHOS STON PA BYED CING, SPOBS

PA CHEN PO'I DBANG GIS SEMS CAN TSIM PAR BYED DO, ,KYE RGYAL BA'I
SRAS, DE CI'I PHYIR ZHE NA, 'DI LTAR BYANG CHUB SEMS DPA' DE NI,
YE SHES KYI DKYIL 'KHOR TSAD MED PA DANG


@58A *, ,LDAN; CHOS RNAM PAR 'BYED PA SHIN TU RNAM PAR PHYE BA LA
MKHAS PA DANG LDAN, DRAN PA'I STOBS DANG SHUGS MA NYAMS SHING
RGYA CHE BA DANG LDAN, CHOS

THAMS CAD KYI TSUL RNAM PAR GDON MI ZA BAR BZUNG ZHING BLANGS PAS
RTOGS PAR MKHAS PA DANG LDAN, BYANG CHUB SEMS DPA'I THABS MKHAS
PA MTHA' DBUS MED PA DANG LDAN,

CHOS KYI MTSAN NYID BSGRIBS PA MED PA'I CHOS STON PA LA MKHAS PA
DANG LDAN, MOS PA LA MKHAS PA SANGS RGYAS THAMS CAD KYI BYIN GYI
RLABS KYIS BLANGS PA DANG LDAN, DUS

GSUM GYI DE BZHIN GSHEGS PA'I DKYIL 'KHOR DU YANG DAG PAR GZHOL
BA'I YE SHES KYI BYIN GYI RLABS LA MKHAS PA DANG LDAN, SEMS CAN
THAMS CAD KYI GTZO BO

'DAS PA DANG, MA BYON PA DANG, DA LTAR BYUNG BA RNAMS DANG RGYUD
KYI TSUL GCIG TU GYUR PA'I BSAM PA BZANG PO RNAM PAR DAG PA LA
MKHAS PA DANG LDAN PAS CHOS SMRA BA CHEN PO

BYED CING, DE BZHIN GSHEGS PA RNAMS KYI CHOS KYI MDZOD KYANG RNAM
PAR 'BYED DO, ,'DAS PA DANG, MA BYON PA DANG, DA LTAR BYUNG BA'I
DE BZHIN GSHEGS PA RNAMS KYI YE

SHES KYI BYIN GYIS BRLABS PA'I BYANG CHUB SEMS DPA'I YID KYI SMON
LAM DANG, YE SHES 'BYAMS KLAS PAS DAM PA'I CHOS KYANG YONGS SU
'DZIN TO, ,DE NAS BYANG CHUB SEMS


@58B DPA' CHOS KYI BLO GROS KYIS YANG BYANG CHUB SEMS DPA' RIM
GYIS YANG DAG PAR 'BYUNG BA'I CHOS KYI SGO'I LE'U YANG DAG PAR
BSTAN PA'I PHYIR SANGS RGYAS KYI BYIN GYI RLABS KYIS DE'I

TSE TSIGS SU BCAD PA 'DI DAG SMRAS SO, ,BSOD NAMS TSOGS BSAGS
BYANG CHUB SEMS LA GNAS PA RNAMS, ,RTAG TU BAG YOD BLO BRTAN MTHU
CHEN BDOG PA DAG ,DRAN DANG LDAN

ZHING BYANG CHUB SEMS RAB MI GTONG BAS, ,PHYOGS RNAMS BCU POR BDE
GSHEGS RNAMS NI MNYES PAR BYED, ,BRTZON 'GRUS BRTZAMS PA DRAN
LDAN MOS PA BRTAN PA CAN, ,'JIG

RTEN KUN LA RTAG TU MI GNAS MI LDOG PA, ,ZAB PA'I CHOS ZHUGS MYA
NGAN MED PA'I TSUL MKHAS RNAMS, ,PHYOGS RNAMS BCU POR BDE GSHEGS
RNAMS NI MNYES PAR BYED, ,BRTZON

'GRUS BRTAN PAS BDE GSHEGS MNYES PAR BYAS NAS KYANG, ,DUS GSUM
BSOD NAMS TSOGS DANG YE SHES LDAN PA RNAMS, ,SA RNAMS GNOD BYED
SPYOD MCHOG NYAMS PA MED

PAR BYED, ,THUB PA'I SMON LAM RDZOGS BYED STON PA'ANG DE BZHIN
BYED, ,YE SHES GCIG LA ZHUGS PA DE DAG THOB BYA BA, ,THOB NAS
'GRO BA KUN LA SBYIN PA RAB TU GTONG, ,BSAM PA

DAG DANG KHAMS DANG SBYOR BA SHES BYAS NAS, ,DBANG PO JI BZHIN
MKHAS PA DE LTAR CHOS KYANG STON, ,PHA ROL PHYIN LA BRTZON PA
MTHU CHEN LDAN PA RNAMS, ,'GRO BA RNAMS LA CHOS STON


@59A *, ,BDAG GI DON MI GTONG, ,PHA ROL PHYIN RDZOGS GROL BA MTHU
CHEN LDAN PA RNAMS, ,KHYU MCHOG MTHU YIS 'KHOR BA'I MTSO LAS SEMS
CAN SGROL, ,DE LTAR

NYIN MTSAN SKYO BA MED PAR BRTZON BYED CING, ,DRANG SRONG RGYAL
BA CHOS RIGS MI GCOD ZHUGS PA YIS, ,DKAR PO'I SPYOD PA GANG YANG
RUNG STE SPYOD PA RNAMS, ,THAMS CAD DON YOD

RGYAL BA RNAMS KYI SAR 'GRO'O, ,DE DAG CI SPYOD THAMS CAD 'GRO BA
RNAMS LA YANG, ,RNAM SMIN DON YOD NYON MONGS DRI MA SBYONG BAR
'GYUR, ,'DI 'DRA'I CHOS LDAN DE DAG MUN PA

BSAL BYAS SHING, ,BDUD 'KHRUG 'KHOR LO PHAM BYAS BYANG CHUB THOB
PAR BYED, ,DE LTAR BRTZON ZHING YE SHES THOB PA'I BDE GSHEGS
SRAS, ,BDE GSHEGS RNAMS KYI CHOS

RAB MDZOD KYANG RAB TU STON, ,DE DAG CHOS SMRA'I BYA BA KUN KYANG
SHIN TU BYED, ,BDUD RTZI MCHOG ZHIM SPRIN GYI CHAR YANG MNGON PAR
'BEBS, ,DE DAG SNYING RJE BYAMS PAS 'GRO BA

KUN BKANG ZHING, ,BRTAN PA DE RNAMS 'KHOR GYI BSAM PA SHES BYAS
NAS, ,GANG GI BSAM PA BLO GROS SEMS RGYUD CI 'DRA BA, ,DE BZHIN
RGYAL BA'I CHOS NI STONG PHRAG DU MA STON,

GLANG PO'I STABS SDUG TSUL BZANG 'GROS SU 'GRO BA RNAMS,
,SENGGE'I RTZAL LTAR RTAG TU SUS KYANG MI THUB CING, ,YE SHES
RGYA MTSO LTA BU RI RAB BZHIN GNAS PA, ,SPRIN LTAR


@59B 'GRO BA KUN GYI NYON MONGS ZHI BAR BYED, ,BYANG CHUB SEMS
DPA' CHOS KYI BLO GROS KYIS DE SKAD CES SMRAS PA DANG, DE LA STON
PAS RJES SU DGYES PAR MDZAD DO, ,SHIN TU RGYAS PA CHEN PO'I

MDO, SANGS RGYAS PHAL PO CHE ZHES BYA BA LAS, CHOS SNANG BA'I
LE'U ZHES BYA BA STE, NYI SHU GSUM PA'O,,