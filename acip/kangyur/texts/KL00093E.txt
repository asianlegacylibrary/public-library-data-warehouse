@454A ,,RGYA GAR SKAD DU, A'ARYA Ri shI
BY'A SA PA RI PRiTZTSA N'A MA MAH'A Y'A NA S'U TRA, BOD SKAD DU,
'PHAGS PA DRANG SRONG RGYAS PAS ZHUS PA

ZHES BYA BA THEG PA CHEN PO'I MDO, BAM PO DANG PO, SANGS RGYAS
DANG BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA'I DUS GCIG NA, BCOM

LDAN 'DAS GANGG'A'I KLUNG GI 'GRAM BRGAL BAR BYA BA MA YIN PA,
KHU BYUG DANG, NE TZO DANG, BUNG BA DANG, NGANG PA'I RGYAL PO
DANG, BYA'I TSOGS DU MA SGRA SNYAN PA 'BYIN PA, SHING KLAG

SHA DANG, N+YA GRO DA DANG, TZANDAN DANG, MYA NGAN 'TSANG DANG,
SA LA KA'I YAL GAS BSKYABS PA, RTAG TU ME TOG DRI ZHIM PO SIL MA
BKRAM PA DE NA DGE SLONG GI DGE 'DUN CHEN PO


@454B THAMS CAD KYANG BYA BA BYAS PA, BYED PA BYAS PA, ZAG PA ZAD
PA, RDUL ZAD PA, CHOS LAS MI BZLOG PA, BSAM GTAN DANG, KHA TON LA
GNAS PA, 'CHAGS DANG KHRI'I STENG NA 'DUG NA,

DANG PA'I RGYAL PO LTAR SA'I PHYOGS DER MDZES PAR BYED PA SHA
STAG LA, KHA CIG NI NANG DU YANG DAG 'JOG LA GNAS PA, KHA CIG NI
SHING DRUNG NA GNAS PA, DE BZHIN GSHEGS PA'I

BKA' KUN BGRO BAR BYED PA, CHA BYAD DUL ZHING BRTAN PA, SPYOD LAM
RAB TU ZHI BA, 'DOD PA LA 'DOD PA DANG, GNOD SEMS DANG, SNYOM PA
DANG, GNYID DANG, LE LO DANG BRAL BA

SHA STAG DANG THABS GCIG TU BZHUGS TE, DE NAS BCOM LDAN 'DAS KYIS
DGE SLONG RNAMS LA BKA' STZAL PA, DGE SLONG DAG, SBYIN PA BYIN
CIG ,BYA BA GANG YIN PA GYIS SHIG ,

TSUL KHRIMS KYI SDOM PAS BSDAMS SHING DBANG PO SBAS LA YID ZHI
BAR GNAS PAR GYIS SHIG ,DE NAS BCOM LDAN 'DAS, DGE SLONG RAB TU
MANG PO LA 'DI LTA STE, TSE DANG LDAN PA

KUN DGA' BO DANG, 'OD SRUNG CHEN PO DANG, SH'A RI'I BU DANG, BA
KU LA DANG, NAM GRU DANG, TSE DANG LDAN PA KUN SHES KO'U DI N+YA
DANG, DE DAG LA SOGS PA NYAN THOS CHEN PO SHA STAG

DANG THABS GCIG STE, YANG DAG PAR DGA' BA DANG, YANG DAG PAR MGU
BAR GYUR PA'I GTAM MDZAD DO, ,DE'I TSE NUB PHYOGS LOGS NA NYI
MA'I DKYIL 'KHOR LTAR SNANG BA ZHIG TSE DANG


@455A *, ,LDAN PA KUN DGA' BOS MTHONG NGO, ,MTHONG NAS KYANG BCOM
LDAN 'DAS LA 'DI SKAD CES GSOL TO, ,BCOM LDAN 'DAS, NUB PHYOGS
LOGS NA 'BAR ZHING

SNANG BA ZHUGS KYI 'OD ZER LTA BUR GDA' BA 'DI CI LAGS, DE SKAD
CES GSOL PA DANG, BCOM LDAN 'DAS KYIS TSE DANG LDAN PA KUN DGA'
BO LA 'DI SKAD CES BKA' STZAL TO, ,KUN

DGA' BO, 'DI NI DRI GNAG MA'I BU DRANG SRONG 'JIG RTEN PA'I MNGON
PAR SHES PA LNGA DANG LDAN PA, DRANG SRONG RNAMS KYI MCHOG DRANG
SRONG RGYAS PA ZHES BYA STE, DRANG SRONG DKA' THUB DRAG PO LA

GNAS PA BSNYEN PAR GNAS PA BRGYA STONG GIS DUB PA, LUS KYI MDZES
PA MED PA LNGA BRGYA TZAM PHYI BZHIN DU 'BRENG BA LA DRANG SRONG
DKAR MIN GZHON NU DANG, ME LHA DANG, RNAM PAR BDE

SRUNG GI BU DANG, RI DVAGS MO'I BU DANG, SGRA BYED KYI BU DANG,
PHUR BU RNA DANG, ME'I BU DANG, RNAM PAR RKO BA'I BU DANG, BSNYEN
PAR DKA' DANG, DE DAG LA SOGS PAS YONGS SU BSKOR

NAS RJES SU 'CHAG PA'O, ,DE NAS DE'I BAR SKABS SU RGYAS PAS BCOM
LDAN 'DAS DGE SLONG GI TSOGS KYIS YONGS SU BSKOR CING DBANG PO
ZHI BA, THUGS ZHI BA, BSAM GTAN

GYI DBEN PA LA DGYES PA, SHING LJON PA STUG PO'I NANG NA BZHUGS
PA MTHONG NGO, ,MTHONG NAS KYANG RGYAS PA 'DI SNYAM DU SEMS TE,
KYE MA'O, ,MA LA NGO MTSAR TE 'DI BCOM LDAN 'DAS


@455B THAMS CAD MKHYEN PA PHYIN CI MA LOG PA GSUNG BA ZHES 'JIG
RTEN DU GRAGS PA NI GNAS YIN NO, ,JI LTAR 'DI KHA DOG RGYAS PA
MCHOG DANG LDAN ZHING RMAD DU BYUNG BA'I GZUGS RGYA CHEN PO PHUN

SUM TSOGS PA LAS NA 'DI GDON MI ZA BAR DE BZHIN GSHEGS PAR 'GYUR
RO, ,'DI LTAR BCOM LDAN 'DAS GZUGS RGYA CHEN PO 'DI LTA BU DANG
LDAN PAS 'KHOR LOS BSGYUR BA'I DBANG PHYUG

GI BDAG PO DUG DANG BCAS PA BZHIN DU SPANGS TE, BUD MED RIN PO
CHE SA 'TSO MA LA SOGS PA BUD MED DRUG STONG YANG SPANGS NAS,
DKA' THUB KYI NAGS TSAL GYI NANG DU GSHEGS TE BZHUGS

PA 'DI NI, KYE MA'O, ,'DI NI 'JIG RTEN NA NGO MTSAR RMAD DU BYUNG
BA'O SNYAM DU SEMS SO, ,DE NAS DRANG SRONG MI SBYIN GYI BUS KYANG
RGYANG RING PO NAS BCOM LDAN 'DAS MTHONG NGO, ,MTHONG NAS

KYANG TSIM ZHING MGU LA YI RANGS SHING RAB TU DGA' STE DGA' BA
DANG YID BDE BA SKYES NAS, TSUL DANG 'DRA BA'I TSIGS SU BCAD PA
'DI DAG GIS BCOM LDAN 'DAS LA MNGON PAR BSTOD DO, ,

SHING LJON DAG GI KHROD 'DUG CING, ,BTZO MA'I GSER LTAR SER BAR
SNANG, ,GZUGS NI SHIN TU 'BAR BAS NA, ,SKYE BO KUN GYI DGA' BA
BSKYED, ,BEEd'URYA NI DRI MED BRAG ,STUG NANG RI RAB RTZE GCIG

'PHAGS, ,STON GYI NYI MA RAB LHAN LTAR, ,DPAL GZUGS 'BAR BA 'DI
SU ZHIG ,DE NAS DRANG SRONG CHEN PO DE DAG THAMS CAD DGA' STE,
MIG PHYE THAL MO SBYAR NAS BCOM LDAN 'DAS GA LA


@456A *, ,BA DER DONG NGO, ,DE NAS BCOM LDAN 'DAS KYIS DGE SLONG
RNAMS LA BKA' STZAL PA, DGE SLONG DAG ,'DZAM BU GLING PA'I DRANG
SRONG ME'I PHUNG PO LTAR 'BAR

BA RAL PA'I COD PAN CAN RGAS PA, RAB TU RKEM PA, ZAS MI ZA ZHING
BSNYEN PAR GNAS PA, SHING SHUN DANG G-YANG GZHI GYON PA, THAL BAS
BYUGS PA, THANG DANG BRAG KHROD NA GNAS PA, BKRES

BKRES LTAR 'DUG PA, RLUNG 'GAM PA, ZLA BA PHYED BSNYEN GNAS BYAS
PA, YAN LAG SKEM PA, GCER PU PA SHING SHUN GYON PA, AAG TSOM
DANG, SEN MO DANG, SPU RING BA, BUNG BA'I KHA

DOG LTA BU, DKA' THUB KYI NOR CAN, BZLAS BRJOD DANG, SBYIN SREG
DANG, BSRUNG BA DANG, BKRA SHIS PA BYAS PA, SA DANG, BLA GAB MED
PA DANG, SHING DRUNG NA GNAS PA, RKANG PA GYEN DU

BSGRENG BA, TZOG TZOG POR 'DUG PA, CHU'I NANG DU 'JUG PA, ME MDAG
'BAR BA, SREG ME RAB TU 'BAR BA DANG, NYI MAS LUS SHIN TU GDUNGS
PA, DKA' THUB DRAG POS YONGS SU BSKOR BA,

BAB BAB TU GNAS PA, RIGS TZAM GYIS YONGS SU DGA' BA, BLA NA MED
PA'I YE SHES DANG BRAL BA DE DAG LA LTOS, DGE SLONG DAG ,DRANG
SRONG CHEN PO 'DI DAG NI, 'KHOR BA LAS 'BYUNG

BA MI SHES PA DAG STE, 'DI DAG NI 'DOD PA DANG RGYAGS PAS MYOS
PA, YANG SRID PAR SKYE BA YONGS SU 'DZIN PA, LTA BA'I RGYU BA
YONGS SU MA DAG PA SHA STAG GO ,DE NAS DGE SLONG DE DAG


@456B BCOM LDAN 'DAS LA SEMS THAG PA NAS SKYABS SU DONG NAS 'DI
SKAD CES GSOL TO, ,BCOM LDAN 'DAS, BDAG CAG NI TSANGS PAR SPYOD
PA'I TSOGS BSGRUB PA STE, DE'I SLAD DU BDAG CAG

SRID PAR SKYE BA MI 'DZIN TO, ,DE NAS DRANG SRONG CHEN PO RGYAS
PAS DRANG SRONG CHEN PO DE DAG GI SEMS DANG MI 'JIGS PA DMAN
ZHING LTA BA DMAN BAR KHAD KYIS KHAD KYIS BRTAGS NAS GUS PA SKYES

TE; ZHE SA DANG BCAS PAR DRANG SRONG GI TSOGS KYIS YONGS SU BSKOR
NAS RAL PA MANG PO BRDZES TE MCHOD PHYIR THOGS THOGS PA, SNGO
SANGS PO, MIG GNYIS SER BA, SKRA RTZUB CING DRUGS

PA; LAG PA NA DBYUG GU GSUM THOGS PA, GZUGS RAB TU MI SDUG PA
DANG LDAN PA, NAM MKHA'I NGOS LA 'GRO BA, GTAM SNA TSOGS KYI GTAN
TSIGS DANG LDAN PA DE BCOM LDAN 'DAS

GA LA BA DER SONG STE PHYIN NAS, BCOM LDAN 'DAS LA 'DI SKAD CES
GSOL TO, ,'KHOR 'DI NI KUN NAS RMONGS PA STE, 'DI NI GNAS LAGS NA
BDAG 'DIR MCHIS PAR BCOM LDAN

'DAS KYIS MKHYEN PAR MDZAD DU GSOL, BCOM LDAN 'DAS KYIS BKA'
STZAL PA, DRANG SRONG CHEN PO, SRID PAR SKYE BA THAMS CAD KYANG
NGAS SHES TE, DNGOS PO DE YANG RIG GO ,DE NAS

TSE DANG LDAN PA KUN DGA' BOS BCOM LDAN 'DAS LA 'DI SKAD CES GSOL
TO, ,BCOM LDAN 'DAS, DRANG SRONG GI TSOGS KYIS YONGS SU BSKOR BA,
GSAL BA, ZUR PHYIN PA, ZHI PA PA,


@457A *, ,MKHAS PA, BLO DANG, SHES PA DANG, MI 'JIGS PA DANG, RAL
PA'I ZUR BU'I COD PAN CAN 'DI SU LAGS, BCOM LDAN 'DAS KYIS BKA'
STZAL PA, KUN

DGA' BO, 'DI NI DRANG SRONG CHEN PO RGYAS PA ZHES BYA STE, RIG
BYED RNAMS BYED PA, NUS CAN BU'I BSTAN BCOS KYIS 'TSO BA, YI GE
SNA TSOGS SDUD PA'O, ,DE NAS DGRA BCOM PA DE DAG

THAMS CAD KYIS RGYAS PA MTHONG NAS BCOM LDAN 'DAS LA 'DI SKAD CES
GSOL TO, ,BCOM LDAN 'DAS, 'DI NI 'KHOR BA'I SDUG BSNGAL LAS YONGS
SU MA GROL BA LAGS NA, DKA'

THUB DRAG POS YONGS SU NYON MONGS PA RNYED PA 'DIS CI ZHIG THOB,
DGRA BCOM PA DE DAG YANG 'DI SNYAM DU SEMS TE, RGYAS PA 'DIS BCOM
LDAN 'DAS LA GTAM GANG BDAG MED

PA'I GTAM MAM, SBYIN PA DANG, TSUL KHRIMS DANG, RAB TU LDAN PA'I
GTAM MAM, CI'I RGYU DANG RKYEN GYIS GTAM ZHIG ZHU SNYAM MO, ,DE
NAS DRANG SRONG CHEN PO RGYAS PAS BCOM LDAN 'DAS

LA 'DI SKAD CES GSOL TO, ,BCOM LDAN 'DAS, 'BYUNG BA DANG, DA LTAR
DRANG SRONG CHEN PO TSOGS PA 'DI NI SHIN TU RNYED PA DKA' BA LAGS
SO, ,GAL TE ZHUS NAS ZHU BA LUNG BSTAN PA'I

SLAD DU BCOM LDAN 'DAS KYIS BDAG LA SKABS PHYE NA, BCOM LDAN 'DAS
DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS LA BDAG PHYOGS 'GA' ZHIG


@457B ZHU'O, ,DE SKAD CES GSOL PA DANG, BCOM LDAN 'DAS KYIS DRANG
SRONG CHEN PO RGYAS PA LA 'DI SKAD CES BKA' STZAL TO, ,DRANG
SRONG CHEN PO KHYOD CI DANG CI 'DOD PA DRIS SHIG DANG, DRIS PA DE

DANG DE, DE LTA DE LTAR LUNG BSTAN PAR BYA'O, ,DE NAS BCOM LDAN
'DAS LA DRANG SRONG CHEN PO RGYAS PAS 'DI SKAD CES GSOL TO, ,BCOM
LDAN 'DAS, JI LTAR SBYIN PA SBYIN PAR BGYI, SBYIN

PA MA LAGS PA'I DON GANG LAGS, SBYIN PA ZHES BGYI BA'I DON GANG
LAGS, SBYIN BDAG JI LTAR RAB TU 'TSAL BAR BGYI, JI LTAR NA GTONG
BA POR 'GYUR, JI LTAR NA SBYIN BDAG

LAGS LA, GTONG BA PO MA LAGS, JI LTAR NA SBYIN BDAG SBYIN PA'I
MTHAR 'GRO BA ZHES BGYI, SPUNGS PAR GNAS PA'AM, BRTZEGS PAR GNAS
PA'AM JI LTAR LTA BAR BGYI, JI

LTAR NA SBYIN BDAG LEN PA LA MI GNAS PAR SBYIN PA SBYIN PA LAGS,
SBYIN PA'I RNAM PAR SMIN PA JI LTAR LTA BAR BGYI, JI LTAR NA BCOM
LDAN 'DAS MYA NGAN LAS 'DAS PA'I MCHOD

RTEN LA MCHOD PA LAGS, BSOD NAMS DE'I RNAM PAR SMIN PAR JI LTAR
LTA BAR BGYI, BCOM LDAN 'DAS KHYOD YONGS SU MYA NGAN LAS 'DAS NAS
YONGS SU 'DZIN PAR 'GYUR BA GANG

LAGS, DE NAS BCOM LDAN 'DAS KYIS DRANG SRONG CHEN PO RGYAS PA LA
'DI SKAD CES BKA' STZAL TO, ,DRANG SRONG CHEN PO, SEMS DANG PO
BSKYED PA'I GTAM KHYOD KYIS DRIS PA 'DI NI


@458A *, ,RTZING NGO, ,DE NAS GNAS BRTAN SH'A RADVA TI'I BU SMIN
MA RING BA, GNYER MA CAN, MGO SKYA BOS LAG PA G-YAS PAS SMIN MA
GZAR NAS, MIG LPAGS

BTEG STE BLTAS NAS 'DI SKAD CES SMRAS SO, ,DRANG SRONG CHEN PO
RGYAS PA 'DI 'JIG RTEN NA GRAGS PA YIN NA GTAN TSIGS KYI RIGS PA
MI SHES PA'I BYIS PA ROGS RGOD LTA

BUR MKHAS PA'I BLO MED DE, RGYU DANG RKYEN GYI GTAM SPANGS SHING,
BDAG MED PA'I GTAM POR LA LHA YUL PA'I RGYU'I GTAM BTANG STE,
CI'I PHYIR SBYIN PA'I GTAM NYID ZHUS PAR

GYUR, DE NAS TSE DANG LDAN PA KUN DGA' BOS BCOM LDAN 'DAS KYI
ZHABS GNYIS LA PHYAG 'TSAL TE, BCOM LDAN 'DAS LA 'DI SKAD CES
GSOL TO, ,BCOM LDAN 'DAS,

BDAG GIS DRANG SRONG CHEN PO 'DI LA SBYIN PA'I 'BRAS BU'I SBYIN
PA'I BKA' MCHID BGYI'O, ,BCOM LDAN 'DAS KYIS BKA' STZAL PA, KUN
DGA' BO, DE BZHIN GSHEGS

PA LA DRIS LA, NYAN THOS KYIS BSHAD PA NI DE BZHIN GSHEGS PA
RNAMS KYI TSUL MA YIN TE, MI DGOS KYI, KUN DGA' BO, DE SKAD MA
ZER CIG ,'DI NI GNAS MA YIN

NO; ;DE NAS BCOM LDAN 'DAS LA TSE DANG LDAN PA SH'A RADVA TI'I
BUS 'DI SKAD CES GSOL TO, ,BCOM LDAN 'DAS, BDAG GIS DRANG SRONG
CHEN PO RGYAS PA CI DANG CI 'TSAL


@458B PA DRIS PA'I LAN GDAB PAR BGYI'O, ,BCOM LDAN 'DAS KYIS BKA'
STZAL PA, SH'A RADVA TI'I BU KHYED KYANG 'DI SKAD MI 'TSAM PAR MA
ZER, NGA'I MDUN NA NYAN THOS KYIS THE TSOM BCAD PA

'DI NI MI RIGS TE, NGA LA SEMS CAN GYI SEMS MA RANGS PAR 'GYUR
RO, ,SEMS MA RANGS NAS 'DI SKAD DU GANG GI PHYIR RGYAS PAS DRIS
NA, NYAN THOS 'CHAD DU BCUG PA LAS NA, DE

BZHIN GSHEGS PA NI THAMS CAD MKHYEN PA MA YIN DU NGES SO, ,YANG
NA NI SANGS RGYAS LA NGAR 'DZIN PA YOD DO, ,ZHES ZER BAR 'GYUR
TE, SEMS CAN DMYAL BAR 'GRO BAR 'GYUR RO, ,DE

NAS DGE SLONG DE DAG BCOM LDAN 'DAS LA DGA' BA SKYES NAS 'DI SKAD
CES GSOL TO, ,BCOM LDAN 'DAS, DRANG SRONG CHEN PO RGYAS PA'I THE
TSOM BSAL BA'I SLAD DU BSHAD DU GSOL, DE

NAS BCOM LDAN 'DAS KYIS DRANG SRONG CHEN PO RGYAS PA LA 'DI SKAD
CES BKA' STZAL TO, ,DRANG SRONG CHEN PO, SBYIN PA'I RNAM PAR SMIN
PA DANG, SBYIN PA'I BYA BA DANG, SBYIN PA'I RNAM PAR DBYE

BA DANG, SBYIN PA ZHES BYA BA'I DON GANG YIN PA DANG, SBYIN PA
BDAG GIS YONGS SU SPYAD NA JI LTAR SBYIN PA SPYOD PA DANG, DE DAG
LA BYIN NA BSOD NAMS KYI RNAM PAR SMIN PA JI LTAR RAB TU

'PHEL BA DE NYON CIG ,GANG GI PHYIR SBYIN PA ZHES BYA BA DANG,
SBYIN PA ZHES BYA BA'I DON GANG YIN ZHES BYA BA NI, DRANG SRONG
CHEN PO, 'DI LA GTONG BA POS SBYIN PA'I DNGOS PO YONGS SU BTANG


@459A *, ,STE; DAD PA BSKYED NAS GZHAN BYED DU BCUG STE, YUL
GZHAN DU SONG NAS BYED DU BCUG PA DES KYANG NOR RNAMS RNAM PAR
GTONG BAR BYED NA, NOR GANG GI YIN

PA DE NI SBYIN BDAG YIN NO, ,BYED DU BCUG PAS SBYIN PA NI GTONG
BA PO YIN GYI, SBYIN BDAG MA YIN NO, ,GANG RANG GI DNGOS PO BDAG
NYID KYIS SBYIN PA DE NI GTONG BA PO YANG YIN LA,

SBYIN BDAG KYANG YIN NO, ,DRANG SRONG CHEN PO, RNAM PA SUM CU
RTZA GNYIS KYIS SBYIN PA YONGS SU MA DAG PAR BLTA'O, ,RNAM PA SUM
CU RTZA GNYIS GANG ZHE NA, 'DI LTA STE, DRANG SRONG CHEN PO,

'DI LA GTONG BA PO PHYIN CI LOG TU LTA BAR GYUR CING MA DAD PA
DANG, MA DAD PA MANG LA, DES SBYIN PA BYIN NA DE'I SBYIN PA DE
YONGS SU MA DAG PA YIN NO, ,DRANG SRONG CHEN PO, GZHAN YANG

PHAN BTAGS PA'I LAN DU PHAN 'DOGS PAR BYA BA'I PHYIR SBYIN PA
BYIN NA DE YONGS SU MA DAG PA YIN NO, ,DES SMAN PA DANG 'DOD PA'I
RGYU'I PHYIR GANG 'DI LTA BU'I SEMS KYIS ME LA SBYIN PA

SBYIN NO ZHE'AM, ME LCE LA SBYIN PA SBYIN NO ZHE'AM, CHU LA SBYIN
PA SBYIN NO ZHE'AM, DES BDAG YONGS SU SHES PAR BYA BA'I PHYIR
RGYAL PO LA SBYIN PA BYIN NA SBYIN PA DE YONGS SU MA DAG PA

YIN NO, ,GANG MI 'JIGS PA'I PHYIR CHOM PA LA SOGS PA LA SBYIN PA
BYIN TE, THUN MONG MA YIN PA LNGA BYIN NA SBYIN PA YONGS SU MA
DAG PA YIN NO, ,DUG SBYIN PA DANG, MTSON CHA


@459B SBYIN PA DANG, SROG CHAGS BSAD DE SHA SBYIN PA DANG, BAG
MED PA RNAMS LA CHANG SBYIN PA DANG, 'DI DAG NI BDAG GIR 'GYUR
TE, BDAG GI RIM GRO DANG, MCHOD PAR 'GYUR RO SNYAM NAS

SEMS CAN BSDU BA DANG, 'THOB PA'I PHYIR BSDU BA'I SBYIN PA DANG,
GANG BRJOD PA DANG, SGRA DANG, TSIGS SU BCAD PA'I PHYIR SBYIN PA
SBYIN PA DANG, GANG GAR DANG, GLU DANG, BZHAD GAD DANG,

RTZED MO DANG, GTAM DANG, DGA' BAR BYA BA'I PHYIR ROL MO MKHAN
RNAMS LA SBYIN PA SBYIN NA, SBYIN PA DE YONGS SU MA DAG PA YIN
NO, ,GANG GZA'I MTSAN MA'I PHYIR SKAR MKHAN LA SBYIN

PA GTONG BAR BYED PA DANG, GANG GZHAN GYI NOR MDZA' BO LA SBYIN
PA DANG, GANG GI KHYIM MAM ZHING LA GZHAN GYI 'BRU'I PHUNG PO'AM,
NAS DANG GRO'I PHUNG PO LA RI DVAGS DANG, BYA ZA BA LA DE

DE LA DGA' BA DANG MGU BA BSKYED NA DE YANG SBYIN PA YONGS SU MA
DAG PA YIN NO, ,GANG BZO'I PHYIR SBYIN PA SBYIN PA DANG, GANG
YANG LUS MI BDE BAS 'JIGS PA'I PHYIR SMAN PA LA SBYIN

PA DANG, GANG YANG SLONG BA RNAMS LA SPYOS BRGYAD DE TSIG PA ZA
BAR BYAS NAS SBYIN PA BYIN NA DE YANG YONGS SU MA DAG PA YIN NO,
,GANG YANG SBYIN PA BYIN PA 'DI'I RNAM PAR SMIN PA

YOD DAM MED CES THE TSOM ZA NA DE YANG YONGS SU MA DAG PA YIN NO,
,GANG SBYIN PA BYIN NAS GDUNG BA DANG 'GYOD PAS GDUNGS NA DE YANG
YONGS SU MA DAG PA YIN NO, ,GANG YANG SBYIN


@460A *, ,PA BYIN NAS GANG BDAG LAS KHYER BA THAMS CAD KYIS TSE
PHYI MA LA SLAR SBYIN PAR 'GYUR RO SNYAM DU 'DI LTA BU'I SEMS
BSKYED NA DE YANG YONGS SU MA DAG PA

YIN NO, ,GANG BSOD NAMS KYI RNAM PAR SMIN PA 'DI NI BDAG NYID
KYIS SPYAD KYI, SEMS CAN GZHAN GANG LA YANG MA GYUR CIG SNYAM DU
DE LTAR SEMS BSKYED NA DE YANG YONGS

SU MA DAG PA YIN NO, ,GANG LANG TSOL BAB PAS SBYIN PA BYIN PA
DANG, PHYIS DAR PHYID PA DANG, RGA BA'I GNAS DANG, NA BAS GZIR BA
DANG, 'CHI BA'I DUS KYI TSE DANG, GNAD DU PHOG

PA'I SDUG BSNGAL BA DANG, SNAD PA DANG 'CHI BA'I MYA NGAN DU GYUR
PA NA SANGS RGYAS PA LA DGA' BA DANG, DAD PA MED PAR RTZA LAG
RNAMS KYIS BYED DU BCUG STE, SBYIN GNAS RNAMS

LA SBYIN PA BYIN NA DE YANG YONGS SU MA DAG PA YIN NO, ,GANG YUL
GZHAN NA GNAS NA YANG YUL DANG, GNAS GA GE MO ZHES BYA BA NA BDAG
SBYIN BDAG TU GRAGS PAR 'GYUR RO,,

SNYAM DU GRAGS PA'I RGYUR SBYIN PA BYIN NA DE YANG YONGS SU MA
DAG PA YIN NO, ,GANG YANG KHA ZAS GTONG MI PHOD PA LA 'JIG RTEN
PA MI DGA' BAR MTHONG NAS SBYIN PHOD PA'I NYES PA

NI 'JIG RTEN GYIS BZOD DO SNYAM STE SBYIN PA BYIN NA DE YANG
YONGS SU MA DAG PA YIN NO, ,GANG YANG BUD MED SNYING DU SDUG STE
CHUNG MAR BLANG BAR BYA BA'I DON DU BUD MED KYI GZHI LAS


@460B MDZA' BSHES DANG, GNYEN 'DAB DANG 'BREL BA'I PHYOGS LA NOR
BU DANG, GSER DANG, DNGUL DANG, RDO RJE DANG, BEE d'URYA DANG,
DAR DANG, BYI RU DANG, DU KU LA'I RAS LA SOGS PAS MGU

BAR BYED NA DE YANG YONGS SU MA DAG PA YIN NO, ,GANG YANG 'DI
LTAR BDAG LA NOR NI MANG DU YOD LA, BDAG LA BU MED DE, BDAG GIS
GANG RIGS PA LA GTANG BAR BYA'O SNYAM STE SBYIN

PA BYIN NA DE YANG YONGS SU MA DAG PA YIN NO, ,GANG YANG TSE 'DIR
BYIN PAS 'JIG RTEN PHA ROL TU RNYED PAR 'GYUR RO SNYAM PA'I SEMS
KYIS SBYIN PA BYIN NA DE YANG YONGS SU MA DAG PA

YIN NO, ,GANG ME TOG DANG, 'BRAS BU DANG, ZANG ZING 'DOD PAS DBUL
BA DANG, BKREN PA DANG, SDUG PHONGS PA GOS DENGS SHING DRI MA CAN
RNAMS BKOL TE BOR LA, PHYUG PA RGYA CHEN PO

THOB PA DAG LA SBYIN PA BYIN NA DE YANG SBYIN PA YONGS SU MA DAG
PA YIN TE, DRANG SRONG CHEN PO, RNAM PA SUM CU RTZA GNYIS PO 'DI
DAG NI SBYIN PA BYIN YANG YONGS SU MA DAG PA YIN PAR

LTA'O, ,DRANG SRONG CHEN PO, DE DAG GI RNAM PAR SMIN PA NI TSVA
SGO CAN GYI ZHING LA SA BON NGAN PA BTAB PA'I MYU GU SKYES PA
BZHIN DU LTA STE, SBYIN PA DE'I RNAM PAR SMIN PA NI MED PA MA YIN

MOD KYI ,'ON KYANG ZHING DANG, SA BON GYIS NYES PAS ME TOG DANG
'BRAS BUR MI 'GYUR RO, ,DRANG SRONG CHEN PO, 'DI LTA STE, DPER
NA, SKYES BU LA LA ZHIG GANG 'DOD PA'I SA BON KHYER TE,


@461A *, ,MA RMOS MA BSAL BA'I ZHING LA BTAB NA DE'I SA BON SA LA
GNAS PA DE LA CHAR PA BAB NAS BANGS NA GDON MI ZA BAR MYU GU SKYE
NUS PAR 'GYUR TE, 'ON KYANG ME TOG

DANG 'BRAS BUR MI 'GYUR RO, ,DRANG SRONG CHEN PO, DE BZHIN DU
SBYIN PA DE'I RNAM PAR DBYE BA DE YANG BSAM PA DANG SBYOR BA KUN
NAS NYON MONGS PA CAN DU GYUR PAS 'BRAS BU RNAM PAR

SMIN PA GRUNG POR MI 'GYUR RO, ,DE NAS DRANG SRONG CHEN PO RGYAS
PAS THAL MO SBYAR TE, BCOM LDAN 'DAS LA 'DI SKAD CES GSOL TO,
,BCOM LDAN 'DAS KYIS THAMS CAD MKHYEN PA

DANG MTHUN PA'I RNAM PAR SMIN PA SKYE DGU RNAMS LA PHAN PA DANG
BDE BAR BGYID PA NI BSTAN LAGS SO, ,BCOM LDAN 'DAS, JI LTAR TSUL
KHRIMS 'CHAL BA DANG, TSUL KHRIMS DANG

LDAN PA LA STZAL NA SBYIN PA'I RNAM PAR SMIN PA CHAB MI 'TSAL BA
LAGS, BCOM LDAN 'DAS KYIS BKA' STZAL PA, DRANG SRONG CHEN PO
KHYOD SBYIN PA'I RNAM PAR SMIN PA LA 'JUG PA

NYON CIG ,DRANG SRONG CHEN PO, DAD PAS GANG CUNG ZAD CI BYIN PA
DE DAG THAMS CAD NI SBYIN PA ZHES BYA'O, ,DRANG SRONG CHEN PO,
GANG YANG 'JIG RTEN PHA ROL GYIS 'JIGS PAS SNOD LA

MI RTOG PAR MA BSLANGS PAR YANG TSUL KHRIMS DANG LDAN PA'AM, NGAN
PA'I TSUL KHRIMS 'CHAL BA LA DAD PA BSKYED NAS MIG PHYE STE, SEMS
CAN THAMS CAD LA MNYAM PA'I SEMS


@461B KYIS SBYIN PA BYIN NA DRANG SRONG CHEN PO DE NI SBYIN BDAG
YIN NO, ,DRANG SRONG CHEN PO, GZHAN YANG SBYIN PA LNGA YONGS SU
RDZOGS PAR BYA'O, ,LNGA GANG ZHE NA, MGRON PO DANG, NAD PA DANG,

NAD G-YOG DANG, CHOS SMRA BA DANG, YUL GZHAN DU 'GRO BA LA DUS SU
SBYIN PA STE, LNGA PO DE DAG GO ,GZHAN YANG LNGA STE, CHOS SBYIN
PA DANG, ZANG ZING SBYIN PA DANG, GNAS SBYIN PA DANG,

MAR ME SBYIN PA DANG, SPOS DANG PHRENG BA SBYIN PA'O, ,DRANG
SRONG CHEN PO RGYAS PAS GSOL PA, BCOM LDAN 'DAS, SBYIN PA YONGS
SU DAG PA GANG LAGS, BCOM LDAN 'DAS KYIS BKA'

STZAL PA, GANG DAD PA BSKYED DE, SEMS CAN THAMS CAD LA DMIGS
SHING BYAMS PA DANG LDAN PA'I SEMS KYIS GUS PAR BYAS TE, DUL BAS
SBYIN PA BYIN PA DE THAMS CAD NI YONGS

SU DAG PA YIN NO, ,THAR PAR BSNGOS TE SBYIN PA BYIN PA NI YONGS
SU DAG PA ZHES BYA'O, ,GZHAN YANG SBYIN PA BLA NA MED PAR LTA BA
LNGA STE, LNGA GANG ZHE NA, DE BZHIN GSHEGS PA LA SBYIN PA

BYIN PA NI BLA NA MED PA YIN NO, ,DGE 'DUN LA SBYIN PA BYIN PA NI
BLA NA MED PA YIN NO, ,CHOS SMRA BA LA SBYIN PA BYIN PA NI BLA NA
MED PA YIN NO, ,NAD PA LA SBYIN PA BYIN PA NI BLA NA MED PA

YIN NO, ,PHA MA LA SBYIN PA BYIN PA NI BLA NA MED PA YIN NO,
,GZHAN YANG SBYIN PA CHEN POR 'GYUR BA NI RGYAL PO RGYAL SRID KYI
DBANG PHYUG LAS NYAMS PA LA SBYIN PA BYIN NA SBYIN PA


@462A *, ,CHEN PO YIN NO, ,RGYAL POS MNAR BA DANG, MGON MED PA
DANG, NAD PA LA SBYIN PA BYIN NA SBYIN PA CHEN PO YIN NO, ,RGYAL
POS SPANGS NAS GZHAN NA

YANG NYAM NGA ZHING SROG CHAD LA KHAD PA 'CHI LA THUG PA LAS GSOS
NA SBYIN PA CHEN PO YIN NO, ,NA BA LA SMAN BYIN NA SBYIN PA CHEN
PO YIN NO, ,TSUL KHRIMS PHUN SUM TSOGS

PA'I 'PHAGS PA'I DGE 'DUN LA DUS SU SBYIN PA BYIN NA 'BRAS BU
CHEN PO YIN NO, ,TING NGE 'DZIN LA SNYOMS PAR ZHUGS PA DANG, SHES
RAB PHUN SUM TSOGS PA DANG, RNAM PAR

GROL BA PHUN SUM TSOGS PA DANG, RNAM PAR GROL BA'I YE SHES MTHONG
BA PHUN SUM TSOGS PA LA SBYIN PA BYIN PA NI SBYIN PA CHEN PO YIN
NO, ,DUD 'GRO'I SKYE GNAS SU SONG BA BYA

ROG DANG, 'UG PA DANG, RI DVAGS LA SOGS PA LA MI 'JIGS PA BYIN NA
SBYIN PA CHEN PO YIN NO, ,GANG LA GANG DGOS PA DANG, MI BDOG PA
DE'I BSAM PA YONGS SU RDZOGS PAR

BYED PA NI SBYIN PA CHEN PO YIN TE, DRANG SRONG CHEN PO, DE LTAR
NA SBYIN PA BYIN PA YONGS SU DAG PA DANG, SBYIN PA CHEN PO YIN
NO, ,SBYIN PA YONGS SU DAG PA 'DI DAG 'DOD PAS

DE LTAR SBYIN PA YONGS SU DAG PAR BSGOM PAR BYA'O, ,SEMS CAN GANG
DAG GZHAN DAG GIS DA LTAR BSKUL NAS DAD PA DANG, DANG BA BSKYED
DE, SBYIN PA YONGS SU DAG PA


@462B 'DI LA RJES SU YI RANG BAR 'GYUR BA DE DAG MTSUNGS PAR BSOD
NAMS SKYED PA PO DANG, SBYIN BDAG TU 'GYUR TE, DE LTAR NA GANG
RJES SU YID RANG BA DANG, GANG BSKUL BA DE DAG

THAMS CAD BSOD NAMS SKYED PA POR MTSUNGS PAR 'GYUR RO, ,DRANG
SRONG CHEN PO, GANG SANGS RGYAS BCOM LDAN 'DAS YONGS SU MYA NGAN
LAS 'DAS PA NA BSOD NAMS KYI RNAM

PAR SMIN PA JI LTAR 'GYUR, JI LTAR SBYIN PA'I BSOD NAMS ZAD PAR
'GYUR ZHES KHYOD KYIS SMRAS PA, DRANG SRONG CHEN PO, DE'I PHYIR
LEGS PAR RAB TU NYON LA YID LA GZUNG ZHIG DANG, NGAS

BSHAD DO, ,DRANG SRONG CHEN PO, GANG LA LA ZHIG BCOM LDAN 'DAS
YONGS SU MYA NGAN LAS 'DAS PA DANG, DA LTAR BZHUGS PA LA MCHOD PA
BYED PA DE'I RNAM PAR SMIN PA NI MTSUNGS

MNYAM ZHING 'DRA'O ZHES NGA 'CHAD DO, ,DE CI'I PHYIR ZHE NA, DE
BZHIN GSHEGS PA RNAMS NI GZUGS CHOS KYI SKUS RAB TU PHYE BA YIN
GYI, CHOS GZUGS KYI SKUS RAB TU PHYE BA MA YIN

PA'I PHYIR RO, ,GANG LA LA ZHIG NGA 'DUG PA'AM, NGA YONGS SU MYA
NGAN LAS 'DAS PA LA MCHOD NA SEMS MTSUNGS PA'I PHYIR 'DI GNYIS LA
BSOD NAMS KYI KHYAD PAR CUNG ZAD

KYANG MED DO, ,DRANG SRONG CHEN PO, 'DI LTA STE, DPER NA, 'KHOR
LOS SGYUR BA'I RGYAL POS RIS SU GTOGS PA RNAMS LA BSGO BA, NGA'I
GANG GIS KYANG DENG PHYIN CHAD SROG GCOD PA DANG,


@463A *, ,MA BYIN PAR LEN PA DANG, 'DOD PA LOG PAR G-YEM PA DANG,
RDZUN GYI TSIG 'BYIN PA DANG, PHRA MA DANG, NGAG RTZUB PO DANG,
TSIG KYAL PA 'BYIN PAR MI BYA'O, ,

BRNAB SEMS DANG, GNOD SEMS DANG, LOG PAR LTA BA'I SEMS BSKYED PAR
MI BYA'O ZHES BSGO LA, DE LA MI LA LAS RGYAL POS BSGO BA DE THOS
NAS BSGO BA RNAMS RJES SU BSRUNGS

NA; RGYAL PO DE'I LUS LA MCHOD PA BYED PA MA YIN MOD KYI, RGYAL
PO NGAS BSGO BA BZHIN DU DE DAG GIS KYANG BYAS SO SNYAM STE DGA'
BAR 'GYUR RO, ,DE DAG RGYAL PO DES BSTAN

CING BSGO BA RAB TU BSRUNG ZHING SROG GCOD PA LA SOGS PA KUN
BSRUNG BA DE'I LAS KYI RNAM PAR SMIN PAS MTHO RIS KYI 'JIG RTEN
DU SKYE BA YONGS SU 'DZIN PAR 'GYUR RO, ,GANG

DAG RGYAL PO DES BSTAN CING BSGO BA MI BSRUNG ZHING, MI DGE BA'I
LAS LA SBYOR BA DE DAG MI DGE BA'I LAS BYED PAS TSE 'DI LA RGYAL
PO DE LAS SDUG BSNGAL RJES SU 'THOB PAR

'GYUR, DE 'DI NAS SHI BA'I DUS BYAS NAS KYANG LOG PAR LTUNG BAR
'GRO BAR 'GYUR RO, ,DRANG SRONG CHEN PO, DE BZHIN DU GANG DAG GIS
NGA LA GZUGS KYI SKUR MTHONG LA BSLAB PA

RNAMS RJES SU MI BSRUNG BA DE DAG GIS CI 'THOB PAR 'GYUR ZHE NA,
DE DAG GIS LOG PAR LTA BA BSKYED NAS LHAS BYIN BZHIN DU SEMS CAN
DMYAL BAR 'GRO BAR 'GYUR RO, ,


@463B GANG DAG NGA YONGS SU MYA NGAN LAS 'DAS PA NA BSLAB PA
RNAMS BSRUNG BA DANG, MCHOD PA YANG BYED PAR 'GYUR BA DE DAG NI
NGAS MCHOG DAM PAR SHES SO, ,DRANG SRONG CHEN PO, DE

LTAR NGA MCHOG TU PHYIN TE SEMS CAN THAMS CAD LAS KHYAD PAR DU
'PHAGS SHING, THAMS CAD MKHYEN PA'I YE SHES THOB PAS MA NGES PA'I
SEMS CAN RNAMS LA MING BSGRAGS

PAS KYANG BSLAB PA PHUN SUM TSOGS PAR BYA'O, ,DRANG SRONG CHEN
PO, GANG LA LA ZHIG NGA YONGS SU MYA NGAN LAS 'DAS TE, 'DAS PA'I
'OG TU MCHOD PA BYED PA DE NGA 'DUG PA LA

MCHOD PA BZHIN DU 'GYUR RO, ,DRANG SRONG CHEN PO, SEMS CAN DE DAG
BSOD NAMS LHAG PAR BYA BA GANG BYED PA THAMS CAD NI BSOD NAMS
CHEN PO'I 'PHEN PA BYANG CHUB TU 'GYUR

BAR BYAS PA YIN NO, ,DRANG SRONG CHEN PO, 'DI LTA STE, DPER NA,
CHU NGOGS KYI 'DAM BU STUG PO'I NANG DU ME BTANG NA CHAR PA'I
RGYUN 'BAB PA'I CHUS DE ZHI BAR 'GYUR RO, ,DRANG

SRONG CHEN PO, DE BZHIN DU SBYIN BDAG SBYIN PA'I BSOD NAMS KYI
TSOGS CHEN PO SDUD PAR 'GYUR RO, ,SBYIN PA'I TSOGS DE YANG SBYIN
PA PO NYID KYI RGYUD LA DAD PA'I CHAR PA

BAB NA SBYIN PA PO NYID KYI RGYUD LA GSOG PAR 'GYUR MOD KYI,
SBYIN PA BYIN PA DE YANG PHUNG POR GNAS PA'AM, SPUNGS PAR GNAS
PA'AM, PHYOGS NA GNAS PA MI 'GYUR RO,,


@464A *, ,GANG YANG 'DI LTAR SBYIN PA BYIN PA DE'I BYIN PA DE NI
SBYIN PA PO DE LA GRIB MA BZHIN DU RJES SU 'BRANG PAR 'GYUR TE,
DE NAS SBYIN PA PO DES BSOD NAMS KYI RNAM

PAR SMIN PA DE MTHONG YANG BSOD NAMS DE KHONG DU MI CHUD DO,
,DRANG SRONG CHEN PO, 'DI LTA STE, DPER NA, RGUN RLON DANG, BU
RAM SHING MA BTZIR BA DE LA KHU BA MI DMIGS KYI,

BTZIR NAS DMIGS TE RGUN 'BRU DANG, BU RAM SHING DE'I KHU BA DE
YANG PHUNG POR GNAS PA'AM, SPUNGS PAR GNAS PA'AM, PHYOGS NA GNAS
PAR MI SNANG NGO, ,KHU BA DE NI RGUN 'BRU

RE RE DANG, BU RAM SHING GI DUM BU RE RE'I NANG DU 'DUS PA YANG
MA YIN NO, ,DRANG SRONG CHEN PO, DE BZHIN DU SBYIN PA BYIN PA DE
YANG SBYIN PA PO'I LAG PA'I RTZE MO DANG, SNYING DANG, BRANG LA
RNAM

PAR MI GNAS TE, SBYIN PA DE RNAM PAR SMIN PA MI 'BYIN PA YANG MA
YIN LA, SBYIN BDAG 'DOR BA YANG MA YIN NO, ,JI LTAR RGUN 'BRU
DANG, BU RAM SHING BOR NA KHU BA DE DMIGS

PAR MI 'GYUR BA DE BZHIN DU SBYIN BDAG MED NA SBYIN PA'I RNAM PAR
SMIN PAR MI 'GYUR TE, TSE'I 'DU BYED MA BTANG BAR YANG SBYIN PA'I
RNAM PAR SMIN PA SNANG BA MA YIN NO, ,DRANG SRONG

CHEN PO, 'DI LTA STE, DPER NA, SHING N+YA GRO DHA'I SA BON KHA MA
BUS PAR SHIN TU SNANG BAR MI 'GYUR RO, ,DE BZHIN DU SBYIN PA
'PHEL BA LAS 'BRAS BU GRUNG POR 'GYUR RO, ,DRANG


@464B SRONG CHEN PO, 'DI LTA STE, DPER NA, TSONG PA LA LA ZHIG
RDZAS KYI TSOGS NYUNG NGU ZHIG KHYER TE, YUL GZHAN GYI GRONG
KHYER DU SONG NAS, TSONG 'DUS KHYAD PAR CAN DU RANG GI RDZAS NOR
CHEN PO

RGYAS PAR BSGYUR TE, DE'I NOR DE NYUNG NGU LAS MANG POR GYUR PA
DANG, SBRANG RTZI'I SBRANG MAS ME TOG MA RUNGS PAR BYAS PA LTAR
SBYIN BDAG GI RNAM PAR SMIN PA YANG RGYA CHER GSOG PAR

'GYUR RO, ,DPER NA, SPRIN NI MA 'ONGS PA'I CHAR PA'I CHU RAB TU
'DZIN TO, ,DE BZHIN DU SBYIN BDAG KYANG RNAM PAR SMIN PA 'PHEN
PAR BYED DE, DRANG SRONG CHEN PO, DE LTAR SBYIN BDAG

BSOD NAMS 'PHEN PAR BYED CING SBYIN PA SBYIN NO, ,DE'I 'BRAS BU
LA YANG SPYOD DO, ,DE BAS NA LEN PAS SBYIN PAR SHES PAR BYED DO,
,DRANG SRONG CHEN PO, BSOD NAMS ZHES BYA BA NI

'JIG RTEN PHA ROL TU RDZOGS PAR BYED PA'AM MTHU RTZAL THOB PAS
BSRUNG BA STE, DE BAS NA BSOD NAMS ZHES BYA'O, ,'JIG RTEN PHA ROL
NAS GCIG NAS GCIG TU LUS DANG LONGS

SPYOD SKYED PAR BYED PAS DE'I PHYIR 'JIG RTEN PHA ROL GYI ZHES
BYA'O, ,DE NAS BCOM LDAN 'DAS LA DRANG SRONG CHEN PO RGYAS PAS
'DI SKAD CES GSOL TO, ,BCOM LDAN 'DAS KYIS

BDAG GI SBYIN PA'I RNAM PAR SMIN PA NI BKA' STZAL TO, ,BCOM LDAN
'DAS, RNAM PAR SHES PA LUS SU JI LTAR 'JUG ,RNAM PAR SHES PA 'DI
JI LTAR NA LUS LA CHAGS PA BSKYED,


@465A *, ,BCOM LDAN 'DAS KYIS BKA' STZAL PA, DRANG SRONG CHEN PO,
'DI LTA STE, DPER NA, RGYAL PO GRONG KHYER GYI DBUS NA 'DUG NA
PHA ROL GYI DMAG TSOGS

KYIS 'JIGS PAS THOG MA NYID DU 'OBS RKO ZHING RDZAS DANG, SMAN
DANG, 'PHONG GI SLOB DPON DANG, SKYES BU DPA' BO SDUD PAR BYED
CING, RGYAL MTSAN BSGRENGS NAS GZHON

NU RNAMS LA SMRA'O, ,GLANG PO CHE DANG, BA GLANG MO CHANG GIS RA
RO BAR BYED DO, ,RIGS DANG NAGS NA GNAS PA THAMS CAD DANG, ZHANG
BLON LA SOGS PA THAMS CAD SDUD DO, ,

DMAG MI RNAMS KYANG NOR GYIS BSDUS NAS, 'DI SKAD DU THAMS CAD
KYANG 'THAB 'DOD PAR GYIS TE SO SO'I LAG CHA THOGS LA RAL GRI
PHYUNG STE, NYIN MTSAN MA NYAL BAR 'DUG

CIG CES BSGOS NAS, PHA ROL GYI DMAG RTA DANG, GLANG PO CHE DANG,
MIR 'DRES PA 'ONGS PA DANG, 'DI LTAR RGYAL PO DES BDAG GI DMAG
DBUGS 'BYIN CING, PHA ROL GYI DPUNG

RANG GI BSOD NAMS ZAD PA DANG, MTHU RTZAL ZAD PA DANG, MTSON GYIS
RMAS PA DANG, PHAM PAR MA GYUR GYI BAR DU 'KHOR LA GLAGS MI RNYED
PAR SRUNG BAR BYED DO, ,DRANG SRONG CHEN

PO; DE BZHIN DU RNAM PAR SHES PA'I RGYAL PO LUS KYI GRONG KHYER
DU SONG NAS, SKYE MCHED KYI GRONG KHYER LA MI RTAG PA'I NGO BOR
GNAS PAR MTHONG NAS DE'I TSE DAD PA'I 'OBS RKO BAR BYED,


@465B BRTZON 'GRUS LA GNAS TE 'DUG ,BZOD PA'I GO CHA GYON, BRTZAM
PA CHEN PO RTZOM, CHOS KYI GLANG PO CHE RGYAGS PAR BYED, YE SHES
KYI RTA YANG ZHON ZHING RGYUG STE, SKYE MCHED KYI GRONG KHYER LA

'DI SKAD CES BAG YOD PAR CI BYA BA DUS SU GYIS SHIG ,PHA ROL GYI
DMAG TSOGS KYI DPUNG THUB PAR DKA' BA MI RTAG PA'I DMAG DPAG TU
MED PA 'ONG GI ,DE MYUR DU SBYIN PA'I GO CHA GYON

CIG ,YE SHES KYI MTSON CHA THOGS SHIG ,NGO TSA SHES PA DANG,
KHREL YOD PA'I SGYOGS SBYOR CIG ,TSUL KHRIMS DANG, TING NGE 'DZIN
DANG, GTONG BA'I SRUNG MA ZHOG CIG CES BSKUL LO, ,DE

DAG KYANG PHA ROL GYI DMAG NYE BAR GNAS PA DE DANG PHAN TSUN MI
MTHUN PAS 'BROS SO, ,DE DAG DANG MI MTHUN PAS SKYE MCHED KYI
GRONG KHYER DE ZHI GNAS RNAM PAR SHES PA'I RGYAL PO DE LUS

KYI GRONG KHYER BOR TE, DE YUL LA PHYOGS NAS 'BROS SO, ,RNAM PAR
SHES PA BROS NAS LUS DANG DBANG PO'I TSOGS KHAMS KYI SBRUL GYIS
GANG BAS SKYE MCHED DRUG ZHIG NAS BDAG PO

MED PA, YID BRTAN DU MI RUNG BA'I LUS KYI GRONG KHYER 'JIG PAR
'GYUR RO, ,DRANG SRONG CHEN PO, DE BZHIN DU RNAM PAR SHES PA'I
RGYAL POS LUS KYI GRONG KHYER BOR NAS LUS GZHAN

YONGS SU 'DZIN PAR BYED DE, DE LTAR NA RNAM PAR SHES PA NI RGYAL
PO LTAR BLTA'O, ,DE NAS BCOM LDAN 'DAS LA DRANG SRONG CHEN PO
RGYAS PAS 'DI SKAD CES GSOL TO, ,BCOM LDAN


@466A *, ,'DAS, RNAM PAR SHES PA BSOD NAMS SU NYE BAR MCHI BA'AM,
BSOD NAMS MA LAGS PA NYE BAR MCHI BA'AM, MI G-YO BAR NYE BAR MCHI

BA'I LUS JI LTAR RAB TU 'TSAL, RNAM PAR SHES PA 'DI NYID KYIS
BDAG GI LUS 'DI YONGS SU BTANG NGAM, MA BTANG SNYAM DU JI LTAR
RAB TU 'TSAL, BCOM LDAN 'DAS

KYIS BKA' STZAL PA, DRANG SRONG CHEN PO, 'DI LTA STE, DPER NA,
SKYES BU RGYA MTSO CHEN PO RGAL BAR 'DOD PAS, GZINGS CHEN PO'I
STENG DU 'DUG NAS CHU'I NANG DU ZHUGS

PA DANG, RGYA MTSO CHEN PO'I CHU RLABS RGYUD MAR 'BYUNG BAS
DKRUGS PA MTHON DMAN CAN, KUMBHI RA MA RUNGS PA DANG, 'DZIN KHRI
DANG, CHU SRIN BYIS PA GSOD DANG, SBRUL

YOD PA'I CHU DE'I TSU ROL GYI 'GRAM NAS RLUNG GIS PHUL NAS 'BANG
MI DGOS SHING, GNOD PA MED LA BDE BAR GNAS TE, PHA ROL GYI 'GRAM
DU PHYIN PAR GYUR TO, ,CHU BO'I KLUNG

RAB TU 'JIGS PA DE LAS THAR BAS GZINGS DE LA DGA' BA BSKYED NAS,
GZINGS 'DIS BDAG MTSO CHEN PO 'DI LAS BRGAL TO SNYAM BSAMS NAS,
GZINGS DE LA

LAN GSUM BSKOR BA BYAS TE, GZINGS DE LA RAB TU MCHOD PA BYAS SO,
,DRANG SRONG CHEN PO, DE BZHIN DU GANG BSOD NAMS BYAS PA'I SEMS
CAN 'DI NAS SHI 'PHOS PA DE'I


@466B RNAM PAR SHES PA DE 'DI SNYAM DU SEMS TE, LUS 'DIS BDAG BDE
'GRO LHA DANG MIR SKYE BA YONGS SU BZUNG BA DANG LDAN PAS BDAG
DON YOD PA MI'I LUS THOB PAR 'GYUR TE, LUS

'DIS BDAG NGAN SONG DU 'GRO BA'I RGYA MTSO LAS BRGAL TE, 'DIS
LHAR SKYE BA'I GNAS YONGS SU BZUNG NGO ZHES 'DI LTAR LUS DE LA
DGA' BA BSKYED NAS, BDAG GIS 'DI LA

MCHOD PA LEGS PAR BYA'O SNYAM MO, ,PHYIS LUS DE GZINGS BZHIN DU
BOR NAS 'JIG RTEN PHA ROL TU 'GRO'O, ,GANG RANG GI LUS KYIS BSOD
NAMS MA BYAS PA DE'I RNAM PAR SHES

PA DE NI JI LTAR SKYES BU GZINGS RUL BAS MTSO CHEN PO DE'I NANG
DU 'BYING ZHING ZHIG STE MA RUNGS PAR GYUR NAS, SKYES BU DE YANG
NYAM THAG STE GZINGS ZHIG PA DES 'JIGS BZHIN DU

'GRAM DU PHYIN NAS KYANG, SENG GE DANG, STAG YOD PA'I 'JIGS SAR
PHYIN PAR GYUR NAS DE LA 'DI SKAD CES ZER RO, ,GZINGS RUL PAS
NYON MONGS KYI STENG DU LOG PAR SOD NAS

MTSO CHEN PO'I CHU RLABS KYIS DKRUGS PA, SBRUL GYIS KLONGS PAR
ZHUGS SO ZHES GZINGS DE LA DE SKAD SMRA'O, ,DE BZHIN DU RNAM PAR
SHES PA'I 'DI BSOD NAMS MA YIN PA BYAS

PA'I LUS LA BRTEN NAS NGAN SONG GI SAR SONG NAS LUS DE LA 'DI
SKAD ZER RO, ,SDIG PA'I LUS 'DIS CI ZHIG RNYED NA SDIG PA CAN GYI
LUS MNGON PAR GRUB NAS BDAG KHUR LTA BUS


@467A *, ,NON PAR GYUR, BDAG LUS RUL PA 'DI'I RGYUS NGAN SONG DU
MNGON PAR PHYOGS SHING ZHUGS TE MCHIL BAS NYA ZIN PA BZHIN NO
SNYAM MO, ,DE LTAR RNAM PAR

SHES PA DE LEGS PAR BYAS PA'I BSOD NAMS KYIS GZINGS BZANG PO
BZHIN DU 'KHOR BA LAS RGAL BAR BYED DO, ,BSOD NAMS MA YIN PAS NI
LOG PAR LTUNG PAR BYED DO, ,DE LTAR NA

RNAM PAR SHES PAS BSOD NAMS SU NYE BAR 'GRO BA DANG, BSOD NAMS MA
YIN PAR NYE BAR 'GRO BA'I LUS RNAM PA 'DI GNYIS RAB TU SHES SO,
,YANG RNAM PAR SHES PAS LUS 'DI YONGS

SU BTANG NAS GZHAN LUS GNYIS PAR 'GRO ZHING NYE BAR 'GRO'O, ,DE
MNGAL NA GNAS PA'I TSE ZHAG BDUN GYI BAR DU RNAM PAR SHES PAS
BDAG 'DI NAS SHI 'PHOS NAS 'DIR 'ONGS SO, ,

LAS 'DI BYAS SO, ,BDAG GIS LAS 'DI BYAS SO ZHES DE DRAN NAS, DE
LEGS PAR BYAS PA'I LAS KYIS DGA' BZHIN DU 'GRO'O, ,DE RUM NA GNAS
PA NA DE'I MA LA MTSAN MA GSUM

'BYUNG NGO, ,GSUM GANG ZHE NA, BZHIN 'DZUM ZHING, DE'I BZHIN RNYI
RNYI PO MA YIN PA DANG, BZHIN LHA'I KHA DOG LTA BUR 'GYUR ZHING,
RKANG PA G-YAS PA LA RAB TU GNON LA, DKU G-YAS PA

LA LAN DU MAR NYUG PA DANG, DE GOS DKAR PO DANG RAB TU MDZES PA
STE, BSOD NAMS SU NYE BAR 'GRO BA'I RNAM PAR SHES PA MA'I MNGAL
NA GNAS PA'I TSE, MA'I GZUGS DE LTA BUR BLTA'O,,


@467B DRANG SRONG CHEN PO, GANG BSOD NAMS MA YIN PA'I RNAM PAR
SHES PA BSKYED PAR GYUR PA DE ZHAG BDUN GYI BAR DU BDAG DE NAS
SHI 'PHOS NAS 'DIR SKYES SO, ,SDIG PA'I LAS NI 'DI BYAS SO

ZHES DE LTA BU DRAN PAR 'GYUR RO, ,DE DE LTA BU DRAN NAS YID MI
BDE BA SKYE'O, ,YID MI BDE BA SKYES PA DE'I MA LA LTAS MANG DU
'BYUNG BAR LTA STE, LUS DRI MI ZHIM PAR 'GYUR BA DANG, LUS RID

PAR 'GYUR BA DANG, LUS LA SEMS PAS KHYAB PAR 'GYUR BA DANG, YANG
DANG YANG DU BZHIN KHRO GNYER SDUD PAR 'GYUR BA DANG, GANG TSUN
CHAD SEMS CAN DE MNGAL DU SKYES PAR GYUR PA DE TSUN CHAD

KHYIM DER NYON MONGS PA DANG, GNOD PA DANG, NAD MANG POR 'GYUR
RO, ,SEMS CAN DE BTZAS PA'I TSE YANG NA NI MA 'CHI BA'I DUS BYED
PA DANG LDAN PAR 'GYUR RO, ,YANG NA NI BDAG NYID MNGAL NA

GNAS PA'I TSE MA RUNGS PAR 'GYUR TE, DRANG SRONG CHEN PO, DE LTA
BU NI BSOD NAMS MA YIN PAS NYE BAR 'GRO BA'I SEMS CAN DU BLTA'O,
,DE NAS BCOM LDAN 'DAS LA DRANG SRONG CHEN PO RGYAS

PAS 'DI SKAD CES GSOL TO, ,BCOM LDAN 'DAS, 'DI LA RNAM PAR SHES
PA DE THOG MA MNGAL DU SKYES PA'I TSE CI DRAN, CI RNAM PAR SHES
PAR 'GYUR, BCOM LDAN 'DAS KYIS BKA' STZAL PA,

DRANG SRONG CHEN PO, 'DI LA RNAM PAR SHES PA THOG MA SKYES PA'I
TSE 'DI LTA BU DRAN PAR 'GYUR TE, KUN DGA' RA BA DANG, SKYED MOS
TSAL DANG, NAGS TSAL DANG, RDZING DANG, LU MA DANG, GSER GYI


@468A *, ,GZHAL MED KHANG MTHONG ZHING, 'DZAM BU'I GLING 'DIR
SKYE BO MDZA' BA 'DU BAS GANG BA DANG, MCHOG TU YID DU 'ONG BA'I
BSOD NAMS BYED PA'I SEMS CAN GYIS

GANG BAR MTHONG NGO, ,LHA'I SHES PA'I SNANG BAS TSE RABS BRGYA
STONG DU MA RJES SU DRAN NO, ,RJES SU DRAN ZHING RJES SU DRAN NAS
KYANG DGA' BA BSKYED DE, 'DI NI SKYE BA LNGA BRGYAR BDAG GI MAR
GYUR

TO ZHES DE LTAR RAB TU SHES TE, DE LTAR RJES SU DRAN NAS MA DE LA
CHAGS PAR MI BYED CING, 'DOD CHAGS DANG BRAL BA BSKYED DE, KYE
MA'O, ,'DI LTAR YANG SKYE BA DANG 'BYUNG BA NI SDUG BSNGAL TE

'KHOR BAS NI CHOG GO, YONGS SU 'DZIN PA 'DIS KYANG CHOG GO SNYAM
MO, ,DE SKAD CES BKA' STZAL PA DANG, DRANG SRONG CHEN PO RGYAS
PAS BCOM LDAN 'DAS LA 'DI SKAD CES GSOL TO, ,BCOM LDAN

'DAS, SEMS CAN DE NI MI CHAGS NA 'KHOR BA LAS 'BYUNG BAR 'GYUR
RAM, BCOM LDAN 'DAS KYIS BKA' STZAL PA, DRANG SRONG CHEN PO,
THAMS CAD DE LTA BU NI MA YIN TE, RNAM PAR SHES PA

DE NI GZUGS MED PA, BSTAN DU MED PA, SNANG BA MED PA'O, ,GANG
RNAM PAR SHES PA'I KHAMS CHAGS PA MED PAR GYUR PA, 'KHOR BAR MI
SKYE BA DE LTA BU'I GNAS MED DO, ,BSOD NAMS

SU NYE BAR 'GRO BA DANG, MI G-YO BAR 'GRO BA DANG, MYA NGAN LAS
'DAS PAR NYE BAR 'GRO BA THAMS CAD DE LTAR 'GYUR RO, ,DRANG SRONG
CHEN PO, DE DAG NI 'DI LTAR LTA STE, RNAM PAR SHES PA


@468B GANG DE LTAR SEMS PA DE NI RNAM PAR SHES PA'I SHAS CHE BAR
LTA STE, LUS KYI SHAS CHE BAS NI MI NUS SO, ,RNAM PAR SHES PA NI
TSOR BAR BYED PA, RNAM PAR SHES PA NI SEMS PAR BYED PA STE,

DE'I PHYIR RNAM PAR SHES PA ZHES BYA'O, ,DRANG SRONG CHEN PO
KHYOD KYIS RNAM PAR SHES PA DE DE LTAR KHONG DU CHUD PAR BYA'O,
,DE NAS DE'I TSE BCOM LDAN 'DAS KYIS TSIGS SU BCAD PA 'DI DAG

BKA' STZAL TO, ,DGRA RNAMS THAMS CAD SHIN TU BSRUNG, ,NYON MONGS
GSOG PAR BYED PA PO, ,SHES DANG MI SHES SHES PA PO, ,SHES RAB
DANG NI GTI MUG LDAN, ,LTA DANG NGA RGYAL MA RIG DANG, ,

RNAM PAR SHES PA KUN LA YOD, ,RNAM PAR SHES PA MED PAR NI, ,GANG
YANG 'BYUNG BAR MI 'GYUR RO, ,RNAM PAR SHES PA MED PAR NI, ,DE
DAG 'DU BAR MI 'GYUR TE, ,CIG CAR GYUR NA 'DU BAR 'GYUR,,

GCIG MIN 'KHOR LO SHING RTA BZHIN, ,SKYES BU MNYAM DU 'DU BA NI,
,NYID DANG GZHAN DANG GNYIS KAS MIN, ,GCIG GIS MA YIN GZHAN GYIS
MIN, ,GLANG GNYIS JI LTA BZHIN DU'O, ,SHING RTA

SNA BSGYUR GNYIS DANG NI, ,'KHOR LO GNYIS SU LDAN PA DANG, ,THEG
PA DAG GIS BCINGS BYAS PA, ,SHING RTA ZHES NI YONGS SU GRAGS, ,DE
LTAR LUS KYI SHING RTA YANG, ,KHAMS KYI 'DU 'PHROD RNAMS

LAS 'BYUNG, ,DE LAS DBANG PO LDAN 'GYUR TE, ,RNAM PAR SHES PAS
RAB TU BSTAN, ,GNAD DANG MTSAMS SU SBYOR BA DANG, ,DE LTAR RTZA
DANG 'JING CHU DANG, ,SKRA DANG RUS PA SO DANG MGO ,SEN


@469A *, ,MO PAGS PAS MDOG BYAS DANG, ,RGYU MA GLO BA MKHAL MA
DANG, ,SNYING DANG 'TSER PA TSIL BU DAG, THAMS CAD MNYAM DU 'DUS
PA LAS, ,LUS NI SHIN TU GNAS PA YIN,,

DE LA KHAMS NI LUS CAN TE, ,SEMS LAS DNGOS PO KUN 'BYUNG BAS, ,DE
PHYIR RNAM PAR SHES KYIR 'DOD, ,DE NI 'KHOR LOS BSGYUR BAR 'DOD,
,DRANG SRONG CHEN PO, GZHAN YANG RNAM PAR SHES

PA 'DI NI PHRA BA, GZUGS MED PA, BSTAN DU MED PA, MI MNGON PA
STE, 'DI NI KHA DOG DANG, DBYIBS DANG, GZUGS KYI DBANG PO MA YIN
NO, ,DBANG PO RAGS PA BOR BA'I PHYI NA RNAM PAR

SHES PAR LTA BA GZHAN MED DE, MI'I SNYING 'PHAR BA DANG, 'JIGS PA
GANG LAS BYUNG BA DANG, RNAM PAR RTOG PA DANG, RNAM PAR DPYOD PA
GANG YIN PA DE THAMS CAD NI RNAM PAR SHES

PA'I SHAS CHE BA YIN GYI, LUS KYI SHAS CHE BA MA YIN NO, ,DE NAS
BCOM LDAN 'DAS LA DRANG SRONG CHEN PO RGYAS PAS 'DI SKAD CES GSOL
TO, ,BCOM LDAN 'DAS, SEMS CAN RNAMS KYI

SNGON GYI RANG BZHIN JI LTAR BLTA BAR BGYI, SEMS CAN DMYAL BAR
NYE BAR MCHI BA DANG, YI DVAGS SU NYE BAR MCHI BA DANG, DUD
'GRO'I SKYE GNAS SU NYE BAR MCHI BA'I RANG BZHIN JI

LTAR BLTA BAR BGYI, JI LTAR LHAR NYE BAR MCHI BA DANG, JI LTAR
MIR NYE BAR MCHI BA DANG, DGE BA'I RTZA BA RNAMS DANG, MI DGE
BA'I RTZA BA RNAMS GANG LAGS PAR BLTA BAR BGYI, DGE BA'I RTZA BA


@469B GANG DAG GIS LHA DANG, MIR SKYE BAR 'GYUR, MI DGE BA'I RTZA
BA GANG DAG GIS SEMS CAN DMYAL BA DANG, DUD 'GRO DANG, YI DVAGS
SU SKYE BAR 'GYUR BA 'DI DAG BCOM LDAN 'DAS KYIS LUNG BSTAN

DU GSOL, BCOM LDAN 'DAS KYIS BKA' STZAL PA, DRANG SRONG CHEN PO
KHYOD SEMS CAN RNAMS KYI RANG BZHIN DANG, DGE BA'I RTZA BA RNAMS
DANG, 'CHI 'PHO DANG, SKYE BA NYON CIG ,YANG THAMS CAD

MKHYEN PA'I YUL 'DI NI MNGON PAR SHES PA LNGA'I YUL MA YIN NO,
,'DI NI LHA RNAMS DANG, TSANGS PA LA SOGS PA 'OG MIN LA THUG PA
RNAMS KYI MA YIN TE, 'DI NI NYAN THOS RNAMS KYI

SKABS KYANG MA YIN NA SEMS CAN GZHAN RNAMS KYI LTA GAL YIN, DRANG
SRONG CHEN PO, GANG DRI MA GSUM SPANGS PA'I CHOS NYID DANG PO
THOB PA, NGA'I BSTAN PA LA RGYUN DU ZHUGS PA'I RNAM PAR

SHES PA'I YUL NI 'DI YIN TE, DE LHA DANG, DRANG SRONG THAMS CAD
KYIS NI MA YIN NO, ,DE SKAD CES BKA' STZAL PA DANG, DRANG SRONG
CHEN PO RGYAS PAS BCOM LDAN 'DAS LA 'DI SKAD CES GSOL

TO; ;BCOM LDAN 'DAS, BDAG NI RGAS 'KHOGS GTUGS PAS DA 'BRAS BU
RNAMS LA BTZAL BA'I RNGO MI THOGS SO, ,BDAG DA KHUR CHEN PO BSKUR
BA'I RNGO MI THOGS SO, ,BDAG DA BCOM LDAN 'DAS

DANG, CHOS DANG, THA BA THAMS CAD SPANGS PA'I 'PHAGS PA'I DGE
'DUN LA SKYABS SU MCHI'O, ,BDAG DENG SLAN CHAR SLOB MA DANG BCAS,
G-YOG DANG BCAS TE GSUM LA SKYABS SU MCHI'O, ,


@470A *, ,BCOM LDAN 'DAS, LHA'I 'JIG RTEN NAS SHI 'PHOS NAS 'GRO
BA GANG DU 'GYUR BA DE BSHAD DU GSOL, ,BCOM LDAN 'DAS KYIS BKA'
STZAL PA, DRANG SRONG CHEN PO,

DE'I PHYIR LEGS PAR RAB TU NYON LA YID LA GZUNG ZHIG DANG, LHA'I
'JIG RTEN DU SKYE BA'I RANG BZHIN GANG YIN PA DANG, LTAS GANG YIN
PA NGAS BSHAD DO, ,DRANG SRONG CHEN PO, 'DI LA ME

TOG DANG, SPOS DANG, PHRENG BA SBYIN PA DANG, BSTEN PA DANG,
BSGOMS PA DANG, MANG DU BYAS PA DAD PA DANG LDAN PA'I SKYES BU NI
'CHI BA'I DUS BYAS NA PHRENG THOGS KYI LHA'I NANG DU SKYE'O,
,DRANG

SRONG CHEN PO, DE 'CHI BA'I DUS KYI TSE DE LUS DRI RAB TU ZHIM
PA'I SPOS KYIS BSGOS PA'I ME TOG BZHIN DU SNANG NGO, ,DRANG SRONG
CHEN PO, DE LA ME TOG GI CHAR MANG PO RAB TU BAB NAS 'CHI BA'I
DUS BYED PAR

'GYUR RO, ,DE'I LUS LA ME TOG KHA DOG SNA TSOGS RAB TU 'THOB PAR
'GYUR, DE'I RTZA LAG SNYING DU SDUG PA GANG YIN PA DE DAG KYANG
ME TOG THOGS SHING MYA NGAN BYED PAR 'GYUR, DE'I BZHIN GYI

MDOG SNUM PAR 'GYUR, DE'I MIG HA CANG BTZUMS PA YANG MA YIN, HA
CANG PHYE BA YANG MA YIN PAR 'GYUR, RKANG LAG LEGS PAR BRKYANG
NAS 'CHI BA'I DUS BYED PAR 'GYUR TE, DE 'CHI BA'I

DUS KYI TSE 'DI LTA BU'I RTAGS 'DI DAG 'BYUNG NGO, ,'DI LTA BU'I
LTAS KYANG MTHONG BAR 'GYUR TE, KHANG PA BRTZEGS PA ME TOG SNA
TSOGS RAB TU DPYANGS PA, ME TOG THA DAD PAS MDZES PAR BYAS


@470B PA BUD MED BRGYA STONG GIS BSKOR BA MTHONG NAS RTZA LAG
RNAMS LA 'DI SKAD CES SMRA STE, BDAG GI RMI LAM NA KHANG PA
BRTZEGS PA LHA'I ME TOG RNAM PA SNA TSOGS DANG, ME TOG GI LDA LDI
DPYANGS PA,

LHA'I ME TOG BKRAM PA, BUD MED BRGYA STONG GIS BSKOR BA DE LTA BU
MTHONG NGO ZHES BDAG GIS RTZA LAG DE DAG LA SMRAS NAS, DE DAG GIS
KYANG PHRENG THOGS KYI LHA'I NANG DU SKYE BAR RIG GO ,DE 'CHI
BA'I DUS BYAS

NAS PHRENG THOGS KYI LHA'I NANG DU SKYE BA NA PHA DANG MA 'DUS
PAR MTHONG NAS SKYE BA YONGS SU 'DZIN TO, ,PHRENG BA THOGS PA DE
DAG KYANG GNYIS KYI DBANG PO GNYIS SPROD PAR 'GYUR TE, 'DI LTA
STE, DPER NA, 'DZAM

BU GLING PA'I MI BZHIN NO, ,DE LA DE DAG GI RNAM PAR SHES PA PHAN
TSUN 'DRES SHING DGA' BA TZAM GYIS NON PAS 'JUG PAR 'GYUR GYI, DE
DAG KHU BA 'BYUNG BA NI MA YIN NO, ,DRANG SRONG CHEN PO, LHA DE
DAG NI

LHA MOS MNGAL NA ZHAG BDUN DU 'DZIN TO, ,ZHAG BDUN 'DAS PA NAS
DKU G-YAS PA NAS 'BYUNG NGO, ,DRANG SRONG CHEN PO, DE DE'I MNGAL
NAS BYUNG NAS LHA'I ME TOG DRI RAB TU ZHIM PA MCHOG TU YID DU
'ONG BA

SNA TSOGS PA BRGYUS PA'I PHRENG BA, BRANG LAS 'BYUNG BAR 'GYUR
RO, ,DRANG SRONG CHEN PO, DE'I PHRENG BA'I DRI RAB TU ZHIM PA'I
NGAD RLUNG GIS BA DAS NAS PHYOGS KUN TU DPAG TSAD TZAM DU 'GRO'O,
,PHRENG BA DE LA

KHA DOG BDUN YOD PA 'DI LTA STE, DKAR PO DANG, DMAR PO DANG, SER
PO DANG, SNGON PO DANG, BEE d'URYA DANG, RMA DANG, PADMA R'A GA
LAS LHAG PA STE, BLTA NA SDUG PA SNA TSOGS KYI PHRENG BA DE DAG
DE MA SHI BAR


@471A *, ,DU MA RNYIS PAR THOGS PAR 'GYUR TE, DE'I PHYIR PHRENG
THOGS ZHES BYA'O, ,DRANG SRONG CHEN PO, PHRENG THOGS KYI LHA DE
DAG GI GNAS DE NA, SHING LJON PA HA CANG YANG MI RING BA, HA

CANG YANG MI THUNG BA, 'BRAS BU SNA TSOGS HA CANG YANG MI SKYUR,
HA CANG YANG MI MNGAR LA, BDUD RTZI DANG 'DRA BA'I RO BRO BA MANG
PO BZANG PO LHA'I RO BRO BA YAN LAG BRGYAD DANG LDAN PA DAG YOD
DO, ,DRANG

SRONG CHEN PO, SHING DE DAG GI 'BRAS BU DE DAG GI TSAD NI SHING
TOG BIL PA TZAM MO, ,DE DAG GI NANG NAS LHA RNAMS GANG DANG GANG
ZA BAR 'DOD PA'I ZAS DE DANG DE DAG LA NYE BAR GNAS TE, LHA DE
DAG

NI 'BRAS BU ZA BAR LTA'I, KHAM GYIS ZA BA'I ZAS CAN MA YIN NO,
,DRANG SRONG CHEN PO, LHA DE DAG GI PHYOGS NI RAB TU RNO BA'I
TSER MA'I BAG MED PA, ME TOG GIS MDZES PAR BYAS PA, NE'U GSING
GIS

KHEBS PA, GSER DANG DNGUL GYI PHRENG BA SNA TSOGS KYIS MDZES PAR
BYAS PA, YID TZAM SER BA LTA BUR SNANG BA'O, ,DRANG SRONG CHEN
PO, GNAS DE NA PHRENG BA THOGS PA'I LHA DE DAG LHA'I BU MO

MCHOG TU 'BAR BA'I GOS DANG RGYAN CAN, SKAR KHUNG DANG, KHA KHYER
DANG, PU SHU'I NGOS LA RGYU BA, BDE BA DANG YID BDE BA MCHOG DANG
LDAN PA DAG DANG GNAS SO, ,DE NA DE DAG GI TSE'I TSAD NI LO NYIS

STONG THUB BO, ,DE NAS TSE ZAD PA'I LTAS 'BYUNG BA NI SHING GANG
GI DRUNG NA 'DUG 'DUG PA'I SHING DE LO MA RNYIS PA DANG, YAL GA
'PHYANG BA DANG, ME TOG DANG DRI YANG MED PAR 'GYUR TE, SEMS CAN


@471B DE YANG SHING DRUNG DE NA MI DGA' BA RNYED PAR 'GYUR, DE'I
PHRENG BA SNGON MA RNYIS PA DE YANG RNYIS PAR 'GYUR, LHA'I 'JIG
RTEN GYI RLUNG BSIL ZHING BDE BAR LDANG BA DE YANG DRO BAR LDANG
BAR 'GYUR BA STE, DE'I

GNAS DE DAG MTHONG NAS LHA'I BU MO DE DAG NGA RO GCIG TU SNYING
RJE RJE SKAD DU SMRE SNGAGS 'DON TE, SEMS CAN DE YANG MTHO RIS
KYI GRONG KHYER LHA'I SHING DANG, ME TOG DANG, 'BRAS BUS MDZES

PAR BYAS PA DANG, LHA'I BU MO'I TSOGS DANG 'DRE BA YONGS SU BTANG
NAS BSOD NAMS ZAD BAR 'GYUR BA 'DI NI MTHO RIS KYI NYES PA'O,
,DRANG SRONG CHEN PO, DE NAS LHA'I BU MO DE DAG GIS DE'I MTHA'

BSKOR NAS NYAM THAG PA CHEN PO'I SGRAR DUS TE, KYI HUD, MI RTAG
PA 'DI NI SNYING RJE MED PA'O, ,'DI LTAR SNYING LA DGA' BA SKYES
SHING 'KHOD 'KHOD PA LAS MI 'DOD BZHIN DU DBANG MED PAR MTHO

RIS NAS LHUNG NGAM, AE MA'O, ,LHA GZHON NU DA MYUR DU MI'I 'JIG
RTEN DU SKYE BAR GYUR CIG ,CES MYA NGAN BYED PA NA RIMS DRAG POS
BTAB NAS DE RIMS DRAG POS NON TE, DE'I LUS GCIG TU

'BAR BAR 'GYUR RO, ,LUS 'BAR BAS GNAS DE NAS 'CHI 'PHO BAR 'GYUR
TE, DE'I 'BAR BA DE KHAR ZHI BAR 'GYUR RO, ,DE NAS SHI 'PHOS NAS
PHA DANG MA 'DUS PA MTHONG BAS SKYE BA YONGS SU 'DZIN

TO, ,DRANG SRONG CHEN PO, PHRENG THOGS SU NYE BAR 'GRO BA'I LHA'I
BU DE 'DI LTAR SKYE BAR LTA STE, MA'I MNGAL NA GNAS BA'I TSE LTAS
'BYUNG BA NI MNGAL NA GNAS PA NA ME TOG DANG, SPOS DANG, PHRENG
BA 'DOD


@472A *, ,PA DANG, 'BRAS BU SNA TSOGS PA 'DOD PA DANG, NAGS TSAL
SNA TSOGS STUG PO NYAMS DGA' BAR 'DOD PAR 'GYUR, BDE BA THAMS CAD
DANG LDAN PAR 'GYUR,

LUS LA NA BA MED PAR MNGAL NA 'DZIN PAR 'GYUR, RMI LAM NA BSOD
NAMS SNA TSOGS KYI TSONG 'DUS ME TOG GI PHRENG BA DPYANGS PA'I
GRONG KHYER MTHONG STE, 'DI DAG NI DE'I MAS LTAS MTHONG

NGO; ;DRANG SRONG CHEN PO, GZHAN YANG LHA GZHON NU DE BTZAS NAS
PHRENG BA THOGS PA'I LHA LAS SHI 'PHOS PAS SHIN TU DGA' BA CHEN
PO SKYE'O, ,GOS DKAR PO LA DGA' BAR 'GYUR, MDZES PA

DANG LDAN PAR 'GYUR, SHES PA DANG LDAN PAR 'GYUR, 'DOD PA LA RAB
TU CHAGS SHING 'GRO BA DANG, RGYU BA 'CHAR BAG CAN DANG, DUS STON
DANG, LTAD MO DANG, PHRA BA'I GOS LA MNGON PAR DGA'

BAR 'GYUR, KUN DGA' RA BA LA DGA' BA DANG, PHA ROL 'BYOR PA
MTHONG NA 'DOD PA STE, DRANG SRONG CHEN PO, 'DI DAG NI PHRENG
THOGS KYI LHA LAS MIR SKYE BA'I SNGA LTAS SU BLTA BA DAG GO,,  ,,

BAM PO GNYIS PA STE THA MA'O, ,DRANG SRONG CHEN PO, GZHAN YANG
RGYAL CHEN BZHI'I RIS KYI LHAR SKYE BA'I LTAS DANG, 'CHI 'PHO
BA'I LTAS SU BLTA BA NI, DRANG SRONG CHEN PO, 'DI LA DMAN PA
DANG,

MGON MED PA LA ZAS BZANG PO DANG, NA BA'I GSOS SMAN DANG, KUN
'THUNG BA'I CHU GRANG MO DANG, CHU MIG DANG, MTSE'U DANG, LTENG
KA DANG, LU MA DANG, RDZING BU DANG, KHRON CHU BYIN NAS DAD PA
DANG,


@472B YID RAB TU DGA' ZHING 'CHI BA'I DUS KYI TSE, NYON MONGS
PA'I 'BAR BA MED PA'I LUS SU GYUR, DE'I LUS RING PAR MI 'GYUR,
MDOG NGAN PAR MI 'GYUR, RDUL DANG DRI MA CHAGS PAR MI 'GYUR, DE'I

LUS LA NYAMS PA'I TSOR BA MI 'BYUNG, SKAD DMAN PA DANG, RTZA LAG
DANG BRAL ZHING GDUNG BA DANG LDAN PAR MI 'GYUR, DE BKRES PA DANG
SKOM PAS NYEN PAR MI 'GYUR, DE'I LUS BSKUM PA DANG

SMYANG BA LA SOGS PAS SDUG BSNGAL BAR MI 'GYUR, BSHANG GCI 'BYUNG
BAR MI 'GYUR, YUL LAS YONGS SU NYAMS PAS SGYID LUG PAR MI 'GYUR,
DE'I DBANG PO ZHUM PAR MI 'GYUR BA STE,

DE LTA BU NA MTHO RIS KYI BDE BA DANG LDAN ZHING 'CHI BA'I DUS
BYED PAR 'GYUR RO, ,DE'I LUS YONGS SU BTANG NAS RNAM PAR SHES PA
DA RAB TU DGA' BAR RGYAL CHEN BZHI'I RIS KYI LHA'I NANG DU SKYED

MOS TSAL DANG, NAGS TSAL STUG PO'I NANG DU GNAS PAR 'GYUR RO, ,DE
'CHI GAR LHA'I RIS MTHONG NAS BZHIN ME TOG PADMA LTA BUR 'GYUR,
DE'I KHA NAS DRI ZHIM PO 'BYUNG BAR 'GYUR, DE LA ME TOG

SNA TSOGS DRI DANG LDAN PA'I RLUNG RJES SU MTHUN PA DANG LDANG
BAR 'GYUR, DE SHI NAS KYANG RGYAL CHEN BZHI'I RIS KYI LHA'I NANG
DU PHA MA 'DUS NAS SKYED MOS TSAL NA RTZE ZHING 'DOD BA MYONG BAS
RGYAGS

DREGS NAS LAG PA G-YAS PAS LHA MO'I LTE BA LA REG PAR MTHONG NAS
DE'I RKYEN GYIS RNAM PAR SHES PA LHA MO DE'I PHANG PAR SKYE BA
YONGS SU 'DZIN TO, ,DE ZHAG BDUN 'DAS NAS DRI MA MED PA'I RNA


@473A *, ,CHA MGUL BA'I MGO DANG LDAN PA'I GZHON NUR MNGON PAR
'GRUB STE, RGOD PA DANG, GAR BYED PA DANG, GLU LEN PA DANG, 'DOD
PA'I LONGS SPYOD BSKYED NUS SO, ,DRANG

SRONG CHEN PO, DE LA RGYAL CHEN BZHI'I RIS KYI SA PHYOGS NI DNGUL
DANG LDONG ROS RNAM PAR BKRA BA SNA TSOGS KYIS SPRAS SHING MDZES
PAR BYAS PA, LHA MO BRGYA STONG GIS LEGS PAR

BRGYAN PA, LHA'I GNAS MTHO BA RANG BZHIN GYIS MDZES PA, REG NA
BDE BA'I RLUNG LDANG BA'O, ,DRANG SRONG CHEN PO, RGYAL CHEN
BZHI'I RIS KYI LHA DE DAG GI SKYED MOS TSAL DPAG TSAD BRGYAD

KHRI BZHI STONG GRU BZHI LHAM PA, NOR BU'I SGRON MAS SNANG BAR
BYAS PA, SHING GI YAL GA DANG RTZE MO LA DPAG BSAM GYI SHING GI
RAS BCOS BU DANG, RGYA DAR LA'I LDA LDI DPYANGS PA, NAGS

TSAL GYI BAR 'JAM ZHING YID DU 'ONG BA, KHYIM GYI BAR NA RTAG TU
PI WANG DANG, GLING BU DANG, RDZA RNGA DANG, 'KHAR RNGA'I SGRA
'BYUNG BA'O, ,DRANG SRONG CHEN PO, LHA'I GNAS NA GNAS PA DE DAG
ZAS

KHAM GYI ZAS CAN DE, DRI RAB TU ZHIM PA'I DRI DANG, KHA DOG DANG,
RO DANG, REG PA DANG, YON TAN PHUN SUM TSOGS PAR RIG PAR BYA'O,
,DE DAG RE RE LA YANG GSER GZHONG GNYIS

GNYIS YOD DE, DE NA KHA ZAS GANG 'DOD PA DE NI DE'I PHUN SUM
TSOGS PA GZHONG PA DE LAS 'GRUB PAR 'GYUR RO, ,LHA'I ME TOG GI
KHU BA RO DANG LDAN PA MNGON PAR 'GRUB STE, DE NI


@473B ME TOG GI CHANG ZHES BYA'O, ,DRANG SRONG CHEN PO, CHANG DE
NI DRI RAB TU ZHIM PA MCHOG TU BDE BA, BSIL LA DRIS KYANG RA RO
BA MNGON PAR 'GRUB NA 'THUNGS PAS LTA CI SMOS TE, DE NA LHA GZHON

NUR RO BAR 'GYUR RO, ,DRANG SRONG CHEN PO, RGYAL CHEN BZHI'I RIS
KYI LHA DE DAG GI GZHAL MED KHANG NI MDZES BYED CES BYA STE, RTAG
TU ME TOG RGYAS PA'I 'KHRI SHING GIS MDZES PAR BYAS PA,

GSER DANG, DNGUL DANG, RDO RJE 'BAR BA'I KA BA BRGYA STONG GIS
PHYOGS PHYOGS SHIN TU BRTAN PA, LHA'I MAL CHA DANG, GDANG BA
BTING BAS PHYOGS SHIN TU RNAM PAR PHYE BA, LHA MO BZOR BYAS

PA SNA TSOGS KYIS BRGYAN PA'I KHYAD PAR DANG LDAN PA, STEG CING
'JO BA'I RJES SU CHAGS PA, LHA'I GOS 'BAR ZHING RNAM PAR MDZES
PAS SPUD SPUD PA, KA LA PINGKA DANG, BUNG BA'I TSOGS KYI SGRA LTA
BU

DANG LDAN PA, GZUGS RAB TU CHE ZHING SHIN TU GZHON SHA CHAGS PA,
GLU DANG, GAR DANG, SIL SNYAN DANG, 'JAM ZHING RTZE BAS RGYAGS
PA'I SHAS CHE LA RAB TU SGEG PA SHA STAG GIS BSKOR CING GANG BA
STE,

GNAS DE'I KA BA NI GSER CHU DANG, DNGUL CHUS RNAM PA BRIS PA, DAR
GYI RGYAL MTSAN DPYANGS PA, RGYAL MTSAN DANG, BA DAN BSGRENG
BA'O, ,GZHAL MED KHANG DE DAG NI 'DI LTA STE, YUL 'KHOR SRUNG
DANG,

'PHAGS SKYES PO DANG, MIG MI BZANG DANG, LUS NGAN PO DANG, RGYAL
PO CHEN PO BZHI PA DE DAG LHA'I 'DOD PA DANG, BDE BA DANG, RTZE
BA MYONG ZHING RAB TU DGA' STE, DGA' BA DANG BDE BA DANG LDAN LA,
GLU


@474A *, ,DANG, GAR DANG, SIL SNYAN DANG, LHA'I KHA ZAS ZA BAS
DBANG PO TSIM ZHING BDE BA THAMS CAD DANG LDAN PAR GNAS SO,
,DRANG SRONG CHEN PO, RGYAL CHEN BZHI'I RIS KYI LHA'I

RIS DE NA LHA GZHON NU DE DAG LAG PA RING ZHING SHA RGYAS PA
GLANG PO RGYAGS PA'I TSUL DU 'GRO BA, SKYES BU STONG GI STOBS
DANG RTZAL YOD PA, LHA'I LUS SHIN TU 'JAM PA SHA STAG GO ,DE DAG
GI DRI CHANG

GI SHAS CHE BAS DPAG TSAD KHOR YUG CHANG DRIR PHYOGS PAR BYED DO,
,LHA DE DAG GI TSE'I TSAD NI LO BZHI STONG THUB STE, BAR MA DOR
'CHI BA'I DUS MI BYED DO, ,DE DAG THAMS CAD BDE BA DANG, YID BDE

BA DANG, DGA' BAR GNAS SO, ,LHA'I RIS DE NA SKAL BA BZANG PO CAN
GSER DRI MA MED PA'I 'OD KYIS BRGYAN PA DAG NAGS KYI PHRENG BAS
MDZES PAR BRGYAN PA, DGA' BA BSKYED PA LA SOGS

PA'I SKYED MOS TSAL BZANG PO DRI NGA BA MED PA RNAMS NA SNYING
DGA' BA DANG LDAN PAR GNAS SO, ,DE DAG DE NA GNAS PA NA ME TOG GI
SIL MA BKRAM ZHING NOR BU GSER GYIS MDZES PAR BYAS PA,

SHIN TU RNAM PAR PHYE BA, GRU BZHI PA, NOR BU'I THEM SKAS KYIS
BRGYAN PA, LHA'I BU MO BRGYA STONG GLU SNYAN PA LEN PA, NOR BU'I
SNOD RNAMS BDAG NYID SGRA 'BYIN PA'I RJES SU CHAGS PA NA DE DAG

GNAS GNAS PA LAS DE DAG BSOD NAMS ZAD PAS TSE ZAD PAR 'GYUR BA'I
LTAS GNYIS 'BYUNG STE, DE THOG MAR GRIB MA MI SNANG BAR 'GYUR
ZHING ME TOG LAS DRI MI 'BYUNG BA DANG, LHA'I BU MO


@474B DANG KUN SMRA BA'I SGRA SNYAN PA MI THOS PA'O, ,YANG LHA
GZHON NU DE LHA YUL PA'I LHA'I GNAS RNAMS SU 'DU ZHING MI 'GRO
STE, LHA'I GNAS LHA'I BU MO BRGYA STONG GIS GANG BA YAL GA'I RTZE
MO LA DO SHAL

DANG, SE MO DO DANG, ME TOG GI PHRENG BA DPYANGS PA, NAGS TSAL
GYI BAR GYI BYA KHU BYUG RGYAGS PA'I SGRA 'BYIN PA DE DAG LHA'I
BU MO'I TSOGS NGU ZHING GOS DRI MA CAN GYON NAS SA'I STENG NA
'DRE LDOG

CING SNYING RJE RJE LTAR LTA STE, SA'I STENG DE NA 'DRE LDOG PAS
ME TOG GI BLA RES BRGYAN PA'I SA PHYOGS DAG NA YANG DGA' BA MI
RNYED DE, DE DAG GI LUS LA RNGUL 'BYUNG ZHING DE DAG MIG MI 'DZUM
PA LAS

MIG 'DZUM PAR 'GYUR TE, NYA CHU'I GNAS NAS PHYUNG NAS NYI MA'I
'OD ZER GYIS GDUNGS PA BZHIN DU PHAN TSUN DU 'DRE LDOG CING GCIG
BU SA LA GNAS PAR MTHONG NAS, LHA'I BU MO DE DAG GIS

BSKOR TE, SNYING RJE RJE LTAR LTA ZHING SKAD MTHUN PAR NGU STE,
'DI SKAD CES, KYI HUD RE SDUG, KYI HUD RE SDUG ,KYI HUD GZHON
NU'I MCHOG DE PHYOGS GANG DU SONG, LUS CHE LA RGYAN SNA TSOGS
KYIS BRGYAN

PA; 'GRAM PA CHE LA MDZES PA, BRANG SHIN TU RGYAS PA, SKYED MOS
TSAL SNA TSOGS KYI BAR NA RGYU BA DES BDAG CAG BOR ZHING LHA YUL
PA'I LHA'I GNAS YID DU 'ONG BA YANG BOR TE, DA GAR 'GRO ZHES

'DZER TO, ,DE NAS LHA'I BU MO DE DAG GIS TSIGS SU BCAD PA 'DI DAG
SMRAS SO, ,RNAM PA SNA TSOGS LEGS PAR BKOD, ,LHA YI NAGS KYIS
SHIN TU BRGYAN, ,ZAS DANG DUS STON GANG GYUR PA, ,RGYAL PO


@475A *, ,CHEN POS GNAS BYAS PA, ,KA BA BZHI DANG RAB LDAN PA,
,BSOD NAMS KYI NI TSONG 'DUS MCHOG ,LHA YI BUD MED GANG BAS DGA',
,ME TOG 'BYOR PA YID 'PHROG PA, ,BOR

NAS MI RTAG 'DI YIS NI, ,SDUG PA DAG NI ZIN TE SONG, ,DE LTAR
LHA'I BU MO DE DAG GIS BSKOR TE MCHI MA ZAG ,SKAD 'GAGS SHING
THAG RING PO NYID NAS LAG PA G-YAS PA BRKYANG STE, ME

TOG GTOR NAS 'DI SKAD CES, KYE MA'O, ,SDUG PA, LEGS PAR BYED PA'I
'JIG RTEN MI'I 'JIG RTEN DU SONG STE, DAD PA'I GSHOL GYIS BSOD
NAMS KYI ZHING RMOD PAR GYUR CIG CES 'DZER

TO; ;DE LTAR SEMS PAS KUN TU KHYAB PA'I LUS YONGS SU BTANG BAR
BDAG GIS RIG NAS DE RIMS DRAG PO MI BZAD PAS BTAB BO, ,RIMS DRAG
PO DES DE'I LUS BSHIG NAS DE'I LUS MAR

GYI THIGS PA RDO TSAN LA THIM PA BZHIN NO, ,DE'I LUS YONGS SU
RNYIS NAS 'DRUD PA ZHES BYA BA'I RLUNG GIS RAB TU 'DAS TE, RLUNG
DES DE'I LUS STONG DU GTOR NAS PHYE MA ZHIB MO BZHIN DU

NAM MKHA'I DKYIL NAS LHUNG NGO, ,DE LTAR LHUNG NAS MI'I SRID PAR
SKYE BA YONGS SU LEN TO, ,PHA MA 'DUS PA MTHONG NAS RAB TU DGA'
BA'I YID KYIS MA'I MNGAL DU SKYE'O, ,DE THOG MAR

SKYE ZHING MA'I MNGAL DU GNAS PA NA MTSAN MA 'BYUNG BA NI DE'I MA
DE KHA ZAS LA RAB TU DGA' BAR 'GYUR, GOS DMAR PO 'TSER MA LA
MNGON PAR DGA' BAR 'GYUR, SKYE BO SNA TSOGS PHAL


@475B PO CHE LA BLTA 'DOD CING RTZA LAG DANG MDZA' BA TZAM DU 'DU
SHES BSKYED PAR 'GYUR, DE DE'I MNGAL DU ZHUGS NAS MNGAL LA TSOR
BA SKYE BAR MI 'GYUR, KHA CHU ZAG PA DANG, CHU SER 'GYUR PAR

MI 'GYUR, DE'I LUS NA BAR MI 'GYUR, DE DE'I MNGAL NA LAG PA DANG,
RKANG PA DANG, MGO SHIN TU YONGS SU RDZOGS PAR GRUB NAS DE BTZAS
PA DANG, GZI BRJID DANG LDAN ZHING MTHONG NA

RAB TU DGA' BAR 'GYUR, RGYAL CHEN BZHI'I RIS KYI LHA'I GTAM THOS
NA DGA' BA SKYE BAR 'GYUR, SBYIN PA LA DGA' BA DANG, CHANG LA
SRED PA DANG, SHIN TU DRI ZHIM PA'I CHA BYAD 'DZIN CING

SKYED MOS TSAL LA DGA' BAR 'GYUR, BUD MED LA DBANG PO MANG PO
MNGON PAR RAB TU CHAGS PAR 'GYUR, YANG DANG YANG ZAS 'DOD PAR
'GYUR, GLU DANG, GAR DANG, SIL SNYAN GYI RJES

SU 'JUG PAR 'GYUR, MDOG SNUM ZHING SNGO SANGS POR 'GYUR, MIG
LHA'I BEE d'URYA SNGON PO LTAR 'GYUR RO, ,DRANG SRONG CHEN PO,
'DI DAG NI LUS DANG SEMS KYI RGYUD KYI BAG CHAGS KYIS BSGOS

PAS RGYAL CHEN BZHI'I RIS NAS SHI 'PHOS PA'I LTAS SU BLTA'O,
,DRANG SRONG CHEN PO, GANG LA SROG GCOD PA SPANGS NAS DAD CING
DAD PAS SBYIN PA SBYIN ZHING, MA BYIN PAR MI LEN PA DANG,

BZA' BA DANG, BCA' BA DANG, LDAG PA DANG, GZHIB PA DANG, YO BYAD
KYI KHYAD PAR SPANGS NAS, NOR BU DANG, GSER DANG, DNGUL DANG, RDO
RJE DANG, BEE d'URYA LA SOGS PA RDZAS THAMS


@476A *, ,CAD RAB TU SBYIN PA LA BSTEN PA DANG, BSGOM PA DANG,
MANG DU BYAS NAS DAD PA DANG, RAB TU DGA' BA'I YID KYI ME TOG GI
LDA LDI 'BUL BA DANG, MCHOD RTEN LA

MNGON PAR PHYAG 'TSAL BA LA SOGS PA'I RNAM PAR SMIN PAS TSE YONGS
SU ZAD PA'I DUS NA LUS LA NYON MONGS PA CHUNG BAR 'GYUR, SNUM
PA'I DRI MA DANG, DRI NGA BA RNAM PAR SPANGS NAS

RANG GI DGE BA'I RTZA BA RJES SU DRAN ZHING 'CHI BA'I DUS KYI TSE
RAB TU DAD PA'I LTAS MTHONG BAR GYUR TO, ,'DI NI DE'I LTAS YIN
TE, BZHIN GSER GYI KHA DOG LTA BUR 'GYUR, DE'I SNA YON POR MI

'GYUR, DE'I SNYING 'PHAR BAR MI 'GYUR, MID PA NAS SGRA NGAR NGAR
PO 'BYUNG BAR MI 'GYUR, DE'I LUS LA DBUGS RGOD PAR MI 'GYUR, DE'I
LUS GDUNG BAR MI 'GYUR, DBANG PO 'GYUR BA MA YIN

YAN LAG DANG NYING LAG KUN TU CHAD PAR MI 'GYUR, GSHIS KYI MTSAMS
'JIG PAR MI 'GYUR, MAL GYI STENG NAS 'DRE ZHING LDOG PA BYED PAR
MI 'GYUR, DMAN PA'I TSIG LTA BU SMRA BAR MI 'GYUR,

RIMS NAD KYIS 'CHI BA'I DUS BYED PAR MI 'GYUR, PHA ROL POS DUG
BYIN PAS GNOD PAR MI 'GYUR, ME TOG DANG 'BRAS BU LA BRKAM PA'I
PHYIR SHING LA 'DZEGS NAS LHUNG BAS 'CHI BA'I DUS BYED

PAR MI 'GYUR, YID DU MI 'ONG BA'I KHA ZAS ZOS TE KHA ZAS MA ZHU
BAS 'CHI BA'I DUS BYED PAR MI 'GYUR, GAL TE MI'I PHUNG PO YONGS
SU BTANG NAS KYANG LHA'I NANG GI RNAM PAR SHES PAS SUM CU


@476B RTZA GSUM RIS KYI LHA RNAMS MTHONG STE, KHANG PA BRTZEGS PA
NOR BU DANG, GSER DANG, BEE d'URYA DANG, DNGUL STONG GIS RNAM PAR
BRGYAN CING, SHIN TU RNAM PAR PHYE BAS SPRAS PA, GSER GYI NYA
DANG, CHU

SRIN GYI RGYAL MTSAN DANG, RTA BABS DANG, BA DAN GYIS MDZES PAR
BYAS PA, ROL MO'I SGRA DBYANGS DANG, SIL SNYAN SNA TSOGS KYI SGRA
SNYAN PA 'BYUNG BA DANG, GNAS SNA TSOGS KYIS BSKOR BA,

SHING 'DAB CHAGS PAS BRGYAN PA'I NAGS TSAL GYI NANG NA 'DUG PA,
TZANDAN SBRUL GYI SNYING PO'I CHUS CHAG CHAG BTAB PAS 'DAM DU
GYUR PA, LHA'I NOR BU'I SGRON MA'I PHRENG BAS BRGYAN CING

MDZES PAR BYAS PA, BUD MED 'BAR BA SNA TSOGS RNAM PAR MDZES PAR
BYAS PA, DPUNG RGYAN DANG, GDU BU DANG, SOR GDUB DANG, SE MO DO
DANG, DO SHAL SNA TSOGS KYIS BRGYAN CING, MJES PAR

BYAS PA'I SUM CU RTZA GSUM RIS KYI LHA RNAMS MTHONG NGO, ,DRANG
SRONG CHEN PO, SUM CU RTZA GSUM GYI LHA'I RIS DE NA, LHA'I BU DE
DAG MCHOG GI SKYED MOS TSAL DU SONG STE, RTZE DGA' LA DGA'

MGUR SPYOD CING 'DOD PAS RGYAGS MYOS NAS DE DAG SKYED MOS TSAL
DANG, NAGS TSAL GYI BAR DU 'GRO ZHING DGA' BA BSKYED DO, ,SEMS
CAN DE'I RNAM PAR SHES PA DE BSOD NAMS SU

NYE BAR 'GRO BA YIN PAS, SEMS CAN DES LHA DANG LHA MO KHRI GCIG
GI STENG NA 'DUG PA MTHONG NAS RAB TU DGA' BA'I YID KYIS MYUR BA
MYUR BAR NOR BU SKUD PA LA BRGYUS PA 'PHYUGS PA


@477A *, ,BZHIN DU SONG STE SKYE'O, ,SEMS CAN DE 'JUG PA'I TSE
LHA MO DE'I LAG MTHIL GNYIS NAS ME TOG 'BYUNG NGO, ,SEMS CAN DES
ME TOG DE MTHONG NAS 'JUG STE, LHA

MO DE LHA LA DGA' BA DANG BDE BA'I YID KYIS LTA ZHING, LAG PA
GNYIS KYIS ME TOG DE MNYES NAS DE'I LAG PA PHRAD PA'I RKYEN GYIS
LHA'I NANG DU SKYE BAR 'GYUR RO, ,DE SKYES PA'I TSE LHA MO DE LHA

LA LTA ZHING GZHON NU SKYES KYI, KHYOD DGA' BA SKYED CIG ,CES ZER
TE, PHA MA DE GNYIS YID DGA'O, ,GZHON NU DE ZHAG BDUN 'DAS NAS
RNA CHA SNA TSOGS MGUL BA 'PHYANG BAR MNGON PAR 'GRUB

BO; ;DE ZHAG BDUN 'DAS NAS 'DI LTA BU DRAN PAR 'GYUR TE, BDAG CHE
GE MO ZHIG NAS 'DIR 'ONGS TE, 'DI GNYIS NI BDAG GI PHA MA YIN NO,
,BDAG GIS DGE BA'I LAS NI 'DI BYAS SO

SNYAM DU DE LTAR SEMS SHING NYE BAR RTOG PA NA DGA' BA CHEN PO
SKYE'O, ,DE DGA' BAS MYOS NAS RGYAGS PAS 'DOD PA LA SRED PAR
'GYUR, RGYANG RING PO NYID NAS LHA'I GNAS YANGS PA

NYE BAR GNAS PA DE DES MTHONG NAS DE LA MNGON PAR DGA' BA'I SEMS
SKYE BAR 'GYUR RO, ,DE LHA'I 'GROS KYI TSUL GYIS GLANG PO CHE
RGYAGS PA'I 'GROS LTAR 'GRO BA BRANG CHE BA LAG PA RING

ZHING RAB TU 'PHYANG BA, RO STOD SENG GE 'DRA BA, LTE BA ZAB PA,
RKED PA GZHU'I CHANG ZUNG LTAR PHRA BA, SGAL TSIGS RIM BZHIN DU
'DUG PA, BRLA CHU SHING GI SDONG BU LTAR MKHREGS PA,


@477B LHA'I SMA RA'I AAG TSOM DANG SPHU [*SPU?] THUNG BA, DRI NGA
BA MED PA'I LHA'I DRI YONGS SU BZUNG BA, LUS LHAB LHUB KYIS SPUD
PA, LHA'I GOS 'BAR BA BGOS PA, YID GCIG TU BRTAGS KYANG LUS MDZES

PA STA [*STE?], DE LHA'I GNAS DE NA LHA'I BU MO KHA CIG GIS NI
KUN NAS BSKOR CING GNAS, KHA CIG NI RTZE DGA' LA DGA' MGUR SPYOD
CING 'DI SKAD CES 'DZER TO, ,JO CO LHA'I GNAS 'DIR SNYUN MI

MNGA' ZHING LEGS PAR BYON TAM, KHYOD BDAG CAG GI MGON DU GYUR CIG
,BDAG CAG LANG TSO LA BAB PA, GZUGS PHUN SUM TSOGS PA, NU MA GSER
GYI BUM PA LTAR 'BUR BA, MCHU PADMA

'DRA BA, GZUGS SPRIN GYI NANG NAS GLOG 'BYUNG BA 'DRA BA DAG
DANG, GZHAL MED KHANG CHEN PO DANG, SHING YONGS 'DU SA BRTOL MYU
GU DANG YAL GA CHAGS PA MDZES PAR BYAS PA, BUD MED DRUG

KHRI LANG LONG DU GYUR PA 'DI DAG LA JO CO DGYES PAR MDZOD CIG
CES 'DZER TO, ,LHA'I GNAS PI WANG DANG, GLING BU DANG, RDZA RNGA
DANG, CANG TE'U DANG, GLU DBYANGS 'BYUNG BA DE DAG NA LHA'I GDING

BAS MDZES PAR BYAS PA'I SENGGE'I KHRI MTHONG NGO, ,DES DE MTHONG
NAS RGYAL BU DAR MANG POS BCINGS TE SPYI BO NAS DBANG BSKUR BA
BZHIN DU DE SENG GE'I KHRI LA 'DZEGS NAS 'DUG GO ,DE DE NA GNAS

PA NA RTAG TU YID DU 'ONG BA'I SGRA 'BYUNG NGO, ,LHA'I ROL MO'I
SGRA 'BYUNG NGO, ,PHYOGS KUN NAS KYANG 'DI LTA BU'I SGRA GRAG
STE, 'DI NI BSOD NAMS SU NYE BAR 'GRO BA'I SEMS CAN TE, 'DZAM
BU'I


@478A *, ,GLING NAS SHI 'PHOS NAS BSOD NAMS KYIS YONGS SU BZUNG
BAS LHA'I GNAS 'DIR SKYES KYI, BDAG CAG DE'I GAN DU 'DONG NGO,
,NYE BAR GNAS NAS DGA' MGUR

SPYAD PAR BYA'O, ,ROL MO'I DBYANGS SGRA DANG, GAR GYIS RTZE BAR
BYA'O ZHES SGROGS SO, ,DE BUD MED DRUG KHRI DANG DGA' MGUR SPYOD
DE, DE DAG THAMS CAD KYANG LAG NA ME TOG THOGS PA, SHIN TU

DRI ZHIM PAS DRI ZHIM PA'I CHA BYAD CAN, DU GU LA'I RAS KYI BLA
GOS BGOS PA, RGYAN DAM PA DANG, RKANG GDUB SGRA SNYAN PA, BZHIN
PADMA LTA BU LA ZLA GAM LTA BUS MDZES PAR BYAS PA DAG

SBRANG RTZI DANG, SBRANG CHANG MNGAR BA DANG, ME TOG GI CHANG GIS
RGYAGS SHING MYOS PAS 'KHYUD NAS 'DUG STE, DE DAG THAMS CAD 'DI
SKAD CES BDAG CAG THAMS CAD JO CO 'DI'I G-YOG DANG

BSNYEN BKUR BYA'O, ,KHYOD 'DI NA BSOD NAMS KYI STOBS KYIS BSGRUBS
PA'I MTHO RIS KYI 'JIG RTEN GYI DRI ZHIM ZHING, BDE BA'I LHA'I
'DOD PA'I LONGS SPYOD SHIS PA 'DI LA KUN TU SPYOD CES

'DZER TO, ,DRANG SRONG CHEN PO, LHA'I BU DE DANG, LHA'I BU MO DE
DAG LHAN CIG TU DGA' TSAL DANG, 'DRIS TSAL DANG, AAR MO NI GA LTA
BU'I RDO LEB DANG, RNAM PAR MNYAM 'PHRUL DANG, RAB

'BAB DANG, SENG SENG PO DANG, ME TOG GI 'PHRAL THABS DANG, SHING
YONGS 'DU SA BRTOL LA SOGS PA'I SKYED MOS TSAL DAM PA MCHOG TU
BDE ZHING BSIL BA, GNOD PA'I RLUNG MED PA,


@478B LHA'I BYA NAM MKHA' LA 'GRO ZHES BYA BA'I SGRA SNYAN PAS
MDZES PAR BYAS PA, LHA'I ME TOG DANG, 'BRAS BU DANG, SPOS KYIS
KUN TU GANG BA, BE d'URYA DANG, NOR BU DANG, SPUG DANG, RDO'I
SNYING PO

RNAM PA SNA TSOGS KYI SGRON MA CAN, BUNG BA DANG, KHU BYUG RGYAGS
PA DANG, BYA SGRA SNYAN PA 'BYIN PA, RMA BYA DANG, 'DAB GSHOG
RTZE MO GSER CAN YOD PA, NOR BU DANG RIN PO CHE'I THIG LES RNAM
PAR BKRA ZHING

BKRA SHIS PA YOD PA, SNA MTHO ZHING RING BA, BEE d'URYA'I MCHU
LAS SGRA SKAD SNYAN PA SNA TSOGS MTHUN PAR SGROGS PA, ME TOG
BKRAM PA RNAM PAR PHYE BAS BRGYAN PA'I PHYOGS RNAMS NA LHA'I BU
DE DAG 'DOD

PAS NGOMS PAS RGYUN DU LONGS SPYOD PAR 'GYUR TE GNAS SO, ,SUM CU
RTZA GSUM PA'I LHA'I GNAS DE NA RDZING BU GRU BZHI PA, ZAB PA,
CHU DANG BA HA CANG GRANG BA'ANG MA YIN, HA CANG DRO BA'ANG MA
YIN, YID

DU 'ONG BA CHU DRI MA MED PA, PADMA 'DAB MA BRGYA PA KHA BYE BA
YOD PA, NGOGS SHING GIS MDZES PAR BYAS PA, ME TOG BKRAM PAS CHU
YID DU 'ONG BA'I RDZING BU DE DAG NA LHA'I BU DE DAG LHA'I BU MO
BRGYA STONG GIS

BSKOR NAS CHU LA RTZE BA RJES SU MYONG ZHING BDE BAR GNAS SO,
,DRANG SRONG CHEN PO, DE DAG NA DE DAG GI SKYED MOS TSAL DANG,
NAGS TSAL GYI GAM YO NA RNAM PA SNA TSOGS KYI THIG LES RNAM PAR
BKRA

BA'I SNOD MNGON PAR 'GRUB STE, LHA'I BU DE DAG SNOD DE DAG 'DOD
PA NA ME TOG KUN DA DANG, KU MU TA DANG, KHA BA LTA BU DANG,
DNGUL GYI KHA DOG LTA BU'I KHA ZAS MNGON PAR 'GRUB BO, ,DRANG
SRONG


@479A *, ,CHEN PO, RIN PO CHE'I SNOD GCIG LA ZA BA NA GANG GIS
KHA CIG GI KHAM BLANGS PA NI RIN PO CHE'I KHA DOG LTA BUR GYUR,
KHA CIG GI KHAM BLANGS PA NI KHA DOG SER PO

DANG, SNGON PO DANG, DKAR POR 'GYUR TE KHA DOG GCIG TU 'DRA BAR
KHA DOG RGYAS PA MCHOG DANG LDAN PA GCIG PA DE DAG GI RIN PO
CHE'I SNOD DE DAG LAS KHA ZAS KYI KHYAD PAR SO SO THA DAD PA
'BYUNG STE,

DE NI DE DAG GI SBYIN PA NYE BA'I NYON MONGS PA CAN GYI RNAM PAR
SMIN PAR LTA STE, GANG GIS SNGAR SBYIN PA BYIN LA PHYIS 'GYOD PAR
GYUR PA'I LAS DE'I RNAM PAR SMIN PA DE'I KHA ZAS KHA DOG NGAN PAR

'GRUB BO, ,GANG GIS SNGAR SBYIN PA BYIN LA PHYIS BYAMS PA DANG
LDAN PA'I SEMS KYIS SNYING RJE BSKYED DE, DGA' BA BSKYED PAR
'GYUR BA'I LAS DE'I RNAM PAR SMIN PA DE'I ZAS KYI BYE

BRAG KHA DOG BZANG PO RIN PO CHE LTA BUR SNANG BA 'GRUB STE,
DRANG SRONG CHEN PO KHYOD KYIS DE LTAR LAS KYIS 'BRAS BU RNAM PAR
SMIN PAR SHES PAR BYA'O, ,DRANG SRONG CHEN PO, GZHAN YANG SUM

CU RTZA GSUM GNAS KYI LHA'I RIS DE NA SHI RI SHA KA ZHES BYA BA'I
SKYED MOS TSAL YAL GA DANG, ME TOG DANG, 'BRAS BU SNA TSOGS KYIS
RAB TU BRGYAN PA, SHING BRGYA STONG SNA TSOGS SDUG PA STUG

PO'I MTHONG NA SHEL LTAR DRI MA MED PA'I RDO LEB SHIN TU BYI DOR
BYAS PA PHUN SUM TSOGS PA ZHI ZHING RAB TU ZHI BA'I THUB PA 'DOD
CHAGS DANG BRAL BAS BSTEN PA YOD DE, DE NA 'DOD PA'I


@479B LONGS SPYOD CAN GYI LHA'I BU DANG LHA'I BU MO'I TSOGS MI
GNAS SO, ,DRANG SRONG CHEN PO, SKYED MOS TSAL DAM PA SHI RI SHA
KA DE NA ME TOG DANG 'BRAS BU'I SHING LJON PA MANG PO LAS RTAG TU
LHA'I

GTAM BRJOD PA'I SGRA 'BYUNG NGO, ,DRANG SRONG CHEN PO, DE NA NYAN
THOS DGE 'DUN 'DUS PA'I GNAS BRTAN BA LANG BDAG BRAM ZE'I RIGS SU
SKYES PA BSAM GTAN LA GNAS PA, SNYING RJE DANG, DGA'

BA DANG, BTANG SNYOMS LA GNAS PA, BYAMS PA'I TING NGE 'DZIN LA
SNYOMS PAR ZHUGS TE 'DUG GO ,DRANG SRONG CHEN PO, DE ZHAG BDUN
GYI BAR DU DBUGS PHYI NANG DU MI RGYU'O, ,DRANG SRONG CHEN PO, DE
BYAMS

PA'I TING NGE 'DZIN LA SNYOMS PAR ZHUGS PA'I TSE 'DOD NA RLUNG MI
LDANG NGO, ,DRANG SRONG CHEN PO, SREG PA'I BSKAL PA'I TSE SA ME
LCE GCIG TU GYUR PA NA YANG DE'I LUS YUNGS 'BRU TZAM YANG TSIG
PAR MI

'GYUR RO, ,DE'I TSIGS KYIS RI'I RGYAL PO RI RAB KYANG PHIGS SO,
,KLU'I RGYAL PO DGA' BO DANG NYE DGA' BO STOBS CHE BA CHER 'DUG
PA'I SHUGS CAN RDZU 'PHRUL CHE BA DBUGS KYIS KYANG RI'I

RGYAL PO RI RAB 'JIG PA, RGYA MTSO CHEN PO BZHI YANG SKEM PAR
BYED PA, GTUM ZHING CHER GDUG PA'I SHUGS CAN KLU'I RGYAL PO DE
GNYIS KYANG DGE SLONG BA LANG BDAG DE'I TING 'DZIN GYIS MTHUS
GDUG PA

MED PAR 'GYUR RO, ,DRANG SRONG CHEN PO, GNAS BRTAN BA LANG BDAG
SKYED MOS TSAL SHI RI SHA KA NA GNAS SHING BSAM GTAN LA GNAS PAR
LHA GZHON NU DE DAG DANG, LHA'I BU MO DE DAG GIS MTHONG


@480A *, ,NAS GUS PA DANG BCAS, RI MO DANG BCAS PAS GNAS BRTAN DE
LA DGA' BA DANG, DAD PA SKYES NAS LHA'I ME TOG MAN DA RA BA DANG,
MAN DA RA BA CHEN PO

DANG, MANYDZU SHA KA DANG, MANYDZU SHA KA CHEN PO DANG, AUTPA LA
DANG, KU MU TA DANG, DRI MCHOG DANG, PADMA DKAR POS GTOR NAS THAL
MO SBYAR BA BYAS TE, PHYAG 'TSAL NAS SUM CU

RTZA GSUM RIS KYI LHA'I BU DE DAG THAMS CAD KYIS GNAS BRTAN BA
LANG BDAG LA YONGS SU BSKOR TE, MCHOD PA CHEN PO BYAS NAS MDUN
GYIS BLTAS TE GNAS NAS, LHA'I ZAS

BDUD RTZI'I RO DANG LDAN PAS TSIM PAR BYED CING CI BDER BYED DO,
,GNAS BRTAN BA LANG BDAG DE LHA'I BU DE DAG LA CHOS STON PA NI
'DI LTA STE, MDO'I SDE DANG, DBYANGS KYIS BSNYAD

PA'I SDE DANG, LUNG BSTAN PA'I SDE DANG, TSIGS SU BCAD PA'I SDE
DANG, CHED DU BRJOD PA'I SDE DANG, GLENG GZHI'I SDE DANG, DE LTA
BU BYUNG BA'I SDE DANG, SKYES PA RABS KYI SDE DANG,

SHIN TU RGYAS PA'I SDE DANG, RMAD DU BYUNG BA'I CHOS KYI SDE
DANG, 'DUL BA'I SDE DANG, MDO SDE LUNG GI PHYOGS YANG DAG PAR RAB
TU STON TE, DE DAG DGA' BA DANG, DAD PA BSKYED DO,

DE LHA'I SKYED MOS TSAL DE NA BSAM GTAN LA GNAS TE, THAMS CAD BDE
BA DANG LDAN PAR SKYED MOS TSAL SHI RI SHA KA NA RTEN CING GNAS
SO, ,DRANG SRONG CHEN PO, GZHAN YANG


@480B SUM CU RTZA GSUM LHA'I RIS DE NA LHA'I MDUN SA CHOS BZANG
ZHES BYA BA YOD DO, ,DE'I KA BA BRGYAD KHRI BZHI STONG GSER DANG,
DNGUL DANG, RDO RJE DANG, SPUG DANG, RDO'I SNYING PO LAS BYAS PA,
TZAN

DAN MCHOG SHING GI SNYING PO LA SOGS PA DRIL BU G-YER KA SGRA
SNYAN PA'I DRA BAS KHEBS PAR BYAS PA, SA PHYOGS GSER GYI BYE MA
BRDAL BA'O, ,LHA'I MDUN SA CHOS BZANG LHA'I RAS RAB

TU SBYANGS PA, RGYAL MTSAN DANG, GDUGS DANG, BA DAN BSGRENG BA
DANG, LHA'I ROL MO KHONG HU DANG, PI WANG DANG, GLING BU DANG,
RDZA RNGA DANG, RNGA PA tA HA DANG, LCAGS KYI SIL KHROL DANG,
DUNG

DANG, PI WANG RGYUD GSUM PA RAB TU SGROGS PA GA ZHA DANG, SIL
KHROL DANG, CA CO'I SGRA SNYAN PA 'BYIN PA DANG LDAN PA, ME TOG
DANG, 'BRAS BU DANG, YAL GA DANG, KHU BYUG GNAS SHING

PHAN TSUN NAS SGRA 'BYIN PA DE NA LHA DANG LHA MO DE DAG DGA' BA
DANG BDE BA SKYE BA'I BZHIN GYIS GNAS SO, ,DRANG SRONG CHEN PO,
LHA'I 'DUN SA CHOS BZANG DE'I SA'I NGOS NOR BU RIN PO CHES

RAB TU SPRAS PA, LJANG KHUS BYUGS PAS MDOG SNUM ZHING BE d'URYA
LTAR DRI MA MED DE, ME LONG GI NGOS LTA BUR BYAS PA, RAB TU 'JAM
PA NA SPOS KYI PHYE MA DANG, ME TOG RNAM PA SNA TSOGS

'THOR BA, RLUNG DANG, NYI MA DANG, SHA SBRANG DANG, SBRANG BU
DANG, SBRUL GYI NYES PA YONGS SU SPANGS PA, NGANG GIS GNYID DANG,
SNYOMS PA DANG, LE LO RNAM PAR SPANGS PA, MTHONGS KHUNG DANG,


@481A *, ,SKAR KHUNG ZLA GAM LTA BU'I DRA BA'I BU GNAS REG NA BDE
BA'I RLUNG GTONG BA, RTA BABS DANG, YANG THOG DANG, YANG THOG
CHUNG NGU NAS BDE BA'I RLUNG GTONG BA, RIN PO

CHE'I PHRENG BA BRES PA'I SGRAS RTAG TU MDZES PAR BYAS PA, DRI
RAB TU ZHIM PA 'BYUNG BA'I SPOS DANG, ME TOG GI SIL MA 'THOR BA
YID DU 'ONG BA, BZHIN ZLA BA DANG, NYI MA DANG, ME LONG GI

DKYIL 'KHOR LTA BU, LHA'I KHYAD PAR GYIS GZUGS RAB TU BRGYAN PA'I
LHA'I BU MO DAG GNAS TE, DRANG SRONG CHEN PO, LHA'I 'DUN SA CHOS
BZANG DE NA LHA'I BU MO ROL MO'I DBYANGS

SGRA SGROGS SO, ,LHA'I 'DUN SA CHOS BZANG DE NI GRU BZHI LHAM PA,
SHIN TU RNAM PAR PHYE BA, NGOS YANGS PA, SHING LJON PA DANG,
SKYED MOS TSAL DANG, NAGS DANG, NAGS TSAL

GZHAN RNAM PA SNA TSOGS KYIS MDZES PAR BYAS PA, RGYAR KHOR YUG TU
DPAG TSAD BRGYA YOD PA, GSER DANG DNGUL BKRAM PA, ME TOG SIL MA
BKRAM PA, GLU DBYANGS KYI SGRA

'BYUNG BA, PADMA DANG, SHING YONGS 'DU SA RTOL GYIS MDZES PAR
BYAS PA'O, ,LHA'I 'DUN SA CHOS BZANG DE NI YO BYAD KYI KHYAD PAR
THAMS CAD GSER DANG, DNGUL DANG, BEE d'URYA DANG,

SPUG DANG, RDO'I SNYING PO LAS BYAS PA, RIN PO CHE'I PHUNG PO
YONGS SU BZUNG BA, GSER GYI SNYING POS KUN TU KHYAB PA, RI RNAM
PA NGU MAS NYE BAR BSKOR CING SNA TSOGS RNAM PAR


@481B BKRA BAS MDZES PAR BYAS PA, NGOS SKYED MOS TSAL BRGYA STONG
GIS MDZES PAR BYAS PA STE, SUM CU RTZA GSUM GYI LHA MYA NGAN DANG
NAD KYI RNAM PA'I NYES PA LAS GROL BA DAG SKYED MOS TSAL

MCHOG TU DGA' 'DUN MYONG NAS, LHA'I 'DUN SA CHOS BZANG DER 'DUS
TE RTZE BA RJES SU MYONG NGO, ,DRANG SRONG CHEN PO, SUM CU RTZA
GSUM GYI LHA'I RIS DE NA BLTA NA SDUG CES BYA BA'I GZHAL MED

KHANG ZLA BA DANG, NYI MA DANG, ME LONG GI NGOS LTAR DRI MA MED
PA, DRI RAB TU ZHIM PA'I SPOS DANG, ME TOG GIS MDZES PAR BYAS PA,
PHRENG BA DANG, BYUG PAS BRES PAS MDZES PAR BYAS PA,

BUD MED BRGYA STONG GIS MDZES PAR BYAS PA, 'JO ZHING SGEG PA, MIG
ZUR GYIS BLTA ZHING KHRO GNYER GYI RIM PA G-YO BA'I CHA BYAD CAN
'KHOD PA, NGOS ME TOG RNAM PA SNA TSOGS PHAL PO CHES

MDZES PAR BYAS PA, NOR BU'I SKYANG NUL BYAS PA, DRIL BU G-YER
KA'I DRA BAS BRES PAS MDZES PAR BYAS PA, RTA DANG, GLANG PO CHE
DANG, SHING RTA'I RMIG PA REG NA GSER GYI RDUL LDANG BA DANG,

COD PAN CHAGS SHING 'BYOR PAS MDZES PAR BYAS PA YOD DO, ,DRANG
SRONG CHEN PO, BLTA NA SDUG CES BYA BA'I GZHAL MED KHANG DE LA KA
BA DRUG KHRI YOD DE, KA ZHU LHA'I GSER DANG, DNGUL

DANG, BEE d'URYA LAS BYAS PA SNA TSOGS KYI 'PHRAS RNAM PAR SPRAS
PA, SHING TA MA LA'I LO MA DANG, AA KA RU DANG, BDUG PA'I PHRENG
BA DRI RAB TU ZHIM PAR BYAS PA'I KHYAD PAR CAN NO, ,GZHAL


@482A *, ,MED KHANG DE NA LHA'I DBANG PO BRGYA BYIN GNAS TE,
LHA'I BUD MED BRGYA STONG GIS BSKOR BA GSER DANG, RDO RJE'I MYU
GUS LUS MDZES PAR BYAS PA, LHA'I 'DOD PA LA RTZE BA

RJES SU MYONG BA, GLANG PO CHE DGU KHRI'I STOBS DANG LDAN PA, LAG
PA GLANG PO CHE'I SNA LTA BU MDOG GSER DRI MA MED PA LTAR SER BA,
LUS GRIMS PA, RO STOD SENG GE 'DRA BA, RNA CHA DRI MA MED PA

'GUL PAS LUS SNANG BAR BYAS PA, GOS MCHOG TU PHRA LA RING ZHING
NAR BA, DBANG PO'I BRDA SPROD PA 'DON CING BSTAN BCOS SHES SHING
MKHAS PA, LHA'I BU BRGYA STONG DU MA RJES SU 'BRANG ZHING

LHA'I GSER GYI GZHAL MED KHANG GI GNAS NA RGYU BA, GSER GYI SKUD
PA DANG, SE MO DO DANG, DO SHAL GYIS BRANG BRGYAN CING MDZES PAR
BYAS PA, HA CANG TSO BA'ANG MA YIN, HA CANG RING PA YANG

MA YIN PA RKANG PA SHIN TU GNAS PA, BDUD RTZI'I RO DANG LDAN PA'I
KHA ZAS ZA BA, MKHUR TSOS BUD MED BRGYA STONG GIS ZUR GYIS BLTA
BA DANG LDAN PA, GLANG PO CHE SA SRUNG GI BU RGYAGS PA'I

RNA BA'I RLUNG GIS SGRA PHYUNG BA STE, DRANG SRONG CHEN PO, LHA'I
DBANG PO'I RGYAL PO DE'I LUS LA RUS PA MED DO, ,DE'I LUS LA NAD
THAMS CAD MED DE, DRI RAB TU ZHIM PA DANG LDAN LA, GDANGS SHIN

TU SNYAN CING 'JAM PA'I DBYANGS DANG LDAN NO, ,LHA'I RGYAL PO
DE'I LUS KYI DRIS PHOG NA SPOS KYI GLANG PO CHE RAB TU RGYAGS
SHING BDO BA YANG RGYAGS PA YONGS SU 'BRI BAR 'GYUR RO, ,DRANG


@482B SRONG CHEN PO, LHA'I DBANG PO DE'I LUS KYI TSAD NI DE BZHIN
GSHEGS PA'I SKU'I TSAD TZAM MO, ,DE'I GZUGS CHE BA GSER GYI MDOG
LTA BU DE MTHONG NAS, 'PHAGS PA NYAN THOS RNAMS KYANG

DE'I GAN DU 'DONG STE, LHA'I DBANG PO'I GZUGS PHUN SUM TSOGS PA
DE BZHIN GSHEGS PA DANG 'DRA'O ZHES BRJOD DO, ,DE NAS DRANG SRONG
CHEN PO RGYAS PAS LHA'I DBANG PO'I LUS KYI TSAD THOS NAS

NGO MTSAR DU GYUR PA DANG, BCOM LDAN 'DAS KYIS BKA' STZAL PA,
DRANG SRONG CHEN PO, DBANG PO CHEN PO'I LUS CHUNG DU MI RTAG PA'I
LUS RJES SU 'BRENG BA, GAR MKHAN GYI CHA BYAD LTA BUR SHIN TU
SPRAS

PA; GLEGS SHING GI LAS DANG, SHING GI LAS DANG, 'KHRUL 'KHOR GYI
LAS LTA BUR BYAS PA, ME TOG GI LAS LTA BUR YUD TZAM ZHIG MDZES
PA, ME LONG GI NANG GI GZUGS BRNYAN LTA BU LA KHYOD CI'I

PHYIR NGO MTSAR DU BYED, DRANG SRONG CHEN PO KHYOD DGE SLONG MA
'GAGS PA'I LUS PHA DANG MA LAS SKYES PA'I TSIGS TSIGS MTSAMS
MTSAMS RE RE LA YANG DBANG PO CHEN PO 'DUN PAR 'GYUR

BA LA LTOS, DRANG SRONG CHEN PO, GZHAN YANG DGE SLONG MA 'GAGS
PA'I LUS LA RDZU 'PHRUL GYI SGYU MA LA DA LTOS, DE NAS DGE SLONG
MA 'GAGS PA BCOM LDAN 'DAS KYI BSKUL BAR SHES

NAS TING NGE 'DZIN LA SNYOMS PAR ZHUGS PA DANG, TING NGE 'DZIN
DE'I MTHUS DGE SLONG MA 'GAGS PA LHA'I GSER 'BAR BA DANG, BYI
RU'I SDONG PO'I KHA DOG MCHOG DANG LDAN PA, GTZUG


@483A *, ,GI NOR BU DANG COD PAN 'PHYANG BA'I GTZUG PHUD DANG
LDAN LA, MKHUR BA RGYAS SHING MDANGS SNUM PA'I MDOG CAN, MIG
LHA'I AATPA [*AUTPA?] LA SNGON PO 'DRA LA NOR BU

DANG SPUG DANG RDO'I SNYING PO DANG LDAN PA'I KLU'I RGYAL PO LTA
BUR KUN TU SNANG STE, DE'I GZUGS CHEN POR MNGON PAR GRUB PA'I
LHA'I DRI DANG GZUGS KYIS 'KHOR THAMS CAD SNANG BAR BYAS

PAS NGO MTSAR DANG DGA' BAR GYUR TE, DRI RAB TU ZHIM PA'I DRI
DANG LDAN PAR GYUR TO, DE'I CHO 'PHRUL DE DRANG SRONG CHEN PO
RGYAS PAS MTHONG NAS SNYING 'PHAR ZHING STAN LAS LANGS TE

THAL MO SBYAR NAS, RAB TU NGO MTSAR DU GYUR PAR SGRA CHER KYE AA
LA LA LEGS SO, ,GANG GI PHYIR BDAG DE BZHIN GSHEGS PA DANG PHRAD
CING 'DUS LA, THAMS CAD MKHYEN PA'I SGO

NAS 'DI LTA BU SNGON MA MTHONG BA'I CHO 'PHRUL MTHONG BA MI NYID
THOB PA BDAG DON MCHIS SO, ,BCOM LDAN 'DAS KYIS DRANG SRONG CHEN
PO RGYAS PA LA 'DI SKAD CES BKA' STZAL TO, ,

DRANG SRONG CHEN PO, 'DI JI SNYAM DU SEMS, DBANG PO CHEN PO'I LUS
DANG, GANG 'DI DGE SLONG MA 'GAGS PA'I LUS GSER 'BAR BA DANG, NOR
BU MCHOG LAS GRUB PA 'DI

GNYIS GANG BZANG, DE SKAD CES BKA' STZAL PA DANG, DRANG SRONG
CHEN PO RGYAS PAS 'DI SKAD CES GSOL TO, ,BCOM LDAN 'DAS, GANG 'DI
DGE SLONG MA 'GAGS PA'I LUS DE LA


@483B DBANG PO CHEN PO'I LUS KYIS BRGYA'I CHAR YANG NYE BAR MI
MCHI, STONG GI CHA'AM, BRGYA STONG GI CHA'AM, GRANGS SAM, CHAR
RAM, BGRANG BAR RAM, DPER YANG MI BZOD DO, ,DRANG SRONG CHEN PO,

BSOD NAMS LAS GRUB PA'I LUS LA DGE BA'I RTZA BA BSNGOS PA'I KHYAD
PAR NI DE LTAR LTA'O, ,DRANG SRONG CHEN PO, SUM CU RTZA GSUM GYI
LHA'I RIS DE NA BRGYA BYIN GYI CHUNG MA DAM PA BDE SOGS

ZHES BYA BA LHA'I BU MO BRGYA STONG GIS YONGS SU BSKOR CING DGA'
TSAL NA 'DUG STE, LUS SPOS DANG, PHRENG BA DANG, ME TOG GIS
BRGYAN CING 'BAR BA, LHA'I ME TOG PADMA DANG, AUTPA LA

DRI RAB TU ZHIM PA'I DRI DANG LDAN PA ,MCHU GSER DANG, BIM PA
'DRA BA, MCHOG TU 'BAR BA'I CHA BYAD 'DZIN PA, GOS MCHOG TU PHRA
LA 'TSER BA, SKYED MOS TSAL DANG, NAGS NA RGYU BA, LHA'I RGYAN
DANG,

RKANG GDUB DANG, GDUB BU DANG, GDU BU SGRIL DANG, DO SHAL DANG,
SE MO DOS LUS DUD PA, DPRAL BA DANG MKHUR BA CHE LA SHIN TU RNAM
PAR PHYE BA, NOR BU DANG GSER SHIN TU RNAM PAR PHYE BA'I SKA RAGS
KYIS BCING PA,

'JO ZHING SGEG PA'I RJES SU CHAGS PA, MIG RING ZHING CHE LA 'JAM
PA, LAG PA'I NANG RI MO RING POS KHYAB PA, LTE BA ZAB PA, KHRO BA
DANG, SER SNA DANG, PHRAG DOG DANG, 'THAB PA DANG, RTZOD PA'I
NYES

PA SPANGS PA, BZHIN KHRO GNYER GYI RIM PA G-YO BA DANG BRAL BA,
MNGAL 'DZIN PA'I SKYON RNAM PAR SPANGS PA'I LUS DANG LDAN PA'O,
LHA'I BU MO BDE SOGS ZHES BYA BA DE SHIN TU 'DOD PA LA CHAGS


@484A *, ,PA LAS BYUNG BA'I SGEG PA, RI RAB LA YOD PA'I GZHAL MED
KHANG DANG, SHING GEL PA DANG, 'KHRI SHING GI BLA RES KHEBS PAR
BYAS PA LAS BYUNG BA'I 'DOD PA SKYES

PAS BYUNG BA, ME TOG 'THOR BA DANG BCAS PA'I RLUNG LDANG BA, HA
CANG RING BA'ANG MA YIN, HA CANG THUNG BA'ANG MA YIN PA, DKU HA
CANG SBOM PA'ANG MA YIN, HA CANG PHRA BA'ANG MA YIN PA, LUS HA
CANG

SBOM PA'ANG MA YIN, HA CANG PHRA BA'ANG MA YIN PA, BZHIN MDANGS
CAN, GTZANG ZHING MDZES PA, PADMA 'DOD PA, DRI RAB TU ZHIM PA'I
DRI'I NGAD RLUNG GIS BDAS PA RMAD DU BYUNG BAS MDZES PAR

BYAS PA'O, ,DRANG SRONG CHEN PO, DE LTAR SUM CU RTZA GSUM GYI RIS
KYI LHA DE DAG NI NAD MED PA, RIMS NAD MED PA, SKYED MOS TSAL
DANG, NAGS TSAL DANG, GZHAL MED KHANG GI GNAS KYI NANG

NA GNAS SHING RGYU BA'O, ,DE DAG GI TSE NI LHA'I LO STONG THUB
BO, ,DE DAG LHA'I GNAS DE NA GNAS PA LAS, BSOD NAMS ZAD NAS TSE
ZAD PAR 'GYUR BA'I TSE SHI 'PHO BA'I LTAS SNGON MA BYUNG BA LNGA

'BYUNG STE, RDZING BU SHEL LTAR GSAL BA REG NA BDE BA'I RLUNG
LDANG BA, RDZING BU'I 'GRAM 'KHRI SHING GI BLA RE DANG, SHING GEL
PA PHUN SUM TSOGS PA DANG LDAN PAR ZHUGS PA NA 'BRU MAR GYIS

GTOR BA LTA BU 'BYUNG NGO, ,DES 'BRU MAR GYIS GTOR BA DE MTHONG
NAS SNYING DNGANGS SKRAG STE, RDZING BU DE NAS BYUNG NAS NAGS
STUG POR RGYUG CING BROS SO, ,DE RINGS PAR 'GRO BA LHA'I BU MO


@484B DE DAG GIS MTHONG NAS PHYI BZHIN DU 'BRANGS PA DANG, DE
NAGS STUG PO DE'I NANG NA SHING DRUNG ZHIG NA GNAS SHING 'DUG GO
,DE NAS LHA'I BU MO DE DAG SNYING RJE RJE SKAD DU GA CHAD PAR DU
ZHING 'DI

SKAD CES, JO BO BDAG CAG BOR TE GCIG PU SHING DRUNG 'DI NA CI
DGA' ZHES 'DZER TO, ,DE NGU ZHING DMAN PA'I SGRAS SLAR 'DI SKAD
CES SMRAS SO, ,BDAG 'DI NA SNGON MA BYUNG BA 'BRU MAR GYIS

GTOR BA LTA BU LUS LA BYUNG NGO ZHES DE SKAD CES SMRAS PA DANG,
MCHAN KHUNG GNYIS NAS RDUL BYUNG NAS, DE DAG GIS RDUL BYUNG BA
MTHONG BA DANG LHA'I BU MO DE DAG RING DU DONG STE YONGS SU
SPANGS

SO; ;DES YONGS SU SPANGS PAR SHES NAS MYA NGAN GYIS REG GO, DE
MYA NGAN GYIS REG PAS DBUGS DRAG TU RGYU'O, ,DBUGS RGYU BA'I
RGYUS LUS LA GDUNG BA SKYES SO, ,DE LUS DANG SEMS

GDUNGS PAS ME TOG GI THOD SNGON RNYIS MI SRID PA'ANG RNYIS,
PHRENG BA'ANG YONGS SU RNYIS, SNGON RNYINGS MI SRID PA'I GOS
KYANG RNYINGS, LHA'I GDING BA BTING BA'I MAL CHA LA YANG DGA' BA
MI

RNYED DO, ,DE NAS LHA'I BU MO DE DAG GIS 'CHI 'PHO BA'I LTAS KYIS
NYEN PAR SHES NAS DE'I DRI DE MI BZOD DE RING DU SPANGS NAS
SNYING RJE RJE SKAD GA CHAD PAR BDAG LA DBANG MED PAR DU'O, ,

'BRAL BA'I SDUG BSNGAL GYIS NYEN NAS RAB TU NGU ZHING, KYI HUD
LUS MCHOG SHIN TU 'JAM PA LHA'I SKYED MOS TSAL DANG, NAGS TSAL NA
RGYU BA, SUM CU RTZA GSUM GYI GLING NA NGUR PA DANG


@485A *, ,'DRA BA, LHA'I 'DUN SA CHOS BZANG NA NGANG PA'I RGYAL
PO DANG 'DRA BA, DGA' TSAL NA BYA KA RAN DA KA LTA BU, RDZING BU
NA SPOS KYI GLANG PO CHE 'DRA BA, SHING

YONGS 'DU SA BRTOL DANG, SKYED MOS TSAL NA BUNG BA LTA BU, 'DRES
PA'I TSAL NA ME TOG RNA RGYAN LTA BU BDAG CAG BOR TE DA GAR SONG,
GANG NA GNAS ZHES 'DZER CING BDAG LA DBANG

MED PAR DU'O, ,DE BDAG LA DBANG MED PAR RIMS NAD KYIS BTAB STE,
RIMS NAD DES LUS DANG SEMS DKRUGS NAS MGRON PO MGRON PA MANG PO
DANG BRAL TE 'BROG 'CHOL BA

DANG MTSUNGS, LAM GROGS GRU ZHIG PA DANG 'DRA, RGYAL PO YID BZHIN
GYI NOR BU STOR BA DANG MTSUNGS, RI ZHIG PA DANG 'DRA BAR MI RTAG
PA'I RLUNG GIS GTOR NAS LUS SA'I STENG

NA 'DRE LDOG STE, NAM MKHA' LDING GI MCHUS KLU GZHON NU ZIN PA
DANG 'DRA BAR 'DAR BZHIN DU MYUR BA MYUR BAR THAL MO SBYAR BA
NAS, LHA'I BU MO DE DAG LA GSOL BA BTAB PA,

TSUR SHOG LA LAG PA'I THAL MOS NGA'I LUS LA REG PAR GYIS SHIG CES
SNYING 'DAR LA GDUNGS BZHIN DU SMRE SNGAGS 'DON CING GSOL BA BTAB
PA DANG, LHA'I BU MO DE DAG GIS BLTAS

NAS MI NYE BAR SPANGS TE YAN LAG LA REG PA LTA GA LA BYED KYI, ME
TOG CAN GYI YAL GA THOGS TE 'CHI 'PHO BAR 'GYUR BA'I LHA'I BU
DE'I SNYING GAR BZHAG NAS 'DI SKAD CES 'DZER


@485B TO; ;THO RIS KYI BSOD NAMS YONGS SU NYAMS TE DA MYUR DU
'DZAM BU'I GLING DU SKYE BAR 'GYUR RO ZHES DE SKAD SMRAS PA DANG,
LHA'I BU DE BDAG LUS KYIS YONGS SU BTANG BAR SHES

NAS, KYI HUD, KYI HUD, CES SGRA CHER SNYING RJE RJE SKAD DU NGU
ZHING, KYE MA'O MTHO RIS LHA'I GNAS 'DI LHA'I YO BYAD DANG, RKYEN
DANG, SKYED MOS TSAL MCHOG NA RTZE BA RJES SU MYONG ZHING,

LHA'I BU MO 'DI DAG LA BDAG GIS SDUG PAR BSAM PA LAS, DA BDAG
'CHI BA'I DUS LA PHYOGS SHING ZHUGS PA'I TSE DE DAG NYE BAR MI
GNAS SHING, 'DI SKAD CES KHYOD 'DZAM BU'I

GLING DU SKYE BAR 'GYUR RO ZHES 'DZER TO SNYAM NAS, YANG DANG
YANG DU BDAG GI GNAS LA LTA ZHING SA LA 'GYEL NAS SNYING RJE RJE
SKAD DU SMRE SNGAGS 'DON TE, KYI HUD, DGA' TSAL DANG,

'DRES TSAL DANG, AAR MO NIG LTAR 'JAM PA'I RDO LEB DANG, KYI HUD,
LHA'I 'DUN SA CHOS BZANG DANG, SHING YONGS 'DU DANG, RNAM PAR
MDZES DANG, DGA' TSAL DANG, SKYED MOS

TSAL DANG, RDZING BU DANG, GZHAL MED KHANG DAM PA SGO MANG PO 'DI
DAG DANG, LHA YUL PA'I LHA'I GNAS 'DI DAG BOR TE, DA NI MTHO RIS
KYI G-YANG SA NAS GDON MI ZA BAR LHUNG

NGO ZHES SKRAG PA SKYES NAS, DE RANG GI GNAS LA LTA ZHING, KYI
HUD, BDAG GI MDZA' BO BYAMS PA RNAMS NGA 'CHIR NYE NA CI'I PHYIR
MI SMRA, 'DI LTAR NGA NI DE 'KHOR BA'I 'BROG DGON


@486A *, ,PA DGONGS MAL RING POR CHAS KYI TSUR SHOG ,NGA LA
'KHYUD, PHYIS NGAS KYANG KHYOD MI MTHONG, KHYOD KYIS KYANG NGA MI
MTHONG NGO, ,KYI HUD, MTHO RIS

'DI NAS BSOD NAMS KYI 'BRAS BU ZAD PAS, 'PHO BAR 'GYUR PA'I TSE
BDAG LA MUN PA LTA BUR SNANG NGO, ,CI MTHO RIS 'DI STONG NGAM,
'DI NA YANG ROL MO DANG, SIL SNYAN KYANG

MI LEN NAM, DE DAG GIS SGRA YANG MI GRAG GO ,LAS KYI NYES PAS
BDAG NI 'DIR NYAMS PAR GYUR TO ZHES DE SKAD SMRAS NAS YANG SMRE
SNGAGS 'DON TO, ,KYI HUD, MTHO RIS LHA DANG,

DRI ZAS MDZES PAR BYAS PA NA, GANG MIG STONG PA'I LHA'I 'KHOR DU
'GRO BA DANG, PHYIS YANG DE MTHONG BAR 'GYUR BA NI BSOD NAMS
CHE'O, ,KUN NAS SKYES PA'I ME TOG NGA'I KLAD PA

LA 'DUG PA CI'I PHYIR RNYINGS ZHES LHA'I BU DES SMRAS PA DANG,
LHA'I PU DE SEMS DMAN PA DRI MA MED PA'I RNA CHA'I GDU BU 'GUL BA
THOGS PA, DE DAG THAMS CAD ME TOG KHYER TE,

LHA'I DBANG PO BRGYA BYIN LHA'I BU BRGYA STONG GIS YONGS SU BSKOR
CING LHA MO BDE SOGS DANG, LHA MO DAG PHYI BZHIN 'BRANG BA, MI
SBYIN GYI BU DANG, SMIG RGYU DANG, SNA TSOGS RGYAN

DANG; GTZUG PHUD LNGA PA DANG, TUM PU RU LA SOGS PA'I LHA DANG,
DRI ZA RNAMS LHA'I GLU DBYANGS LEN CING 'DONG BA DAG GIS LTAS
LNGA PO DES NYAM THAG PAR GYUR PA


@486B MTHONG NAS, SNYING RJE BSKYED DE NGA RO GCIG TU, KYI HUD,
MI RTAG PA 'DI NI RAB TU DRAG CING MI BZOD DO ZHES TSIG SMRA'O,
,LHA'I DBANG PO BRGYA BYIN GYIS KYANG LHA'I BU DE LA BLTAS NAS

TSANGS PA'I DBYANGS KYIS 'DI SKAD CES SMRAS SO, ,CHOG GO ,LHA'I
BU, BDAG CAG THAMS CAD KYI 'GRO BA'ANG 'DI 'DRA'I, SRED PAR MA
BYED, NGAN 'GROR MA GNAS SHIG ,LHA'I

BU DE DAG GIS DBYANGS GCIG TU SMRAS PA, GROGS PO, DGE BA BYED
PA'I 'JIG RTEN MI'I 'JIG RTEN DU SONG ZHIG CES BYAS PA DANG,
LHA'I BU DES BDAG NI NGES PAR 'CHI YANG DAG SNYAM

DU BSAMS TE, THAL MO SBYAR NAS LHA MANG PO DE DAG LA 'DI SKAD CES
GSOL BA BTAB BO, ,BDAG NI 'CHI 'PHO BA'I DUS LA NYE BAR GNAS KYI,
LHA'I BU THAMS CAD BDAG LA

BZOD PAR MDZOD CIG, DE'I TSE SHUGS RING DU PHYUNG NAS LTAS GNYIS
'BYUNG STE, MIG PADMA'I LO MA LTA BUR 'GYUR BA DANG, RGYAN THAMS
CAD MI SNANG BAR 'GYUR BA'O, ,DE

NAS LHA'I BU DE DAG GIS RGYAN MI SNANG BAR GYUR BA MTHONG NAS ME
TOG MAN DA RA BA DANG, PADMA LA SOGS PAS MNGON PAR GTOR, PI WANG
DANG, GLING BU DANG, SIL SNYAN GYI SGRA YANG

BYAS NAS, RGYAN DE DAG KYANG LHAS BSDUS PAR MTHONG NAS, 'DZAM
BU'I GLING LA DGA' BA BSKYED DE, DE MCHI MA ZAG CING GA CHAD PAR
NGU STE, 'CHI BA'I DUS KYI CHOS RNAMS SBYOR RO, ,


@487A *, ,LHA'I BSOD NAMS DANG, TSE YONGS SU ZAD NAS RLUNG DRAG
PO LANGS SO, ,RLUNG DRI RAB TU ZHIM PA DANG LDAN PA DES DE'I LUS
LA PHOG NAS

GTOR TE, LHA'I BU DE GNAS DE NAS 'CHI 'PHO BAR 'GYUR RO, ,GNAS DE
NAS 'PHO BA NA LUS KYI GNAS MI SHES SO, ,DE GNAS DE NAS SHI 'PHOS
NAS MIR SKYE BA YONGS

SU LEN TO, ,MIR SKYES TE MA'I MNGAL DU GNAS PA'I TSE MA LA MTSAN
MAR BLTA BA NI, DE NYID GLU DANG, GAR DANG, RTZE BA DANG, RGOD PA
LA DGA' BA'I DBANG POR 'GYUR

ME TOG DANG, 'BRAS BU DANG, DGON PA LA DGA' BAR 'GYUR, KHA DOG
SNA TSOGS 'TSER BA'I GOS 'CHANG BAR 'GYUR, LHA'I KHA ZAS SHIN TU
BZANG PO LA SRED PAR

'GYUR; DE MA'I MNGAL NA GNAS PA'I TSE MA 'DOD PA'I 'DOD CHAGS
KYIS KUN NAS BSKOR BAR MI 'GYUR, DE DRI RAB TU ZHIM PA'I CHA LUGS
LA DGA' BAR 'GYUR,

GNYID LOG NA YANG RMI LAM NA LHA'I DON BSKUL BA MTHONG BAR 'GYUR
RO, ,DRANG SRONG CHEN PO, DE MNGAL NA GNAS PA NA PHYIN CI MA LOG
PA'I RMI LAM MTHONG NGO, ,BTZAS

PA'I DUS NA YANG 'DOD CHAGS DANG, ZHE SDANG DANG, GTI MUG RNAM
PAR SPANGS NAS BTZAS TE, DE GZUGS BZANG BA, BLTA NA SDUG PA,
MDZES PA, RKANG PA SHIN


@487B TU GNAS PA, SHIS PA'I YAN LAG DANG, NYING LAG 'BREL BA, LAG
PA DANG, RKANG PA RING LA SBOM PA, RO STOD SENG GE'I LTA BU, SO
THAGS BZANG BA, SHIN TU 'JAM PA'I

LUS SO, ,DE GCIG TU 'DOD PA'I 'DOD CHAGS LA CHAGS PAR 'GYUR, 'DOD
CHAGS MI BZAD PA, GOS PHRA BA LA DGA' BA, SKYED MOS TSAL LA DGA'
BA, LHA'I DRI DANG,

ROL MO LA DGA' BAR 'GYUR, DE GSER DANG, NOR THAMS CAD 'BYOR BA'I
RIGS CHEN POR SKYE STE, SBYIN PA DANG, DUL BA DANG, YANG DAG PAR
SDOM PA LA DGA' BAR

'GYUR; GAL TE 'DOD PA LA SHIN TU CHAGS NAS SBYIN PA DANG, TSUL
KHRIMS LA MI DGA' BAR GYUR NA, DE PHYIR GCIG NAS GCIG TU DBUL
PO'I RIGS SU SKYE BAR

'GYUR TE, SER SNA CAN DANG, TSUL KHRIMS 'CHAL PA RNAMS LA BSTOD
PA DANG, HA CANG SNGO BA YANG MA YIN PA DANG, HA CANG DKAR BA'ANG
MA YIN PA DANG, SKYE BO THAMS

CAD DANG, GZHAN GYI CHUNG MA LA CHAGS SHING, BDAG GI CHUNG MA LA
MI LTA BA DANG, RTZA LAG GI SKYE BO LA DGA' BAR 'GYUR RO, ,DRANG
SRONG CHEN PO, 'DI NI SUM CU RTZA GSUM LHA'I

RIS NAS 'CHI 'PHO BA'I LTAS 'BYUNG BA'O, ,BCOM LDAN 'DAS KYIS DE
SKAD CES BKA' STZAL NAS, DRANG SRONG CHEN PO RGYAS PA DANG, DRANG
SRONG CHEN PO DE DAG DANG, LHA DANG,


@488A *, ,MI DANG, LHA MA YIN DANG, DRI ZAR BCAS PA'I 'JIG RTEN
YI RANGS TE, BCOM LDAN 'DAS KYIS GSUNGS PA LA MNGON PAR BSTOD DO,
,'PHAGS PA

DKON MCHOG BRTZEGS PA CHEN PO'I CHOS KYI RNAM GRANGS LE'U STONG
PHRAG BRGYA PA LAS, DRANG SRONG RGYAS PAS ZHUS PA'I LE'U ZHES BYA
STE, 'DUS PA BZHI BCU RTZA DGU PA RDZOGS

SO,, ,,RGYA GAR GYI MKHAN PO DZA NI MI TRA DANG, DA NA SH'I LA
DANG, ZHU CHEN GYI LOTZTSA BA BAN DE YE SHES SDES BSGYUR CING
ZHUS TE SKAD SAR BCAD KYIS KYANG BCOS

NAS GTAN LA PHAB PA,, ,,