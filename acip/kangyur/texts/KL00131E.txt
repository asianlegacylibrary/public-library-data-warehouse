
@367A ,,RGYA GAR SKAD DU,
A'ARYA TA TH'A GA TA DZNY'A NA MU DR'A SA M'A DHI N'A MA MA H'A
Y'A NA S'U TRA, BOD SKAD DU, 'PHAGS PA DE BZHIN GSHEGS

PA'I YE SHES KYI PHYAG RGYA'I TING NGE 'DZIN CES BYA BA THEG PA
CHEN PO'I MDO, BAM PO DANG PO, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,'DI SKAD

BDAG GIS THOS PA DUS GCIG NA, BCOM LDAN 'DAS RGYAL PO'I KHAB NA
'OD MA'I TSAL BYA KA LANTA KA'I GNAS NA, DGE SLONG STONG NYIS
BRGYA LNGA BCU'I DGE SLONG GI DGE 'DUN

CHEN PO DANG, BYANG CHUB SEMS DPA' BYE BA PHRAG SUM CU THAMS CAD
KYANG GZUNGS THOB PA, SPOBS PA THOGS PA MED PA, TING NGE 'DZIN
THOB PA, STONG PA NYID KYI TING NGE 'DZIN

LA GNAS PA, MTSAN MA MED PA'I SPYOD YUL BA, SMON LAM BCOS MA MA
YIN PA, SMON PA MED PA LA GNAS PA, SPYOD LAM BCOS PA MED PA, SGO
MTHA' YAS PA SGRUB PA'I GZUNGS THOB PA,

MNYAM PA NYID DU BZOD PA THOB PA, MNYAM PA NYID THOB PA, THOGS PA
MED PA'I GZUNGS THOB PA, SEMS CAN THAMS CAD KYI DBANG PO MCHOG
DANG, MCHOG MA YIN PA SHES PA DANG, BSAM PA DANG,


@367B SPYOD PA'I TSUL SHIN TU SHES PA SHA STAG DANG THABS GCIG TU
BZHUGS TE, DE NAS DE'I TSE BCOM LDAN 'DAS DE BZHIN GSHEGS PA'I
BYIN GYI RLABS SANGS RGYAS THAMS CAD KYI YUL LA 'JUG PA'I TING

NGE 'DZIN GZUGS MED PA, BSTAN DU MED PA, GZUNG BA MED PA, THOGS
PA MED PA, SNANG BA MED PA, RNAM PAR RIG PA MED PA, RNAM PAR RIG
PAR BYA BA MA YIN PA, SEMS DANG, YID DANG, RNAM PAR SHES

PA DANG BRAL PA, RTZA BA MED PA, RTEN PA MED PA, DMIGS SU MED PA,
MI MNYAM PA DANG, MNYAM PA MED PA, ZLA MED PA, NGA YI BA MED PA,
YONGS SU 'DZIN PA MED PA, MI BYA BA, MA BYAS PA, MA SONG BA, MA

'ONGS PA, 'GRO BA MED PA, MI GNAS PA, RGYUN CHAD PA MED PA, GNAS
MED PA, MTSAN MA MED PA, MTSAN MA THAMS CAD DANG BRAL BA, BLANG
BA MED PA, DOR BA MED PA, 'DUS MA BYAS PA, MNGON

PAR 'DU MI BYED PA, 'DU BA MED PA, BRAL BA MED PA, SEMS MED PA,
SEMS DANG BRAL BA, KUN TU 'BYUNG BA MED PA, RTZOM PA MED PA, YONG
SU GRUB PA MED PA, MA BYUNG BA, KUN TU MA BYUNG BA,

RAB TU RGYU BA MED PA, YANG DAG PAR RGYU BA MED PA, SHIN TU STONG
PA, 'DRE BA MED PA, CHOS THAMS CAD LA SGRO BTAGS PA MED PA, 'DI
LTA STE, SANGS RGYAS THAMS CAD KYI YUL LA 'JUG PA'I GZUNGS KYI

SGO DE BZHIN GSHEGS PA'I YE SHES KYI PHYAG RGYA ZHES BYA BA'I
TING NGE 'DZIN LA SNYOMS PAR ZHUGS SO, ,TING NGE 'DZIN DE LA
SNYOMS PAR ZHUGS MA THAG TU BCOM LDAN 'DAS KYI SKU'ANG MI SNANG,
SKU'I MTSAN


@368A *, ,MA'ANG MI SNANG, SEMS DANG, SEMS KYI MTSAN MA'ANG MI
SNANG, NA BZA' DANG, NA BZA'I MTSAN MA'ANG MI SNANG, GDAN DANG,
GDAN GYI MTSAN MA'ANG MI SNANG, GZIMS

PA DANG, GZIMS PA'I MTSAN MA'ANG MI SNANG, 'CHAG PA DANG, 'CHAG
PA'I MTSAN MA'ANG MI SNANG, BZHENGS PA DANG, BZHENGS PA'I MTSAN
MA'ANG MI SNANG, GNAS PA DANG, GNAS PA'I MTSAN MA'ANG

MI SNANG, GRIB MA'I DBYIBS DANG, GRIB MA'I DBYIBS KYI MTSAN
MA'ANG MI SNANG, BZHUGS PA DANG, BZHUGS PA'I MTSAN MA'ANG MI
SNANG ZHING, SGRA DANG, SGRA'I MTSAN MA'ANG MI GRAG GO ,DE NAS
TING

NGE 'DZIN DE'I MTHU DANG, SANGS RGYAS KYI BYIN GYI RLABS KYIS
STONG GSUM GYI STONG CHEN PO'I 'JIG RTEN GYI KHAMS 'DI SNANG BA
CHEN POS KHYAB PAR GYUR NAS, 'DI LTA BU'I 'OD KYIS SNANG BAR

BYAS TE, 'OD DES STONG GSUM GYI STONG CHEN PO'I 'JIG RTEN GYI
KHAMS 'DI NA ZLA BA'I 'OD KYANG MI SNANG, NYI MA DANG, SKAR MA
DANG, ME DANG, NOR BU DANG, GLOG GI 'OD RNAMS KYANG MI

SNANG; DRI ZA RNAMS DANG, MI 'AM CI RNAMS DANG, 'DOD PA NA SPYAD
PA DANG, GZUGS NA SPYOD PA'I LHA RNAMS DANG, SKAR MA RNAMS DANG,
LHA'I GZHAL MED KHANG GI 'OD KYANG MI SNANG, BRGYA

BYIN DANG, TSANGS PA DANG, 'JIG RTEN SKYONG BA RNAMS KYI 'OD
KYANG MI SNANG NGO, ,SANGS RGYAS KYI BYIN GYI RLABS DANG, TING
NGE 'DZIN DE'I MTHUS GANG LHA KHA CIG KYANG LHA'I DRI MI TSOR TE,
STONG


@368B GSUM GYI STONG CHEN PO'I 'JIG RTEN GYI KHAMS 'DI THAMS CAD
LHA'I DRI LAS SHIN TU 'DAS PA'I DRIS DRI RAB TU ZHIM PAR BYAS SO,
,'JIG RTEN GYI BAR THAMS CAD KYANG SNANG BAR GYUR

KHOR YUG GI RI DANG, KHOR YUG GI RI CHEN PO'ANG SNANG BAR BYAS,
RI RAB DANG, DE MA YIN PA RI'I RGYAL PO GZHAN DAG DANG, RI NAG PO
DAG KYANG SNANG BAR GYUR TE, PHYIS NI SEMS CAN GANG GI MIG

GI DBANG PO LA'ANG SNANG BAR MA GYUR TO, ,STONG GSUM GYI STONG
CHEN PO'I 'JIG RTEN GYI KHAMS 'DI THAMS CAD KYANG RIN PO CHE'I
DRA BAS KUN TU BSKOR BAR GYUR TO, ,SANGS RGYAS KYI ZHING MI MJED

'DI THAMS CAD DU'ANG DAR GYI LDA LDI BRES SHING POG SNOD NAS SPOS
KYIS BDUGS LA ME TOG SNA TSOGS BKRAM PAR GYUR TO, ,SANGS RGYAS
KYI MTHUS 'OD MA'I TSAL BYA KA LANTA KA'I GNAS KYANG BYA

RGOD KYI PHUNG PO'I RI DANG BCAS TE, DE DAG THAMS CAD LAG MTHIL
BZHIN DU MNYAM PAR GYUR CING, SHING RTA'I 'PHANG LO TZAM GYI RIN
PO CHE SNA TSOGS KYI PADMA CHEN PO 'DAB MA BRGYA STONG YOD PA,
DRI

RAB TU ZHIM ZHING YID DU 'ONG BAS KUN GANG BAR GYUR TO, ,STENG GI
BAR SNANG LAS KYANG RIN PO CHE'I DRA BA'I GDUGS KYIS G-YOGS SHING
BRGYAN TO, ,YUL MA GA DH'A THAMS CAD KYANG GOS KA TZA LINDI KA

LTAR REG NA BDE BAR GYUR TO, ,DE NAS SHAR PHYOGS SU SANGS RGYAS
KYI ZHING GANGG'A'I KLUNG GI BYE MA SNYED DAG NA BYANG CHUB SEMS
DPA' SEMS DPA' CHEN PO BLA NA MED PA YANG DAG PAR RDZOGS PA'I
BYANG CHUB


@369A *, ,TU SKYE BA GCIG GIS THOGS PA, TSAD MED PA, GRANGS MED,
DPAG TU MED PA BRGYA STONG RNAMS KYANG SO SO'I SANGS RGYAS BCOM
LDAN 'DAS DE DAG GIS BSKUL TE, RIGS KYI BU DAG,

'JIG RTEN GYI KHAMS MI MJED DU DENGS SHIG ,DE NA DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS SH'AKYA THUB
PA ZHES BYA BA DA LTAR YANG BZHUGS TE, 'TSO ZHING GZHES

LA CHOS KYANG STON PA DE, SANGS RGYAS THAMS CAD KYI YUL LA 'JUG
PA'I GZUNGS KYI SGO DE BZHIN GSHEGS PA'I YE SHES KYI PHYAG RGYA
ZHES BYA BA'I TING NGE 'DZIN LA SNYOMS PAR ZHUGS SO, ,RIGS

KYI BU DAG ,TING NGE 'DZIN DE THOS PA TZAM GYIS KYANG BYANG CHUB
SEMS DPA' RNAMS KYIS GCES SPRAS BYED PAR 'GYUR TE, THABS MKHAS PA
MED PAR BSKAL PA BRGYA STONG DU PHA ROL TU PHYIN

PA DRUG LA SPYAD PA NI DE LTA MA YIN GYI, TING NGE 'DZIN DE NYAN
DU DENGS SHIG ,DE NAS BYANG CHUB SEMS DPA' SEMS DPA' CHEN PO DE
DAG SO SO'I DE BZHIN GSHEGS PA RNAMS KYI LTAR

MNYAN NAS, BCOM LDAN 'DAS DE DAG LA PHYAG BTZAL TE, SKAD CIG
THANG CIG YUD TZAM CIG LA SANGS RGYAS KYI ZHING DE DAG NAS MI
SNANG BAR GYUR NAS RANG RANG GI MNGON PAR SHES PA'I

RDZU 'PHRUL GYI STOBS BSKYED PAS MI MJED KYI 'JIG RTEN GYI KHAMS
'DI GA LA BA DANG, DBUS KYI GLING BZHI PA GA LA BA DANG, DZAMBU'I
GLING GA LA BA DANG, RGYAL PO'I KHAB KYI GRONG KHYER CHEN PO


@369B GA LA BA DANG, 'OD MA'I TSAL BYA KA LANTA KA'I GNAS GA LA
BA DANG, BCOM LDAN 'DAS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS SH'AKYA THUB PA GA LA BA DER 'ONGS TE
LHAGS

NAS; BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SH'AKYA THUB PA'I ZHABS LA MGO BOS PHYAG
BTZAL TE, BCOM LDAN 'DAS LA LAN GSUM BSKOR BA BYAS

NAS; PHYOGS GCIG TU 'KHOD DE, BCOM LDAN 'DAS KYIS GNAS NAS DE DAG
THAMS CAD RIN PO CHE SNA TSOGS KYI PADMA CHEN PO LA SKYIL MO
KRUNG BCAS TE 'KHOD DO, ,DE BZHIN DU SBYOR TE, LHO PHYOGS DANG,

NUB PHYOGS DANG, BYANG PHYOGS DANG, 'OG GI PHYOGS DANG, STENG GI
PHYOGS DANG, DE BZHIN DU PHYOGS DANG, PHYOGS MTSAMS DANG, PHYOGS
MTSAMS DANG NYE BA DANG, PHYOGS BCU KUN TU SANGS RGYAS KYI

ZHING GANGG'A'I KLUNG GI BYE MA SNYED DAG NA, BYANG CHUB SEMS
DPA' SEMS DPA' CHEN PO BLA NA MED PA YANG DAG PAR RDZOGS PA'I
BYANG CHUB TU SKYE BA GCIG GIS THOGS PA, TSAD MED, GRANGS MED,
DPAG

TU MED BA BRGYA STONG DE DAG SO SO'I DE BZHIN GSHEGS PA DE DAG
GIS BKYE STE, RIGS KYI BU DAG ,KHYED 'JIG RTEN GYI KHAMS MI MJED
DU DENGS SHIG ,DE NA DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS SH'AKYA THUB PA ZHES BYA BA DA
LTAR YANG BZHUGS TE, 'TSO ZHING GZHES LA CHOS KYANG STON PA DE,
SANGS RGYAS THAMS CAD KYI YUL LA 'JUG PA'I GZUNGS KYI SGO DE
BZHIN


@370A *, ,GSHEGS PA'I YE SHES KYI PHYAG RGYA ZHES BYA BA'I TING
NGE 'DZIN LA SNYOMS PAR ZHUGS SO, ,RIGS KYI BU DAG ,TING NGE
'DZIN DE'I MING THOS PA TZAM GYIS KYANG, BYANG CHUB

SEMS DPA' RNAMS KYIS GCES SPRAS BYED PAR GYUR TE, THABS MKHAS PA
MED PAR BSKAL PA BRGYA STONG DU PHA ROL TU PHYIN PA DRUG LA SPYAD
PA NI DE LTA MA YIN GYI, TING NGE 'DZIN DE NYAN DU DENGS SHIG

DE NAS BYANG CHUB SEMS DPA' SEMS DPA' CHEN PO DE DAG SO SO'I DE
BZHIN GSHEGS PA DAG GI LTAR MNYAN NAS BCOM LDAN 'DAS DE DAG LA
PHYAG 'TSAL TE, SKAD CIG THANG CIG YUD

TZAM ZHIG LA SANGS RGYAS KYI ZHING DE DAG NAS MI SNANG BAR GYUR
NAS RANG RANG GI MNGON PAR SHES PA'I RDZU 'PHRUL GYI STOBS BSKYED
PAS MI MJED KYI 'JIG RTEN GYI KHAMS 'DI GA LA BA DANG,

DBUS KYI GLING BZHI PA GA LA BA DANG, DZAMBU'I GLING GA LA BA
DANG, RGYAL PO'I KHAB KYI GRONG KHYER CHEN PO GA LA BA DANG, 'OD
MA'I TSAL BYA KA LANTA KA'I GNAS GA LA BA DANG, BCOM LDAN

'DAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS SH'AKYA THUB PA GA LA BA DER 'ONGS TE LHAGS NAS, BCOM
LDAN 'DAS DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS SH'AKYA THUB PA'I ZHABS LA MGO
BOS PHYAG BTZAL NAS PHYOGS GCIG TU 'KHOD DE, BCOM LDAN 'DAS KYIS
GNANG NAS DE DAG THAMS CAD RIN PO CHE SNA TSOGS


@370B KYI PADMA CHEN PO LA SKYIL MO KRUNG BCAS TE 'KHOD DO,
,STONG GSUM GYI STONG CHEN PO'I 'JIG RTEN GYI KHAMS 'DI NA DGE
SLONG GANG DAG NYAN THOS KYI THEG PA PA'AM, RANG SANGS RGYAS KYI
THEG PA PA'AM, BYANG CHUB

SEMS DPA'I THEG PA LA GNAS PA YUL SO SOR RGYU ZHING DONG BA DE
DAG THAMS CAD KYANG SANGS RGYAS KYI MTHU DANG, SANGS RGYAS KYI
BYIN GYI RLABS KYIS BYA RGOD KYI PHUNG PO'I RI GA LA BA DANG,
BCOM LDAN 'DAS

GA LA BA DER 'ONGS TE LHAGS NAS, BCOM LDAN 'DAS GANG DU'ANG MA
MTHONG NGO, ,MA MTHONG NAS THAL MO SBYAR TE PHYAG BTZAL LO, ,'DI
LTAR DE BZHIN GSHEGS PA'I YE SHES KYI PHYAG RGYA'I TING NGE 'DZIN

'DI'I GZI BRJID KYI MTHUS SKAD CIG THANG CIG YUD TZAM DE NYID LA
'OD MA'I TSAL BYA KA LANTA KA'I GNAS SU BCOM LDAN 'DAS KYI 'KHOR
GYI DKYIL 'KHOR DU BYANG CHUB SEMS DPA' BYE BA PHRAG BRGYAD

CU 'DUS PAR GYUR TE 'KHOD DO, ,NYAN THOS 'BUM PHRAG GSUM YANG
'DUS PAR GYUR TE 'KHOD DO, ,STONG GSUM GYI STONG CHEN PO'I 'JIG
RTEN GYI KHAMS 'DI'I BRGYA BYIN DANG, TSANGS PA DANG,

'JIG RTEN SKYONG PA DANG, DBANG PHYUG CHEN PO DANG, GNAS GTZANG
MA'I RIS KYI LHA'I BU RNAMS DANG, LHA THAMS CAD DANG, LHA'I DBANG
PO RNAMS DANG, KLU THAMS CAD DANG, KLU'I DBANG PO RNAMS

DANG; GNOD SBYIN THAMS CAD DANG, GNOD SBYIN GYI DBANG PO RNAMS
DANG, DRI ZA THAMS CAD DANG, DRI ZA'I DBANG PO RNAMS DANG, LHA MA
YIN THAMS CAD DANG, LHA MA YIN GYI DBANG PO RNAMS


@371A *, ,DANG; NAM MKHA' LDING THAMS CAD DANG, NAM MKHA' LDING
GI DBANG PO RNAMS DANG, MI'AM CI THAMS CAD DANG, MI'AM CI'I DBANG
PO RNAMS DANG, LTO 'PHYE CHEN PO

THAMS CAD DANG, LTO 'PHYE CHEN PO'I DBANG PO RNAMS DANG, 'DAB
BZANG THAMS CAD DANG, 'DAB BZANG GI DBANG PO RNAMS DANG, DE DAG
THAMS CAD SO SO'I G-YOG SROG CHAGS BYE BA KHRAG

KHRIG BRGYA STONG MANG PO DANG, 'OD MA'I TSAL BYA KA LANTA KA'I
GNAS GA LA BA DANG, BCOM LDAN 'DAS GA LA BA DER 'ONGS TE LHAGS
NAS, BCOM LDAN 'DAS GANG DU'ANG MA MTHONG NGO, ,MA

MTHONG NAS THAL MO SBYAR TE PHYAG BTZAL LO, ,DE'I TSE DBANG CHE
BA DBANG CHE BAR GRAGS PA'I BYANG CHUB SEMS DPA' SEMS DPA' CHEN
PO DANG, NYAN THOS CHEN PO DANG, LHA DANG, KLU DANG,

GNOD SBYIN DANG, DRI ZA DANG, LHA MA YIN DANG, NAM MKHA' LDING
DANG, MI'AM CI DANG, LTO 'PHYE CHEN PO DANG, MI DANG, MI MA YIN
PA DANG, DGE SLONG DANG, DGE SLONG MA DANG,

DGE BSNYEN DANG, DGE SNYEN MA DAG GIS STONG GSUM GYI STONG CHEN
PO'I 'JIG RTEN GYI KHAMS 'DI STENG DU SRID PA'I RTZE MO MAN CHAD
SA PHYOGS GANG YANG MA GANG BA MED DE, THA NA SKRA'I RTZE MO'I
CHA BZHAG PA TZAM

YANG DAG PA MED PAR GYUR TO, ,DE NAS GNAS BRTAN SH'A RADVA TI'I
BU DANG, MOONGGAL GYI BU CHEN PO DANG, GNAS BRTAN GSUS PO CHE
DANG, K'A TYA'I BU CHEN PO DANG, 'OD SRUNG CHEN PO DANG,


@371B TSE DANG LDAN PA BYAMS PA'I BU GANG PO DANG, GNAS BRTAN RAB
'BYOR DANG, NYAN THOS CHEN PO DE DAG THAMS CAD 'JAM DPAL GZHON
NUR GYUR PA GA LA BA DER DONG STE PHYIN NAS, 'JAM DPAL

GZHON NUR GYUR PA LA 'DI SKAD CES SMRAS SO, ,'JAM DPAL, DE BZHIN
GSHEGS PA DA LTAR GANG NA BZHUGS, DE BZHIN GSHEGS PA'I SKU'I TSUL
'DI CI 'DRA, DE BZHIN GSHEGS PA'I

BZHUGS PA DE CI 'DRA, DE SKAD CES SMRAS PA DANG, 'JAM DPAL GZHON
NUR GYUR PAS NYAN THOS CHEN PO DE DAG LA 'DI SKAD CES SMRAS SO,
,TSE DANG LDAN PA DAG ,KHYED CAG THAMS CAD KYANG

NYAN THOS CHEN PO SHES RAB DANG LDAN PA, RDZU 'PHRUL CHEN PO DANG
LDAN PA, MTHU CHE BA, DBANG CHE BA, MKHAS PA CHEN PO'I TING NGE
'DZIN LA DBANG THOB PA, YUN RING PO NAS TSANGS PAR SPYOD PA

SPYAD PA YIN NA, TSE DANG LDAN PA DAG ,SO SO NAS TING NGE 'DZIN
LA SNYOMS PAR ZHUGS LA, DE BZHIN GSHEGS PA'I SKU DANG, DE BZHIN
GSHEGS PA BZHUGS PA YONGS SU TSOL CIG ,

DE BZHIN GSHEGS PA'I SKU DE GA LA YOD PA DANG, DE BZHIN GSHEGS
PA'I SKU DE CI 'DRA BA DANG, DE BZHIN GSHEGS PA'I BZHUGS PA CI
'DRA BA YONGS SU TSOL CIG ,DE NAS NYAN THOS

CHEN PO DE DAG RANG RANG GI TING NGE 'DZIN LA SNYOMS PAR ZHUGS
NAS STONG GSUM GYI STONG CHEN PO'I 'JIG RTEN GYI KHAMS THAMS CAD
DU BRTAGS TE, BRTAGS NAS KYANG DE BZHIN GSHEGS


@372A *, ,PA'I SKU'ANG MA MTHONG, DE BZHIN GSHEGS PA'I BZHUGS
PA'ANG MA MTHONG NGO, ,DE NAS NYAN THOS CHEN PO DE DAG GIS DE
LTAR STONG GSUM GYI STONG CHEN PO'I

'JIG RTEN GYI KHAMS 'DI THAMS CAD DU BRTAGS NA DE BZHIN GSHEGS
PA'I SKU'ANG MA MTHONG, DE BZHIN GSHEGS PA'I BZHUGS PA'ANG MA
MTHONG NAS RANG RANG GI TING NGE 'DZIN LAS

LANGS TE YANG 'JAM DPAL GZHON NUR GYUR PA LA 'DI SKAD CES SMRAS
SO, ,'JAM DPAL, KHO BO CAG GIS NI DE BZHIN GSHEGS PA'I SKU DANG,
DE BZHIN GSHEGS PA'I BZHUGS PA'ANG

MA MTHONG NGO, ,DE SKAD CES SMRAS PA DANG, 'JAM DPAL GZHON NUR
GYUR PAS NYAN THOS CHEN PO DE DAG LA 'DI SKAD CES SMRAS SO, ,DE'I
PHYIR TSE DANG LDAN PA NYAN THOS CHEN PO KHYED CANG MA SMRA BAR
THAL

MO SBYAR LA SEMS RTZE GCIG TU DE BZHIN GSHEGS PA YID LA GYIS TE
SKAD CIG SDOD CIG DANG, DE BZHIN GSHEGS PA'I SKU DANG, DE BZHIN
GSHEGS PA'I BZHUGS PA'ANG MTHONG BAR 'GYUR RO, ,DE

NAS BCOM LDAN 'DAS DRAN PA DANG LDAN ZHING MKHYEN BZHIN DU TING
NGE 'DZIN DE LAS BZHENGS SO, ,BCOM LDAN 'DAS TING NGE 'DZIN DE
LAS BZHENGS MA THAG TU STONG GSUM GYI STONG CHEN PO'I 'JIG RTEN

GYI KHAMS 'DI RNAM PA DRUG DANG, LTAS BCO BRGYAD DU G-YOS, RAB TU
G-YOS SO, KUN TU RAB TU G-YOS SO, ,'GUL, RAB TU 'GUL, KUN TU RAB
TU 'GUL LO, ,LDEG ,RAB TU LDEG ,KUN TU RAB TU LDEG GO ,


@372B 'KHRUGS, RAB TU 'KHRUGS, KUN TU RAB TU 'KHRUGS SO, ,'UR
'UR, RAB TU 'UR 'UR, KUN TU RAB TU 'UR 'UR RO, ,CHEM CHEM, RAB TU
CHEM CHEM, KUN TU RAB TU CHEM CHEM MO, ,SHIN TU LAM ME, SHIN TU

THAL LE, SHIN TU LHANG NGE'O, ,BCOM LDAN 'DAS LA MCHOD PA'I PHYIR
LHA'I ME TOG GI CHAR MNGON PAR BAB CING, LHA'I SIL SNYAN DANG,
GLU DBYANGS KYANG LEN TO, ,DE NAS TSE DANG LDAN PA SH'A RADVA
TI'I BU STAN LAS

LANGS TE, BLA GOS PHRAG PA GCIG TU GZAR NAS PUS MO G-YAS PA'I LHA
NGAS LA BTZUGS TE, BCOM LDAN 'DAS GA LA BA DER LOGS SU THAL MO
SBYAR BA BTUD NAS, BCOM LDAN 'DAS LA 'DI SKAD CES

GSOL TO, ,BCOM LDAN 'DAS, TING NGE 'DZIN GANG LA BZHUGS PAS DE
BZHIN GSHEGS PA'I SKU SNYAN THOS CHEN PO RNAMS KYI SHES RAB KYI
MIG GIS MI MTHONG BA'I TING NGE 'DZIN 'DI CI 'DRA, BCOM LDAN

'DAS, DE BZHIN GSHEGS PA'I BZHUGS PA DE CI 'DRA, DE SKAD CES GSOL
BA DANG, BCOM LDAN 'DAS KYIS TSE DANG LDAN PA SH'A RADVA TI'I BU
LA 'DI SKAD CES BKA' STZAL TO, ,SH'A RADVA TI'I BU, TING NGE
'DZIN

'DI NI NYAN THOS DANG, RANG SANGS RGYAS THAMS CAD KYI SA MA YIN
GYI, SH'A RADVA TI'I BU, 'DI NI DE BZHIN GSHEGS PA'I SA TE, SANGS
RGYAS KYI RNAM PAR 'PHRUL PA DANG, CHO 'PHRUL CHEN PO 'DI NI BSAM

GYIS MI KHYAB BO, ,'ON KYANG, SH'A RADVA TI'I BU, LEGS PAR RAB TU
NYON LA YID LA ZUNGS SHIG DANG, DE BZHIN GSHEGS PA'I SKU'I PHYOGS
TZAM ZHIG NGAS KHYOD LA BSHAD DE BSTAN TO, ,BCOM LDAN


@373A *, ,'DAS, LEGS SO ZHES GSOL TE, TSE DANG LDAN PA SH'A RADVA
TI'I BU BCOM LDAN 'DAS KYI LTAR MNYAN PA DANG, DE LA BCOM LDAN
'DAS KYIS 'DI SKAD CES BKA' STZAL TO, ,

SH'A RADVA TI'I BU, DE BZHIN GSHEGS PA'I SKU YANG DAG PA NYID DE
NI MIG THAMS CAD KYI LAM LAS YANG DAG PAR 'DAS PA NAM MKHA' DANG
MTSUNGS PA STE, DE NI LUS MED PA, MA BYAS PA, MA

SKYES PA, MA 'GAGS PA, MA BYUNG BA, YANG DAG PAR MA BYUNG BA, RAB
TU MA BYUNG BA, THOB PA MED PA, GDAGS PA MED PA, MA ZHUGS PA,
MNGON PAR MA GRUB PA, MTHA' MED PA, MU MED PA,

ZHI BA, RAB TU ZHI BA, NYE BAR ZHI BA, GNAS MED PA, SKYE BA MED
PA, TSIG GI LAM MA YIN PA, RNAM PAR RIG PA MED PA, KUN TU 'BYUNG
BA MED PA, RGYU BA MED PA, RAB TU RGYU BA MED PA, RGYU BA

DANG BRAL BA, SHIN TU RNAM PAR DAG PA, CI'ANG MA YIN PA, CI'ANG
MED PA, LEN PA MED PA, BLANG BA MED PA, G-YO BA MED PA, SPYOD PA
MED PA, RTEN PA MED PA, MA SKYES PA, MA BYUNG BA,

LAS MED PA, RNAM PAR SMIN PA MED PA, MA MTHONG BA, MA THOS PA,
RNAM PAR MA SHES PA, MA CHAGS PA, MA BCINGS PA, MA GROL BA, YOD
PA MA YIN PA, DRAN PA MA YIN PA, MA BSNAMS

PA; MA MYONG BA, MA MTHONG BA, RNAM PAR RIG PA MED PA, RNAM PAR
RIG PAR BYA BA MA YIN PA, RNAM PAR RIG PA MED PA'I MTSAN NYID
SEMS MED PA, BSAM GYIS MI KHYAB PA, BSAM


@373B PAR BYA BA MA YIN PA, SEMS MA YIN PA, SEMS PA DANG BRAL BA,
SEMS MNYAM PA NYID DANG LDAN PA, MNYAM PA MED PA, SEMS KYI 'JUG
PAS MI CHUD PA, 'GRO BAR MA SONG BA, 'GRO BA MED

PA; 'GRO BA DANG BRAL BA, 'GRO BA THAMS CAD CHAD PA, MI CHOD PA,
DPAGS PA MED PA, GCAD DU MED PA, PHRAG MED PA, BLTAR MED PA, RMAD
DU BYUNG BA, RJES MED PA, RDZAS MA YIN PA, DNGOS PO MED

PA; THA DAD PA MA YIN PA, THA DAD PA MED PA, MA BYUNG BA, YANG
DAG PAR MA BYUNG BA, MI 'KHRUGS PA, MI RTOG PA, RNAM PAR MI RTOG
PA, RTZOM PA MED PA, MA GRUB PA, KUN TU MA GRUB PA, MA

BSGRUBS PA, KHYAB PA MED PA, MI G-YO BA, MI GSAL BA, MA RIG PA,
'DOD PAR BYA BA MA YIN PA, 'OD MED PA, MI SNANG BA, GZUNG BA MED
PA, SNANG BA MED PA, MUN PA MED PA, MUN PA MA YIN

PA; MUN PA DANG BRAL BA, GSAL BA MA YIN PA, GNAS MED PA, GNAS
DANG BRAL BA, MA ZHI BA, RAB TU MA ZHI BA, ZHI BA MED PA, ZHI BA
DANG BRAL BA, ZHI BA MNYAM PA, DAG PA, RNAM PAR DAG PA ,

YONGS SU DAG PA, CI'ANG MED PA, LEN PA MED PA, NYE BAR LEN PA MED
PA, MDZA' BA MED PA, 'THAB PA MED PA, 'THAB PA DANG BRAL BA, MI
GNAS PA'I TSUL GYIS GNAS PA, MDUD PA MED PA, MDUD

PA DANG BRAL BA, DANG BA, RNYOG PA MED PA, SHI 'PHO MED PA, SHI
'PHOR 'GYUR BA MED PA, CHOS MED PA, CHOS MA YIN PA MED PA, ZHING
MED PA, ZHING MA YIN PA MED PA, MI ZAD PA, ZAD PAR BYA BA MA YIN
PA, ZAD PA


@374A *, ,DANG BRAL BA, RDUL MED PA, SKAD CIG PA, MI 'KHRUGS PA,
YI GE YONGS SU SPANGS PA, SGRA YONGS SU SPANGS PA, DBYANGS YONGS
SU SPANGS PA, BSHAD PA YONGS SU SPANGS PA, BSGOM PA YONGS SU

SPANGS PA, SEMS PA YONGS SU SPANGS PA, SEMS YONGS SU SPANGS PA,
RIGS PA MED PA, RIGS PA MED PA MA YIN PA, RIGS PA DANG BRAL BA MA
YIN PA, LDAN PA MA YIN PA, LDAN PA MED PA

MA YIN PA, ZAD PA MED PA, ZAD PA MED PA MA YIN PA, 'CHI BA MED
PA, 'CHI BA MED PA MA YIN PA, ZHI BAR BYA BA MA YIN PA, MTSAN MA
MED PA, MTSAN MA MED PA MA YIN PA, DPAG TU MED PA,

DPAG TU MED PA MA YIN PA, DPAG PAR BYA BA MA YIN PA, MA SONG BA,
MA 'ONGS PA, GNYIS SU MED PA, GNYIS SU MED PA MA YIN PA, DMIGS PA
MED PA, TSU ROL MA YIN PA, PHA ROL

MA YIN PA, GZHI MED PA, GNAS MED PA, MI 'BYUNG BA, MI 'JIG PA, MA
'PHOS PA, MNYAN DU MED PA, PHA ROL GNON PA MED PA, LEN PA MED PA,
'DOR BA MED PA, MTSAN NYID

MED PA, MTSAN NYID DANG BRAL BA, MTSAN NYID MA YIN PA, MTSAN NYID
YONGS SU SPANGS PA, LAS MED PA, LAS MED PA MA YIN PA, MTSAN MED
PA, MTSAN MED PA MA YIN PA, MTSAN GYIS BRGYAN

PA; SGO MED PA, MI CHAGS PA, CHAGS PA DANG BRAL BA, DAD PAR BYED
PA, SBYAR BA MED PA, SBYAR BA DANG BRAL BA, BDE BAR BYED PA,
MCHOG TU BDE BAR BYED PA, SKYE MCHED DRUG LAS


@374B GROL BA, MI SNANG BA, DE BZHIN NYID KYIS RAB TU PHYE BA DE
KHO NA NYID, DE BZHIN NYID SEMS CAN RNAMS MI SGROL BA'I TSUL GYIS
SGROL BA, SEMS CAN RNAMS MI 'GROL BA'I TSUL GYIS 'GROL

BA; SEMS CAN RNAMS YONGS SU MI SBYONG BA'I TSUL GYIS SBYONG BA,
SEMS CAN RNAMS LA MI SKYOB PA'I TSUL GYIS SKYOB PA, GNYIS SU MED
PA'I TSUL GYIS SEMS CAN RNAMS LA CHOS STON PA, ,

MNYAM PA MED PA, MI MNYAM PA DANG MNYAM PA, 'DRA BA MED PA, ZLA
MED PA, MI 'CHI BA DANG MNYAM PA, NAM MKHA' DANG MNYAM PA, GNAS
MED PA DANG MNYAM PA, SHIN TU MNYAM PA, ,

MA SKYES PA, SKYE BA MED PA DANG MNYAM PA, MI DMIGS PA, DMIGS PA
MED PA DANG MNYAM PA, MA ZHI BA, ZHI BA DANG BRAL BA, ZHI BA
NYAMS PA, ZHI BA RAB TU ZHI BA, NYE BAR ZHI BA, 'JAM PA, MNYEN

PA; SHIN TU DRI MA MED PA, SHIN TU DUL BA, RTAG PA MA YIN PA,
CHAD PA MA YIN PA, SPYOD PA LAS LDOG PA, LDOG PA MED PA, NGES PA,
'JIGS PA LAS LDOG PA, PHYIR MI LDOG PA, 'DZIN

PA THAMS CAD GCOD PA, MDUD PA THAMS CAD GCOD PA, GSAL BA, THA DAD
PA MED PA, GNYIS SU MED PA, GNYIS DANG BRAL BA, GNYIS SU MED PAR
YONGS SU BSTAN PA, MA BYAS PA'I

NGO BO NYID, RANG BZHIN GYIS 'OD GSAL GSHIN TU KUN TU 'BYUNG BA
MED PA, RNAM PAR GROL BA'I TSUL GYIS SPYOD PA LAS RNAM PAR GROL
BA, 'DU BA MED PA, BRAL BA MED PA, RING PO MA YIN


@375A *, ,PA; THUNG DU MA YIN PA, ZLUM PO MA YIN PA, GRU BZHI MA
YIN PA, KUN TU DKYIL 'KHOR MA YIN PA, SBO MA PO MA YIN PA, PHUNG
POS RAB TU PHYE BA MA YIN PA,

KHAMS KYIS RAB TU PHYE BA MA YIN PA, SKYE MCHED KYIS RAB TU PHYE
PA MA YIN PA, 'DUS BYAS SU RNAM PA BRTAG PA MA YIN PA, 'DUS MA
BYAS LAS BYUNG BA MA YIN PA, 'PHEL BA MED PA,

'BRI BA MED PA, GSOG PA MED PA, MA SKYES PA, SUS KYANG MA MTHONG
BA, MA THOS PA, RNAM PA MA SHES PA, YANG DAG PA MA YIN PA, YANG
DAG PA MA YIN PA'ANG MA YIN PA, MA SKYES

PA; 'CHI 'PHO MA YIN PA, 'JIG RTEN DANG LHAN CIG PA MA YIN PA,
LHAN CIG PA MA YIN PA'ANG MA YIN PA STE, LUS DE NI G-YO BA MED
PA, 'KHRUL PA MED PA, RGOD PA MED PA, RGYU BA

MED PA, RNAM PAR RGYU BA MED PA, BSGOM PA MED PA, BSGOM PA DANG
BRAL BA MA YIN PA, 'BYUNG BA MA YIN PA, 'JIG PA MA YIN PA, NGO BO
NYID MA YIN PA, NGO BO NYID MED PA'ANG MA YIN PA, SEMS PA

MED PA, STON PA MED PA, SBYOR BA MED PA, MI SBYOR BA, MI SBYOR
BA'ANG MA YIN PA, 'DOD PA LA 'DOD CHAGS PA MA YIN PA, 'DOD PA LA
'DOD CHAGS MED PA MA YIN PA, MED PA,

MED PA MA YIN PA, MTSAN NYID MED PA, MTSAN NYID MED PA MA YIN PA,
MYA NGAN LAS 'DA' BA MED PA, YONGS SU MYA NGAN LAS MA 'DAS PA,
GNAS PA MED PA, GNAS PA MED PA MA


@375B YIN PA STE, SH'A RATVA TI'I BU, DE BZHIN GSHEGS PA'I SKU
GNAS PA DE LTA BU NI MTSAN MA LA GNAS PA'I SEMS CAN LTA BA GNYIS
SU LHUNG BA GANG GIS KYANG SHES PAR NUS SAM, SH'A RADVA'I

BUS GSOL PA, BCOM LDAN 'DAS, DE NI GNAS MA LAGS TE, SKABS MA
MCHIS SO, ,DE CI'I SLAD DU ZHE NA, BCOM LDAN 'DAS, DE BZHIN
GSHEGS PA'I SKU NI MTSAN MA DANG, MTSAN

MA THAMS CAD DANG BRAL BA LAGS SO, ,BCOM LDAN 'DAS KYIS BKA'
STZAL PA, SH'A RADVA TI'I BU, DE DE BZHIN NO, ,DE DE BZHIN TE, DE
BZHIN GSHEGS PA'I SKU NI MTSAN MA DANG, MTSAN MA

THAMS CAD DANG BRAL BA'O, ,DE NAS BCOM LDAN 'DAS KYIS DE BZHIN
GSHEGS PA'I YE SHES KYI PHYAG RGYA'I TING NGE 'DZIN 'DI RGYAS PAR
BSTAN PA DANG, SHIN TU RGYAS PA'ANG RGYA CHER YONGS

SU RDZOGS PAR BYA BA'I PHYIR DE'I TSE TSIGS SU BCAD PA 'DI DAG
BKA' STZAL TO, ,LUS DE LUS MA YIN ZHING LUS LAS YONGS SU GROL,
,SUS KYANG MA BYAS MA BSHIG RNYED PAR

GYUR PA'ANG MED, ,CHOS RNAMS GANG NA'ANG KUN TU LDAN MED MI LDAN
MED, ,BDE BAR GSHEGS PA RNAMS KYI SKU DE DE LTAR BSTAN, ,'DU MED
'BRAL BA MED CING GNAS MED RDZAS KYANG MED, ,

MA BZUNG MA GROL MNYAM PA MED CING RING BA MED, ,RTZOM PA MED
CING THOGS MED CI LA'ANG GNAS PA MED, ,BDE BAR GSHEGS PA RNAMS
KYI SKU NI DE 'DRAR BSTAN, ,GZANG BA MED CING


@376A *, ,MA BYAS NGAS MED CI YANG MED, ,GZUGS MED SEMS MED GNYIS
MA YIN ZHING GCIG KYANG MIN, ,DNGOS MED DNGOS MED MA YIN MA BYUNG
MED PA STE, ,YANG

DAG NYID DU RGYAL BA'I SKU DE 'DI 'DRA'O, ,SNYING PO DE MED NYAM
CHUNG MA YIN BCAD PA'ANG MED, ,MA BCAD MA BYUNG KUN TU MA BYUNG
ZHIG PA'ANG MED, ,THOB PA MED CING RDUL TZAM DAG

KYANG BSHIG MED DE, ,RDUL MED RNAMS KYI SKU DE DE 'DRAR SHES PAR
BYA, ,MA MTHONG MA THOS MA BSNAMS REG PAR GYUR PA MED, ,RNAM PAR
RIG MED MA BRTAGS MIG YOR

'DRA BA STE, ,SROG CHAGS MTHONG NAS RANG GI 'DZIN PAS SEMS KYANG
RANGS, ,'DI NI SANGS RGYAS DAG GI SKU 'GRUB BSTAN PA'O, ,PHUNG PO
MA YIN KHAMS MIN MI RDZUN MI BDEN TE, ,DAG

MED RNAM PAR DAG MED DBANG POS MI REG PA, ,RTOG PA MED CING RNAM
PAR MI RTOG CHU ZLA 'DRA, ,BDE BAR GSHEGS PA'I SKU 'DI LTA BAR SU
'DOD PA, ,SKU NI RGYU DANG RKYEN LAS GYUR TE

RANG BZHIN MED, ,MA SKYES MA 'GAGS SONG BA MED CING 'PHOS PA'ANG
MED, ,BRTAGS NA 'JIG RTEN GSUM NI SGYU MA BZHIN DU SNANG, ,RGYAL
BA RNAMS KYI SKU NI MI RTOG DE 'DRAR LTOS, ,

ZHI MED RAB ZHI MA YIN ZHI BRAL SBYOR BA'ANG MED, ,CHAGS MED RIGS
MED 'DI NA CHAD PA STONG PA BZHIN, ,YANG NA NGO BO NYID KYIS NAM
MKHA' LTA BU STE, ,DE LTAR MTHONG NA NYIN MTSAN


@376B SANGS RGYAS MCHOD PA YIN, ,ZHING RNAMS BYE BA STONG PHRAG
JI TZAM PHYOGS RNAMS SU, ,SRID PA'I RTZE MO BAR DU RIN CHEN GANG
BA DAG ,SANGS RGYAS RNAMS LA BSKAL MANG PHYE BA'I MTHAR 'BUL BA,,

SBYIN PA DE NI MDO SDE 'DI BRIS CHAR MI PHOD, ,GANGG'A'I BYE MA
SNYED PAS MANG BA'I BSKAL PAR YANG, ,'GRO LA SNYOMS PA'I SEMS
KYIS BYAMS PA BSGOMS PA BAS, ,GANG ZHIG YE SHES PHYAG RGYA TING

'DZIN MCHOG MOS PA, ,TSUL KHRIMS DE NI BZOD PA 'DI YI CHAR MI
PHOD, ,JI TZAM SNGON GYI 'KHOR BA DAG NI MTHA' YAS PA, ,DE SRID
BSKAL PAR SROG CHAGS KUN LA RTAG BZOD PA, ,RGYAL

BA'I PHYAG RGYA 'DI LA DAD PA GCIG BSKYED NA, ,'DIR DAD BSOD NAMS
DANG NI RI RAB YUNGS 'BRU BZHIN, ,JI TZAM 'JIG RTEN GSUM GYI SEMS
CAN RNAM MANG SKYES, ,DE DAG MI GANG BSKAL

PA MANG POR MGOR THOGS SHING, ,LUS KYANG MI NGAL NAM DU'ANG G-YO
BA MI SKYED PA, ,BRTZON 'GRUS DE NI BZOD PA 'DI YI CHAR MI PHYOD,
,ZHING BRGYA'I BYE MA JI SNYED DE BAS LHAG PA YI, ,

BSKAL PA MANG POR GANG RNAMS BSAM GTAN BYED PAS, ,MDO SDE 'DI LA
NYIN ZHAG GCIG TZAM SPYOD PA YANG, ,BSOD NAMS DE NI BZOD PA 'DI
YI DPER MI RUNG, ,RDUL KHAMS JI SNYED

PA YI BSKAL PA GRANGS MED PAR, ,SHES RAB MTHA' GNYIS SPANGS LA
MNGON PAR BRTZON PA BAS, ,GANG GIS JI SKAD BSHAD PA'I YE SHES 'DI
RTOGS PA, ,BSOD NAMS DE YANG RGYA


@377A *, ,MTSO DANG NI CHU THIGS BZHIN, ,RGYAL BA LA NI GZUGS
DANG MTSAN MAR MA LTA SHIG ,BYIS PA LTA BUS BDE BAR GSHEGS LA
SEMS MA LTAR, ,GANG GIS

RAB 'BYOR LTA BUR NGA NI MTHONG GYUR PA, ,DES NI STONG GSUM KUN
GYI SBYON PA THAMS CAD SBYANGS, ,DE NAS BCOM LDAN 'DAS KYIS TSIGS
SU BCAD PA DE DAG GSUNGS NAS, YANG

GNAS BRTAN SH'A RADVA TI'I BU LA 'DI SKAD CES BKA' STZAL TO,
,SH'A RADVA TI'I BU, DE BZHIN GSHEGS PA'I YE SHES KYI PHYAG
RGYA'I TING NGE 'DZIN 'DI NI PHYOGS BCU'I 'JIG RTEN GYI KHAMS

KYI BYANG CHUB SEMS DPA' THAMS CAD KYI SGRIB PA MED PA'I YE SHES
MTHONG BA YONGS SU RDZOGS PAR 'GYUR BA'O, ,SH'A RADVA TI'I BU,
GANG ZHIG SANGS RGYAS BCOM LDAN 'DAS

RNAMS MTHONG BAR 'DOD NA LHAG PA'I BSAM PAS TING NGE 'DZIN 'DI LA
RAB TU SBYAR BAR BYA'O, ,BYANG CHUB SEMS DPA' LHAG PA'I BSAM PAS
SBYOR BA NI NYIN ZHAG GCIG KHO

NAS DE BZHIN GSHEGS PA MTHONG BAR 'GYUR RO, ,SH'A RADVA TI'I BU,
GZHAN YANG BYANG CHUB SEMS DPA' PHYOGS BCU'I SANGS RGYAS KYI
ZHING THAMS CAD KYI SANGS RGYAS BCOM LDAN

'DAS RNAMS MTHONG BAR 'DOD PA DES TING NGE 'DZIN 'DI LA NYIN
MTSAN DU SBYAR BAR BYA STE, LHAG PA'I BSAM PAS 'JUG PA'I BYANG
CHUB SEMS DPA' NI PHYOGS BCU'I SANGS


@377B RGYAS KYI ZHING THAMS CAD KYI SANGS RGYAS BCOM LDAN 'DAS
RNAMS MTHONG BAR 'GYUR RO, ,SH'A RADVA TI'I BU, DE BZHIN GSHEGS
PA'I YE SHES KYI PHYAG RGYA'I TING NGE 'DZIN 'DI NI BYANG

CHUB SEMS DPA' RNAMS KYI SGO MTHA' YAS BSGRUB PA'I GZUNGS KYI
CHOS KYI TSUL SGRUB PAR 'GYUR BA'O, ,'DI NI GZUNGS KYI SGO RNAMS
KYI GNAS SO, ,'DI LAS GZUNGS KYI SGO

RNAMS 'BYUNG NGO, ,TING NGE 'DZIN 'DI NI BYANG CHUB SEMS DPA'
RNAMS KYI SKYES BU CHEN PO'I MTSAN SUM CU RTZA GNYIS YONGS SU
'GRUB PAR 'GYUR BA DANG, DPE BYAD BZANG PO BRGYAD CU YONGS

SU RDZOGS PAR 'GYUR BA'O, ,BYANG CHUB SEMS DPA'I TING NGE 'DZIN
'DI LA RAB TU SBYOR BA NI LAS KYI SGRIB PA THAMS CAD YONGS SU DAG
PA THOB BO, ,BDUD KYI LAS THAMS CAD LAS KYANG

YANG DAG PAR 'DA'O, ,'GRO BA DANG BCAS PAR DE BZHIN GSHEGS PA LA
BSNYEN BKUR BYED PA MA YIN, SPYOD PA MA YIN, BYANG CHUB SEMS
DPA'I TING NGE 'DZIN 'DI LA SBYOR BA NI GANG CI SMRA

BA DE DAG THAMS CAD 'KHRUL BA MED DO, ,DE'I LUS KYI LAS GANG CI
YIN PA DE THAMS CAD KYANG SKYON MED DO, ,NGAG GI LAS GANG CI YIN
PA DE DAG THAMS CAD KYANG KUN TU 'BYUNG BA MED DO, ,YID KYI

LAS GANG CI YIN PA DE DAG THAMS CAD KYANG KUN NAS NYON MONGS PA
MED DO, ,SH'A RADVA TI'I BU, BYANG CHUB SEMS DPA' DE BZHIN GSHEGS
PA RNAMS KYI LDEM PO DAG KHONG DU CHUD PAR 'DOD PAS TING


@378A *, ,DE 'DZIN 'DI LA SBYAR BAR BYA'O, ,CHOS BSTAN PA KHONG
DU CHUD PAR 'DOD PAS TING NGE 'DZIN 'DI LA SBYAR BAR BYA'O, ,CHOS
KYI MTSAMS SBYAR BA STON PAR 'DOD PAS

TING NGE 'DZIN 'DI LA SBYAR BAR BYA'O, ,BDEN PA'I TSUL KHONG DU
CHUD PAR 'DOD PAS TING NGE 'DZIN 'DI LA SBYAR BAR BYA'O, ,YANG
DAG PA'I MTHA' MNGON DU BYA BAR 'DOD PAS TING NGE 'DZIN 'DI LA

SBYAR BAR BYA'O, ,RTEN CING 'BREL PAR 'GYUR BA KHONG DU CHUD PAR
'DOD PAS TING NGE 'DZIN 'DI LA SBYAR BAR BYA'O, ,SEMS CAN GYI MOS
PA JI LTA BA BZHIN DU SHES PAR 'DOD PAS TING NGE

'DZIN 'DI LA SBYAR BAR BYA'O, ,BSAM PA JI LTAR BA BZHIN DU SANGS
RGYAS KYI ZHING GI YON TAN BKOD PA PHUN SUM TSOGS PA YONGS SU
GZUNG BAR 'DOD PAS TING NGE 'DZIN 'DI LA SBYAR

BAR BYA'O, ,'OD PHUN SUM TSOGS PA SGRUB PAR 'DOD PAS TING NGE
'DZIN 'DI LA SBYAR BAR BYA'O, ,'KHOR PHUN SUM TSOGS PA YONGS SU
RDZOGS PAR 'DOD PAS TING NGE 'DZIN 'DI LA SBYAR

BAR BYA'O, ,TSE PHUN SUM TSOGS PA YONGS SU RDZOGS PAR 'DOD PAS
TING NGE 'DZIN 'DI LA SBYAR BAR BYA'O, ,BKOD PA PHUN SUM TSOGS PA
YONGS SU RDZOGS PAR 'DOD PA TING NGE

'DZIN 'DI LA SBYAR BAR BYA'O, ,BSTAN PA PHUN SUM TSOGS PA YONGS
SU RDZOGS PAR 'DOD PAS TING NGE 'DZIN 'DI LA SBYAR BAR BYA'O,
,BYANG CHUB SEMS DPA' SEMS DPA' CHEN PO


@378B BDAG DANG, GZHAN GYI BSAM PA THAMS CAD YONGS SU RDZOGS PAR
'DOD PAS TING NGE 'DZIN 'DI LA SBYAR BAR BYA'O, ,YONGS SU 'TSOL
BA DANG, MOS PA DANG, YI GER 'DRI BA DANG, KLOG

PA DANG, 'DZIN PA DANG, 'CHANG BA DANG, BSGOM PA'I PHYIR TING NGE
'DZIN 'DI LA SBYAR BAR BYA'O, ,DE CI'I PHYIR ZHE NA, DE DAG THAMS
CAD DE LA DKA' BAR MI 'GYUR BA'I PHYIR

RO; ;SH'A RADVA TI'I BU, 'DI LTA STE, DPER NA, YID BZHIN GYI NOR
BU RIN PO CHE CHEN PO 'DOD PA THAMS CAD SBYIN PA ZHES BYA BA'AM,
'DOD PA THAMS CAD SBYIN PA'I SHING GIS SEMS CAN

RNAMS KYI BSAM PA THAMS CAD YONGS SU RDZOGS PAR BYED DO, ,SH'A
RADVA TI'I BU, DE BZHIN DU TING NGE 'DZIN 'DI'ANG BYANG CHUB SEMS
DPA' SEMS DPA' CHEN PO RNAMS KYI BSAM PA THAMS

CAD RNAM PA THAMS CAD DU YONGS SU RDZOGS PAR BYED DO, ,DE NAS
BCOM LDAN 'DAS KYIS DE'I TSE TSIGS SU BCAD PA 'DI DAG BKA' STZAL
PA, YE SHES MTHA' YAS PHYAG RGYA MDO SDE 'DI, ,YE SHES

PHUNG PO YE SHES KHYAD 'PHAGS MCHOG ,YE SHES 'OD DANG YE SHES
'BYOR PA'I MDZOD, ,YE SHES 'BYUNG GNAS YE SHES SGOR 'JUG PA,
,SHES DBANG SHES RAB 'BYUNG

GNAS SHES RABS, ,SHES RAB SGRON MA SHES RAB 'OD MUN SEL, ,SHES
RAB MI ZAD SHES RAB TSUL RAB BSHAD, ,NYI MA BZHIN DU 'JIG RTEN
GSUM NA LHAN, ,MNYAM PA 'BYOR PA MNYAM PA NYID LA


@379A *, ,GNAS; ;'DZIN PA THAMS CAD GCOD DANG BDEN PA'I TSUL,
,TING 'DZIN KUN SGO YE SHES PHYAG RGYA NI, ,SANGS RGYAS SO SO
YANG DAG RIG PA'I RIG ,GZAD

MI SHES PA'I NOR MDZOD PHA ROL 'GRO ,SHES RAB RDZU 'PHRUL SHES
RAB 'BYUNG GNAS GTER, ,BSAM PA JI BZHIN DGA' BDE'I RTZA BA STE,
,TING 'DZIN PHYAG RGYA 'DI NI BDE GSHEGS

NOR; ;RIN CHEN LDAN PA'I YUL 'KHOR RGYAL POS BSTEN, ,RIN CHEN DAM
PA RIN CHEN MCHOG 'BYUNG GNAS, ,'DOD CHAGS RDUL DANG ZHE SDANG
DRI MA SEL, ,MDO BSHAD 'DI NI

RIN CHEN RTZA PA'O, ,ZHI ZHING ZHI LA YID NI ZHI BYED PA, ,MDZES
PA BYED DANG BDAG TU LTA BA SBYONG, ,SANGS RGYAS GZUNGS KYI PHYAG
RGYA 'DI RNYED PAS, ,DPA' BO'I MTSON GYIS BDUD

NI RAB TU 'JOMS, ,SHES BYA'I SROG CHAGS YE SHES SHES BYED PA, ,YE
SHES 'BYUNG GNAS YE SHES 'BYOR SHES RAB, ,YE SHES SNANG BA PHA
ROL MTHA' YAS TE, ,MDO SDE 'DI

NI YE SHES SGO 'BYUNG GNAS, ,DUL BA DUL BA MDUD PA GNYIS GCOD PA,
,LTA BYAS DRUG CU GNYIS KYI LTA BA SBYONG, ,RGYAL BA'I SGO STE
BDUD RTZI 'THOB PAR 'GYUR, ,'DI NI SUM CU

RTZA GNYIS MTSAN 'BYUNG GNAS, ,BYANG CHUB SHIN TU BYANG CHUB RANG
BZHIN MTHUN, ,MU STEGS SHES BYED BYANG CHUB RGYU SHES BYED,
,BYANG CHUB 'DI NI GNYID LOG SAD BYED PA, ,BYANG


@379B CHUB TSUL 'DIR MTHA' YAS ZAD MI SHES, ,CHOS KYI TSUL DANG
RIGS PA RNAM PAR SGOM, ,MTHA' YAS PA YI GZUNGS RNAMS RAB TU
SGRUB, ,STOBS BCU RNAMS KYI CHOS LA 'JUG PA STE, ,

GZUNGS 'DI NYID NI RGYA MTSO LTA BU'O, ,'DI NI SBYIN PA'I PHA ROL
PHYIN PA SGRUB, ,'DI NI TSUL KHRIMS PHA ROL PHYIN DANG BZOD,
,BRTZON 'GRUS BSAM GTAN SHES RAB MI ZAD DE, ,'DIR

GNAS PHA ROL PHYIN PA PHUN SUM TSOGS, ,LAS DANG NYON MONGS PA LA
'JIGS MA BYED, ,BLO GROS NGAN PA'I BDUD KYIS MA 'JIGS SHIG ,'DI
LA SBYOR LA RAB TU MCHOD MED DE, ,JI LTAR

BSAM BZHIN BYANG CHUB SDE 'TSANG RGYA, ,MDO SDE 'DI NI YONGS SU
GZUNG BA'I PHYIR, ,PHYOGS BCU GANG LHAGS BYANG CHUB MI BYED SNOD,
,SRAS RNAMS DAG NI BSKAL PA BZANG 'DI LA, ,'DUG

PA DE DAG DPANG DU GYUR PA YIN, ,'DI NI 'DAS PA'I SANGS RGYAS
RNAMS KYI YUM, ,MDO SDE 'DI NI MA BYON RNAMS KYI YUM, ,DA LTAR
BYUNG BA THAMS CAD 'DI LAS BYUNG, ,DE PHYIR RGYAL

BA'I SPUN RNAMS 'DIR SBYOR CIG ,GANG DAG MDO 'DI TSUL LA RAB GNAS
PA, ,DE DAG DE BZHIN GSHEGS PA'I NOR 'THOB CING, ,LAS KYANG RNAM
DAG SPYOD PA RDZOGS PAR 'GYUR, ,

MI LDOG SA 'THOB 'DAM LAS BRGAL BAR 'GYUR, ,BCOM LDAN 'DAS KYIS
CHOS KYI RNAM GRANGS 'DI BSHAD PA NA, BYANG CHUB SEMS DPA' KHRAG
KHRIG GANGG'A'I KLUNG SUM CU'I BYE MA SNYED KYIS TING NGE


@380A *, ,'DZIN 'DI THOB BO, ,BYANG CHUB SEMS DPA' KHRAG KHRIG
PHRAG DRUG CU RTZA BRGYAD NI BSKAL PA BRGYA STONG NAS BSAGS PA'I
LAS KYI SGRIB PA RNAM PAR DAG

NAS; BLA NA MED PA YANG DAG PAR RDZOGS PA'I BYANG CHUB LAS PHYIR
MI LDOG PAR GYUR TE, ,DE DAG THAMS CAD KYIS SKAD CIG MI ZAD PA
BSGRUBS PA ZHES BYA BA'I GZUNGS THOB BO, ,LHA

DANG MI'I SKYE DGU DKRIGS PA PHRAG DRUG CU PO GANG DAG SNGON BLA
NA MED PA YANG DAG PAR RDZOGS PA'I BYANG CHUB TU SEMS MA BSKYED
PA DE DAG THAMS CAD NI BLA NA MED PA YANG DAG PAR RDZOGS

PA'I BYANG CHUB SEMS BSKYED NAS, THAMS CAD TING NGE 'DZIN 'DI LA
RJES SU YI RANG NGO, ,DE DAG TING NGE 'DZIN 'DI LA RJES SU YI
RANG BA DANG LDAN PA'I DGE BA'I RTZA BA DES BLA NA MED

PA YANG DAG PAR RDZOGS PA'I BYANG CHUB LAS PHYIR MI LDOG PAR GYUR
NAS, ,DE DAG THAMS CAD BCOM LDAN 'DAS KYIS BSKAL PA 'BUM PHRAG
SUM CU NA 'JIGS PA MED PA ZHES BYA

BA'I DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS SU 'GYUR RO, ,ZHES LUNG BSTAN TO, ,DE DAG LAS KHA CIG
YUN RING PO NAS SMON LAM BTAB PA

DANG LDAN PA DAG NI BZOD PA THOB BO, ,KHA CIG SMON LAM MYUR DU
'DEBS PA DE DAG NI SANGS RGYAS KYI ZHING SNA TSOGS SU BLA NA MED
PA YANG DAG PAR RDZOGS PA'I BYANG CHUB MNGON


@380B PAR RDZOGS PAR 'TSANG RGYA STE, THAMS CAD KYANG 'DI LTA
STE, 'JIGS PA MED PA ZHES BYA BAR MING MTHUN PAR 'GYUR RO, ,DE
NAS BCOM LDAN 'DAS KYIS THAMS CAD DANG LDAN PA'I

'KHOR LA RNAM PAR GZIGS NAS, 'JAM DPAL GZHON NUR GYUR PA LA BKA'
STZAL PA, 'JAM DPAL, DE LTA BAS NA KHYOD MI DMIGS PA'I TSUL DU
GNAS SHING SPROS PA

MED PA LA DGA' BAS MI GNAS PAR SPYAD PAR BYA'O, ,CHOS THAMS CAD
LA MI GNAS PAR BLA NA MED PA YANG DAG PAR RDZOGS PA'I BYANG CHUB
BSKAL PA GRANGS MED PA BYE BA KHRAG KHRIG

BRGYA STONG DU BSGRUBS PA 'DI KUN TU BSRUNG BAR BYA'O, ,GZUNG BA
DANG, BCANG BA DANG, GZHAN DAG LA'ANG RGYA CHER YANG DAG PAR RAB
TU BSTAN PAR BYA'O, ,SPROS PA MED PA LA DGA'

BAR BYA'O, ,GNAS MED PAR SPYOD PA DANG, CHOS THAMS CAD LA MI GNAS
PA DANG, PHRAG DOG MED PAR BYA'O, ,DE NAS 'JAM DPAL GZHON NUR
GYUR PA STAN LAS LANGS TE, GOS

PHRAG PA GCIG TU GZAR NAS PUS MO G-YAS PA'I LHA NGA SA LA BTZUGS
TE, BCOM LDAN 'DAS GA LA BA DE LOGS SU THAL MO SBYAR BA BTUD NAS,
BCOM LDAN 'DAS LA 'DI SKAD

CES GSOL TO, ,BCOM LDAN 'DAS, CHOS THAMS CAD GZUNG DU MA MCHIS
PA'I SLAD DU BDAG BLA NA MED PA YANG DAG PAR RDZOGS PA'I BYANG
CHUB 'DI KUN TU BSRUNG ZHING RAB TU BSRUNG


@381A *, ,BAR SPRO'O, ,BCOM LDAN 'DAS, BYANG CHUB GANG LAGS PA DE
NI GANG GI'ANG MA LAGS, GANG NAS KYANG MA LAGS, GANG NA'ANG MA
LAGS, GANG GIS

KYANG MA LAGS, CI'ANG MA LAGS TE, MI SNANG BA, GZUNG DU MA MCHIS
PA, THOB PA MA LAGS PA, CHUD ZOS PA MA LAGS PA'O, ,DE NAS 'KHOR
DE LAS BYANG CHUB SEMS DPA' BYE BA

BRGYA PHRAG SUM CU STAN LAS LANGS NAS, THAL MO SBYAR TE BCOM LDAN
'DAS LA 'DI SKAD CES GSOL TO, ,BCOM LDAN 'DAS, BDAG CAG KYANG DE
BZHIN GSHEGS PA'I BLA NA MED

YANG DAG PAR RDZOGS PA'I BYANG CHUB BSKAL PA GRANGS MA MCHIS PA,
BYE BA KHRAG KHRIG BRGYA STONG DU BSGRUBS PA 'DI BSRUNG BA DANG,
GZUNG BA DANG, BSTAN PA DANG, GZHAN DAG LA'ANG RGYA

CHER YANG DAG PAR RAB TU BSTAN PAR SPRO'O ZHES GSOL NAS, BYANG
CHUB SEMS DPA' DE DAG THAMS CAD KYIS RANG RANG GI GOS BCOM LDAN
'DAS KYI SKU LA MNGON PAR GSOL TE,

SMON LAM YANG BTAB BO, ,DE NAS BCOM LDAN 'DAS KYIS BYANG CHUB
SEMS DPA' SEMS DPA' CHEN PO BYAMS PA LA BKA' STZAL PA, BYAMS PA,
PHYI MA'I TSE PHYI MA'I DUS LNGA BRGYA PA THA MA

LA DAM PA'I CHOS YONGS SU GZUNG BA'I BSAM PAS SOMS SHIG ,'DI
KHYOD KYI LAS YIN NO, ,DE NAS BYANG CHUB SEMS DPA' SEMS DPA' CHEN
PO BYAMS PA STAN LAS LANGS


@381B NAS BLA GOS PHRAG PA GCIG TU GZAR TE, PUS MO G-YAS PA'I
LHANGS LA BTZUGS NAS, BCOM LDAN 'DAS GA LA BA DE LOGS SU THAL MO
SBYAR BA BTUD DE, BCOM LDAN 'DAS LA

'DI SKAD CES GSOL TO, ,BCOM LDAN 'DAS, DAM PA'I CHOS YONGS SU
BZUNG BA'I BSAM PAS BSAMS LAGS SO, ,DE SKAD CES GSOL PA DANG,
BCOM LDAN 'DAS KYIS BYANG

CHUB SEMS DPA' SEMS DPA' CHEN PO BYAMS PA LA 'DI SKAD CES BKA'
STZAL TO, ,BYAMS PA, BYANG CHUB SEMS DPA' BYE BA BRGYA PHRAG SUM
CU PO 'DI DAG NI NANG NA BRGYAD STONG

NI DAM PA'I CHOS 'DZIN PA, DAM PA'I CHOS YONGS SU 'DZIN PAR GNAS
PAR 'GYUR RO, ,BYANG CHUB SEMS DPA' LHAG MA NI DMU RGOD DMIGS PAR
'DZIN PA LA MNGON PAR

ZHEN PA, DAM PA'I CHOS 'DZIN PA MA YIN PAR 'GYUR TE, DE DAG PHYI
MA'I TSE PHYI MA'I DUS LNGA BRGYA PA THA MA'I TSE, NGA YI BLA NA
MED PA YANG DAG PAR RDZOGS PA'I BYANG CHUB BSKAL PA

GRANGS MED PA BYE BA KHRAG KHRIG BRGYA STONG DU BSGRUBS PA 'DI
SPONG BAR 'GYUR, 'GAL BAR BYED PAR 'GYUR, MI STON PAR 'GYUR, MI
'DZIN PAR 'GYUR TE, RAB TU 'DZIN PAR

MI 'GYUR RO, ,DE CI'I PHYIR ZHE NA, BYAMS PA, RNAM PA BDUN GYIS
BYANG CHUB SEMS DPA' BYANG CHUB TU SEMS BSKYED DO, ,BDUN GANG ZHE
NA, 'DI LTA STE, SANGS RGYAS BCOM LDAN 'DAS


@382A *, ,RNAMS KYIS BYANG CHUB SEMS DPA' BYANG CHUB TU SEMS
BSKYED PA DANG, DAM PA'I CHOS RNAM PAR 'JIG PA'I DUS NA DAM PA'I
CHOS YONGS SU BSRUNG BA'I

PHYIR BYANG CHUB SEMS DPA' BYANG CHUB TU SEMS BSKYED PA DANG,
SDUG BSNGAL SNA TSOGS KYIS YONGS SU GZIR BA'I SEMS CAN GYI KHAMS
MTHONG NAS SNYING RJE CHEN PO SKYES TE BYANG

CHUB SEMS DPA' BYANG CHUB TU SEMS BSKYED PA DANG, BYANG CHUB SEMS
DPAS BYANG CHUB SEMS DPA' BYANG CHUB TU SEMS BSKYED PA DANG, BSTI
STANG DU BYAS TE SBYIN PA BZANG PO

YID DU 'ONG BA BYIN NAS, BYANG CHUB SEMS DPA' BDAG NYID BYANG
CHUB TU SEMS BSKYED PA DANG, GZHAN YANG, BYANG CHUB TU SEMS
BSKYED PA MTHONG NAS BYANG CHUB SEMS

DPA' BYANG CHUB TU SEMS BSKYED PA DANG, DE BZHIN GSHEGS PA'I
SKU'I MTSAN DANG, DPE BYAD BZANG PO'I RGYAN SNA TSOGS KYI YON TAN
BSNGAGS PA YONGS SU RDZOGS PA THOS NAS

BYANG CHUB SEMS DPA' BYANG CHUB TU SEMS BSKYED PA STE, BYAMS PA,
RNAM PA BDUN PO DE DAG GIS BYANG CHUB SEMS DPA' BYANG CHUB TU
SEMS BSKYED DO, ,BYAMS PA, DE LA

GANG BYANG CHUB SEMS DPA' SANGS RGYAS BCOM LDAN 'DAS RNAMS KYIS
BYANG CHUB TU SEMS BSKYED PA GANG YIN PA DANG, GANG DAM PA'I CHOS
RNAM PAR 'JIG PA'I DUS NA DAM PA'I


@382B CHOS YONGS SU BSRUNG BAR BYA BA'I PHYIR BYANG CHUB SEMS
DPA' BYANG CHUB TU SEMS BSKYED PA GANG YIN PA DANG, GANG SDUG
BSNGAL SNA TSOGS KYIS YONGS SU GZIR BA'I SEMS CAN GYI

KHAMS MTHONG NAS SEMS CAN THAMS CAD LA SNYING RJE CHEN PO SKYES
TE, BYANG CHUB SEMS DPA' BYANG CHUB TU SEMS BSKYED PA GANG YIN PA
DANG, BYAMS PA, SEMS BSKYED PA 'DI

GSUM NI, SANGS RGYAS BCOM LDAN 'DAS RNAMS KYI BYANG CHUB BSRUNG
BA YIN TE, MYUR DU BLA NA MED PA YANG DAG PAR RDZOGS PA'I BYANG
CHUB LAS PHYIR MI LDOG PAR 'GYUR RO, ,BYAMS

PA; SEMS BSKYED PA DE DAG LAS LHAG MA BZHI NI, BYANG CHUB SEMS
DPA' DMU RGOD DAM PA'I CHOS 'DZIN PA MA YIN PAR 'GYUR BA'O,
,BYAMS PA, BYANG CHUB SEMS DPA' CHOS LNGA DANG LDAN

NA PHYIR MI LDOG PA'I CHOS SU RIG PAR BYA'O, ,LNGA GANG ZHE NA,
'DI LTA STE, SEMS CAN THAMS CAD LA SEMS MNYAM PA YIN, PHA ROL GYI
RNYED PA DANG, BKUR STI LA PHRAG DOG MED PA

YIN; SROG GI PHYIR YANG DAM PA'I CHOS 'DZIN PA'I DGE SLONG RNAMS
KYI BSNGAGS PA MA YIN PA MI SMRA BA YIN, SHES KYI KHE DANG, RNYED
PA DANG, BKUR STI DANG, TSIGS SU BCAD PA LA MI

CHAGS PA YIN, CHOS ZAB MO LA MOS PA YIN TE, 'JIG RTEN GYI BYA BA
SNA TSOGS LA MOS PA MA YIN GYI, CHOS THAMS CAD LA CHOS ZAB MO
DANG LDAN PA YIN TE, BYAMS PA, BYANG CHUB


@383A *, ,SEMS DPA' CHOS LNGA PO 'DI DAG DANG LDAN NA, PHYIR MI
LDOG PA'I CHOS SU RIG PAR BYA'O, ,BYAMS PA, BYANG CHUB SEMS DPA'
CHOS LNGA DANG LDAN NA BYANG

CHUB SEMS DPA' DMU RGOD DU RIG PAR BYA'O, ,LNGA GANG ZHE NA, 'DI
LTA STE, GZI BRJID CHUNG ZHING BKA' BLO MI BDE BA YIN, ,DMAN PA
LA MOS SHING THAMS CAD LA DMAN PA'I

CHOS STON PA YIN, SHES KYI KHE DANG, RNYED PA DANG, BKUR STI LA
CHAGS SHING SLONG BA STER BA'I KHYIM LA SER SNA BYED PA YIN, SGYU
DANG LDAN ZHING G-YO BYED PA YIN, STONG PA NYID LA

NGAG GI LAS LHUR LEN PAS MI DRANG BA YIN TE, BYAMS PA, BYANG CHUB
SEMS DPA' CHOS LNGA PO DE DAG DANG LDAN NA DMU RGOD DU RIG PAR
BYA'O, ,BYAMS PA, BYANG CHUB SEMS DPA'

CHOS LNGA DANG LDAN NA PHYIR MI LDOG PA'I CHOS SU RIG PAR BYA'O
,LNGA GANG ZHE NA, 'DI LTA STE, BDAG MI DMIGS SHING BDAG LA MI
BSTOD PA DANG, SEMS CAN MI DMIGS PA

DANG, CHOS KYI DBYINGS RNAM PAR RTOG PAS MI STON PA DANG, BYANG
CHUB MI DMIGS PA DANG, DE BZHIN GSHEGS PA'I SKU LA GZUGS KYI
MTSAN MA MI LTA BA STE, BYAMS PA, BYANG

CHUB SEMS DPA' CHOS LNGA PO DE DAG DANG LDAN NA BLA NA MED PA
YANG DAG PAR RDZOGS PA'I BYANG CHUB LAS PHYIR MI LDOG PA'I CHOS
SU RIG PAR BYA'O, ,DE NAS BCOM LDAN 'DAS KYIS


@383B DE'I TSE TSIGS SU BCAD PA 'DI DAG BKA' STZAL TO, ,PHRAG DOG
CAN DANG SHES KYI KHE 'DOD DANG, ,GNOD PA BYED DANG 'CHOS DANG
ZUR ZA DANG, ,SMRA BA TZAM DANG DMAN PA'I TSUL CAN

GYIS; ;BDE GSHEGS BYANG CHUB 'DI NI BSRUNG MI NUS, ,BAS MTHAR
DGA' ZHING DGON DBEN SPYOD YUL BA, ,TSIG TZAM MA YIN ZAB MO BZOD
PA DANG, ,BSE LTA BU DANG SHES KHE BDE

BSRINGS PA, ,DE NI BYANG CHUB 'JIG PAR 'GYUR BA SRUNG, ,TSOGS LAS
BSRINGS SHING RAB TU ZHI LA MOS, ,RI DVAGS LTA BUR 'JIGS SHING
GNAS MED RGYU, ,NAM MKHA' RLUNG BZHIN RNYED

LA MI CHAGS PA, ,DE 'DRA DE NI RGYAL BA'I CHOS 'DZIN YIN, ,LUS LA
MI LTA SROG DON MI GNYER NA, ,SHES KYI KHE 'DOD PAR LTA GA LA
'GYUR, ,BRTZON BRTZAMS BDAG GI MA YIN CI

YANG MIN, ,DE NI MA 'ONGS DUS NA BYANG CHUB SNOD, ,PHYI MA'I DUS
NA SEMS CAN 'BYUNG BA NI, ,BDAG CAG BYANG CHUB LA NI SPYOD CES
'DZER, ,DE DAG SEMS RGOD TSUL 'CHOS

NYON MONGS BCAS, ,DE DAG RNAMS KYIS CHOS 'DI BSRUNG MI NUS,
,'DREN PA MAR ME MDZAD KYI PHA ROL GYI, ,BSKAL PA DAG NI STONG
PHRAG BYE BA NA, ,SANGS RGYAS ZLA BA'I TOG

CES BYA BA BYUNG, ,'GRO BA RNAMS LA TING 'DZIN 'DI BSHAD DRAN,
,RGYAL BA DE YI 'DUS PA DANG PO NI, ,PHYIR MI LDOG PA KHRAG KHRIG
BRGYAD CU STE, ,'DUS PA GNYIS PA KHRAG


@384A *, ,KHRIG BDUN CU YIN, ,'DUS PA GSUM PA BDUN CU RTZA GSUM
MO, ,RGYAL BA'I TSE NI BSKAL PA BYE BA MANG, ,'OD KYANG DPAG
TSANG DRUG CU RTZA GSUM

PA; ;DGE 'DUN BYE BA DGU BCU RTZA DGU STE, ,THAMS CAD DGRA BCOM
DBANG LDAN GYUR PA'O, ,DE YI TSE NA RGYAL PO BYUNG BA NI, ,'KHOR
LOS BSGYUR BA BSOD NAMS 'PHAGS

ZHES BYA, ,DZAMBU'I GLING GI TSAD DU GYUR PA NI, ,MTSUNGS PAR
DPAG TSAD STONG PHRAG NYI SHU'O, ,GLING BZHI RNAMS KYI TSAD KYANG
DE BZHIN NO, ,RGYAL PO'I SRAS NI BYE BA DRUG CU

THAM; ;BU NI STONG THAM PA STE NYUNG MA YIN, ,RGYAL PO'I PHO
BRANG DGA' BA'I 'OD CES BYA, ,GRONG KHYER DAG NI BYE BA BRGYAD
CUR GYUR, ,THAMS CAD SKYED MOS TSAL RGYAS MDZES

PAR GNAS, ,THAMS CAD LO LEGS BDE ZHING DGA' BA STE, ,SUM CU RTZA
GSUM RNAM RGYAL KHANG GNAS 'DRA, ,RGYAL POS RMI LAM DU NI ZLA
BA'I TOG ,SANGS RGYAS BYUNG NGO ZHES

NI THOS GYUR NAS, ,G-YOG 'KHOR BYE BA BRGYA PHRAG DRUG CU DANG,
,RGYAL BA DE YI DRUNG DU NYER SONG NAS, ,DES NI TING 'DZIN ZAB MO
RGYAL BA'I SKU, ,MDO SDE BSHAD PA 'DI NI THOS

NAS SU, ,STON PA JI LTAR BZHED BZHIN SPYAD GSOL ZHES, ,RGYAL SRID
THAMS CAD SANGS RGYAS DE LA PHUL, ,GRONG KHYER KUN TU DE BZHIN
GSHEGS PA YIS, ,GTZUG LAG KHANG


@384B NI TZANDAN RGYUS BSGRUBS BYAS, ,DES NI THAMS CAD RTZE RGOD
BCAS PAR PHUL, ,'CHAG PA'I SA NI GSER GYI GYIM BAG G-YOGS, ,LO NI
STONG PHRAG BRGYAD CUR TSANG BAR YANG, ,RGYAL PO

LAS GZHAN MI BYED MCHOD PA BYED, ,RGYAL PO NAM DU'ANG RMUGS DANG
GNYID MI BSKYED, ,'DOD LA MI 'DUN RGYAL SRID SRED MA YIN, ,TING
NGE 'DZIN 'DI RAB TU 'DOD PA'I PHYIR, ,

DE BZHIN GSHEGS PA NYI MA RE RE ZHING, ,BKOD PA GANG DAG PHUL BAR
GYUR PA NI, ,THAMS CAD TSIG GIS BSHAD PAR MI NUS SO, ,LKOG TU
SONG NAS RTOG PA SKYED GYUR PA, ,TING 'DZIN

'DI NI MCHOG TU ZAB PA STE, ,ZANG ZING 'DZIN PAS YE SHES PHYAG
RGYA YI, ,TING 'DZIN 'DI NI BSGRUB PAR MI NUS SNYAM, ,DE NI RAB
BYUNG RGYAL SRID THAMS CAD SPANGS, ,SHA NA KA YI RAS GYON

BSOD SNYOMS SPYOD, ,LO NI STONG PHRAG BRGYAD CU TSANG BAR YANG,
,GNYID KYIS MA NON TING NGE 'DZIN SGOM MO, ,SKABS DER SANGS RGYAS
KYIS NI JI TZAM GANG, ,RAB TU BSHAD PA'I CHOS

RNAMS DES BZUNG NAS, ,BDE GSHEGS YONGS SU MYA NGAN 'DAS 'OG DES,
,MCHOD RTEN BYE BA DRUG CU RTZA BZHI BYAS, ,RIN CHEN BDUN GYIS
SPRAS SHING MDZES BYAS PA'I, ,GDUGS

NI LNGA BRGYA KUN LA RAB TU PHUL, ,KUN LA SIL SNYAN KHROL BA
BRGYA RNAMS DANG, ,MAR ME STONG PHRAG BRGYA YANG RAB TU PHUL, ,YO
BYAD BSNYUNGS PA'I TSUL LA GNAS NAS SU, ,LO NI


@385A *, ,BYE BA STONG PHRAG BDUN CU GSUM, ,ZANG ZING MED PA'I
SEMS KYIS GNAS NAS NI, ,TING NGE 'DZIN 'DI 'KHOR LA RAB TU BSHAD,
,LEGS ZHES BYA

BA'ANG 'DOD PA MA YIN NA, ,SHES KYI KHE 'DOD PAR LTA GA LA 'GYUR,
,DE'I TSE CHOS BSRUNG BA YI BSAM PA YIS, ,MGRON DU BOS PA THAMS
CAD RNAM PAR SPANGS, ,DE BZHIN

GSHEGS PA BYE BA BRGYAD CU DANG, ,KHRAG KHRIG BDUN CU DES NI
MNYES PAR BYAS, ,DE DAG KUN LA DE 'DRA'I BKOD PA BYAS, ,THAMS CAD
LAS KYANG TING 'DZIN 'DI THOB BO, ,GANG

DAG BYANG CHUB 'DI NI BSRUNG 'DOD PA, ,DE DAG 'DOD PA MED CING
MOS PA DANG, ,G-YO MED LHAG PA'I BSAM PAS SGOM PA YIS, ,RGYAL PO
DE 'DRA BAR NI BSLAB PAR GYIS, ,CHOS

'DOD MA YIN RNYED PA DON GNYER LA, ,BSDAMS PA MIN DAG BYANG CHUB
SLOB BO ZHES, ,SMRA 'GYUR KHA CIG PHYI MA'I DUS 'BYUNG STE, ,SMRA
LA DGA' ZHING THAMS CAD STONG ZHES SMRA, ,STONG

NYID JI BZHIN STONG PA MI SHES TE, ,'TSO CHAGS THA BAR BCAS SHING
NYON MONGS BCAS, ,TSIG GIS 'DI DAG STONG NYID 'DZIN 'JUG CING,
,BDAG NI BYANG CHUB THE TSOM MED

CES SMRA, ,DE TSE RGYAL MCHOG TSE NI DPAG MED GYUR, ,BU STONG DAG
NI BSKAL PA BZANG 'DI PA, ,MDUN NA 'DUG PA'I 'KHOR RNAMS JI SNYED
PA, ,DE DAG THAMS CAD DE TSE RAB


@385B TU BYUNG, ,RGYAL BA BYE BA KHRAG KHRIG RNAMS DRAN TE, ,DE
LAS RAB TU BYUNG STE DE DAG GIS, ,GANG CI BSHAD PA NGAS KUN SGRA
TZAM BSHAD, ,NGAS NI GNAS PAS STONG PA NYID KYANG BSGOMS, ,

DA LTA'I THABS KYIS BSKAL PA MTHA' YAS PAR, ,NGAS NI GNAS PAS
SANGS RGYAS GANG DAG MCHOD, ,NGA NI DE YI BYANG CHUB MA THOB KYI,
,GZHAN DU 'DI LA GNAS TE BSGRUBS PAS

NA; ;MAR ME MDZAD PA MTHONG MA THAG TU NI, ,SOM NYI SPANGS NAS
MNYAM PA NYID MTHONG BAS, ,DE NAS KHYOD NI SH'AKYA SENG GE YI,
,SANGS RGYAS 'GYUR ZHES 'DREN PAS BDAG LUNG

BSTAN,, ,,'PHAGS PA DE BZHIN GSHEGS PA'I YE SHES KYI PHYAG RGYA'I
TING NGE 'DZIN CES BYA BA THEG PA CHEN PO'I MDO, BAM PO GNYIS PA
STE THA MA, DE NAS

RGYAL PO GZUGS CAN SNYING PO'I BTZUN MO DAM PA MA SKYES DGRA'I MA
DPAL BZANG ZHES BYA BA DANG, RGYAL PO GZUGS CAN SNYING PO'I BTZUN
MO DAM PA BYE BA LDAN GYI BU MO GSER MCHOG

SNANG BA ZHES BYA BA'ANG 'KHOR DE NYID DU 'DUS PAR GYUR TE 'KHOD
DO, ,DE NAS RGYAL PO'I BTZUN MO DPAL BZANG DANG, GSER MCHOG SNANG
GNYIS STAN LAS LANGS NAS, BCOM

LDAN 'DAS GA LA BA DER NYE BAR SONG STE PHYIN PA DANG, BLA GOS
PHRAG PA GCIG TU GZAR TE, PUS MO G-YAS PA'I LHANGS LA BTZUGS NAS,
BCOM LDAN 'DAS GA LA BA DE LOGS


@386A *, ,SU THAL MO SBYAR BA BTUD DE, GUS PA DANG BCAS, ZHES
DANG BCAS PAR SO SO NAS RAS BCOS MA BRGYA STONG RI BA PHRUGS RES
BCOM LDAN 'DAS KYI SKU LA

MNGON PAR GSOL TO, ,RIN PO CHE SNA BDUN GYI ME TOG GI SKON BU
LNGA BRGYAS KYANG BCOM LDAN 'DAS LA MNGON PAR GTOR NAS 'DI SKAD
CES GSOL TO, ,BCOM LDAN 'DAS, BDAG

CAG GNYIS SLAD MA'I TSE SLAD MA'I DUS LNGA BRGYA THA MA LA TING
NGE 'DZIN DKON MCHOG 'DI LA MOS PAR BGYI, YID CHES PAR BGYI,
GZUNG BAR BGYI, BCANG BAR BGYI, BKLAG PAR BGYI,

KUN CHUB PAR BGYI, GZHAN DAG LA'ANG RGYA CHER YANG DAG PAR RAB TU
BSTAN PAR BGYI'O, ,CHOS SMRA BA MDO SDE 'DI LTA BU 'DZIN PA'I
GANG ZAG DE DAG LA'ANG BDAG CAG GIS GOS DANG, ZAS

DANG, MAL CHA DANG, NA BA'I GSOS SMAN DANG, YO BYAD RNAMS KYIS
BSNYEN BKUR DANG, RIM GRO BGYI BAR SPRO'O, ,SEMS CAN RNAMS KYANG
BLA NA MED PA YANG DAG PAR RDZOGS PA'I BYANG CHUB LA

YONGS SU SMIN PAR BGYI'O, ,STONG PA NYID SPANGS PAR MI BGYI'O,
,TSIG LHUR BLANGS BAR MI BGYI YI, NAN TAN GYIS BSGRUB PAR BGYI'O,
,BCOM LDAN 'DAS, LUS DANG, SROG LA'ANG BLTA BAR

MI BGYI NA, SLAD ROL GYI DNGOS PO RNAMS LA LTA SMOS KYANG CI
'TSAL, BTZUN MO DAM PA DE GNYIS 'DI LTA BUR RJES SU SLOB PA NA,
RGYAL PO GZUGS CAN SNYING PO'I BTZUN MO'I 'KHOR BUD


@386B MED BRGYA STONG STAN LAS LANGS NAS THAL MO SBYAR TE, GANG
DAG BLA NA MED PA YANG DAG PAR RDZOGS PA'I BYANG CHUB TU YANG DAG
PAR ZHUGS PA DE DAG NI TING NGE 'DZIN 'DI LA RJES SU YI RANG NGO, ,

RJES SU YI RANGS NAS KYANG TSIG 'DI SKAD CES SMRAS SO, ,BCOM LDAN
'DAS, BDAG CAG KYANG SLAD MA'I TSE SLAD MA'I DUS LNGA BRGYA THA
MA LA DAM PA'I CHOS YONGS SU GZUNG BAR SPRO'O, ,YUL

MA GANGG'A'I DGE BSNYEN MA YUL MA GA DH'A NA 'KHOD PA DRUG KHRI
LAS GANG DAG BLA NA MED PA YANG DAG PAR RDZOGS PA'I BYANG CHUB
TU'ANG YANG DAG PAR ZHUGS PA DE DAG NI TING NGE 'DZIN 'DI LA

RJES SU YI RANG NGO, ,RJES SU YI RANGS NAS KYANG TSIG 'DI SKAD
CES SLAD MA'I TSE SLAD MA'I DUS LNGA BRGYA THA MA LA DAM PA'I
CHOS GZUNG BAR SPRO'O ZHES GSOL TO, ,DE NAS DE'I TSE

BCOM LDAN 'DAS KYIS 'DZUM PA MDZAD DO, ,'DI NI SANGS RGYAS BCOM
LDAN 'DAS RNAMS KYI CHOS NYID DE, GANG GI TSE 'DZUM PA MDZAD PA
DE'I TSE, BCOM LDAN 'DAS KYI ZHAL

GYI SGO NAS 'OD 'PHRO BA KHA DOG DU MA, KHA DOG THA DAD PA, KHA
DOG BRGYA STONG DANG LDAN PA 'DI LTA STE, SNGON PO DANG, SER PO
DANG, DMAR PO DANG, DKAR PO DANG, LE BRGAN DANG,

SHEL DANG, DNGUL GYI KHA DOG LTA BU BYUNG NGO, ,DE DAG ZHAL GYI
SGO NAS BYUNG NAS KYANG 'JIG RTEN GYI KHAMS MTHA' YAS MU MED PA
SNANG BAR BYAS TE, BDUD KYI GNAS THAMS


@387A *, ,CAD PA BKOD NAS TSANGS PA'I 'JIG RTEN GYI BAR DU MNGON
PAR 'PHAGS TE, NYI MA DANG, ZLA BA'I 'OD ZIL DU BRLAG PAR BYAS
NAS, SEMS CAN DMYAL

BA DANG, DUD 'GRO'I SKYE GNAS DANG, GSHIN RJE'I 'JIG RTEN DU
SKYES PA DE DAG THAMS CAD KYI SDUG BSNGAL KYI TSOR BA THAMS CAD
ZHI BAR BYAS TE, SLAR LOG NAS BCOM LDAN

'DAS LA LAN BRGYA STONG DU MAR BSKOR BA BYAS TE, BCOM LDAN 'DAS
KYI DBU'I GTZUG TU NUB PAR GYUR TO, ,DE NAS DPAL BZANG DANG, BYE
BA LDAN PA'I BU MO GSER MCHOG SNANG BA

GNYIS STAN LAS LANGS TE, GOS PHRAG PA GCIG TU GZAR NAS, PUS MO
G-YAS PA'I LHA NGA SA LA BTZUGS TE, BCOM LDAN 'DAS GA LA BA DE
LOGS SU THAL MO SBYAR BA BTUD

NAS; TSIGS SU BCAD PA'I DBYANGS KYIS BCOM LDAN 'DAS LA MNGON PAR
BSTOD DE 'DZUM PA MDZAD PA'I DON ZHUS PA, MI MCHOG YON TAN MNGA'
BA SRID PA GSUM NA MTSUNGS

MA MCHIS, ,NAM MKHA' ZLA BA 'DRA BA YON TAN BRGYA RNAMS SHIN TU
RGYAS, ,RAB TU BZHAD PA LEGS PAR MDZES PA MCHOG TU SNYAN PA'I
GSUNG, ,STOBS BCU JI SLAD 'DZUM PA

MDZAD PA 'DI NI BKA' STZAL GSOL, ,SEMS CAN DAM PA ZLA BA 'DRA
BA'I ZHAL NI RAB 'DZUM 'JIG RTEN MIG SBYIN PA, ,SHIN TU MDZES
SHING MCHOG TU DRI MED TSANGS PA'I


@387B DBYANGS DANG 'JAM PA'I SGRA DANG DBYANGS, ,SEMS LA SNUM
ZHING LUS LA SIM PA BDE BAS SEMS NI RAB TU TSIM MDZAD PA, ,MI YI
DAM PA SENG GE'I 'DZUM MDZAD DE YI RGYU NI 'DREN PA LUNG

BSTAN GSOL, ,'KHRUGS PA MI MNGA' BA DANG MA RNYOGS MA TSANG MI
MNGA' GSUNG, ,SHIN TU LDAN ZHING RAB TU MNYAM LA MCHOG TU MDZES
PAR SNYAN, ,PHA ROL SPYOD PA'I TSUL NI KHRAG KHRIG

BRGYA DAG RNAM PAR 'BYED, ,CI YI SLAD DU YON TAN MNGA' BA 'DZUM
MDZAD BKA' STZAL GSOL, ,GSUNG NI BRGYAD DANG LDAN ZHING YAN LAG
DRUG CU RNAMS DANG LDAN, ,SKAD NI BDUN BRGYA

DAG DANG YI GE BYE BA DRUG CU LDAN, ,SANGS RGYAS GSUNG GI RIGS PA
BYE BA KHRAG KHRIG BCU DANG BRGYAD CU STE, ,'DZUM MDZAD DON GYI
GLING BZHI DPAG TU MA MCHIS BKA' STZAL GSOL, ,

RI BO MCHOG DANG MTSUNGS 'DRA PHA ROL TSOGS KYIS MI G-YOS PA,
,TSUL BRGYA RNAM PAR 'BYED CING YID GNYIS RNAM PAR 'THOR MDZAD
PA, ,SRID PA'I SDUG BSNGAL ZHI BAR MDZAD PA 'GRO

LA BDE SBYIN PA, ,'DI LTAR SDUG PA 'DZUM MDZAD SPYOD PA JI BZHIN
DBYE BAR GSOL, ,GSER GYI RI LTAR DGA' ZHING RIN CHEN MCHOD SDONG
'DRA BA'I SKU, ,ZHAL RAS PADMA 'DAB MA BRGYA PA

RGYAS 'DRA BLTA BA'I NGOS, ,RI DVAGS DBANG PO'I SGRA SGROG SENG
GE'I RNAM GNON STOBS LDAN PA, ,RAB TU BZHAD PA BZHAD PA'I DON GYI
RIGS PA LUNG BSTAN GSOL, ,SRID PA GSUM NA


@388A *, ,MTSUNGS PA MA MCHIS DRI GSUM DRI MI MNGA', ,MDZES PAR
SPYOD PAS SRID PA BRGYA DAG NYE BAR ZHI MDZAD DGYES, ,KHYOD KYI
'DZUM PA MDZAD PA PHYOGS

BCU DAG TU RGYA CHER GSAL, ,BDUD RTZI MUN BSEL BA RNAM PAR DBYE
BA MYUR DU GSUNGS, ,PI WANG RDZA RNGA RGYUD GCIG RGYUD GSUM DUNG
DANG GLING BU DANG, ,MI'AM CI DANG KA LA

PINGKA DAG DANG KHU BYUG DANG, ,NGANG PA KHRUNG KHRUNG DAG DANG
RNGA DANG RDZA RNGA PHEG RDOB RNAMS, ,DUS GCIG SBYAR BA GYIS
KYANG SANGS RGYAS GSUNG GI BRGYA CHAR MI 'GYUR RO, ,PHYOGS

BCU DAG NAS LHAGS PAR GYUR PA'I 'KHOR YONGS 'DI DAG NI, ,MANG
'DZIN BLO GROS MANG ZHING BLO GROS NGAN PAR LHUNG BA STE, ,CI NAS
'BRAS BCAS BRTUL ZHUGS GRUB NAS

PHYOGS PHYOGS MCHI 'GYUR BAR, ,JI LTAR 'DI DAG SRED PA'I 'KHRI
SHING BTZAL BA DE 'DRA GSUNGS, ,BYE BA'I ZHING NAS LHAGS PA 'KHOR
GYI DAM PA MTHA' YAS PA, ,PHYOGS

BCU'I MI MCHOG DAG GIS CHOS 'DOD PA DAG RAB BKYE PA, ,DE DAG CI
NAS DNGOS GRUB THOB NAS RTA STE 'CHI 'GYUR BAR, ,DE DAG LA NI
'DZUM PA'I GLENG GZHI CHOS CHAR DBAB TU

GSOL, ,DE NAS BCOM LDAN 'DAS KYIS RGYAL PO'I BTZUN MO DPAL BZANG
DANG, GSER MCHOG SNANG LA SLAR TSIGS SU BCAD DE DKA' STZAL PA,
DRAN PA BSKAL PA DPAG TU


@388B MED PA GANGG'A'I BYE SNYED NA, ,GANG TSE BSOD NAMS 'OD ZER
ZHES BYA 'JIG RTEN 'DREN PA BYUNG, ,STON PA DE YI TSE LO BYE BA
PHRAG NI BDUN CU STE, ,CHOS KYI RGYAL PO DE YI NYAN THOS DGE 'DUN
MTHA'

YAS GYUR, ,'KHOR LOS BSGYUR BA'I RGYAL PO SHES RAB KHA LO SGYUR
BA BYUNG, ,DE YI CHUNG MA TOG GI RGYAL PO DANG YANG GNYIS PA NI,
,'OD 'PHRO ZHES BYA DNGOS PO KUN LA MA CHAGS MNGON PAR

BYUNG; ;CHOS 'DOD RAB TU BYUNG NAS LO NI BYE BAR CHOS TSUL
BSRUNGS, ,DES NI 'DREN PA BYE BA DRUG CU DAG DANG GZHAN YANG NI,
,DKRIGS PHRAG SUM CHU'I CHOS TSUL MTHUN PAR MTHA' DUS

DER BSRUNGS TE, ,MA 'ONGS 'JIG RTEN MGON PO GANG'A SUM CU'I BYE
SNYED KYI, ,CHOS TSUL NYAMS PAR 'GYUR TSE MTHUN PAR DER NI SRUNG
BAR 'GYUR, ,TSE RABS DE DANG DER NI KHYED MTHUN SEMS

CAN DAG GYUR PA, ,RGYAL PO 'KHRUGS MED SHES RAB KHA LO SGYUR BA'I
CHUNG MAR 'GYUR, ,CHOS BSRUNGS PAS NA PHYI MA'I DUS NA BUD MED
DNGOS SPANGS TE, ,BDE BA CAN GYI DE BZHIN

GSHEGS PA MTHA' YAS 'OD MTHONG 'GYUR, ,PHYI BZHIN 'BRANG BA GZHAN
YANG JI SNYED DE DAG MTHUN PAR NI, ,ZAD 'GYUR DUS NA BYANG CHUB
BSRUNG BAR BSAM PA THAG PAS ZHUGS, ,

BDE BA CAN DU PADMA 'DAB MA RGYAS PAR 'DUG PA YI, ,RGYAL BA'I
SRAS PO MTSAN RNAMS SUM CU DAG GIS BRGYAN PAR 'GYUR, ,DE DAG DER
DONG NAS NI GUS PAR STON PA MCHOD


@389A *, ,BYAS NAS, ,BSKAL PA BKOD PA'I RGYAL PO ZHES BYA DGRA
RNAMS MED PA LA, ,DE DAG THAMS CAD DER NI BYANG CHUB DAM PA
'TSANG RGYAR 'GYUR, ,LHA MI'I SKYE DGU

DAG KYANG CHOS SGRUB PHYIR NI GNAS PAR 'GYUR, ,ZHING DE NA NI
BDUD KYI LAS RNAMS THAMS CAD YONGS MED CING, ,DE YI DUS NA NYAN
THOS RNAMS KYANG GRAG PAR MI 'GYUR TE, ,LAS SKYON

MED CING NGAN SONG MED LA SROG CHAGS MNGAL GNAS MED, ,DER NI RTAG
TU BYANG CHUB SEMS DPA' MTHA' YAS 'DU BAR 'GYUR, ,GANG ZHIG RGYAL
BA RNAMS KYI BYANG CHUB BSRUNG PHYIR LUS

BOR TE, ,SHES KYI KHE 'DOD MED CING SROG LA'ANG LTA BAR MI 'GYUR
BA, ,DE NI MYUR DU BYANG CHUB DAM PA 'TSANG RGYA 'DIR GNAS NAS,
,BSAM PA JI BZHIN 'DOD PAR SANGS RGYAS

ZHING RNAMS KUN TU 'GRO ,DE LTA BAS NA 'THAB MO CHEN PO'I TSE
YANG PHAN TSUN DU, ,MTHUN BYOS SANGS RGYAS DGA' SKYED GUS BCAS
PHRAG DOG MED PAR NI, ,NGA YI BYANG CHUB SRUNGS

SHIG DBYE 'GYUR PHYI MA'I DUS NA YANG, ,GANG DAG RNYED LA BRKAM
PA DE DAG RJES SU MA SLOBS SHIG ,GANG DON SANGS RGYAS CHOS 'TSOL
BA NA BSKAL PA BYE BAR NI, ,NGA YIS CHUNG

MA BU PHO BU MO RGYAL SRID MGO MIG BTANG, ,NGA YI CHOS DE RIGS PA
MI LDAN DE DAG RNYED RGYUS 'JIG ,SHES KYI KHE DANG RNYED PHYIR
PHAN TSUN ZHES DANG BYED PAR 'GYUR, ,ZANG 'GYUR DUS


@389B NA BSAM PA THAG PAS BYANG CHUB BSRUNG BA'I PHYIR, ,SROG
CHAGS BYE BA BRGYAD CU MCHI MA'I SHUGS KYIS ZHUGS PAR GYUR,
,STONG GSUM G-YOS NAS LHA YIS ME TOG CHAR YANG RAB TU PHAB, ,GANG

DAG MDO 'DIR DGA' BA DE DAG RNYED PA LEGS PAR RNYED, ,PHYOGS
BCU'I 'DREN PA JI SNYED PA LA'ANG DGA' BAR GYUR PA YIN, ,LHA
RNAMS KYIS KYANG DE DAG BSNGAGS PHRENG DAM PA BRJOD PAR

'GYUR, ,GANG DAG PHYI DUS YE SHES PHYAG RGYA'I MDO THOS SGOM BYED
PA, ,DE DAG RNAMS LA LHA YANG MCHOD BYED GNOD SBYIN SRUNG BAR
BYED, ,GANG ZHIG SANGS RGYAS ZHING NI GANGG'A'I BYE MA SNYED KYI

RNAMS, ,GSER BKANG BSKAL PA GANGG'A'I BYE SNYED 'DREN PA PHUL BA
NI, ,GANG ZHIG YE SHES PHYAG RGYA'I MDO SDE 'DI LA BZOD GYUR NA,
,'DI LA GANG SBYOR BYED PA'I BSOD NAMS DE YI

GRANGS MI 'GRO ,MI 'DOD PA LA NAN GYIS BYANG CHUB SU LA'ANG SBYIN
MI BYA, ,SANGS RGYAS KYI NI RMAD BYUNG THOS NAS BYANG CHUB SEMS
BSKYED CING, ,JI LTAR MDO SDE DAM PA 'DI LAS RJES SU

BSTAN BSHAD PA, ,DE LTAR SBYOR BA RING POR MI THOGS 'JIG RTEN
MGON POR 'GYUR, ,GANG ZHIG SANGS RGYAS BYANG CHUB DAM PA RGYA
CHEN REG 'DOD PA, ,DGON PAR GNAS NAS GUS

DANG BCAS PAR SO SOR THAR BSDAMS TE, ,SDOM PA GSUM GYIS SEMS CAN
KUN LA MA BUR 'DU SHES NAS, ,YANG DAG DGA' BA MDUN BYAS DPA' DANG
STON PA'I 'DU SHES BSKYED,


@390A *, ,GANG ZHIG YE SHES PHYAG RGYA'I TING 'DZIN 'DI NI YI GER
BRIS, ,'CHANG ZHING STON LA KLOG CING GANG ZHIG GZHAN LA RAB
'CHAD PA, ,DE YI BSOD

NAMS PHUNG PO DPAG TU MED CING BSAM MI LANG, ,RGYAL BA'I SRAS PO
BDE BA CAN GYI 'JIG RTEN KHAMS SU 'GRO ,DE NAS BCOM LDAN 'DAS LA
BYANG CHUB SEMS DPA' SEMS

DPA' CHEN PO BYAMS PAS 'DI SKAD CES GSOL TO, ,BTZUN PA BCOM LDAN
'DAS, SEMS CAN GANG DAG SLAD MA'I TSE SLAD MA'I DUS LNGA BRGYA
THA MA LA, DE BZHIN GSHEGS

PA'I YE SHES KYI PHYAG RGYA'I TING NGE 'DZIN 'DI YONGS SU 'DZIN
PAR 'GYUR BA DANG, LEN PAR 'GYUR BA DE DAG JI SNYED CIG 'BYUNG
BAR 'GYUR, DE SKAD CES GSOL PA DANG, BCOM

LDAN 'DAS KYIS BYANG CHUB SEMS DPA' SEMS DPA' CHEN PO BYAMS PA LA
'DI SKAD CES BKA' STZAL TO, ,BYAMS PA, PHYI MA'I TSE PHYI MA'I
DUS NA SDUG BSNGAL BA, MCHOG TU SDUG

BSNGAL BA, GZU LUMS CAN, MCHOG TU GZU LUMS CAN, BZOD PAR DKA' BA,
MOS PAR DKA' BA, DGE BA'I RTZA BA RNAM PAR 'JIG PAR BYED PA
'BYUNG BAR 'GYUR RO, ,

BYAMS PA, GAL TE MA 'ONGS PA'I DUS NA BYANG CHUB SEMS DPA' RNAMS
KYI RNAM PAR 'JIG PAR 'GYUR BA CI 'DRA BA 'BYUNG BA, DE THAMS CAD
KHYOD LA BSTAN KYANG DE DAG ,BYAMS


@390B PA; KHYOD LA SNANG BAR MI 'GYUR RO, ,DE SKAD CES BKA' STZAL
PA DANG, BCOM LDAN 'DAS LA BYANG CHUB SEMS DPA' SEMS DPA' CHEN PO
BYAMS PAS 'DI SKAD CES GSOL TO, ,BDAG

CAG THAMS CAD LA THUGS BRTZE BAR DGONGS TE, BCOM LDAN 'DAS, BSHAD
DU GSOL, BDE BAR GSHEGS PA, BSHAD DU GSOL, BCOM LDAN 'DAS, BYANG
CHUB SEMS DPA'

GANG DAG YANG DAG PAR SLOB PAR 'TSAL BAR 'GYUR BA DE DAG NI THOS
NAS DE BZHIN NYID DU SLOB PAR 'GYUR ZHING DE BZHIN NYID DU BSLABS
NAS KYANG DE BZHIN NYID DU SGRUB PAR 'GYUR TE, JI

NAS BLA NA MED PA YANG DAG PAR RDZOGS PA'I BYANG CHUB LAS YONGS
SU NYAMS PAR MI 'GYUR BA DE LTAR SGRUB PAR 'GYUR RO, ,DE SKAD CES
GSOL PA DANG, BCOM LDAN 'DAS KYIS BYANG CHUB

SEMS DPA' SEMS DPA' CHEN PO BYAMS PA LA 'DI SKAD CES BKA' STZAL
TO, ,BYAMS PA, SEMS CAN GANG DAG SNGON SANGS RGYAS BRGYA LA BYANG
CHUB TU SEMS BSKYED CING DGE BA'I RTZA BA

BSKYED PAR GYUR PA DE DAG NI PHYI MA'I TSE PHYI MA'I DUS NA BYANG
CHUB KYI SEMS NYAMS PAR 'GYUR TE, SHIN TU RGYAS PA LA'ANG MI MOS
SHING SPONG BAR 'GYUR RO, ,BYAMS PA, SEMS CAN GANG

DAG SNGON GYI SANGS RGYAS STONG LA BYANG CHUB TU SEMS BSKYED CING
DGE BA'I RTZA BA'ANG BSKYED PAR GYUR PA DE DAG NI PHYI MA'I TSE
PHYI MA'I DUS NA BYANG CHUB KYI SEMS SKYE YANG SHIN TU RGYAS PA
SPONG BAR 'GYUR


@391A *, ,GYI; MOS PAR MI 'GYUR, ,YI GER 'DRI BAR MI 'GYUR, 'DZIN
PAR MI 'GYUR, 'CHANG BAR MI 'GYUR, LUNG NOD PAR MI 'GYUR, DAD PAR
MI 'GYUR RO, ,BYAMS

PA; SEMS CAN GANG DAG SANGS RGYAS 'BUM LA BYANG CHUB TU SEMS
BSKYED CING, DGE BA'I RTZA BA'ANG BSKYED PAR GYUR PA DE DAG NI
PHYI MA'I TSE PHYI MA'I DUS NA BYANG CHUB KYI SEMS SKYE BAR

'GYUR, SHIN TU RGYAS PA LA'ANG MOS PAR 'GYUR ZHING MI SPONG YANG
LUNG NOD PAR MI 'GYUR, DON GO BAR MI 'GYUR RO, ,BYAMS PA, SEMS
CAN GANG DAG SANGS RGYAS BYE BA LA

BYANG CHUB TU SEMS BSKYED CING, DGE BA'I RTZA BA'ANG BSKYED PAR
GYUR PA DE DAG NI PHYI MA'I TSE PHYI MA'I DUS NA BYANG CHUB KYI
SEMS SKYE BAR 'GYUR, SHIN TU RGYAS PA'ANG THOS PAR

'GYUR, YI GER 'DRI BAR 'GYUR, 'CHANG BAR 'GYUR, MOS PAR 'GYUR,
LUNG NOD PAR 'GYUR, DON GO BAR 'GYUR YANG BYANG CHUB LA BZOD PAR
MI 'GYUR RO, ,TING NGE

'DZIN 'DI THOB PAR MI 'GYUR, SPOBS PAR MI 'GYUR RO, ,BYAMS PA,
SEMS CAN GANG DAG SANGS RGYAS BYE BA PHRAG BCU LA BYANG CHUB TU
SEMS BSKYED CING DGE BA'I RTZA BA'ANG

BSKYED PAR GYUR PA DE DAG NI PHYI MA'I TSE PHYI MA'I DUS NA BYANG
CHUB KYI SEMS SKYE BAR 'GYUR, SHIN TU RGYAS PA'ANG THOB PAR
'GYUR, MOS PAR 'GYUR LA, YI GER 'DRI BAR 'GYUR


@391B 'DZIN PAR 'GYUR, LUNG NOD PAR 'GYUR, BZOD PAR 'GYUR YANG
TING NGE 'DZIN 'DI THOB PAR MI 'GYUR, SPOBS PAR MI 'GYUR RO,
,BYAMS PA, SEMS CAN GANG DAG SANGS RGYAS

BYE BA PHRAG SUM CU LA BYANG CHUB TU SEMS BSKYED CING DGE BA'I
RTZA BA'ANG BSKYED PAR GYUR PA DE DAG NI PHYI MA'I TSE PHYI MA'I
DUS NA BYANG CHUB KYI SEMS SKYE BAR 'GYUR, SHIN TU RGYAS PA'ANG

THOS PAR 'GYUR, MOS PAR 'GYUR ZHING SPONG BAR MI 'GYUR LA, YID
CHES PAR 'GYUR, 'DON PAR 'GYUR, YI GER 'DRI BAR 'GYUR, KLOG PAR
'GYUR, KHA TON BYED PAR 'GYUR,

KUN CHUB PAR BYED PAR 'GYUR, 'DZIN PAR 'GYUR, KUN 'DZIN PAR
'GYUR, DON YANG RTOGS PAR 'GYUR, GZHAN DAG LA'ANG RGYA CHER YANG
DAG PAR RAB TU STON PAR 'GYUR,

BSGOM PAR 'GYUR, BYANG CHUB LA BZOD PA'ANG THOB PAR 'GYUR YANG DE
BZHIN GSHEGS PA'I YE SHES KYI PHYAG RGYA'I TING NGE 'DZIN 'DI
THOB PAR MI 'GYUR, SPOBS PAR MI 'GYUR RO, ,

BYAMS PA, SEMS CAN GANG DAG SANGS RGYAS BYE BA PHRAG BRGYAD CU LA
BYANG CHUB TU SEMS BSKYED CING DGE BA'I RTZA BA'ANG BSKYED PAR
GYUR PA DE DAG DANG, SANGS RGYAS BYE BA PHRAG

BRGYAD CU LAS DE BZHIN GSHEGS PA'I YE SHES KYI PHYAG RGYA'I TING
NGE 'DZIN 'DI THOS PAR GYUR, BZUNG, KUN TU BZUNG BAR GYUR PA DE
DAG NI PHYI MA'I TSE PHYI MA'I DUS NA BYANG CHUB TU


@392A *, ,SEMS BSKYED PAR 'GYUR, SHIN TU RGYAS PA'ANG THOS PAR
'GYUR, MOS PAR 'GYUR, YID CHES PAR 'GYUR ZHING SPONG BAR MI 'GYUR
LA, 'DON

PAR 'GYUR, DAD PAR 'GYUR, KHA TON BYED PAR 'GYUR, YI GER 'DRI BAR
'GYUR, KLOG PAR 'GYUR, KUN CHUB PAR BYED PAR 'GYUR, 'DZIN PAR
'GYUR, KUN 'DZIN PAR

'GYUR, DON KYANG RTOGS PAR 'GYUR, GZHAN DAG LA'ANG RGYA CHER YANG
DAG PAR RAB TU STON PAR 'GYUR, SGOM PAR 'GYUR, BYANG CHUB LA BZOD
PA'ANG THOB PAR 'GYUR, DE

BZHIN GSHEGS PA'I YE SHES KYI PHYAG RGYA'I TING NGE 'DZIN 'DI'ANG
THOB PAR 'GYUR, CHOS THAMS CAD DBYER MED CING DMIGS SU MED PAS
SANGS RGYAS KYI BYANG CHUB STON PAR

'GYUR, BDUD KYI LAS KYIS MI 'PHROGS PAR 'GYUR, CHOS KYI SGRIB PAS
MI 'PHROGS PAR 'GYUR RO, ,DE DAG GIS BSKAL PA GRANGS MED PAR GANG
SDIG PA'I LAS MNGON PAR 'DUS

BYAS PAR GYUR PA DE DAG GI DE'ANG PHYI MA'I TSE PHYI MA'I DUS NA
KLAD PA NA BA TZAM GYIS THAMS CAD BYANG BAR 'GYUR, SEMS NYAM NGA
BA TZAM GYIS THAMS CAD BYANG BAR 'GYUR, SKUR PA

BTAB PA TZAM GYIS THAMS CAD BYANG BAR 'GYUR, BRNYAS PA TZAM GYIS
THAMS CAD BYANG BAR 'GYUR, THING SLAD BYAS PA TZAM GYIS THAMS CAD
BYANG BAR 'GYUR, CO DRIS BYAS PA


@392B TZAM GYIS THAMS CAD BYANG BAR 'GYUR, RNYED PA CHUNG BAS
THAMS CAD BYANG BAR 'GYUR, SKYE BA GCIG KHO NAS THAMS CAD BYANG
BAR 'GYUR RO, ,BYAMS PA, GANG DAG PHYI MA'I TSE PHYI MA'I

DUS NA BYANG CHUB KYI SEMS LA SGYID LUG PAR MI 'GYUR ZHING YANG
DAG PAR BLANGS PA BSTAN LA, BSAM PA THAG PA NAS BYANG CHUB LA
ZHUGS PA'I BYANG CHUB SEMS DPA' DE DAG NI SANGS

RGYAS GRANGS MED PA MANG PO LA BSNYEN BKUR BYAS PA YIN NO, ,BYAMS
PA, BYANG CHUB SEMS DPA' DE DAG GIS NGAN SONG MYONG BAR 'GYUR
BA'I LAS GANG 'DUS BYAS PA DE DAG GI

DE'ANG PHYI MA'I TSE PHYI MA'I DUS NA MDOG NGAN PAR GYUR PA TZAM
GYIS BYANG BAR 'GYUR, GDUL DKA' BA TZAM GYIS BYANG BAR 'GYUR, NAD
MANG BA TZAM GYIS BYANG BAR 'GYUR, GZI BRJID

CHUNG BAS BYANG BAR 'GYUR, DMA' BA'I RIGS SU SKYES PAS BYANG BAR
'GYUR, MA GRAGS PA'I RIGS SU SKYES PAS BYANG BAR 'GYUR, KHYAD DU
BSAD PA'I RIGS SU SKYES PAS BYANG

BAR 'GYUR, DBUL PO'I RIGS SU SKYES PAS BYANG PAR 'GYUR, MTHA'
'KHOB KYI SKYE BO'I RIGS SU SKYES PAS BYANG BAR 'GYUR, NGAN PA'I
RIGS SU SKYES PAS BYANG BAR 'GYUR,

PHONGS PA'I RIGS SU SKYES PAS BYANG BAR 'GYUR, LOG PAR LTA BA'I
RIGS SU SKYES PAS BYANG BAR 'GYUR, BRAN PHO DANG, BRAN MO DANG,
KLA KLO'I RIGS SU SKYES PAS BYANG BAR 'GYUR,


@393A *, ,SEMS CAN SKAL BA MI MNYAM PA DANG PHRAD PAS BYANG BAR
'GYUR, 'PHAGS PA MA YIN PA'I SEMS CAN DANG PHRAD PAS BYANG BAR
'GYUR, SEMS LA

MYA NGAN MANG BAS BYANG BAR 'GYUR, RGYAL SRID 'KHRUGS PA DANG,
YUL 'KHRUGS PA DANG, LJONGS 'KHRUGS PA DANG, GRONG DANG, GRONG
KHYER DANG, GRONG RDAL DANG, YUL 'KHOR

DANG, RGYAL PO'I PHO BRANG 'KHOR 'KHRUGS PA DANG, KHYIM 'KHRUGS
PA DANG, SDUG PA DANG BRAL BAS 'KHRUGS PA DANG, MU GES 'KHRUGS PA
DANG, DGE BA'I BSHES GNYEN

MI MTHONG PA DANG, RGYUN DU CHOS MNYAN PA MI THOB PA DANG, GOS
DANG, ZAS DANG, MAL CHA DANG, NA BA'I GSOS SMAN DANG, YO BYAD
RNAMS YUN RING POS RNYED PA DANG, NGAN

PA RNYED PA DANG, CHUNG NGU RNYED PA DANG, SKYE BO PHAL PA DGA'
BA DANG, SKYE BO YA RABS LA MA MOS PA DANG, DGE BA'I RTZA BA LA
BRTZON PA'I BAR CHAD 'BYUNG BA DANG, RTOG PA CHUNG

BA DANG, BSAM GTAN LA SEMS G-YENG BA DANG, SEMS KYI GNAS MA RNYED
PA DANG, BYANG CHUB KYI YAN LAG RNAMS MA RNYED PA DANG, CHOS KYI
MTSAMS SBYAR BA KHONG DU MA

CHUD PAS KYANG LAS KYI SGRIB PA DE BYANG BAR 'GYUR RO, ,THA NA
RMI LAM NA SDIG PA MTHONG BA RMIS PAS KYANG LAS KYI SGRIB PA DE
BYANG BAR 'GYUR RO, ,LAS KYI SGRIB PA DES NYEN PAR


@393B GYUR NA NI BDUD SDIG CAN GYI ZIL GYIS NON PAR 'GYUR RO, ,DE
DAG BDUD SDIG CAN GYIS ZIL GYIS NON PAR GYUR NA NI BDUD KYI SKYON
RTOGS PAR MI 'GYUR RO, ,DE DAG BDUD KYI SKYON KHONG

DU MA CHUD PAS DE LA GANG DAG RNYED PA DANG LDAN PA DE DAG NI MA
RNYED PA DAG LA BRNYAS SO, ,GANG DAG MDZES PAR GYUR PA DE DAG NI
MDZES PA MA YIN PA DAG LA BRNYAS SO, ,GANG DAG BLTA

NA SDUG PAR GYUR PA DE DAG NI BLTA NA MI SDUG PA DAG LA BRNYAS
SO, ,GANG DAG MTHONG NA DGA' BAR GYUR PA DE DAG NI MTHONG NA DGA'
BA MA YIN PA DAG LA BRNYAS SO, ,GANG DAG MANG

DU THOS PAR GYUR PA DE DAG NI MANG DU THOS PA MA YIN PA DAG LA
BRNYAS SO, ,GANG DAG SPOBS PA DANG LDAN PAR GYUR PA DE DAG NI
SPOBS PA DANG MI LDAN PA DAG LA BRNYAS SO, ,GANG DAG GTONG

PA LA MOS PAR GYUR PA DE DAG NI SER SNA CAN DAG LA BRNYAS SO,
,GANG DAG TSUL KHRIMS DANG LDAN PAR GYUR PA DE DAG NI DANG TSUL
NGAN PA CAN DAG LA BRNYAS SO, ,GANG DAG BZOD PA

TZAM RNYAD PAR GYUR PA DE DAG NI GNOD SEMS CAN DAG LA BRNYAS SO,
,GANG DAG BRTZON 'GRUS DANG LDAN PAR GYUR PA DE DAG NI LE LO CAN
DAG LA BRNYAS SO, ,GANG DAG BSAM

GTAN LA BSAM GTAN BYED PAR GYUR PA DE DAG NI SEMS RNAM PAR
G-YENGS PA DAG LA BRNYAS SO, ,GANG DAG SHES RAB DANG LDAN PAR
GYUR PA DE DAG NI 'CHAL BA'I SHES RAB CAN


@394A *, ,DAG LA BRNYAS SO, ,GANG DAG THABS LA MKHAS PAR GYUR PA
DE DAG NI THABS LA MI MKHAS PA DAG LA BRNYAS SO, ,DE DAG CHOS YID
DU 'ONG BA GANG DANG

GANG RNYED PAR GYUR PA DE'ANG DE DAG NYID KYIS GZHAN LA BRNYAS
SO, ,BYAMS PA, GANG DAG MTHUN PAR GYUR NAS LAN GCIG STE, DBYER
MED PAS SNGON SANGS RGYAS BRGYA LA DGE BA'I

RTZA BA BSKYED PAR GYUR PA DE DAG KYANG PHYI MA'I TSE PHYI MA'I
DUS NA DBYE BAR 'GYUR NA, DE LAS GZHAN PA'I SEMS CAN BSAM PA MA
NGES PA, DGE BA'I RTZA BA MA BSKYED PA, BLO RGOD PA

RNAMS LTA SMOS KYANG CI DGOS, BYAMS PA, DE LTAR PHYIS 'JIG RTEN
MI BZAD PA DAG 'BYUNG BAR 'GYUR RO, ,BYAMS PA, DE LTA BAS NA
BYANG CHUB SEMS DPA' KHYOD KYIS GO CHA

CHEN PO SRA BA SHIN TU BGO BAR BYA, LHAG PA'I BSAM PAS BSGRUB PA
DANG, BZOD PA'I STOBS DANG LDAN PAR BYA, CHOS ZAB MO LA 'JUG PA'I
YE SHES LA MKHAS PAR BYA, DMIGS

PA MED PA'I LTA BA CAN DU 'GYUR BAR BYA, SEMS BRTAN PAR BYA,
BRTZON 'GRUS BRTAN PAR BYA, RTUL BA BRTAN PA DANG, SBYOR BA BRTAN
PAR BYA, PHYI MA'I TSE PHYI MA'I DUS NA DAM PA'I

CHOS YONGS SU BLANG BA DANG, DAM PA'I CHOS GZUNG BA DANG, DAM
PA'I CHOS KUN TU BSRUNG BA DANG, DAM PA'I CHOS RING DU GNAS PAR
BYA BA LA SPRO BAR BYA, BRTZON 'GRUS BRTZAM


@394B PAR BYA, BRTZON PAR BYA, GZHAN YANG GZUD PAR BYA'O, ,DE NAS
MCHOG TU DGA' BA'I RGYAL PO DANG, 'JAM DPAL LA SOGS PA SEMS DPA'
DPE MED PA DRUG CU DANG, BYAMS PA DANG,

SENG GE RAB SNANG LA SOGS PA BSKAL PA BZANG PO'I BYANG CHUB SEMS
DPA' SEMS DPA' CHEN PO RNAMS KYIS BCOM LDAN 'DAS KYIS DAM PA'I
CHOS YONGS SU GZUNG BA BSTAN PA 'DI

THOS NAS, PHYI MA'I TSE PHYI MA'I DUS DE NA DAM PA'I CHOS YONGS
SU GZUNG BAR SPRO BAR 'GYUR TE, DE DAG GIS BCOM LDAN 'DAS LA 'DI
SKAD CES GSOL TO, ,BCOM LDAN 'DAS,

BDAG CAG LHAN CIG TU MTHUN PAR G-YO DANG, SGYU THAMS CAD SPANGS
SHING, NGA RGYAL DANG, RGYAGS PA DANG, DREGS PA THAMS CAD SPANGS
LA DGA' BA DANG, MI DGA' BA DANG,

SRID PA THAMS CAD BSAL TE, ZAB MO MI DMIGS PA LA MOS SHING DE
BZHIN GSHEGS PA'I SANGS RGYAS KYI BYANG CHUB BSKAL PA GRANGS MA
MCHIS PA BYE BA KHRAG KHRIG BRGYA STONG DU

BSGRUBS PA 'DI KUN TU BSRUNG BAR BGYI, GZUNG BAR BGYI, YONGS SU
GZUNG BAR BGYI, GZHAN DAG LA'ANG RGYA CHER YANG DAG PAR RAB TU
BSTAN PAR BGYI ZHING, BDAG CAG

LUS DANG SROG LA MI BLTA BAR SANGS RGYAS KYI BYANG CHUB 'DI KUN
TU BSRUNG BAR BGYI'O, ,DE NAS BCOM LDAN 'DAS KYIS MCHOG TU DGA'
BA'I RGYAL PO DANG, 'JAM DPAL LA


@395A *, ,SOGS PA SEMS DPA' DPE MED PA DRUG CU DANG, BYAMS PA
DANG, SENG GER BSNANG LA SOGS PA BSKAL PA BZANG PO'I BYANG CHUB
SEMS DPA' SEMS

DPA' CHEN PO DE DAG LA RJES SU BSTAN PA'I PHYIR CHIGS SU BCAD PA
'DI DAG BKA' STZAL TO, ,G-YO MED SGYU MED NGA MED THA BA MED,
,DRAN LDAN BLO GROS LDAN ZHING GNAS MED

GNAS, ,ZAB MO BZOD LA MI G-YENG LEGS GNAS TE, ,STOBS BCU NOR 'DI
RAB TU BSRUNG BAR GYIS, ,SGYU MED GCAM MED 'DOD MED NGA MED DANG,
,GZUNG MED DGA' DANG

RNAM PAR 'DZIN BRAL DANG, ,NAM MKHA'I LAM LTAR MNYAM NYID RAB
LDAN PAR, ,DE LTAR SBYOR BA'I TING 'DZIN 'DI 'THOB BO, ,RTAG TU
BYANG CHUB 'DUN PA BRTAN PAR GYIS, ,

ZAB MO RGYAL BA DAG GI TSUL YANG BSGOMS, ,DGA' BA KUN LA 'DRIS LA
MI LTA NA, ,DES NI TING 'DZIN DKON MCHOG 'DI 'THOB BO, ,RTAG TU
DGA' DANG MI DGA'

SEMS SNYOMS SHING, ,SKYES BU MCHOG LA STON PA LTA BU YI, ,'DU
SHES SKYED CING DGA' BYA RTAG DGA' BA, ,DES NI MYUR DU TING 'DZIN
'DI RTOGS SO, ,SNANG BA ZAD MI

SHES PA MCHOG GI GTER, ,SPOBS PA PHYAG RGYA TSUL NI BYE NGA
BRGYAS, ,NYI MA'I 'OD ZER RAB RIB SEL LTA BU, ,YE SHES 'JUG PA'I
TSUL NI 'DIR BRJOD DO, ,NYI MA ZLA


@395B BA DANG NI SKAR MA DANG, ,JI LTAR SA DANG GANGS KYI RI BO
DANG, ,GLING BZHI'I BDAG PO BRGYA BYIN TSANGS PA DANG, ,SMAN PA
LTA BU'I MDO SDE 'DI ZUNGS SHIG ,'DI NI SEMS DAG

'DI NI LAS ZAD BYED, ,'DI NI BDUD RTZI 'DI NI 'DUD BDUL BA, ,'DI
NI PHA ROL SEMS SPYOD RDZU 'PHRUL MIG ,'DI NI SEMS CAN THAMS CAD
RTOGS BYED SGRA, ,'DI NI BSKAL

PA KHRAG KHRIG DRAN PAR BYED, ,'DI NI DRI BA THAMS CAD MA LUS
ZAD, ,SANGS RGYAS PHYAG RGYA 'DI NI BDE GSHEGS BSTOD, ,'DI DANG
LDAN PA'I LAG TU BYANG CHUB GNAS, ,JI

LTAR STONG NYID RANG BZHIN 'DIR GNAS PA, ,DE LTAR DE YIS STONG
NYID 'DI RTOGS TE, ,RTOG DANG RNAM PAR RTOG PA'I SPROS PA 'DI,
,GNYI GA YONGS SU SPANGS NA CHOS 'DZIN

YIN; ;NGA NI MYA NGAN 'DAS PHYI LA LA ZHIG ,CHOS 'DI RMI LAM LTA
BUR BLTA ZHES 'DZER, ,GANG CHOS MA BYUNG SUS KYANG BYAS MA YIN,
,RANG GI SHES PAS DE DAG DE LA RTOG ,STONG

NYID MA SKYES SUS KYANG BYAS MA YIN, ,MA MTHONG 'ONGS PA MA YIN
'PHO MIN NA, ,DMIGS GNAS BDAG CAG STONG NYID LEGS BSLABS ZHES,
,'DZER BA DE DAG CHOS KYI RKUN

PO YIN, ,GANG DAG LAS NI CHOS 'DI THOS NAS SU, ,MCHI MA 'BYUNG
ZHING BA SPU RAB G-YOS NAS, ,DE NI BYANG CHUB PHYIR MI LDOG CES
'DZER, ,PHYI NAS BSNGAGS PA MA YIN BRGYA


@396A *, ,DAG SMRA, ,MA RANGS KHYIM DU NOR MANG ZAD NAS NI, ,BDE
BA'I CHED DU DE DAG RAB 'BYUNG STE, ,BSTAN PA 'DI LA BDE BA KUN
RNYED NAS, ,NGA YI SRAS RNAMS

LA NI SPANG BAR BYED, ,BYANG CHUB DON GNYER KHA CIG 'DIR RAB
'BYUNG, ,BYANG CHUB SMRA STE BYANG CHUB GNAS MA YIN, ,RGYA MTSO
CHU MTHA' PHYI MTHA' RING BA LTAR, ,'DIR YANG MA

BSDAMS BYANG CHUB DE BZHIN NO, ,RNYED DANG MDZA' BO'I KHYIM LA
BSTEN PA'I PHYIR, ,BDAG CAG YANG DAG RAB TU BYUNG BA STE, ,SPYOD
LAM DANG NI DGON PAS RNAM DAG CING, ,MKHAN PO DANG

NI MDZA' BOS DAG CES 'DZER, ,GANG DAG NGA YI BSTAN 'DIR RAB BYUNG
NAS, ,PADMA CHU LTAR 'JIG RTEN CHOS GNAS TE, ,TSUL 'DI JI BZHIN
MDO SDE 'DIR BRTZON PA, ,DE DAG

NGA YI BYANG CHUB YANG DAG SRUNG, ,MCHOG TU DGA' BA'I RGYAL PO
KHYOD BSTAN GYI, ,BLO NGAN DE DAG LTA BUR BSLAB MI BYA, ,NAN TAN
GYIS NI SANGS RGYAS YON TAN THOB, ,DE PHYIR RTOG

PA MED PAR RAB TU SBYOR, ,KHRAG KHRIG ZHING GI MI RNAMS JI SNYED
PAS, ,GANGG'A'I BYE SNYED BLANGS NAS BTAB PA DANG ,DE LA BYE
SNYED SA BON JI TZAM PAR, ,'BRAS BU RE RE BYUNG BAR GYUR

PA YI, ,DE LTA'I THABS KYIS BYE MA RGYA CHE BA, ,STONG 'GYUR DU
NI YONGS SU BSGYUR BYAS NAS, ,JI SNYED ZHING RNAMS MTHA' YAS RAB
'DAS SHING, ,GCIG CES BYA BAR MTSAN MA


@396B BZHAG GYUR LA, ,DE LTA'I TSUL GYIS SNGA NA YOD PA YI, ,BYE
MA DAG NI THAMS CAD ZAD GYUR PA, ,DE TZAM TSAD KYI PHYOGS BCU JI
SNYED PA, ,ZHING RNAMS RGYAL BA RNAMS KYIS YONGS GANG

LA; ;SANGS RGYAS RE RE'ANG DE SNYED DBUR GYUR TE, ,DBU KUN LA
YANG DE SNYED LJAGS GYUR LA, ,DE DAG BSKAL PA GANGG'A'I BYE SNYED
DU, ,MDO SDE 'DIR GNAS DE YI BSNGAGS BRJOD

KYANG; ;RI RAB YUNGS 'BRU NAM MKHA' RTZVA TZAM DANG, ,RGYA MTSO
LAS NI THIGS CIG BLANGS PA BZHIN, ,DE LTAR DE YI YON TAN BRJOD
GYUR PA, ,DE PHYIR RTOG MED TSUL DU RAB TU SBYOR, ,DE

NAS MCHOG TU DGA' BA'I RGYAL PO DANG, 'JAM DPAL GZHON NUR GYUR PA
LA SOGS PA SEMS DPA' DPE MED DRUG CU DANG, BYAMS PA DANG, SENG GE
RAB SNANG LA SOGS PA BSKAL

PA BZANG PO'I BYANG CHUB SEMS DPA' SEMS DPA' CHEN PO DE DAG GIS
BCOM LDAN 'DAS LA 'DI SKAD CES GSOL TO, ,BCOM LDAN 'DAS, CHOS
CHOS ZHES BGYI BA'I CHOS DE CHOS

GANG GI TSIG BLA DVAGS LAGS, DE SKAD CES GSOL PA DANG, BCOM LDAN
'DAS KYIS MCHOG TU DGA' BA'I RGYAL PO DANG, 'JAM DPAL LA SOGS PA
SEMS DPA' DPE MED DRUG

CU DANG, BYAMS PA DANG, SENG GE RAB SNANG LA SOGS PA BSKAL PA
BZANG PO'I BYANG CHUB SEMS DPA' SEMS DPA' CHEN PO DE DAG LA 'DI
SKAD CES BKA' STZAL TO, ,RIGS KYI BU


@397A *, ,DAG ;CHOS CHOS ZHES BYA BA'I CHOS DE NI 'GYUR BA MED
CING RNAM PAR RTOG PA MED PA'I TSIG BLA DVAGS SO, ,GSOL PA, BCOM
LDAN 'DAS, 'GYUR BA

MA MCHIS SHING, RNAM PAR RTOG PA MA MCHIS PA DE'ANG GANG GI TSIG
BLA DVAGS LAGS, BCOM LDAN 'DAS KYIS BKA' STZAL PA, RIGS KYI BU
DAG ,'GYUR BA MED CING RNAM

PAR RTOG PA MED PA ZHES BYA BA DE NI DMIGS PA MED PA'I TSIG BLA
DVAGS SO, ,GSOL PA, BCOM LDAN 'DAS, DMIGS PA MA MCHIS PA DE YANG
GANG GI TSIG BLA DVAGS LAGS,

BCOM LDAN 'DAS KYIS BKA' STZAL PA, RIGS KYI BU DAG ,DMIGS PA MED
PA ZHES BYA BA NI MI ZAD PA'I TSIG BLA DVAGS SO, ,GSOL PA, BCOM
LDAN 'DAS, MI ZAD PA

DE'ANG GANG GI TSIG BLA DVAGS LAGS, BCOM LDAN 'DAS KYIS BKA'
STZAL PA, RIGS KYI BU DAG ,MI ZAD PA ZHES BYA BA DE NI MI SKYE
BA'I TSIG BLA DVAGS SO, ,GSOL PA, BCOM

LDAN 'DAS, MI SKYE BA DE'ANG GANG GI TSIG BLA DVAGS LAGS, BCOM
LDAN 'DAS KYIS BKA' STZAL PA, RIGS KYI BU DAG ,MI SKYE BA ZHES
BYA BA DE NI MI 'GOG PA'I TSIG BLA DVAGS

SO; ;GSOL PA, BCOM LDAN 'DAS MI 'GOG PA DE'ANG GANG GI TSIG BLA
DVAGS, BCOM LDAN 'DAS KYIS BKA' STZAL PA, RIGS KYI BU DAG ,MI
'GOG PA ZHES BYA BA DE NI


@397B SDUD PA MED PA'I TSIG BLA DVAGS SO, ,GSOL PA, BCOM LDAN
'DAS, SDUD PA MA MCHIS PA DE'ANG GANG GI TSIG BLA DVAGS LAGS,
BCOM LDAN 'DAS KYIS BKA' STZAL PA, RIGS

KYI BU DAG ,SDUD PA MED PA ZHES BYA BA DE NI YONGS SU GZUNG BA
MED PA'I TSIG BLA DVAGS SO, ,GSOL PA, BCOM LDAN 'DAS, YONGS SU
GZUNG BA MA MCHIS PA DE'ANG GANG GI

TSIG BLA DVAGS LAGS, BCOM LDAN 'DAS KYIS BKA' STZAL PA, RIGS KYI
BU DAG ,YONGS SU GZUNG BA MED PA ZHES BYA BA DE NI GNAS MED PA'I
TSIG BLA DVAGS SO, ,GSOL BA,

BCOM LDAN 'DAS, GNAS MA MCHIS PA DE'ANG GANG GI TSIG BLA DVAGS
LAGS, BCOM LDAN 'DAS KYIS BKA' STZAL PA, RIGS KYI BU DAG ,GNAS
MED PA ZHES BYA BA DE NI 'GYUR

BA MED PA'I TSIG BLA DVAGS SO, ,GSOL PA, BCOM LDAN 'DAS, 'GYUR BA
MA MCHIS PA DE'ANG GANG GI TSIG BLA DVAGS LAGS, BCOM LDAN 'DAS
KYIS BKA' STZAL PA, RIGS

KYI BU DAG ,'GYUR BA MED PA ZHES BYA BA DE NI 'DUS MA BYAS KYI
TSIG BLA DVAGS SO, ,GSOL PA, BCOM LDAN 'DAS, 'DUS MA BGYIS PA
DE'ANG GANG GI TSIG BLA DVAGS LAGS,

BCOM LDAN 'DAS KYIS BKA' STZAL PA, RIGS KYI BU DAG ,'DUS MA BYAS
ZHES BYA BA DE NI GRANGS DANG BRAL BA'I TSIG BLA DVAGS SO, ,GSOL
PA, BCOM LDAN 'DAS, GRANGS DANG


@398A *, ,BRAL BDE'ANG GANG GI TSIG BLA DVAGS LAGS, BCOM LDAN
'DAS KYIS BKA' STZAL PA, RIGS KYI BU DAG, GRANGS DANG BRAL BA
ZHES BYA BA DE NI SEMS

MED PA'I TSIG BLA DVAGS SO, ,GSOL PA, BCOM LDAN 'DAS SEMS MA
MCHIS PA DE'ANG GANG GI TSIG BLA DVAGS LAGS, BCOM LDAN 'DAS KYIS
BKA' STZAL PA, RIGS KYI BU

DAG ;SEMS MED PA ZHES BYA BA DE NI RNAM PAR RIG PA MED PA'I TSIG
BLA DVAGS SO, ,GSOL PA, BCOM LDAN 'DAS, RNAM PAR RIG PA MA MCHIS
PA DE'ANG GANG GI TSIG BLA DVAGS

LAGS, BCOM LDAN 'DAS KYIS BKA' STZAL PA, RIGS KYI BU DAG ,RNAM
PAR RIG PA MED PA ZHES BYA BA DE NI 'DU BA MED PA'I TSIG BLA
DVAGS SO, ,GSOL PA, BCOM LDAN

'DAS, 'DU BA MA MCHIS PA DE'ANG GANG GI TSIG BLA DVAGS LAGS, BCOM
LDAN 'DAS KYIS BKA' STZAL PA, RIGS KYI BU DAG ,'DU BA MED PA ZHES
BYA BA DE NI BRAL BA MED

PA'I TSIG BLA DVAGS SO, ,GSOL PA, BCOM LDAN 'DAS, BRAL BA MA
MCHIS PA DE'ANG GANG GI TSIG BLA DVAGS LAGS, BCOM LDAN 'DAS KYIS
BKA' STZAL PA, RIGS

KYI BU DAG ,BRAL BA MED PA ZHES BYA BA DE NI MNYAM PA NYID KYI
TSIG BLA DVAGS SO, ,GSOL PA, BCOM LDAN 'DAS, MNYAM PA NYID DE'ANG
GANG GI TSIG BLA DVAGS LAGS ,


@398B BCOM LDAN 'DAS KYIS BKA' STZAL PA, RIGS KYI BU DAG ,MNYAM
PA NYID CES BYA BA DE NI MI MNYAM PA MED PA'I TSIG BLA DVAGS SO,
,GSOL PA, BCOM LDAN 'DAS, MI MNYAM PA MA

MCHIS ZHES BGYI BA DE'ANG GANG GI TSIG BLA DVAGS LAGS, BCOM LDAN
'DAS KYIS BKA' STZAL PA, RIGS KYI BU DAG ,MI MNYAM PA MED PA ZHES
BYA BA DE NI GNAS PA MED PA'I TSIG BLA DVAGS

SO; ;GSOL PA, BCOM LDAN 'DAS, GNAS PA MA MCHIS PA ZHES BGYI BA
DE'ANG GANG GI TSIG BLA DVAGS LAGS, BCOM LDAN 'DAS KYIS BKA'
STZAL PA, RIGS KYI BU DAG ,GNAS PA MED PA

ZHES BYA BA DE NI DNGOS PO MED PA'I TSIG BLA DVAGS SO, ,GSOL PA,
BCOM LDAN 'DAS, DNGOS PO MA MCHIS PA ZHES BGYI BA DE'ANG GANG GI
TSIG BLA DVAGS LAGS, BCOM LDAN 'DAS KYIS

BKA' STZAL PA, RIGS KYI BU DAG ,DNGOS PO MED PA ZHES BYA BA DE NI
NGO BO NYID MED PA'I TSIG BLA DVAGS SO, ,GSOL PA, BCOM LDAN 'DAS,
NGO BO NYID MA MCHIS ZHES BGYI BA DE'ANG GANG GI

TSIG BLA DVAGS LAGS, BCOM LDAN 'DAS KYIS BKA' STZAL PA, RIGS KYI
BU DAG, NGO BO NYID MED PA ZHES BYA BA DE NI KUN GZHI MED PA'I
TSIG BLA DVAGS SO, ,GSOL PA, BCOM LDAN 'DAS

KUN GZHI MA MCHIS ZHES BGYI BA DE'ANG GANG GI TSIG BLA DVAGS
LAGS, BCOM LDAN 'DAS KYIS BKA' STZAL PA, RIGS KYI BU DAG ,KUN
GZHI MED PA ZHES BYA BA DE NI MYA NGAN LAS


@399A *, ,'DAS PA'I TSIG BLA DVAGS SO, ,DE NAS MCHOG TU DGA' BA'I
RGYAL PO DANG, 'JAM DPAL LA SOGS PA SEMS DPA' DPE MED DRUG CU
DANG, BYAMS PA DANG,

SENG GE RAB SNANG LA SOGS PA BSKAL PA BZANG PO'I BYANG CHUB SEMS
DPA' SEMS DPA' CHEN PO DE DAG GIS BCOM LDAN 'DAS LA 'DI SKAD CES
GSOL TO, ,BCOM LDAN 'DAS,

GAL TE CHOS DE DAG MTSAN NYID DE LTA BU LAGS NA, BCOM LDAN 'DAS,
'DI LA CHOS NUB PAR GYUR PA NI GANG LAGS, BDAG GIS NI GANG BSRUNG
BAR BGYI, DE SKAD CES

GSOL PA DANG, BCOM LDAN 'DAS KYIS MCHOG TU DGA' BA'I RGYAL PO
DANG, 'JAM DPAL LA SOGS PA SEMS DPA' DPE MED DRUG CU DANG, BYAMS
PA DANG, SENG GE RAB

SNANG LA SOGS PA BSKAL PA BZANG PO'I BYANG CHUB SEMS DPA' SEMS
DPA' CHEN PO DE DAG LA 'DI SKAD CES BKA' STZAL TO, ,RIGS KYI BU
DAG ,BYIS PA SO SO'I SKYE BO RNAMS

NI CHOS CHOS SU 'DU SHES SHING CHOS SU RTOG STE, CHOS SPROS PAR
BYED DO, ,DE DAG CHOS SU BRTAGS, CHOS SU SPROS PAS GNYIS SU STON
TO, ,GANG DAG GNYIS SU STON PA DE DAG

CHOS DANG 'GAL BAR ZHUGS PA YIN MOD KYI, RIGS KYI BU, GANG DON
DAM PAR NA 'DI LA CHOS SAM, CHOS DANG 'GAL BA GANG YANG MI DMIGS
SO, ,DE NAS BCOM LDAN


@399B 'DAS KYIS DON DE DAG BKA' STZAL NAS, DE'I TSE TSIGS SU BCAD
PA 'DI DAG GSUNGS SO, ,KHA CIG BYAS PA DE NYID 'DUS BYAS TE,
,GZHAN NI 'DUS MA BYAS 'DZER KHA CIG

GZHAN, ,CHOS LA DMIGS PAS GNYI GA'ANG RNAM RTOG STE, ,SPROS PA DE
NI DAG PA MA YIN SMRA, ,CHOS NI GANG GIS MA BYAS BSHIG PA MED,
,MA MTHONG MA SHES SU DANG NYE BA'ANG

MIN; ;YONGS RTOG SPYOD YUL MI RIGS LDAN DE DAG ,DE DAG THAMS CAD
STONG ZHES TSIG TU SMRA, ,GANG ZHIG STONG SEMS DE NI RIGS MIN TE,
,'DI LTAR DE YIS SKYE MED BRTAGS PHYIR

RO; ;RNAM RTOG THAMS CAD BDUD KYI ZHAGS PA STE, ,'GYUR MED CHOS
KYI PHYAG RGYA ZHES BYA'O, ,MED PA'I CHOS LA YONGS SU RTOG PAS
NA, ,BYIS PA GANG YIN G-YO BA DE YIS BCINGS, ,

RNAM PAR RTOG PA THAMS CAD BRAG CA 'DRA, ,BYIS PA DE DAG GNYIS SU
'DZIN PAS RTOG ,SHES LDAN RNAMS KYIS SHES PA GZHAR MI RNYED,
,SHES LDAN LAS KYANG SHES PA BYUNG BA

MED; ;KUN RDZOB DAG LA BRTEN NAS 'DI BSTAN TE, ,'DI LA SHES DANG
SHES LDAN MI DMIGS SO, ,GAL TE CHOS KYI NGO BO 'GA' YOD NA, ,DE
NI 'JIG PHYIR CHAD PA MYA NGAN

'DA', ,GAL TE CHOS RNAMS GNAS PAR GYUR NA NI, ,DE TSE MYA NGAN
'DAS KUN RTAG PAR 'GYUR, ,BYIS PA DAG GIS SPANGS DANG DE BZHIN
THOB, ,BYIS PAS MYA NGAN 'DA' BYAS


@400A *, ,MTSAN NYID MED, ,BDAG TU DMIGS PA DAG NI 'DUS BYAS
THOB, ,MKHAS PA YOD DANG MED PAR 'DU SHES MED, ,RIG DANG MA RIG
GNYI GA GNYIS

SU MED, ,THA SNYAD TZAM STE DE LA SNYING PO MED, ,SPROS PA MTSAN
MA SPYOD YUL DE DAG NI, ,DNGOS PO GZHIG PHYIR MYA NGAN 'DAS PA
SMRA, ,SEMS KYIS SEMS KYI NGO BO NYID MI SHES,,

NGO BO NYID KYIS SEMS KYANG MI SHES TE, ,CHOS RNAMS THAMS CAD RMI
LAM NGO BO NYID, ,DE NI GNYIS SU BDEN ZHES KHA CIG SMRA, ,SKYE
BA'I CHOS DE BDEN PA MA YIN TE, ,'GOG

PA YANG NI CUNG ZAD BDEN MA YIN, ,SANGS RGYAS THAMS CAD SKYE BA'I
CHOS MIN TE, ,DE LTA'I THABS KYIS BDEN PAR 'GYUR BA YIN, ,SANGS
RGYAS YE SHES CUNG ZAD MA RNYED DE, ,

BSTAN PA'I CHOS KYANG CUNG ZAD BSTAN PA MED, ,SUS KYANG SEMS CAN
GANG YANG BKROL BA MED, ,DE LTAR SANGS RGYAS MI SKYE SANGS RGYAS
SO, ,GAL TE 'DI NI RANG BZHIN MYA NGAN

'DAS, ,RGYAL BA NYAN THOS BCAS PA DE NYID 'GRO, ,THER ZUG CHOS NI
MYA NGAN 'DA' MA YIN, ,SPROS PA MED PA NAM YANG MKHAS MI 'GYUR,
,GANG GIS SEMS CAN SEMS CAN DON

MI MTHONG, ,DE LTAR 'JIG RTEN KUN RDZOB SEMS CAN BSTAN, ,SEMS CAN
YANG DAG NGO BO NYID MTHONG NA, ,DE NI MYA NGAN 'DA' BA GZHI MED
GNAS, ,GANG DAG 'DI LA PHUNG


@400B PO BDEN SMRA DANG, ,KHA CIG SRID 'GOG LAM NI BDEN ZHES
'DZER, ,SKYE BA MED PA BDEN PA GCIG YIN NA, ,DE LA KHA CIG BDEN
PA BZHI ZHES 'DZER, ,BYANG CHUB SNYING POR 'DUG NAS

BDEN GCIG KYANG, ,GRUB PAR MA MTHONG BZHI LTA GA LA ZHIG ,DE LTAR
BLO GROS NGAN MANG RAB BYUNG NAS, ,NGA YI BSTAN PA RNAM PAR 'JIG
PAR BYED, ,DGE SBYONG YON TAN 'TSOL BAR

'DOD PA DAG ,TING 'DZIN 'DI LA RAB TU SBYAR BA'I PHYIR, ,MA
BSDAMS RNAMS DANG 'DRIS PA MED BYAS TE, ,BSE RU LTA BUR DGON PAR
GNAS PAR BYA, ,RKANG GNYIS DAM PA BYE BA

BRGYAD CU YIS, ,'DI LA RAB TU SBYOR LA DGONGS PA MDZAD, ,GANG DAG
BDEN PA MTHONG BA'I LHA MANG PO, ,DE DAG NYIN DANG MTSAN DU DE LA
SRUNG, ,GANG DAG TING 'DZIN BLTA DKA' 'DI

SGOM LA, ,SANGS RGYAS KYIS NI DE YI RMI LAM DU, ,SNANG BA GSAL BA
MTHA' YAS MI ZAD PA, ,BSGRUB PA 'JUG PA'I SGOR 'JUG SBYIN PAR
'GYUR, ,DE NAS BCOM LDAN 'DAS

KYIS 'JAM DPAL GZHON NUR GYUR PA LA BKA' STZAL PA, ,'JAM DPAL,
BYANG CHUB SEMS DPA' SEMS DPA' CHEN PO SANGS RGYAS KYI BYANG CHUB
MNGON PAR RDZOGS PAR 'TSANG

RGYA BAR 'DOD PAS TING NGE 'DZIN 'DI LA BRTZON PAR BYA'O, ,BYANG
CHUB SEMS DPA' MTSAN DANG DPE BYAD BZANG PO YONGS SU SGRUB PAR
'DOD PAS TING NGE 'DZIN 'DI LA BRTZON PAR


@401A *, ,BYA'O, ,BYANG CHUB SEMS DPA' SANGS RGYAS KYI CHOS MA
'DRES PA BCO BRGYAD THOB PAR 'DOD PAS TING NGE 'DZIN 'DI LA
BRTZON PAR BYA'O, ,BYANG CHUB SEMS DPA'

STOBS DANG, MI 'JIGS PA DANG, BYAMS PA CHEN PO DANG, SNYING RJE
CHEN PO THOB PAR 'DOD PAS TING NGE 'DZIN 'DI LA BRTZON PAR BYA'O,
,BYANG CHUB SEMS DPA' SANGS RGYAS KYI SPYAN DANG,

RANG BYUNG NYID DANG, SANGS RGYAS KYI ZHING PHUN SUM TSOGS PA
DANG, TSE PHUN SUM TSOGS PA DANG, BKOD PA PHUN SUM TSOGS PA THOB
PAR 'DOD PAS TING NGE 'DZIN 'DI LA BRTZON PAR BYA'O, ,BYANG

CHUB SEMS DPA' 'KHOR PHUN SUM TSOGS PA DANG, GZUGS PHUN SUM TSOGS
PA DANG, BYANG CHUB SEMS DPA' MTSAN PHUN SUM TSOGS PA DANG, NYAN
THOS PHUN SUM TSOGS PA THOB

PAR 'DOD PAS TING NGE 'DZIN 'DI LA BRTZON PAR BYA'O, ,BYANG CHUB
SEMS DPA' SNANG BA DANG, YE SHES DANG, GZUNGS DANG, SEMS CAN GYI
SKAD KYI BRDA DANG, RIGS PA DANG,

TSUL DANG, SGO THOB PAR 'DOD PAS TING NGE 'DZIN 'DI LA BRTZON PAR
BYA'O, ,BYANG CHUB SEMS DPA' LAM LA 'JUG PA DANG, 'OD PHUN SUM
TSOGS PA DANG, SO SO YANG DAG

PAR RIG PA'I STOBS BSKYED PA DANG, RNAM PAR GDON MI ZA BA'I STOBS
BSKYED PA LA MKHAS PA THOB PAR 'DOD PAS TING NGE 'DZIN 'DI LA
BRTZON PAR BYA'O, ,BYANG CHUB SEMS


@401B DPA' SPOBS PA PHUN SUM TSOGS PA DANG, LTA BA PHYIN CI MA
LOG PA DANG, MNYAM PA NYID RTOGS PAR KHONG DU CHUD PAR 'DOD PAS
TING NGE 'DZIN 'DI LA BRTZON PAR BYA'O, ,DE CI'I PHYIR

ZHE NA, 'DI LTAR BYANG CHUB SEMS DPA' TING NGE 'DZIN 'DI LA
BRTZON PA NI YON TAN GYI PHAN YON 'DI THAMS CAD 'THOB BO, ,DE
LTAR BYANG CHUB SEMS DPA' YON TAN GYI PHAN YON

DANG LDAN PA NI SANGS RGYAS ZHES BYA'O, ,'DREN PA ZHES BYA'O,
,RNAM PAR 'DREN PA ZHES BYA'O, ,YONGS SU 'DREN PA ZHES BYA'O,
,STON PA ZHES BYA'O, ,THAMS CAD MKHYEN PA ZHES BYA'O, ,RGYAL

BA ZHES BYA'O, ,'JIG RTEN GYI MGON PO ZHES BYA'O, ,RANG BYUNG
ZHES BYA'O, ,DE BZHIN GSHEGS PA ZHES BYA'O, ,JI LTAR SMRA BA DE
BZHIN BYED PA ZHES BYA'O, ,MNYAM PA MED PA DANG, MI

MNYAM PA DANG MNYAM PA DANG, MTSUNGS PA MED PA ZHES BYA'O, ,MCHOG
TU SMRA BA, YANG DAG PAR SMRA BA, BDE BA SMRA BA, DUS SU SMRA BA
ZHES BYA'O, ,'DUL BA SMRA BA ZHES BYA'O, ,BLA NA MED

PA ZHES BYA'O, ,MI'I DAM PA ZHES BYA'O, ,DE CI'I PHYIR ZHE NA,
'JAM DPAL, NGES TING NGE 'DZIN 'DI LA GNAS NAS BCOM LDAN 'DAS MAR
ME MDZAD DE BZHIN GSHEGS PA MTHONG MA

THAG TU BYANG CHUB THOB BO, ,'JAM DPAL GYIS GSOL PA, GAL TE BCOM
LDAN 'DAS DE BZHIN GSHEGS PA MAR ME MDZAD GZIGS MA THAG TU BYANG
CHUB BRNYES NAS, BCOM LDAN


@402A *, ,'DAS, CI'I SLAD DU SLAR BSKAL PA GRANGS MA MCHIS PAR
'KHOR BA NA 'KHOR, BCOM LDAN 'DAS KYIS BKA' STZAL PA, 'JAM DPAL,
SANGS RGYAS KYI BYA BA

BYED CING SEMS CAN YONGS SU SMIN PAR BYA BA DANG, SNGON GYI SMON
LAM PHUN SUM TSOGS PA THOB PAR BYA BA'I PHYIR BSKAL PA GRANGS MED
PAR 'KHOR BA NA 'KHOR MOD KYI, 'ON KYANG,

'JAM DPAL, DER NGAS BYANG CHUB DANG, DE NYID DU YONGS SU MYA NGAN
LAS 'DAS PA BZUNG NGO, ,DE NAS BCOM LDAN 'DAS KYIS DON 'DI NYID
RGYA CHER BSTAN PA'I PHYIR DE'I TSE TSIGS

SU BCAD PA 'DI DAG BKA' STZAL TO, ,'DI DANG LDAN PA 'DREN PAR
'GYUR TE BLO GROS MTHA' YAS BLO GROS MCHOG ,PHYOGS BCU'I SANGS
RGYAS BYE BA PHRAG BRGYA MANG PO DAG GIS

DGONGS PAR 'GYUR, ,MDO SDE BRGYA YI TSUL DAG SHIN TU RAB 'BYED
BSAM YAS DPAG MED DE, ,MDO SDE 'DI LA RAB TU SBYOR BA MI ZAD
GZUNGS 'THOB RNYED PAR 'GYUR,,

'DI NI YE SHES TING 'DZIN RNAM PAR GDON MI ZA BA SKAD KUN SGO,
,RAB TU RTOGS DANG RNAM PAR GROL DANG CHAGS MED 'DZIN PA THAMS
CAD ZHI, ,MI SKYE BA DANG 'GOG DANG

GZHI MED MYA NGAN 'DAS DANG RIMS NAD MED, ,STOBS DANG MTSAN DANG
DPE BYAD BZANG DANG RGYAL BA'I YON TAN KUN SGRUB PA, ,DBYANGS KYI
YAN LAG KUN DANG SNA TSOGS


@402B MTHA' YAS SKAD RNAMS YONGS SU SBYONG, ,RJES SU RTOGS DANG
TSIM PA DANG NI SBYONG DANG 'DZIN PA THAMS CAD BRAL, ,SHIN TU
RNAM PAR SHES DANG GDON MI ZA MCHOG NYON MONGS

THAMS CAD ZAD, ,MDO SDE 'DI LA RAB TU SBYOR BA BYANG CHUB DRUNG
DU SONG BA YIN, ,RTZE GCIG YID KYIS MNGON SUM DU NA 'DI LA TSUL
BZHIN RAB SBYAR LA, ,GNYID DANG LE LO MA

BYED SHES KYI KHE BDE MNGON PAR DGA' MA BYED, ,RTAG TU TSUL
KHRIMS GNYEN DANG PHRAG DOG MED DANG BYAMS PA'I YID DU BYOS,
,DGA' BA'I NGANG TSUL GUS DANG BCAS PAS

TING 'DZIN MCHOG 'DI RNYED PAR 'GYUR, ,MNYAM SEMS SHIN TU BSDAMS
PA DRANG PO RTAG TU RNAM PAR DGA' BA DANG, ,GNAS MED 'DRIS MED
SHES KYI KHE DANG BDE LA PADMA CHU

BZHIN BYOS, ,JI LTAR BYA BZHIN NGA MED MOS PA BRTAN ZHING SRED
DANG G-YO MED PA, ,DE NI PHYI MA'I DUS NA GZUNGS MCHOG RGYAL PO
'DI NI 'THOB PAR 'GYUR, ,STONG GSUM DAG NI RAB TU

G-YOS NAS LHA BRGYA SIL SNYAN DKROL BAR BYED, ,NAM MKHA' LAS NI
BYUG PA GOS DANG PHYE MA DAG DANG RGYAL MTSAN BRGYA, ,MDZES
PHRENG MGUL RGYAN RNA CHA ZLA GAM DUNG DANG RKANG

GDUB DO SHAL BRGYA, ,NOR BU MU TIG DPUNG RGYAN GTZUG RGYAN SOR
GDUB SNA TSOGS 'THOB BAR BYED, ,LHA DANG LHA YI BU MO KLU DANG
DRI ZA 'DAB BZANG TSOGS MANG PO, ,NAM MKHA'


@403A *, ,LDING DANG LHA MIN DBANG PO DGE BSNYEN DGE SLONG BRGYA
MANG DANG, ,DE BZHIN DGE SLONG MA DANG DGE BSNYEN MA NI MANG PO
DGA' 'GYUR LANGS, ,RANG GI GOS

DAG DANG NI RGYAN RNAMS PHUL NAS BYANG CHUB SEMS BSKYED DO, ,CHOS
'DI SHIN TU BSTAN TSE SEMS CAN MANG PO BYANG CHUB ZHUGS PA DANG,
,KHA CIG PHYIR MI LDOG PAR GYUR PA BSTAN

CING TSAD GZUNG NUS MA YIN, ,DGRA BCOM NYID DU BTUL BAR GYUR BA
MTHA' YAS GANGG'A'I BYE MA SNYED, ,'DREN PA BLTA PHYIR ZHING NI
BRGYA NAS LHAGS PA DE DAG DGA' NAS DONG,,

BCOM LDAN 'DAS KYIS CHOS KYI RNAM GRANGS 'DI BSHAD PA NA, SEMS
CAN GRANGS MED PA BLA NA MED PA YANG DAG PAR RDZOGS PA'I BYANG
CHUB TU YANG DAG PAR ZHUGS SO, ,BYANG

CHUB SEMS DPA' KHRAG KHRIG PHRAG BRGYAD CU NI BLA NA MED PA YANG
DAG PAR RDZOGS PA'I BYANG CHUB LAS PHYIR MI LDOG PAR GYUR TO,
,BYANG CHUB SEMS DPA' BYE BA PHRAG DRUG

CU DANG, 'BUM PHRAG GSUM NI DE BZHIN GSHEGS PA'I YE SHES KYI
PHYAG RGYA'I TING NGE 'DZIN 'DI THOB BO, ,DGE SLONG DANG, DGE
SLONG MA DANG, DGE BSNYEN DANG, DGE BSNYEN

MA DPAG TU MED PA DANG, SEMS CAN TSAD MED PA DAG GIS NI DGRA BCOM
PA NYID THOB BO, ,PHYOGS BCU'I 'JIG RTEN GYI KHAMS NAS 'DUS PA'I
BYANG CHUB SEMS DPA'


@403B DE DAG THAMS CAD KYIS NI DE BZHIN GSHEGS PA'I YE SHES KYI
PHYAG RGYA'I TING NGE 'DZIN 'DI THOB BO, ,BCOM LDAN 'DAS KYIS DE
SKAD CES BKA' STZAL NAS, NYAN THOS CHEN PO DE DAG

DANG; MCHOG TU DGA' BA'I RGYAL PO DANG, 'JAM DPAL LA SOGS PA SEMS
DPA' DPE MED DRUG CU DANG, BYAMS PA DANG, SENG GE RAB SNANG DANG,
SNANG BYED LA THUG PA'I BAR LA

SOGS PA BSKAL PA BZANG PO'I BYANG CHUB SEMS DPA' SEMS DPA' CHEN
PO THAMS CAD DANG, PHYOGS BCU'I 'JIG RTEN GYI KHAMS NAS 'DUS PA'I
BYANG CHUB SEMS DPA' SEMS

DPA' CHEN PO DANG, RGYAL PO'I BTZUN MO DPAL BZANG DANG, GSER
MCHOG SNANG DANG, THAMS CAD DANG LDAN PA'I 'KHOR DE DANG, LHA
DANG, MI DANG, LHA MA YIN DANG, DRI ZAR BCAS PA'I 'JIG

RTEN YI RANGS TE, BCOM LDAN 'DAS KYIS GSUNGS PA LA MNGON PAR
BSTOD DO, ,'PHAGS PA DE BZHIN GSHEGS PA'I YE SHES KYI PHYAG
RGYA'I TING NGE 'DZIN CES BYA BA THEG PA CHEN PO'I MDO

RDZOGS SO,, ,,RGYA GAR GYI MKHAN PO DZIN MI TRA DANG, MU NI WARMA
DANG, D'A NA SH'I LA DANG, ZHUS CHEN GYI LO TZ'A BA BANDE YE SHES
SDES BSGYUR CING ZHUS TE SKAD GSAR BCAD KYIS KYANG BCOS NAS GTAN
LA PHAB

PA;; 
