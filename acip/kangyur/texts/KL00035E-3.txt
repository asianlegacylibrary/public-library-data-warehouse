@489B ,,*, ,RGYA GAR SKAD DU, A'ARYA MEE TRI
YA BY'A KA RA nA, BOD SKAD DU, 'PHAGS PA BYAMS PA LUNG BSTAN PA,
'PHAGS PA


@490A *, ,BYAMS PA LA PHYAG 'TSAL LO, ,CHOS KYI SDE DPON KHYAB
BDAG DPAL, ,SHES RAB CHEN PO SH'A RI'I BUS, ,'JIG RTEN RNAMS LA
SNYING BRTZE'I PHYIR,,

STON PA LA NI YONGS ZHUS PA, ,SNGON DANG PHYI MTHA'I MDO LAS NI,
,MA 'ONGS PA YI SANGS RGYAS GANG, ,'JIG RTEN 'DREN PAR MDZAD PA
PO, ,BYAMS PA ZHES BYA BSTAN PA DE, ,'DREN

PA BDAG NI DE'I MTHU DANG, ,RDZU 'PHRUL DANG NI DON THAMS CAD,
,RGYAS PAR RAB TU NYAN 'TSAL NI, ,DE NI MI MCHOG BDAG LA GSUNGS,
,DE LA STON PAS BKA' STZAL PA, ,SANGS

RGYAS BYAMS PA'I MCHOG DE'I, ,'BYOR PA RGYAS PAR KHYOD LA NGAS,
,LUNG BSTAN BYA YI NGA LA NYON, ,DE YI TSE NA RGYA MTSO NI, ,KHOR
YUG TU NI DPAG TSAD BRGYA, ,SKAM PAR 'GYUR TE DE

YANG NI; ;'KHOR LOS BSGYUR BA'I LAM BZANG YIN, ,DE TSE DZAMBU'I
GLING 'DI YANG, ,CHU ZHENG THA GRU MNYAM PAR NI, ,DPAG TSAD STONG
PHRAG BCU PA STE, ,'BYUNG PO KUN GYI GNAS SU

'GYUR; ;DE YI TSE NA YUL GYI MI, ,DAR CING 'BYOR LA CHAD PA MED,
,'TSE MED MI NI DE DAG KYANG, ,DGE BA BYED PA DAG TU 'GYUR, ,SA
GZHI TSER MA MED PA DANG, ,MNYAM ZHING NE'U GSING

SNGO DANG LDAN, ,'PHAR ZHING NEM ZHES BYED PA STE, ,SHING BAL
'DAB MA BZHIN DU 'JAM, ,MNGAR ZHING DRI NI ZHIM PA YI, ,S'A LU MA
RMOS PAR SKYE'O, ,SNA TSOGS TSON GYIS MDZES BYAS


@490B PA'I; ;GOS KYI LJON SHING 'BYUNG BAR 'GYUR, ,ME TOG LO MA
'BRAS LDAN PA'I, ,LJON SHING 'PHANG DU RGYANG GRAGS 'BYUNG, ,DE
DAG RNAMS KYI TSE LO NI, ,BRGYAD KHRI KHO NA THUB PAR 'GYUR, ,

SEMS CAN DE DAG SKYON MED CING, ,NYES BRAL SPRO BA TSE DANG LDAN
PA, ,LUS CHEN KHA DOG LDAN PA STE, ,TSAN PO CHO YI STOBS DANG
LDAN, ,NAD NI GSUM ZHIG 'BYUNG BAR 'GYUR, ,'DOD DANG MI

ZA RGA BA'O; ;BU MO LA NI LNGA BRGYA DAG ,LON NAS KHYO LA BAG MAR
'GRO ,DE TSE TOG LDAN ZHES BYA BA'I, ,RGYAL PO'I PHO BRANG 'BYUNG
'GYUR TE, ,SROG CHAGS DGE BA'I LAS BYED PA'I, ,SEMS

CAN RNAMS KYI GNAS YIN NO, ,CHUR NI DPAG TSAD BCU GNYIS TE,
,RGYAR NI DPAG TSAD BDUN YOD PA'I, ,BSOD NAMS BYAS PA RNAM DAG GI
,GRONG KHYER YID 'ONG 'BYUNG BAR 'GYUR, ,

RIN CHEN BDUN LAS BYAS MTHO BA'I, ,RA BA 'PHANG DU RGYANG GRAGS
'BYUNG, ,SHING THAGS DANG NI SGO KHANG RNAMS, ,RIN CHEN SNA TSOGS
DAG GIS BRGYAN, ,RIN CHEN SO PHAG GIS BRTZEGS

SHING, ,PADMA AUTPAL GCAL DU BKRAM, ,DUR PAS MDZES PAR BYAS PA
YI, ,'OBS KYANG 'BYUNG BA KHO NAR 'GYUR, ,KHOR YUG TU NI TA LA
YI, ,PHRENG BA BDUN GYIS YONGS SU BSKOR, ,DRIL

BU'I DRA BAS MDZES BYAS PA, ,RIN CHEN BZHI RGYU'I TA LA DAG
,RLUNG BSKYOD TA LA DE DAG LAS, ,SNYAN PA'I SGRA NI 'DI LTAR
DPER, ,SIL SNYAN YAN LAG LNGA LDAN BZHIN, ,DE LAS YID 'ONG


@491A *, ,SGRA GRAG 'GYUR, ,MI RNAMS GANG DAG GRONG KHYER DER,
,RTZE DGA' BDE DON GNYER BA RNAMS, ,DE DAG TA LA'I SGRA DE YIS,
,RAB TU MGU ZHING RTZEN PAR

BYED; ;AUTPAL KU MU DAS GANG BA'I, ,RDZING BU DAG KYANG 'BYUNG
BAR 'GYUR, ,GRONG DE SKYED MOS TSAL DANG NI, ,NAGS TSAL PHUN SUM
TSOGS PAR 'GYUR, ,DER NI DUNG ZHES BYA BA YI, ,

RGYAL PO GZI BRJID CHE LDAN ZHING, ,STOBS CHE GLING BZHI'I DBANG
PHYUG PA, ,MNGA' BDAG 'KHOR LOS BSGYUR BA 'BYUNG, ,DPUNG GI YAN
LAG BZHI 'BYOR CING, ,RIN CHEN BDUN DANG

YANG DAG LDAN, ,RGYAL PO DE YI SRAS RNAMS NI, ,STONG DU TSANG BAR
'BYUNG BAR 'GYUR, ,MI YI DBANG PO DE YANG NI, ,SA 'DI RGYA MTSO'I
MTHA' KLAS PAR, ,CHAD PA MED CING CHOS DANG NI, ,

MTHUN PAS YONGS SU SKYONG BAR 'GYUR, ,DE TSE DUNG ZHES BYA BA YI,
,SA BDAG RGYAL PO DE LA NI, ,RIN CHEN KHRAG KHRIG BRGYAS MTSON
PA'I, ,GTER CHEN BZHI NI 'BYUNG BAR 'GYUR, ,SU

YI MTSAN NI SER SKYA STA, ,BCOM BRLAG NA NI DKAR PO YIN, ,SA
'DZIN NA NI AE LA'I 'DAB, ,W'A RA n'A SI'I GRONG KHYER DUNG,
,GTER NI BZHI PO KHO NA DANG, ,RGYAL PO YANG DAG LDAN PAR

NI; ;'BYUNG 'GYUR DPA' PO CHEN PO DE, ,BSOD NAMS BRGYA LO STOBS
LAS SKYES, ,DE TSE RGYAL DE'I MDUN NA 'DON, ,BRAM ZE TSANGS RAB
CES BYA BA, ,THOS MANG RIG BYED BZHI 'DON PA'I, ,


@491B MKHAN PO ZHIG NI 'BYUNG BAR 'GYUR, ,'DON DU 'JUG DANG GSANG
TSIG 'DZIN, ,DRAN LDAN RIG BYED GZHUNG 'GREL DANG, ,SGRA NGES
SBYOR BCAS PHA ROL PHYIN, ,BRDA SPROD PA DANG TSIG DANG LDAN,,

DE TSE DE YI CHUNG MA NI, ,TSANGS LDAN MA ZHES BYA BA STE, ,MDZES
SHING BLTA NA SDUG PA DANG, ,GZUGS MTHONG GRAGS DANG LDAN PA
'BYUNG, ,BYAMS PA GANG ZAG MCHOG GYUR PA, ,DGA' LDAN

GNAS NAS SHI 'PHOS NAS, ,DE TSE DE YI LHUMS SU NI, ,NGES PAR
NYING MTSAMS SBYOR BAR 'GYUR, ,GZI BRJID CHEN PO ZLA BA BCU,
,TSANGS PAR LHUMS SU ZHUGS NAS KYANG, ,BYAMS

PA'I YUM NI SKYED MOS TSAL, ,ME TOG BZANG RGYAS NANG GSHEGS NAS,
,CHOS STON MA DE MI 'DUG CING, ,MI NYAL 'GRENG BZHIN DAG TU NI,
,SHING GI YAL GA LA BZUNG NAS, ,

BYAMS PA BLTAMS PA NYID DU 'GYUR, ,MI YI MCHOG TU GYUR PA DE,
,GLO G-YAS NAS NI 'BYUNG 'GYUR TE, ,DPER NA SPRIN GYI PHUNG PO
NAS, ,NYI MA BYUNG BA BZHIN DU GSAL, ,JI LTAR

CHU YI PADMA BZHIN, ,MNGAL GYI 'DAM GYIS MI GOS SO, ,KHAMS GSUM
'DI NI THAMS CAD DU, ,'OD KYIS RGYAS PAR 'GENGS PAR 'GYUR, ,DE
NAS BRGYA BYIN LHA DBANG PO, ,BDE

SOGS MNGA' BDAG DGA' GYUR NAS, ,BYAMS PA RKANG GNYIS MCHOG GYUR
PA, ,BLTAMS PA'I TSE NA LON PAR 'GYUR, ,DE NI BLTAMS MA THAG TU
YANG, ,GOM PA BDUN DAG


@492A *, ,'DOR BAR 'GYUR, ,GOM PA RE RER GTER DANG NI, ,PADMA RE
RE 'BYUNG BAR 'GYUR, ,PHYOGS BZHI DAG TU GZIGS NAS NI, ,BDAG GI
SKYE BA THA MAS

NI; ;'DI YIN YANG SRID YOD MA YIN, ,YANG DANG YANG DU PHYIR MI
'ONG, ,ZAG MAD MYA NGAN 'DAS 'GRO ZHES, ,GSUNG YANG RAB TU BKA'
STZAL TO, ,KLU RNAMS KYIS NI CHU

YI RGYUN; ;BSIL DANG 'JAM PAS SKU BSIL 'GYUR, ,NAM MKHA'I NGOS
NAS LHA RDZAS KYI, ,GOS DANG ME TOG 'BAB PAR 'GYUR, ,DE YI DBU LA
GDUGS DKAR PO, ,LHA

RNAMS KYIS NI 'DZIN PAR 'GYUR, ,MTSAN MCHOG SUM CU GNYIS MNGA'
BA, ,BYAMS PA DPAL GYIS 'BAR BA DE, ,MA MAS YANG DAG BLANGS NAS
SU, ,YUM GYI

PHYAG TU 'BUL BAR 'GYUR, ,RIN CHEN SNA TSOGS KYIS BRGYAN PA'I,
,KHYOGS NI YID DU 'ONG BA LA, ,SRAS DANG BCAS PAR BZHUGS GSOL
NAS, ,LHA RNAMS KYIS NI

KHYER BAR 'GYUR, ,SIL SNYAN STONG PHRAG DU MA DAG ,SGRA 'BYIN
'KHROL BA'I GRONG KHYER DER, ,BYAMS PA GSHEGS PA TZAM GYIS NI,
,ME TOG CHAR BA 'BAB PA 'GYUR, ,

DE YI NYIN PAR SBRUM PA YI, ,BUD MED RNAMS KYANG BTZA' BAR 'GYUR,
,DE DAG THAMS CAD NYAMS BDE ZHING, ,BDE LEGS SU NI BTZA' BAR
'GYUR, ,TSANGS RAB TSEN [?]


@492B MCHOG SUM CU GNYIS, ,LDAN PA'I SRAS DE MTHONG NAS NI,
,GSANG TSIG DGAL RAB BRTAGS NAS, ,DE YI 'OG TU DGA' BAR 'GYUR,
,JI LTAR GSANG TSIG LAS 'BYUNG

BZHIN; ;GZHON NU'I 'GRO BA GNYIS YIN TE, ,MI DBANG 'KHOR LOS
BSGYUR BA'AM, ,SANGS RGYAS RKANG GNYIS MCHOG TU 'GYUR, ,BYAMS PA
RKANG GNYIS MCHOG

GYUR PA; ;DPAL DE NA TSOD RDZOGS NAS NI, ,SKYE RGU 'DI NI SDUG
BSNGAL SNYAM, ,CHOS KYI BDAG NYID DGONGS PAR MDZAD, ,DBYANGS CHE
TSANGS PA'I DBYANGS DANG LDAN, ,'OD

CHE GSER GYI MDOG DANG LDAN, ,STENG PHEL CHE ZHING THAL GONG
RGYAS, ,PADMA'I 'DAB MA 'DRA BA'I SPYAN, ,DE YI SKU YI KHRUN DU
NI, ,KHRU NI BRGYAD CU DAG TU 'GYUR, ,ZHENG NI KHRU RNAMS

NYI SHU STE; ;ZHAL GYI DKYIL 'KHOR DE YI PHYED, ,BYAMS PA DE NI
BRAM ZE'I BU, ,STONG PHRAG BZHI PO DAG DANG NI, ,BRGYAD CUS MDUN
DU BDAR NAS NI, ,GSANG TSIG DAG KYANG

'DON DU 'JUG ,DE NAS RGYAL PO CHEN PO DUNG, ,SPOMS SU 'DOM NI
DRUG CU BZHI, ,'PHANG DU 'DOM NI STONG YOD PA'I, ,MCHOD SDONG
ZHIG NI 'DZUGS PAR 'GYUR, ,MI DBANG

DE YIS MCHOD SDONG DE, ,RIN CHEN SNA TSOGS KYIS BRGYAN NAS,
,MCHOD SBYIN GYIS NI SPYAN DRANGS TE, ,BRAM ZE DAG LA RAB TU
'BUL, ,MCHOD SDONG YID 'ONG RIN CHEN RGYU, ,DE NI


@493A *, ,PHUL MA THAG TU YANG, ,BRAM ZE STONG PO RNAMS KYIS NI,
,DE MI MOD LA BGED PAR GYUR, ,BYAMS PAS MCHOD SDONG DE YI NI, ,MI
RTAG NYID DE

MTHONG NAS KYANG, ,'KHOR BA MTHA' DAG RNAMS BSAM STE, ,RAB TU
'BYUNG BAR 'DOD PAR 'GYUR, ,'DIR BDAG RAB TU BYUNG NAS NI, ,BDUD
RTZI'I GO 'PHANG REG 'GYUR DANG, ,SKYE

BO 'CHI BDAG NAD RGA BA'I, ,'JIGS LAS 'GROL BAR 'GYUR SNYAM ZHES,
,SKYE BO RAB DANG GZIGS NAS NI, ,SDUG BSNGAL SDUG BSNGAL KUN
'BYUNG DANG, ,SDUG BSNGAL YANG

DAG 'GOG PA DANG, ,BDE BA MYA NGAN LAS 'DAS 'GRO, ,'PHAGS LAM YAN
LAG BRGYAD PA YI, ,BDEN PA DAG KYANG STON PAR 'GYUR, ,DE YI CHOS
DE THOS NAS KYANG, ,BSTAN

PA LA NI NAN TAN SGRUB, ,BYAMS PA GANG ZAG MCHOG GYUR DE, ,STONG
PHRAG BZHI PO DAG DANG NI, ,BRGYAD CU DAG GIS MDUN BDAR NAS, ,RAB
TU 'BYUNG BAR NGES 'BYUNG

'GYUR; ;DE TSE DE YI BYANG CHUB SHING, ,KLU SHING ZHES BYA 'BYUNG
'GYUR TE, ,DE YI YAL GA GNAM 'PHANG DU, ,DPAG TSAD TZAM DU YANG
DAG 'PHAGS, ,DE NI BYANG CHUB SHING

DE YI; ;YAL GA GEL PA THAMS CAD DU, ,KHO RA KHOR YUG RGYANG GRAGS
DRUG ,KHEBS PA KHO NA DAG TU 'GYUR, ,BYAMS PA RKANG GNYIS MCHOG
GYUR DE, ,DE YI DRUNG DU GSHEGS NAS


@493B SU; ;BLA MED BYANG CHUB ZHI BA NI, ,THOB 'GYUR 'DI LA THE
TSOM MED, ,GANG GI NUB MO KHO NA LA, ,RAB TU 'BYUNG BAR MNGON
'BYUNG BA, ,DE YI NUB MO KHO NA LA, ,BYANG CHUB DAM PA 'THOB PAR

'GYUR; ;DE YI 'OG TU THUB MCHOG GO ,DAM CHOS SDUG BSNGAL KUN
SPONG ZHING, ,ZHI BA YAN LAG BRGYAD LDAN PA'I, ,GSUNG GIS STON
PAR MDZAD PAR 'GYUR, ,ME TOG MDZES PA BRGYUS PA

YI; ;SKYED MOS TSAL DU DE YI 'KHOR, ,DPAG TSAD BRGYA KHYON GANG
BA DAG ,YANG DAG 'DU BA KHO NAR 'GYUR, ,DE NAS MI DBANG RGYAL PO
DUNG, ,GRAGS PA CHEN POS THOS NAS NI, ,SBYIN PA GRANGS

MED BYAS NAS KYANG, ,RAB TU 'BYUNG BAR 'DOD PAR 'GYUR, ,RGYAL PO
STONG PHRAG BZHI DANG NI, ,BRGYAD CU DAG GIS MDUN BDAR TE, ,KHYIM
NAS DES PAR BYUNG NAS NI, ,RAB TU 'BYUNG BAR 'GRO

BAR 'GYUR, ,BYAMS PA'I YAB KYANG DE BZHIN DU, ,DE YI TSAD DANG
MNYAM PA YI, ,BRAM ZE RNAMS KYIS MDUN BDAR NAS, ,RAB TU 'BYUNG
BAR 'GRO BAR 'GYUR, ,DE NAS DE TSE KHYIM BDAG NI, ,

NOR BZANG TSOGS NI RNAM GRAGS PA, ,CHOS KYI BDAG NYID STONG DAG
GIS, ,BSKOR NAS RAB TU 'BYUNG BAR 'GYUR, ,DUNG GI BUD MED RIN PO
CHE, ,SA GA ZHES NI RNAM GRAGS PA, ,BUD MED

STONG PHRAG BZHI DANG NI, ,BRGYAD CU DAG GIS MDUN BDAR TE, ,DE YI
'OG TU MNGON BYUNG NAS, ,RAB TU 'BYUNG BAR 'GRO BAR 'GYUR, ,DE YI
TSE NA BYAMS PA YI, ,BSTAN PA LA NI SROG CHAGS


@494A *, ,DAG ,STONG PHRAG DANG NI BRGYA PHRAG RNAMS, ,RAB TU
'BYUNG BAR 'GRO BAR 'GYUR, ,DE YI 'OG TU THUGS RJE CAN, ,STON PA
BYAMS PA RKANG GNYIS MCHOG ,

'KHOR LO RNAM PAR GZIGS NAS NI, ,SH'AKYA SENGGE THUB PA STE,
,GTZO BO SKYOB PAR MDZAD PA PO, ,DAM PA'I CHOS DBYINGS GZIGS GYUR
PA, ,'JIG RTEN MGON POS 'DI DAG KUN, ,

THAR PA'I LAM DE BSKYED NAS KYANG, ,DON GYIS NGA YI BSTAN LA
BTANG, ,GDUGS DANG RGYAL MTSAN PA DAN DANG, ,DRI DANG PHRENG BA
BYUG PA YIS, ,SH'AKYA THUB LA MCHOD NAS NI, ,

NGA YI BSTAN LA LHAGS PA YIN, ,GUR GUM CHU YIS GDAB PA DANG,
,TZANDAN GYI NI BYUG PA YIS, ,SH'AKYA THUB PA'I MCHOD RTEN LA,
,MCHOD NAS NGA YI BSTAN LA LHAGS, ,DE

TSE SANGS RGYAS CHOS DANG NI, ,DGE 'DUN LA YANG SKYABS SONG
ZHING, ,DGE BA'I LAS KYANG BYAS NAS NI, ,NGA YI BSTAN LA LHAGS PA
YIN, ,SH'AKYA SENGGE'I BSTAN PA LA, ,BSLAB

GZHI YANG DAG BLANGS NAS SU, ,JI LTAR GSUNG BZHIN BSGRUBS NAS NI,
,NGA YI BSTAN LA LHAGS PA YIN, ,DGE 'DUN LA YANG CHOS GOS DANG,
,ZHAL ZAS DANG NI BTUNG BA DANG,

SNYUN GSOS SNA TSOGS SBYIN PA RNAMS, ,PHUL NAS NGA YI BSTAN LA
LHAGS, ,BCU BZHI DANG NI BCO LNGA DANG, ,DE BZHIN ZLA GCIG TSES
BRGYAD DANG, ,CHO 'PHRUL WA YI ZLA BA LA, ,


@494B YAN LAG BRGYAD LEGS MNYAM BZHAG CING, ,BSNYEN GNAS GSO
SBYONG BYAS NAS NI, ,NGA YI BSTAN LA LHAGS SO ZHES, ,DON 'DI RAB
TU GSUNG BAR 'GYUR, ,DE YI NYAN THOS RNAMS KYANG NI, ,

CHO 'PHRUL GSUM GYIS 'DUL BAR 'GYUR, ,DE TSE DE DAG THAMS CAD NI,
,ZAG ZAD 'GROGS NA BDE BAR 'GYUR, ,DE YI 'DUS PA DANG PO NI,
,NYAN THOS SRID PA BCAD GYUR PA, ,DUNG PHYUR PHRAG

DGU BYE PHRAG DRUG ,TSANG BA'I NYAN THOS 'BYUNG BAR 'GYUR, ,DE YI
'DUS PA GNYIS PA NI, ,NYON MONGS 'CHING BA LAS GROL BA'I, ,DUNG
PHYUR PHRAG DGU BYE PHRAG BZHI, ,TSANG BA'I NYAN THOS 'BYUNG

PAR 'GYUR, ,DE YI 'DUS PA GSUM PA NI, ,SEMS ZHI RNAM PAR GROL
GYUR PA, ,DUNG PHYUR PHRAG DGU BYE PHRAG GNYIS, ,TSANG BA'I NYAN
THOS 'BYUNG BAR 'GYUR, ,CHOS KYI 'KHOR LO RAB BSKOR NAS, ,

LHA DANG MI RNAMS RNAM BTUL TE, ,NYAN THOS DGE 'DUN THABS CIG TU,
,GRONG DU BSOD SNYOMS SPYOD LA RGYU, ,DE NAS RTOG LDAN DGA' LTA
YI, ,GRONG KHYER DER NI GSHEGS PA NA, ,GRONG KHYER

MCHOG TU MAND'A RA'I, ,ME TOG CHAR CHEN 'BAB PAR 'GYUR, ,THUB PA
GRONG DER GSHEGS PA LA, ,LHA YIS ME TOG 'THOR BAR 'GYUR, ,RGYAL
PO CHEN PO BZHI DAG DANG, ,BRGYA BYIN SUM CU

RTZA GSUM DBANG, ,TSANGS PA LHA SOGS THABS CIG TU, ,DE LA MCHOD
PA BYED PAR 'GYUR, ,LHA YI BU NI MTHU CHEN GYIS, ,AUTPAL PADMA KU
MU TA, ,PADMA DKAR PO DRI ZHIM DANG, ,AA GA RU DANG


@495A *, ,TZANDAN DANG, ,DE BZHIN LHA RDZAS PHRENG BA DANG, ,LHA
RDZAS GOS KYANG 'THOR PAR 'GYUR, ,'JIG RTEN MGON DE GRONG KHYER
GYI, ,MCHOG TU GSHEGS PA MTHONG NAS

NI; ;SHING BAL 'DAB LTAR 'JAM PA YI, ,SA DER GDING BRGYA CHER
'DING, ,DE DAG LAM GAR PHRENG BA NI, ,SNA TSOGS MDZES PA RNAM PAR
'GREM, ,LHA YI BU NI MTHU CHEN DANG, ,MI RNAMS YID

NI RAB DANG BA, ,GDUGS DANG RGYAL MTSAN BA DAN DANG, ,SPOS DANG
PHRENG BA BYUG PA DANG, ,ROL MO SGRA SNYAN BSGRAGS PA YIS, ,STON
PA LA NI MCHOD PAR 'GYUR, ,BRGYA BYIN MIG STONG

LHA RNAMS KYI, ,RGYAL PO BDE SOGS BDAG PO DE, ,RAB MGU THAL MO
SBYAR NAS NI, ,'JIG RTEN MGON LA BSTOD PAR BYED, ,SKYES BU CANG
SHES KHYOD LA 'DUD, ,SKYES MCHOG KHYED

LA PHYAG 'TSAL LO, ,GANG ZAG MCHOG GYUR BCOM LDAN 'DAS, ,SKYE RGU
LA NI THUGS BRTZER MDZOD, ,DE YI TSE NA LHA YI BU, ,MTHU CHEN
BDUD CES BYA BA 'BYUNG, ,DE YANG THAL MO RAB

SBYAR NAS, ,'JIG RTEN MGON LA BSTOD PAR BYED, ,TSANGS PA'I 'KHOR
GYIS YONGS BSKOR CING, ,TSANGS PAS KYANG NI MDUN BDAR TE, ,TSANGS
PA'I DBYANGS NI SGROG BZHIN DU, ,DAM

PA'I CHOS NI GSUNG BAR 'GYUR, ,ZAG ZAD NYES PA RNAMS BRAL ZHING,
,SRID PA'I 'CHING BA RAB SPANGS PA'I, ,DGRA BCOM RNAMS KYIS SA
'DI NI, ,THAMS CAD KUN TU GANG BAR


@495B 'GYUR; ;LHA DANG MI DANG DRI ZA DANG, ,GNOD SBYIN DANG NI
SRIN PO KLU, ,MTHU CHEN RNAMS NI MGU GYUR NAS, ,STON LA MCHOD PA
BYED PAR 'GYUR, ,GANG DAG BYAMS PA'I BSTAN PA LA, ,TSANGS

PAR SPYAD PA SPYOD GYUR PA, ,DE DAG GDON MI ZA BAR NI, ,NYON
MONGS MED CING THE TSOM MED, ,GANG DAG BYAMS PA'I BSTAN PA LA,
,TSANGS PAR SPYOD PA SPYOD GYUR PA, ,DE DAG GDON MI ZA BAR

NI; ;NGA YI MED CING YONGS 'DZIN MED, ,GSER DANG DNGUL LA 'DZIN
MED CING, ,GNAS MED CHAGS PA'ANG YOD PA MIN, ,GANG DAG BYAMS PA'I
BSTAN PA LA, ,TSANGS PAR SPYAD PA SPYOD

GYUR PA; ;DE DAG GDON MI ZA BAR NI, ,SRED PA'I DRA BA BCAD PA
DANG, ,BSAM GTAN RDZOGS PAR BYAS NAS NI, ,DGA' DANG BDE DANG YANG
DAG LDAN, ,'BYUNG PO KUN LA THUGS BRTZE BA, ,BYAMS

PA RKANG GNYIS RNAMS KYI MCHOG ,LO NI DRUG KHRI DAG TU YANG, ,DAM
PA'I CHOS NI STON PAR 'GYUR, ,DE NA SROG CHAGS BRGYA STONG DANG,
,'BUM PHRAG RNAM PAR 'DREN PA STE, ,DAM PA'I

CHOS LA BTUL NAS NI, ,DE NAS MYA NGAN 'DA' BAR 'GYUR, ,THUB PA
CHEN POS GSUNGS PA DE, ,YONGS SU MYA NGAN 'DAS NAS KYANG, ,DE TSE
DE YI DAM CHOS NI, ,LO KHRI DAG TU GNAS PAR

'GYUR; ;RGYAL BA SH'AKYA THUB DE LA, ,SEMS NI RAB TU DAD PAR
GYIS, ,DES NA BYAMS PA RKANG GNYIS MCHOG ,RDZOGS PA'I SANGS RGYAS
MTHONG BAR 'GYUR, ,DE PHYIR SANGS RGYAS CHOS DAG


@496A *, ,DANG, ,DGE 'DUN TSOGS KYI MCHOG LA NI, ,SEMS NI RAB TU
DAD GYIS DANG, ,DON CHEN RAB TU 'GRUB PAR 'GYUR, ,THUGS RJE CHE
LDAN DE LTA BU'I, ,

BYAMS PA RKANG GNYIS MCHOG GYUR PA, ,DE TSE MNYES PAR BYAS NAS
NI, ,DE NAS MYA NGAN 'DA' BAR 'GYUR, ,YA MTSAN 'DI DAG THOS GYUR
CING, ,'BYOR PA MI NYUNG MTHONG

MDZAD DE, ,NAG PO'I RIGS KYANG DAD 'GYUR NA, ,MKHAS PA SU ZHIG
DAD MI 'GYUR, ,DE PHYIR 'DI NA BDAG NYID CHE, ,'DOD CING BDAG LA
LEGS 'DOD PAS, ,SANGS RGYAS

BSTAN PA DRAN BZHIN DU, ,DAM PA'I CHOS LA GUS PAR BYA, ,'PHAGS PA
BYAMS PA LUNG BSTAN PA RDZOGS SO,, ,,RGYA GAR GYI MKHAN PO DZI NA
MI TRA

DANG, LOTZTSA BA BANDHE DPAL BRTZEGS RAKshI TAS BSGYUR,,
