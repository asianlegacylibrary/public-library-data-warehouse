@127A ,,RGYA GAR SKAD DU, A'ARYA MAm GA LA AAshtA KAm N'A
MA MA H'A Y'A NA S'U TRA, BOD SKAD DU, 'PHAGS PA


@127B BKRA SHIS BRGYAD PA ZHES BYA BA THEG PA CHEN PO'I MDO,
SANGS RGYAS DANG, BYANG CHUB SEMS DPA' THAMS CAD LA PHYAG 'TSAL
LO, ,'DI SKAD BDAG GIS THOS PA DUS GCIG NA, BCOM LDAN 'DAS

YANGS PA NA AA MRA SRUNG BA'I TSAL NA BZHUGS SO, ,DE NAS LI TZA
B'I'I BU RTZAL RAB BCOM LDAN 'DAS GA LA BA DER SONG STE PHYIN
NAS, BCOM LDAN 'DAS KYIS ZHABS LA MGO BOS PHYAG

BTZAL TE, BCOM LDAN 'DAS LA 'DI SKAD CES GSOL TO, ,BCOM LDAN
'DAS, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS GANG LA LA SNGON GYI SMON

LAM PHUN SUM TSOGS PA DAG BZHUGS PA, BCOM LDAN 'DAS, GANG DAG
THOS NA BDAG GIS SPYI BOS BKUR ZHING GANG DAG BDAG GIS SPYI BOS
BKUR BAS MI'AM, MI MA LAGS PA LAS

'JIGS PA'AM, GTZE BA 'BYUNG BAR MI 'GYUR BA DANG, BCOM LDAN 'DAS,
BDAG RGYAL PO'I PHO BRANG DU MCHIS TE, SMRA BRJOD PA NA CI NAS
GANG GIS KYANG SMRA BA LA ZLOG PA MI BGYID

CING ZIL GYIS MI NON PA DANG, MTSAN DE DAG NYID BDAG 'DZIN NA
GNYID KYIS LOG NA'ANG SDIG PA'I RMI LAM RMI BAR MI 'GYUR BA DANG,
BDAG MTSON CHA GZAS PA'I G-YUL GYI NANG

DU ZHUGS NA'ANG LUS LA MTSON CHA RNAMS PHOG PAR MI 'GYUR LA, DE
LAS BDE BAR THAR PAR YANG 'GYUR BA DE DAG BCOM LDAN 'DAS DE BZHIN
GSHEGS PA DGRA BCOM PA


@128A *, ,YANG DAG PAR RDZOGS PA'I SANGS RGYAS KYIS YONGS SU
BSTAN DU GSOL, ,DE SKAD CES GSOL NAS, BCOM LDAN 'DAS KYIS LI TZA
B'I'I BU RTZAL RAB LA

'DI SKAD CES BKA' STZAL TO, ,RTZAL RAB, SHAR PHYOGS NA 'JIG RTEN
GYI KHAMS GRAGS LDAN ZHES BYA BA YOD DE, DE NA DE BZHIN GSHEGS PA
DGRA BCOM PA YANG DAG PAR RDZOGS

PA'I SANGS RGYAS SGRON MA'I RGYAL PO ZHES BYA BA BZHUGS SO,
,RTZAL RAB, SHAR PHYOGS NA 'JIG RTEN GYI KHAMS SKYO BA MED PA
ZHES BYA BA YOD DE, DE NA DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS RTZAL BRTAN DON
GRUB DGONGS PA ZHES BYA BA BZHUGS SO, ,RTZAL RAB, SHAR PHYOGS NA
'JIG RTEN GYI KHAMS BDE LDAN

ZHES BYA BA YOD DE, DE NA DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS KUN LA DGONGS PA RGYA CHER GRAGS
PA CAN ZHES BYA BA BZHUGS SO, ,RTZAL

RAB, SHAR PHYOGS NA 'JIG RTEN GYI KHAMS BGEGS MED PA ZHES BYA BA
YOD DE, DE NA DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS BYAMS

PA'I RGYAN GYI DPAL ZHES BYA BA BZHUGS SO, ,RTZAL RAB, SHAR
PHYOGS NA 'JIG RTEN GYI KHAMS CHAD PA SPANGS PA ZHES BYA BA YOD
DE, DE NA DE BZHIN GSHEGS PA DGRA BCOM PA


@128B YANG DAG PAR RDZOGS PA'I SANGS RGYAS DGE BAR GRAGS PA DPAL
DAM PA ZHES BYA BA BZHUGS SO, ,RTZAL RAB, SHAR PHYOGS NA 'JIG
RTEN GYI KHAMS SNA TSOGS LDAN ZHES BYA BA YOD DE,

DE NA DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS LHUN PO LTAR 'PHAGS PA RTZAL RAB GRAGS PA'I DPAL ZHES
BYA BA BZHUGS SO, ,RTZAL RAB, SHAR PHYOGS

NA 'JIG RTEN GYI KHAMS DPAL 'BAR BA ZHES BYA BA YOD DE, DE NA DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
SEMS CAN THAMS CAD LA DGONGS PA GRAGS

PA'I DPAL ZHES BYA BA BZHUGS SO, ,RTZAL RAB, SHAR PHYOGS NA 'JIG
RTEN GYI KHAMS RDO RJE GRAGS PA DGA' BA CAN ZHES BYA BA YOD DE,
DE NA DE BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS YID TSIM PAR MDZAD PA RTZAL
RAB GRAGS PA'I DPAL ZHES BYA BA BZHUGS SO, ,RTZAL RAB, SANGS
RGYAS BCOM LDAN 'DAS RNAMS KYI MTSAN

'DI DAG LEGS PAR RAB TU GZUNG BAR BYA'O, ,KUN CHUB PAR BYA'O,
,BCANG BAR BYA'O, ,RTZAL RAB, SANGS RGYAS BCOM LDAN 'DAS THAMS
CAD NI YON TAN BSAM GYIS MI KHYAB PA DANG

LDAN MOD KYI, 'ON KYANG RTZAL RAB, DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS 'DI DAG GI SANGS RGYAS
KYI ZHING NI YONGS SU DAG PA STE, SNYIGS MA


@129A *, ,RNAMS DANG BRAL BA YIN NO, ,RTZAL RAB, KHYOD KYIS GANG
GI TSE DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS 'DI DAG GI

MTSAN RNAMS BLANGS NAS 'DZIN NA DES YON TAN GYI KHYAD PAR DE DAG
DANG GZHAN DAG TU'ANG 'GYUR TE, SANGS RGYAS BCOM LDAN 'DAS RNAMS
KYI MTSAN 'DI DAG NI SNGON GYI

SMON LAM GYI YON TAN DANG LDAN PA YIN PA'I PHYIR RO, ,NUB MO SROD
LA NYAL NA'ANG KHYOD KYIS MTSAN 'DI DAG BSAM PAR BYA'O, ,LDANG BA
NA'ANG BSAM PAR BYA'O, ,'JIG RTEN GYI

BYA BA GANG CI'ANG RUNG BA DAG RTZOM PA DAG NA'ANG THAMS CAD LA
MTSAN 'DI DAG BSAM NAS DE'I 'OG TU BRTZAMS NA DER YANG KHYED LA
'PHEL BA NYID DU 'GYUR GYI 'GRIB PAR NI MA

YIN PAR SHES PAR BYA STE, 'DIS KHYOD GNAS PAR GYIS SHIG ,DE NAS
LI TZA B'I'I BU RTZAL RAB KYIS BSTAN PA 'DI THOS NAS TSIM ZHING
MGU LA YI RANGS TE, RAB TU DGA' NAS

DGA' BA DANG, YID BDE BA SKYES TE, DE BZHIN GSHEGS PA RNAMS KYI
MTSAN 'DI DAG YONGS SU BRJOD CING RIN PO CHE SNA BDUN GYI ME TOG
BRGYAD STONG GIS BCOM LDAN 'DAS LA MNGON

PAR GTOR TE BSKOR PA'ANG BYAS NAS, DE BZHIN GSHEGS PA'I MTSAN
YONGS SU BRJOD PA BKRA SHIS BRGYAD PA'I CHOS KYI RNAM GRANGS 'DI
BZUNG STE BCOM LDAN 'DAS KYI THAD NAS SONG NGO,,


@129B DE NAS LHA RNAMS KYI DBANG PO BRGYA BYIN 'KHOR DE NYID DU
'DUS PAR GYUR NAS 'DUG PA DES BCOM LDAN 'DAS LA PHYAG BTZAL NAS,
BCOM LDAN 'DAS LA 'DI SKAD CES GSOL TE,

BCOM LDAN 'DAS, BDAG GIS KYANG DE BZHIN GSHEGS PA'I MTSAN YONGS
SU BRJOD PA BKRA SHIS BRGYAD PA'I CHOS KYI RNAM GRANGS 'DI NYAMS
SU BLANGS LAGS SO, ,BCOM LDAN 'DAS

KYIS BKA' STZAL PA, KOO SHI KA ,DE'I PHYIR KHYOD KYIS LHA DANG,
LHA MA YIN G-YUL 'GYED PA NA CHOS KYI RNAM GRANGS 'DI YONGS SU
BRJOD PAR BYA'O, ,YONGS SU BRJOD PA NA LHA'I DBANG PO

KHYOD RGYAL BAR 'GYUR RO, ,DE CI'I PHYIR ZHE NA, DE BZHIN GSHEGS
PA'I MTSAN YONGS SU BRJOD PA GANG YIN PA 'DI NI BDE ZHING 'JIGS
PA MED PAR YONGS SU BRJOD PA YIN PA'I PHYIR RO, ,

MTSAN YONGS SU BRJOD PA GANG YIN PA 'DI NI KUN NAS LDANG BA MED
PAR YONGS SU BRJOD PA YIN PA'I PHYIR RO, ,DE BZHIN GSHEGS PA'I
MTSAN YONGS SU BRJOD PA GANG YIN PA 'DI NI

YANG DAG PA'I MTSAN YONGS SU BRJOD PA YIN PA'I PHYIR RO, ,DE
BZHIN GSHEGS PA'I MTSAN YONGS SU BRJOD PA GANG YIN PA 'DI NI
G-YUL THAMS CAD LAS YANG DAG PAR 'DAS PAR

YONGS SU BRJOD PA YIN PA'I PHYIR RO, ,DE BZHIN GSHEGS PA'I MTSAN
YONGS SU BRJOD PA GANG YIN PA 'DI NI ZIL GYIS MI NON PAR YONGS SU
BRJOD PA DANG, ZHI BAR YONGS SU BRJOD PA DANG


@130A *, ,YONGS SU GDUNG BA MED PAR YONGS SU BRJOD PA DANG, 'JIGS
PA MED PAR YONGS SU BRJOD PA YIN PA'I PHYIR RO, ,DE NAS LHA RNAMS
KYI DBANG PO BRGYA BYIN

GYIS CHOS KYI RNAM GRANGS 'DI LA MCHOD PA'I PHYIR, BCOM LDAN 'DAS
LA LHA'I ME TOG MAND'A RA BA DAG GIS MNGON PAR GTOR NAS, BCOM
LDAN 'DAS KYI ZHABS LA MGO BOS PHYAG

BTZAL TE LAN GSUM BSKOR BA BYAS NAS YID DGA' BA DANG, SEMS DGE BA
DANG, SEMS SGRIB PA MED PA DANG, SEMS KUN NAS LDANG BA MED PA
DANG, DE BZHIN GSHEGS PA'I

MTSAN YONGS SU BRJOD PA'I CHOS KYI RNAM GRANGS 'DI YID LA BYED
BZHIN DU SLAD KYIS KYANG BDAG GIS BCOM LDAN 'DAS KYI ZHAL MTHONG
BAR GYUR CIG CES TSIG TU SMRAS NAS, SUM

CU RTZA GSUM GYI LHA RNAMS DANG LHAN CIG TU BCOM LDAN 'DAS KYI
THAD NAS DONG NGO, ,BCOM LDAN 'DAS KYIS DE SKAD CES BKA' STZAL
NAS, LI TZA B'I'I BU RTZAL RAB DANG, LHA RNAMS KYI

DBANG PO BRGYA BYIN DANG, LHA DANG, MI DANG, LHA MA YIN DANG, DRI
ZAR BCAS PA'I 'JIG RTEN YI RANGS TE, BCOM LDAN 'DAS KYIS GSUNGS
PA LA MNGON PAR BSTOD DO, ,'PHAGS

PA BKRA SHIS BRGYAD PA ZHES BYA BA THEG PA CHEN PO'I MDO RDZOGS
SO,, ,,RGYA GAR GYI MKHAN PO SU RANDRA BO DHI DANG, ZHUS CHEN GYI
LO TZ'A BA BANDHE YE SHES SDES BSGYUR CING


@130B ZHUS TE GTAN LA PHAB PA,,