@241A RGYA GAR SKAD DU, DA SHA SAm DZNYA DE SHA S'U TRA, BOD SKAD DU,
'DU SHES BCU BSTAN PA'I MDO, DKON MCHOG GSUM LA PHYAG 'TSAL LO,
,'DI SKAD BDAG GIS THOS PA'I DUS GCIG NA,

BCOM LDAN 'DAS KU SHA'I GRONG KHYER GYAD KYI NYE 'KHOR SHING SLA
LA ZUNG GI TSAL NA BZHUGS TE, YONGS SU MYA NGAN LAS 'DA' BAR
DGONGS PA'I DUS KYI TSE, BCOM LDAN 'DAS

KYIS 'KHOR BZHI PO RNAMS LA BKA' STZAL PA, DGE SLONG DAG 'CHI
KA'I DUS KYI TSE 'DU SHES BCU MNGON DU BSGOM PAR BYA'O, ,BCU GANG
ZHE NA, TSE 'DI'I SPYOD YUL LA MA CHAGS

PA'I 'DU SHES DANG, SEMS CAN THAMS CAD LA SNYING RJE DANG, BYAMS
PA'I 'DU SHES DANG, 'KHON DU 'DZIN PA THAMS CAD YONGS SU 'DOR
ZHING SPONG BA'I 'DU SHES DANG, TSUL

KHRIMS 'CHAL CING NYAMS PA THAMS CAD BSHAGS SHING, TSUL KHRIMS
THAMS CAD YANG DAG PAR BLANG BA'I 'DU SHES DANG, BDAG DANG, GZHAN
GYIS NYES PA CHEN PO BYAS PA


@241B DAG LA YANG BA'I 'DU SHES DANG, BDAG DANG GZHAN GYIS DGE
BA'I RTZA BA CHUNG DU BYAS PA DAG LA 'BRAS BU DANG, PHAN YON CHE
BA'I 'DU SHES DANG, 'JIG RTEN PHA ROL TU PHYIN PA DAG LA MI

SKRAG CING 'JIGS PA MED PA'I 'DU SHES DANG, 'DU BYED THAMS CAD LA
MI RTAG PA'I 'DU SHES DANG, CHOS THAMS CAD LA BDAG MED PA'I 'DU
SHES DANG, MYA NGAN LAS 'DAS PA NI

BDE BA DANG, ZHI BA'O SNYAM DU 'DU SHES PA MNGON PAR BSGRUB PAR
BYA'O, ,BCOM LDAN 'DAS KYIS DE SKAD CES BKA' STZAL PA DANG, DGE
SLONG DAG YI RANGS TE, BCOM LDAN 'DAS

KYIS GSUNGS PA LA MNGON PAR BSTOD DO, ,'DU SHES BCU BSTAN PA'I
MDO RDZOGS SO,,