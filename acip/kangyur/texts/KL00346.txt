@452B ;;RGYA GAR GYI MKHAN PO DZI NA MI TRA DANG, ZHUS CHEN GYI LO
TZTSA BA BANDE DE YE SHES SDES BA SGYUR CING ZHUS TE GTAN LA PHAB
PA,, ,,RGYA GAR SKAD DU, SU


@453A *, ,MA GA DH'A AA BA D'A NA, BOD SKAD DU, MA GA DHA BZANG
MO'I RTOGS PA BRJOD PA, SANGS RGYAS DANG, BYANG CHUB SEMS DPA'
THAMS CAD LA PHYAG 'TSAL LO, ,SANGS

RGYAS BCOM LDAN 'DAS MNYAN YOD NA RGYAL BU RGYAL BYED KYI TSAL
MGON MED ZAS SBYIN GYI KUN DGA' RA BA NA BZHUGS TE, DE NAS DE'I
TSE MNYAN YOD NA, MGON MED ZAS SBYIN GYI

BU MO MA GA DHA BZANG MO ZHES BYA BA DAD PA DANG LDAN PA, RANG
BZHIN BZANG BA, BSAM PA DGE BA, BDAG DANG GZHAN LA PHAN PA'I
PHYIR ZHUGS PA ZHIG GNAS SO, ,JI TZAM NA BU RAM

SHING 'PHEL ZHES BYA BA'I GRONG KHYER NA TSONG DPON GZHAN ZHIG
GNAS LA, DE'I BU KHYU MCHOG BYIN ZHES BYA'O, ,DE YANG GZHAN MU
STEGS PA STEN PAS, GCER BU PA RNAMS LA

MNGON PAR DAD PA ZHIG GNAS PA DANG, GANG GI TSE BCOM LDAN 'DAS
KYIS CHO 'PHRUL CHEN PO RNAM PAR BSTAN PA DE'I TSE, MU STEGS PA
RNAMS MTHA' 'KHOR TU KUN TU GNAS

TE; LA LA NI GRONG KHYER BZANG BYED CES BYA BA NA'O, ,LA LA NI
MUD GI RI KA ZHES BYA BA'I YUL NA'O, ,LA LA NI BU RAM SHING 'PHEL
ZHES BYA BA'I GRONG KHYER NA GNAS SO, ,DE'I TSE

DE'I DUS NA, KHYU MCHOG BYIN DE'I BAR DU KHYIM MA BYAS BA DANG,
DE LA GCER BU PA RNAMS KYIS SMRAS PA, MGON MED ZAS SBYIN GYI BU
MO MA GA DHA BZANG MO ZHES BYA BA, GZUGS


@453B BZANG BA, BLTA NA SDUG PA, MDZES PA, SKYE BO DAM PA RNAMS
DANG 'DRA BA ZHIG YOD DO, ,JI SRID DES THOS PA DANG, BDAG NYID
GCER BU PA'I CHA BYAD DU BYAS TE, MNYAN YOD DU SONG NGO, ,JI

TZAM NA KHYIM BDAG MGON MED ZAS SBYIN GYI KHYIM DU SLONG BA'I
PHYIR ZHUGS PA DANG, DES BU MO DE MTHONG NGO, ,MTHONG BA'I MOD
KHO NA LA BU MO DE LA KUN TU CHAGS PAR GYUR LA, DE DER BSLANGS

PA'I PHYE ZHVA'I NANG DU BLANGS SO, ,DE NAS BU MO DES LOG PAR
SPYOD PA DE MTHONG BA DANG, 'DI NI SHES BZHIN MED PAR SLONGS MO
LEN TO, ,ZHES BGAD DO, ,DE NAS KHYU MCHOG BYIN DE NGO TSA

BAR GYUR PA DANG, BU RAM SHING 'PHEL GYI GRONG KHYER DU SONG STE
PHA LA SMRAS NAS, DES BU MO DE BSLANGS SO, ,MGON MED ZAS SBYIN
GYIS BCOM LDAN 'DAS LA ZHUS PA DANG, BCOM LDAN

'DAS KYIS BKA' STZAL PA, GZHAN DU NA GANG GI TSE MA GA DHA BZANG
MO 'DI BU RAM SHING 'PHEL DU SONG NA RAB TU BYUNG BA RNAMS KYI
BYA BA DANG, SANGS RGYAS KYI BYA BA BYED PAR 'GYUR RO, ,YANG

JI SRID CIG NA KHYIM BDAG MGON MED ZAS SBYIN GYIS NYE DU RNAMS LA
YANG GO BAR BYAS NAS BYIN PA DANG, BU RAM SHING 'PHEL DU KHYER
RO, ,JI TZAM NA DUS GZHAN ZHIG GI TSE KHYIM DE NA GCER

PU PA RNAMS ZAN ZA BA DANG, DE LA SGYUG MOS SMRAS PA, DE RING
BDAG CAG GI KHYIM NA MCHOD GNAS RNAMS BSHOS GSOL GYI TSUR SHOG,
MCHOD GNAS RNAMS LA LTOS SHIG, MA


@454A *, ,GA DHA BZANG MOS DE THOS PA DANG, DGA' BA DANG, MGU BA
DANG, RANGS PA DANG, YID BDE BA SKYES TE BSAMS PA, NGES PAR BTZUN
PA SH'A RI'I BU'AM, MO'U DAG LA

GYI BU CHEN PO LA SOGS PA NYAN THOS CHEN PO RNAMS BYON PAR GYUR
TO SNYAM NAS, DE YID RAB TU DGA' BA DANG, 'JIGS PA MED PAR SONG
BA DANG, GCER BU NAGS KYI MA HE 'DRA BA, SKRA

RNAMS BTOGS PA, PHUG RON GYI PHRU GU 'DRA BA'I GCER BU PA RNAMS
MTHONG NGO, ,MTHONG BA DANG, DE'I MOD LA MA GA DHA BZANG MO NGO
TSA STE, DE GDONG GZHAN DU BLTAS PA DANG, DE

LA SGYUG MO DES SMRAS PA, BU MO, KHYOD CI'I PHYIR YI MUG PAR
GYUR, DES SMRAS PA, GANG 'DI LTA BU MCHOD GNAS YIN NA MCHOD GNAS
MA YIN PA GO JI LTA BU ZHIG YOD PAR 'GYUR,

DE LA DES SMRAS PA, BU MO, KHYOD LA 'DI BAS CHES KHYAD PAR DU
'PHAGS PA'I STON PA 'GA' ZHIG YOD DAM, BU MOS SMRAS PA, BDAG GI
PHA'I GTZUG LAG KHANG RGYAL BYED KYI TSAL NA

SANGS RGYAS ZHES BYA BA'I STON PA BZHUGS TE, DE NI RGYU BA DANG,
MI RGYU BA'I 'JIG RTEN GYI MCHOD GNAS YIN NO, ,KHYOD KYI STON PA
DE CI 'DRA BA ZHIG, SMRAS PA, BDAG GI STON PA BTZO

MA'I TSOGS LTAR SER, ,BTZO MA GSER LTAR SHIN TU DRI MA MED, ,TSUL
KHRIMS RNAM DAG SHES RAB SHIN TU DAG, 'JIG RTEN GSUM NA MNYAM MED
'GRO LAS 'PHAGS, ,


@454B DE THOS MA THAG TU SEMS RAB TU DGA' BAR GYUR NAS SMRAS PA,
BU MO, NGED CAG RNAMS LA BCOM LDAN 'DAS DE SANG BSTAN PAR NUS
SAM, MA GA DHA BZANG MOS SMRAS PA, BSHOS GTZANG RNAMS SBYOR

CIG DANG, SANG BCOM LDAN 'DAS SPYAN DRANG BAR BYA'O, ,CI TZAM NA
DE RNAMS KYIS SMRAS PA, BSHOS GTZANG RNAMS SBYAR GYI KHYOD KYIS
BCOM LDAN 'DAS SANG SPYAN DRONGS SHIG, DE NAS MA GA

DHA BZANG MOS KHANG PA'I YANG THOG GI STENG DU MNGON PAR 'DZEGS
NAS, PHYOGS GANG NA BCOM LDAN 'DAS BZHUGS PA'I SA DER THAL MO
SBYAR TE PHYAG BYAS NAS, BCOM LDAN 'DAS KYI YON

TAN RJES SU DRAN TE, ME TOG RNAMS 'THOR ZHING SPOS KYANG BTUL
NAS, GSER GYI BUM PA'I CHUS BCOM LDAN 'DAS SPYAN DRANG BA'I
PHYIR, GSER GYI BUM PA'I CHU YANG SBRENGS SO, ,SNYING RJE

BA'I TSIG 'DI SKAD CES KYANG SMRAS TE, BCOM LDAN 'DAS, THUGS RJE
CHEN PO DANG LDAN PA, BDAG NI RI DVAGS DANG 'DRA BAR GYUR CING
MTHA' 'KHOB NA MCHIS TE, DKON MCHOG GSUM DANG

BRAL BAR GYUR PA LA RJES SU GZUNG BAR MDZAD CING, DGE SLONG GI
DGE 'DUN DANG BCAS PAR 'DIR GSHEGS PAR MDZAD DU GSOL, YANG 'DI
SKAD CES KYANG SMRAS TE, TSUL KHRIMS RNAM DAG

SHES RAB SHIN TU DAG, DAD LDAN SNYING PO NYAN THOS CHE RNAMS
KYIS, ,MGON MED GYUR BA BDAG LA RJES BZUNG BA'I, ,DON MDZAD THUGS
RJES GSHEGS PAR MDZAD DU GSOL, ,JI


@455A *, ,TZAM NA ME TOG DANG, SPOS DANG, GSER GYI BUM PA'I CHU
'ANG NAM MKHA' LA 'PHAGS PAR GYUR TO, ,BCOM LDAN 'DAS KYANG DE'I
TSE NANG DU YANG DAG 'JOG LAS

BZHENGS NAS, 'KHOR RNAM PA BZHI LA CHOS STON TO, ,GSER GYI BUM
PA'I CHU DE YANG BCOM LDAN 'DAS KYI SPYAN SNGAR BEE d'URYA'I
SDONG BU BZHIN DU RNAM PAR GNAS SO, ,ME TOG DE BCOM LDAN

'DAS KYI STENG GI NAM MKHA' LA KHANG PA BRTZEGS PA BZHIN DU GNAS
SO, ,DE DANG, SPOS KYANG SPRIN BRTZEGS PA BZHIN DU GNAS PAR GYUR
TO, ,DE NAS DE MTHONG BA DANG, TSE DANG LDAN PA

KUN DGA' BOS, BCOM LDAN 'DAS LA GSOL PA, BCOM LDAN 'DAS SPYAN
'DREN PA 'DI GA LAS MCHIS, BCOM LDAN 'DAS KYIS BKA' STZAL PA, KUN
DGA' BO, DPAG

TSAD BRGYA DRUG CU RTZA GSUM NA BU RAM SHING 'PHEL GYI GRONG
KHYER YOD PA NAS 'ONGS SO, ,KUN DGA' BO, GRONG KHYER DE NI MU
STEGS PA RNAMS KYIS BZUNG BA YIN PAS, RDZU 'PHRUL

GYI RNAM PAR 'PHRUL PAS 'GRO BAR BYA'O ZHES DGE SLONG RNAMS LA
TSUL SHING BRIMS SHIG, JI TZAM NA TSE DANG LDAN PA KUN DGA' BOS
RGAN PA'I GNAS MTHA' NAS BZUNG NAS

TSUL SHING BRIMS TE, 'DI SKAD CES KYANG SMRAS SO, ,SANG BU RAM
SHING 'PHEL GYI GRONG KHYER DU 'GRO BAR BYA STE, GRONG KHYER DE
NI MU STEGS PA RNAMS KYIS YONGS SU BZUNG BAS, KHYED


@455B CAG RNAMS LAS GANG RDZU 'PHRUL THOB PA DES TSUL SHING LONG
ZHIG, JI SRID CIG NA RGAN PA'I MTHA' NAS TSUL SHING LEN PAR
BRTZAMS SO, ,YANG DE NA P'U RA NU KUN DA AU DA PA DA NA ZHES BYA
BA'I GNAS

BRTAN YOD DE, DE YANG RDZU 'PHRUL MA THOB PAR LAG PA BRKYANG STE,
TSUL SHING LEN PAR BRTZAMS PA DANG, DE LA TSE DANG LDAN PA KUN
DGA' BOS SMRAS PA, GNAS BRTAN MGON MED ZAS SBYIN GYI

KHYIM DU 'JUG PA MA YIN GYI, GZHAN DU NA DPAG TSAD BRGYA DRUG CU
RTZA GSUM NA BU RAM SHING 'PHEL ZHES BYA BA'I GNAS YOD DE, DER
'GRO DGOS SO, ,DE 'DI SNYAM DU SEMS TE, NGAS NI

THOG MA MED PA'I DUS NAS GOMS PA'I NYON MONGS NI SPANGS NA, MU
STEGS PA RNAMS DANG THUN MONG DU GYUR PA'I RDZU 'PHRUL LTA ZHING,
DKA' BA CI ZHIG YOD NAS BSKYED PAR MI BYA SNYAM NAS

DES KYANG DUS DE NYID DU RDZU 'PHRUL BSKYED PA DANG, JI SRID DU
TSUL SHING GNYIS PA MA BRIMS PA DE SRID DU DES GLANG PO CHE'I SNA
'DRA BA'I LAG PA BRKYANG STE TSUL SHING BLANGS SO, ,JI TZAM

NA TSE DANG LDAN PA KUN DGA' BOS RGAN PA'I MTHA' LOGS SU 'DUG
STE, SMRAS PA, GANG GI RDZU 'PHRUL GANG THOB PA DES BU RAM SHING
'PHEL ZHES BYA BA'I GRONG KHYER DU 'GRO BAR BYA'O,,

DE NAS NYI MA GNYIS PA LA NAM NANGS TE, DGE SLONG RNAMS RDZU
'PHRUL GYI RNAM PAR 'PHRUL PAS YANG DAG PAR CHAS SO, ,DE NAS
RGYAL PO CHEN PO BZHI YANG MNYAN YOD GANG NA BA DER MNGON


@456A *, ,PAR LTA BAR SEMS SO, ,CI TZAM NA BAR SKABS DER KUN SHES
KOOndI N+YA ZHES BYA BA RTA'I SHING RTA LA ZHON TE, GLOG 'GYUR
BA'I SNANG BA STON CING DAL BUS CHAR RAB TU 'BABS

TE; DE LTA BU'I RANG GI RDZU 'PHRUL RNAM PAR STON CING 'ONG NGO,
,DE NAS MA GA DHA BZANG MO'I BDAG POS DE MTHONG BA DANG DRIS PA,
MA GA DHA BZANG MO, 'DI KHYOD KYI STON PA DE YIN NAM, DES SMRAS

PA; 'DI NI KUN SHES KOOndI N+YA ZHES BYA BA YIN TE, 'DI NI BCOM
LDAN 'DAS KYIS CHOS KYI 'KHOR LO DANG PO BSKOR BA NA 'DIS THOG
MAR BDAG MED PA MNGON SUM DU BYAS PA DE THOG MAR

'ONGS PA 'DI YIN NO, ,BAR SKABS DER GNAS BRTAN 'OD SRUNG CHEN POS
BRAG GI RI CHEN PO SHING SNA TSOGS PA RNAM PA BRGYAS KHYAB PA,
BYA RNAM PA SNA TSOGS KYIS KHYAB PA, ME TOG SNA

TSOGS YANG DAG PAR KHEBS PA, G-YA' CHU SNA TSOGS KYIS NYE BAR
MDZES PAR BYAS PA, MNGON PAR SPRUL TE, STENG GI NAM MKHA' LAS
'ONG NGO, ,DE NAS KHYIM BDAG DES DE MTHONG

NA SMRAS PA, MA GA DHA BZANG MO, 'DI KHYOD KYI STON PA DE YIN
NAM, DES DE LA SMRAS PA, 'DI NI 'OD SRUNG CHEN PO ZHES BYA BA YIN
TE, BCOM LDAN 'DAS KYIS SBYANGS PA'I YON TAN LA GNAS

PAR SMRA BA RNAMS KYI MCHOG TU GSUNGS PA STE, 'DIS GCIG GIS MA
TSANG BA'I GLANG DOR STONG BOR ZHING, SER SKYA BZANG MO SKYE BO
DGE BA RNAMS DANG MTSUNGS PA DANG, DBYIG DANG, GSER


@456B MANG PO MCHIL MA'I THAL BA BZHIN SPANGS NAS MNGON PAR BYUNG
STE, RAB TU BYUNG BA DE NI 'ONG BA 'DI YIN NO, ,BAR SKABS DER TSE
DANG LDAN PA SH'A RI'I BUS SENG GE'I SHING RTA MNGON PAR SPRUL
TE, STENG

GI NAM MKHA' LA RDZU 'PHRUL GYIS 'ONG NGO, ,DE NAS KHYIM BDAG DES
DE MTHONG BA DANG BRIS PA, MA GA DHA BZANG MO, GANG SENG GE'I
SHING RTAS 'ONG BA 'DI KHYOD KYI STON PA DE YIN NAM, DES DE LA

SMRAS PA, 'DI NI DGE SLONG SH'A RI'I BU ZHES BYA BA YIN TE, BCOM
LDAN 'DAS KYIS SHES RAB DANG LDAN PA RNAMS KYI MCHOG TU BSTAN PA
YIN TE, 'DI MA'I MNGAL DU ZHUGS PA TZAM GYIS,

'DZAM BU GLING THAMS CAD KYI RTZOD PAR SMRA BA RNAMS LAS RGYAL
BAR GYUR TO, ,'DI NI STON PA GNYIS PA, MCHOG GNYIS PA, CHOS KYI
DED DPON, CHOS KYI 'KHOR LO RJES SU SKOR BA DE NI SENG

GE'I SHING RTAS 'ONGS PA 'DI YIN NO, ,DE'I RJES THOGS NYID LA TSE
DANG LDAN PA MO'U 'GAL GYI BU CHEN POS, GLANG PO CHES SRUNG 'DRA
BA'I GLANG PO CHE'I RGYAL POR SPRUL TE, STENG GI NAM

MKHA' LA RDZU 'PHRUL GYIS 'ONG NGO, ,DE NAS KHYIM BDAG DES DE
MTHONG NAS, MA GA DHA BZANG MO LA BRIS PA, GANG GLANG PO CHES
SRUNG 'DRA BA'I GLANG POS 'ONG BA 'DI KHYOD KYI STON PA DE YIN

NAM, DES DE LA SMRAS PA, 'DI NI DGE SLONG MO'U DGAL GYI BU CHEN
PO ZHES BYA BA YIN TE, BCOM LDAN 'DAS KYIS RDZU 'PHRUL CAN RNAMS
KYI MCHOG TU BSTAN PA STE, 'DI'I RDZU 'PHRUL GYIS


@457A *, ,LHA'I DBANG PO BRGYA BYIN GYIS RNAM PAR RGYAL BA'I
KHANG BZANG RKANG PA'I MTHE BOS KUN TU BSGUL BA DANG, 'DIS KLU'I
RGYAL PO DGA' BO DANG, NYE DGA' BO GNYIS BTUL BA

DE; GLANG PO'I SHING RTAS 'ONG BA 'DI YIN NO, ,BAR SKABS DER TSE
DANG LDAN PA MA 'GAGS PAS SHING RTA'I 'PHANG LO TZAM GYI PADMA
THAMS CAD GSER LAS BYAS PA, BEE d'URYA'I SDONG BU CAN,

DNGUL GYI GE SAR DANG LDAN PAR MNGON PAR SPRUL TE, RDZU 'PHRUL
GYI NAM MKHA' LAS 'ONG NGO, ,DE NAS KHYIM BDAG DES DE MTHONG BA
DANG DRIS PA, MA GA DHA BZANG MO, 'DI KHYOD KYI STON PA DE

YIN NAM, DES DE LA SMRAS PA, 'DI NI DGE SLONG MA 'GAGS PA ZHES
BYA BA, BCOM LDAN 'DAS KYIS LHA'I MIG DANG LDAN PA RNAMS KYI
MCHOG TU BSTAN PA DE, 'DI NI BSOD NAMS KYI STOBS

KYIS YONGS SU BZUNG BAS SNOD TSOL BAS GANG BA LNGA BRGYA SGO NA
GNAS PA DANG, CUNG ZAD BSAMS PA TZAM GYIS CHOS GOS DANG, BSOD
NAMS DANG, MAL STAN DANG, NAD KYI RKYEN SMAN

DANG, YO BYAD RNAMS 'BYUNG BA LA SPYOD PA DE PADMA'I SHING RTAS
'ONGS PA YIN NO, ,BAR SKABS DER TSE DANG LDAN PA GANG POS NAM
MKHA' LDING GI SHING RTA MNGON PAR SPRUL TE, RDZU 'PHRUL

GYIS STENG GI NAM MKHA' LAS 'ONG NGO, ,DE NAS KHYIM BDAG DES DRIS
PA, MA GA DHA BZANG MO, NAM MKHA' LDING GI SHING RTAS 'ONG BA 'DI
KHYOD KYI STON PA YIN NAM, DES DE LA SMRAS PA,


@457B 'DI NI DGE SLONG GANG PO ZHES BYA BA, BCOM LDAN 'DAS KYIS
CHOS STON PA RNAMS KYI MCHOG TU BSTAN PA, DE NAM MKHA' LDING GI
SHING RTAS 'ONG BA 'DI YIN NO, ,BAR SKABS DER TSE DANG LDAN PA
RTA THUL SPYOD

LAM RAB TU ZHI BAS 'ONG NGO, ,DE NAS KHYIM BDAG DES DE LA DRIS
PA, MA GA DHA BZANG MO, GANG LHUNG BZED LAG NA THOGS TE SPYOD LAM
RAB TU ZHI BAS 'ONG BA DE KHYOD KYI STON PA YIN NAM, DES DE LA
SMRAS

PA; 'DI NI DGE SLONG RTA THUL ZHES BYA BA YIN TE, 'DI'I SPYOD LAM
RAB TU ZHI BAS GLANG PO CHE SMYON PA BTUL BA DANG, 'DI'I SPYOD
LAM RAB TU ZHI BAS, 'PHAGS PA SH'A RI'I BUS BDEN PA MTHONG BAR

GYUR TE, DE MNGON PAR BYUNG NAS BCOM LDAN 'DAS KYI BSTAN PA LA
RAB TU BYUNG NGO, ,RAB TU BYUNG NAS KYANG DGRA BCOM PA NYID THOB
PA DE SPYOD LAM RAB TU ZHI BAS 'ONG BA 'DI YIN NO, ,BAR SKABS

DER TSE DANG LDAN PA NYE BAR 'KHOR GYIS GSER GYI TA LA'I NAGS
MNGON PAR SPRUL TE, RDZU 'PHRUL GYIS STENG GI NAM MKHA' LA 'ONG
NGO, ,DE NAS KHYIM BDAG DES DE LA DRIS PA, MA GA DHA BZANG

MO; GANG GSER GYI TA LA'I NAGS LA RTEN CING 'ONG BA 'DI KHYOD KYI
STON PA DE YIN NAM, DES DE LA SMRAS PA, 'DI NI DGE SLONG NYE BAR
'KHOR ZHES BYA BA, BCOM LDAN 'DAS KYIS 'DUL BA 'DZIN PA

RNAMS KYI MCHOG TU STON PA YIN TE, 'DI LA SH'AKYA LNGA BRGYA TZAM
RAB TU BYUNG BA RNAMS KYIS DO SHAL DANG, GDU BU DANG, DPUNG RGYAN
DANG, GSER GYI GDUGS LA SOGS PA'I RGYAN RNAMS DANG,


@458A *, ,GOS RNAMS KYI PHUNG PO CHEN PO MDUN DU BZHAG PA DANG,
'DIS DE MTHONG BA DANG SKYO BA CHEN PO SKYES TE, DE DAG THAMS CAD
MI RTAG PAR SHES NAS, BCOM LDAN 'DAS

KYI BSTAN PA LA RAB TU BYUNG NGO, ,RAB TU BYUNG NAS KYANG DGRA
BCOM PA NYID MNGON SUM DU BYAS PA DE GSER GYI TA LA'I NAGS LA
RTEN NAS 'ONG BA 'DI YIN NO, ,DE NAS BAR SKABS DER TSE DANG LDAN

PA KA TA YA NA'I BU CHEN POS BEE d'URYA'I KHANG PA BRTZEGS PA
MNGON PAR SPRUL TE, RDZU 'PHRUL GYIS NAM MKHA' LAS 'ONG NGO, ,DE
NAS KHYIM BDAG GIS DRIS PA, MA GA DHA BZANG MO, BEE d'URYA'I
KHANG

PA BRTZEGS PA NA 'DUG STE 'ONG BA 'DI KHYOD KYI STON PA DE YIN
NAM, DES DE LA SMRAS PA, 'DI NI DGE SLONG KA TA YA NA'I BU CHEN
PO ZHES BYA BA BCOM LDAN 'DAS KYIS MDO SDE BA DANG, BYE BRAG

DU SMRA BA RNAMS KYI MCHOG TU BSTAN PA DE BEE d'URYA'I KHANG PA
BRTZEGS PA'I NANG DU 'DUG NAS 'ONG BA 'DI YIN NO, ,BAR SKABS DER
TSE DANG LDAN PA GSUS PO CHES KHYU MCHOG GI SHING RTA MNGON

PAR SPRUL NAS, RDZU 'PHRUL GYIS STENG GI NAM MKHA' LAS 'ONG NGO,
,DE NAS KHYIM BDAG DES DE LA DRIS PA, MA GA DHA BZANG MO, KHYU
MCHOG GI SHING RTA LA ZHON TE 'ONG BA 'DI KHYOD KYI STON PA

YIN NAM, DES DE LA SMRA BA, 'DI NI DGE SLONG GSUS PO CHE ZHES BYA
BA BCOM LDAN 'DAS KYIS RIG PA THOB PA RNAMS KYI MCHOG TU BSTAN PA
YIN TE, KHYU MCHOG GI SHING RTAS 'ONG BA 'DI YIN


@458B NO; ;BAR SKABS DER TSE DANG LDAN PA SRUNG DBANG GI BU NGANG
PA'I SHING RTAS STENG GI NAM MKHA' LAS RDZU 'PHRUL GYIS 'ONG NGO,
,DE NAS KHYIM BDAG DES DRIS PA, MA GA DHA BZANG MO, GANG NGANG
PA'I SHING RTAS 'ONG

BA 'DI KHYOD KYI STON PA YIN NAM, DES DE LA SMRAS PA, 'DI NI DGE
SLONG SRUNG DBANG GI BU ZHES BYA BA BCOM LDAN 'DAS KYIS SNYING
RJE LA GNAS PA RNAMS KYI MCHOG TU BSTAN PA DE 'DI YIN TE, 'DI NI
CHU BO GANGG'A

BRGAL BAR 'DOD PA NA BZANG MO 'DUG CIG, CES SMRAS PA DANG, TSIG
DE'I RJES THOGS NYID LA RI BO RTZEGS PA BZHIN DU GNAS TE, RNAM PA
THAMS CAD DU MI 'BAB PAR BYED PA DE NGANG PA'I SHING RTAS

'ONG BA 'DI YIN NO, ,BAR SKABS DER TSE DANG LDAN PA RNA BA BYE BA
NYI SHU RI NAGS KYI TSOGS LA 'CHAG CING 'DUG PA DE 'CHAG BZHIN DU
'ONG NGO, ,DE NAS KHYIM BDAG DES DRIS PA, MA GA DHA BZANG MO,
GANG

NAGS SHING BRGYA DAG GIS KHYAB PA'I NAGS 'DI LA 'CHAG CING 'ONG
BA 'DI KHYOD KYI STON PA DE YIN NAM, DES DE LA SMRAS PA, 'DI NI
DGE SLONG RNA BA CAN ZHES BYA BA, BCOM LDAN 'DAS KYIS BRTZON

'GRUS RTZOM PA RNAMS KYI MCHOG TU BSTAN PA YIN TE, 'DI SKYES PA
TZAM GYIS RNA BA BYE BA NYI SHU RI BA DANG BCAS PAR SKYES PA
DANG, GANG GI RKANG MTHIL GYI 'OG NAS SOR BZHI TZAM GYI GSER GYI
SPU

YANG DAG PAR SKYES PA DANG, GANG 'DI DANG PO'I ZAN LA K'ARshA PA
nA LNGA BRGYA ZAD PAR BYAS PA DANG, GANG BCOM LDAN 'DAS SNYUNG BA
DANG, MO'U DGAL GYI BU CHEN POS BSHOS GTZANG NYE BAR BLANGS PA


@459A *, ,DANG, GANG GI DRIS 'OD MA'I TSAL THAMS CAD KUN TU GANG
BA DANG, RGYAL PO GZUGS CAN SNYING POS MNAMS NAS, MCHOG TU NGO
MTSAR SKYES TE, GANG GI RKANG PA GNYIS BZHAG

PA TZAM GYIS SA 'DI RAB TU G-YOS PA DANG, GANG ZHIG RAB TU BYUNG
NAS 'CHAG PA NA, DE'I RKANG PA GNYIS LAS KHRAG BYUNG BA ZAG PA
KHVA RNAMS 'THUNG BA DE 'CHAG CING 'ONG BA 'DI YIN NO, ,BAR

SKABS DER TSE DANG DANG LDAN PA SGRA GCAN 'DZIN 'KHOR LOS BSGYUR
BA'I CHA LUGS SU MNGON PAR SPRUL TE 'ONG BA DANG, DE NAS KHYIM
BDAG DES DRIS PA, MA GA DHA BZANG MO ,GANG 'DI 'KHOR LOS

BSGYUR BA'I CHA BYAD KYIS 'ONG BA 'DI KHYOD KYI STON PA DE YIN
NAM, DES DE LA SMRAS PA, 'DI NI BCOM LDAN 'DAS KYI SRAS BCOM LDAN
'DAS KYI BSLAB PA 'DZIN PA RNAMS KYI MCHOG TU BSTAN PA

YIN TE, 'DIS YAB KYI SPANGS PA'I DPAL STON PAR BYED CING, 'KHOR
LOS BSGYUR BA'I CHA LUGS KYIS RIN PO CHE SNA BDUN DANG LDAN PA BU
STONG GIS YONGS SU BSKOR TE, GZA' DANG, RGYU SKAR

DANG, SKAR MA'I TSOGS KYIS BSKOR BA'I ZLA BA LTA BU DANG, RGYAL
PO'I LAM BZUNG NAS 'GRO BA MI'I BDAG PO LTA BU DANG, CHU BO STONG
PHRAG GI CHU 'BAB PAS KUN TU 'GENGS PA'I RGYA MTSO LTA BU DANG,

'JIGS PA DANG, NAD DANG, MYA NGAN SEL PA'I SKYE DGU SKYONG BA
CHEN PO LTA BU DANG, RI DVAGS KYI NANG NA SENG GE LTA BU DANG,
BYA RNAMS KYI NANG NA NAM MKHA' LDING LTA BU DANG, THAMS CAD SEL
BA'I


@459B NYI MA DANG, GLING BZHI LA DBANG BA'I 'KHOR LOS BSGYUR BA
DANG, CHOS BZANG NA MIG STONG DANG LDAN PA CHOS SKYONG BA LTA BUR
'ONG BA YIN NO, ,DE BZHIN DU LA LA NI 'BAR BAR BYED PA DANG, LA
LA NI CHAR 'BEBS

PA DANG, DE BZHIN DU CHO 'PHRUL SNA TSOGS PA STON CING 'ONG BA
YIN NO, ,LA LA SA LAS 'PHAGS PA DANG, ,LA LA NAM MKHA'I GZHI LA
GNAS, ,LA LA STAN NI SPRUL BYED DE, ,RDZU 'PHRUL LDAN PA'I MTHU
LA LTOS,,

DE LTAR BCOM LDAN 'DAS KYI SLOB MA RNAMS YANG DAG PAR SONG BA
DANG, DE NAS BCOM LDAN 'DAS KYIS 'OD GANG GIS 'DZAM BU GLING
THAMS CAD GSER BTZE MA'I MDOG 'DRA BA'I 'OD KYIS GANG BA DE

LTA BU'I 'OD BKYE ZHING, MNYAN YOD NAS BRTZAMS TE, BU RAM SHING
'PHEL GYI BAR 'DI 'OD KYI DKYIL 'KHOR CHEN PO BKYE BAS, GANG DU
YANG MIG GIS MI MTHONG BA MED PAS THAMS CAD KYIS

MTHONG BAR GYUR TO, ,BCOM LDAN 'DAS KYANG NAM MKHA' LA GSHEGS PA
DANG, LAG NA RDO RJE NI SNAM LOGS NAS 'GRENG NGO, ,GNAS GTZANG MA
PA RNAMS NI STENG NAS SO, ,'DOD PA NA SPYOD PA'I

LHA RNAMS NI 'OG NAS SO, ,G-YON LOGS NAS NI BRGYA BYIN NO, ,G-YAS
NAS NI TSANGS PA'O, ,DE BZHIN DU GTZUG PHUD LNGA PA DANG, SHIN TU
DGA' BA DANG, MIG SBYIN LA SOGS PA'I DRI ZA RNAMS

PI WANG DANG, GLING BU DANG, RNGA DANG, RDZA RNGA LA SOGS PA ROL
MO'I BYE BRAG SNYAN PA RNAMS BRDUNG ZHING ME TOG DANG, BDUG PA
DANG, DRI DANG, PHRENG BA RNAMS KYANG 'THOR ZHING 'BYOR PA CHEN
POS GSHEGS


@460A *, ,TE, BAR SKABS DER BCOM LDAN 'DAS KYIS SROG CHAGS STONG
PHRAG BDUN CU RTZA BDUN BDEN PA LA THOG MAR RAB TU BKOD PA MDZAD
NAS, DE'I 'OG TU BU RAM

SHING 'PHEL GYI GRONG KHYER DU GSHEGS TE, GRONG KHYER DE NA YANG
SGO BCO BRGYAD YOD PA DANG, DER BCOM LDAN 'DAS KYIS SANGS RGYAS
BCO BRGYAD BCO BRGYAD SPRUL PAR MDZAD NAS, SGO RE RE

ZHING SANGS RGYAS SNANG BAR GYUR PA NAS, BCOM LDAN 'DAS MA GA DHA
BZANG MO'I KHYIM DU GSHEGS SO, ,DE NAS SKYE BO'I TSOGS CHEN PO DE
RNAMS KYIS SANGS RGYAS BCOM LDAN 'DAS MA MTHONG

STE; DE NAS KHROS NAS DE'I KHYIM BSHIG PAR BRTZAMS SO, ,DE NAS
BCOM LDAN 'DAS KYIS GRONG KHYER DE THAMS CAD SHEL GYI RANG BZHIN
DU BYIN GYIS BRLABS TE, GANG KHYIM THAMS CAD

DU YANG SANGS RGYAS KYIS KU BZHUGS PAR MTHONG BAR MDZAD DO, ,JI
SRID DU BU RAM SHING 'PHEL DU MA GA DHA BZANG MO LA SOGS PA'I
SROG CHAGS BRGYA STONG DU MA RNAMS KYIS BCOM LDAN

'DAS LA ME TOG DANG, DRI DANG, PHRENG BA DANG, SPOS RNAMS KYIS
MCHOD PAR BYAS SO, ,BCOM LDAN 'DAS KYIS KYANG MA GA DHA BZANG MO
LA SOGS PA'I SKYE BO'I TSOGS CHEN PO DE RNAMS

LA GANG ZHIG THOS NA, MA GA DHA BZANG MO LA SOGS PA'I SROG CHAGS
BRGYA STONG DU MA RNAMS KYIS BDEN PA MNGON DU MTHONG BA THOB PAR
GYUR PA DE LTA BU'I CHOS BSTAN PA MDZAD CING,


@460B 'KHOR DE THAMS CAD KYANG SANGS RGYAS LA GZHOL BA DANG, CHOS
LA 'BAB PA DANG, DGE 'DUN LA 'BAB PAR GYUR TO, ,YANG DGE SLONG
RNAMS THE TSOM SKYES TE, THE TSOM THAMS CAD GCOD PAR MDZAD PA
SANGS

RGYAS BCOM LDAN 'DAS LA ZHUS PA, BCOM LDAN 'DAS, JI SRID DU MA GA
DH'A BZANG MO MCHIS NAS, SROG CHAGS BRGYA STONG DU MA MTHO RIS
DANG, THAR PA LA GZHOL BAR GYUR PA DANG, 'DIS SANGS RGYAS

KYI MDZAD PA BGYIS PA NI NGO MTSAR CHE'O, ,BCOM LDAN 'DAS KYIS
BKA' STZAL PA, DA LTAR 'BA' ZHIG TU MA ZAD DE, 'DAS PA'I DUS NA
'DIS SANGS RGYAS KYI BYA BA BYAS PA DE NYON CIG ,DGE SLONG

DAG ,SNGON BYUNG BA 'DAS PA'I DUS NA, SKYE DGU'I TSE LO NYI KHRI
THUB PA NA, YANG DAG PAR RDZOGS PA'I SANGS RGYAS, 'OD SRUNG ZHES
BYA BA, RIG PA DANG, ZHABS SU LDAN PA, BDE BAR GSHEGS PA, 'JIG

RTEN MKHYEN PA, SKYES BU 'DUL BA'I KHA LO SGYUR BA, BLA NA MED
PA, LHA DANG MI RNAMS KYI STON PA, SANGS RGYAS BCOM LDAN 'DAS
'JIG RTEN DU BYUNG STE, YANG DUS DE'I DE'I TSE GRONG KHYER W'A RA

nA SI NA, RGYAL PO KRAm KR'I ZHES BYA BA RGYAL PO BYED DE, DE'I
BU MO GSER GYI PHRENG BA DANG LDAN PA ZHIG BTZAS TE, DE'I MING
YANG GSER PHRENG ZHES BYA BAR BTAGS SO, ,JI SRID CIG NA BU MO DE
CHER SKYES

PAR GYUR PA DANG, NA ZLA GZHON NU MA LNGA BRGYA THAMS CAD KYANG
GZHON NU MAS BSKOR CING THABS GCIG TU YANG DAG PAR RDZOGS PA'I
SANGS RGYAS 'OD SRUNG LA BSNYEN BKUR BYED DE, DE LA DAD PA,


@461A *, ,YANG DAG PAR THOB PAS YANG DAG PAR RDZOGS PA'I SANGS
RGYAS BCOM LDAN 'DAS 'OD SRUNG LA JI SRID 'TSO'I BAR DU CHOS GOS
DANG, BSOD SNYOMS DANG, GZIMS CHA

DANG, SNYUN GYI RKYEN SMAN DANG, YO BYAD RNAMS KYIS BSNYEN BKUR
BYED DO, ,YANG DUS DE'I TSE RGYAL PO KRi KR'IS MTSAN GCIG LA RMI
LAM BCU RMIS TE, DES SMRAS PA, GLANG PO CHE'I RGYAL PO

SKAR KHUNG NAS BYUNG BA NA MJUG MA PHRA MO THOGS PA DANG, SGOM
PA'I PHYI NAS KHRON PA SNYEGS PA DANG, PHYE BRE GANG DANG, MU TIG
BRE GANG TSONG BYED PA DANG, TZANDAN DANG, SHING RIN MNYAM

PAR BYED PA DANG, KUN DGA' RA BA ME TOG DANG, 'BRAS BU PHUN SUM
TSOGS PA MA BYIN PAR LEN PA RNAMS KYIS PHROGS PA DANG, GLANG PO
PHRU GUS SPOS KYI GLANG PO 'JIGS PAR BYED PA

DANG, SPRE'U MI GTZANG BAS GOS PAS GZHAN LA SKUD PA DANG, SPRE'U
RGYAL POR DBANG BSKUR BAR MTHONG BA DANG, RAS GCIG MI BCO BRGYAD
KYIS DRANGS KYANG MA RAL BA DANG, SKYE

BO'I TSOGS CHEN PO GCIG TU 'DUS NAS 'THAB PA DANG, RTZOD PA DANG,
G-YUL 'GYED PA DANG, 'TSANG 'DRU BAR GYUR PAS 'JIGS PA MTHONG
NGO, ,DE NAS RGYAL PO DE SAD PA DANG

'JIGS SHING SKRAG LA, SKYO BAS NGA'I SROG GI 'TSO BA'I BAR CHAD
DU 'GYUR BA'AM, RGYAL SRID LAS NYAMS PAR MI 'GYUR RAM SNYAM STE,
DES BRAM ZE RMI LTAS KYI MTSAN MA STON


@461B SHES PA RNAMS BSDUS NAS DE RNAMS LA RMI LAM DE RNAMS SMRAS
SO, ,DE RNAMS KYANG GSER PHRENG CAN LA ZHE SDANG BA YIN PAS,
RNAMS KYIS SMRAS PA, LHA, KHYOD LA THAMS CAD KYI NANG NA THUGS SU

BYON PA DE'I SNYING DANG, ME LA SBYIN SREG GI MCHOD SBYIN MDZOD
CIG, DE NAS RGYAL PO DE YI MUG PAS BSAMS PA, THAMS CAD KYI NANG
NANG LA SDUG PA NI NGA'I GSER PHRENG CAN YIN NO, ,GSER

PHRENG CAN GYIS DE THOS PA DANG, DE YANG MKHAS PA YIN PAS, RGYAL
PO DE'I GAN DU SONG STE, PHYIN NAS SMRAS PA, LHA NYI MA SHAR NA
MAR ME'I 'OD DGOS PA CI MCHIS, YANG DAG PAR RDZOGS PA'I

SANGS RGYAS BCOM LDAN 'DAS 'OD SRUNG 'DI DRANG SRONG SMRA BA RI
DVAGS RGYU BA NA BZHUGS TE, DER GSHEGS LA ZHUS SHIG DANG, BCOM
LDAN 'DAS DES KHYED LA LUNG JI LTAR BSNYAN PA DE

BZHIN DU KHYED KYIS GZUNG ZHIG DANG, DE NAS RGYAL PO KRAm KR'IS
GRONG KHYER WA RA n'A SIR NGA DENG BCOM LDAN 'DAS DE'I GRONG DU
'GRO'O ZHES DRIL CHEN PO BSGRAGS NAS, DE 'KHOR BRGYA STONG DU MA

DANG, GSER PHRENG CAN DE DANG, THABS GCIG TU BCOM LDAN 'DAS GANG
NA BA DER SONG STE PHYIN NAS, BCOM LDAN 'DAS KYI ZHABS GNYIS LA
MGO BOS PHYAG BTZAL TE, CHOS NYAN

PA'I PHYIR BCOM LDAN 'DAS KYI SPYAN SNGAR 'DUG GO, JI SRID CIG NA
RGYAL PO KRi KR'I STA NA LAS LANGS TE, BCOM LDAN 'DAS GANG NA BA
DER THAL MO SBYAR BA BTUD NAS, BCOM LDAN


@462A *, ,'DAS LA 'DI SKAD CES GSOL TO, ,BCOM LDAN 'DAS, 'DIR
BDAG GUNG GCIG LA BDAG GIS RMI LAM BCU KHUMS PA, GLANG PO CHE
SKAR KHUNG NAS BYUNG

BA NA DE'I MJUG MA THOGS PA LA SOGS PA SNGA MA BZHIN TE, BCOM
LDAN 'DAS KYI RMI LAM DE'I 'BRAS BU 'DIR BDAG LA LUNG BSTAN DU
GSOL, BCOM LDAN 'DAS KYIS BKA'

STZAL PA, RGYAL PO CHEN PO, MA 'JIGS SHIG, KHYOD KYI YUL 'KHOR
NYAMS PAR MI 'GYUR LA, SROG GI BAR CHAD DU YANG MI 'GYUR GYI,
RGYAL PO CHEN PO, GZHAN DU NA MA 'ONGS

PA'I TSE SKYE DGU'I TSE LO BRGYA THUB PA NA SH'AKYA THUB PA ZHES
BYA BA YANG DAG PAR RDZOGS PA'I SANGS RGYAS 'BYUNG STE, DE'I PHYI
MA'I DUS NA NYAN THOS RNAMS LUS MA BSDAMS PA, SEMS

MA BSDAMS PA, TSUL KHRIMS MA BSDAMS PA, SHES RAB MA BSDAMS PA
RNAMS 'BYUNG BAR 'GYUR TE, DE RNAMS GNYEN GYI TSOGS SPANGS NAS
RAB TU 'BYUNG BAR 'GYUR TE,

DE RNAMS GTZUG LAG KHANG RNAMS SU KHYIM GYI 'DU SHES 'JOG PAS
CHAGS PAR 'GYUR TE, GLANG PO CHE SKAR KHUNG NAS BYUNG BA NA, DE'I
MJUG MA THOGS PA NI DE'I SNGA LTAS YIN NO,,

RGYAL PO CHEN PO, KHYOD KYIS SKOM PA'I PHYI NAS KHRON PA SNYEGS
PA RMI LAM DU MTHONG BA GANG YIN PA DE NI DE RNAMS GTZUG LAG
KHANG GI NANG NA LHAN CIG GNAS PA RNAMS LA CHOS STON


@462B PAR 'GYUR YANG, DE RNAMS MNYAN PAR 'DOD PAR MI BYED CING,
YID LA MI 'JOG STE, DE'I SNGA LTAS NI 'DI YIN NO, ,RGYAL PO CHEN
PO, KHYOD KYIS PHYE BRE GANG DANG, MU TIG BRE GANG TSONG BYED PA
RMI

LAM DU MTHONG BAR BYED PA GANG YIN PA DE NI DE NYID KYI NYAN THOS
RNAMS TE, GANG BZA' BA TZAM GYI DON DU DBANG PO DANG, STOBS DANG,
BYANG CHUB KYI YAN LAG RIN PO CHE RNAMS YANG DAG PAR

STON PA 'BYUNG BAR 'GYUR TE, DE'I SNGA LTAS NI 'DI YIN NO, ,RGYAL
PO CHEN PO, KHYOD KYIS TZANDAN DANG, SHING MNYAM POR TSONG BYED
PAR RMI LAM DU MTHONG BA GANG YIN PA DE NI, DE NYID KYI NYAN

THOS RNAMS MU STEGS KYI TSIG GANG YIN PA RNAMS BZUNG NAS, SANGS
RGYAS KYI BKA' DANG SNYOMS PAR 'BYUNG BAR 'GYUR TE, DE'I SNGA
LTAS NI DE YIN NO, ,RGYAL PO CHEN PO, KHYOD KYIS KUN

DGA' RA BA 'BRAS BU PHUN SUM TSOGS PA MA BYIN PAR LEN PA RNAMS
KYIS PHROGS PA RMI LAM DU MTHONG BA GANG YIN PA DE NI DE NYID KYI
NYAN THOS LUS MA BSDAMS PA, SEMS MA BSDAMS

PA; TSUL KHRIMS MA BSDAMS PA, SHES RAB MA BSDAMS PA RNAMS 'BYUNG
BAR 'GYUR TE, DE RNAMS DGE 'DUN RNAMS KYI ME TOG MCHOG DANG,
'BRAS BU'I MCHOG RNAMS 'TSO

BA'I PHYIR DGE 'DUN LAS BCAD NAS KHYIM PA RNAMS LA STER BAR 'GYUR
TE, DE'I SNGA LTAS NI DE YIN NO, ,RGYAL PO CHEN PO, KHYOD KYIS
GLANG PO PHRU GUS SPOS KYI GLANG PO 'JIGS PAR BYED


@463A *, ,PA RMI LAM DU MTHONG BA GANG YIN PA 'DI NI DE NYID KYI
NYAN THOS RNAMS TSUL KHRIMS 'CHAL BA, SDIG PA'I CHOS CAN DE RNAMS
GANG DGE SLONG TSUL KHRIMS DANG

LDAN PA, DGE BA'I CHOS CAN RNAMS ZIL GYIS GNON PAR BYED PAR 'GYUR
TE, DE'I SNGA LTAS DE YIN NO, ,RGYAL PO CHEN PO, KHYOD KYIS
SPRE'U MI GTZANG BAS GOS PAS GZHAN LA SKUD PAR

RMI LAM DU MTHONG BA GANG YIN PA 'DI NI DE NYID KYI NYAN THOS
RNAMS TSUL KHRIMS 'CHAL PA, SDIG PA'I CHOS CAN RNAMS 'BYUNG BAR
'GYUR TE, DE RNAMS KYIS TSUL KHRIMS DANG

LDAN PA RNAMS LA SKUR PA 'DEBS PAR 'GYUR TE, DE'I SNGA LTAS DE
YIN NO, ,RGYAL PO CHEN PO, KHYOD KYIS SPRE'U RGYAL POR DBANG POR
DBANG BSKUR BAR MTHONG BA GANG YIN PA DE NI

DUS DE'I TSE, RMONGS PA RNAMS RGYAL POR DBANG BSKUR BAR 'GYUR,
DE'I SNGA LTAS YIN NO, ,RGYAL PO CHEN PO, KHYOD KYIS RAS GCIG MI
BCO BRGYAD KYI DRANGS KYANG MA RAL PAR RMI

LAM DU MTHONG BA GANG YIN PA DE NI, DE NYID KYI BSTAN PA SDE PA
BCO BRGYAD DU GYES PAR GYUR KYANG, RNAM PAR GROL BA'I RAS NI RAL
BAR BYA BA MI NUS PAR 'GYUR TE, DE'I SNGA

LTAS YIN NO, ,RGYAL PO CHEN PO, KHYOD KYIS SKYE BO'I TSOGS CHEN
PO GCIG TU 'DUS NAS, 'THAB PA DANG, RTZOD PA DANG, G-YUL 'GYED PA
DANG, MA TSANG 'DRU BAR RMI LAM


@463B DU MTHONG BA GANG YIN PA DE NI DE NYID KYI BSTAN PA RTZOD
PAS NUB PAR 'GYUR TE, DE'I SNGA LTAS YIN NO, ,RGYAL PO CHEN PO,
DE LTAR MI BZAD PA RNAMS MA 'ONGS PA'I DUS NA 'BYUNG BAR 'GYUR

RO; ;BCOM LDAN 'DAS KYIS BKA' STZAL PA, GANG BCOM LDAN 'DAS YANG
DAG PAR RDZOGS PA'I SANGS RGYAS 'OD SRUNG LA YANG RGYAL PO KRi
KR'I DANG, GSER PHRENG CAN GYIS THAR BA'I CHA

DANG MTHUN PA'I DGE BA'I RTZA BA RNAMS BSKYED PA YIN NO, ,DGE
SLONG DAG, 'DI JI SNYAM DU SEMS, DE'I TSE NA GSER PHRENG CAN GANG
YIN PA DE NI MA GA DHA BZANG MO 'DI NYID YIN TE, DE'I

TSE YANG 'DIS SANGS RGYAS KYI BYA BA BYAS TE, DA LTAR YANG 'DI
'ONGS NAS SANGS RGYAS KYI BYA BA BYAS SO, ,YANG DGE SLONG RNAMS
THE TSOM SKYES NAS, SANGS RGYAS BCOM LDAN 'DAS LA ZHUS

PA; BTZUN PA, GSER PHRENG CAN GYIS LAS CI ZHIG BGYIS NA GSER GYI
PHRENG BA BTAGS PAR SKYES, BCOM LDAN 'DAS KYIS BKA' STZAL PA, DGE
SLONG DAG, 'DI NYID KYIS LAS BYAS

PA YOD DE, SNGON BYUNG BA NA ZHING PA GZHAN ZHIG GI CHUNG MAR
GYUR TE, RANG SANGS RGYAS KYI MCHOD RTEN LA KHA DOG SNA TSOGS
PA'I ME TOG RNAMS KYIS PHRENG BA BYAS NAS BTAGS TE,

LAS DE'I RNAM PAR SMIN PAS GSER GYI PHRENG BA BTAGS PAR SKYES SO,
,DE BAS NA DGE SLONG DAG LAS GCIG TU GNAG PA RNAMS KYI RNAM PAR
SMIN PA NI GCIG TU GNAG PA YIN


@464A *, ,LA; GCIG TU DKAR BA RNAMS KYI RNAM PAR SMIN PA NI GCIG
TU DKAR BA YIN TE, 'DRES MA RNAMS KYI RNAM PAR SMIN PA NI 'DRES
MA'O, ,DGE SLONG DAG, DE BAS NA

LAS GCIG TU GNAG PA RNAMS DANG, 'DRES MA RNAMS SPANGS LA, LAS
GCIG TU DKAR BA RNAMS LA MNGON PAR BRTZON PAR BYA STE, DGE SLONG
DAG KHYED RNAMS KYIS DE LTAR BSLAB

PAR BYA'O, ,BCOM LDAN 'DAS KYIS DE SKAD CES BKA' STZAL PA DANG,
DGE SLONG DE DAG BCOM LDAN 'DAS KYIS GSUNGS PA LA MNGON PAR BSTOD
DO, ,MA GA DHA BZANG MO'I RTOGS PA

BRJOD PA RDZOGS SO,, ,,RGYA GAR GYI MKHAN PO DHARMA SHR'I BHA DRA
DANG, ZHUS CHEN GYI LO TZTSA BA DGE SLONG TSUL KHRIMS YON TAN
GYIS BSGYUR TE, SGRA SGYUR GYI LO TZTSA BA CHEN PO DGE

SLONG RIN CHEN BZANG POS BCOS TE GTAN LA PHAB PA,, ,,
