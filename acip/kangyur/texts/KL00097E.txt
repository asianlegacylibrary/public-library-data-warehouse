@391A RGYA GAR SKAD DU, AA RYA MANYDZU SHR'I BI KU
RB'A nA PA RI BARTA N'A MA MA H'A M'AN SU TRA, BOD SKAD DU,
'PHAGS PA 'JAM DPAL RNAM PAR 'PHRUL PA'I LE'U

ZHES BYA BA THEG PA CHEN PO'I MDO, SANGS RGYAS DANG BYANG CHUB
SEMS DPA' THAMS CAD LA PHYAG 'TSAL LO, ,'DI SKAD BDAG GIS THOS PA
DUS GCIG NA, BCOM LDAN 'DAS MNYAN

YOD NA RGYAL BU RGYAL BYED KYI TSAL MGON MED ZAS SBYIN GYI KUN
DGA' RA BA NA DGE SLONG STONG NYIS BRGYA LNGA BCU'I DGE SLONG GI
DGE 'DUN CHEN PO DANG THABS CIG TU BZHUGS TE, BYANG

CHUB SEMS DPA'I DGE 'DUN CHEN PO DANG, 'DOD PA NA SPYOD PA DANG,
GZUGS NA SPYOD PA DANG, GNAS GTZANG MA'I RIS KYI LHA'I BU DU MA
DAG DANG YANG THABS CIG GO ,DE NA BCOM LDAN

'DAS 'KHOR BRGYA STONG DU MAS YONGS SU BSKOR CING MDUN GYIS BLTAS
NAS CHOS STON TO, ,DE'I TSE LHA'I BU 'OD MANG PO ZHES BYA BA
'KHOR DE NYID DU 'DUS PAR GYUR TE 'DUG GO ,'JAM DPAL

GZHON NUR GYUR PA'ANG 'KHOR DE NYID DU 'DUS PAR GYUR TE 'DUG GO,
DE NAS LHA'I BU 'OD MANG POS 'JAM DPAL GZHON NUR GYUR PA LA 'DI
SKAD CES SMRAS SO, ,'JAM DPAL, BYANG CHUB

SEMS DPA' RNAMS KYI BLA NA MED PA YANG DAG PAR RDZOGS PA'I BYANG
CHUB LA BDUD BAR CHAD BYED NA, 'JAM DPAL, BYANG CHUB SEMS DPA'
RNAMS KYI BDUD KYI LAS GANG YIN, DE SKAD


@391B CES SMRAS PA DANG, 'JAM DPAL GZHON NUR GYUR PAS LHA'I BU
'OD MANG PO LA 'DI SKAD CES SMRAS SO, ,LHA'I BU JI TZAM DU LAS
RNAMS 'BYUNG BA DE TZAM DU BDUD KYI LAS SO, ,JI TZAM DU SMON PA
DANG,

JI TZAM DU LOG PAR 'DZIN PA DANG, JI TZAM DU MCHOG TU 'DZIN PA DE
TZAM DU BDUD KYI SMRAS SO, ,JI TZAM DU 'DOD PA DANG, JI TZAM DU
'DU SHES PA DANG, JI TZAM DU RLOM SEMS PA DANG, JI TZAM

DU YONGS SU RTOG PA DE TZAM DU BDUD KYI LAS SO, ,LHA'I BU, GZHAN
YANG BYANG CHUB KYI SEMS LA MNGON PAR ZHEN PA'ANG BDUD KYI LAS
SO, ,SBYIN PA'I SEMS LA MNGON PAR ZHEN PA'ANG BDUD KYI

LAS SO; ;TSUL KHRIMS DANG, BZOD PA DANG, BRTZON 'GRUS DANG, BSAM
GTAN DANG, SHES RAB KYI SEMS LA MNGON PAR ZHEN PA'ANG BDUD KYI
LAS SO, ,SBYIN PA RLOM SEMS SU BYED PA DANG,

TSUL KHRIMS MCHOG TU 'DZIN PA DANG, BZOD PA 'DZIN PA DANG, BRTZON
'GRUS LEN PA DANG, BSAM GTAN LA MTSAN MA DANG, SHES RAB RGYU
BA'ANG BDUD KYI LAS SO, ,DGON PA LA DGA' ZHING MOS

PA'I SEMS DANG, BTANG SNYOMS SU LHUNG BA'ANG BDUD KYI LAS SO,
,'DOD PA NYUNG BA DANG, CHOG SHES PA DANG, SBYANGS PA'I YON TAN
DANG, YO BYAD BSNYUNGS PA LA RLOM SEMS SU BYED PA'ANG BDUD

KYI LAS SO, ,BDAG NI STONG PA NYID LA GNAS PA, BDAG NI MTSAN MA
MED PA LA GNAS PA, BDAG NI SMON PA MED PA LA GNAS PA, BDAG NI
SPROS PA MED PA LA GNAS PA, BDAG NI, DE


@392A *, ,BZHIN GSHEGS PA'I BKA' SGRUB CING GNAS PA'O SNYAM DU
RLOM SEMS SU BYED CING RNAM PAR RTOG PA'ANG BDUD KYI LAS SO,
,LHA'I BU, RTOG PA DANG, RNAMS PAR RTOG PA

DANG, YONGS SU RTOG PA DANG, MTHONG BA DANG, THOS PA DANG, BYE
BRAG PHYED PA DANG, RNAM PAR SHES PA'I GNAS JI TZAM PA DE TZAM DU
BDUD KYI LAS SO, ,LHA'I BUS SMRAS PA, 'JAM DPAL, BDUD KYI

LAS GA LAS 'BYUNG, 'JAM DPAL GYIS SMRAS PA, LHA'I BU, BDUD KYI
LAS NI BRTZON PA LAS 'BYUNG PO, ,DE CI'I PHYIR ZHE NA, LHA'I BU,
BRTZON PA LA BDUD KYIS GLAGS TSOL GYI, MI BRTZON PA

LA BDUD KYIS CI ZHIG BYA BAR 'GYUR DE, DE NYID BDUD KYI LAS YIN
NO, ,LHA'I BUS SMRAS PA, 'JAM DPAL, BYANG CHUB SEMS DPA' JI LTAR
NA BRTZON PA YIN, JI LTAR NA MI BRTZON PA YIN,

'JAM DPAL GYIS SMRAS PA, LHA'I BU, JI TZAM DU GNYIS LA SBYOR BA
DE TZAM DU BRTZON PA MA YIN NO, ,DE CI'I PHYIR ZHE NA, 'JIG RTEN
GNAS PA NI GNYIS LA SBYOR BA DANG LDAN PA'O, ,LHA'I

BU BRJOD PA ZHES PA BA 'DI NI SBYOR BA YANG DAG PA'I TSIG BLA
DAGS SO, ,SBYOR BA YANG DAG PA ZHES BYA BA 'DI NI SBYOR BA MED
PA'I TSIG BLA DVAGS SO, ,SBYOR BA MED PA ZHES BYA BA 'DI NI SPROS
PA

MED PA'I TSIG BLA DAGS SO, ,SPROS PA MED PA ZHES BYA BA 'DI NI
SBYOR BA YANG DAG PA'I TSIG BLA DAGS SO, ,LHA'I BU, GANG NA MIG
LA MI SBYOR BA DANG, GZUGS LA MI SBYOR BA 'DI NI BYANG CHUB SEMS


@392B DPA'I SBYOR BA YANG DAG PA ZHES BYA'O, ,GANG NA RNA BA LA
MI SBYOR BA DANG, SGRA LA MI SBYOR BA DANG, SNA LA MI SBYOR BA
DANG, DRI LA MI SBYOR BA DANG, LCE LA MI SBYOR BA DANG, RO LA MI
SBYOR BA DANG, LUS LA MI SBYOR BA

DANG, REG BYA LA MI SBYOR BA DANG, YID LA MI SBYOR BA DANG, CHOS
LA MI SBYOR BA 'DI NI BYANG CHUB SEMS DPA'I SBYOR BA YANG DAG PA
ZHES BYA'O, ,LHA'I BU, GZHAN YANG NYON MONGS PA THAMS CAD LA'ANG
MI SBYOR

LA; SEMS CAN THAMS CAD KYI NYON MONGS PA SPANG BA'I PHYIR YANG
BRTZON PA 'DI NI BYANG CHUB SEMS DPA'I SBYOR BA YANG DAG PA ZHES
BYA'O, ,LHA'I BU, GZHAN YANG KHAMS GSUM PA THAMS CAD

LA'ANG MI SBYOR LA, KHAMS GSUM DU GTOGS PA'I SEMS CAN RNAMS KYANG
'BYUNG BAR SBYOR BA 'DI NI BYANG CHUB SEMS DPA'I SBYOR BA YANG
DAG PA ZHES BYA'O, ,GZHAN YANG SBYIN PA LA RLOM SEMS

MED PAR YANG SBYOR LA, SEMS CAN SER SNA CAN SDUD PAR YANG SBYOR
BA DANG, TSUL KHRIMS LA RLOM SEMS MED PAR YANG SBYOR LA, SEMS CAN
TSUL KHRIMS 'CHAL BA SDUD PAR SBYOR BA DANG,

BZOD PA LA RLOM SEMS MED PAR YANG SBYOR LA, SEMS CAN GNOD SEMS
CAN SDUD PAR YANG SBYOR BA DANG, BRTZON 'GRUS LA RLOM SEMS MED
PAR YANG SBYOR LA, SEMS CAN LE LO CAN SDUD

PAR YANG SBYOR BA DANG, BSAM GTAN LA RLOM SEMS MED PAR YANG SBYOR
LA, SEMS CAN SEMS RNAM PAR G-YENG BA SDUD PAR YANG SBYOR BA DANG,
SHES RAB LA RLOM SEMS MED PAR YANG SBYOR LA,


@393A *, ,SEMS CAN SHES RAB 'CHAL PA CAN SDUD PAR YANG SBYOR BA
'DI'ANG BYANG CHUB SEMS DPA'I SBYOR BA YANG DAG PA ZHES BYA'O,
,GZHAN YANG STONG PA NYID LA RLOM SEMS MED

PAR YANG SBYOR LA, LTA BAR SONG BA THAMS CAD DANG YANG BRAL ZHING
LTA BAR SONG BA LAS RNAM PAR GROL BA'ANG MA YIN PA NI STONG PA
NYID LA SBYOR BA STE, STONG PA NYID GANG GIS STONG PA NYID STONG
PA'I STONG

PA NYID DES LTA BAR GYUR PA RNAMS STONG PA DANG, STONG PA NYID
GANG GIS LTA BAR GYUR PA RNAMS STONG PA'I STONG PA NYID DES CHOS
THAMS CAD STONG PAR 'DI SHES SHING SHES PA LA LHAG PA'I NGA RGYAL

YANG MED PA GANG YIN PA 'DI'ANG BYANG CHUB SEMS DPA'I SBYOR BA
YANG DAG PA'O, ,LHA'I BU, GZHAN YANG MTSAN MA MED PA LA RLOM SEMS
MED PAR YANG SBYOR LA RNAM PAR RTOG PA THAMS CAD

DANG BRAL ZHING RNAM PAR RTOG PA LAS GROL BA'ANG MA YIN PA NI
MTSAN MA MED PA LA SBYOR BA STE, RNAM PAR RTOG PA GANG GIS MTSAN
MA MED PA LA RNAM PAR RTOG PA'I RNAM PAR RTOG PA DE'ANG MTSAN

MA MED PA DANG MNYAM ZHING, RNAM PAR RTOG PA DE DANG MTSAN MA MED
PA'ANG MTSAN MA MED PAR RNAM PAR RTOG PAS MNYAM PAR SHES TE, 'DI
SHES SHING SHES PA LA LHAG PA'I NGA RGYAL YANG MED PA GANG

YIN PA 'DI'ANG BYANG CHUB SEMS DPA'I SBYOR BA YANG DAG PA'O,
,GZHAN YANG SMON PA MED PA LA RLOM SEMS MED PAR YANG SBYOR LA,
BSAM BZHIN DU SKYE BA YONGS SU 'DZIN PAR YANG SBYOR TE, DE


@393B SMON LAM 'DEBS KYANG SEMS KYI BAG LA NYAL BAR MI BYED CING,
SMON LAM 'DEBS KYANG SMON LAM GYIS RGYU BA'ANG MED LA, SKYE'ANG
SKYE ZHING MTHA' GNYIS KAR LTA BA DANG BRAL BA 'DI LTA STE, NGAR

'DZIN PA DANG, NGA YIR 'DZIN PA'I LTA BA DANG BRAL BAR GYUR CING,
SKYE'ANG SKYE LA 'CHI 'PHO DANG SKYE PA DANG YANG BRAL BA YIN TE,
'DI SHES SHING SHES PA LA LHAG PA'I NGA RGYAL YANG MED PA GANG

YIN PA 'DI'ANG BYANG CHUB SEMS DPA'I SBYOR BA YANG DAG PA'O,
,LHA'I BU, GZHAN YANG BYANG CHUB SEMS DPA' RNAMS KYI SBYOR BA
YANG DAG PA YANG DAG PHUL NI GANG SHES RAB KYI SHES PAS BRTZON
PA'ANG

MED LA, THABS KYI SHES PAS DGE BA'I CHOS THAMS CAD SDUD PAR YANG
SBYOR BA DANG, SHES RAB KYI SHES PAS BDAG MED PA DANG, SEMS CAN
MED PA DANG, SROG MED PA DANG, GSO BA MED

PA DANG, GANG ZAG MED PAR YANG SBYOR LA, THABS KYI SHES PAS SEMS
CAN THAMS CAD YONGS SU SMIN PAR BYED PAR YANG SBYOR BA DANG, SHES
RAB KYI SHES PAS CHOS THAMS CAD BLANG BA

MED PA DANG, DOR BA MED PAR YANG SBYOR LA, THABS KYI SHES PAS
CHOS THAMS CAD YONGS SU 'DZIN PAR YANG SBYOR BA DANG, SHES RAB
KYI SHES PAS SANGS RGYAS THAMS CAD DANG CHOS KYI DBYANGS

DBYER MED PAR YANG SBYOR LA, THABS KYI SHES PAS SANGS RGYAS THAMS
CAD LA BLA MAR BYA BA DANG, GUS PAR BYA BA DANG, MCHOD PA DANG,
RIM GRO BYED PAR YANG SBYOR BA DANG, SHES RAB KYI


@394A *, ,SHES PAS SANGS RGYAS KYI ZHING THAMS CAD NAM MKHA'I
ZHING DU'ANG SBYOR LA, THABS KYI SHES PAS SANGS RGYAS KYI ZHING
GI YON TAN BKOD PA YONGS SU SBYONG BA'I RGYAN LA

SBYOR BA DANG, SHES RAB KYI SHES PAS 'PHAGS PA THAMS CAD 'DUS MA
BYAS KYIS RAB TU PHYE BAR YANG SBYOR LA, THABS KYI SHES PAS
'PHAGS PA THAMS CAD LA BLA MA DANG, GUS PA DANG,

RIM GRO BYED PAR YANG SBYOR BA DANG, SHES RAB KYI SHES PAS SANGS
RGYAS KYI SKU ZAG PA MED PAR SO SOR RTOG PAR YANG SBYOR LA, THABS
KYI SHES PAS MTSAN DANG DPE BYAD BZANG PO DANG, RGYAN LA'ANG

SBYOR BA DANG, SHES RAB KYI SHES PAS 'DU BYED THAMS CAD MA SKYES
PA DANG, MA BYUNG BAR SO SOR RTOG PAR YANG SBYOR LA, THABS KYI
SHES PAS BSAM BZHIN DU SRID PAR SKYE BA YONGS SU 'DZIN PAR

YANG SBYOR BA DANG, SHES RAB KYI SHES PAS STONG PA NYID DANG,
MTSAN MA MED PA DANG, SMON PA MED PAR YANG SBYOR LA, THABS KYI
SHES PAS LTA BA DANG, RNAM PAR RTOG PA DANG, SMON LAM

SPANG BA STON PA YANG SBYOR BA DANG, SHES RAB KYI SHES PAS MNGON
PAR SHES PA SKYE BA MED PAR YANG SBYOR LA, THABS KYI SHES PAS
MNGON PAR SHES PA THAMS CAD KYIS RNAM PAR

'PHRUL PAR YANG SBYOR BA DANG, SHES RAB KYI SHES PAS PHUNG PO
DANG, KHAMS DANG, SKYE MCHED MA SKYES PA DANG MI GSOG PAR YANG
SBYOR LA, THABS KYI SHES PAS PHUNG PO DANG, KHAMS


@394B DANG, SKYE MCHED YONGS SU 'DOR BAR YANG SBYOR BA DANG, SHES
RAB KYI SHES PAS SRID PA MYA NGAN LAS 'DAS PA'I RANG BZHIN DU
RTOG PAR BYED PAR YANG SBYOR LA, THABS KYI SHES PAS 'KHOR BA NA

SEMS CAN YONGS SU SMIN PAR BYED PAR YANG SBYOR BA DANG, SHES RAB
KYI SHES PAS SHES RAB KYI MIG LA'ANG SBYOR LA, THABS KYI SHES PAS
LHA'I MIG LA MNGON PAR SGRUB PA LA'ANG SBYOR

BA DANG, SHES RAB KYI SHES PAS CHOS BRJOD DU MED PAR KHONG DU
CHUD PAR YANG SBYOR LA, THABS KYI SHES PAS YI GE DANG NGES PA'I
TSIG GIS CHOS STON PAR YANG SBYOR BA DANG, SHES RAB KYI SHES

PAS DON DANG CHOS SO SO YANG DAG PAR RIG PA LA YANG SBYOR LA,
THABS KYI SHES PAS NGES PA'I TSIG DANG SPOBS PA SO SO YANG DAG
PAR RIG PA LA'ANG SBYOR BA DANG, SHES RAB KYI SHES PAS

SEMS CAN GYI DBANG PO MCHOG DANG, MCHOG MA YIN PA THAMS CAD SHES
PA LA'ANG SBYOR LA, THABS KYI SHES PAS SO SO CI RIGS PAR CHOS
STON PAR YANG SBYOR BA DANG, SHES RAB KYI SHES PAS

SEMS CAN GYI SPYOD PA BRGYAD KHRI BZHI STONG KHONG DU CHUD PAR
BYED PAR YANG SBYOR LA, THABS KYI SHES PAS CHOS KYI PHUNG PO
BRGYAD KHRI BZHI STONG YANG DAG PAR STON PAR YANG SBYOR BA 'DI NI
LHA'I BU

BYANG CHUB SEMS DPA' RNAMS KYI SBYOR BA YANG DAG PA YANG DAG PHUL
LO, ,'JAM DPAL GZHON NUR GYUR PAS SBYOR BA YANG DAG PA 'DI BSTAN
PA NA 'KHOR DE LAS LHA'I BU BRGYAD STONG NI BLA NA


@395A *, ,MED PA YANG DAG PAR RDZOGS PA'I BYANG CHUB TU SEMS
BSKYED DO, ,BYANG CHUB SEMS DPA' LNGA STONG NI MI SKYE BA'I CHOS
LA BZOD PA SKYES SO, ,BCOM LDAN 'DAS KYIS KYANG 'JAM DPAL

GZHON NUR GYUR PA LA 'JAM DPAL, KHYOD KYIS BYANG CHUB SEMS DPA'
RNAMS KYI SBYOR BA YANG DAG PA 'DI LEGS PAR BSHAD PA LAGS SO,
,LEGS SO, ,ZHES BYA BA BYIN NO, ,DE NAS LHA'I BU 'ONG MANG POS

'JAM DPAL GZHON NUR GYUR PA LA 'DI SKAD CES SMRAS SO, ,'JAM DPAL,
KHYOD LA DE BZHIN GSHEGS PAS GANG GI PHYIR LEGS SO, ,ZHES BYA BA
BYIN PAS CI KHYOD DGA' BAR 'GYUR RAM, 'JAM DPAL

GYIS SMRAS PA, LHA'I BU, 'DI JI SNYAM DU SEMS, GANG SPRUL PA'I
SPRUL PA LA LEGS SO, ,ZHES BYA BA BYIN NA, SPRUL PA DE LA CI DGA'
BAR 'GYUR BA LTA YOD DAM, LHA'I BUS SMRAS PA, 'JAM DPAL, SPRUL PA
LA RJES SU CHAGS

PA'ANG MED, KHONG KHRO BA'ANG MED NA, DE LA DGA' BAR 'GYUR BA CI
ZHIG YOD, 'JAM DPAL GYIS SMRAS PA, LHA'I BU, DE BZHIN DU CHOS
THAMS CAD KYANG SPRUL PA'I NGO BO NYID KYI MTSAN NYID DE, DE
BZHIN GSHEGS PA'ANG

DE'I MTSAN NYID LA, 'JAM DPAL YANG DE'I MTSAN NYID YIN NA, DE LA
LEGS SO, ,ZHES BYA BAS KHO BO DGA' BAR 'GYUR DU CI ZHIG YOD,
LHA'I BU, 'DI LTA STE, DPER NA, BRAG CA NI SGRA SNYAN PA DANG, MI
SNYAN PA

RNAMS LA RJES SU CHAGS PAR YANG MI 'GYUR, KHONG KHRO BAR YANG MI
'GYUR RO, ,LHA'I BU, DE BZHIN DU CHOS THAMS CAD NI BRAG CA'I NGO
BO NYID KYI RANG BZHIN TE, DE BZHIN GSHEGS PA'ANG DE'I RANG
BZHIN,


@395B 'JAM DPAL YANG DE'I RANG BZHIN YIN NA, DE LA LEGS SO ZHES
BYA BAS KHO BO DGA' BAR 'GYUR DU CI YOD, LHA'I BUS SMRAS PA, 'JAM
DPAL, DE BZHIN GSHEGS PAS SU LA LEGS SO ZHES BYA BA

GNANG, 'JAM DPAL GYIS SMRAS PA, LHA'I BU, RNAM PAR SHES PA MI
GNAS PAR STON PA DANG, BSTAN PA THAMS CAD LA SU'I BLO THOGS PAR
MI 'GYUR BA DANG, SU SEMS CAN THAMS CAD LA

SEMS CAN DU 'DU SHES MI 'JUG PA DANG, SU CHOS THAMS CAD LA CHOS
SU 'DU SHES MI 'JUG PA DANG, SU BSAM PA MYA NGAN LAS 'DAS PA
LA'ANG GNAS LA, SBYOR BA 'KHOR BA LA'ANG GNAS PA DANG, SU

BDUD KYI LAS KHONG DU CHUD NAS BDUD KYI LAS KYANG SANGS RGYAS KYI
'PHRIN LAS SU SHES SHING SANGS RGYAS KYI 'PHRIN LAS LA MNGON PAR
ZHEN NA, SANGS RGYAS KYI 'PHRIN LAS KYANG BDUD KYI LAS SU SHES PA

DE LTA BU'I CHOS DANG LDAN PA'I BYANG CHUB SEMS DPA' LA, LHA'I
BU, DE BZHIN GSHEGS PAS LEGS SO ZHES BYA BA GNANG NGO, ,LHA'I BUS
SMRAS PA, 'JAM DPAL, CI DE LTA BU'I CHOS DANG LDAN PAS DE BZHIN

GSHEGS PAS KHYOD LA LEGS SO ZHES BYA BA GNANG NGAM, 'JAM DPAL
GYIS SMRAS PA, LHA'I BU, 'DI JI SNYAM DU SEMS, GANG MNYAM PA NYID
DE LA MI MNYAM PA GANG YANG YOD DAM, LHA'I BUS SMRAS PA,

'JAM DPAL, MNYAM PA NYID LA MI MNYAM PA GANG YANG MED DO, ,'JAM
DPAL GYIS SMRAS PA, LHA'I BU, MNYAM PA NYID GANG DANG MNYAM PA DE
DANG MTSAMS MED PA MNYAM MO, ,MTSAMS MED PA GANG DANG MNYAM


@396A *, ,PA DE DANG KHO BO MNYAM MO, ,MNYAM PA NYID GANG DANG
MNYAM PA DE DANG LTA BAR GYUR PA RNAMS MNYAM MO, ,LTA BAR GYUR PA
RNAMS GANG DANG MNYAM PA DE DANG KHO BO MNYAM MO, ,MNYAM PA NYID
GANG DANG

MNYAM PA DE DANG PHYIN CI LOG RNAMS MNYAM MO, ,PHYIN CI LOG RNAMS
GANG DANG MNYAM PA DE DANG KHO BO MNYAM MO, ,MNYAM PA NYID GANG
DANG MNYAM PA DE DANG DMIGS PA MNYAM MO, ,DMIGS PA GANG DANG
MNYAM PA

DE DANG KHO BO MNYAM MO, ,MNYAM PA NYID GANG DANG MNYAM PA DE
DANG 'KHOR BA'I MTHA' MNYAM MO, ,'KHOR BA'I MTHA' GANG DANG MNYAM
PA DE DANG MYA NGAN LAS 'DAS PA'I MTHA' MNYAM MO, ,MYA NGAN LAS
'DAS PA'I MTHA'

GANG DANG MNYAM PA DE DANG BDAG GI MTHA' MNYAM MO, ,BDAG GI MTHA'
GANG DANG MNYAM PA DE DANG YANG DAG PA'I MTHA' MNYAM MO, ,YANG
DAG PA'I MTHA' GANG DANG MNYAM PA DE DANG MA RIG PA DANG, SRID PA
DANG, SRED PA'I MTHA'

MNYAM MO, ,MA RIG PA DANG, SRID PA DANG, SRED PA'I MTHA' GANG
DANG MNYAM PA DE DANG RIG PA DANG, RNAM PAR GROL BA'I MTHA' MNYAM
MO, ,RIG PA DANG, RNAM PAR GROL BA'I MTHA' GANG DANG MNYAM PA DE
DANG 'DOD CHAGS DANG, ZHE

SDANG DANG, GTI MUG GI MTHA' MNYAM MO, ,'DOD CHAGS DANG, ZHE
SDANG DANG, GTI MUG GI MTHA' GANG DANG MNYAM PA DE DANG STONG PA
NYID DANG, MTSAN MA MED PA DANG, SMON PA MED PA'I MTHA' MNYAM MO,
,STONG PA NYID DANG,

MTSAN MA MED PA DANG, SMON PA MED PA'I MTHA' GANG DANG MNYAM PA
DE DANG 'DUS BYAS KYI MTHA' MNYAM MO, ,'DUS BYAS KYI MTHA' GANG
DANG MNYAM PA DE DANG 'DUS MA BYAS KYI MTHA' MNYAM MO, ,'DUS MA
BYAS KYI


@396B MTHA' GANG DANG MNYAM PA DE DANG 'JAM DPAL GZHON NUR GYUR
PA MNYAM STE, LHA'I BU, MNYAM PA NYID DES CHOS THAMS CAD MNYAM
MO, ,DE LA SU 'CHAD PA DANG, GANG BSHAD PA DANG, GANG LA

BSHAD PA DANG, SU LA LEGS SO ZHES BYA BA SBYIN PA'I CHOS DE DAG
THAMS CAD NAM MKHA' DANG MNYAM PA NYID KYIS MNYAM STE, NAM MKHA'
YANG 'DUS MA BYAS YIN PAS NAM MKHA' NI MNYAM

PA'ANG MED, MI MNYAM PA'ANG MED DE, SU RJES SU MI 'GRO BA'I TSUL
GYIS MNYAM PA NYID 'DI DAG GI RJES SU SONG BA DE LA DE BZHIN
GSHEGS PAS LEGS SO ZHES BYA BA GNANG NGO, ,LHA'I BUS

SMRAS PA; 'JAM DPAL, KHYOD LEGS SO, ,ZHES BYA BA DANG, LEGS SO
ZHES BYA BA MA YIN PA LAS BRTZAMS TE CHOS BSTAN PA LA SPOBS PAR
GYIS SHIG ,'JAM DPAL GYIS SMRAS PA,

LHA'I BU; LHAG PA'I BSAM PAS BYANG CHUB KYI PHYIR 'JUG PA NI LEGS
PA'O, ,G-YO DANG SGYUS NYE BAR SPYOD PA NI LEGS PA MA YIN PA'O,
,SNYING RJE CHEN POS SEMS CAN THAMS CAD MI GTONG BA NI

LEGS PA'O, ,SEMS CAN RNAMS LA RNAM PAR 'TSE BA NI LEGS PA MA YIN
PA'O, ,SEMS CAN THAMS CAD LA ZHE 'GRAS PA MED PA'I SEMS NI LEGS
PA'O, ,GNOD SEMS KYI BSAM PA

NI LEGS PA MA YIN PA'O, ,NYES PA BYUNG BA MI 'CHAB CING 'CHAGS TE
RNAM PAR 'BYED LA KUN NAS BSKOR BA MED PAR GNAS PA NI LEGS PA'O,
,NYES PA BYUNG BA 'CHAB PA NI LEGS PA MA


@397A *, ,YIN PA'O, ,BDAG GI 'KHRUL PA LA SO SOR RTOG PA NI LEGS
PA'O, ,GZHAN GYI 'KHRUL PA'I SKYON TSOL BA NI LEGS PA MA YIN
PA'O, ,BYAS PA GZO BA DANG,

BYAS PA SHES PA DANG, BYAS PA CHUD MI GZON PA DANG, BYAS PA LA
LAN DU PHAN 'DOGS PA NI LEGS PA'O, ,BYAS PA MI GZO BA DANG, BYAS
PA MI SHES PA DANG, BYAS PA CHUD

GZON PA DANG, BYAS PA LAN DU PHAN MI 'DOGS PA NI LEGS PA MA YIN
PA'O, ,THOS PA YANG DAG PAR SGRUB PA NI LEGS PA'O, ,THOS PA LOG
PAR SGRUB PA NI LEGS PA MA

YIN PA'O, ,BSLAB PA YANG DAG PAR BLANGS NAS MA NYAMS PA NI LEGS
PA'O, ,BSLAB PA YANG DAG PAR BLANGS PA LAS 'DA' BA NI LEGS PA MA
YIN PA'O, ,DBEN PA LA SEMS

GZHOL ZHING DBEN PA LA DGA' BA NI LEGS PA'O, ,'DU 'DZI LA DGA' BA
NI LEGS PA MA YIN PA'O, ,DGON PA LA GNAS PAR LUS DANG SROG 'DOR
BA NI LEGS PA'O, ,

LUS DANG SROG LA LTA BA NI LEGS PA MA YIN PA'O, ,'PHAGS PA'I RIGS
LA YANG DAG PAR DGA' BA DANG, RUNG BA RNAMS LA TSOD RIG PA NI
LEGS PA'O, ,CHOG MI SHES

SHING 'DOD PA CHE LA SDIG PA 'DOD PA NI LEGS PA MA YIN PA'O,
,NYAM CHUNG BA RNAMS LA BZOD CING DANG DU LEN PA NI LEGS PA'O,
,SEMS CAN RNAMS LA SMA 'BEBS PA NI


@397B LEGS PA MA YIN PA'O, ,'TSO BA DAG PA NI LEGS PA'O, ,SNYOM
LAS CAN NI LEGS PA MA YIN PA'O, ,SKYABS SU SOD PA RNAMS MI GTONG
BA NI LEGS PA'O, ,SKYABS SU SONG BA

RNAMS LA 'KHU BA NI LEGS PA MA YIN PA'O, ,DAM BCAS PA LAS MI
NYAMS PA'I TSIG BDEN PA DANG, JI SKAD SMRAS PA DE BZHIN BYED PA
NI LEGS PA'O, ,'JIG RTEN THAMS CAD

LA BSLU BA NI LEGS PA MA YIN PA'O, ,DAM PA'I CHOS YONGS SU 'DZIN
PA NI LEGS PA'O, ,DAM PA'I CHOS YONGS SU SPONG BA NI LEGS PA MA
YIN PA'O, ,THOS PA LA SER SNA

MED CING CHOS LA SLOB DPON GYIS DPE MKHYUD MED DE ZANG ZING MED
PAR CHOS STON PA NI LEGS PA'O, ,CHOS LA SER SNA BYED CING CHOS LA
SLOB DPON GYI DPE MKHYUD BYED DE ZANG ZING DANG

'BREL BA'I SEMS KYIS CHOS STON PA NI LEGS PA MA YIN PA'O, ,SEMS
CAN YONGS SU SMIN PAR BYED PA'I THABS DANG LDAN PA'I BSDU BA NI
LEGS PA'O, ,SEMS CAN LA MI LTA ZHING

THABS DANG MI LDAN PAR BSDU BA'I DNGOS PO STON PA NI LEGS PA MA
YIN PA'O, ,PHA ROL TU PHYIN PA DRUG TSOL BA NI LEGS PA'O, ,PHA
ROL TU PHYIN PA DRUG GI MI MTHUN PA'I PHYOGS NI LEGS

PA MA YIN PA'O, ,SHES PAS BYAS PA'I LAS RNAMS NI LEGS PA'O, ,NGA
RGYAL GYIS BYAS PA'I LAS RNAMS NI LEGS PA MA YIN PA'O, ,MDZA' BA
BRTAN PA NI LEGS PA'O, ,NGAN PA DANG


@398A *, ,BSHES PA NI LEGS PA MA YIN PA'O, ,DGE BA BCU'I LAS KYI
LAM LA BRTAN PA NI LEGS PA'O, ,MI DGE BA BCU'I LAS KYI LAM DU
ZHUGS PA NI LEGS PA

MA YIN PA'O, ,SDIG PA'I LAS THAMS CAD MI SPYOD PA NI LEGS PA'O,
,SDIG PA'I LAS THAMS CAD LA ZHUGS PA NI LEGS PA MA YIN PA'O,
,LHA'I BU, DMIGS PA CAN GYI RAB

TU 'BYUNG BA NI LEGS PA MA YIN PA'O, ,STONG PA NYID SMRA BA'I
MNGON PAR 'BYUNG BA NI LEGS PA'O, ,'JIG RTEN RGYANG PHAN PA'I
GTAM SMRA BA'I SENGGE'I KHRI NI LEGS PA MA YIN PA'O,,

BYANG CHUB SEMS DPA'I SDE SNOD RAB TU THOB PA'I DAM PA'I CHOS KYI
GTAM SMRA BA'I SENGGE'I KHRI NI LEGS PA'O, ,TSUL KHRIMS 'CHAL PAS
DAD PAS BYIN PA SPYAD PA NI LEGS PA

MA YIN PA'O, ,TSUL KHRIMS DANG LDAN PA'I THOB PA DANG, BKUR STI
DANG, TSIGS SU BCAD PA THAMS CAD NI LEGS PA'O, ,LHAG PA'I NGA
RGYAL CAN GYI BYANG CHUB NI LEGS PA

MA YIN PA'O, ,LHAG PA'I NGA RGYAL MED PAR SHES PA'I BRDA SPROD PA
NI LEGS PA'O, ,BYANG CHUB SEMS DPA' RNAMS LA GNOD PAR SEMS PA NI
LEGS PA MA YIN PA'O, ,BYANG CHUB

SEMS DPA' RNAMS LA STON PA TZAM DU PHANGS PAR 'DZIN PA NI LEGS
PA'O, ,BYANG CHUB SEMS DPA'I MING GIS RNYED PAS 'TSO BA NI LEGS
PA MA YIN PA'O, ,BYANG CHUB SEMS


@398B DPA' CHOS SMRA BA YANG DAG PAR SGRUB PA LA GNAS PA'I RNYED
PA NI LEGS PA'O, ,LHA'I BU, DE LTAR NA JI TZAM DU DE BZHIN GSHEGS
PA'I BKA' DANG 'GAL BA DE TZAM DU THAMS CAD

LEGS PA MA YIN PA'O, ,JI TZAM DU DE BZHIN GSHEGS PA'I BKA' DANG
MTHUN PA DE TZAM DU THAMS CAD LEGS PA'O, ,LHA'I BUS SMRAS PA,
'JAM DPAL, KHYOD CI LEGS SO ZHES BYA BA'I

CHOS LA BRTZON NAM, 'ON TE LEGS PA MA YIN ZHES BYA BA'I CHOS LA
BRTZON, 'JAM DPAL GYIS SMRAS PA, LHA'I BU, KHO BO NI LEGS SO ZHES
BYA BA'I CHOS LA BRTZON PA'ANG MA YIN,

LEGS PA MA YIN PA ZHES BYA BA'I CHOS LA BRTZON PA'ANG MA YIN NO,
,DE CI'I PHYIR ZHE NA, LHA'I BU, KHO BO NI CHOS THAMS CAD LA
BRTZON PA MA YIN NO, ,LHA'I BUS SMRAS PA, 'JAM DPAL,

KHYOD CI DGE BA'I CHOS LA MI BRTZON NAM, 'JAM DPAL GYIS SMRAS PA,
LHA'I BU, KHO BO NI DGE BA'I CHOS LA BRTZON PA'ANG MA YIN, MI DGE
BA'I CHOS LA BRTZON PA'ANG MA YIN NO, ,DE CI'I

PHYIR ZHE NA, LHA'I BU, DGE BA ZHES BYA BA 'DI'ANG 'DUS BYAS SO,
,MI DGE BA ZHES BYA BA 'DI'ANG 'DUS BYAS SO, ,MI G-YO BA ZHES BYA
BA 'DI'ANG 'DUS BYAS SO, ,LHA'I BUS SMRAS PA, 'JAM

DPAL; KHYOD CI 'DUS MA BYAS PA'AM, 'JAM DPAL GYIS SMRAS PA, LHA'I
BU, GAL TE 'DUS BYAS KYIS SKRAG PA LTA NA NI KHO BO 'DUS MA BYAS
SU 'GYUR RO, ,LHA'I BUS SMRAS PA,


@399A *, ,'JAM DPAL, KHYOD CI 'DUS BYAS KYIS MI SKRAG GAM, 'JAM
DPAL GYIS SMRAS PA, LHA'I BU, GAL TE YANG DAG PAR 'DUS BYAS KYIS
YONGS SU GRUB PA

ZHIG MTHONG NA NI KHO BO 'DUS BYAS KYIS SKRAG PAR 'GYUR RO,
,LHA'I BUS SMRAS PA, 'JAM DPAL, CI KHYOD KYIS YANG DAG PAR 'DUS
BYAS KYIS YONGS SU GRUB PA MA MTHONG NGAM,

'JAM DPAL GYIS SMRAS PA, LHA'I BU, KHO BOS NI YANG DAG PAR 'DUS
BYAS KYIS YONGS SU GRUB PA MA MTHONG STE, 'DUS MA BYAS KYI'ANG MA
YIN NO, ,LHA'I BUS SMRAS PA, 'JAM

DPAL; KHYOD CI 'DUS BYAS SU GTOGS SAM, 'ON TE 'DUS MA BYAS SU
GTOGS, 'JAM DPAL GYIS SMRAS PA, LHA'I BU, KHO BO NI 'DUS BYAS SU
GTOGS PA'ANG MA YIN,

'DUS MA BYAS SU GTOGS PA'ANG MA YIN NO, ,DE CI'I PHYIR ZHE NA,
GAL TE 'DUS BYAS SU GTOGS PAR GYUR NA NI BYIS PA SO SO'I SKYE BO
THAMS CAD DANG 'DRA BAR 'GYUR RO, ,GAL

TE 'DUS MA BYAS SU GTOGS PAR GYUR NA NI NYAN THOS DANG RANG SANGS
RGYAS THAMS CAD DANG 'DRA BAR 'GYUR RO, ,LHA'I BUS SMRAS PA, 'JAM
DPAL, GAL TE KHYOD 'DUS BYAS

SU GTOGS PA'ANG MA YIN, 'DUS MA BYAS SU GTOGS PA'ANG MA YIN,
KHYOD JI LTAR SHES PAR BYA, 'JAM DPAL GYIS SMRAS PA, LHA'I BU,
'DI JI SNYAM DU SEMS, GANG DE


@399B BZHIN GSHEGS PAS SPRUL PA 'DUS BYAS SU GTOGS SAM, 'ON TE
'DUS MA BYAS SU GTOGS, LHA'I BUS SMRAS PA, 'JAM DPAL, DE BZHIN
GSHEGS PAS SPRUL PA NI 'DUS

BYAS SU GTOGS PA'ANG MA YIN, 'DUS MA BYAS SU GTOGS PA'ANG MA YIN
NO, ,'JAM DPAL GYIS SMRAS PA, LHA'I BU, DE BZHIN GSHEGS PAS SPRUL
PA'I CHOS KYI DE BZHIN NYID CI

'DRA BA DE 'DRA BA KHO BO SHES PAR GYIS SHIG ,LHA'I BU, DE JI
SNYAM DU SEMS, DE BZHIN GSHEGS PA'I RNAM PAR SHES PA GANG LA
GNAS, GZUGS LA GNAS SAM, SMRAS PA, MA YIN

NO; ;SMRAS PA, DE CI TSOR BA DANG, 'DU SHES DANG, 'DU BYED RNAMS
LA GNAS SAM, SMRAS PA, MA YIN NO, ,SMRAS PA, DE CI 'DUS BYAS LA
GNAS SAM, SMRAS PA, MA YIN NO, ,SMRAS PA,

DE CI 'DUS MA BYAS LA GNAS SAM, SMRAS PA, MA YIN NO, ,SMRAS PA,
DE BZHIN GSHEGS PA'I RNAM PAR SHES PA GANG LA GNAS, SMRAS PA,
'JAM DPAL, DE BZHIN GSHEGS PA'I

RNAM PAR SHES PA NI GANG LA'ANG MI GNAS SO, ,'JAM DPAL GYIS SMRAS
PA, LHA'I BU, DE BZHIN GSHEGS PA'I RNAM PAR SHES PA GANG LA GNAS
PA DE LA KHO BO GNAS PAR SHES

PAR BYA'O, ,LHA'I BUS SMRAS PA, 'JAM DPAL, KHYOD CI DE BZHIN
GSHEGS PA YIN NAM, 'JAM DPAL GYIS SMRAS PA, LHA'I BU, DE BZHIN
NYID KYI 'ONG BA MED PA DANG, 'GRO BA MED


@400A *, ,PA GANG YIN PA DE NYID KHO BO'I 'GRO BA DE NYID DE
BZHIN GSHEGS PA'I 'GRO BA STE, DES NA KHO BO DE BZHIN GSHEGS
PA'O, ,DE BZHIN NYID JI LTA BAR KHO

BO'ANG DE LTAR 'ONG BAS DES NA KHO BO DE BZHIN GSHEGS PA'O, ,DE
BZHIN NYID JI LTA BAR KHO BO'ANG DE LTAR GNAS TE, DES NA KHO BO
DE BZHIN GSHEGS PA'O, ,LHA'I BU, 'JAM

DPAL ZHES BYA BA 'DI NI DE BZHIN NYID CI 'DRA BA DE 'DRA STE, DES
NA KHO BO DE BZHIN GSHEGS PA'O, ,DE BZHIN NYID SEMS MED CING ZHI
BA'I PHYIR 'JAM DPAL YANG SEMS MED CING

ZHI BA STE, DES NA KHO BO DE BZHIN GSHEGS PA'O, ,LHA'I BUS SMRAS
PA, 'JAM DPAL, DE BZHIN NYID GANG DU BTZAL BAR BYA, 'JAM DPAL
GYIS SMRAS PA, LHA'I BU, DE BZHIN NYID

NI LTA BAR SONG BA DRUG CU RTZA GNYIS RNAMS SU BTZAL BAR BYA'O,
,LHA'I BUS SMRAS PA, LTA BAR SONG BA DRUG CU RTZA GNYIS PO RNAMS
GANG DU BTZAL BAR BYA, 'JAM DPAL GYIS SMRAS

PA; LHA'I BU, LTA BAR SONG BA DRUG CU RTZA GNYIS PO DAG NI DE
BZHIN GSHEGS PA MI 'KHRUGS PA'I CHOS CAN GYI RNAM PAR GROL BA LAS
BTZAL BAR BYA'O, ,LHA'I BUS SMRAS PA,

'JAM DPAL, DE BZHIN GSHEGS PA'I RNAM PAR GROL BA GANG DU BTZAL
BAR BYA, 'JAM DPAL GYIS SMRAS PA, LHA'I BU, DE BZHIN GSHEGS PA'I
RNAM PAR GROL BA NI SEMS


@400B CAN THAMS CAD KYI SEMS KYI SPYOD PA DANG, BSAM PA RNAMS SU
BTZAL BAR BYA'O, ,LHA'I BUS SMRAS PA, 'JAM DPAL, SEMS CAN THAMS
CAD KYI SEMS KYI SPYOD PA DANG, BSAM PA

GANG DU BTZAL BAR BYA, 'JAM DPAL GYIS SMRAS PA, LHA'I BU, SANGS
RGYAS KYI SPYOD YUL DU'O, ,LHA'I BUS SMRAS PA, 'JAM DPAL, SANGS
RGYAS KYI SPYOD YUL GANG DU BTZAL BAR BYA

'JAM DPAL GYIS SMRAS PA, LHA'I BU, SEMS CAN GYI DBANG PO MCHOG
DANG, MCHOG MA YIN PA THAMS CAD SHES PA LAS BTZAL BAR BYA'O,
,LHA'I BUS SMRAS PA, 'JAM DPAL, KHYOD JI

LTAR 'DIR SHES PA NYUNG BAR 'GYUR BA DE LTA BUR STON TAM, 'JAM
DPAL GYIS SMRAS PA, LHA'I BU, SANGS RGYAS KYI YE SHES NI SUS
KYANG KUN SHES PA'AM, RNAM PAR SHES PAR MA

NUS SO; ;DE CI'I PHYIR ZHE NA, LHA'I BU, SANGS RGYAS KYI YE SHES
NI CHAGS PA MED PA, RNAM PAR RTOG PA MED PA, BRJOD DU MED PA,
BSNYAD DU MED PA, SBYOR BA MED PA, TSIG MED PA,

SEMS DANG, YID DANG, RNAM PAR SHES PA DANG BRAL BA STE, DE SUS
KYANG KUN SHES PAR RAM, RNAM PAR SHES PAR MI NUS PA'I PHYIR RO,
,LHA'I BUS SMRAS PA, 'JAM DPAL, GAL TE

SANGS RGYAS KYI YE SHES KUN SHES PAR BYA BA MA YIN NA, NYAN THOS
'DI DAG GIS KUN SHES PAR GA LA 'GYUR, BYANG CHUB SEMS DPA' RNAMS
KYANG PHYIR MI LDOG PA LA GNAS PAR GA


@401A *, ,LA 'GYUR, 'JAM DPAL GYIS SMRAS PA, LHA'I BU, GANG YI GE
RNAMS KYI YE SHES DE BSTAN PA 'DI NI DE BZHIN GSHEGS PA RNAMS KYI
THABS TE, YE SHES

DE NI YI GE MED PA'O, ,LHA'I BU, 'DI LTA STE, DPER NA, ME GTZUBS
PA LAS ME MI 'BYUNG GI ,GTZUB SHING GTZUBS PA LAS ME 'BYUNG BA DE
BZHIN DU, LHA'I BU, DE BZHIN GSHEGS

PAS GAL TE THOG MA KHO NAR SANGS RGYAS KYI YE SHES RGYA CHER YANG
DAG PAR RAB TU BSTAN NA, SEMS CAN GANG GIS KYANG DE BZHIN GSHEGS
PA'I YE SHES DE KUN SHES PAR MI

'GYUR BAS, DE BZHIN GSHEGS PAS GTZUBS SHING GI GTAM GYIS YE SHES
DE BSTAN TE, YE SHES DE NI YI GE MED PA'O, ,LHA'I BUS SMRAS PA,
'JAM DPAL, GTZUB

SHING GI GTAM GANG, 'JAM DPAL GYIS SMRAS PA, LHA'I BU, GANG
CI'ANG RUNG STE, SDOM PA DANG YO BYAD BSNYUNGS PA'I GTAM DANG,
PHA ROL TU PHYIN PA LA SBYOR BA'I GTAM DANG,

BYANG CHUB KYI PHYOGS KYI CHOS LA 'JUG PA'I GTAM 'DI NI GTZUB
SHING GI GTAM ZHES BYA'O, ,LHA'I BUS SMRAS PA, 'JAM DPAL, GTZUB
SHING GI GTAM MA YIN PA'I GTAM

GANG, 'JAM DPAL GYIS SMRAS PA, LHA'I BU, GTAM GANG SKYE BA DANG,
'JIG PA DANG, GNAS PA'I GTAM MA YIN PA DANG, 'DREN PA DANG, SEL
BA'I GTAM MA YIN PA DANG,


@401B GTAM GANG KUN NAS NYON MONGS PA YONGS SU BRJOD PA'I GTAM MA
YIN PA DANG, RNAM PAR BYANG BA'I PHAN YON GYI GTAM MA YIN PA
DANG, GTAM GANG 'KHOR BA LA YID 'BYUNG BAR

BYA BA'I GTAM MA YIN PA DANG, MYA NGAN LAS 'DAS PA LA MNGON PAR
DGA' BAR BYA BA MA YIN PA'I GTAM DANG, GTAM GANG YONGS SU SHES
PAR BYA BA'I PHYIR MA YIN, SPANG PAR

BYA BA'I PHYIR MA YIN, BSGOM PAR BYA BA'I PHYIR MA YIN, MNGON SUM
DU BYA BA'I PHYIR MA YIN PA DANG, GTAM GANG THOB PAR BYA BA'I
PHYIR MA YIN, MNGON PAR RTOGS PAR BYA BA'I PHYIR

MA YIN PA 'DI NI LHA'I BU DAG ,SNYING PO YOD PA'I GTAM MO, ,LHA'I
BUS SMRAS PA, 'JAM DPAL, GTAM 'DI LTA BU RJOD PA'I TSE MIG GIS MI
RTZOL BAR BYA BA'I PHYIR BDUD SDIG CAN

'DIR MI 'ONG BA NI NGO MTSAR TO, ,TSIG DE SMRAS NAS RING POR MA
LON PAR DE'I MOD LA BDUD SDIG CAN STENG GI BAR SNANG LA SPRIN
CHEN PO 'KHRUGS PAR MNGON PAR SPRUL NAS SGRA CHEN

PO'I NGA RO PHYUNG BA DANG, DES THAMS CAD DANG LDAN PA'I 'KHOR DE
DNGANGS SKRAG NAS SGRA SKAD KYI NGA RO 'DI LTA BU SU ZHIG GI
SNYAM MO, ,DE NAS BCOM LDAN 'DAS KYIS 'JAM DPAL

GZHON NUR GYUR PA LA BKA' STZAL PA, 'JAM DPAL, KHYOD KYIS BDUD
SDIG CAN GYI 'GYUR BA MTHONG NGAM, 'JAM DPAL GYIS GSOL PA, BCOM
LDAN 'DAS, MTHONG LAGS SO, ,


@402A *, ,BDE BAR GSHEGS PA, MTHONG LAGS SO, ,DE NAS 'JAM DPAL
GZHON NUR GYUR PAS DE'I TSE BDUD SDIG CAN BCING BA DAM POS BCINGS
TE SA'I STENG DU

LHUNG BA DE LTA BU'I BSAM PA BSAMS PA DANG, BDAG NI BCING BA DAM
POS BCINGS SO, ,BDAG NI BCING BA DAM POS BCINGS SO ZHES SGRA BYIN
TO, ,'JAM DPAL GYIS SMRAS

PA; SDIG CAN, BCING BA 'DI BAS CHES DAM PA'I 'CHING BA GZHAN YOD
DE, DES KHYOD RTAG TU BCINGS KYANG KHYOD KYIS KHONG DU MA CHUD
DO, ,DE'ANG GANG ZHE NA, 'DI LTA STE, NGA'O SNYAM

PA'I NGA RGYAL GYI 'CHING BA DANG, PHYIN CI LOG GI 'CHING BA
DANG, SRED PA DANG LTA BA'I 'CHING BA STE, SDIG CAN, 'DI NI
'CHING BA 'DI BAS CHES DAM PA'I 'CHING BA DAM PO GZHAN

YIN TE; DES KHYOD RTAG TU BCINGS KYANG KHONG DU MA CHUD DO, ,BDUD
KYIS SMRAS PA, 'JAM DPAL, THONG ZHIG DANG BDAG GI GNAS SU 'GRO'O,
,YANG BDUD KYI LAS MI BYA'O, ,'JAM

DPAL GYIS SMRAS PA, SDIG CAN, SANGS RGYAS KYI MDZAD PA KHYOD KYIS
BYA DGOS NA, KHYOD CI'I PHYIR GTANG, BDUD KYIS SMRAS PA, 'JAM
DPAL, BDAG NI SANGS RGYAS KYI CHOS

RNAMS LA BAR CHAD BYA BA'I PHYIR ZHUGS PA YIN NA, BDAG GIS SANGS
RGYAS KYI MDZAD PA JI LTAR BYA, 'JAM DPAL GYIS SMRAS PA, SDIG
CAN, GANG SANGS RGYAS KYI MDZAD PA BDUD


@402B BYED DU GZHUG PA 'DI NI BYANG CHUB SEMS DPA' RNAMS KYI
THABS DANG, SHES RAB KYI SHES PA RNAM PAR SPRUL PA'O, ,GANG SANGS
RGYAS KYIS SANGS RGYAS KYI MDZAD PA MDZAD PA 'DI NI

NGO MTSAR MA YIN TE, GANG BDUD SANGS RGYAS KYI MDZAD PA BYED PA
'DI RAB TU NGO MTSAR TO, ,DE NAS 'JAM DPAL GZHON NUR GYUR PAS
DE'I TSE GANG SDIG CAN SANGS RGYAS KYI GZUGS

DANG LDAN PA DANG, SANGS RGYAS KYI SENGGE'I KHRI LA 'DUG PA DANG,
SANGS RGYAS KYI SPOBS PA DANG LDAN PAR 'GYUR BA'I BYIN GYI RLABS
DE LTA BU'I BYIN GYIS BRLABS SO, ,DE NAS BDUD

SDIG CAN GYIS TSE DANG LDAN PA DAG ,CI DANG CI 'DOD PA KHO BO LA
DRIS SHIG DANG, KHO BOS DRIS PA LUNG BSTAN PAS KHYED KYI SEMS
RANGS PAR BYA'O ZHES TSIG DE SKAD SMRAS SO, ,DE NAS

GNAS BRTAN 'OD SRUNG CHEN POS BDUD SDIG CAN LA 'DI SKAD CES SMRAS
SO, ,SDIG CAN, DGE SLONG RNAL 'BYOR SPYOD PA'I 'CHING BA GANG
YIN, BDUD KYIS SMRAS PA, BTZUN PA 'OD

SRUNG CHEN PO, BSAM GTAN GYI RO MYANG BAR BYED PA NI DGE SLONG
RNAL 'BYOR SPYOD PA'I 'CHING BA'O, ,ZHI GNAS DE LA CHAGS PA DANG,
'DU SHES MED 'DU SHES MED MIN SKYE MCHED

LA SNYOMS PAR 'JUG PA DANG, STONG PA NYID LA SNYING POR 'DU SHES
PA DANG, LTA BAR SONG BA RNAMS BSAL BAR 'DU SHES PA DANG, MTSAN
MA MED PA LA SNYING POR 'DU SHES PA DANG,


@403A *, ,MTSAN MA RNAMS LA BSAL BAR 'DU SHES PA DANG, SMON PA
MED PA LA SNYING POR 'DU SHES PA DANG, SMON LAM LA BSAL BAR 'DU
SHES PA DANG, MYA NGAN

LAS 'DAS PA LA SNYING POR 'DU SHES PA DANG, 'KHOR BA LA BSAL BAR
'DU SHES PA 'DI DAG NI BTZUN PA 'OD SRUNG CHEN PO, DGE SLONG RNAL
'BYOR SPYOD PA'I 'CHING BA'O, ,DE

CI'I PHYIR ZHE NA, BTZUN PA 'OD SRUNG CHEN PO, LTA BAR SONG BA
BSAL NAS STONG PA NYID BSGOM PAR BYA BA MA YIN GYI, LTA BAR SONG
BA NYID STONG PA NYID DO, ,MTSAN MA BSAL NAS

MTSAN MA MED PA BSGOM PAR BYA BA MA YIN GYI, MTSAN MA'I NGO BO
NYID MTSAN MA MED PA'O, ,SMON LAM BSAL NAS SMON PA MED PA BSGOM
PAR BYA BA MA YIN GYI, SMON LAM GYI

NGO BO NYID SMON PA MED PA'O, ,'KHOR BA BSAL NAS MYA NGAN LAS
'DAS PA BSGOM PAR BYA BA MA YIN GYI, 'KHOR BAR DMIGS PA NYID MYA
NGAN LAS 'DAS PA'O, ,BTZUN PA 'OD SRUNG

CHEN PO; MYA NGAN LAS 'DAS PA ZHES BYA BA NI 'DU SHES PA DANG,
RLOM SEMS DANG, MTSAN MA LA DMIGS PA THAMS CAD LA MI SPYOD PA
STE, MYA NGAN LAS 'DAS PA NI SKYE

BA DANG, 'JIG PA DANG, ZAD PA LAS MA YIN GYI, RANG BZHIN GYIS
SKYE BA MED PA NYID MYA NGAN LAS 'DAS PA'O, ,BSTAN PA 'DI BSHAD
PA NA DGE SLONG LNGA BRGYA NYE BAR LEN PA MED


@403B PAR ZAG PA RNAMS LAS SEMS RNAM PAR GROL LO, ,DE NAS GNAS
BRTAN RAB 'BYOR GYIS DGE SLONG DE DAG LA 'DI SKAD CES SMRAS SO,
,TSE DANG LDAN PA DAG SUS BTUL, DGE SLONG DE

DAG GIS SMRAS PA, GANG THOB PA'ANG MED LA, MNGON PAR RDZOGS PAR
SANGS RGYAS PA'ANG MED PAS SO, ,RAB 'BYOR GYIS SMRAS PA, BTUL BA
DE JI LTA BU, SMRAS PA, JI LTAR GNAS PA NYID

KYI PHYIR CUNG ZAD KYANG KHRID PA'ANG MED, MA KHRID PA'ANG MED
DE, JI LTAR GNAS PA BZHIN DU SHES PA DANG, BSKYED PA'ANG MED,
BKAG PA'ANG MED DE, MNYAN PA NYID DU SHES PA DE LTAR

BDAG CAG BTUL TO, ,DGE SLONG DE DAG GIS BSTAN PA 'DI BSHAD PA NA
LHA'I BU STONG NYIS BRGYA CHOS RNAMS LA CHOS KYI MIG RDUL MED
CING DRI MA DANG BRAL BA RNAM PAR DAG GO ,GNAS

BRTAN RAB 'BYOR GYIS GZHAN YANG BDUD SDIG CAN LA 'DI SKAD CES
SMRAS SO, ,SDIG CAN, JI LTAR NA DGE SLONG SBYIN GNAS YIN, BDUD
KYIS SMRAS PA, BTZUN PA RAB 'BYOR, NAM

DGE SLONG LEN PA'ANG MED, NOD PA'ANG MED LA DAD CING DANG BA
THAMS CAD LAS KYANG YONGS SU SPYOD PA NA'O, ,BTZUN PA RAB 'BYOR,
GANG DGE SLONG GANG LA BYIN PA DE LA SGYU MA'I BLO

DANG, GANG LEN PA DE LA MIG YOR GYI BLO DANG, NYE BAR LEN PA'I
SEMS DANG, NYE BAR LEN PA MED PA'I SEMS KYIS KYANG YONGS SU MI
SPYOD PA'I DGE SLONG DE LTA BU NI SBYIN PA'I


@404A *, ,GNAS YIN NO, ,SH'A RADVA TI'I BUS SMRAS PA, SDIG CAN,
BCOM LDAN 'DAS KYIS TING NGE 'DZIN 'KHRUGS PA MED PAR GSUNGS PA
GANG YIN, BDUD

KYIS SMRAS PA, BYANG CHUB SEMS DPA' TING NGE 'DZIN GANG LA BRTEN
NAS SHIN TU ZAD PA'I PHYIR ZAD PA'ANG ZAD PAR MI BYED, RANG BZHIN
GYIS MA SKYES PA'I PHYIR MA SKYES PA'ANG

MI SKYED; MYONG BA MED PA'ANG MYONG BAR MI BYED DE, CHOS THAMS
CAD KYANG RANG BZHIN GYIS SNYOMS PAR ZHUGS PAR SHES LA, SHES NAS
KYANG TSOR BA THAMS CAD 'GOG PA'I

SNYOMS PAR 'JUG PA LA SNYOMS PAR 'JUG CING MNYAM PAR YANG MTHONG
LA, CUNG ZAD KYANG MTHONG BA'ANG MED, MI MTHONG BA'ANG MED PA 'DI
NI BCOM LDAN 'DAS KYIS TING NGE

'DZIN 'KHRUGS PA MED PAR GSUNGS PA'O, ,MOONGGAL GYI BUS SMRAS PA,
SDIG CAN, JI LTAR NA DGE SLONG SEMS THAMS CAD LA DBANG THOB PA
YIN, BDUD KYIS SMRAS PA, BTZUN

PA MOONGGAL GYI BU CHEN PO, NAM DGE SLONG CHOS THAMS CAD LA SEMS
RNAM PAR GROL BA'I MTSAN NYID DU SHES LA, RNAM PAR GROL BA'I
MTSAN NYID LA MNGON PAR ZHEN PA'ANG

MED CING SEMS GZOD MA NAS RNAM PAR GROL BA'I SEMS LA 'CHING BAR
YANG MI BYED, GROL BAR YANG MI BYED, SEMS GZUGS MED PAS CHOS
THAMS CAD GZUGS MED


@404B PAR SHES, SEMS GNAS PA MED PAS CHOS THAMS CAD GNAS PA MED
PAR MTHONG, SEMS 'DZIN PA MED PAS CHOS THAMS CAD 'DZIN PA MED PAR
SHES KYANG SEMS KYIS SEMS

SHES PA'ANG MED LA, SEMS KYIS NGO BO NYID KYI RANG BZHIN GYIS
CHOS THAMS CAD KYI CHOS KYI DBYINGS KYI NGO BO NYID KYI RANG
BZHIN YANG SHES SHING, CHOS KYI DBYINGS KYI NGO BO NYID

KYI RANG BZHIN GYIS GZHAN GYI DRING LA MI 'JOG PAR DBANG THOB PA
NI MOS PA'I RDZU 'PHRUL DANG LDAN PA YIN TE, BTZUN PA MOONGGAL
GYI BU CHEN PO, DGE SLONG DE LTA BU NI SEMS THAMS

CAD LA DBANG THOB PA YIN NO, ,GANG POS SMRAS PA, SDIG CAN, JI
LTAR NA DGE SLONG YONGS SU DAG PAR CHOS STON PA YIN, BDUD KYIS
SMRAS PA, BTZUN PA GANG PO, NAM DGE SLONG

GIS GZHAN LAS CHOS THAMS CAD SHES KYANG GZHAN DANG GZHAN MA YIN
PA'I SEMS LA MNGON PAR ZHEN PA'ANG MED, CHOS THAMS CAD KYANG SGRO
BTAGS PAR STON, YI GE DANG,

SKAD DANG, DBYANGS DANG, TSIG GI LAM THAMS CAD KYANG BRAG CA LTA
BUR SHES, CHOS NYAN PA THAMS CAD KYANG SGYU MA'I SKYES BU LTAR
MTHONG, GANG GI LUS KYI RNAM PAR RIG BYED

KYANG CHU ZLA DANG 'DRA BAR MTHONG, NYON MONGS PA THAMS CAD KYANG
YONGS SU RTOG PA LAS BYUNG BAR SHES, CHOS 'GA' ZHIG GZUNG BA'I
PHYIR RAM, DOR BA'I PHYIR RAM, SHIN TU


@405A *, ,BZLA BA'I PHYIR RAM, THOB PAR BYA BA'I PHYIR YANG CHOS
MI STON, SO SO YANG DAG PAR RIG PA BZHI PO RNAMS LA'ANG DBANG
THOB CING LEGS SO ZHES BYA BA LA'ANG

RE BA MED LA, ZANG ZING MED PAR CHOS STON CING RANG GI SEMS RANG
BZHIN GYIS YONGS SU DAG PAS SEMS CAN THAMS CAD KYI SEMS RANG
BZHIN GYIS YONGS SU DAG BAR SHES TE,

SEMS RANG BZHIN GYIS YONGS SU DAG PAR SHES NAS PHUNG PO'I BDUD LA
DBEN PAR MTHONG BA DANG, NYON MONGS PA'I BDUD LA BCOS MAR 'DU
SHES PA DANG, 'CHI BDAG GI BDUD LA

MA SKYES PA DANG MI SKYE BAR GNAS PA DANG, LHA'I BU'I BDUD LA
G-YO BA DANG RLOM SEMS THAMS CAD DANG BRAL BAR GYUR PA YIN TE,
DGE SLONG DE LTA BU NI YONGS SU DAG PAR CHOS

STON PA YIN NO, ,NYE BAR 'KHOR GYIS SMRAS PA, SDIG CAN, JI LTAR
NA DGE SLONG 'DUL BA 'DZIN PA YIN, BDUD KYIS SMRAS PA, BTZUN PA
NYE BAR 'KHOR, DGE SLONG GIS NAM CHOS

THAMS CAD SHIN TU DUL BAR SHES TE, NYES PA RNAMS KYI THOG MA'I
SNGON GYI MTHA' YANG DBEN PA'I MTHAR SHES LA, NYES PA BYUNG BA
RNAMS KYI 'GYOD PA'ANG SEL CING DAM POR

MI BYED DE, DE DAG GANG GIS MTSAMS MED PA RNAMS KYANG RNAM PAR
GNON NA, CHO GA DANG TSUL KHRIMS LA LOG PAR ZHUGS PA PHRAN TSEGS
LTA SMOS KYANG CI DGOS PA DE LTA


@405B BU'I CHOS KYI TSUL GYI RNAM PA'ANG NYE BAR SGRUB, NYON
MONGS PA 'DUL BA LA'ANG MKHAS, GLO BUR GYI NYON MONGS PA RNAMS
LA'ANG KUN NAS NYON MONGS PAR GYUR PA MA YIN PA DANG, 'BYUNG

BAR 'DU SHES, NYON MONGS PA NANG DU'ANG MI STON, PHYI ROL DU'ANG
MA YIN, GNYIS KA MED PAR YANG MA YIN TE, NYON MONGS PA KHONG DU
CHUD PA NYID NYON MONGS PA MED PAR SHES SHING

NYON MONGS PA'ANG MI SEL, NYON MONGS PA MED PA'ANG MI SGRUB, NYON
MONGS PA THAMS CAD KYANG SPRIN 'DRA BAR SHES TE, YE SHES DANG
LHAG MTHONG GI RLUNG GIS GTOR NAS PHYOGS DANG YUL

DU 'GRO BA'ANG MED, GNAS PA'ANG MED PA DANG, NYON MONGS PA RNAMS
NI CHU ZLA DANG 'DRA STE, YONGS SU RTOG PA'I GZUGS BRNYAN GYIS
BZHIN NYE BAR STON PA DANG, NYON MONGS PA RNAMS

NA; MUN PA'I SPYOD YUL TE, SHES RAB KYI SGRON MAS MI SNANG BA
SNANG BAR BYED PA DANG, NYON MONGS PA RNAMS NI CHOM RKUN DANG,
MKHA' 'GRO MA DANG, GNOD SBYIN DANG, SRIN PO DANG

'DRA STE; TSUL BZHIN YID LA BYED PAS BRTAGS NA GNAS PA MA YIN PA
DANG, NYON MONGS PA RNAMS NI GLAGS TSOL BA STE, TSUL BZHIN MA YIN
PA YID LA BYED PAS 'PHEL BA

DANG, STONG PA NYID DANG, MTSAN MA MED PA DANG, SMON PA MED PA'I
SHES PAS YID LA 'JUG PAR MI BYED PAS SUS NYON MONGS PA RNAMS 'DI
'DRA BAR SHES TE, SEMS CAN NYON


@406A *, ,MONGS PAS KUN NAS NYON MONGS PAR GYUR PA RNAMS LA
SNYING RJE ZHING BDAG MED PA DANG, SEMS CAN MED PA MNGON SUM DU
GYUR PA NA 'DUL BA 'DZIN PA YANG

DAG PA ZHES BYA'O, ,DE LTAR NYAN THOS CHEN PO DE DAG THAMS CAD
KYIS RANG RANG GI 'DOD PA BDUD SDIG CAN DE LA KUN DRIS NAS BDUD
SDIG CAN GYIS KYANG DE DAG THAMS CAD KYI

DON GTAN LA BAB PAR BSTAN PAS SEMS RANGS PAR GYUR TO, ,DE NAS
LHA'I BU MTSAMS BZANG 'KHOR DE NYID DU 'DUS PAR GYUR TE 'DUG PA
DES BDUD SDIG CAN LA 'DI SKAD

CES SMRAS SO, ,SDIG CAN, 'JAM DPAL GZHON NUR GYUR PAS NI BYANG
CHUB SEMS DPA' RNAMS KYI BDUD KYI LAS BSHAD ZIN GYI, KHYOD KYANG
SPOBS PAR GYIS SHIG ,SDIG CAN,

BYANG CHUB SEMS DPA' RNAMS KYI BDUD KYI LAS GANG, DE SKAD CES
SMRAS PA DANG, SDIG CAN GYIS LHA'I BU MTSAMS BZANG LA 'DI SKAD
CES SMRAS SO, ,LHA'I BU, NYI SHU PO 'DI

DAG NI BYANG CHUB SEMS DPA' RNAMS KYI BDUD KYI LAS YANG DAG PHUL
YIN NO, ,NYI SHU GANG ZHE NA, 'DI LTA STE, RNAL 'BYOR SPYOD PA
RNAM PAR GROL BA 'DOD CING 'KHOR BAS

SKRAG PA RNAMS LA BSNYEN PA DANG, BSTEN PA DANG, BSNYEN BKUR BYED
PA NI BDUD KYI LAS SO, ,STONG PA NYID LA SO SOR RTOG CING SEMS
CAN YAL BAR 'DOR BA'ANG BDUD


@406B KYI LAS SO, ,'DUS MA BYAS LA SO SOR RTOG CING 'DUS BYAS KYI
DGE BA'I RTZA BAS YONGS SU SKYO BA'ANG BDUD KYI LAS SO, ,BSAM
GTAN SKYED CING BSAM GTAN LAS RNAM PAR LDOG

PA TSOL BA'ANG BDUD KYI LAS SO, ,CHOS STON KYANG CHOS NYAN PA
RNAMS LA SNYING RJE CHEN PO MI SKYED PA'ANG BDUD KYI LAS SO, ,YON
TAN DANG LDAN PA DANG, SBYIN GNAS TSOL ZHING TSUL KHRIMS

'CHAL PA RNAMS LA KHRO BA'ANG BDUD KYI LAS SO, ,NYAN THOS DANG,
RANG SANGS RGYAS KYI GTAM STON CING THEG PA CHEN PO'I GTAM 'CHAB
PA'ANG BDUD KYI LAS SO, ,ZAB MO'I GTAM 'CHAB

CING GTAM SNA TSOGS STON PA'ANG BDUD KYI LAS SO, ,BYANG CHUB SEMS
DPA'I LAM SHES KYANG PHA ROL TU PHYIN PA'I LAM YONGS SU MI TSOL
BA'ANG BDUD KYI LAS SO, ,RAB TU BRTZON PA'I

BSNGAGS PA BRJOD KYANG SEMS CAN MI BRTZON PA RNAMS MNGON PAR MI
SBYOR BA'ANG BDUD KYI LAS SO, ,DGE BA'I RTZA BA GSOG KYANG BYANG
CHUB KYI SEMS MNGON DU MI BYED PA'ANG BDUD KYI

LAS SO; ;LHAG MTHONG GI RNAL 'BYOR DANG LDAN PAR GNAS KYANG SEMS
CAN RNAMS LHAG MTHONG YANG DAG PAR 'DZIN DU MI 'JUG PA'ANG BDUD
KYI LAS SO, ,NYON MONGS PA MA LUS PAR

ZAD PAR TSOL ZHING 'KHOR BA'I RGYUN GYI NYON MONGS PA RNAMS LA
SMON PA'ANG BDUD KYI LAS SO, ,SHES RAB KYIS RNAM PAR DPYOD CING
SNYING RJE CHEN PO LA DMIGS PA MI 'DZIN PA'ANG BDUD


@407A *, ,KYI LAS SO, ,THABS DANG MI LDAN PAR DGE BA SPYOD PA
THAMS CAD KYANG BDUD KYI LAS SO, ,BYANG CHUB SEMS DPA'I SDE SNOD
MI TSOL GYI, 'JIG RTEN RGYANG PHAN

PA'I GSANG TSIG 'DZIN PA'ANG BDUD KYI LAS SO, ,MANG DU THOS KYANG
GZHAN GYIS SHES KYIS DOGS TE CHOS LA SLOB DPON GYI DPE MKHYUD
BYED PA'ANG BDUD KYI LAS SO, ,'JIG

RTEN PA'I DGOS PA'I ZHAL TA BYED CING MANG DU THOS PA MI TSOL
BA'ANG BDUD KYI LAS SO, ,BYANG CHUB SEMS DPA' CHOS SMRA BA THEG
PA CHEN PO LA YANG DAG PAR ZHUGS PA SKAL PA

MNYAM PA RNAMS LA MI BSTEN, MI BSNYEN, BSNYEN BKUR MI BYED, NYAN
THOS DANG, RANG SANGS RGYAS KYI THEG PA LA YANG DAG PAR ZHUGS PA
SKAL BA MI MNYAM PAR DGA'

BA'ANG BDUD KYI LAS SO, ,GANG GI TSE BRGYA BYIN NAM, TSANGS
PA'AM, 'JIG RTEN SKYONG BA'AM, RGYAL PO'AM, TSONG DPON NAM, KHYIM
BDAG GI LONGS SPYOD DANG, NOR DANG, RIN

PO CHE DANG, DBANG PHYUG GI CHE BA NYID DU GYUR PA DE'I TSE CHOS
KYI CHE BA NYID DANG LDAN PA RNAMS LA MI BSTEN, MI BSNYEN, BSNYEN
BKUR MI BYED PA 'DI DAG NI LHA'I BU BYANG CHUB SEMS

DPA' RNAMS KYI BDUD KYI LAS YANG DAG PHUL NYI SHU'O, ,DE NAS BCOM
LDAN 'DAS KYIS BDUD SDIG CAN LA SDIG CAN, KHYOD KYIS BYANG CHUB
SEMS DPA' RNAMS KYI BDUD KYI


@407B LAS 'DI DAG LEGS PAR BSHAD PA NI LEGS SO, ,LEGS SO ZHES BYA
BA BYIN NO, ,BYANG CHUB SEMS DPA' GANG DAG BDUD KYI LAS 'DI RNAMS
THOS SHING THOS NAS KYANG RNAM

PAR SPONG BA DE DAG BYANG CHUB YONGS SU SMIN PAR BYED PA'I CHOS
NYI SHU THOB PAR 'GYUR RO, ,NYI SHU GANG ZHE NA, 'DI LTA STE,
BYAMS PA CHEN PO DANG, SNYING RJE CHEN PO DANG, 'KHOR BA NA YONGS

SU MI SKYO BA DANG, DGE BA'I BSHES GNYEN GYIS YONGS SU ZIN PA
DANG, SANGS RGYAS 'BYUNG BA MNYES PAR BYED PA DANG, PHA ROL TU
PHYIN PA RNAMS NYAN PA DANG, BYANG CHUB SEMS DPA'I

KHOR DANG SKAL BA MNYAM PA DANG, GZUNGS RAB TU THOB PA DANG,
SPOBS PA PHUN SUM TSOGS PA DANG, MNGON PAR SHES PA SHES PA DANG,
CHOS MA THOS PA NYAN PA DANG, TSE RABS TSE

RABS SU BYANG CHUB KYI SEMS MNGON DU 'GYUR BA DANG, RTAG TU RGYUN
MI CHAD PAR RAB TU 'BYUNG BA RNYED PA DANG, DAL BA PHUN SUM TSOGS
PA DANG, JI LTAR THOS PA'I CHOS RNAMS SGRUB PA

DANG, THABS DANG SHES RAB KYI SHES PAS SEMS CAN SDUD CING YONGS
SU 'DZIN PA DANG, DAM PA'I CHOS YONGS SU 'DZIN PA DANG, G-YO MED
CING SGYU MED PA DANG, PHANGS PA'I DNGOS PO

THAMS CAD YONGS SU GTONG BA DANG, SEMS CAN THAMS CAD LA KHONG
KHRO BA MED PA STE, BYANG CHUB YONGS SU SMIN PAR BYED PA'I CHOS
NYI SHU PO 'DI DAG THOB PAR 'GYUR RO, ,DE NAS LHA'I


@408A *, ,BU MTSAMS BZANG GIS BDUD SDIG CAN LA 'DI SKAD CES SMRAS
SO, ,SDIG CAN, KHYOD LA BCOM LDAN 'DAS KYIS LEGS SO ZHES BYA BA
GNANG BA NI SDIG

CAN; KHYOD KYIS RNYED PA LEGS PAR RNYED DO, ,BDUD KYIS SMRAS PA,
LHA'I BU, 'DI LA KHO BOS RNYED PA CI ZHIG LEGS PAR RNYED, DE CI'I
PHYIR ZHE NA, LHA'I BU, 'DI LTA STE, DPER NA,

MI GANG 'BYUNG PO BABS PA DE NI MI DE'I 'GYUR BA MA YIN GYI, DE
NI 'BYUNG PO DE'I 'GYUR BAR BLTA'O, ,LHA'I BU, DE BZHIN DU KHO
BO'ANG 'JAM DPAL GYIS BYIN GYIS BRLABS

NAS STON GYI, 'DI KHO BO'I SKYES BU'I RTZAL DU NI MI BLTA'O,
,LHA'I BUS SMRAS PA, SDIG CAN, KHYOD SANGS RGYAS KYI GZUGS KYI
MTSAN DANG LDAN ZHING SANGS RGYAS KYI SENGGE'I KHRI LA

'DUG STE, SANGS RGYAS KYI SPOBS PA DANG LDAN ZHING CHOS STON PAS
DGA' BAR MA GYUR TAM, BDUD KYIS SMRAS PA, KHYOD KYIS NI KHO BO
BRGYAN PAR MTHONG BA LTA NA, KHO BOS NI

BCING BA DAM POS BDAG BCINGS PAR SHES SO, ,LHA'I BUS SMRAS PA,
SDIG CAN, 'JAM DPAL GZHON NUR GYUR PA LA BZOD PAR GSOL CIG DANG,
DE NAS GTONG BAR

'GYUR RO, ,DE NAS 'JAM DPAL GYI BYIN GYI RLABS KYIS BDUD KYIS
LHA'I BU MTSAMS BZANG LA 'DI SKAD CES SMRAS SO, ,LHA'I BU, BYANG
CHUB SEMS DPA' SEMS DPA' CHEN


@408B PO THEG PA CHEN PO LA YANG DAG PAR ZHUGS PA RNAMS LA BZOD
PA GSOL MI DGOS SO, ,DE CI'I PHYIR ZHE NA, DE DAG LA 'KHRUG PA
MED CING KHRO BA MED PA'I PHYIR RO, ,GANG DAG 'KHRUG CING

KHRO BA DE DAG LA NI BZOD PA GSOL DGOS SO, ,LHA'I BUS SMRAS PA,
SDIG CAN, BYANG CHUB SEMS DPA' RNAMS KYI BZOD PA CI 'DRA, BDUD
KYIS SMRAS PA, LHA'I BU, BYANG CHUB

SEMS DPA' RNAMS KYI BZOD PA NI RNAM PA BCU GNYIS TE, RNAM PA BCU
GNYIS GANG ZHE NA, 'DI LTA STE, BCOS MA MA YIN PAS BSAM PA'I BZOD
PA DANG, KHONG KHRO BA MED

PA'I SEMS KYIS LHAG PA'I BSAM PA'I BZOD PA DANG, SEMS CAN THAMS
CAD LA MI SLU BAS G-YO MED PA'I BZOD PA DANG, DBUL ZHING PHONGS
PA YONGS SU SKYOB PAS SNYING BRTZE

ZHING SNYING RJE BA'I BZOD PA DANG, LDOG PA MED PAS JI SKAD SMRA
BA DE BZHIN DU BYED PA'I BZOD PA DANG, LTA BAR SONG BA DANG BRAL
BAS STONG PA NYID KYI BZOD PA DANG, CHOS NYID LA RTON

PAS CHOS NGES PAR SEMS PA'I BZOD PA DANG, BDAG MED PAS ZAB MO'I
BZOD PA DANG, 'PHAGS PA'I SKYE BO'I RJES SU 'JUG PAS MTHUN PA'I
BZOD PA DANG, RTEN CING 'BREL

BAR 'BYUNG BA DANG MTHUN PAS YANG DAG PA'I BZOD PA DANG, SEMS CAN
THAMS CAD RJES SU SRUNG BAS NGO BYED PA'ANG MED LA MI MTHUN
PA'ANG MED PA'I BZOD PA DANG, MI SKYE BA'I


@409A *, ,CHOS LA BZOD PA RAB TU THOB PA'I PHYIR SKYE BA MED CING
'BYUNG BA MED PA'I BZOD PA STE, LHA'I BU, 'DI DAG NI BYANG CHUB
SEMS DPA' RNAMS KYI BZOD PA

RNAM PA BCU GNYIS SO, ,LHA'I BUS SMRAS PA, SDIG CAN, KHYOD GAL TE
BKROL NA, DGA' BAR 'GYUR RAM, BDUD KYIS SMRAS PA, LHA'I BU, KHO
BO DGA' STE, MCHOG TU DGA'O,,

DE NAS LHA'I BU MTSAMS BZANG GIS 'JAM DPAL GZHON NUR GYUR PA LA
'DI SKAD CES SMRAS SO, ,'JAM DPAL, BDUD SDIG CAN THONG ZHIG DANG,
RANG GI GNAS SU 'GRO'O,,

DE NAS 'JAM DPAL GZHON NUR GYUR PAS BDUD SDIG CAN LA 'DI SKAD CES
SMRAS SO, ,SDIG CAN, KHYOD SU ZHIG GIS BCINGS, GANG LAS DGROL,
BDUD KYIS SMRAS PA,

'JAM DPAL, BDAG NI SUS BCINGS MI SHES SO, ,'JAM DPAL GYIS SMRAS
PA, SDIG CAN, KHYOD JI LTAR BCINGS PA MED PA LA BCINGS PAR 'DU
SHES PA DE BZHIN DU

BYIS PA SO SO'I SKYE BO THAMS CAD KYANG MI RTAG PA LA RTAG PAR
'DU SHES, SDUG BSNGAL BA LA BDE BAR 'DU SHES, BDAG MED PA LA BDAG
TU 'DU SHES, MI SDUG PA LA

SDUG PAR 'DU SHES, GZUGS MED PA LA GZUGS SU 'DU SHES, TSOR BA MED
PA DANG, 'DU SHES MED PA DANG, 'DU BYED RNAMS MED PA DANG, RNAM
PAR SHES PA MED PA


@409B LA TSOR BA DANG, 'DU SHES DANG, 'DU BYED RNAMS DANG, RNAM
PAR SHES PAR 'DU SHES SO, ,SDIG CAN, KHYOD DGROL NA, GANG NAS
DGROL, BDUD KYIS SMRAS PA, BDAG NI GANG

LAS KYANG MI DGROL LO, ,SMRAS PA, SDIG CAN, DE BZHIN DU GANG DAG
RNAM PAR DGROL BA'ANG YANG DAG PA MA YIN PA'I 'DU SHES YONGS SU
SHES PA ME GTOGS PAR GANG LAS KYANG

RNAM PAR GROL BAR 'GYUR BA MED DE, DE DAG YONGS SU SHES PAS RNAM
PAR GROL BA ZHES BYA'O, ,DE NAS 'JAM DPAL GZHON NUR GYUR PAS BYIN
GYI RLABS DE BSDUS PA DANG, SDIG CAN

DE'ANG RANG GI GZUGS DANG LDAN PAR BDAG GIS SHES SO, ,DE NAS GNAS
BRTAN 'OD SRUNG CHEN POS BDUD SDIG CAN LA 'DI SKAD CES SMRAS SO,
,SDIG CAN, KHYOD KYIS SANGS RGYAS

KYI MDZAD PA BYAS PA LEGS SO, ,LEGS SO, ,BDUD KYIS SMRAS PA,
BTZUN PA 'OD SRUNG CHEN PO, 'DI NI KHO BO'I YUL MA YIN GYI, 'DI
NI 'JAM DPAL GZHON NUR GYUR PA'I

YUL DU BLTA'O, ,DE NAS LHA'I BU MTSAMS BZANG GIS 'JAM DPAL GZHON
NUR GYUR PA LA 'DI SKAD CES SMRAS SO, ,'JAM DPAL, SANGS RGYAS KYI
MDZAD PA GANG DU BTZAL BAR BYA,

'JAM DPAL GYIS SMRAS PA, LHA'I BU SANGS RGYAS KYI MDZAD PA NI
SEMS CAN THAMS CAD KYI NYON MONGS PA RNAMS SU BTZAL BAR BYA'O,
,DE CI'I PHYIR ZHE NA, GAL TE SEMS CAN


@410A *, ,RNAMS NYON MONGS PAS GZIR BA MED NA, SANGS RGYAS KYIS
KYANG MDZAD PAR MI 'GYUR BA'I PHYIR RO, ,LHA'I BU, 'DI LTA STE,
DPER NA, GAL TE SEMS CAN RNAMS

NA BAR MA GYUR NA, SMAN PAS KYANG BYA BAR MI 'GYUR BA DE BZHIN
DU, LHA'I BU, GAL TE SEMS CAN RNAMS NYON MONGS PAS GZIR BAR MA
GYUR NA, SANGS RGYAS KYIS KYANG MDZAD PAR

MI 'GYUR RO, ,LHA'I BUS SMRAS PA, 'JAM DPAL, GANG BYUNG NA, SANGS
RGYAS 'BYUNG, 'JAM DPAL GYIS SMRAS PA, LHA'I BU, SKYE BA DANG,
RGA BA DANG, NA BA DANG, 'CHI BA BYUNG NA ,

SANGS RGYAS 'BYUNG NGO, ,DE CI'I PHYIR ZHE NA, CHOS DE DAG SPANG
BA'I DON DU SANGS RGYAS BCOM LDAN 'DAS RNAMS 'BYUNG BA'I PHYIR
RO, ,LHA'I BUS SMRAS PA, 'JAM DPAL, GANG DE

BZHIN GSHEGS PAS BYANG CHUB BRNYES NAS CHOS BSKYED PA DE GANG,
CHOS BKAG PA GANG, 'JAM DPAL GYIS SMRAS PA, LHA'I BU, DE BZHIN
GSHEGS PAS BYANG CHUB BRNYES

NAS CHOS GANG YANG BSKYED PA'ANG MED, BKAG PA'ANG MED DO, ,DE
CI'I PHYIR ZHE NA, LHA'I BU, CHOS THAMS CAD NI SKYE BA MA YIN,
'GAG PA MA YIN PA'I PHYIR RO, ,LHA'I BU, SANGS

RGYAS 'BYUNG BA SANGS RGYAS 'BYUNG BA ZHES BYA BA 'DI NI RANG
BZHIN GYI NGO BO NYID KYIS SKYE BA MED PA'I TSIG BLA DVAGS SO,
,LHA'I BUS SMRAS PA, 'JAM DPAL, JI LTAR NA, BYANG CHUB


@410B SEMS DPA' BSAM PA PHUN SUM TSOGS PA YIN, 'JAM DPAL GYIS
SMRAS PA, GANG DMIGS PA'I LTA BAS CHOS GANG LA'ANG KUN TU MI
SPYOD PA'O, ,LHA'I BUS SMRAS PA, JI LTAR NA

LHAG PA'I BSAM PA PHUN SUM TSOGS PA YIN, 'JAM DPAL GYIS SMRAS PA,
GANG NANG DANG PHYI'I CHOS RNAMS LA CHAGS PA MED PA'O, ,LHA'I BUS
SMRAS PA, JI LTAR NA, BYANG CHUB SEMS

DPA' SBYIN PA PHUN SUM TSOGS PA YIN, 'JAM DPAL GYIS SMRAS PA,
GANG NYON MONGS PA THAMS CAD KYANG 'DOR LA SEMS CAN THAMS CAD
KYANG YONGS SU MI GTONG BA'O, ,LHA'I

BUS SMRAS PA, JI LTAR NA, BYANG CHUB SEMS DPA' TSUL KHRIMS PHUN
SUM TSOGS PA YIN, 'JAM DPAL GYIS SMRAS PA, JI LTAR STON PAS BSTAN
PA BZHIN DU SGRUB CING SEMS

CAN THAMS CAD KYANG TSUL KHRIMS LA 'GOD LA, LHAG PA'I BSAM PAS
BYANG CHUB KYI SEMS KYANG MI 'DOR BA'O, ,LHA'I BUS SMRAS PA, JI
LTAR NA, BYANG CHUB SEMS DPA' BZOD

PA PHUN SUM TSOGS PA YIN, 'JAM DPAL GYIS SMRAS PA, GANG CHOS
THAMS CAD SHIN TU ZAD PA'I MTSAN NYID DU SHES NAS SEMS CAN THAMS
CAD KYI GNOD SEMS DANG, KHRO

BA DANG, THA BA SPANG BA'I PHYIR THAMS CAD MKHYEN PA NYID KYI CHO
GA MI 'DOR BA'O, ,LHA'I BUS SMRAS PA, JI LTAR NA, BYANG CHUB SEMS
DPA' BRTZON 'GRUS PHUN SUM TSOGS PA YIN,


@411A *, ,'JAM DPAL GYIS SMRAS PA, NAM BYANG CHUB SEMS DPA' CHOS
GANG GI PHYIR BRTZON 'GRUS BRTZAMS PA'I CHOS DE NI 'DI LTA STE,
BLA NA MED PA YANG DAG PAR

RDZOGS PA'I BYANG CHUB STE, DE NYID SHIN TU YANG DAG PAR RJES SU
MI MTHONG LA, SEMS CAN THAMS CAD KYI LE LO SPANG BA'I PHYIR
BRTZON 'GRUS GCES PA'ANG MI 'DOR BA NA'O, ,

LHA'I BUS SMRAS PA, JI LTAR NA, BYANG CHUB SEMS DPA' BSAM GTAN
PHUN SUM TSOGS PA YIN, 'JAM DPAL GYIS SMRAS PA, NAM CHOS THAMS
CAD RANG BZHIN GYIS SNYOMS

PAR ZHUGS PAR SHES KYANG SEMS CAN THAMS CAD KYI NYON MONGS PA
'DUL BA'I PHYIR YANG BSAM GTAN BYED PA NA'O, ,LHA'I BUS SMRAS PA,
JI LTAR NA, BYANG CHUB SEMS DPA'

SHES RAB PHUN SUM TSOGS PA YIN, 'JAM DPAL GYIS SMRAS PA, NAM RGYU
BA MED PA THOB PAR GYUR TE, SPROS PA THAMS CAD DANG BRAL ZHING
SEMS CAN THAMS CAD KYI LTA BA SPANG

BA'I PHYIR SHES RAB KYI RNAM PAR DPYOD PA NA STE, DE LTAR NA,
BYANG CHUB SEMS DPA' SHES RAB PHUN SUM TSOGS PA YIN NO, ,LHA'I
BUS SMRAS PA, JI LTAR NA, BYANG CHUB SEMS

DPA' BYAMS PA LA GNAS PA YIN, 'JAM DPAL GYIS SMRAS PA, NAM CHOS
THAMS CAD RANG BZHIN GYIS YONGS SU MYA NGAN LAS 'DAS PAR MTHONG
BA NA'O, ,LHA'I BUS SMRAS PA,


@411B JI LTAR NA, BYANG CHUB SEMS DPA' SNYING RJE LA GNAS PA YIN,
'JAM DPAL GYIS SMRAS PA, NAM CHOS THAMS CAD LA LAS KYI RNAM PAR
SMIN PA MED PAR SHES PA NA'O, ,LHA'I BUS

SMRAS PA, JI LTAR NA, BYANG CHUB SEMS DPA' DGA' BA LA GNAS PA
YIN, 'JAM DPAL GYIS SMRAS PA, NAM CHOS THAMS CAD LA DGA' BA'ANG
MI SKYED LA, MI DGA' BA'ANG MA

YIN PA NA'O, ,LHA'I BUS SMRAS PA, JI LTAR NA, BYANG CHUB SEMS
DPA' BTANG SNYOMS LA GNAS PA YIN, 'JAM DPAL GYIS SMRAS PA, NAM
CHOS THAMS CAD LA GNYIS DANG BRAL BAR

GYUR PA NA'O, ,LHA'I BUS SMRAS PA, JI LTAR NA, BYANG CHUB SEMS
DPA' LA BYANG CHUB SEMS DPA' YANG DAG PA ZHES BYA, 'JAM DPAL GYIS
SMRAS PA, NAM CHOS THAMS CAD SGYU

MA LTA BUR BYUNG BA MED PAR SHES PA NA'O, ,LHA'I BUS SMRAS PA, JI
LTAR NA, BYANG CHUB SEMS DPA' SEMS DPA' CHEN PO YIN, 'JAM DPAL
GYIS SMRAS PA, NAM BYANG CHUB SEMS

DPAS CHOS THAMS CAD BDAG MED PAR MTHONG BA NA'O, ,LHA'I BUS SMRAS
PA, JI LTAR NA, BYANG CHUB SEMS DPA' SEMS CAN GYI MCHOG YIN, 'JAM
DPAL GYIS SMRAS PA, NAM

CHOS THAMS CAD GZUNG BA MED PA DANG, GZHI MED PAR SHES PA NA'O,
,LHA'I BUS SMRAS PA, JI LTAR NA, BYANG CHUB SEMS DPA' GO CHA CHEN
PO BGOS PA YIN, 'JAM DPAL GYIS SMRAS


@412A *, ,PA; NAM BYANG CHUB SEMS DPAS CHOS THAMS CAD NAM MKHA'
DANG MNYAM PAR THOS NA MI DNGANGS, MI SKRAG ,SKRAG PAR MI 'GYUR
ZHING GO CHA CHEN PO MI

'DOR BA NA'O, ,LHA'I BUS SMRAS PA, JI LTAR NA, BYANG CHUB SEMS
DPA' DES PA YIN, 'JAM DPAL GYIS SMRAS PA, NAM SNYING RJE CHEN POS
SEMS CAN THAMS CAD RING DU

BSRINGS PA'ANG MA YIN LA SRED PA'I BAG LA NYAL GYIS NYE BAR
BSNYEN PA'ANG MA YIN PA NA'O, ,LHA'I BUS SMRAS PA, JI LTAR NA,
BYANG CHUB SEMS DPA' 'GROGS NA BDE BA

YIN; 'JAM DPAL GYIS SMRAS PA, NAM BDAG DANG GZHAN MI DMIGS PAS
LUS DANG, NGAG DANG, YID KYIS GZHAN LA GNOD PA MI BYED PA NA'O,
,LHA'I BUS SMRAS PA,

JI LTAR NA, BYANG CHUB SEMS DPA' BKA' BLO BDE BA YIN, 'JAM DPAL
GYIS SMRAS PA, NAM JI LTAR THOS PA'I CHOS RNAMS SGRUB CING TSIG
JI SKAD SMRAS PA DE BZHIN BYED PA

NA'O; ;LHA'I BUS SMRAS PA, JI LTAR NA, BYANG CHUB SEMS DPA' MTHUN
PAR 'DZIN PA YIN, 'JAM DPAL GYIS SMRAS PA, NAM RANG GI SEMS DANG
MTHUN PA'I PHYIR SEMS CAN

THAMS CAD KYIS BSGO BA LAS MI 'GYUR ZHING, SEMS CAN THAMS CAD
DANG MTHUN PAR GNAS PA NA'O, ,LHA'I BUS SMRAS PA, JI LTAR NA,
BYANG CHUB SEMS DPA' NGO TSA SHES


@412B SHENG KHREL YOD PA PHUN SUM TSOGS PA YIN, 'JAM DPAL GYIS
SMRAS PA, NAM SEMS CAN THAMS CAD YONGS SU SMIN PAR BYA BA'I PHYIR
NANG YANG NYE BAR ZHI LA PHYI ROL TU RGYU BA LA'ANG

RGYU BA NA'O, ,LHA'I BUS SMRAS PA, JI LTAR NA, BYANG CHUB SEMS
DPA' DAD PA DANG LDAN PA YIN, 'JAM DPAL GYIS SMRAS PA, NAM CHAGS
PA THAMS CAD LA'ANG SPYOD LA, CHAGS PA THAMS

CAD LA ZHEN PA'ANG MED PA NA'O, ,LHA'I BUS SMRAS PA, JI LTAR NA,
BYANG CHUB SEMS DPA' MDZA' BA BSTEN PA YIN, 'JAM DPAL GYIS SMRAS
PA, NAM SANGS RGYAS KYI RIGS MI GCOD

PA NA'O; ;LHA'I BUS SMRAS PA, JI LTAR NA, BYANG CHUB SEMS DPA'
BYAS PA GZO BA YIN, 'JAM DPAL GYIS SMRAS PA, NAM JI LTAR BYAS
PA'I DGE BA'I RTZA BA CHUD MI GZAN PA NA'O, ,

LHA'I BUS SMRAS PA, JI LTAR NA, BYANG CHUB SEMS DPA' BYAS PA SHES
PA YIN, 'JAM DPAL GYIS SMRAS PA, NAM THEG PA GZHAN LA 'DOD PA MI
BYED PA NA'O, ,LHA'I BUS SMRAS PA, JI

LTAR NA; BYANG CHUB SEMS DPA' 'DOD PA NYUNG BA YIN, 'JAM DPAL
GYIS SMRAS PA, NAM RANG GI NYON MONGS PA RNAMS KYANG MI 'DOD LA
SEMS CAN THAMS CAD KYI NYON MONGS PA

RNAMS SPANG BAR YANG 'DOD PA NA'O, ,LHA'I BUS SMRAS PA, JI LTAR
NA, BYANG CHUB SEMS DPA' CHOG SHES PA YIN, 'JAM DPAL GYIS SMRAS
PA, NAM 'PHAGS PA'I SHES RAB KYI SHES


@413A *, ,PAS CHOS GANG YANG MI LEN PA NA'O, ,LHA'I BUS SMRAS PA,
JI LTAR NA, BYANG CHUB SEMS DPA' NGOMS PA YIN, 'JAM DPAL GYIS
SMRAS PA, NAM 'JIG

RTEN LAS 'DAS PA'I SHES RAB LA'ANG GNAS LA, 'JIG RTEN PA'I RGYU
BAS KYANG SEMS CAN RNAMS YONGS SU SMIN PAR BYED PA NA'O, ,LHA'I
BUS SMRAS PA, JI LTAR NA, BYANG CHUB

SEMS DPA' RAB TU DBEN PA YIN, 'JAM DPAL GYIS SMRAS PA, NAM NYON
MONGS PA THAMS CAD KYIS KYANG KUN NAS NYON MONGS PAR MI 'GYUR LA
SEMS CAN THAMS CAD KYI

NYON MONGS PA SPANG BA'I PHYIR BRTZON PAR YANG SNANG BA NA'O,
,LHA'I BUS SMRAS PA, JI LTAR NA, BYANG CHUB SEMS DPA' RANG DGAR
RANG DBANG CAN YIN, 'JAM DPAL GYIS SMRAS PA,

NAM ZAG PA MED PA'I LUS KYIS SANGS RGYAS KYI ZHING THAMS CAD DU
SNANG STE, YE SHES KYIS DBANG BYED KYI, NYON MONGS PAS DBANG BYED
PA MA YIN PA NA'O, ,LHA'I BUS SMRAS PA, JI

LTAR NA, BYANG CHUB SEMS DPA' MANG DU THOS PA YIN, 'JAM DPAL GYIS
SMRAS PA, NAM BDAG NYID KYANG MA THOS PA'I CHOS NYAN CING GZHAN
LA'ANG MA THOS PA'I CHOS THOS PAR

BYED PA NA'O, ,LHA'I BUS SMRAS PA, JI LTAR NA, BYANG CHUB SEMS
DPA' TSUL BZHIN LA BRTZON PA YIN, 'JAM DPAL GYIS SMRAS PA, NAM
DMIGS PA THAMS CAD LAS 'BYUNG


@413B BA RAB TU SHES KYANG CHOS THAMS CAD 'PHRO BAR YANG MI BYED,
MI 'PHRO BAR YANG MI BYED PA NA'O, ,LHA'I BUS SMRAS PA, JI LTAR
NA, BYANG CHUB SEMS DPA' SGRUB PA SNYING POR BYED PA

YIN; 'JAM DPAL GYIS SMRAS PA, NAM GZHAN DANG 'BREL BA'I RNAM PAR
RIG PA MI SKYED CING SEMS CAN THAMS CAD KYI SEMS KYI SPYOD PA
DBEN PAR YANG RTOG LA, RANG GI SEMS

KYI SPYOD PA LA'ANG MI LTA ZHING, BDAG DANG GZHAN DU 'DU SHES PAS
SGRUB PA SNYING POR BYED PA MA YIN PA NA'O, ,LHA'I BUS SMRAS PA,
'JAM DPAL, JI LTAR NA, BYANG CHUB SEMS

DPA' GZUNGS DANG SPOBS PA PHUN SUM TSOGS PA YIN, 'JAM DPAL GYIS
SMRAS PA, LHA'I BU, NAM BYANG CHUB SEMS DPA' THOS PA THAMS CAD
KYANG 'DZIN LA SEMS CAN THAMS

CAD KYI DBANG PO RNAMS LA'ANG MTSUNGS PAR RAB TU 'BYED CING, SGRA
SKAD BRAG CA DANG MTSUNGS PAR YANG SHES NAS MNGON PAR ZHEN PA MED
PA NA STE, DE LTAR NA, BYANG CHUB SEMS DPA'

GZUNGS DANG SPOBS PA PHUN SUM TSOGS PA YIN NO, ,DE NAS LHA'I BU
'OD MANG POS 'JAM DPAL GZHON NUR GYUR PA LA 'DI SKAD CES SMRAS
SO, ,'JAM DPAL, KHYOD KYIS BSHAD

PA'I DON 'DI SUS KUN SHES PAR 'GYUR, 'JAM DPAL GYI SMRAS PA,
LHA'I BU, GANG DAG DGE BA'I BSHES GNYEN GYIS YONGS SU ZIN PAR
GYUR PA, SNGON GYI SBYOR PA PHUN SUM TSOGS


@414A *, ,PA; DGE BA'I RTZA BA BSKYED PA, DMIGS PA MED PAR SPYOD
PA DE DAG GIS KHO BOS BSHAD PA'I DON 'DI KUN SHES PAR 'GYUR RO,
,LHA'I BUS SMRAS PA, DE DAG CI

LA MOS PAR 'GYUR, BSAM PA NI GANG, 'JAM DPAL GYIS SMRAS PA, DE
DAG ZAB MO LA MOS PAR 'GYUR TE, LHAG PA'I NGA RGYAL MED PA NI
BSAM PA'O, ,LHA'I BUS SMRAS PA,

'JAM DPAL, JI LTAR NA, DGE SLONG LHAG PA'I NGA RGYAL MED PA YIN,
'JAM DPAL GYIS SMRAS PA, LHA'I BU, NAM DGE SLONG 'JIG TSOGS LA
LTA BA NGO BO NYID KYIS BGROD PA

GCIG PU'I LAM DU SGOM STE, GNYIS SU MED PAS 'JIG TSOGS LA LTA
BA'I NGO BO NYID GANG YIN PA DE BGROD PA GCIG PU'I LAM GYI NGO BO
NYID DU MNYAM PAR SHES SHING, MA

RIG PA DANG, SRID PA DANG, SRED PA LAS 'BYUNG BA'ANG TSOL LA, MA
RIG PA DANG, SRID PA DANG, SRED PA LAS 'BYUNG BA LA SO SOR RTOG
PA NI MA RIG PA DANG, SRID PA DANG, SRED

PA'I NGO BO NYID KYANG RIG PA DANG, RNAM PAR GROL BAR SHES PA NA
STE, DE LTAR NA, DGE SLONG LHAG PA'I NGA RGYAL MED PA YIN NO,
,LHA'I BU, GZHAN YANG NAM DGE SLONG 'DOD CHAGS

KYI MTHA' LA 'DOD CHAGS DANG BRAL BA'I MTHAR SHES SHING, 'DOD
CHAGS DANG BRAL BA'I MTHA'I RANG BZHIN YANG 'DOD CHAGS SU SHES PA
DANG, ZHE SDANG GI MTHA' LA ZHE


@414B SDANG DANG BRAL BA'I MTHAR SHES SHING, ZHE SDANG DANG BRAL
BA'I MTHA'I RANG BZHIN YANG ZHE SDANG DU SHES PA DANG, GTI MUG GI
MTHA' LA GTI MUG DANG BRAL BA'I MTHAR SHES SHING, GTI

MUG DANG BRAL BA'I MTHA'I RANG BZHIN YANG GTI MUG TU SHES PA NA
STE, DE LTAR NA, DGE SLONG LHAG PA'I NGA RGYAL MED PA YIN NO,
,LHA'I BU, GZHAN YANG NAM DGE SLONG SDUG BSNGAL YONGS

SU SHES PAR MI BYED, KUN 'BYUNG BA SPONG BAR MI BYED, 'GOG PA
MNGON SUM DU MI BYED, LAM SGOM PAR YANG MI BYED LA, SDUG BSNGAL
MI SKYE BA SHES PAS 'PHAGS PA'I BDEN

PA BZHI RJES SU RTOGS TE, SDUG BSNGAL MI SKYE BA SHES PA GANG YIN
PA DE LA KUN 'BYUNG BA GANG YANG MED, SDUG BSNGAL MI SKYE BA SHES
PA GANG YIN PA DE LA 'GOG PA GANG YANG MED,

SDUG BSNGAL MI SKYE BA SHES PA GANG YIN PA DE LA LAM GANG YANG
MED PA DE LTAR DGE SLONG TSUL BZHIN LA BRTZON PA NI CHOS GANG
YANG SKYED PAR MI BYED, 'GAG PAR MI BYED, GNAS

PAR MI BYED DO, ,GANG LA SKYE BA MED PA DANG, 'GAG PA MED PA
DANG, GNAS PA MED PA DE 'DUS MA BYAS PA'O, ,'DUS MA BYAS KYI RANG
BZHIN YANG 'PHAGS PA RNAMS KYI BDEN PA

SGOM PA STE, LHA'I BU, DE LTAR NA, DGE SLONG LHAG PA'I NGA RGYAL
MED PA YIN NO, ,DE NAS BDUD SDIG CAN SDUG BSNGAL ZHING YID MI BDE
STE, GDONG MCHI MAS GANG ZHING MCHI MAS


@415A *, ,BRNANGS BZHIN DU TSIG 'DI SKAD CES SMRAS SO, ,GANG NA
CHOS KYI RNAM GRANGS 'DI SPYOD PA DE NA BDUD RNAMS KYI SKABS MED
DO, ,GANG DAG CHOS KYI RNAM GRANGS

'DI 'DZIN PAR 'GYUR BA DE DAG GI BDUD KYI LAS THAMS CAD BKAG PAR
'GYUR RO ZHES DE SKAD SMRAS NAS BDUD SDIG CAN SDUG BSNGAL ZHING
YID MI BDE STE, YID LA GCAGS

BZHIN DE NYID DU MI SNANG BAR GYUR TO, ,DE NAS LHA'I BU 'OD MANG
POS 'JAM DPAL GZHON NUR GYUR PA LA 'DI SKAD CES SMRAS SO, ,'JAM
DPAL, KHYOD KYIS BSHAD PA'I DON JI LTAR

BDAG GIS SHES PA LTAR NA, GANG DAG LHAG PA'I NGA RGYAL MED PA'I
TSUL ZAB MO 'DI THOS NAS SPONG BA'I DGE SLONG DE DAG GI RAB TU
BYUNG BA MED DO, ,BSNYEN PAR RDZOGS PA MED

DO; ;LHAG PA'I NGA RGYAL MED PA'I TSUL MCHOG TU ZAB PA 'DIS SKRAG
PAR 'GYUR BA'I KHYIM DE DAG GI STON PA DE BZHIN GSHEGS PA MA YIN
NO, ,DGE SLONG NGAM, DGE SLONG

MA'AM, DGE BSNYEN NAM, DGE BSNYEN MA GANG DAG LHAG PA'I NGA RGYAL
MED PA'I TSUL MCHOG TU ZAB PA 'DI THOS NAS MI SKRAG MI DNGANG LA
DNGANG BAR MI 'GYUR ZHING MOS PAR

'GYUR BA DE DAG RNAM PAR GROL BA NYID DU RIG PAR BYA'O, ,DE NAS
BCOM LDAN 'DAS KYIS LHA'I BU 'OD MANG PO LA 'DI SKAD CES BKA'
STZAL TO, ,LHA'I BU, DE DE BZHIN NO, ,JI


@415B SKAD SMRAS PA BZHIN TE, DGE SLONG NGAM, DGE SLONG MA'AM,
DGE BSNYEN NAM, DGE BSNYEN MA GANG DAG LHAG PA'I NGA RGYAL MED
PA'I TSUL MCHOG TU ZAB PA 'DI THOS NAS MI SKRAG MI

DNGANG LA DNGANG BAR MI 'GYUR ZHING MOS PAR 'GYUR BA DE DAG RNAM
PAR GROL BA NYID DU RIG PAR BYA'O, ,DE CI'I PHYIR ZHE NA, BZOD PA
'DIS BYANG CHUB SEMS DPA' RNAMS BLA NA MED

PA YANG DAG PAR RDZOGS PA'I BYANG CHUB TU LUNG STON PA DANG, BZOD
PA 'DIS NYAN THOS DANG, RANG SANGS RGYAS THAMS CAD NGES PAR
'BYUNG BA'I PHYIR RO, ,LHA'I BU 'OD MANG POS GSOL PA

BCOM LDAN 'DAS, CHOS KYI RNAM GRANGS 'DI'I MING CI LAGS, 'DI JI
LTAR GZUNG BAR BGYI, BCOM LDAN 'DAS KYIS BKA' STZAL PA, ,LHA'I
BU, DE'I PHYIR KHYOD KYIS CHOS KYI RNAM

GRANGS 'DI 'JAM DPAL RNAM PAR 'PHRUL PA'I LE'U ZHES BYA BAR ZUNGS
SHIG ,BDUD 'DUL BA'I LE'U ZHES BYA BAR YANG ZUNGS SHIG ,BCOM LDAN
'DAS KYIS DE SKAD CES BKA' STZAL

NAS 'JAM DPAL GZHON NUR GYUR PA DANG, LHA'I BU 'OD MANG PO DANG,
THAMS CAD DANG LDAN PA'I 'KHOR DE DANG, LHA DANG, MI DANG, LHA MA
YIN DANG, DRI ZAR BCAS PA'I 'JIG RTEN

YI RANG STE BCOM LDAN 'DAS KYIS GSUNGS PA LA MNGON PAR BSTOD DO,
,'PHAGS PA 'JAM DPAL RNAM PAR 'PHRUL PA'I LE'U ZHES BYA BA THEG
PA CHEN PO'I MDO RDZOGS SO,, ,,


@416A *, ,RGYA GAR GYI MKHAN PO SH'I LENDRA BO DHI DANG, DZI NA
MI TRA DANG, ZHU CHEN GYI LO TZ'A BA BANDHE YE SHES SDES BSGYUR
CING ZHUS TE, SKAD GSAR BCAD KYIS BCOS NAS GTAN

LA PHAB PA,