@441B ,,RGYA GAR SKAD

DU; MA H'A MAm GA LA STA? TA, BOD SKAD DU, BKRA SHIS CHEN PO'I
MDO, 'PHAGS PA DKON MCHOG GSUM LA GUS PAS PHYAG 'TSAL LO, ,'DI
SKAD BDAG GIS THOS PA'I DUS


@442A *, ,PA'I DUS GCIG NA, BCOM LDAN 'DAS MNYAN YOD NA RGYAL
BYED TSAL MGON MED ZAS SBYIN GYI KUN DGA' RA BA NA BZHUGS SO,
,DE NAS LHA DU MA RNAMS MTSAN

MO KHA DOG SNA TSOGS PA DANG LDAN PA'I 'OD RNAMS KYIS DUS GCIG
LA RGYAL BYED TSAL 'OD KYIS SNANG BAR BYAS NAS BCOM LDAN 'DAS
GANG NA BZHUGS PA DER LHAGS TE LHAGS

NAS; BCOM LDAN 'DAS LA PHYAG BYAS NAS PHYOGS GCIG TU 'KHOD DE,
PHYOGS GCIG TU 'KHOD NAS, LHA DE RNAMS KYIS BCOM LDAN 'DAS LA
TSIGS SU BCAD PA MANG DU

ZHUS SO, ,LHA DANG MI RNAMS MANG PO YIS, ,BKRA SHIS PAS NI BSAM
GYUR PA, ,BKRA SHIS PA LA THE TSOM SKYES, ,BKRA SHIS MCHOG NI
GSUNG DU GSOL, ,LHA'I YANG LHA YIS

BKA' STZAL PA, ,SDIG PA THAMS CAD RNAM PAR 'JOMS, ,'JIG RTEN KUN
LA PHAN PA'I DON, ,BKRA SHIS DE RNAMS KHYED LA BSHAD, ,BYIS PA
RNAMS LA BSNYEN MI BYA, ,MKHAS

PA RNAMS LA BSNYEN PAR BYA, ,MCHOD LA MCHOD PA'I LAN BYA BA,
,'DI NI MCHOG GI BKRA SHIS SO, ,SNGAR BYAS PA YI BSOD NAMS KYIS,
,MTHUN PA'I YUL DU GNAS PA DANG,,

BDAG NYID MCHOG GI SMON LAM BYA, ,'DI NI MCHOG GI BKRA SHIS SO,
,BDEN DANG LAG PA'I BZO DANG NI, ,'DUL BA'I SBYOR BAS LEGS PAR
BSLABS, ,GANG GIS LEGS


@442B PAR BSHAD PA'I TSIG ,'DI NI MCHOG GI BKRA SHIS SO, ,PHA
DANG MA LA BSNYEN BKUR BYA, ,BU DANG CHUNG MA RJES SU BZUNG, ,MI
MTHUN PA YI LAS MI BYA, ,'DI NI MCHOG GI BKRA SHIS SO,,

SBYIN PA CHOS KYI SPYOD PA DANG, ,GNYEN 'DUN RNAMS NI RJES SU
BZUNG, ,KHA NA MA THO'I LAS MI BYA, ,'DI NI MCHOG GI BKRA SHIS
SO, ,SDIG LA DGA' BA SPANG BAR BYA, ,CHANG GI BTUNG BA

RNAM PAR SPANG, ,GANG ZHIG CHOS LA BAG YOD PA, ,'DI NI MCHOG GI
BKRA SHIS SO, ,GLO BUR BLA MA GUS PAR BYA, ,BYAS PA SHES SHING
GUS PAR BYA, ,DUS SU CHOS NI MNYAN PAR BYA, ,

'DI NI MCHOG GI BKRA SHIS SO, ,TSIG NGAN PA NI BZOD PAR BYA,
,DGE SBYONG RNAMS NI MTHONG BAR BYA, ,DUS SU CHOS KYI 'BEL GTAM
BYA, ,'DI NI MCHOG GI BKRA SHIS SO, ,DKA' THUB

DANG NI TSANGS SPYOD BYA, ,'PHAGS PA'I BDEN PA MTHONG BAR BYA,
,MYA NGAN 'DAS PA MNGON SUM BYA, ,'DI NI MCHOG GI BKRA SHIS SO,
,'JIG RTEN CHOS LA DRIS PA NA, ,GANG ZHIG

SEMS NI G-YO MI BYA, ,MYA NGAN MI DGA' MED BZOD BYA, ,'DI NI
MCHOG GI BKRA SHIS SO, ,DE LTAR BSHAD PAR BYAS PA RNAMS, ,THAMS
CAD DU NI RGYAL BA DANG, ,THAMS CAD DU NI

ZHI BAR 'GRO, DE RNAMS DE LA MCHOG BKRA SHIS, ,BCOM LDAN 'DAS
KYIS DE SKAD CES BKA' STZAL NAS, LHA DE RNAMS BCOM LDAN 'DAS
KYIS GSUNGS PA LA MNGON PAR BSTOD


@443A *, ,DO; ;BKRA SHIS CHEN PO'I MDO RDZOGS SO,, ,,PAndI TA
CHEN PO A'A NANDA SHR'I'I ZHAL SNGA NAS, MANG DU THOS PA'I LO
TZTSA BA SH'AKYA'I DGE

SLONG NYI MA RGYAL MTSAN DPAL BZANG POS SKAD GNYIS SMRA BA RNAMS
KYI GDAN SA, GTZUG LAG KHANG CHEN PO DPAL THAR PA GLING DU
BSGYUR CING ZHUS TE GTAN LA PHAB PA'O, ,

SA'I STENG DU NYI MA DANG, ZLA BA LTAR GYUR CIG, ,,