@551B ,,RGYA GAR SKAD DU,

DH'A TU BA HU TA KA S'U TRA, BOD SKAD DU, KHAMS MANG PO PA'I MDO,
'JAM DPAL GZHON NUR GYUR PA LA PHYAG 'TSAL LO, ,'DI SKAD BDAG GIS
THOS PA DUS GCIG NA, BCOM LDAN 'DAS


@552A *, ,MNYAN DU YOD PA NA RGYAL BU RGYAL BYED KYI TSAL MGON
MED ZAS SBYIN GYI KUN DGA' RA BA NA BZHUGS SO, ,DE NAS TSE DANG
LDAN PA KUN DGA' BO GCIG PU,

DBEN PAR SONG STE NANG DU YANG DAG BZHAG NAS SEMS LA SEMS KYI
RNAM PAR RTOG PA 'DI LTA BU DAG SKYES TE, 'JIGS PA GANG DAG
'BYUNG ZHING SKYE BA DE DAG THAMS CAD NI,

BYIS PA LAS SKYE'I, MKHAS PA LAS NI, MA YIN NO, ,YAMS KYI NAD
GANG DAG DANG, GNOD PA DANG, NAD 'GO BA DANG, 'KHRUG PA GANG DAG
'BYUNG ZHING SKYE BA DE DAG THAMS

CAD NI; BYIS PA LAS SKYE'I, MKHAS PA LAS NI, MA YIN NO, ,DE NAS
TSE DANG LDAN PA KUN DGA' BO, PHYEM RED NANG DU YANG DAG 'JOG LAS
LANGS NAS BCOM LDAN 'DAS GA LA BA

DER SONG STE PHYIN NAS BCOM LDAN 'DAS KYI ZHABS LA MGO BOS PHYAG
BTZAL TE PHYOGS GCIG TU 'DUG GO ,PHYOGS GCIG TU 'DUG NAS TSE DANG
LDAN PA KUN DGA' BOS BCOM

LDAN 'DAS LA 'DI SKAD CES GSOL TO, ,BTZUN PA, 'DIR BDAG GCIG PU
DBEN PAR MCHIS TE NANG DU YANG DAG BZHAG NA SEMS LA SEMS KYI RNAM
PAR RTOG PA 'DI LTA BU DAG

SKYES TE; 'JIGS PA GANG DAG 'BYUNG ZHING SKYE BA DE DAG THAMS CAD
NI, BYIS BA LAS SKYE'I, MKHAS PA LAS NI, MA LAGS SO, ,YAMS KYI
NAD GANG DAG DANG, GNOD PA DANG,


@552B NAD 'GO BA DANG, 'KHRUG PA GANG DAG 'BYUNG ZHING SKYE BA DE
DAG THAMS CAD NI, BYIS PA LAS SKYE'I, MKHAS PA LAS NI, MA LAGS SO
SNYAM MO, ,KUN DGA' BO, DE DE BZHIN NO, ,DE DE BZHIN TE,

'JIGS PA GANG DAG 'BYUNG ZHING SKYE BA DE DAG THAMS CAD NI, BYIS
PA LAS SKYE'I, MKHAS PA LAS NI, MA YIN NO, ,YAMS KYI NAD GANG DAG
DANG, GNOD PA DANG, NAD 'GO BA DANG, 'KHRUG

PA GANG DAG 'BYUNG ZHING SKYE BA DE DAG THAMS CAD NI, BYIS PA LAS
SKYE'I, MKHAS PA LAS NI, MA YIN NO, ,KUN DGA' BO, DPER NA, 'DAM
BU SKAM PO'I KHANG PA'AM, RTZVA SKAM PO'I

KHANG PA'AM, SOG MA SKAM PO'I PHUNG PO DAG LA ME BTANG NA DE
RNAMS KYANG TSIG PAR BYED DO, ,DE BZHIN DU 'JIGS PA GANG DAG
'BYUNG ZHING SKYE BA DE DAG THAMS CAD NI, BYIS PA LAS SKYE'I,

MKHAS PA LAS NI, MA YIN NO, ,YAMS KYI NAD GANG DAG DANG, GNOD PA
DANG, NAD 'GO BA DANG, 'KHRUG PA GANG DAG 'BYUNG ZHING SKYE BA DE
DAG THAMS CAD NI, BYIS PA LAS SKYE'I, MKHAS

PA LAS NI, MA YIN NO, ,KUN DGA' BO, 'DAS PA'I DUS SU 'JIGS PA
GANG DAG BYUNG ZHING SKYES PA DE DAG THAMS CAD NI, BYIS PA LAS
SKYE'I, MKHAS PA LAS NI, MA YIN NO, ,YAMS

KYI NAD GANG DAG DANG, GNOD PA DANG, NAD 'GO BA DANG, 'KHRUG PA
GANG DAG BYUNG ZHING SKYES PA DE DAG THAMS CAD NI, BYIS PA LAS
SKYE'I, MKHAS PA LAS NI, MA YIN NO, ,KUN DGA'


@553A *, ,PO; MA 'ONGS PA'I DUS SU 'JIGS PA GANG DAG 'BYUNG ZHING
SKYE BAR 'GYUR BA DE DAG THAMS CAD NI, BYIS PA LAS SKYE BAR 'GYUR
GYI, MKHAS PA LAS NI, MA

YIN NO; ;YAMS KYI NAD GANG DAG DANG, GNOD PA DANG, NAD 'GO BA
DANG, 'KHRUG PA GANG DAG 'BYUNG ZHING SKYE BAR 'GYUR BA DE DAG
THAMS CAD NI, BYIS PA LAS SKYE BAR 'GYUR GYI,

MKHAS PA LAS NI, MA YIN NO, ,KUN DGA' BO, DE LTAR NA 'DAS PA
DANG, MA 'ONGS PA DANG, DA LTAR BYUNG BA'I DUS DAG TU 'JIGS PA
DANG BCAS PA NI, BYIS PA'O, ,'JIGS PA

MED PA NI, MKHAS PA'O, ,YAMS KYI NAD DANG BCAS PA NI, BYIS PA'O,
,YAMS KYI NAD MED PA NI, MKHAS PA'O, ,GNOD PA DANG BCAS PA NI,
BYIS PA'O, ,GNOD PA MED PA NI, MKHAS

PA'O; ;NAD 'GO BA DANG BCAS PA NI, BYIS PA'O, ,NAD 'GO BA MED PA
NI, MKHAS PA'O, ,'KHRUG PA DANG BCAS PA NI, BYIS PA'O, ,'KHRUG PA
MED PA NI, MKHAS PA'O, ,KUN DGA' BO,

'JIGS PA DANG, YAMS KYI NAD DANG, GNOD PA DANG, NAD 'GO BA DANG,
'KHRUG PA DAG NI, BYIS PA LAS YIN GYI, MKHAS PA LAS NI, MA YIN
PAR SHES PAR BYA'O, ,KUN

DGA' BO, ,DE LTA BAS NA, BYIS PA'I CHOS DANG, MKHAS PA'I CHOS
KHONG DU CHUD PAR BYA'O, ,BYIS PA'I CHOS DANG, MKHAS PA'I CHOS
DAG KHONG DU CHUD NAS KYANG BYIS PA'I CHOS NI,


@553B SPANG BAR BYA'I MKHAS PA'I CHOS NI, YANG DAG PAR BLANG BAR
BYA STE, KUN DGA' BO, DE LTAR DE BZHIN DU BSLAB PAR BYA'O, ,BTZUN
PA, JI TZAM GYIS NA BYIS PA BYIS PA ZHES BGYI BA'I GRANGS

SU MCHI BA LAGS, KUN DGA' BO, BYIS PA NI, KHAMS LA MKHAS PA MA
YIN PA DANG, SKYE MCHED LA MKHAS PA MA YIN PA DANG, RTEN CING
'BREL PAR 'BYUNG BA LA MKHAS PA MA

YIN PA DANG, GNAS DANG GNAS MA YIN PA LA MKHAS PA MA YIN PA STE,
KUN DGA' BO, ,DE TZAM GYIS NA BYIS PA BYIS PA ZHES BYA BA'I
GRANGS SU 'GRO BA YIN NO, ,BTZUN PA, JI TZAM

GYIS NA MKHAS PA MKHAS PA ZHES BGYI BA'I GRANGS SU MCHI BA LAGS,
KUN DGA' BO, MKHAS PA NI, KHAMS LA MKHAS PA DANG, SKYE MCHED LA
MKHAS PA DANG, RTEN CING 'BREL

PAR 'BYUNG BA LA MKHAS PA DANG, GNAS DANG GNAS MA YIN PA LA MKHAS
PA YIN TE, KUN DGA' BO, DE TZAM GYIS NA MKHAS PA MKHAS PA ZHES
BYA BA'I GRANGS SU 'GRO BA YIN NO, ,

BTZUN PA, JI TZAM GYIS NA MKHAS PA KHAMS LA MKHAS PA LAGS, KUN
DGA' BO, MKHAS PA NI, KHAMS BCO BRGYAD PO MIG GI KHAMS DANG,
GZUGS KYI KHAMS DANG,

MIG GI RNAM PAR SHES PA'I KHAMS DANG, RNA BA'I KHAMS DANG, SGRA'I
KHAMS DANG, RNA BA'I RNAM PAR SHES PA'I KHAMS DANG, SNA'I KHAMS
DANG, DRI'I KHAMS DANG, SNA'I


@554A *, ,RNAM PAR SHES PA'I KHAMS DANG, LCE'I KHAMS DANG, RO'I
KHAMS DANG, LCE'I RNAM PAR SHES PA'I KHAMS DANG, LUS KYI KHAMS
DANG, REG BYA'I

KHAMS DANG, LUS KYI RNAM PAR SHES PA'I KHAMS DANG, YID KYI KHAMS
DANG, CHOS KYI KHAMS DANG, YID KYI RNAM PAR SHES PA'I KHAMS DAG
YANG DAG PA JI LTA BA BZHIN

SHES SHING MTHONG BA STE, KUN DGA' BO, DE LTAR NA KHAMS BCO
BRGYAD PO YANG DAG PA JI LTA BA BZHIN SHES SHING MTHONG BA YIN
NO, ,GZHAN YANG KHAMS DRUG PO SA'I KHAMS

DANG; CHU'I KHAMS DANG, ME'I KHAMS DANG, RLUNG GI KHAMS DANG, NAM
MKHA'I KHAMS DANG, RNAM PAR SHES PA'I KHAMS DAG YANG DAG PA JI
LTA BA BZHIN SHES SHING MTHONG

BA STE; DE LTAR NA KHAMS DRUG PO YANG DAG PA JI LTA BA BZHIN SHES
SHING MTHONG BA YIN NO, ,GZHAN YANG KHAMS DRUG PO 'DOD PA'I KHAMS
DANG, GNOD SEMS KYI KHAMS DANG,

RNAM PAR 'TSE BA'I KHAMS DANG, NGES PAR 'BYUNG BA'I KHAMS DANG,
GNOD SEMS MED PA'I KHAMS DANG, RNAM PAR 'TSE BA MED PA'I KHAMS
DAG YANG DAG PA JI LTA BA BZHIN

SHES SHING MTHONG BA STE, DE LTAR NA KHAMS DRUG PO YANG DAG PA JI
LTA BA BZHIN SHES SHING MTHONG BA YIN NO, ,GZHAN YANG KHAMS DRUG
PO BDE BA'I KHAMS DANG, SDUG BSNGAL GYI


@554B KHAMS DANG, YID BDE BA'I KHAMS DANG, YID MI BDE BA'I KHAMS
DANG, BTANG SNYOMS KYI KHAMS DANG, MA RIG PA'I KHAMS DAG YANG DAG
PA JI LTA BA BZHIN SHES SHING MTHONG BA STE, ,

DE LTAR NA KHAMS DRUG PO YANG DAG PA JI LTA BA BZHIN SHES SHING
MTHONG BA YIN NO, ,GZHAN YANG KHAMS BZHI PO TSOR BA'I KHAMS DANG,
'DU SHES KYI KHAMS DANG, 'DU BYED KYI KHAMS DANG,

RNAM PAR SHES PA'I KHAMS DAG YANG DAG PA JI LTA BA BZHIN SHES
SHING MTHONG BA YIN NO, ,GZHAN YANG KHAMS GSUM PO 'DOD PA'I KHAMS
DANG, GZUGS KYI KHAMS DANG, GZUGS

MED PA'I KHAMS DAG YANG DAG PA JI LTA BA BZHIN SHES SHING MTHONG
BA YIN NO, ,GZHAN YANG KHAMS GSUM PO GZUGS KYI KHAMS DANG, GZUGS
MED PA'I KHAMS DANG, 'GOG PA'I

KHAMS DAG YANG DAG PA JI LTA BA BZHIN SHES SHING MTHONG BA YIN
NO, ,GZHAN YANG KHAMS GSUM PO 'DAS PA'I KHAMS DANG, MA 'ONGS PA'I
KHAMS DANG, DA LTAR BYUNG BA'I KHAMS

DAG YANG DAG PA JI LTA BA BZHIN SHES SHING MTHONG BA YIN NO,
,GZHAN YANG KHAMS GSUM PO DMAN PA'I KHAMS DANG, BAR MA'I KHAMS
DANG, GYA NOM PA'I KHAMS DAG YANG DAG PA

JI LTA BA BZHIN SHES SHING MTHONG BA YIN NO, ,GZHAN YANG KHAMS
GSUM PO DGE BA'I KHAMS DANG, MI DGE BA'I KHAMS DANG, LUNG DU MA
BSTAN PA'I KHAMS DAG YANG DAG PA JI LTA


@555A *, ,BA BZHIN SHES SHING MTHONG BA YIN NO, ,GZHAN YANG KHAMS
GSUM PO SLOB PA'I KHAMS DANG, MI SLOB PA'I KHAMS DANG, SLOB
PA'ANG MA YIN MI SLOB

PA'ANG MA YIN PA'I KHAMS DAG YANG DAG PA JI LTA BA BZHIN SHES
SHING MTHONG BA YIN NO, ,GZHAN YANG KHAMS GNYIS PO ZAG PA DANG
BCAS PA'I KHAMS DANG, ZAG PA MED

PA'I KHAMS DAG YANG DAG PA JI LTA BA BZHIN SHES SHING MTHONG BA
YIN NO, ,GZHAN YANG KHAMS GNYIS PO 'DUS BYAS KYI KHAMS DANG, 'DUS
MA BYAS KYI KHAMS DAG YANG DAG

PA JI LTA BA BZHIN SHES SHING MTHONG BA YIN TE, KUN DGA' BO, DE
TZAM GYIS NA MKHAS PA KHAMS LA MKHAS PA YIN NO, ,BTZUN PA, JI
TZAM GYIS NA MKHAS PA SKYE MCHED LA

MKHAS PA LAGS, KUN DGA' BO, MKHAS PA NI, SKYE MCHED BCU GNYIS PO
MIG GI SKYE MCHED DANG, GZUGS KYI SKYE MCHED DANG, RNA BA'I SKYE
MCHED DANG, SGRA'I SKYE MCHED

DANG, SNA'I SKYE MCHED DANG, DRI'I SKYE MCHED DANG, LCE'I SKYE
MCHED DANG, RO'I SKYE MCHED DANG, LUS KYI SKYE MCHED DANG, REG
BYA'I SKYE MCHED DANG, YID KYI SKYE MCHED DANG, CHOS

KYI SKYE MCHED DAG YANG DAG PA JI LTA BA BZHIN SHES SHING MTHONG
BA STE, KUN DGA' BO, DE TZAM GYIS NA, MKHAS PA SKYE MCHED LA
MKHAS PA YIN NO, ,BTZUN PA, JI TZAM GYIS NA


@555B MKHAS PA RTEN CING 'BREL BAR 'BYUNG BA LA MKHAS PA LAGS,
KUN DGA' BO, MKHAS PA NI, RTEN CING 'BREL BAR 'BYUNG BA 'DI NYID
LUGS BZHIN 'BYUNG BA DANG, LUGS LAS

LDOG PA 'DI LTA STE, 'DI YOD PAS 'DI 'BYUNG, 'DI SKYES PAS 'DI
SKYE STE, 'DI LTAR MA RIG PA'I RKYEN GYIS 'DU BYED, 'DU BYED KYI
RKYEN GYIS RNAM PAR SHES PA, RNAM PAR SHES PA'I

RKYEN GYIS MING DANG GZUGS, MING DANG GZUGS KYI RKYEN GYIS SKYE
MCHED DRUG ,SKYE MCHED DRUG GI RKYEN GYIS REG PA, REG PA'I RKYEN
GYIS TSOR BA, TSOR BA'I RKYEN GYIS SRED PA, SRED

PA'I RKYEN GYIS LEN PA, LEN PA'I RKYEN GYIS SRID PA, SRID PA'I
RKYEN GYIS SKYE BA, SKYE BA'I RKYEN GYIS RGA SHI DANG, MYA NGAN
DANG, SMRE SNGAGS 'DON PA DANG, SDUG BSNGAL BA DANG, YID

MI BDE BA DANG, 'KHRUG PA DAG 'BYUNG ZHING SDUG BSNGAL GYI PHUNG
PO CHEN PO 'BA' ZHIG 'BYUNG BAR 'GYUR RO, ,'DI LTA STE, 'DI MED
PAS 'DI MI 'BYUNG, 'DI 'GAGS PAS 'DI

'GAG STE, 'DI LTAR MA RIG PA 'GAGS PAS 'DU BYED 'GAG ,'DU BYED
'GAGS PAS RNAM PAR SHES PA 'GAG ,RNAM PAR SHES PA 'GAGS PAS MING
DANG GZUGS 'GAG ,

MING DANG GZUGS 'GAGS PAS SKYE MCHED DRUG 'GAG ,SKYE MCHED DRUG
'GAGS PAS REG PA 'GAG ,REG PA 'GAGS PAS TSOR BA 'GAG ,TSOR BA
'GAGS PAS SRED PA


@556A *, ,'GAG ,SRED PA 'GAGS PAS LEN PA 'GAG ,LEN PA 'GAGS PAS
SRID PA 'GAG ,SRID PA 'GAGS PAS SKYE BA 'GAG ,SKYE BA 'GAGS PAS
RGA SHI DANG,

MYA NGAN DANG, SMRE SNGAGS 'DON PA DANG, SDUG BSNGAL BA DANG, YID
MI BDE BA DANG, 'KHRUG PA DAG 'GAG CING SDUG BSNGAL GYI PHUNG PO
CHEN PO 'DI 'BA' ZHIG 'GAG PAR 'GYUR

BA DAG YANG DAG PA JI LTA BA BZHIN SHES SHING MTHONG BA YIN TE,
KUN DGA' BO, DE TZAM GYIS NA MKHAS PA RTEN CING 'BREL BAR 'BYUNG
BA LA MKHAS PA YIN NO, ,BTZUN PA, JI

TZAM GYIS NA MKHAS PA GNAS DANG GNAS MA YIN PA LA MKHAS PA LAGS,
KUN DGA' BO, MKHAS PA NI, GNAS LA GNAS DANG, GNAS MA YIN PA LA
GNAS MA YIN PA

DAG YANG DAG PA JI LTA BA BZHIN SHES SHING MTHONG BA YIN NO, ,KUN
DGA' BO, 'DI NI, GNAS MA YIN ZHING GO SKABS MED PA STE, GANG LUS
KYIS NYES PAR SPYAD PA DANG, NGAG

DANG YID KYIS NYES PAR SPYAD PA'I RNAM PAR SMIN PA 'DOD PA DANG,
SDUG PA DANG, DGA' BA DANG, YID DU 'ONG BA DAG MNGON PAR 'GRUB
PAR 'GYUR BA 'DI NI, GNAS MA YIN

NO; ;'DI NI, GNAS YIN TE, GANG LUS KYIS NYES PAR SPYAD PA DANG,
NGAG DANG YID KYIS NYES PAR SPYAD PA'I RNAM PAR SMIN PA 'DOD PA
MA YIN PA DANG, SDUG PA MA YIN PA


@556B DANG, DGA' BA MA YIN PA DANG, YID DU 'ONG BA MA YIN PA DAG
MNGON PAR 'GRUB PAR 'GYUR BA 'DI NI, GNAS YIN NO, ,KUN DGA' BO,
'DI NI, GNAS MA YIN ZHING GO SKABS MED

PA STE; GANG LUS KYIS LEGS PAR SPYAD PA DANG, NGAG DANG YID KYIS
LEGS PAR SPYAD PA'I RNAM PAR SMIN PA 'DOD PA MA YIN PA DANG, SDUG
PA MA YIN PA DANG, DGA' BA MA YIN PA

DANG, YID DU 'ONG BA MA YIN PA DAG MNGON PAR 'GRUB PAR 'GYUR BA
'DI NI, GNAS MA YIN NO, ,'DI NI, GNAS YIN TE, GANG LUS KYIS LEGS
PAR SPYAD PA DANG, NGAG DANG YID KYIS

LEGS PAR SPYAD PA'I RNAM PAR SMIN PA 'DOD PA DANG, SDUG PA DANG,
DGA' BA DANG, YID DU 'ONG BA DAG MNGON PAR 'GRUB PAR 'GYUR BA 'DI
NI, GNAS YIN NO, ,GNAS MA YIN ZHING GO SKABS

MED PA NI, GANG LUS KYIS NYES PAR SPYAD PA SPYAD, NGAG DANG YID
KYIS NYES PAR SPYAD PA SPYAD NAS RGYU DE DAG DANG RKYEN DES LUS
ZHIG NAS BDE 'GRO MTHO RIS KYI 'JIG RTEN LHA RNAMS KYI NANG DU
SKYE

BAR 'GYUR BA 'DI NI, GNAS MA YIN NO, ,'DI NI, GNAS YIN TE, GANG
LUS KYIS NYES PAR SPYAD PA SPYAD, NGAG DANG YID KYIS NYES PAR
SPYAD PA SPYAD NAS RGYU DE DANG RKYEN DES LUS ZHIG NAS SHI

PHAN CHAD NGAN SONG NGAN 'GRO LOG PAR LTUNG BA SEMS CAN DMYAL BA
DAG GI NANG DU SKYE BAR 'GYUR BA 'DI NI, GNAS YIN NO, ,GNAS MA
YIN ZHING GO SKABS MED PA NI, GANG LUS KYIS LEGS


@557A *, ,PAR SPYAD PA SPYAD, NGAG DANG YID KYIS LEGS PAR SPYAD
PA SPYAD NAS RGYU DE DANG RKYEN DES LUS ZHIG NAS SHI PHAN CHAD
NGAN SONG NGAN 'GRO LOG PAR LTUNG BA SEMS CAN

DMYAL BA DAG GI NANG DU SKYE BAR 'GYUR BA 'DI NI, GNAS MA YIN NO,
,'DI NI, GNAS YIN TE, GANG LUS KYIS LEGS PAR SPYAD PA SPYAD, NGAG
DANG YID KYIS LEGS PAR SPYAD PA SPYAD NAS

RGYU DE DANG RKYEN DES LUS ZHIG NAS BDE 'GRO MTHO RIS KYI 'JIG
RTEN LHA RNAMS KYI NANG DU SKYE BAR 'GYUR BA 'DI NI, GNAS YIN NO,
,GNAS MA YIN ZHING GO SKABS MED PA NI, YANG DAG PAR

RDZOGS PA'I SANGS RGYAS GNYIS 'JIG RTEN DU GANG SNGA PHYI MED PAR
'BYUNG BA 'DI NI, GNAS MA YIN TE, GANG GCIG 'BYUNG BA 'DI NI,
GNAS YIN NO, ,GNAS MA YIN ZHING GO SKABS MED PA

NI; 'KHOR LOS BSGYUR BA GNYIS 'JIG RTEN DU GANG SNGA PHYI MED PAR
'BYUNG BA 'DI NI, GNAS MA YIN TE, GANG GCIG 'BYUNG BA 'DI NI,
GNAS YIN NO, ,GNAS MA YIN ZHING GO SKABS MED PA NI,

GANG BUD MED 'KHOR LOS BSGYUR BA'I RGYAL SRID DANG, BRGYA BYIN
NYID DANG, TSANGS PA NYID DANG, BDUD NYID BYED BAR 'GYUR BA DANG,
RANG BYANG CHUB MNGON DU BYED PAR 'GYUR BA DANG, BLA NA MED PA

YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA BAR 'GYUR BA 'DI NI, GNAS MA YIN NO, ,'DI NI, GNAS YIN TE,
SKYES PA GANG YIN PA'O, ,GNAS MA YIN ZHING GO SKABS


@557B MED PA NI, GANG LTA BA PHUN SUM TSOGS PA'I GANG ZAG BSAM
BZHIN DU PHA DANG, MA DANG, DGRA BCOM PA GSOD PAR 'GYUR BA DANG,
DGE 'DUN GYI DBYEN BYED PAR 'GYUR BA DANG, DE BZHIN GSHEGS

PA LA NGAN SEMS KYIS KHRAG 'BYIN PAR 'GYUR BA NI, GNAS MA YIN NO,
,'DI NI, GNAS YIN TE, SO SO'I SKYE BO GANG YIN PA'O, ,GNAS MA YIN
ZHING GO SKABS MED PA NI, GANG LTA BA PHUN SUM TSOGS

PA'I GANG ZAG BSAM BZHIN DU SROG CHAGS KYI SROG GCOD PAR 'GYUR BA
DANG, BSLAB PA BTANG NAS NYAMS PA LA 'JUG PAR 'GYUR BA DANG, 'DI
LAS PHYI ROL PA GZHAN DAG LA YON GNAS SU

TSOL BAR 'GYUR BA DANG, 'DI LAS PHYI ROL PA GZHAN DAG LA STON PAR
LTA BAR 'GYUR BA DANG, DGE MTSAN DANG, BKRA SHIS DAG GIS DAG PAR
YID CHES PAR 'GYUR BA DANG, DGE SBYONG DANG BRAM

ZE SHES PA DANG LDAN PA DE DAG SHES PAR BYA BA SHES SHING BLTA
BAR BYA BA MTHONG NGO SNYAM NAS DGE SBYONG DANG BRAM ZE GZHAN DAG
GI NGOR RTOG CING NGOR LTA BAR 'GYUR BA DANG, SRID PA BRGYAD PA
MNGON PAR

'GRUB PAR 'GYUR BA 'DI NI, GNAS MA YIN NO, ,'DI NI, GNAS YIN TE,
SO SO'I SKYE BO GANG YIN PA'O, ,GNAS MA YIN ZHING GO SKABS MED PA
NI, SEMS KUN NAS NYON MONGS PAR BYED PA DANG, SHES

RAB NYAM CHUNG BAR BYED PA DANG, RGUD PA'I PHYOGS SU GYUR PA
DANG, MYA NGAN LAS 'DA' BAR MI 'GYUR BA SGRIB PA LNGA PO MA
SPANGS PA NI, DRAN PA NYE BAR GZHAG PA BZHI DANG SEMS SHIN TU


@558A *, ,NYE BAR BZHAG NAS GNAS PAR 'GYUR BA 'DI NI, GNAS MA YIN
NO, ,'DI NI, GNAS YIN TE, SEMS KUN NAS NYON MONGS PAR BYED PA
DANG, SHES RAB NYAM CHUNG BAR

BYED PA DANG, RGUD PA'I PHYOGS SU GYUR BA DANG, MYA NGAN LAS 'DA'
BAR MI 'GYUR BA GANG SGRIB PA LNGA PO SPANGS PAS NI, DRAN PA NYE
BAR GZHAG PA BZHI DAG LA SEMS SHIN TU NYE BAR BZHAG

NAS GNAS PAR 'GYUR BA 'DI NI, GNAS YIN NO, ,GNAS MA YIN ZHING GO
SKABS MED PA NI, SEMS KUN NAS NYON MONGS PAR BYED PA DANG, SHES
RAB NYAM CHUNG BAR BYED PA DANG, RGUD PA'I

PHYOGS SU GYUR PA DANG, MYA NGAN LAS 'DA' BAR MI 'GYUR BA GANG
SGRIB PA LNGA PO MA SPANGS PAS NI, DRAN PA NYE BAR GZHAG PA BZHI
DAG LA SEMS SHIN TU NYE BAR BZHAG PA NA BYANG CHUB KYI

YAN LAG BDUN SGOM PA 'DI NI, GNAS MA YIN NO, ,'DI NI, GNAS YIN
TE, SEMS KUN NAS NYON MONGS PAR BYED PA DANG, SHES RAB NYAM CHUNG
BAR BYED PA DANG, RGUD PA'I PHYOGS SU GYUR PA

DANG, MYA NGAN LAS 'DAS PAR MI 'GYUR BA GANG SGRIB PA LNGA PO
SPANGS PAS NI, DRAN PA NYE BAR GZHAG PA BZHI DAG LA SEMS SHIN TU
NYE BAR BZHAG NAS GNAS PA NA BYANG CHUB KYI YAN LAG BDUN

SGOM PAR 'GYUR BA 'DI NI, GNAS YIN NO, ,GNAS MA YIN ZHING GO
SKABS MED PA NI, SEMS KUN NAS NYON MONGS PAR BYED PA DANG, SHES
RAB NYAM CHUNG BYED PA DANG, RGUD PA'I PHYOGS SU GYUR


@558B PA DANG, MYA NGAN LAS 'DA' BAR MI 'GYUR BA GANG SGRIB PA
LNGA PO MA SPANGS PAS NI, DRAN PA NYE BAR GZHAG PA BZHI DAG LA
SEMS SHIN TU NYE BAR BZHAG PAS GNAS PA NA BYANG CHUB KYI YAN LAG

BDUN BSGOMS TE RANG BYANG CHUB MNGON DU BYED PAR 'GYUR BA DANG,
BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR 'GYUR BA 'DI NI, GNAS MA YIN NO, ,'DI
NI

GNAS YIN TE, SEMS CAN KUN NAS NYON MONGS PAR BYED PA DANG, SHES
RAB NYAM CHUNG BAR BYED PA DANG, RGUD PA'I PHYOGS SU GYUR PA
DANG, MYA NGAN LAS 'DA' PAR MI 'GYUR BA GANG SGRIB PA LNGA

PO SPANGS NAS NI, DRAN PA NYE BAR GZHAG PA BZHI DAG LA SEMS SHIN
TU NYE BAR BZHAG NAS GNAS PA NA BYANG CHUB KYI YAN LAG BDUN
BSGOMS TE RANG BYANG CHUB MNGON DU BYED PAR 'GYUR BA DANG, BLA

NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA BAR 'GYUR BA 'DI NI, GNAS TE, KUN DGA' BO, DE
TZAM GYIS NA MKHAS PA GNAS DANG GNAS MA YIN PA LA

MKHAS PA YIN NO, ,BTZUN PA, CHOS KYI RNAM GRANGS 'DI'I MING CI
LAGS, 'DI JI LTAR GZUNG BAR BGYI, KUN DGA' BO, DE'I PHYIR CHOS
KYI RNAM GRANGS 'DI NI, LE'U BZHI PA ZHES BYA BAR

YANG ZUNGS SHIG ,CHOS KYI ME LONG ZHES BYA BAR YANG ZUNGS SHIG
,BDUD RTZI'I RNGA PO CHE ZHES BYA BAR YANG ZUNGS SHIG ,KHAMS MANG
PO PA ZHES BYA BAR YANG ZUNGS SHIG ,DE BAS NA KHAMS


@559A *, ,MANG PO ZHES BYA BA NI, CHOS KYI RNAM GRANGS 'DI'I TSIG
BLA DVAGS YIN NO, ,KHAMS MANG PO PA ZHES BYA BA'I MDO RDZOGS SO,,

