@285B RGYA GAR SKAD DU, A'ARYA SARBA DHARM'A GU nA BY'U HA R'A DZA N'A
MA MAH'A Y'A NA S'U TRA, BOD SKAD DU, 'PHAGS PA CHOS THAMS CAD
KYI YON TAN BKOD PA'I RGYAL PO ZHES BYA BA THEG PA CHEN PO'I MDO,

SANGS RGYAS DANG BYANG CHUB SEMS DPA' THAMS CAD LA PHYAG 'TSAL
LO, ,'DI SKAD BDAG GIS THOS PA'I DUS GCIG NA, BCOM LDAN 'DAS
RGYAL PO'I KHAB NA 'OD MA'I TSAL BYA

KA LANDA KA GNAS PA NA, DGE SLONG LNGA BRGYA THAM PA'I DGE SLONG
GI DGE 'DUN CHEN PO DANG, BYANG CHUB SEMS DPA' STONG NYIS BRGYA
THAMS CAD KYANG GZUNGS THOB PA, CHAGS PA

MED PA'I YE SHES MTHONG BA, SPYOD YUL CHAGS PA MED PA, THABS
MKHAS PA, KHAMS GSUM THAMS CAD LA SEMS SNYOMS PA, PHAN PA DANG
SNYING RJE'I LHAG PA'I BSAM PA

LA ZHUGS PA, DE BZHIN GSHEGS PA'I CHOS KYI 'BREL BA'I GTAM 'DRI
BA SHA STAG LA 'DI LTA STE, BYANG CHUB SEMS DPA' SEMS DPA' CHEN
PO BYAMS PA DANG, BYANG CHUB


@286A *, ,SEMS DPA' SEMS DPA' CHEN PO RTAG TU BRTZON DANG, BYANG
CHUB SEMS DPA' SEMS DPA' CHEN PO MNYAM PA NYID LA GNAS PA DANG,
BYANG CHUB

SEMS DPA' SEMS DPA' CHEN PO MI G-YO BA DANG, BYANG CHUB SEMS DPA'
SEMS DPA' CHEN PO BLO GROS BZANG PO DANG, BYANG CHUB SEMS DPA'
SEMS DPA' CHEN PO

BLO GROS CHEN PO DANG, BYANG CHUB SEMS DPA' SEMS DPA' CHEN PO
SPOBS PA MTHA' YAS DANG, BYANG CHUB SEMS DPA' SEMS DPA' CHEN PO
RAB GNON BLO GROS DANG,

BYANG CHUB SEMS DPA' SEMS DPA' CHEN PO SPYAN RAS GZIGS DBANG
PHYUG DANG, DE DAG LA SOGS PA BYANG CHUB SEMS DPA' STONG NYIS
BRGYA DANG, BRGYA BYIN DANG, TSANGS

PA DANG, 'JIG RTEN SKYONG BA RNAMS DANG, KLU'I RGYAL PO RNAMS
DANG, SRIN PO'I BDAG PO THAMS CAD DANG, GNOD SBYIN MO SUM BRGYA
DANG, GZHAN MU STEGS CAN SPYOD PA PA

DANG; KUN TU RGYU DANG, GCER BU PA DRUG STONG DANG, NAM MKHA'
LDING GI RGYAL PO BDUN DANG THABS GCIG TU BZHUGS TE, DE DAG THAMS
CAD KYIS DE BZHIN GSHEGS PA

LA BSKOR BA BYAS NAS, DE BZHIN GSHEGS PA LA MCHOD PA'I LAS BYA
BA'I PHYIR LHA'I ME TOG GI CHAR MNGON PAR PHAB BO, ,TZANDAN GYI
PHYE MA'I CHAR YANG MNGON PAR PHAB BO, ,


@286B LHA'I SIL SNYAN DANG PHEG RDOB PA DAG KYANG DE BZHIN GSHEGS
PA LA MCHOD PA'I LAS BYA BA'I PHYIR BSGRAGS SO, ,GANG DAG DE
BZHIN GSHEGS PA'I BSTAN PA LA MNGON PAR DAD PA DE

DAG THAMS CAD KYIS KYANG TSIG 'DI SKAD CES GSOL TO, ,BCOM LDAN
'DAS, LEGS SO, ,LEGS SO, ,BCOM LDAN 'DAS DE BZHIN GSHEGS PA'I
BSTAN PA NYON MONGS PA THAMS

CAD ZAD PAR BGYID PA 'DI NI RDZU 'PHRUL CHE STE LEGS SO, ,LEGS
SO, ,DE NAS BCOM LDAN 'DAS DE'I TSE NYON MONGS PA THAMS CAD RNAM
PAR 'JOMS PAS RDUL MED PA'I RGYAL

MTSAN ZHES BYA BA'I TING NGE 'DZIN LA SNYOMS PAR ZHUGS NAS, TING
NGE 'DZIN DE'I MTHUS SA CHEN PO 'DI MTHO BA DANG DMA' BAR BYAS
TE, 'GUL, RAB TU 'GUL, KUN TU RAB TU

'GUL, G-YOS, RAB TU G-YOS, KUN TU RAB TU G-YOS, LDEG, RAB TU LDEG
,KUN TU RAB TU LDEG ,'KHRUGS, RAB TU 'KHRUGS, KUN TU RAB TU
'KHRUGS, 'UR 'UR,

RAB TU 'UR 'UR, KUN TU RAB TU 'UR 'UR, CHEM CHEM, RAB TU CHEM
CHEM, KUN TU RAB TU CHEM CHEM MO, ,LHA'I TZANDAN GYI PHYE MA'I
CHAR YANG BAB BO, ,LHA'I ME TOG GI CHAR YANG BAB BO, ,

LHA'I 'OD KYI SNANG BA'ANG BYUNG NGO, ,STONG GSUM GYI STONG CHEN
PO'I 'JIG RTEN GYI KHAMS 'DIR SEMS CAN GANG SU DAG NGAN SONG DU
SKYES PA DE DAG THAMS CAD KYANG NGAN SONG RNAMS LAS


@287A *, ,YONGS SU GROL BAR GYUR TO, ,LHA'I DBANG PO DANG, KLU'I
DBANG PO DANG, GNOD SBYIN GYI DBANG PO DANG, SRIN PO'I DBANG PO
DANG, MI'I DBANG PO DE DAG THAMS

CAD KYI GNAS RNAMS KYANG SNANG BAR GYUR TO, ,LHA'I SIL SNYAN GYI
SGRA DAG KYANG GRAG GO ,LHA'I 'OD DAG KYANG SNANG BAR GYUR RO,
,LHA'I SPOS KYI NGAD KYANG LDANG BAR GYUR TO, ,DE NAS DE DAG

THAMS CAD KYANG CHO 'PHRUL CHEN PO DE MTHONG NAS YA MTSAN DU GYUR
TE 'DI SNYAM DU SEMS SO, ,GNAS 'DI DAG SNANG BAR GYUR PA 'DI
DANG, CHO 'PHRUL CHEN PO SNANG BAR GYUR PA 'DI

DANG; SA CHEN PO G-YOS PA 'DI DANG, ME TOG GI CHAR CHEN PO BAB PA
'DI SU'I MTHU YIN, ,SU'I BYIN GYI RLABS YIN ZHIG GU SNYAM NAS, DE
DAG THANG CIG CANG MI ZER SEMS

NAS; GCIG LA GCIG 'DI SKAD DU 'DI NI DE BZHIN GSHEGS PA'I MTHU
YIN NO, ,'DI NI DE BZHIN GSHEGS PA'I RNAM PAR 'PHRUL PA YIN NO
ZHES SMRAS SO, ,DE NAS RGYAL PO

CHEN PO BZHI 'DI SNYAM DU SEMS TE, BDAG CAG DE BZHIN GSHEGS PA LA
BLTA BA DANG, PHYAG BYA BA DANG, MCHOD PA DANG, CHOS NYAN PA'I
PHYIR BCOM LDAN 'DAS GA LA BA

DER 'DONG GOR MA CHAG SNYAM MO, ,DE NAS LHA'I DBANG PO DANG,
KLU'I DBANG PO DANG, GNOD SBYIN GYI DBANG PO DANG, SRIN PO'I
DBANG PO RDZU 'PHRUL CHE ZHING MTHU CHE BA DE DAG THAMS


@287B CAD KYIS LHA'I ME TOG AUTPA LA DANG, PADMA DANG, KU MUD
DANG, PADMA DKAR PO DANG, DRI MCHOG DANG, MAND'A RA BA DANG,
MAND'A RA BA CHEN PO DAG KHYER NAS 'OD MA'I TSAL BYA KA LANTA KA
GNAS

PA GA LA PA DANG, BCOM LDAN 'DAS GA LA BA DER DONG STE LHAGS NAS,
BCOM LDAN 'DAS LA MNGON PAR MCHOD DE PHYAG BYAS SO, ,ME TOG GI
CHAR CHEN PO DES KYANG SA CHEN PO 'DI PUS

MO NUB TZAM DU KHYAB PAR 'DUG GO ,DE NAS BYANG CHUB SEMS DPA'
SEMS DPA' CHEN PO DE DAG THAMS CAD CHOS MNYAN PA'I PHYIR BCOM
LDAN 'DAS LA LAN GSUM BSKOR BA BYAS NAS

PHYOGS GCIG TU 'KHOD DO, ,DE NAS BYANG CHUB SEMS DPA' SEMS DPA'
CHEN PO LAG NA RDO RJE BYANG CHUB SEMS DPA' BYE BA PHRAG DU MAS
BSKOR CING, LHA BYE BA PHRAG DU MAS BSKOR

TE; RIG SNGAGS 'CHANG BRGYA PHRAG DU MAS MDUN DU BDAR BAS RDZU
'PHRUL DANG, MTHU CHEN PO DANG, BKOD PA CHEN PO DANG, ME TOG
DANG, SPOS DANG, ME TOG PHRENG DANG, BDUG

PA DANG, ROL MO'I SGRA DANG, SIL SNYAN DANG, PHEG RDOB PA CHEN
POS DE BZHIN GSHEGS PA DGE SLONG GI DGE 'DUN DANG, BYANG CHUB
SEMS DPA'I TSOGS DANG BCAS PA LA MNGON

PAR MCHOD DO, ,DE NAS DE'I TSE BYANG CHUB SEMS DPA' BKOD PA'I
RGYAL POS LHA'I BKOD PA DANG, BKOD PA'I MTHU DANG, ME TOG GI CHAR
CHEN POS DE BZHIN GSHEGS PA LA MCHOD


@288A *, ,PA BYAS SO, ,DE NAS BYANG CHUB SEMS DPA' SEMS DPA' CHEN
PO DE DAG GIS 'DUS PA CHEN PO DE MTHONG NAS, CHOS KYI 'BEL PA'I
GTAM 'DOD PAR GYUR

TO; ;DE NAS BCOM LDAN 'DAS KYIS BYANG CHUB SEMS DPA' DE DAG GI
SEMS THUGS KYIS MKHYEN NAS, BYANG CHUB SEMS DPA' BKOD PA'I RGYAL
PO DE LA 'DI SKAD CES BKA' STZAL TO,

RIGS KYI BU, SONG LAS CHEN PO 'DI LTOS SHIG ,DE NAS BYANG CHUB
SEMS DPA' BKOD PA'I RGYAL POS SA CHEN PO BLTAS SO, ,BLTAS NAS
KYANG BCOM LDAN 'DAS LA 'DI SKAD

CES GSOL TO, ,BCOM LDAN 'DAS, BDAG GIS SA CHEN PO BLTAS LAGS TE,
BCOM LDAN 'DAS, BCOM LDAN 'DAS KYIS SEMS CAN THAMS CAD LA BDE
BA'I 'DUS PA

CHEN PO MDZAD PA MTHONG LAGS SO, ,BCOM LDAN 'DAS KYIS BKA' STZAL
PA, BKOD PA'I RGYAL PO, SROG CHAGS DRUG KHRI BZHI STONG BLA NA
MED PA YANG DAG PAR RDZOGS PA'I BYANG

CHUB TU DENG KHO NA LUNG BSTAN PAR 'GYUR RO, ,DE NAS BYANG CHUB
SEMS DPA' SEMS DPA' CHEN PO LAG NA RDO RJES BCOM LDAN 'DAS KYI
ZHABS GNYIS LA GTUGS NAS,

BCOM LDAN 'DAS LA 'DI SKAD CES GSOL TO, ,BCOM LDAN 'DAS, LHA
DANG, KLU DANG, GNOD SBYIN DANG, SRIN PO DANG, MI DANG, SPYOD PA
PA DANG, KUN TU RGYU MANG PO


@288B 'DUS LAGS SO, ,BDE BAR GSHEGS PA, SEMS CAN MANG PO 'DUS
LAGS SO, ,BCOM LDAN 'DAS, CHOS MNYAN PA'I DUS NI 'DI LAGS SO,
,BDE BAR GSHEGS PA, CHOS MNYAN

PA'I DUS NI 'DI LAGS SO, ,DE NAS BCOM LDAN 'DAS CANG MI GSUNG BAR
GYUR NAS, BYANG CHUB SEMS DPA' LAG NA RDO RJES LAN GNYIS LAN GSUM
GYI BAR DU DE BZHIN GSHEGS

PA LA GSOL BA BTAB STE, BCOM LDAN 'DAS, BSTAN DU GSOL, BDE BAR
GSHEGS PA, BSTAN DU GSOL, SEMS CAN THAMS CAD KYI BSAM PA GRUB PAR
MDZAD DU

GSOL, BCOM LDAN 'DAS, 'GYOD PA BSAL BA DANG, SEMS CAN THAMS CAD
LA SMAN PA DANG BDE BA'I SLAD DU CHOS THAMS CAD KYI YON TAN BKOD
PA'I RGYAL PO ZHES BGYI BA'I

MDO, NYON MONGS PA THAMS CAD ZAD PAR BGYID PA, BDUD THAMS CAD
YANG DAG PAR 'JOMS PA, SDIG PA THAMS CAD ZAD PAR BGYID PA, SEMS
CAN MA DAD PA RNAMS DAD PAR

BGYID PA, MU GE'I GNOD PA ZHI BAR BGYID PA, NAD THAMS CAD ZHI BAR
BGYID PA, DUS MA LAGS PAR MCHI BA THAMS CAD ZLOG PA, BDAG GIS DE
BZHIN GSHEGS PA GLOG SNANG

BA LAS THOS NAS, THOS PA'I MOD LA CHOS THAMS CAD MNGON DU GYUR
CING, NGAN SONG THAMS CAD YANG DAG PAR CHAD DE, LAS KYI SGRIB PA
THAMS CAD YANG DAG PAR CHAD PA GANG


@289A *, ,LAGS PA DE BSTAN PAR GSOL, DE NAS BCOM LDAN 'DAS KYIS
BYANG CHUB SEMS DPA' LAG NA RDO RJE LA 'DI SKAD CES BKA' STZAL
TO, ,RIGS KYI BU,

PHYI MA'I DUS PHYI MA'I TSE SEMS CAN NGA'I BSTAN PA LA MA DAD PA
DANG, DE BZHIN GSHEGS PAS GSUNGS PA'I MDO SDE DAG LA MNGON PAR MA
DAD CING YID MI CHES LA, TSIG 'DI SKAD DU

'DI NI DE BZHIN GSHEGS PAS GSUNGS PA'I MDO SDE MA YIN NO, ,'DI LA
NI LEGS PA BYAS PA DANG, NYES PA BYAS PA'I LAS KYI 'BRAS BU RNAM
PAR SMIN PA CI'ANG MED DO, ,

ZHES ZER BA DAG 'BYUNG BAR 'GYUR TE, DE DAG NI CHAGS PAS ZIL GYIS
NON NAS, MCHOD PA'ANG MNGON PAR 'DU BYED PAR MI 'GYUR LA, CHOS
SMRA BA DE DAG LA'ANG MCHOD

PA BYED PAR MI 'GYUR TE, DE DAG NI TSE 'DI NYID LA YANG 'KHRUG PA
MANG PO 'BYUNG BAR 'GYUR LA, PHYIS KYANG SEMS CAN DMYAL BA RNAMS
SU BTZO BAR 'GYUR TE, RIGS KYI

BU; 'DI NI DE BZHIN GSHEGS PA RNAMS KYI YAB YUM DANG 'DRA LA, LAS
THAMS CAD ZAD PAR BYED PA'I MDO SDE'I RGYAL PO CHEN PO MNYAN PA'I
DUS MA YIN TE, GZHAN MU

STEGS CAN SPYOD PA PA DANG, KUN TU RGYU DE DAG DANG, SEMS CAN
MANG PO GZHAN DAG KYANG NGAN SONG DU 'GRO BAR 'DOD DO, ,RIGS KYI
BU, DE DAG NI MDO SDE'I RGYAL PO 'DI LA DAD


@289B PAR MI 'GYUR TE, 'DOD PAS LDONGS PA'I YID KYIS KHYIM YONGS
SU SKYONG BAR BYED CING, RMO RKO DANG, TSONG DANG, G-YUL 'GYED PA
DANG, 'THAB PA LA SRED PAR 'GYUR RO, ,DE NAS

SHI 'PHOS NAS KYANG SEMS CAN DMYAL BA CHEN PO BRGYAD PO DAG TU
BTZO BAR 'GYUR RO, ,DE NAS DE'I TSE SROG CHAGS BRGYAD KHRI STAN
LAS LANGS NAS, BCOM LDAN 'DAS KYI ZHABS

LA GTUGS TE 'DI SKAD CES GSOL TO, ,BCOM LDAN 'DAS, BDAG CAG NI
DAD PAR BGYID LAGS SO, ,MNGON PAR MCHOD PAR BGYID LAGS SO, ,RGYAS
PAR YANG BGYID

LAGS SO, ,'DRI BA DANG, KLOG PA DANG, NYAN DU STZAL BA DANG, 'DON
PA LA SPRO BAR BGYID LAGS SO, ,SLAD KYIS CHOS MA LAGS PA'I DUS DE
LA BAB NA, SPYO BA DANG, BRGYAD

BKAG PA DANG, BSDIGS PA BZOD PA BGYID LAGS SO, ,BCOM LDAN 'DAS,
BDAG CAG NI BKA' DRIN GZO BAR BGYID KYI, BKA' DRIN MI GZO BAR MI
BGYID DE, BDAG CAG

SLAD KYIS 'GYOD PAR 'GYUR BAR MI BGYID LAGS SO, ,BCOM LDAN 'DAS,
CHOS THAMS CAD KYI YON TAN BKOD PA'I RGYAL PO ZHES BGYI BA'I MDO
BSTAN DU GSOL, 'DI NI SLAD MA'I DUS SLAD

MA'I TSE DE BZHIN GSHEGS PA'I 'PHRIN LAS BGYID PAR 'GYUR BA LAGS
SO, ,DE NAS BCOM LDAN 'DAS LA BYANG CHUB SEMS DPA' LAG NA RDO
RJES 'DI SKAD CES GSOL TO, ,


@290A *, ,BCOM LDAN 'DAS, BYANG CHUB SEMS DPA' SEMS DPA' CHEN POS
DGE BA'I BSHES GNYEN JI LTAR YONGS SU BTZAL BAR BGYI, BCOM LDAN

'DAS KYIS BKA' STZAL PA, RIGS KYI BU, 'DI LA BYANG CHUB SEMS DPA'
SEMS DPA' CHEN POS RGYUN MI 'CHAD PAR DGE BA'I BSHES GNYEN LA
BLTA BAR 'DOD PA DANG,

BRTZON 'GRUS BRTZAMS PA DANG, BSAM PA YONGS SU DAG PA DANG, CHOS
'DOD PAR BYA STE, CHOS BZHI PO DE DAG DANG LDAN PA'I BYANG CHUB
SEMS DPA' SEMS DPA' CHEN

POS DGE BA'I BSHES GNYEN YONGS SU BTZAL BAR BYA'O, ,BYANG CHUB
SEMS DPA' LAG NA RDO RJES GSOL BA, BCOM LDAN 'DAS, BYANG CHUB
SEMS DPA' DGON PA

NA GNAS PAS JI LTAR BGYI LAGS, BCOM LDAN 'DAS KYIS BKA' STZAL PA,
'DI LTA STE, KHYIM NA GNAS PA YONGS SU SPANGS PA DANG, MI DGE
BA'I BSHES GNYEN GYI

'DU 'DZI YONGS SU SPANG BA DANG, BDOG PA THAMS CAD YONGS SU GTANG
BAR BYA'O, ,DE NAS BCOM LDAN 'DAS LA BYANG CHUB SEMS DPA' SEMS
DPA' CHEN PO 'PHAGS PA

SPYAN RAS GZIGS DBANG PHYUG GIS 'DI SKAD CES GSOL TO, ,BCOM LDAN
'DAS, BDAG GIS NI GANG GIS CHOS KYI RNAM GRANGS 'DI THOS NAS NGAN
SONG DU MCHI BAR 'GYUR BA


@290B DE MA MTHONG STE, DE NI GNAS MA MCHIS SO, ,BCOM LDAN 'DAS,
GANG LA LA CHOS KYI RNAM GRANGS 'DI NYAN PA DANG, 'DI LA PHYAG
'TSAL BA DE NI RDZU 'PHRUL CHE ZHING MTHU CHE BA LAGS

NA; GANG YI GER 'DRI BA DANG, YI GER 'DRIR STZOL BA DANG, 'CHANG
BA DANG, KLOG PA DANG, GDUGS DANG, RGYAL MTSAN DANG, BA DAN RNAMS
KYIS MCHOD PA BGYID PA DANG,

CHOS SMRA BA DE LA'ANG GOS DANG, RGYAN RNAMS KYIS MCHOD PAR BGYID
PA LTA SMOS KYANG CI 'TSAL TE, DE NI SANGS RGYAS THAMS CAD KYI
BYIN GYIS BRLABS PA LAGS SO, ,DE NI DE BZHIN

GSHEGS PAS BDE BA CAN GYI 'JIG RTEN GYI KHAMS SU LUNG BSTAN PA
KHO NA LAGS SO, ,CHOS SMRA BA DE NI DE BZHIN GSHEGS PA DANG 'DRA
BA KHO NAR LTA BAR BGYI'O, ,BCOM LDAN

'DAS KYIS BKA' STZAL PA, RIGS KYI BU, DE NI DE BZHIN TE, LEGS SO,
,LEGS SO, ,CHOS SMRA BA DE LA NI NGAS KYANG MCHOD PA BYA'O, ,'JIG
RTEN GYI KHAMS BDE BA CAN DU'ANG

LUNG BSTAN PAR BYA'O, ,GANG DE BZHIN GSHEGS PA LA BLA MA'I SRI
ZHU BYED CING ME TOG DANG, BDUG SPOS DANG, SPOS DANG, ME TOG
PHRENG DANG, BYUG PA DANG, GOS DANG, RGYAN

RNAMS DANG, GDUGS DANG, RGYAL MTSAN DANG, BA DAN RNAMS KYIS MCHOD
PA BYED PA DE NI DUS MA YIN PAR 'CHI BAS 'CHI BAR MI 'GYUR RO,
,PHA ROL GYI DMAG TSOGS KYI 'JIGS


@291A *, ,PA'ANG MED, MU GE'I GNOD PA'I 'JIGS PA'ANG MED, BU LAS
GYUR PA'I YID MI BDE BA'ANG MED, CHUNG MA LAS GYUR PA'I YID MI
BDE BA'ANG MED

LA; BSAM PA THAMS CAD KYANG YONGS SU RDZOGS PAR 'GYUR RO, ,RIGS
KYI BU, DE BZHIN GSHEGS PA RNAMS 'BYUNG BA DANG, MDO SDE'I RGYAL
PO 'DI THOS PA NI DKA'O, ,

RIGS KYI BU, GRONG NGAM, GRONG KHYER RAM, GRONG RDAL LAM, KHYIM
MAM, DGON PA'I GNAS GANG LA LAR CHOS KYI RNAM GRANGS 'DI SPYOD
PA'I SA PHYOGS DE NI DE BZHIN

GSHEGS PAS YONGS SU BZUNG BA YIN NO, ,DE NAS BCOM LDAN 'DAS LA
BYANG CHUB SEMS DPA' LAG NA RDO RJES 'DI SKAD CES GSOL TO, ,BCOM
LDAN 'DAS, SPYAN RAS

GZIGS DBANG PHYUG ,SPYAN RAS GZIGS DBANG PHYUG CES BGYI BA CI'I
SLAD DU DE SKAD CES BGYI LAGS, BKA' STZAL PA, GANG GI PHYIR 'DI
LTAR 'JIG RTEN THAMS CAD LA

LTA BAR BYED, RTOG PAR BYED, TSIM PAR BYED, YONGS SU SKYONG BAR
BYED, YANG DAG PAR DBUGS 'BYIN PAR BYED CING, SNYING RJE'I SEMS
DANG, BDE BA'I SEMS

DANG; BYAMS PA'I SEMS DANG, SNYING BRTZE BA'I SEMS DANG LDAN LA,
BSAM PA THAMS CAD YONGS SU RDZOGS PAR BYED PAS NA DE'I PHYIR
SPYAN RAS GZIGS DBANG PHYUG


@291B CES BYA'O, ,DE NAS BYANG CHUB SEMS DPA' LAG NA RDO RJES
GSOL BA, BCOM LDAN 'DAS, SPYAN RAS GZIGS DBANG PHYUG GI MING TZAM
LA RTOG PA GANG LAGS PA DE'ANG BSAM PA

THAMS CAD YONGS SU RDZOGS PAR 'GYUR NA, GANG DAG DE BZHIN GSHEGS
PA LA MNGON PAR MCHOD PA DANG, CHOS KYI RNAM GRANGS 'DI LA MNGON
PAR DAD PA DANG, 'CHANG BA DANG,

KLOG PA DANG, YI GER 'DRI BA DANG, YI GER 'DRIR STZOL BA DANG,
GOS DANG, RGYAN GYI MCHOD PA CHEN PO DAG GIS MCHOD PAR BGYID PA
DANG, RGYAN GYIS BRGYAN NAS YI GER 'DRI BA

DANG, YI GER 'DRIR STZOL BA LTA SMOS KYANG CI 'TSAL LAGS, DE NAS
BCOM LDAN 'DAS LA BYANG CHUB SEMS DPA' 'PHAGS PA SPYAN RAS GZIGS
DBANG PHYUG GIS 'DI SKAD

CES GSOL TO, ,BCOM LDAN 'DAS, CHOS KYI RNAM GRANGS 'DI NI MTHU
CHE STE, DE BZHIN GSHEGS PA'I 'PHRIN LAS BGYID PA LAGS SO, ,BCOM
LDAN 'DAS KYIS BKA' STZAL PA,

RIGS KYI BU, RGYAL BA CAN ZHES BYA BA'I GZUNGS YOD DE, DE NI NGA
BYANG CHUB SEMS DPAR GYUR PA NA DE BZHIN GSHEGS PA RGYAL BA'I
DBYANGS LAS BLANGS TE, THOS PA'I MOD LA'ANG

SA BCU THOB PAR GYUR LA, SROG CHAGS STONG PHRAG DU MAS KYANG CHOS
LA BZOD PA THOB PAR GYUR TO, ,DE NAS BYANG CHUB SEMS DPA' DE DAG
GIS 'DI SKAD CES GSOL TO, ,BCOM


@292A *, ,LDAN 'DAS, GZUNGS MTHU CHEN PO BSTAN PAR GSOL, DE NAS
BCOM LDAN 'DAS DE BZHIN GSHEGS PA BYA KA LA PINGKA'I SGRA DANG
GDANGS SGROGS PAS

GZUNGS 'DI BKA' STZAL PA, TADYA TH'A, DZA YA DZA YA, DZA YA BA
HA, DZA YA BA HA, KHA BA HA, HU LU HU LU, PADME PE, AA BA MA MA
BA ME, SA RA SA RA nE, DHI RI DHI RI, DHI RI DHI RI, DE

BA T'A AA NU B'A L'A NI, YUDDHA AUTT'A RE nE, BA RA TZA KRA NI PA
RA nE, P'U RA YA BHA GA W'A NA SARBA A'A SH'A NA, MA MA SARBA
KARMA Ksh'A PA YA, BUDDHA AA DHIshth'A NE NA SV'A H'A, RIGS KYI
BU, 'DI NI RGYAL

BA CAN ZHES BYA BA'I GZUNGS YIN TE, SDIG PA THAMS CAD ZAD PAR
BYED PA, NOR DANG, 'BRU RNAM PAR 'PHEL BAR BYED PA, PHA ROL GYI
DMAG TSOGS ZLOG PAR BYED PA, MU

GE'I GNOD PA RAB TU ZHI BAR BYED PA, TSE NUR BAR BYED PA STE, 'DI
NI DE BZHIN GSHEGS PA RNAMS KYI YAB YUM DANG 'DRA BA'I CHOS KYI
RNAM GRANGS YIN NO, ,RIGS KYI BU LA

LA ZHIG GIS CHOS KYI RNAM GRANGS 'DI DANG, GZUNGS KYI GSANG
SNGAGS KYI TSIG RNAMS LA PHYAG 'TSAL ZHING BSAM PA YONGS SU DAG
PAS MCHOD PA BYED DE, YI GER 'DRI BA DANG, YI GER 'DRIR 'JUG

PA DANG, MCHOD PA CHEN POS CHOS SMRA BA DE LA MCHOD PA DE NI LAS
KYI SGRIB PA THAMS CAD ZAD PAR 'GYUR RO, ,DUS MA YIN PAR 'CHI BAS
'CHI BAR MI 'GYUR RO, ,TSE 'DI NYID LA'ANG


@292B BDE BA MYONG BAR 'GYUR TE, BUS YID BDE BAR 'GYUR BA DANG,
CHUNG MAS YID BDE BAR 'GYUR BA DANG, KHYIM GYIS YID BDE BAR 'GYUR
BA DANG, RGYAL SRID KYIS YID BDE BAR

'GYUR LA, BSAM PA THAMS CAD KYANG YONGS SU RDZOGS PAR 'GYUR RO,
,DE NAS BCOM LDAN 'DAS LA BYANG CHUB SEMS DPA' LAG NA RDO RJES
'DI SKAD CES GSOL TO, ,BCOM

LDAN 'DAS CHOS KYI RNAM GRANGS 'DI LA PHYAG 'TSAL LO, ,CHOS SMRA
BA DE DAG DANG, CHOS KYI RNAM GRANGS 'DI YI GER 'DRI BA RNAMS
DANG, 'CHANG BA RNAMS DANG, KLOG PA RNAMS

LA'ANG MCHOD PAR 'TSAL LO, ,GANG LA LA CHOS KYI RNAM GRANGS 'DI
LA MCHOD PA BGYID PA DANG, CHOS SMRA BA DE DAG LA'ANG GOS DANG,
RGYAN RNAMS DANG, GDUGS DANG, BZHON

PA RNAMS KYIS MCHOD PAR BGYID PA DE DAG GIS NI, DE BZHIN GSHEGS
PA THAMS CAD LA MCHOD PA BGYID PA LAGS SO, ,BCOM LDAN 'DAS, DE NI
BDAG DANG BYANG CHUB

SEMS DPA' THAMS CAD LA'ANG MCHOD PA'I MCHOG GIS MCHOD PA BGYID PA
LAGS SO, ,RGYAL SRID THAMS CAD LA'ANG BDAG GIS BSRUNG BAR BGYI'O,
,BSAM PA THAMS

CAD KYANG YONGS SU RDZOGS PAR BGYI'O, ,RGYAL SRED THAMS CAD
LA'ANG MCHOD PAR 'GYUR BAR BGYI'O, ,BCOM LDAN 'DAS BDAG GIS KYANG
CHOS NYAN PA DE DAG GI DON DU


@293A *, ,GZUNGS KYI GSANG SNGAGS KYI TSIG RNAMS RJES SU STZAL
BAR 'TSAL LO, ,BSAM PA THAMS CAD KYANG YONGS SU RDZOGS PAR
BGYI'O, ,SNYING BLAS SU'ANG

BGYI'O, ,BCOM LDAN 'DAS KYIS BKA' STZAL PA, RIGS KYI BU, SEMS CAN
RNAMS KYI DON GYI PHYIR SMROS SHIG ,DE NAS BYANG CHUB SEMS DPA'
LAG NA RDO RJES GZUNGS

KYI GSANG SNGAGS KYI TSIG 'DI DAG SMRAS SO, ,NA MA: SARBA TA TH'A
GA TA N'Am, NA MO AA MRI T'A BH'A YA, TA TH'A GA T'A YA, NA MA:
SARBA BUDDHA BO DHI SATV'A N'Am, NA MA: SARBA MAH'A RA DHI KE
BHYA: TADYA TH'A,

HU HU HE HE, MA TI MA TI, MAH'A MA TI, BADZRA MA TI, DRI DY'A
BADZRA MA TI, TA TH'A GA TA AA NU PA RI PA LI TE, SA RA SA RA, AA
YO MU KHI BHRi KU tI, BHRi KU tA MU KHI, KRI BE KRI B'A MU KHI,
SA DA TYA

BA TZA NA, MA NU SMA RA, BHA GA W'A NA BADZRA P'A nI, SARBA KARMA
AA BA RA nA NI KshA BA YA, SARBA AA SHA YA PA RI P'U RA YA, DE HE
ME PA RA MA, BUDDHA SAD TYE NA, BO DHI SATVA SAD TYE NA SV'AH'A,

BTZUN PA BCOM LDAN 'DAS, GANG LA LA BYANG CHUB SEMS DPA'I SA
BTZAL 'TSAL BA DANG, DE BZHIN GSHEGS PA BLTA BA DANG, SANGS RGYAS
KYI ZHING DU SKYE BA DANG,

RGYAL SRID DANG, LONGS SPYOD 'TSAL BA DANG, YUL GRU 'TSAL BA
DANG, NOR 'TSAL BA DANG, 'BRU 'TSAL BA DES NI CHOS KYI RNAM
GRANGS 'DI DANG, CHOS SMRA BA DE LA MCHOD


@293B PA CHEN POS MCHOD PAR BGYI'O, ,GANG YI GER 'DRI BA DANG,
'CHANG BA DANG, KLOG PA DE LA'ANG SPOS DANG, ME TOG PHRENG DANG,
BYUG PA DANG, MAL CHA DANG, STAN DANG, GOS DANG,

RGYAN RNAMS DANG, GDUGS DANG, BZHON PA RNAMS KYIS MCHOD PAR BGYI
STE, BCOM LDAN 'DAS, DE LA NI BDAG GIS BSRUNG BAR BGYI'O, ,RGYAL
SRID THAMS CAD LA'ANG

CHES MCHOD PAR 'GYUR BAR BGYI'O, ,JI LTAR 'TSAL BA BZHIN DU SEMS
DANG, YID BDE BAR BGYI'O, ,BU GCIG PA BZHIN DU YONGS SU BSKYANG
BAR BGYI'O, ,GANG LA LA BDAG

MTHONG BAR 'TSAL BA DANG, STOBS KYI 'KHOR LOS BSGYUR BAR 'GYUR BA
DANG, TING NGE 'DZIN 'THOB PA DANG, THOS PA 'DZIN PAR 'GYUR BA
DANG, KHAMS RNAM PAR SMIN PAR

'GYUR BA DANG, LUS MI SNANG BAR 'GYUR BA DANG, NAM MKHA' LA MCHI
BAR 'TSAL BA DES NI ZLA BA YAR GYI NGO TSES BRGYAD LA NYIN MTSAN
DU SMYUNG BA BGYIS LA GZUGS BGYID DU

STZAL TE, RDO RJE 'CHANG GI GZUGS 'DAM BU MDA' RGYU'I MDOG CAN
RGYAN THAMS CAD KYIS BRGYAN PA, ZHI BA'I TSUL CAN SKU GDUNG DANG
LDAN PAR BGYI'O, ,DBUS SU NI DE BZHIN GSHEGS

PA SH'AKYA THUB PA BZHUGS PAR BGYI'O, ,G-YAS LOGS SU NI 'PHAGS PA
SPYAN RAS GZIGS DBANG PHYUG LAG PA BZHI PA RGYAN THAMS CAD KYIS
BRGYAN PA, SKU GDUNG DANG BCAS PA


@294A *, ,BZHAG GO ,G-YAS G-YON DAG TU NI RGYAL PO CHEN PO BZHI
MCHOD PA BGYID PA BZHAG GO ,SGRUB PA PO'I RIGS KYI BU DES KYANG
GTZANG SBRA BGYI BA DANG, DUS

GSUM DU KHRUS BGYI BA DANG, DUS GSUM DU GOS BRJE BAR BGYI'O,
,SEMS CAN THAMS CAD LA'ANG BYAMS PA'I SEMS SU BGYI'O, ,ZLA BA YAR
GYI NGO TSES BRGYAD NAS BRTZAMS

TE, ZLA BA PHYI MA NYA BA TSES BCO LNGA'I BAR DU ZAS SU NAS KYI
'O THUG 'TSAL ZHING, DUS GSUM DU BZLAS BRJOD BGYI'O, ,BDUG PA NI
AA GA RU DANG, TZANDAN DANG, CE POG DANG, GU

GUL DBUL LO, ,LAN SUM 'BUM GYI BAR DU BZLAS BRJOD BGYI STE, DE NI
SNGAR BSNYEN PA BGYI BA LAGS SO, ,SKU GDUNG DANG LDAN PA'I MCHOD
RTEN NAM, DGON PA'I GNAS SU

SPOS DANG, BDUG PA DANG, ME TOG SNA TSOGS DANG, BA DAN SNA TSOGS
KYIS KYANG MCHOD PAR BGYI'O, ,DKAR BAG GI LHA BSHOS DAG KYANG
DBUL BAR BGYI'O, ,CHOS KYI RNAM GRANGS

'DI'ANG YI GER 'DRIR STZAL CING, GOS DANG, RGYAN DANG, LHAB LHUB
DANG, GDUGS DANG, BZHON PA RNAM PA SNA TSOGS KYIS MCHOD PA
BGYI'O, ,DE NAS ZLA BA NYA BA TSES BCO LNGA'I

BAR DU SEMS CAN THAMS CAD LA SNYING RJE'I SEMS DANG LDAN PA DANG,
DUS GSUM DU KHRUS BGYI BA DANG, DUS GSUM DU GOS BRJE BAR BGYI
STE, DKYIL 'KHOR GRU BZHI PA BA


@294B LANG GI LCI BAS BSKUS LA ME TOG SNA TSOGS KYIS KHEBS PAR
BGYI STE, BUM PA GANG BA BCU DRUG DANG, MAR ME BCU DRUG KYANG
GZHAG PAR BGYI'O, ,GDUGS DANG, RGYAL MTSAN DANG,

BA DAN SNA TSOGS KYIS KYANG SA PHYOGS DE BRGYAN PAR BGYI'O, ,RO
SNA TSOGS SBYAR BA'I LHA BSHOS RGYA CHEN PO PHAB LA SPOS CHAB KYI
SA PHYOGS DER CHAG CHAG BTAB NAS, NAM SKU GZUGS

DANG; SA GZHI 'GUL BA DANG, BDAG NYID KYANG DGA' BAR GYUR PA'I
BAR DU BZLAS BRJOD BGYI'O, ,DE NAS DES 'DI NI GCIG TU NGES PAR
'GRUB PAR 'GYUR RO SNYAM DU SHES PAR

BGYI'O, ,DE NAS DE'I 'OG TU BDAG GIS RMI LAM DU BSTAN PAR BGYI
ZHING 'BEL BA'I GTAM BGYI'O, ,BSAM PA THAMS CAD KYANG YONGS SU
RDZOGS PAR BGYI'O, ,BU GCIG PA BZHIN

DU YONGS SU BSKYANG BAR BGYI'O, ,DAM PA CI 'TSAL BA'ANG STZAL BAR
BGYI STE, GANG CHOS KYI RNAM GRANGS 'DI LA MA DAD CING SPONG BAR
BGYID PA NI MA GTOGS SO, ,BCOM LDAN 'DAS

KYIS BKA' STZAL BA, LAG NA RDO RJE KHYOD KYIS TSIG DE SKAD CES
SMRAS PA LEGS SO, ,LEGS SO, ,DE NAS BYANG CHUB SEMS DPA' 'PHAGS
PA SPYAN RAS GZIGS DBANG PHYUG GIS BYANG

CHUB SEMS DPA' LAG NA RDO RJE LA 'DI SKAD CES SMRAS SO, ,RIGS KYI
BU, CHOS KYI RNAM GRANGS 'DI NI SEMS CAN BSOD NAMS CHUNG NGU
RNAMS KYI YUL NA SPYOD PAR MI 'GYUR RO, ,'DI


@295A *, ,NI SEMS CAN BSOD NAMS CHUNG NGU RNAMS KYIS YI GER 'DRI
BA'AM, YI GER 'DRIR 'JUG PA'AM, 'CHANG BA'AM, KLOG PAR MI NUS TE,
DE DAG LA

BDUD KYIS BAR CHAD BYED PAR 'GYUR RO, ,RIGS KYI BU, BZHI PO 'DI
DAG NI CHOS KYI RNAM GRANGS 'DI YI GER 'DRI BA DANG, KLOG PA
DANG, NYAN DU 'JUG PA'I BDUD KYI LAS

YIN TE, BZHI GANG ZHE NA, 'DI LTA STE, LE LO DANG, MA DAD PA
DANG, BLA MA LA SRI ZHU MED PA DANG, CHOS SMRA BA'I SEMS MI BRTAN
PA STE, RIGS KYI BU, DES DE LA BDUD KYI LAS

YIN NO SNYAM DU SHES PAR BYA'O, ,GZHAN YANG BDUD KYI LAS BZHI YOD
DE, BZHI GANG ZHE NA, 'DI LTA STE, DGE BA'I BSHES GNYEN LA 'DUN
PA MED PA DANG, YID LA MI BYED

PA DANG, KHENGS PA'I TSIG SMRA BA DANG, 'JIG RTEN 'DI LA SEMS PA
STE, 'DI SNYAM DU 'JIG RTEN 'DI LA'ANG 'JIGS PA MED DO, ,'JIG
RTEN PHA ROL LA'ANG 'JIGS PA

MED DO, ,SDIG PA'I LAS RNAMS KYI 'BRAS BU RNAM PAR SMIN PA'ANG
MED DO, ,BDAG LA TSIG MI GSAL BA'ANG MED DO, ,YID RTUL BA'ANG MED
DO, ,BDAG NI MDZES PA YIN

NO; ;BDAG NI DBANG PHYUG DANG LDAN NO SNYAM DU SEMS SHING, KHYIM
[?]DANG BU SMAD RNAMS LA ZHEN TO, ,DE DAG NI BSKAL PA DU MAR SDUG
BSNGAL MYONG BAR 'GYUR TE, BZHI PO DE DAG


@295B NI DE DAG GI MI DGE BA'I BSHES GNYEN YIN PAR BLTA BAR
BYA'O, ,GZHAN YANG BDUD KYI LAS BZHI MOD DE, BZHI GANG ZHE NA,
'DI LTA STE, NOR LA BRKAM PA STE, DE DAG BSKAL PA DU

MAR SDUG BSNGAL MYONG BAR 'GYUR BA DANG, DE DAG MI DGE BA'I BSHES
GNYEN DANG RGOD CING SMRA BA DANG, CHUNG MAS YID BDE BA DANG,
CHOS NYAN PA DE DAG GI 'DUN PA BZLOG PAR

BYED PA STE, 'DI LTA STE, BLON PO DANG, 'KHOR RNAMS 'DUS PA DE
DAG GI THAD DU LHAGS NAS 'DI SKAD DU SBYIN PA'I RNAM PAR SMIN PA
MED DO, ,CHOS SMRA BA 'DI NI SDIG PA BYED PA

DBANG PHYUG GI RGYAGS PAS MYOS PA 'DOD PA LA LOG PAR G-YEM PA,
PHRA MA LA DGA' BA YIN TE, 'DI NI KHYOD KYI SROG GI BAR CHAD BYED
PAR 'DOD LA, KHYOD NI CHOS LA GNAS PA STE,

KHYOD KYIS CHOS MANG DU BYAS SO, ,KHYOD NI MDO SDE KLOG PA DANG,
'DRIR 'JUG PA YIN NO ZHES 'DZER TE, DE DAG MDO SDE 'DI YI GER
'DRIR 'JUG PAR MI BYED, MCHOD PAR MI BYED DE,

DE DAG LA NI TSE 'DI NYID LA'ANG BAR CHAD MANG PO 'BYUNG BAR
'GYUR LA PHYI MA LA'ANG SEMS CAN DMYAL BAR BTZO BAR 'GYUR TE,
DE'ANG RIGS KYI BU DES BDUD KYI LAS YIN PAR RIG PAR

BYAS LA DE'I DBANG DU 'GYUR BAR MI BYA'O, ,BCOM LDAN 'DAS KYIS
BKA' STZAL PA, GROGS PO DAG ,NGAS LAN GNYIS, LAN GSUM DU TSIG GIS
BSGO STE, BAG YOD PAR GYIS SHIG,


@296A *, ,PHYIS SEMS CAN DMYAL BA DAG TU BTZO BA NA 'GYOD PAR
GYUR TA RE, DE NAS BCOM LDAN 'DAS KYIS DE'I TSE TSIGS SU BCAD PA
'DI DAG BKA' STZAL TO, ,

NGAS NI MDO SDE'I RGYAL PO MANG PO BSTAN, ,BYANG CHUB LA NI SEMS
CAN DU MA BKOD, ,SANGS RGYAS TSUL YANG NGA YIS BSTAN PAR GYUR,
,DE THOS NAS NI BAG KYANG YOD PAR GYIS, KHYOD

RNAMS PHYI DUS RAB TU 'JIG PA'I TSE, ,LOG PAR LTUNG BAR 'GRO BAR
GYUR TA RE, ,MDO 'DI LA NI RTAG TU GANG DAD PA, ,DE NI NGES PAR
NGA YI BU YANG YIN, ,MDO 'DI LA NI RTAG TU GANG

MCHOD PA, ,DE NI SANGS RGYAS ZHING DU'ANG SKYE BAR 'GYUR, ,GANG
PHYOGS MDO SDE'I RGYAL PO 'DI GNAS PA, ,DER NI 'BYUNG PO GNOD
SBYIN SRIN PO DANG, ,YI DVAGS GRUL BUM LTO

'PHYE CHEN PO DANG, ,GSHED BYED BYAD STEMS RNAMS KYIS YONGS MI
TSUGS, ,DE NI BSAM PA THAMS CAD YONGS RDZOGS SHING, ,DE NI BDE
BAR BYANG CHUB 'TSANG YANG RGYA, ,DE'I

CHE RGYAL PO CHEN PO BZHIS TSIGS SU BCAD PA 'DI DAG THOS NAS,
CHOS KYIS SHUGS KYIS MCHI MA BLAGS TE, LUS 'DAR BZHIN DU BCOM
LDAN 'DAS KYI ZHABS LA GTUGS NAS,

BCOM LDAN 'DAS LA 'DI SKAD CES GSOL TO, ,BCOM LDAN 'DAS, BDAG CAG
RGYAL PO CHEN PO BZHIS CHOS SMRA BA DE LA MCHOD PA BGYI'O, ,CHOS
NYAN PA DE DAG LA'ANG BSRUNG BAR


@296B BGYI'O; ;BCOM LDAN 'DAS, GANG LA LA CHOS KYI RNAM GRANGS
'DI YI GER 'DRI BA DANG, YI GER 'DRIR STZOL BA DANG, GZUNGS 'CHAD
PA DANG, KLOG PA DANG, KUN CHUB PAR BGYID PA

DANG, CHOS SMRA BA DE LA'ANG GOS DANG, RGYAN DAG GIS MCHOD PA
BGYID PA DE LA'ANG BDAG CAG GIS BSRUNG BAR BGYI'O, ,DE'I YUL YANG
YONGS SU BSKYANG BAR BGYI'O, ,NOR DANG 'BRU

THAMS CAD KYANG STZAL BAR BGYI'O, ,BU GCIG PA BZHIN DU YONGS SU
BSKYANG BAR BGYI'O, ,G-YUL 'GYED PA THAMS CAD DU'ANG MDUN DU MCHI
BAR BGYI'O, ,RGYAL SRID THAMS CAD DU'ANG

CHES BKUR STIR BGYID PAR 'GYUR BAR BGYI STE, BDAG CAG NI DE BZHIN
GSHEGS PA LA BKA' DRIN GZO BAR BGYID KYI BKA' DRIN MI GZO BAR MI
BGYID LAGS SO, ,BCOM LDAN

'DAS; GANG LA LA CHOS KYI RNAM GRANGS 'DI THOS NAS MCHOD PA MI
BGYID PA DANG, CHOS SMRA BA DE DAG LA'ANG MCHOD PA MI BGYID PA DE
LA NI BDAG CAG GIS SEMS MI BDE BAR BGYI'O,,

DE NAS BCOM LDAN 'DAS KYIS RGYAL PO CHEN PO BZHI PO DE DAG LA
LEGS SO ZHES BYA BA BYIN TE, RGYAL PO CHEN PO DAG ,LEGS SO, ,LEGS
SO, ,RGYAL PO CHEN PO DAG ,KHYOD LEGS KYI RTAG TU KHYOD

KYIS DE LTAR GYIS SHIG ,DE NAS DRI ZA'I BDAG PO CHEN PO YUL 'KHOR
SRUNG GIS BCOM LDAN 'DAS KYI ZHABS LA GTUGS NAS BCOM LDAN 'DAS LA
'DI SKAD CES GSOL TO, ,BCOM


@297A *, ,LDAN 'DAS, SLAD MA'I DUS SLAD MA'I TSE SEMS CAN MI DGE
BA'I SPYOD PA DANG, DE BZHIN GSHEGS PA LA MA DAD CING GLO BAR MA
CHUD PA DAG KYANG 'BYUNG BAR

'GYUR TE, DE DAG NI CHOS KYI RNAM GRANGS 'DI LTA BU 'DZIN PAR MI
BGYID, KLOG PAR MI BGYID, YI GER 'DRIR STZOL BAR MI BGYID, SBYIN
PA SBYIN PAR MI BGYID, SBYIN PA'I 'BRAS

BU RNAM PAR SMIN PA LA YID MI CHES SHING, 'JIG RTEN 'DI'I BDE BA
LA LTA BAR BGYID DE, SEMS CAN DE LTA BU DE DAG GI DON DU DE BZHIN
GSHEGS PA DANG 'DRA BA'I MDO SDE'I RGYAL

PO CHEN PO 'DI BKA' STZAL TO, ,BCOM LDAN 'DAS KYIS BKA' STZAL PA,
RIGS KYI BU, CHOS GNYIS KYIS SEMS CAN DMYAL BAR LTUNG BAR BYED
DE, GNYIS GANG ZHE NA, 'DOD

CHAGS DANG, ZHE SDANG STE, RIGS KYI BU, CHOS DE GNYIS KYIS SEMS
CAN DMYAL BAR LTUNG BAR BYED DO, ,RIGS KYI BU, CHOS 'DI BZHIS NI
BDE 'GROR 'GRO BAR BYED DE, BZHI

GANG ZHE NA, 'DI LTA STE, SEMS CAN THAMS CAD LA SEMS SNYOMS PA
DANG, BSAM PA YONGS SU DAG PA DANG, BDOG PA THAMS CAD YONGS SU
GTONG BA DANG, TSANGS PAR

SPYOD PA LA GNAS PA'O, ,DE NAS BCOM LDAN 'DAS KYIS DE'I TSE TSIGS
SU BCAD PA 'DI DAG BKA' STZAL TO, ,RGYAL CHEN SBYIN PA 'DI NI
RDZU 'PHRUL CHE, ,NGAN SONG NGAN 'GRO KUN


@297B LAS RAB GROL BYED, ,RMONGS PA'I SEMS CAN RTAG TU 'DOD LA
CHAGS, ,CHAGS PA SNA TSOGS BRGYA YIS DE DAG MYOS, ,MDO SDE 'DI LA
DAD PAR MI BYED CING, ,SANGS RGYAS BSTAN LA

SBYIN PA SBYIN MI BYED, ,SEMS CAN DE 'DRA BA DAG NGAN SONG SAR,
,SKYES NAS TSOR BA DAG KYANG MYONG BAR 'GYUR, ,SEMS CAN DE DAG LA
NI PHAN PA'I PHYIR, DE LTAR MDO SDE MTHU CHEN

RAB TU BSTAN, ,MDO SDE 'DI LA RTAG TU DAD PA GANG, ,DE LA GSHED
BYED MED CING SDIG BYED MED, ,'BYUNG PO GRUL BUM LTO 'PHYE CHEN
PO MED, ,RGYAL PO DE LA SDIG PA BYED PA MED,,

LEGS 'DRI NYAN DU 'JUG DANG MCHOD PA DANG, ,LEGS PAR 'DZIN PA'I
BSOD NAMS GANG YIN PA, ,SANGS RGYAS YE SHES KYIS NI BSNGAGS PA
DE, ,SEMS CAN KUN GYIS BSKAL

MANG BRJOD MI NUS, ,GANG DAG RTAG TU SANGS RGYAS BYANG CHUB
RNAMS, ,RJED CING MCHOD PA BYED PA DE DAG DANG, ,LA LA GZHAN 'GAS
MDO SDE 'DI NYID LAS, ,YI GE 'BRU GCIG TZAM

YANG LEGS BRIS NA, ,DE LA BSOD NAMS SNGA MA DE YIS NI, ,DE YI
BRGYA STONG CHAR YANG MI PHOD DO, ,DE NAS BCOM LDAN 'DAS LA BYANG
CHUB SEMS DPA' SEMS DPA' CHEN PO 'PHAGS

PA SPYAN RAS GZIGS DBANG PHYUG GIS 'DI SKAD CES GSOL TO, ,BCOM
LDAN 'DAS, RIGS KYI BU'AM, RIGS KYI BU MO GANG LA LA CHOS KYI
RNAM GRANGS 'DI LA DAD DE, ME TOG DANG,


@298A *, ,BDUG PA DANG, SPOS DANG, ME TOG PHRENG DANG, BYUG PA
DANG, GDUGS DANG, RGYAL MTSAN DANG, BA DAN RNAMS KYIS MNGON PAR
MCHOD PA DANG, CHOS SMRA

BA DE DAG DANG, 'DRI BA RNAMS DANG, 'DZIN PA RNAMS LA MCHOD PA
CHEN POS MCHOD PA BGYID PA DE DAG NI TSE 'DI NYID LA YON TAN DANG
PHAN YON MANG PO THOB PAR 'GYUR TE,

DE'I LUS LA MIG NAD DANG, RNA BA'I NAD DANG, SNA NAD DANG, LCE
NAD DANG, RIMS NAD DANG, DUG DANG, MTSON DANG, MES MI TSUGS LAGS
SOS, ,DE DAG LA PHA MAS YID BDE BA

DANG; BU DANG CHUNG MAS YID BDE BA DANG, KHYIM GYIS YID BDE BAR
'BYUNG BAR 'GYUR LAGS SO, ,G-YUL 'GYED PA THAMS CAD DU'ANG RGYAL
BAR 'GYUR RO, ,'GUM PA'I

TSE'ANG DE BZHIN GSHEGS PA MI 'KHRUGS PAS YANG DAG PAR DBUGS
'BYIN PAR MDZAD DE, KYE MI KHYOD TSUR SHOG ,'JIG RTEN GYI KHAMS
BDE BA CAN DU SONG ZHIG ,SKYES

BU CHEN PO KHYOD NI DGE BA'I RTZA BA 'BAR BA DANG LDAN TE, GANG
DU 'DOD PA'I GNAS RNAMS SU SKYE BAR 'GYUR RO ZHES GSUNGS SO, ,DE
NAS BCOM LDAN 'DAS LA BYANG CHUB SEMS

DPA' SPYAN RAS GZIGS DBANG PHYUG GIS 'DI SKAD CES GSOL TO, ,BCOM
LDAN 'DAS, LEGS SO, ,LEGS SO, ,DE BZHIN GSHEGS PAS 'DI DZAMBU
GLING DU BZHAG PA NI


@298B DE BZHIN GSHEGS PA'I 'PHRIN LAS BGYID PA LAGS SO, BCOM LDAN
'DAS, RIG SNGAGS CHEN PO 'DI NI LAS THAMS CAD RNAM PAR DAG PAR
BGYID PA LAGS SO, ,BCOM LDAN 'DAS

KYIS BKA' STZAL PA, RIGS KYI BU, 'DI NI SEMS CAN BSOD NAMS CHUNG
NGU DAG GI YUL NA SPYOD PAR MI 'GYUR RO, ,SEMS CAN BSOD NAMS
CHUNG NGU DAG GIS THOS PAR MI 'GYUR,

LAG TU 'ONG BAR MI 'GYUR RO, ,SANGS RGYAS KYI MTHUS GANG GI LAG
TU 'ONGS SAM, DE BZHIN GSHEGS PAS NYAN DU BCUG NA, DES THOS PA'I
MOD KHO NA LA 'DRI BAR BYA, YI GER

'DRIR GZHUG PAR BYA, BKLAG PAR BYA'O, ,RIGS KYI BU, DE BZHIN
GSHEGS PA DANG 'DRA BA'I CHOS KYI RNAM GRANGS 'DI'I MING TZAM
THOS NA'ANG NGAN 'GROS 'JIGS PAR MI 'GYUR

RO; ;LA LA ZHIG GIS CHOS KYI RNAM GRANGS 'DI LAS YIG 'BRU GCIG
TZAM MAM, MING TZAM NYAN DU BCUG GAM, PHYOGS SAM, YUL 'GA' ZHIG
TU LUNG 'BOG PAR BYED NA DE NI

DE BZHIN GSHEGS PA DANG 'DRA BAR BLTA BAR BYA'O, ,DE NI DE BZHIN
GSHEGS PA DANG 'DRA BA KHO NAR MCHOD PAR BYA'O, ,DE NI PHA MA
DANG 'DRA BAR BLTA BAR BYA'O, ,RIGS KYI BU, ,

CHOS KYI RNAM GRANGS 'DI NI DE BZHIN GSHEGS PA BDUN PO RNAMS KYIS
GSUNGS SO, ,BYANG CHUB SEMS DPA' THAMS CAD KYIS RJES SU YI RANG
NGO, ,LHA THAMS CAD KYIS RJES SU BZUNG


@299A *, ,NGO; ;YONGS SU BSKYANGS SO, ,CHOS KYI RNAM GRANGS 'DI
NI BYANG CHUB SEMS DPA' RNAMS KYI PHA MA LTA BU'O, ,DE NAS BCOM
LDAN 'DAS LA BYANG CHUB SEMS

DPA' LAG NA RDO RJES 'DI SKAD CES GSOL TO, ,BCOM LDAN 'DAS, SLAD
MA'I DUS SLAD MA'I TSE CHOS KYI RNAM GRANGS 'DI RTAG TU RGYUN MI
'CHAD PAR THAMS CAD RDZOGS PAR GANG

DU SPYOD PAR 'GYUR LAGS, BCOM LDAN 'DAS KYIS BKA' STZAL PA, RIGS
KYI BU, CHOS KYI RNAM GRANGS 'DI NI KLU'I RGYAL PO RGYA MTSO'I
GNAS DANG, SUM CU RTZA GSUM PA'I LHA

RNAMS KYI GNAS SU THAMS CAD RDZOGS PAR GNAS PAR 'GYUR RO, ,LHO
PHYOGS SU'ANG SPYOD PAR 'GYUR RO, ,DZAMBU'I GLING DU NI CUNG ZAD
TZAM GNAS PAR 'GYUR TE, GNAS KHA

CIG TU NI SPYOD, KHA CIG TU NI MI SPYOD PAR 'GYUR RO, ,DE NAS
BCOM LDAN 'DAS KYIS BYANG CHUB SEMS DPA' LAG NA RDO RJE LA 'DI
SKAD CES BKA' STZAL TO, ,LAG NA RDO RJE, CHOS

KYI RNAM GRANGS 'DI GZUNG BAR BYA BA DANG, BKLAG PAR BYA BA DANG,
MCHOD PAR BYA BA DANG, NYAN DU GZHUG PAR BYA BA'I PHYIR KHYOD LA
GTAD DO, ,DE BZHIN GSHEGS PA DANG 'DRA

BA'I CHOS KYI RNAM GRANGS 'DI NUB PAR GYUR TA RE, 'DI NI DE BZHIN
GSHEGS PA'I BYA BA BYED PA YIN NO, ,DE NAS BCOM LDAN 'DAS LA
BYANG CHUB SEMS DPA' LAG NA RDO RJES 'DI


@299B SKAD CES GSOL TO, ,BCOM LDAN 'DAS, CHOS KYI RNAM GRANGS 'DI
GZUNG BAR BGYI PA DANG, BKLAG PAR BGYI BA DANG, MCHOD PAR BGYI BA
DANG, NYAN DU GZHUG PAR BGYI BA'I SLAD DU

BDAG GIS GZUNG LAGS SO, ,CHOS SMRA BA DE DAG LA'ANG MCHOD PAR
BGYI, RJED PAR BGYI'O, ,GANG CHOS KYI RNAM GRANGS 'DI DANG, CHOS
SMRA BA DE DAG LA MCHOD PA BGYID PA DE NI BDAG

LA'ANG MCHOD PA BGYID PA LAGS TE, DE NI BDAG GIS BSRUNG BAR BGYI
STE, YONGS SU BSKYANG BAR BGYI STE, BDAG NI DE BZHIN GSHEGS PA LA
BKA' DRIN GZO BAR BGYID DO, ,DE NAS

BCOM LDAN 'DAS KYIS BYANG CHUB SEMS DPA' LAG NA RDO RJE LA LEGS
SO ZHES BYA BA BYIN TE, LAG NA RDO RJE, LEGS SO, ,LEGS SO, KHYOD
KYIS DE LTAR GYIS SHIG ,DE NAS BCOM LDAN

'DAS LA BYANG CHUB SEMS DPA' 'PHAGS PA SPYAN RAS GZIGS DBANG
PHYUG GIS 'DI SKAD CES GSOL TO, ,BCOM LDAN 'DAS, CHOS KYI RNAM
GRANGS 'DI LA PHYAG 'TSAL LO, ,CHOS

NYAN PA DE DAG DANG, YI GER 'DRI BA RNAMS DANG, 'DZIN PA RNAMS
DANG, KLOG PA RNAMS DANG, NYAN DU 'JUG PA RNAMS LA'ANG MNGON PAR
MCHOD PAR BGYI'O, ,BCOM LDAN 'DAS

GAL TE SEMS CAN BSOD NAMS CHUNG NGU DAG GI YUL DU CHOS KYI RNAM
GRANGS 'DI BYUNG NGAM, GAL TE RGYAL PO CHOS DANG MI LDAN PA'I YUL
DU CHOS KYI RNAM GRANGS 'DI BYUNG STE, SPYOD PA NA


@300A *, ,CHOS KYI RNAM GRANGS 'DI LA RGYAL PO DE MCHOD PAR MI
BGYID, DAD PAR MI BGYID LA, CHOS SMRA BA DE DAG DANG, YI GER 'DRI
BA RNAMS DANG, 'DZIN PA RNAMS DANG, KLOG PA

RNAMS DANG, NYAN DU 'JUG PA RNAMS DANG, LUNG 'BOG PA RNAMS LA'ANG
MCHOD PAR MI BGYID, BLA MA'I 'DU SHES SKYED PAR MI BGYID NA, DES
NA CHOS KYI RNAM GRANGS 'DI NUB

PAR 'GYUR LAGS SO, ,DE'I YUL DU SDIG PA'I CHOS MANG PO DANG, YID
MI BDE BA MANG PO 'BYUNG BAR 'GYUR TE, DES NA RGYAL RIGS RGYAL PO
DES BDAG GI YUL DU CHOS NUB PAR

GYUR TO SNYAM DU 'TSAL BAR BGYI STE, DES CHOS SPYAD PAR BGYI'O,
,BCOM LDAN 'DAS KYIS BKA' STZAL PA, RIGS KYI BU, LEGS SO, ,LEGS
SO, ,DE NI DE BZHIN TE, RIGS

KYI BU; DPER NA, RIGS KYI BU'AM RIGS KYI BU MO DAD PA CAN LA LA
ZHIG GIS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS GANG+G'A'I KLUNG GI BYE

MA SNYED LA LO BRGYA'AM LO STONG GI BAR DU BLA NA MED PA'I MCHOD
PAS MCHOD PA BYED LA, DZAMBU'I GLING 'DI RIN PO CHES YONGS SU
GANG BAR BYAS TE, NYAN THOS RNAMS DANG, RANG

SANGS RGYAS RNAMS LA SBYIN PA BYIN PA DANG, BDAG NYID YONGS SU
GTONG BA GANG YIN PA DANG, CHUNG MA DANG, BU DANG, BU MO YONGS SU
GTONG BA GANG YIN PA DANG, GANG GIS


@300B CHOS KYI RNAM GRANGS 'DI MCHOD PA'AM, YI GER 'DRI'AM, YI
GER 'DRIR 'JUG PA'AM, KLOG PA'AM, ME TOG DANG, BDUG PA DANG, SPOS
DANG, ME TOG PHRENG BA RNAMS KYIS MCHOD

DE; CHOS KYI RNAM GRANGS 'DI'I PHYIR ZHO'I BRGYAD CHA GCIG TZAM
SBYIN PA BYIN NA DE NI DE BAS CHOS BSOD NAMS MANG DU SKYED PAR
'GYUR TE, DGE BA'I RTZA BA SNGA MA SHOS DE NI BRGYA'I CHAR YANG

MI PHOD NA, GANG BLA MA'I 'DU SHES BSKYED DE, CHOS KYI RNAM
GRANGS 'DI LA GDUGS DANG, RGYAL MTSAN DANG, BA DAN RNAMS KYIS
MCHOD PA BYED CING, CHOS SMRA BA DE DAG LA'ANG GOS SAM,

RGYAN NAM, GDUGS SAM, BZHON PA'AM, GRONG NGAM, GRONG KHYER RAM,
SA GZHI BA LANG GI RMIG RJES TZAM YANG CHOS KYI RNAM GRANGS 'DI'I
PHYIR SBYIN PA BYED LA, LUS 'DI NI SNYING PO

MED PA'O SNYAM DU SHES SHING RMI LAM LTA BU'O, ,SGYU MA LTA BU'O,
,CHU'I CHU BUR LTA BU'O SNYAM DU SHES TE, LUS 'DI LA NI SNYING PO
MED DO, ,CHOS THAMS CAD NI MI RTAG PA'O SNYAM DU SHES NA,

DE NI DE BZHIN GSHEGS PAS LUNG BSTAN PA KHO NA YIN NO, ,DE BZHIN
GSHEGS PAS DBUGS PHYUNG BA KHO NA YIN NO, ,DES NI DE BZHIN GSHEGS
PA THAMS CAD MCHOD PA YIN NO, ,

PHYIS KYANG MTHAR GYIS BLA NA MED PA YANG DAG PAR RDZOGS PA'I
BYANG CHUB KYI BAR DU MNGON PAR RDZOGS PAR 'TSANG RGYA BAR 'GYUR
RO, ,DE NAS DE'I TSE BYANG CHUB SEMS DPA' THAMS CAD


@301A *, ,DANG, LHA'I DBANG PO RNAMS DANG, KLU'I DBANG PO RNAMS
DANG, GNOD SBYIN GYI DBANG PO RNAMS DANG, LHA MA YIN GYI DBANG PO
RNAMS DANG, NAM MKHA'

LDING GI DBANG PO RNAMS DANG, MI'AM CI'I DBANG PO RNAMS KYIS TSIG
MTHUN PAR BCOM LDAN 'DAS LA LEGS SO ZHES BYA BA GSOL TE, BCOM
LDAN 'DAS, LEGS SO, ,LEGS

SO; ;'DI NI CHOS KYI 'KHOR LO LAN GNYIS BSKOR BAR GYUR TO, ,BCOM
LDAN 'DAS, BDAG CAG KYANG GCIG TU MTHUN PAR BGYIS TE, CHOS KYI
RNAM GRANGS 'DI LA MCHOD PAR

BGYI'O; ;YUL DE'ANG BSKYANG BAR BGYI'O, ,CHOS SMRA BA DE LA'ANG
MCHOD PAR BGYI, BSRUNG BAR BGYI, LUNG BSTAN PAR BGYI, DBUGS
DBYUNG BAR BGYI'O, ,GANG LA LA CHOS SMRA

BA DANG, YI GER 'DRI BA DANG, 'DZIN PA DANG, KLOG PA DE LA BLA
MA'I 'DU SHES SKYED PA DANG, PHA'I 'DU SHES DANG, BU'I 'DU SHES
SKYED PA DE LA NI BDAG GIS KYANG PHA'I 'DU

SHES BSKYED PAR BGYI'O, ,GAL TE CHOS KYI RNAM GRANGS DE MA RUNG
BAR BGYID NA NI DE'I YUL THAMS CAD DU BU DANG MCHIS 'BRANG DANG
PHA MA YID MI BDE BAR 'GYUR LA, DE'I 'OG

TU SEMS CAN DMYAL BAR SKYE BAR 'GYUR RO, ,DE NAS BCOM LDAN 'DAS
KYIS BYANG CHUB SEMS DPA' DE DAG DANG, LHA'I DBANG PO NAS MI'I
DBANG PO'I BAR DE DAG LA LEGS


@301B SO ZHES BYA BA BYIN TE, RIGS KYI BU DAG ,LEGS SO, ,LEGS SO,
,GROGS PO DAG ,KHYED KYIS DE LTAR GYIS SHIG ,CHOS KYI RNAM GRANGS
'DI NYAN DU GZHUG PA DANG, MCHOD PAR BYA BA'I

PHYIR KHYOD LA GTAD DO, ,DE BZHIN GSHEGS PA DANG 'DRA BA'I CHOS
KYI RNAM GRANGS 'DI MYUR DU NUB PAR GYUR TA RE, LA LA ZHIG GIS
SPANGS TE, SEMS CAN DMYAL BAR LHUNG NGA RE, CHOS

KYI RNAM GRANGS 'DI NI SKYE BO MANG PO LA PHAN PA DANG, SKYE BO
MANG PO LA BDE BAR 'GYUR BA'O, ,KHYED PHYIS 'GYOD PAR GYUR TA RE,
CHOS KYI RNAM GRANGS 'DI BSTAN PA NA, SA CHEN PO 'DI G-YOS

TE; G-YOS, RAB TU G-YOS SO, ,SROG CHAGS DRUG STONG NI LEN PA MED
PAR ZAG PA RNAMS LAS SEMS RNAM PAR GROL LO, ,DE NAS BCOM LDAN
'DAS LA BYANG CHUB SEMS DPA'

'PHAGS PA SPYAN RAS GZIGS DBANG PHYUG GIS 'DI SKAD CES GSOL TO,
,BCOM LDAN 'DAS, GANG LA LA CHOS KYI RNAM GRANGS 'DI YI GER 'DRI
BA DANG, YI GER 'DRIR STZOL BA

DANG, 'DZIN PA DANG, KLOG PA DANG, KUN CHUB PAR BGYID PA DANG,
GZHAN LA'ANG RGYAS PAR YANG DAG PAR STON PA DANG, ME TOG DANG,
BDUG PA DANG, SPOS DANG, ME TOG PHRENG

DANG, BYUG PA DANG, PHYE MA DANG, GOS DANG, GDUGS DANG, RGYAL
MTSAN DANG, BA DAN RNAMS KYIS MCHOD PAR BGYID NA, BCOM LDAN 'DAS
RIGS KYI BU'AM, RIGS KYI BU


@302A *, ,MO DE BSOD NAMS JI SNYED CIG SKYED PAR 'GYUR LAGS, GANG
DU NI SKYE BAR 'GYUR LAGS, DE NAS BCOM LDAN 'DAS KYIS BYANG CHUB
SEMS DPA' 'PHAGS PA SPYAN

RAS GZIGS DBANG PHYUG LA LEGS SO ZHES BYA BA BYIN TE, RIGS KYI
BU, LEGS SO, ,LEGS SO, ,KHYOD KYIS DE BZHIN GSHEGS PA LA 'DI ZHUS
PA NI LEGS SO, ,RIGS KYI BU,

DE'I PHYIR LEGS PAR RAB TU NYON LA YID LA GZUNG ZHIG DANG, NGAS
KHYOD LA BSHAD DO, ,RIGS KYI BU'AM RIGS KYI BU MO GANG LA LA CHOS
KYI RNAM GRANGS 'DI YI GER 'DRI BA DANG,

YI GER 'DRIR 'JUG PA DANG, 'DZIN PA DANG, KLOG PA DANG, KUN CHUB
PAR BYED PA DANG, GZHAN DAG LA'ANG RGYA CHER YANG DAG PAR STON PA
DANG, ME TOG DANG, BDUG PA DANG,

SPOS DANG, ME TOG PHRENG DANG, BYUG PA DANG, PHYE MA DANG, GOS
DANG, GDUGS DANG, RGYAL MTSAN DANG, BA DAN RNAMS KYIS MCHOD PA
BYED PA DE NI 'DI NAS SHI 'PHOS NAS

'JIG RTEN GYI KHAMS BDE BA CAN DU SKYE BAR 'GYUR RO, ,RIGS KYI
BU, GANG LA LAS STONG GSUM GYI STONG CHEN PO'I 'JIG RTEN GYI
KHAMS 'DI RIN PO CHES YONGS SU GANG BAR BYAS

TE; NYAN THOS RNAMS DANG, RANG SANGS RGYAS RNAMS LA SBYIN PA BYIN
PA BAS NI CHOS KYI RNAM GRANGS 'DI 'DZIN PA DANG, MCHOD PA DANG,
YI GER 'DRI BA DANG, YI GER 'DRIR 'JUG


@302B PA DANG, CHOS SMRA BA DE DAG LA'ANG ME TOG DANG, BDUG PA
DANG, SPOS DANG, ME TOG PHRENG DANG, BYUG PA LA SOGS PAS MCHOD PA
'DI RIGS KYI BU'AM, RIGS KYI BU MO DE'I BSOD NAMS

CHES MANG DU 'PHEL BAR 'GYUR GYI, RIGS KYI BU, SNGA MA GANG YIN
PA DES NI DE SNYED BSAGS PA MA YIN NO, ,RIGS KYI BU, GZHAN YANG
RIGS KYI BU'AM RIGS KYI BU MO GANG GIS BYANG CHUB

SEMS DPA'I SPYOD PA SPYAD DE, BU DANG, BU MO DANG, CHUNG MA YONGS
SU GTONG BA DANG, LAG PA DANG, RKANG PA DANG, MIG DANG, MGO BO
YONGS SU GTONG BA BAS NI GANG GIS CHOS KYI RNAM

GRANGS 'DI YI GER 'DRI BA'AM, YI GER 'DRIR 'JUG GAM, KLOG GAM,
DAD PAR BYED PA 'DI BSOD NAMS CHES MANG DU 'PHEL BAR 'GYUR GYI,
RIGS KYI BU SNGA MA GANG YIN PA DES

NI DE SNYED BSAGS PA MA YIN NO, ,CHOS SMRA BA'I RIGS KYI BU DE NI
DE BZHIN GSHEGS PA DANG 'DRA BA KHO NAR BLTA BAR BYA'O, ,DE BZHIN
GSHEGS PA DANG 'DRA BA KHO NAR MCHOD PA

MNGON PAR 'DU BYA BAR BYA'O, ,DE NAS BCOM LDAN 'DAS LA BYANG CHUB
SEMS DPA' SEMS DPA' CHEN PO 'PHAGS PA SPYAN RAS GZIGS DBANG PHYUG
GIS 'DI SKAD CES GSOL TO, ,

BCOM LDAN 'DAS, CHOS KYI RNAM GRANGS 'DI NI LHA DANG, MI DANG,
LHA MA YIN DU BCAS PA'I 'JIG RTEN GYIS PHYAG BGYI BAR 'OS LAGS
SO, ,CHOS SMRA BA DE'ANG PHYAG BGYI BA DANG MCHOD


@303A *, ,PAR BGYI BA'I 'OS LAGS SO, ,BCOM LDAN 'DAS, CHOS KYI
RNAM GRANGS 'DI NI RDZU 'PHRUL CHE BA LAGS TE, DE BAS NA RIGS KYI
BU'AM, RIGS KYI BU

MO DAD PA CAN GYI CHOS KYI RNAM GRANGS 'DI LA GUS PAR GYIS TE
MNYAN PAR BGYI'O, ,GUS PAR BGYIS TE YID LA BGYI'O, ,BCOM LDAN
'DAS, SA PHYOGS GANG NA CHOS KYI RNAM GRANGS

'DI SPYOD PA'I SA PHYOGS DE NI DE BZHIN GSHEGS PAS BYIN GYIS
BRLABS PA LAGS SO, ,SA PHYOGS DE NI MCHOD RTEN DU GYUR PAR BLTA
BAR BGYI'O, ,SA PHYOGS DE NI LHA DANG, MI

DANG; LHA MA YIN DU BCAS PA'I 'JIG RTEN GYIS PHYAG BGYI BA'I GNAS
LAGS SO, ,BCOM LDAN 'DAS KYIS BKA' STZAL PA, RIGS KYI BU, DE DE
BZHIN NO, ,DE DE BZHIN TE,

RIGS KYI BU, SA PHYOGS DE NI LHA DANG, MI DANG, LHA MA YIN DU
BCAS PA'I 'JIG RTEN GYIS PHYAG BYA BA'I GNAS YIN NO, ,DE NAS BCOM
LDAN 'DAS LA BYANG CHUB SEMS DPA'

'PHAGS PA SPYAN RAS GZIGS DBANG PHYUG GIS 'DI SKAD CES GSOL TO,
,BCOM LDAN 'DAS, GANG LA LA CHOS KYI RNAM GRANGS 'DI LA'ANG MCHOD
PA BGYID LA 'DI'I SLAD DU

MCHOD PA DANG BKUR STI LA BRTZON BA'I SEMS KYIS SBYIN PA YUNGS
'BRU TZAM STZAL NA, DE'I MTSAMS MED PA LNGA'I LAS RNAMS YONGS SU
ZAD PAR 'GYUR LA, BSKAL PA DGU


@303B KHRI'I BAR DU LONGS SPYOD CHE BA'I RIGS RNAMS SU SKYE BAR
'GYUR RO, ,BSKAL PA BRGYAD KHRI'I BAR DU 'KHOR LOS BSGYUR BA'I
RGYAL POR 'GYUR RO, ,SANGS RGYAS KYI ZHING YONGS SU DAG PA

RNAMS SU SKYE BAR 'GYUR RO, ,GSHIS NGAN DU 'GUM PAR MI 'GYUR RO,
,NGAN SONG DU SKYE BAR MI 'GYUR, BSAM PA THAMS CAD YONGS SU
RDZOGS PAR 'GYUR RO, ,DE NAS BCOM LDAN

'DAS KYIS BYANG CHUB SEMS DPA' SEMS DPA' CHEN PO 'PHAGS PA SPYAN
RAS GZIGS DBANG PHYUG LA 'DI SKAD CES BKA' STZAL TO, ,RIGS KYI
BU, SNGON BYUNG BA 'DAS PA'I DUS

BSKAL PA BGRANG BA LAS 'DAS PA NA, DE BZHIN GSHEGS PA CHOS KYI YE
SHES MTHA' YAS PA CHAGS PA MED CING RDUL DANG BRAL BA'I RGYAL
PO'I TOG CES BYA BA BYUNG STE, DER NGAS BRAM

ZE'I GZUGS KYIS CHOS KYI RNAM GRANGS 'DI THOS SO, ,THOS NAS KYANG
SEMS CAN RNAMS LA BSHAD DO, ,DER NGAS RNYED PA'I MOD LA CHOS LA
BZOD PA THOB STE, CHOS RNAMS LA CHOS

KYI MIG RNAM PAR DAG GO ,SEMS CAN GANG DAG GIS THOS PA DE DAG
THAMS CAD KYANG NGAN SONG THAMS CAD LAS YONGS SU GROL TE, NAM
YANG NGAN SONG DU MI 'GRO BAR GYUR LA, CHOS RNAMS LA CHOS KYI

MIG RNAM PAR DAG STE, SEMS CAN DE DAG THAMS CAD MTHAR GYIS BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
SANGS RGYAS SO, ,MNGON PAR RDZOGS


@304A *, ,PAR 'TSANG RGYA BAR 'GYUR RO, ,RIGS KYI BU, NGAS KYANG
LO MANG PO, LO BRGYA PHRAG MANG PO, LO STONG PHRAG MANG PO, LO
'BUM PHRAG MANG POR SEMS CAN

'DOD CHAGS DANG, ZHE SDANG DANG, GTI MUG GIS DKRIS PA RNAMS KYI
PHYIR NOR DANG, 'BRU DANG, 'GRON BU DANG, GSER YONGS SU GTANG PA
BYAS NAS, MTHAR GYIS LAG PA

DANG, RKANG PA DANG, MIG DANG, MGO BO DANG, SDUG PA'I BU DANG,
CHUNG MA DANG, BU MO'I BAR DU YONGS SU GTONG BAR BYAS SO, ,RKANG
DANG, RUS PA YONGS SU GTONG BA DANG,

KHYIM DANG, GRONG DANG, GRONG KHYER DANG, GRONG RDAL DANG, YUL
'KHOR DANG, RGYAL PO'I PHO BRANG YONGS SU GTONG BA BYAS SO, ,LO
'BUM PHRAG DU MAR TSANGS PAR SPYOD PA'ANG

SPYAD DO, ,KHYIM PA DANG 'DRIS PAR MA BYAS, RGYAL SRID LA DGA' BA
DANG, NOR LA DGA' BA DANG, YUL 'KHOR DANG, PHO BRANG 'KHOR LA
DGA' BA DANG, BU DANG BU MO LA

DGA' BA DANG, CHUNG MA LA DGA' BAR MA BYAS SO, ,GCIG TU NGES PAR
TSANGS PAR SPYOD PA LA GNAS PA BRTEN TO, ,GCIG TU NGES PAR SBYIN
PA BYIN NO, ,GCIG TU NGES PAR SANGS

RGYAS DANG, CHOS DANG, DGE 'DUN RNAMS LA MCHOD PA DANG, BSNYEN
BKUR[?] BYAS SO, ,GCIG TU NGES PAR NGAS CHOS SMRA BA RNAMS LA ME
TOG DANG, BDUG PA DANG, SPOS DANG,


@304B ME TOG PHRENG DANG, BYUG PA DANG, PHYE MA DANG, GOS DANG,
GDUGS DANG, RGYAL MTSAN DANG, BA DAN RNAMS KYIS BKUR STIR BYAS,
BLA MAR BYAS, RI MO BYAS, MCHOD PA BYAS SO, ,DGE

BA'I GSHES GNYEN MANG PO'ANG NGAS BSNYEN BKUR BYAS SO, ,DE'ANG
NGAS 'KHOR BA LA SKYO BA'I LUGS KYIS LUS RNAMS BYIN LA, MIG RNAMS
DANG, RANG GI SHA RNAMS DANG, RKANG DANG,

RUS PA RNAMS DANG, RANG GI PAGS PA RNAMS KYANG BYIN NA, PHYI ROL
GYI DNGOS PO GZHAN DAG LTA CI SMOS TE, NGA 'GYOD PAR GYUR PA'ANG
MED DO, ,DE NAS BYANG CHUB SEMS DPA' DE DAG

DANG, LHA'I DBANG PO RNAMS DANG, KLU'I DBANG PO RNAMS DANG, GNOD
SBYIN GYI DBANG PO RNAMS DANG, LHA MA YIN GYI DBANG PO RNAMS
DANG, MI'I DBANG PO RNAMS DANG, SPYOD PA PA

DANG, KUN TU RGYU DANG GCER PU PA RNAMS KYIS DE BZHIN GSHEGS PA'I
SNGON GYI TSUL 'DI THOS NAS, CHOS KYI SHUGS KYIS MCHI MA BLAGS
TE, DE DAG THAMS CAD KYIS CHOS LA BZOD

PA THOB PAR GYUR TO, ,BCOM LDAN 'DAS KYIS BKA' STZAL PA, GROGS PO
DAG ,CHOS KYI RNAM GRANGS 'DI GZUNG ZHIG ,'DI NI SEMS CAN RNAMS
LA DE BZHIN GSHEGS PA'I BYA

BA BYED PA YIN NO, ,DE NAS BCOM LDAN 'DAS LA BYANG CHUB SEMS DPA'
'PHAGS PA SPYAN RAS GZIGS DBANG PHYUG GIS 'DI SKAD CES GSOL TO,
,BCOM LDAN 'DAS, CHOS KYI


@305A *, ,RNAM GRANGS 'DI LA DAD PA DANG, MCHOD PA BGYID PA DANG,
'DZIN PA DANG, KLOG PA DANG, KUN CHUB PAR BGYID PA'I SEMS CAN DE
DAG NI DKON

LAGS SO, ,GANG DAG GI SUG PAR MCHIS PA DE DAG NI SANGS RGYAS
BYUNG BA DANG 'DRA BAR BLTA BAR BGYI'O, ,BCOM LDAN 'DAS KYIS BKA'
STZAL PA, RIGS KYI BU, LEGS SO, ,

LEGS SO, ,RIGS KYI BU, DE DE BZHIN TE, RIGS KYI BU'AM RIGS KYI BU
MO GANG CHOS KYI RNAM GRANGS 'DI LA MCHOD PA BYED PA DANG, YI GER
'DRI BA DANG, YI GAR 'DRIR 'JUG

PA DANG, 'DZIN PA DANG, KLOG PA DANG, CHOS SMRA BA DE DAG LA'ANG
ME TOG DANG, BDUG PA DANG, SPOS DANG, ME TOG PHRENG DANG, BYUG PA
DANG, PHYE MA DANG, GOS DANG, GDUGS

DANG, RGYAL MTSAN DANG, BA DAN RNAMS KYIS MCHOD PA BYED PA DE DAG
NI DKON TE, DE DAG NI DE BZHIN GSHEGS PA DANG 'DRA BA KHO NAR
BLTA BAR BYA'O, ,RIGS KYI BU, SEMS

CAN GANG DAG CHOS KYI RNAM GRANGS 'DI LA MCHOD PA MI BYED PA
DANG, 'DZIN PAR MI BYED PA DANG, KLOG PAR MI BYED PA DANG, SBYIN
PA MI BYED PA DAG 'BYUNG BAR 'GYUR TE, DE DAG

NI BSKAL PA DU MA DANG, BSKAL PA BRGYA DANG, BSKAL PA STONG GI
BAR DU 'KHOR BA NA 'KHOR BAR 'GYUR TE, SDUG BSNGAL BA MANG PO
SDUG BSNGAL BRGYA DAG NYAMS SU MYONG BAR 'GYUR RO, ,'DI


@305B LTA STE; DPER NA, BUD MED SBRUM MA ZHIG YOD LA, BUD MED
SBRUM MA DE'I LTO NA BU CHAGS PA DE'ANG KHYE'U'AM, BU MO ZHIG TU
GYUR NA, BUD MED DE'I BU GANG GI TSE ZLA BA GCIG LON NAM,

ZLA BA GNYIS LON NAM, ZLA BA GSUM LON NAM, ZLA BA LNGA LON NAM,
ZLA BA TSANG BA'I BAR DU GYUR PA DE TZAM DU BUD MED DE'I LUS NON
PAR 'GYUR TE, TSIGS KYANG 'BYE BAR 'GYUR, LTO'ANG

CHUNG BAR 'GYUR, SKAD KYI BCOM YANG CHUNG BAR 'GYUR TE, TSOR BA
DE DAG GIS YONGS SU GZIR BA'I LUS KYIS DE TZAM DU SDUG BSNGAL GYI
TSOR BA MYONG BZHIN DU LUS 'DZIN PAR BYED DE,

BU BTZA' BA'I DUS KYI BAR DU SEMS CAN DMYAL BA'I SDUG BSNGAL
MYONG NGO, ,DE 'DI SNYAM DU SEMS TE, GANG GI TSE BDAG GI BU BTZA'
BAR 'GYUR TE, BDAG BDE BAR BTZAS PAR GYUR

NA DE'I TSE TSANGS PAR SPYAD PAR BYA'O SNYAM MO, ,DE PHYIS YANG
'DOD PA'I 'DOD CHAGS KYIS CHAGS PAR GYUR PA NA SDUG BSNGAL DE DAG
PHYIS MI DRAN TE, BDE BA'I 'DU SHES SKYED PAR BYED DO, ,DE

BZHIN DU PHYI MA'I TSE PHYI MA'I DUS NA SEMS CAN 'BYUNG BAR 'GYUR
BA DE DAG CHOS KYI RNAM GRANGS 'DI LA DAD PAR MI BYED, MCHOD PAR
MI BYED, 'DZIN PAR MI BYED, KLOG PAR MI

BYED DE, DE DAG SEMS CAN DMYAL BA DANG, DUD 'GRO'I SKYE GNAS
DANG, GSHIN RJE'I 'JIG RTEN RNAMS SU SKYE BAR 'GYUR RO, ,DE DAG
KYANG 'DOD CHAGS KYIS MYOS NAS, TSOR


@306A *, ,BA DE DAG BZOD PAR GYUR TE, BDAG CAG GIS KHYIM DANG, BU
SMAD YONGS SU BSKYANG BAR BYA'O, ,CHUNG MA DANG, BU DANG, BU MO
YONGS SU BSKYANG BAR BYA'O

SNYAM MO; ;GANG GI TSE'ANG SEMS CAN DMYAL BAR SKYES PA DE'I TSE
NI 'GYOD PAR 'GYUR RO, ,GANG GI TSE PHYIR THAR BAR GYUR PA DE'I
TSE NI 'DOD CHAGS KYIS CHAGS NAS SEMS CAN

DMYAL BA'I SDUG BSNGAL BRJED PAR 'GYUR TE, SBYIN PA'ANG SBYIN PAR
MI BYED, TSUL KHRIMS KYANG SRUNG BAR MI BYED DO, ,'DI LTA STE,
DPER NA, MI CHANG GIS RA RO ZHING MYOS TE,

TSABS CHER RA RO ZHING MYOS LA GTU LUM PAR GYUR NA, MI DES SEMS
KYIS KYANG KHYIM TSOL MI NUS, LAM YANG MI TSOL, PHA MA DANG,
CHUNG MA DANG, BU DANG, BU MO'I 'DU

SHES KYANG MED, SANGS RGYAS DANG, CHOS DANG, DGE 'DUN YANG MI
DRAN TE, DE CHANG GIS MYOS PA'I MTHUS DUR KHROD NA 'DUG NA'ANG
'JIGS PA MED LA, 'DI SNYAM DU SEMS

TE; LHA'AM, KLU'AM, GNOD SBYIN NGA SKRAG PAR BYED NUS PA SU ZHIG
YOD SNYAM MO, ,DE BONG BA DANG, SHING DANG, RTZVA DANG, TSER MA'I
MAL GZHAN DAG LA BDE BAR 'DU SHES

SKYED PA LAS, LUS SOR CHUD CING RA RO BA DE SANGS NAS GANG GI TSE
DRAN PA RNYED PAR GYUR PA DE'I TSE 'GYOD PAR BYED DE, BDAG NI
SROG LA THUG KYANG BLA, BDAG GIS CHANG 'DI


@306B BTUNG BAR MI BYA'O SNYAM MO, ,DE BZHIN DU SEMS CAN 'DOD
CHAGS KYIS RGYAGS PAS MYOS SHING, KHYIM NA GNAS PAS RNAM PAR
'KHRUL PA NOR GYIS SEMS MYOS PA RNAMS KYIS NI

SANGS RGYAS DANG, CHOS DANG, DGE 'DUN YANG YONGS SU TSOL BAR MI
BYED, SBYIN PA'ANG MI DRAN, MTHO RIS SU SKYE BA DANG, RGYAL POR
'GYUR BA DANG, SANGS RGYAS KYI ZHING DU SKYE BA'ANG

YONGS SU TSOL BAR MI BYED DE, 'KHOR BA DE NYID NA 'KHOR ZHING
SEMS CAN DMYAL BA DANG, DUD 'GRO'I SKYE GNAS DANG, GSHIN RJE'I
'JIG RTEN RNAMS SU SKYES PA'I SDUG BSNGAL

MYONG BAR 'GYUR LA, 'DI SNYAM DU 'DZIN TE, BDAG GI LUS NI BDE
STE, SDUG BSNGAL BA MED DO SNYAM MO, ,GANG GI TSE SEMS CAN DMYAL
BA DANG, DUD 'GRO'I SKYE GNAS DANG,

GSHIN RJE'I 'JIG RTEN DE DAG NAS THAR TE, BRGYA LA BRGYA LAM NA
MI'I LUS THOB PAR GYUR PA DE'I TSE MNGAL NA GNAS PAS LUS YONGS SU
GZIR CING MUN NAG GIS SKYE BAR GYUR PA'I

LUS LA BAD KAN DANG, MKHRIS PA DANG, LJAN LJIN DANG, KHRAG DANG,
PHYI SAS BDAS PAS SKYO BAR GYUR NAS, 'DI SNYAM DU SEMS TE, BDAG
CAG LO BRGYA'AM, BSKAL

PA'AM, BSKAL PA BRGYA'AM, BSKAL PA STONG NGAM, BSKAL PA 'BUM GYI
BAR DU 'KHOR BA NA 'KHOR ZHING SDUG BSNGAL GYI TSOR BA MI BZAD
CING YID DU MI 'ONG BA MYONG LA, GANG


@307A *, ,DU'ANG BDAG CAG GIS SKYABS MED PA 'DI LAS GANG DAG GI
'BRAS BU RNAM PAR SMIN PA YIN ZHIG GU ,BDAG CAG GIS KYANG SNGON
SDIG PA MANG DU BYAS SO

SNYAM STE; DE LTAR MNGAL NA GNAS NAS SEMS CAN DMYAL BA DANG 'DRA
BAR 'GYOD PA SKYED PAR BYED DE, GANG GI TSE BDAG CAG MNGAL NA
GNAS PA'I SEMS CAN DMYAL BA 'DI

LAS THAR PAR GYUR PA DE'I TSE SANGS RGYAS DANG, CHOS DANG, DGE
'DUN LA MI PHYED PA'I DAD PAS BSGRUB PA DANG BTZAL BAR BYA STE,
CI NAS KYANG BDAG CAG PHYIN CHAD MNGAL GYI

SEMS CAN DMYAL BAR GNAS PAR MI 'GYUR BAR BYA'O SNYAM MO, ,DE DAG
PHYIS MNGAL GYI GNAS RNAMS LAS THAR NAS BAG MED PAR BYED DE, DE
DAG YANG SEMS CAN

DMYAL BA RNAMS SU SDUG BSNGAL MYONG BAR 'GYUR RO, ,DE LTA BAS NA
NAM YANG BAG MED PAR MI BYA'O, ,DE NAS BCOM LDAN 'DAS LA TSE DANG
LDAN PA KUN DGA' BOS 'DI

SKAD CES GSOL TO, ,BCOM LDAN 'DAS, CHOS KYI RNAM GRANGS 'DI'I
MING CI LAGS, 'DI JI LTAR GZUNG BAR BGYI, BCOM LDAN 'DAS KYIS
BKA' STZAL PA, KUN

DGA' BO, DE'I PHYIR CHOS KYI RNAM GRANGS 'DI SEMS CAN THAMS CAD
KYI SKYABS BYED PA ZHES BYA BAR GZUNG ZHIG ,BYANG CHUB SEMS DPAS
ZHUS PA ZHAS BYA BAR YANG GZUNG


@307B ZHIG ,BKOD PA'I RGYAL PO'I RNAM PAR 'PHRUL PA'I RGYAL PO
ZHES BYA BAR YANG GZUNG ZHIG ,DE BZHIN GSHEGS PAS MNGON PAR
RDZOGS PAR BYANG CHUB PA ZHES BYA BAR YANG GZUNG ZHIG ,CHOS

THAMS CAD KYI YON TAN BKOD PA'I RGYAL PO ZHES BYA BAR YANG GZUNG
ZHIG ,BCOM LDAN 'DAS KYIS DE SKAD CES BKA' STZAL NAS, BYANG CHUB
SEMS DPA' DE DAG DANG, NYAN

THOS CHEN PO DE DAG DANG, BRGYA BYIN DANG, TSANGS PA DANG, 'JIG
RTEN SKYONG BA DE DAG THAMS CAD DANG, THAMS CAD DANG LDAN PA'I
'KHOR DE DAG DANG, LHA DANG, MI DANG, LHA MA

YIN DANG, DRI ZAR BCAS PA'I 'JIG RTEN YI RANGS TE, BCOM LDAN 'DAS
KYIS GSUNGS PA LA MNGON PAR BSTOD DO, ,'PHAGS PA CHOS THAMS CAD
KYI YON TAN BKOD PA'I

RGYAL PO ZHES BYA BA THEG PA CHEN PO'I MDO RDZOGS SO,, ,,RGYA GAR
GYI MKHAN PO PRADZNY'A WARMA DANG, SU RENDRA BO DHI DANG, ZHU
CHEN GYI LO TZ'A BA BANDE YE SHES SDE LA SOGS PAS

BSGYUR CING ZHUS TE GTAN LA PHAB PA,,