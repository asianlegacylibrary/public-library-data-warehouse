@443A [MISSING PAGES]


@464A *, ,DAG GI DMAG GI DPUNG GI TSOGS DANG, DE LAS GZHAN PA YUL
GYI MI LUS CHAB 'TSAL BA RNAMS KYI MING YANG MI GDA' BA DANG,
SANGS RGYAS KYI BSOD

NAMS KYI MTHUS SANGS RGYAS KYI SLOB MA GANG ZAG BZHI PO MANG PO
DE DAG KYANG BSTAN PA 'DI LA 'JUG CING RAB TU BYUNG BA'I TSUL
THOB PA DANG, DE DAG KYANG PHYI ROL GYI GOS DUR

SMRIG TZAM DANG, KHONG PA'I NANG GI 'DUN PA DANG, ZHE SDANG DANG,
SHIN TU MA GUS SHING PHAN TSUN MI MTHUN LA GCIG LA GCIG SKUR PA
'DEBS PAR BGYID PA DANG, SKYON

SGROG PAR BGYID PA DANG, YON TAN NGES PAR SBED PAR BGYID PA DANG,
NGA RGYAL DANG, RGYAGS PA DANG, DREGS PAS NON CING NGAR 'DZIN PA
DANG, NGA YIR 'DZIN PAR BGYID

PA DANG, DE DAG SHI 'PHOS NA'ANG NGAN SONG GSUM DU SKYE ZHING YUD
TZAM ZHIG RNYED PA'I DPAL YANG MA 'TSAL BA DANG, TSE RABS GZHAN
DAG TU BSKAL PA MANG POR SDUG BSNGAL

GYI TSOR BA MI BZAD PA, RTZUB PA, TSA BA, YID DU MI MCHI BA DAG
'BYUNG BAR 'GYUR BA'ANG MTHONG LAGS SO, ,BCOM LDAN 'DAS, DE'I
SLAD DU SEMS CAN 'DI DAG YONGS

SU SMIN PAR BGYI BA DANG, NGAN 'GRO'I LAM LAS RNAM PAR BZLOG NAS
BSOD NAMS KYIS GZHAL MED KHANG THOB PAR BGYI BA'I CHOS RNAMS GANG
LAGS, DE SKAD CES GSOL


@464B PA DANG, BCOM LDAN 'DAS KYI TSONG DPON SPOBS PA'I BLO GROS
LA 'DI SKAD CES BKA' STZAL TO, ,SPOBS PA'I BLO GROS, DE LTAR
KHYOD SENGGE'I SGRA BSGRAGS PAS DE BZHIN GSHEGS

PA LA ZHU ZHING, DE LTAR SEMS CAN THAMS CAD DE BZHIN GSHEGS PA LA
CHOS ZHU BAR SPRO BA SKYED PA LEGS SO LEGS SO, ,SPOBS PA'I BLO
GROS, SEMS CAN RNAMS GANG THOB NAS

LEGS PAR RAB TU DPAL DANG LDAN PAR 'GYUR ZHING, NAG PO'I PHYOGS
SGRUB PA SPANGS NAS DKAR PO'I PHYOGS LA ZHUGS SHING DON THAMS CAD
'GRUB PAR 'GYUR BA'I CHOS DE

DAG KHYOD ZHUS SHIG, ZHUS NAS KYANG THE TSOM MED PAR NYON CIG
DANG BSHAD PAR BYA'O, ,DE NAS BCOM LDAN 'DAS LA SPOBS PA'I BLO
GROS KYIS ZHUS PA, BCOM LDAN 'DAS,

LAS GANG DAG GIS NI, LHA RNAMS KYI RIS SU SKYE BAR 'GYUR, GANG
DAG GIS NI, MI RNAMS KYI RIS SU SKYE BAR 'GYUR, GANG DAG GIS NI,
SEMS CAN DMYAL BA RNAMS SU SKYE

BAR 'GYUR, GANG DAG GIS NI, DUD 'GRO RNAMS SU SKYE BAR 'GYUR,
GANG DAG GIS NI, YI DVAGS RNAMS SU SKYE BAR 'GYUR, GANG DAG GIS
NI, RIGS MTHON PO RNAMS SU SKYE

BAR 'GYUR, GANG DAG GIS NI, BRAN DANG, BRAN MO RNAMS SU SKYE BAR
'GYUR, BCOM LDAN 'DAS, LAS GANG DAG GIS NI, MI RNAMS KYI NANG DU
SEMS CAN SKYES PA RNAMS SKAL PA


@465A *, ,BZANG POR 'GYUR ZHING KHYIM KHOL DANG LDAN PA DANG, KHA
DRI BDA' BA DANG, KHA DOG DANG LDAN PA DANG, MTHONG NA DGA' BA
DANG, GNOD PA MA MCHIS PA DANG,

LUS DANG SEMS SHIN TU THA MAL DU GNAS PA DANG, SKYE BO MANG POS
BSNGAGS PA RNAMS SU 'GYUR, LAS GANG DAG GIS NI, SEMS CAN RNAMS
MI'I DAM PA THOB NAS RTAG

TU SKUR PA 'DEBS PA THOB PAR 'GYUR ZHING SKYE BO MANG PO MI DGA'
BA DANG, MDOG MI SDUG PA DANG, KHA DRI MI BDA' BA DANG, GNOD PA
MED PA DANG, SEMS MI DGA' BA DANG,

LUS SHIN TU SBYANGS PA MA LAGS PA DANG, NYES BYAS KYI LAS THAMS
CAD BGYID PAR 'GYUR, BCOM LDAN 'DAS, LAS GANG DAG GIS NI, LEGS
PAR GSUNGS PA'I

CHOS 'DUL BA 'DI LA RAB TU BYANG BA DGE SBYONG DANG, RIGS KYI BU
DANG, RIGS KYI BU MO NYE BAR ZHI BA GTZO BOR 'DZIN PA RNAMS GANG
DANG GANG DU SKYE BA THAMS CAD DU RGYUN DU

SANGS RGYAS DANG, CHOS DANG, DGE 'DUN DKON MCHOG RNAMS DANG MI
'BRAL BAR 'GYUR ZHING, SANGS RGYAS BCOM LDAN 'DAS RNAMS MTHONG
NAS KYANG DE DAG LAS CHOS

THOS NAS YID DGA' ZHING CI BSAM PA BZHIN DU DON YANG GRUB PAR
'GYUR, BDAG GIS ZHU BA BCU PO DE DAG ZHUS PA LAGS NA, 'BYUNG PO
GRANGS MA MCHIS PA THAMS CAD


@465B LA SMAN PA'I SLAD DU BCOM LDAN 'DAS GSOL BA MA BTAB PAR DGE
BA'I BSHES GNYEN MDZAD PA, THUGS RJE CHEN PO DANG LDAN PA, DBANG
DANG LDAN PA, CHOS THAMS CAD LA LKOG

TU MA GYUR PA'I SPYAN DANG LDAN PAS RNAM PAR PHYE STE RGYAS PAR
LAN STZAL DU GSOL, DE NAS BCOM LDAN 'DAS KYIS SPOBS PA'I BLO GROS
LA BKA' STZAL PA, SPOBS PA'I BLO

GROS; KHYOD KYIS JI LTA BU'I ZHU BA ZHUS PA RNAMS RGYAS PAR RNAM
PAR PHYE STE BSHAD KYI, NYON CIG ,TSONG DPON SPOBS PA'I BLO GROS
KYIS BCOM LDAN 'DAS, DE BZHIN DU 'TSAL

LO; ;ZHES GSOL NAS BCOM LDAN 'DAS KYI LTAR NYAN PA DANG, BCOM
LDAN 'DAS KYIS 'DI SKAD CES BKA' STZAL TO, ,SPOBS PA'I BLO GROS,
SEMS CAN LAS LNGA DANG

LDAN PA RNAMS KYIS NI, LHA NYID THOB PAR 'GYUR TE, LNGA GANG ZHE
NA, DANG PO BYAMS PA DANG LDAN PA'I SEMS KYIS GNOD PA MED PAR
SEMS CAN RNAMS YONGS SU SKYONG BAR

BYED CING BZOD PA DANG LDAN PA RNAMS YIN, GZHAN GYI NOR 'PHROG
PAR MI BYED CING BKREN PA'I SEMS DANG LDAN PA MA YIN PAS YONGS SU
GTONG BAR BYED PA YIN, GZHAN

GYI CHUNG MA LA SPYOD PA RNAMS KYANG YONGS SU DAG PA MA YIN TE,
BSLAB PA'I GZHI RNAMS KYANG SRUNG BAR BYED PA YIN, GSO SBYONG LA
BRTZON ZHING BDEN PAR SMRA BA YIN, RANG


@466A *, ,BZHIN DU 'DUG CING RANG GI SKYON TSAD MED PA SPONG BAR
BYED LA MYOS PAR 'GYUR BA'I BTUNG BA SPANGS PA YIN TE, LAS LNGA
PO DE DAG DANG LDAN PA RNAMS

LHA'I LUS THOB PAR 'GYUR RO, ,DE NAS BCOM LDAN 'DAS KYIS DE'I TSE
TSIGS SU BCAD PA 'DI DAG BKA' STZAL TO, ,SROG CHAGS GSOD LAS LDOG
PA BYAS PAS LHA DANG

MI DANG LHA MIN RNAMS, 'JIG RTEN DU NI MI THUB LUS CAN TSE RING
MED 'GYUR BA YIN, ,'OD KYI DKYIL 'KHOR DAG PA'I LUS CAN SHIS LDAN
DRI MED RDZOGS PA'I LUS,,

LHA NANG RAB MCHOG DE YI LONGS SPYOD SNA TSOGS DPAL CAN RTAG TU
'BYUNG, ,POR MA THAG TU LHA NANG RTAG TU LHA YI DBANG PHYUG RNAMS
SU 'GYUR, ,BSAM MED BSAL BA 'PHRO

BA RNAM LOG RIN CHEN LONGS SPYOD RNAMS DANG LDAN, ,RTAG TU DGA'
ZHING RAB TU YID DGA' DPAL LDAN GZHAL MED KHANG GNAS SHING, ,RTZE
ZHING DGA' BA'I DPAG BSAM

SHING GI YUL NA ME TOG GTOR LUS LDAN, ,MKHAS SHING 'DOD PA MI
PHAN YONGS SPANGS DRI MCHOG DAG PA'I LUS DANG LDAN, ,TSE RABS KUN
TU DPE MED GSER MCHOG

LUS DANG LDAN ZHING RAB TU MDZES, ,RTAG TU LHA YI NANG DU SKAL PA
BZANG THOB LUS LAS 'OD 'BYUNG 'GYUR, ,LHA MO SNA TSOGS TSOGS KYIS
BSKOR CING 'DOD PA'I DPAL


@466B LA SPYOD PAR BYED, ,SNGON CHAD CHO GA BZHIN DU NGAG SKYON
BZHI SPANGS KHA NI DRI ZHIM LDAN, ,GSAL ZHING THOGS MED MI 'JIGS
TSIG MCHOG LHA RNAMS 'DIR NI NGES PAR 'BYUNG,,

YANG DAG LAN 'DEBS RNAMS BSGRAGS SNYAN CING SKYE BOS SHIN TU TSIG
GZUNG 'OS, ,PI WAm ROL MO SGRA 'BYOR SPRIN SGRA SKAD SNYAN PHO
BRANG 'KHOR SKAD LDAN, ,MA RMONGS SEMS KYIS

MYOS 'GYUR MA LEGS RJOD BYED SPANGS PAS LHAR 'GYUR ZHING, ,GRANGS
MED DGE BA'I LHA YIS MCHOD PA LHA YI GNAS NA GNAS PAR 'GYUR, ,BLO
DANG LDAN ZHING LUS BRTAN YID

BZANG BAG YOD KUN DANG LDAN PAR 'GYUR, ,DE DAG RTAG TU BDE 'GYUR
DBANG RNAMS DE DAG PHAN PA RJOD PAR BYED, ,GAL TE TSE ZAD LHA YI
YUL NAS LHUNG BA'I LHA RNAMS

DE TSE SMAD, ,SDIG MED LO BRGYA NYI SHU 'GRO NA LHA YI GNAS SU
'GRO BAR 'GYUR, ,BSOD NAMS LNGA MNGON GYUR PAS DE NI DAM PA DPAL
LDAN LUS 'OD CING, ,LHA RNAMS

LAM SEL BYED CING LHA RNAMS BYE BAS MCHOD DE BRTAN PAR 'GRO ,DE
NAS BCOM LDAN 'DAS KYIS YANG SPOBS PA'I BLO GROS LA BKA' STZAL
PA, SPOBS PA'I BLO GROS, SEMS

CAN LAS LNGA DANG LDAN PA RNAMS MI RNAMS KYI NANG DU SKYE BAR
'GYUR TE, LNGA GANG ZHE NA, DANG PO BYAS PA GZO BAS SBYIN PA
DANG, BKREN PA DANG, DBUL PO DANG, SDUG


@467A *, ,BSNGAL BA LA KUN BGED PA DANG, DGE BA BCU'I LAS KYI LAM
MA NYAMS PAR BSTEN PA DANG, SEMS CAN THAMS CAD LA ZHE 'GRAS PA
MED

PA'I BZOD PA DANG, BRTZON 'GRUS KYIS SEMS CAN LE LO CAN RNAMS DGE
BA'I CHOS LA SPRO BAR BYED CING NGES PA'I SEMS KYIS GUS PA DANG
BCAS LA MTHUN PAR 'DZIN

PA STE; SPOBS PA'I BLO GROS, SEMS CAN LAS LNGA PO DE DAG DANG
LDAN PA RNAMS MI NYID THOB PAR 'GYUR ZHING LONGS SPYOD KYANG CHEN
POR 'GYUR PA DANG, TSE RING BA DANG,

MDZES PA DANG, GZI BRJID DANG LDAN PA DANG, 'JIG RTEN GYI RJE
DPON DU 'GYUR RO, ,DE NAS BCOM LDAN 'DAS KYIS DE'I TSE TSIGS SU
BCAD PA 'DI DAG BKA' STZAL

TO; ;SBYIN PA BYIN PAS MI YI RGYAL PO DAM PAR 'GYUR, ,RTAG TU
LONGS SPYOD 'BYOR DANG LDAN PAR RAB TU 'GYUR, ,LUS NGAN PO DANG
MTSUNGS PAR SBYIN DANG SBYOD PAR

BYED, ,RIGS DANG DAM PA THOB PAS RTAG TU DGA' BAR 'GYUR, ,TSUL
KHRIMS MA NYAMS DE NI DKON MCHOG MCHOD PAR BYED, ,NYES BYAS YONGS
SU SPANGS PAS SHIN

TU NGES PA STE, ,TSE RING DAM PA THOB PAS 'CHI 'PHO MED PA YIN,
,BDE BA THOB PAS SKYON MED RAB TU DGA' BAR 'GYUR, ,NGES PA'I MI
NI PHA ROL SEMS 'KHRUGS MA


@467B BYAS SHING, ,GZHAN DAG RNAMS KYIS GNOD BYAS PHYIR NI GNOD
MI BYED, ,DE BZHIN TSIG NGAN BRJOD KYANG GSHE BAR MI BYED PAS,
,DGE BA MCHOG GI TSUL THOB NAS NI MDZES

PAR 'GYUR, ,BRTZON 'GRUS BZANG LA LHAG PA'I BSAM PAS SEMS DKAR
ZHING, ,STOBS DANG GZI BRJID CHEN PO DGE BA RNAMS DANG LDAN,
,DMAG DPON NYID KYI DAM PA THOB

PAR GYUR PAS NA, ,LONGS SPYOD 'BYOR PA'I SPYOD YUL LDAN PAS LHA
DER 'GYUR, ,MI 'PHROG SEMS LDAN MKHAS SHING SHIN TU MTHUN PA STE,
,BYAS PA GZO ZHING LAS LA 'DOD

PAR RAB TU BYAD, ,DKON MCHOG GSUM DANG MA LA SOGS LA MCHOD
MDZANGS PA, ,NAM YANG KUN LA THE TSOM BYED PAR MI 'GYUR RO, ,MI
GANG KHYAD PAR 'PHAGS PA DGE BA

LNGA PO RNAMS, ,BYED PA DE NI SA YI BDAG POR RAB TU 'GYUR, ,STOBS
LA SOGS DANG GZUGS DANG LONGS SPYOD MI ZAD LDAN, ,GRAGS LDAN SHIN
TU GTZO BO RNAMS KYIS RIM

GRO BYAS, ,DE NAS BCOM LDAN 'DAS KYIS YANG SPOBS PA'I BLO GROS LA
BKA' STZAL PA, SPOBS PA'I BLO GROS, SEMS CAN LAS LNGA DANG LDAN
PA RNAMS NI, SEMS CAN DMYAL

BA RNAMS SU SKYE BAR 'GYUR ZHING SKYES NAS KYANG DE DAG TU BSKAL
PA BYE BA MANG POR GNAS PAR 'GYUR TE, LNGA GANG ZHE NA, 'DI LTA
STE, SANGS RGYAS DANG, CHOS DANG, DGE 'DUN


@468A *, ,DKON MCHOG LA DAD PAR MI BYED LA KUN TU BSNGAGS PA MA
YIN PA BRJOD PAS SKUR PA 'DEBS PAR BYED CING 'PHAGS PA'I LAM LA
BRNYAS PA DANG, DE

BZHIN GSHEGS PA'I MCHOD RTEN 'JIG PA DANG, BAR GYI DUS NA'ANG DGE
SLONG DANG, DGE SLONG MA DANG, DGE BSNYEN DANG, DGE BSNYEN MA
GANG ZAG BZHI PO MANG POR MI GUS PA

MTHUN PAR MI 'DZIN PA, 'JIG RTEN GYI SMRA BA LHUR LEN PA, DKON
MCHOG GSUM GYI DKOR 'PHROG PA DANG, GCIG LA GCIG NYES RTZOM GYIS
GCIG LA GCIG SKUR PA 'DEBS

PA'I TSIG GIS RGYAL PO DANG, RJE DPON DANG, BLON PO DANG, PHA
DANG, BU RNAMS GCIG LA GCIG MI MTHUN PAS MI GUS PA RNAMS DANG, MA
'ONGS PA'I DUS NA DGE SLONG

RNAMS DE BZHIN GSHEGS PA'I BSTAN PA LA ZHUGS TE, DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS STON PA LA
BRTEN NAS KHYIM NAS KHYIM

MED PAR RAB TU BYUNG STE BDAG NYID DGE SLONG YIN PAR KHAS 'CHE
SHING DGE BA'I CHOS YANG DAG PAR SGRUB PA LA MI GNAS LA, MKHAN PO
DANG, SLOB DPON RNAMS MGU

BAR MI BYED CING BKA' BLO MI BDE LA MTHUN PAR MI 'DZIN CING YANG
DAG PAR RJES SU BSTAN KYANG RJES SU BSTAN PA LA SGRUB PAR MI BYED
CING SANGS RGYAS KYI BYANG CHUB SPONG BAR BYED


@468B LA; BDAG LA BSTOD PA BYED, GZHAN LA SMOD PAR BYED CING NGA
RGYAL DANG, RGYAGS PA DANG, DREGS PA'I SHAS CHE LA BLA MA RNAMS
LA BRNYAS PAR BYED, RNYED PA DANG BKUR STI

LA LHAG PAR ZHEN CING SKUR PA 'DEBS PAR BYED PA STE, SPOBS PA'I
BLO GROS, SEMS CAN LAS LNGA PO DE DAG DANG LDAN PA RNAMS NI, SEMS
CAN DMYAL BA RNAMS SU SKYE BAR

'GYUR ZHING SKYE NAS KYANG JI SRID DU STONG GSUM GYI STONG CHEN
PO'I 'JIG RTEN GYI KHAMS 'DIR 'JIG PA MA BYUNG BA DE SRID DU GNAS
PAR 'GYUR ZHING, 'JIG PA BYUNG NAS KYANG

'JIG RTEN GYI KHAMS GZHAN NA SEMS CAN DMYAL BA GANG DAG YOD PA DE
DAG TU 'PHEN PAR 'GYUR RO, ,GANG GI TSE DER YANG 'JIG PA BYUNG
BAR GYUR NA, DE'I TSE 'JIG RTEN GYI KHAMS

GZHAN NA SEMS CAN DMYAL BA GANG DAG YOD PA DE DAG TU 'PHEN PAR
'GYUR RO, ,DE BZHIN DU SBYAR TE, KUN TU 'JIG RTEN GYI KHAMS
GRANGS MED PA DAG NA SEMS CAN DMYAL BA GANG

DAG YOD PA DE DAG TU 'KHYAMS SHING SDUG BSNGAL NYAMS SU MYONG LA
'BYUNG BA'I MTHA' MED DO, ,DE NAS BCOM LDAN 'DAS KYIS DE'I TSE
TSIGS SU BCAD PA 'DI DAG BKA' STZAL

TO; ;RMONGS PAS THOG MA MED NAS 'JIGS PA'I SDUG BSNGAL BYING GYUR
PA'I, ,'JIG RTEN SANGS RGYAS YON TAN RGYA MTSO KHAS LEN MI BYED
DE, ,DE NI KUN RIG MA YIN RNAL


@469A *, ,'BYOR RGYAL PO MA YIN ZHES, ,BDAG NYID CHUD GZAN SKYE
BO GZHAN RNAMS LA YANG SLU BAR BYED, ,BDE BAR GSHEGS PA'I MCHOD
RTEN 'BYOR

PA SDUG PA'I MCHOG BYAS NA, ,DE NI DGE BA CHUNG 'GYUR 'JIG PAR
BYED PA'I CHAR 'GYUR ZHES, ,MI DGE 'DI NI MNGON SUM DGE BA MDUN
NA YOD BZHIN DU, ,'ON KYANG

SDIG PA RNAM PA SNA TSOGS KUN TU SPYOD PAR BYED, ,BAR MA RTZOD
PA'I DUS 'DIR BZHI PO BKRES PAS NYAM THAG PA, ,PHAN TSUN 'KHON DU
'DZIN PAS DKRUGS SHING BLA MA

SMOD PAR BYED, ,'KHOR DU 'DUS PA 'DUL BA'I DGA' BA 'DI NI RNAM
BSHIG PAS, ,MI BZAD RO MED LOG PAR LTUNG BA'I SAR NI 'GRO BAR
'GYUR, ,RGYAL PO PHA DANG SRING MO

SPUN DANG GZHON NU BU MO RNAMS, ,BYAMS PA'I YID NI LOG GYUR LONGS
SPYOD RNAMS LA BRKAM CHAGS TE, ,BYIS PA BU LTAR THAMS CAD GCIG LA
GCIG NI BZHAD GAD

BYED; ;LOG LTUNG DAM PA RNAM PAR 'BYING BAR MYUR DU 'GRO BAR
'GYUR, ,MA 'ONGS DUS 'DIR GANG DAG SHIN TU SDIG CAN SEMS CAN
RNAMS, ,MTHUN PAR MI 'DZIN

DGE SBYONG KHA DOG 'DZIN PA GZUGS MI SDUG ,NGAN PA'I BDAG NYID
LDAN PA SDIG PA KHRAG KHRIG BYED 'GYUR BA, ,DE DAG SHI 'PHOS NAS
NI SDIG PA RTZOD PA'I MCHOG GIS


@469B GNON; ;MI YIS BSKAL PA BRGYA PHRAG MANG POR SDIG PA LNGA PO
DAG ,BSGRUBS SHING BYAS PA DAG NI BSHAGS PAR NUS PA MA YIN TE,
,GANG DU SANGS RGYAS KHRAG KHRIG GIS

KYANG BSKYAB PAR MI SPYOD PA'I, ,ME RI DRAG PO MNAR MED PA YI MER
NI SREG PAR 'GYUR, ,DE NAS BCOM LDAN 'DAS KYIS YANG SPOBS PA'I
BLO GROS LA BKA' STZAL PA,

SPOBS PA'I BLO GROS, SEMS CAN LAS LNGA DANG LDAN PA RNAMS NI, DUD
'GRO RNAMS SU SKYE BAR 'GYUR TE, LNGA GANG ZHE NA, DANG PO 'CHAL
BA'I TSUL KHRIMS DANG, CHOM

RKUN DANG, GZHAN GYI BU LON BLANGS NAS GNOD SEMS SU BYED PA DANG,
SROG GCOD PA DANG, MA DAD PAS DAM PA'I CHOS MA YIN PA NYAN PAR
DGA' ZHING DAM PA'I CHOS

MA YIN PA NYAN PA LA DGA' BAS LOG PAS 'TSO BA THAMS CAD LA DGA'
BA STE, SPOBS PA'I BLO GROS, SEMS CAN LAS LNGA PO DE DAG DANG
LDAN PA RNAMS NI, DUD 'GRO

RNAMS SU SKYE BAR 'GYUR RO, ,DE NAS BCOM LDAN 'DAS KYIS DE'I TSE
TSIGS SU BCAD PA 'DI DAG BKA' STZAL TO, ,RTAG TU GZHAN GYI NOR
'PHROG PA LA DGA' BA'I MI

RNAMS NI, ,BU LON BYIN PA RNAM PAR BLANGS NAS MI GZHAN GSOD PAR
BYED, ,SROG GCOD PA LA DGA' BA'I RI DVAGS 'CHI BDAG RGYAL PO
RNAMS, ,RGYAL SOGS PAS


@470A *, ,BZUNG NAS SEMS CAN RNAMS LA GSOD PAR BYED, ,DAD PA LA
SOGS DMAN PA'I BLO GROS DKAR PO'I 'DU SHES CAN, ,NAG PO DPAG TU
MED

PA BDAG CAG SPYOD PAR MI SHES PA, RMONGS PA RNAMS NI DAM CHOS
DKON MCHOG GTAM LA DGA' MI BYED, ,'JIG RTEN ZHUGS PA'I CHOS LA
'DIR NI RJES SU 'GRO

BAR 'GYUR, ,JI LTAR GANGS RI LAS 'DIR KHA BA BAB DANG RAB BAB PA,
CHU NI CHU YI SHUGS KYIS 'PHRAL DU SA 'OG 'GRO BA BZHIN, ,LHA
MI'I GRONG DU SDIG PA'I PHUNG PO

MANG DU BYAS PAS NA, ,RMONGS PA RNAMS NI DE BZHIN DUD 'GRO RNAMS
SU MYUR DU 'GRO ,RTA DRE'U RNGA BONG GLANG CHEN PA LANG MA HE
SENGGE DANG, ,WA DANG SBRUL DANG PHAG DANG KHYI

LA SOGS PAR GYUR NAS SU, ,RTZVA ZA BA DANG SHA DANG BDUD RTZI LO
MA'I ZAS ZA ZHING, ,DE DAG RTAG TU GZHAN GYI KHUR 'KHYER BYED
CING DUB BAR 'GYUR, ,BKRES PAS ZIL GYIS

NON PAS GCIG LA GCIG ZA LHUR BYED PA, ,BSKAL PA KHRAG KHRIG RNAMS
SU'ANG NAM YANG THAR PAR MI 'GYUR ZHING, ,JI LTAR RGYA MTSO GCIG
NA RUS SBAL MIG NI

GCIG YOD PAS, ,GNYA' SHING BU GAR MGRIN PA GTAD PAR NUS PA MA YIN
PA, ,DE BZHIN LHA DANG MI DANG DBANG PHYUG CHE NYID BDE BLAG TU,
,LOG PAR LTUNG BA BRGYA


@470B YIS THOB PAR NUS PA MA YIN TE, ,SANGS RGYAS 'OD ZER DAM
PA'I TSOGS CAN DPAG TU MED PA DANG, ,BYANG CHUB SEMS DPA' KHYU
MCHOG 'OD KYIS DE DAG 'BYIN PAR

'GYUR; ;DE NAS BCOM LDAN 'DAS KYIS YANG SPOBS PA'I BLO GROS LA
BKA' STZAL PA, SPOBS PA'I BLO GROS, SEMS CAN LAS LNGA DANG LDAN
PA RNAMS NI, YI DVAGS KYI

'JIG RTEN DU SKYE BAR 'GYUR TE, LNGA GANG ZHE NA, DANG PO BKREN
ZHING CHAGS PA DANG, MUN PA MUN NAG CHEN PO'I BSHES GNYEN DANG,
GSOG PA LHUR BYED PA'I PHYIR BDAG

NYID KYANG LONGS SPYOD PAR MI BYED PA DANG, CHOS MA YIN PA DANG
LDAN PA'I PHYIR PHRAG DOG DANG, SER SNA LHUR BYED PAS SPUN DANG,
SRING MO DANG, BU DANG, CHUNG MA DANG, BRAN DANG, LAS

BYED PA DANG, ZHO SHAS 'TSO BA DANG, MDZA' BSHES DANG, BLON PO
DANG, NYE DU DANG, 'BREL PA DANG, SBYIN GNAS DANG, DGE SBYONG
DANG, BRAM ZE DANG, BKREN PA THAMS CAD LA

RAB TU SBYIN PAR MI BYED CING PA MA DAG LA'ANG RAB TU SBYIN PAR
MI BYED PA DANG, NGES PAR BSKYANG BAR 'OS PA DAG MI SKYONG LA
BSNYEN BKUR MI BYED CING BLA MA LA MI GUS LA GCES

PAR MI BYED PA STE, SPOBS PA'I BLO GROS, SEMS CAN LAS LNGA PO DE
DAG DANG LDAN PA RNAMS NI, YI DVAGS RNAMS SU SKYE BAR 'GYUR RO,
,DE NAS BCOM LDAN 'DAS KYIS DE'I


@471A *, ,TSE TSIGS SU BCAD PA 'DI DAG BKA' STZAL TO, ,BKREN PA'I
NYES PAS BCOM PA NOR GTONG MI PHOD PA, ,DE DAG GZHAN DAG LAS NI
BLANG BAR 'DOD

PAR BYED, ,MDZOD RNAMS KYI NI SGO 'PHAR DAM DU BSDAMS PA RNAMS,
,'DIR NI BSKYANG 'OS RTZA LAG MCHOG RNAMS GSO MI BYED, ,GZHAN NOR
CHUD GZON PA YIS RTAG

TU SKRAG PA RNAMS, ,BLA MA LA YANG DE DAG RAB RTZUB BYAMS CAN
MIN, ,DE DAG BDAG GI CHUNG MA LA SOGS G-YOG TSOGS LA, ,DBYIG
SBYIN MI BYED SHIN TU SNYING BRTZE SHES

MED CING, ,DKAR PO DAG LAS LOG PA DE DAG 'DI NAS SHI 'PHOS NAS,
YUN RING MCHOG TU LUS 'BAR SDUG BSNGAL YI DVAGS 'GYUR, ,DE DAG LO
BRGYA RNAMS SU RMI LAM

RMIS PAR YANG, ,GOS DANG ZAS DANG BTUNG BA'ANG NAM YANG RMI MI
'GYUR, ,KHAB 'DRA'I KHA DANG RI CHEN LTA BU'I LTO CAN RNAMS,
,NYAM THAG SHAR DANG NUB KYI RGYA MTSOR RGYUG PAR

BYED, ,KHA NAS ME 'BAR LUS NGAN PHYOGS DANG LHO PHYOGS GZHAN,
,SKAM PAR MTHONG NAS RIN CHEN ME NANG LHUNG BAR 'GYUR, ,GSHIN
RJE'I PHO NYA DPUNG MGO LAS GRUB RAB

STUG CING, ,SRA LDAN RNAMS KYIS MNAN NAS ZANGS ZHUN BZOD DKA'
RAB, ,MI 'DRA RO BRO MED PA DE DAG RNAMS LA LDUD, ,RMONGS RNAMS
YAN LAG BRGYAD LDAN CHU BZHIN


@471B 'THUNG BAR BYED, ,NANG GROL LUS KYI KHOG PA BSREGS PA BSAL
BA'I RLUNG GIS SU, ,SKYES PA'I BDAG NYID RNAMS LA STOBS CHEN YANG
LDUD BYED, ,DE NAS SHI 'PHOS MI YI

'JIG RTEN 'DIR SKYES RNAMS, ,RIGS DANG LONGS SPYOD LUS G-YOG
RNAMS KYIS DMAN PAR 'GYUR, ,DE NAS BCOM LDAN 'DAS KYIS YANG SPOBS
PA'I BLO GROS LA BKA' STZAL

PA; SPOBS PA'I BLO GROS, SEMS CAN LAS LNGA DANG LDAN PA RNAMS NI,
RIGS MTHON PO RNAMS SU 'GYUR TE, LNGA GANG ZHE NA, ,'DI LTA STE,
ZANG ZING DANG CHOS KYI SBYIN PA DAG

GIS 'JIG RTEN THAMS CAD LA GNOD SEMS MED PAR GYUR PA DANG, DKON
MCHOG GSUM DANG PHA MA LA GUS PA DANG, LHAN CIG SKYES PA'I BZOD
PA DANG, DES PA DANG,

SHIN TU GYA NOM PA DANG, SANGS RGYAS KYI GSUNG RNAM PA SNA TSOGS
KLOG PA DANG KHA TON BYA BA LA BRTZON PA STE, SPOBS PA'I BLO
GROS, SEMS CAN LAS LNGA PO DE DAG DANG LDAN PA

RNAMS NI, RIGS MTHON PO RNAMS SU 'GYUR RO, ,DE NAS BCOM LDAN 'DAS
KYIS DE'I TSE TSIGS SU BCAD PA 'DI DAG BKA' STZAL TO, ,BSAM BYAS
GANG DAG BSOD NAMS

TSOGS PA SKAL BZANG SBYIN PA'I CHO GA BZHIN, ,KUN TU SEMS CAN
MANG LA KUN BGED DE DAG RTAG TU NAD MED 'GYUR, ,TSE DANG KHA DOG
STOBS LDAN LUS CAN 'JIG RTEN


@472A *, ,MCHOG TU 'GYUR, ,MTSUNGS DANG RGYA CHEN KHYAD PAR CAN
GYIS MDZES MDZOD RIN CHEN RI DBANG BZHIN, ,'DUL BA NYAMS DGA'I
DKON MCHOG

MTSUNGS MED PHA MA RNAMS LA BSNYEN BKUR BAS, ,SHIN TU RGYA CHEN
GTZO MCHOG KHYIM DU SKYE BOS MCHOD, ,SHIN TU NUS KYANG YID 'KHRUG
RNAM SPANGS KUN TU GZUGS KYIS

'PHAGS PA RNAMS, ,'JIG RTEN RNAMS KYI MIG TU SDUG PA SKAL BZANG
RIGS NI MTHON POR 'GYUR, ,GANG ZAG BRTAN ZHING KUN BZOD SHIN TU
YID BZANG DKAR DANG

MTHUN RNAMS DANG, ,MI RNAMS GANG DAG SHES RAB DAG MCHOG SANGS
RGYAS GSUNG LA KHA TON BRTZON, ,DE DAG 'BYOR PA THOB NAS RIGS
MCHOG SKYES PA KUN TU KUN

MCHOG MDZES, ,DE DAG DGE BAS RGYAS PAS LUS CHEN RGYA MTSO CHEN PO
BZHIN DU SPA, ,DE NAS BCOM LDAN 'DAS KYIS YANG SPOBS PA'I BLO
GROS LA BKA' STZAL PA, SPOBS

PA'I BLO GROS, SEMS CAN LAS LNGA DANG LDAN PA RNAMS NI, BRAN
DANG, BRAN MO NYING THOB PAR 'GYUR TE, LNGA GANG ZHE NA, 'DI LTA
STE, PHA MA RNAMS LA MI GUS PA DANG,

GYA NOM PA'I SEMS MA YIN PA DANG, ZLOG PA MED CING CI DGAR SDIG
PA SPYOD PA DANG, GZHAN GYI NOR 'PHROG PA DANG, BU LON 'PHROG NAS
BDAG SBED PA STE, SPOBS


@472B PA'I BLO GROS, SEMS CAN LAS LNGA PO DE DAG DANG LDAN PA
RNAMS NI, BRAN DANG, BRAN MO NYID THOB PAR 'GYUR RO, ,DE NAS BCOM
LDAN 'DAS KYIS DE'I TSE TSIGS SU BCAD

PA 'DI DAG BKA' STZAL TO, ,BSOD NAMS RGYA CHEN 'BYOR BA GANGS 'OD
LTA BU'I KHYIM DU SKYE THOB NAS, ,BLUN PO GANG DAG RGYAGS KHENGS
DREGS PAS DKRUGS SHING GUS PAR

MI BYED LA, ,PHA MA RNAMS LA RMAD BYUNG SBYIN GNAS 'DRA BAR 'DU
SHES MI BYED PA, ,DE DAG NYES PAS GZHAN DU 'JIG RTEN DBANG GYUR
DMAN ZHING G-YON CAN 'GYUR, ,DKON

MCHOG MTSUNGS MED RNAMS LA MA GUS LHUR BYED MA RUNGS BRLANG TSIG
'GYUR, ,GANG DAG BYAMS DANG DE BZHIN SNYING RJE MA LUS DGE BA
CHUD GZAN PA, ,DE DAG GRANGS MED SKYE

BAR 'DZIN MED GZHAN 'JOMS NGO TSA MI SHES SHING, ,MI YI YUL DU
BRAN NYID SPANGS NAS SKAD CIG GIS NI DMA' BAR 'GYUR, ,GZUGS DANG
DBANG PHYUG RIGS MCHOG BLO

BRAL DMAN LA MOS PA'I GLEN PAR 'GYUR, ,DKON MCHOG RNAM MANG MCHOD
PAS NGA RGYAL MED CING ZHEN LA MDANGS NGAN 'GYUR, ,DPAL KUN MED
CING TING 'DZIN BRAL BA

LAS RNAMS KYIS NI BSDIGS PAR 'GYUR, ,DE DAG 'JIG RTEN KUN DGA'
DGA' STON CHE SOGS MED CING TSEGS KYIS 'TSO, ,DE NAS BCOM LDAN
'DAS KYIS YANG SPOBS


@473A *, ,PA'I BLO GROS LA BKA' STZAL PA, SPOBS PA'I BLO GROS,
SEMS CAN LAS LNGA DANG LDAN PA RNAMS NI, SKAL BA BZANG POR 'GYUR
ZHING KHYIM KHEL

DANG, KHA DRI ZHIM PA DANG, GNOD PA MED PA DANG, LUS DANG SEMS
SHIN TU SBYANGS PA DANG, BLTA NA SDUG PA DANG, SKYE BO MANG POS
BSNGAGS PA RNAMS SU 'GYUR TE, LNGA

GANG ZHE NA, 'DU SHES JI LTA BA BZHIN DU YANG DAG PA DANG, MA
TSANG BA MED PA DANG, SGRO BTAGS PA MED PA'I TSIG DANG, NYAN THOS
DANG, RANG SANGS RGYAS DANG, THEG PA

CHEN PO DANG, THEG PA RNAM PA GSUM PO THAMS CAD KYI TSIG GI RANG
BZHIN LA MI BZOD PA MED CING MI SMOD LA, MI SPONG ZHING DE THAMS
CAD DU GZUNG BA DANG, BSHAD PA

DANG, BKLAG PA DANG, KHA TON LA SOGS PA BYED PA DANG, NGAG GI
SKYON BZHI PO TSAD MED PA RNAM PAR SPONG ZHING 'PHAGS PA'I LAM LA
SKUR PA MI 'DEBS PA DANG,

SEMS CAN LOG PAR SGRUB PA LA GNAS PA RNAMS LA SNYING BRTZE ZHING
YONGS SU BSKYANG BA DANG, SKYON DE LAS BZLOG CING DGE BA LA DGOD
PA DANG, GZHAN GYI SKYON MTHONG BA'I

BRJOD PA YAL BAR 'JOG PA STE, SPOBS PA'I BLO GROS, SEMS CAN LAS
LNGA PO DE DAG DANG LDAN PA RNAMS NI, MI RNAMS KYI NANG DU SKYES
NAS SKAL BA BZANG POR 'GYUR ZHING


@473B ZHING KHYIM KHOL DANG LDAN PA DANG, KHA DRI ZHIM PA DANG,
YID GZHUNGS PA DANG, MTHUN PA DANG, SKYE BO MANG PO DGA' BA DANG,
MYA NGAN MED PA DANG, SEMS THA MA LA DU GNAS

PA DANG, KHRO BA MED PA DANG, GNOD PA MED PA DANG, KHA DOG DANG
LDAN PA DANG, GRAGS PA DANG LDAN PA RNAMS SU 'GYUR RO, ,DE NAS
BCOM LDAN 'DAS KYIS DE'I TSE TSIGS SU

BCAD PA 'DI DAG BKA' STZAL TO, ,SANGS RGYAS SOGS LA SHIN TU SHAS
CHER GUS 'BAD PHA MA RNAMS MCHOD PAS, ,RTAG TU NGAG SKYON KUN
BRAL 'JIG RTEN DAG TU RMAD DU BYUNG

BAR 'GYUR, ,TSIG GI YON TAN GZUNG 'OS RNGA SGRAR BCAS SHING TSE
RABS KUN TU PHAN, ,AUTPAL DRI DANG MDZES PA'I RLUNG LDAN KHA YIS
PHYOGS SU SNYAN PA GRAGS, ,GANG DAG BDAG

BYAMS GZHAN MTSUNGS MI PHAN SKYON BRJOD SDIG PA NGAN PA LAS,
,PHRAL NAS DGE BA KUN LA SEMS CAN RNAMS NI SBYOR DU 'JUG BYED PA,
,DE DAG 'JIG RTEN THOB NAS SKAL

BA BZANG PO KUN TU THAMS CAD DGA', ,SHIN TU YID 'ONG RIN CHEN YUL
CAN BDE GNAS SDIG LAS LOG PAR 'GYUR, ,DAM PA'I CHOS NI GZUNG DANG
BSTAN BRTZON DE SEMS

BYED CING DES PAR 'GYUR, ,'DIR NI SEMS CAN KUN LA PHA MA 'DRA BAR
BYAMS PA'I SEMS LDAN 'GYUR, ,'DAS PA'I DUS SU LUS CAN KUN NI NGED
KYI RTZA LAG TSOGS GYUR


@474A *, ,CES; ;DE LTA ZLA BA LTA BU'I SEMS SBYANGS DE DAG LA NI
PHAN PAR BYED, ,'GRAN DREGS KHYAD GSOD LA SOGS RNAM PA SNA TSOGS
PHAN TSUN SUN

'BYIN PA'I, ,SDIG PA YONGS SU SPANGS NAS DAG PA'I YID CAN SKYON
RNAMS KUN SBAS NAS, ,SEMS CAN LHAG PA'I BSAM PA DGE BAS SNYAN
TSOGS PHAN TSUN RJOD PAR

BYED; ;MYUR DU LHA YI DBANG PHYUG MTSUNGS MED THOB NAS SANGS
RGYAS DGE BAR 'GYUR, ,DE NAS BCOM LDAN 'DAS KYIS YANG SPOBS PA'I
BLO GROS LA BKA' STZAL PA, SPOBS

PA'I BLO GROS, SEMS CAN LAS LNGA DANG LDAN PA RNAMS NI, MI'I DAM
PA THOB NAS RTAG TU SKUR PA 'DEBS PA THOB PAR 'GYUR ZHING SKYE BO
MANG PO MI DGA' BA DANG, KHA

DRI MI ZHIM PA DANG, SEMS MI DGA' BA DANG, GNOD PA MANG BA DANG,
LUS SHIN TU SBYANGS PA MA YIN PAR 'GYUR TE, LNGA GANG ZHE NA,
BRDZUN DU SMRA BA DANG, BRDZUN DU SMRA BAS

RTAG TU GZHAN SLU BA'I SEMS LHUR LEN PA DANG, CHOS KYI 'BEL PA'I
GTAM CHEN PO LA 'DUS PA NA CHOS KYI GTAM DE LA RNAM PAR SMOD PA
DANG, TSANGS PA MTSUNGS PAR SPYOD

PA RNAMS MTHONG NA DE DAG LA BRNYAS SHING KHYAD DU GSOD PA DANG,
DMA' BA'I SEMS SU BYED PA STE, SPOBS PA'I BLO GROS, SEMS CAN LAS
LNGA PO DE DAG DANG LDAN PA


@474B RNAMS NI, MI'I DAM PA THOB NAS RTAG TU SKUR PA 'DEBS PA
THOB PAR 'GYUR ZHING SKYE BO MANG PO MI DGA' BA DANG, MDOG MI
SDUG PA DANG, KHA DRI MI ZHIM PA DANG, SEMS MI

DGA' BA DANG, GNOD PA MANG PA DANG, LUS SHIN TU SBYANGS PA MA YIN
PAR 'GYUR RO, ,DE NAS BCOM LDAN 'DAS KYIS DE'I TSE TSIGS SU BCAD
PA 'DI DAG BKA' STZAL TO, ,SEMS

YID RNAMS KYIS GZHAN SEMS DRAG TU 'KHRUG DANG SDIG PA RNAMS BYAS
PAS, ,LOG PA'I NGAG DANG GZHAN LA GNOD PAR DGA' BA THA MA RNAMS
SEMS DANG, LUS KYIS SDUG

BSNGAL GZHAL MED RDZOGS PA BAR MED NYAMS SU MYONG BAR 'GYUR,
,LCAGS KYI LCAGS KYU CHEN PO RNON PO RNAMS KYIS NYAM THAG LCE
'BYIN 'GYUR, ,GSHIN RJE'I DBANG PHYUG

GNAS SU'ANG MI RNAMS SHIN TU ZANGS BSKOL LDUD PAR 'GYUR, ,DMYAL
BAR MI BDEN TSIG CAN SKYES PA DE DAG DGA' BAR YONG MI 'GYUR,
,GANG TSE 'DIR NI TSIG BZANG BRAL

BA RO LTAR KHA DRI MI ZHIM ZHING, ,'JIG RTEN MIG TU YID 'ONG BLTA
NA SDUG PA MA YIN RNAMS SU 'GYUR, ,RGYAL PO'I PHO BRANG 'KHOR DU
MI SNYAN SKUR 'DEBS RTZOD PA'I SKYON MANG

ZHING, ,DE DAG RTAG TU SKYON GNAS MI NI SA YA MANG POS GLENG BAR
'GYUR, ,SEMS CAN RDZUN SMRA RNAMS KYIS THA MAL SEMS DANG LUS BDE
MA YIN PHYIR, ,SNGAR BSHAD NYES


@475A *, ,'GRO DE YI 'BRAS BU SDUG BSNGAL MANG PO SPYOD PAR
'GYUR, ,MI NYID SPANGS NAS DBANG MED MI RNAMS BDE BA KUN LA SLU
BYED PA'I, ,SEMS CAN

DMYAL BA'I 'JIG RTEN 'GRO 'GYUR DE NAS SHI 'PHOS GYUR NAS NI,
,'GRO BA LNGA PO'I 'KHOR BA'I 'KHOR LO RTZUB PAR DUD 'GRO RNAMS
SU SKYE, ,DE LTAR LUS CAN 'KHYAMS PA

RNAMS KYI SDUG BSNGAL ZAD PAR 'GYUR BA MED, ,DE NAS BCOM LDAN
'DAS KYIS YANG SPOBS PA'I BLO GROS LA BKA' STZAL PA, SPOBS PA'I
BLO GROS, DGE SBYONG DANG, RIGS

KYI BU DANG, RIGS KYI BU MO NYE BAR ZHI BA GTZO BOR 'DZIN PA'I
SEMS CAN CHOS LNGA DANG LDAN PA RNAMS NI, GANG DANG GANG DU SKYE
BA'I SKYE BA THAMS CAD DU RTAG PAR SANGS

RGYAS DANG, CHOS DANG, DGE 'DUN DANG PHRAD PA THOB PAR 'GYUR
ZHING, SANGS RGYAS BCOM LDAN 'DAS RNAMS MTHONG NAS KYANG DE DAG
LAS CHOS KYANG THOS NAS YID

DGA' ZHING CI BSAM PA BZHIN DU BYANG CHUB RNAMS THOB PAR 'GYUR
LA, CI 'DOD PA BZHIN DU PHUN SUM TSOGS PA RNAMS KYANG THOB PAR
'GYUR TE, LNGA GANG ZHE NA, 'DI

LTA STE, BDAG NYID DKON MCHOG GSUM LA SKYABS SU SONG NAS GZHAN
DAG KYANG GSUM LA SKYABS SU 'GRO BA SGRUB PA LA RNAM PAR 'JOG PAR
BYED PA DANG, RNAM PA


@475B THAMS CAD KUN TU RDZOGS SHING RGYAS LA RGYA CHEN PO LEGS
PAR BYAS PA'I DE BZHIN GSHEGS PA'I SKU GZUGS BYED DU 'JUG PA
DANG, MKHAN PO DANG SLOB DPON SHES

SHING GUS PA DANG BCAS PA DANG, BKA' BLO BDE BA DANG MTHUN PAR
'DZIN PAR SGRUB PA DANG, KUN TU THOGS PA MED PA'I 'OD ZER RNAMS
KYIS SEMS CAN THAMS CAD

BDAG DANG 'DRA ZHING BU GCIG PA'I BYIS PA DANG 'DRA BAR MTHONG BA
DANG, JI LTAR BRTZAMS PA'I MDO SGRUB PA DANG, BKLAG PA DANG, KHA
TON DANG, LUNG MNOD PA DANG,

BSHAD PA RNAMS YID LA BYED PA YANGS SHING RNAM PA SNA TSOGS PA
DAG GIS BAR CHAD MED PAR SGOM PA LA MNGON PAR ZHEN CING SGRUB PAR
BYED PA STE, SPOBS PA'I BLO GROS, DGE

SBYONG DANG, RIGS KYI BU DANG, RIGS KYI BU MO NYE BAR ZHI BA GTZO
BOR 'DZIN PA'I SEMS CAN CHOS LNGA PO DE DAG DANG LDAN PA RNAMS
NI, GANG DANG GANG DU SKYE BA'I SKYE BA THAMS

CAD DU BAR CHAD MED PAR SANGS RGYAS DANG, CHOS DANG, DGE 'DUN
DKON MCHOG RNAMS DANG MI BRAL BAR 'GYUR ZHING, SANGS RGYAS BCOM
LDAN 'DAS MTHONG NAS KYANG

DE DAG LAS CHOS KYANG THOS NAS YID DGA' ZHING CI BSAM PA BZHIN DU
BYANG CHUB RNAMS THOB PAR 'GYUR LA, CI 'DOD PA BZHIN DU PHUN SUM
TSOGS PA RNAMS KYANG THOB PAR


@476A *, ,'GYUR RO, ,DE NAS BCOM LDAN 'DAS KYIS DE'I TSE TSIGS SU
BCAD PA 'DI DAG BKA' STZAL TO, ,GANG DAG SANGS RGYAS YON TAN
MCHOG GI

CHOS LA GNAS, ,DE DAG NYID KYIS SEMS CAN THAMS CAD 'DUL BAR BYED,
,SANGS RGYAS SKU GZUGS GZUGS LEGS RNAMS NI BYED PAR 'GYUR, ,MKHAS
PA

RNAMS NI SLOB DPON TSIG LA MCHOD PAR BYED, ,GANG DAG PHYOGS BCU
RNAMS KYI 'JIG RTEN MA LUS LA, ,BDAG DANG BU GCIG BYIS PA RNAMS
DANG 'DRAR MTHONG BA, ,DE

DAG SREG PA KUN TU MYA NGAN MED NGES 'GYUR, ,SHIN TU RNAM DAG
THUGS MNGA' SANGS RGYAS RNAMS KYANG MTHONG, ,GANG DAG SHES RAB
RIN CHEN CHEN PO 'BYOR MDZAD

RNAMS; ;NYIN DANG MTSAN DU DGE BA KUN TU SPYOD PAR BYED, ,'DIR NI
RMAD DU BYUNG BA'I 'OD DANG LDAN PA RNAMS, ,'JIG RTEN MUN PA CHE
LA SNANG LA MCHOG BYED 'GYUR, ,

KUN TU CHOS RNAMS THAMS CAD RAB TU RNAM PHYE NAS, ,SANGS RGYAS
LAM LAS MCHOG NI GZHAN MED PAR, ,NGES PAR BYAS NAS LHA DANG BCAS
PA'I 'JIG RTEN GYI, ,

MTHAR THUG 'GRO BAR 'GYUR BA'I RGYU NI SHES PAR 'GYUR, ,DE NAS
TSONG DPON SPOBS PA'I BLO GROS CHOS KYI RNAM GRANGS 'DI THOS NAS
TSIM ZHING MGU STE YID RANGS NAS


@476B RAB TU DGA' STE, DGA' BA DANG, YID BDE BA SKYES NAS MI SKYE
BA'I CHOS LA BZOD PA THOB NAS TSONG DPON GYI BU LNGA BRGYA TZAM
PO DANG, SO SO'I G-YOG 'KHOR LNGA BRGYA TZAM

PO DE DAG NI, CHOS RNAMS LA CHOS KYI MIG RDUL MED CING DRI MA
DANG BRAL BA THOB BO, ,BCOM LDAN 'DAS KYI 'KHOR GYI DKYIL 'KHOR
DU LHA DANG, KLU DANG, GNOD SBYIN DANG,

DRI ZA DANG, LHA MA YIN DANG, NAM MKHA' LDING DANG, MI'AM CI
DANG, LTO 'PHYE CHEN PO DANG, MI DANG, MI MA YIN PA JI SNYED 'DUS
PAR GYUR PA DE DAG THAMS CAD KYIS

NI; CI BSAM PA BZHIN GYI THEG PA RNAMS LA SEMS BSKYED DO, ,CI
'DOD PA BZHIN DU PHUN SUM TSOGS PA'ANG THOB CING, ME TOG DANG,
SPOS DANG, PHRENG BA DANG ,

GOS DANG, RGYAN LA SOGS PA DPAG TU MED PA RNAMS KYIS BCOM LDAN
'DAS LA GTOR TO, ,DE NAS TSONG DPON SPOBS PA'I BLO GROS STAN LAS
LANGS TE BLA GOS PHRAG PA

GCIG TU GZAR NAS PUS MO G-YAS PA'I LHA NGAS LA BTZUGS TE BCOM
LDAN 'DAS GA LA BA DE LOGS SU THAL MO SBYAR BA BTUD NAS 'DI SKAD
CES GSOL TO, ,BCOM LDAN

'DAS KHAMS GSUM PA'I BLA MAS CHOS LNGA PO 'DI DAG LEGS PAR GSUNGS
PA LEGS SO LEGS SO, ,CHOS LNGA PO DE DAG THOS NAS 'KHOR 'DI YID
BZHIN DU THAMS


@477A *, ,CAD RDZOGS PAR DON GRUB PAR GYUR LAGS SO, ,MA 'ONGS
PA'I SEMS CAN RNAMS KYANG 'DI NYID THOB NAS NAG PO'I PHYOGS
SPANGS TE DKAR

PO'I PHYOGS LA ZHUGS SHING BRTUL ZHUGS 'GRUB PAR 'GYUR LAGS SO,
,BCOM LDAN 'DAS DGE SLONG GI DGE 'DUN DANG THABS CIG TU SANG BDAG
GI SDUM PAR SPYAN

'DREN NA, BDAG CAG LA THUGS BRTZE BA'I SLAD DU KHYOD KYIS DE LTAR
GNANG BAR MDZAD DU GSOL, BCOM LDAN 'DAS KYIS TSONG DPON SPOBS
PA'I BLO GROS LA THUGS BRTZE BA'I SLAD

DU GNANG BA MDZAD DO, ,DE NAS TSONG DPON SPOBS PA'I BLO GROS BCOM
LDAN 'DAS KYIS GNANG BAR RIG NAS TSIM ZHING MGU STE YID RANGS NAS
RAB TU DGA' STE, DGA' BA DANG

YID BDE BA SKYES NAS BCOM LDAN 'DAS KYI ZHABS LA MGO BOS PHYAG
BTZAL TE BCOM LDAN 'DAS LA LAN GSUM BSKOR BA BYAS NAS G-YOG 'KHOR
DANG BCAS TE BCOM LDAN

'DAS KYI THAD NAS SONG NGO, ,DE RANG GI KHYIM DU SONG NAS PHA MA
GNYIS KYI RKANG PA LA PHYAG BYAS TE THAL MO SBUG SBUG POR SBYAR
NAS 'DI SKAD CES SMRAS SO, ,YAB YUM ,

'DI LTAR GANG 'JIG RTEN NA SHIN TU DKON MCHOG GSHEGS PA, BLA NA
MED PA, CHOS KYI RGYAL PO, KHAMS GSUM PA THAMS CAD LAS 'DAS PA,
BCOM LDAN 'DAS DGE SLONG GI


@477B DGE 'DUN DANG THABS CIG TU SANG BDAG GIS GDUGS TSOD LA
SPYAN DRANGS NA, DES KYANG BDAG CAG LA THUGS BRTZE BA'I SLAD DU
GNANG LAGS KYI, MKHYEN PAR MDZOD CIG ,

DE NAS SPOBS PA'I BLO GROS KYI PHA MA DAG YID DGA' STE 'DI SKAD
CES SMRAS SO, ,BU, LEGS SO, ,KHYOD KYIS LAGS PAR BYAS SO, ,ZHES
MNGON PAR BSTOD DE, DE BZHIN

GSHEGS PA MCHOD PA'I LAS LA SPRO BAR GYUR TE, DE NAS SPOBS PA'I
BLO GROS KYIS RANG GI CHUNG MA PADMA G-YOG 'KHOR DANG BCAS PA LA
BSGO BA, BZANG MO, ,KHYOD KYIS

BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS 'KHOR DANG BCAS PA'I DON DU BZA' BA DANG
BTUNG BA RO BRGYA DANG LDAN PA MANG

BA DANG, BSOD PAR SBYOR CIG ,SBYAR NAS KYANG KHYIM THAMS CAD CHAG
CHAG GDAB PA DANG, PHYAG DAR BYA BA DANG, BLA BRE BRE BA DANG,
DAR GYI LDA LDI GDAGS PA DANG, ME TOG CHAL

PAR DGRAM PA DANG, BDUG SPOS DRI ZHIM POS BDUG PAR BYED DU BCUG
LA, DE BZHIN GSHEGS PA DGE SLONG GI DGE 'DUN DANG THABS CIG PA'I
GDAN CI 'OS SU BTING

STE MCHOD YON DANG ZHABS LA DBUL BA SPYAN SNGAR BZHAG PAS BCOM
LDAN 'DAS DAM PA DE LA SDOD CIG CES BSGO STE, SPOBS PA'I BLO GROS
MDZA' BSHES DANG, BLON PO DANG,


@478A *, ,NYE DU DANG, RGAN RABS LA SOGS PA DANG LHAN CIG 'GROGS
SHING JI SKAD SMRAS PA THAMS CAD BYAS SO, ,DE NAS BCOM LDAN 'DAS
DE'I MTSAN

MO 'DAS NAS DGE SLONG GI DGE 'DUN DANG THABS CIG TU RGYAL BU
RGYAL BYED KYI TSAL SKYED MOS TSAL CHEN PO NAS BYUNG NAS SEMS CAN
RNAMS LA THUGS BRTZE BAS DE BZHIN

GSHEGS PA'I RDZU 'PHRUL GYI DPAL RNAM PAR 'PHRUL PA YANG DAG PAR
BSTAN PA'I ROL PAS CHO 'PHRUL DANG BCAS PAS MNYAN DU YOD PA'I
GRONG KHYER CHEN POR GSHEGS

SO; ;GSHEGS NAS KYANG RIM GYIS SPOBS PA'I BLO GROS KYI KHYIM GA
LA BA DE LOGS SU BZHUD DO, ,DE NAS SPOBS PA'I BLO GROS G-YOG
'KHOR DANG BCAS PAS BCOM LDAN

'DAS BSUS NAS MCHOD YON DANG ZHABS LA DBUL BAS BCOM LDAN 'DAS KYI
ZHABS LA MGO BOS PHYAG BTZAL NAS BCOM LDAN 'DAS ZHABS 'BRING BA
DANG BCAS

PAR KHYIM GYI NANG DU GSHEGS TE, BCOM LDAN 'DAS NI, CI 'OS PA'I
GDAN MCHOG LA BZHUGS SO, ,DGE SLONG GI DGE 'DUN CI 'OS PA LA
'KHOD DO, ,DE NAS

SPOBS PA'I BLO GROS KYI PHA MA DANG, SLAS DANG, MDZA' BSHES DANG,
BLON PO DANG, NYE DU DANG, RGAN RABS RNAMS NI, YID DGA' ZHING
'DUD LA BLA MA LA GUS PA DANG,


@478B GCES PAR BYED PA CHEN POS BCOM LDAN 'DAS DGE SLONG GI DGE
'DUN DANG THABS CIG PA LA 'BRIM PAR RTZOM MO, ,SPOBS PA'I BLO
GROS NI, ME TOG DANG, SPOS CHUR BCAS

PAS BKANG BA'I RIL BA THOGS NAS STON PA'I SPYAN SNGAR 'DUG PAR
GYUR TO, ,YANG DE'I TSE SDUG BSNGAL BA'I GROGS PO GNYIS SHIG
SPOBS PA'I BLO GROS KYI KHYIM DU PHYIN PAR

GYUR NAS DE GNYIS LAS GCIG NI, DGE 'DUN GYI NANG DU ZHUGS SO,
,DE'I TSE DGE SLONG THAMS CAD LA BZA' BA DANG BTUNG BA 'BYOR
TSOGS ZHES MA SMRAS LA, BCOM LDAN

'DAS KYIS KYANG RJES SU THUGS RANG BA MA GSUNGS PAS, DE GANG GIS
KYANG CI'ANG MA BYIN NAS DE KHROS TE PHYIR BYUNG NAS 'DI SNYAM DU
KYE MA SDUG BSNGAL BA BDAG LA GANG GIS

CI'ANG MA BYIN PA NI, DGE SBYONG BDAG NYID NGAN PA RNAMS TE, SEMS
NYE BAR ZHI BA MA YIN ZHING SNYING RJE MED LA BYAMS PA'I SEMS
LDAN PA MA YIN PA DAG GO ,GANG DE DAG LA

BYIN YANG 'BRAS BU MED PA DE LTA BU DAG LA SBYIN PAR BYED PA NI,
SBYIN BDAG BLUN PO STE, GAL TE BDAG RGYAL POR GYUR NA, THAMS CAD
KYI MGO LCAGS KYI 'KHOR LOS GCAD DO, ,

SNYAM DU SEMS PAR GYUR TO, ,DE NAS DE'I 'OG TU DGE SLONG THAMS
CAD LA BZA' BA DANG, BCA' BA DAG 'BYOR TSOGS ZHES BYAS SHING,
BCOM LDAN 'DAS KYIS KYANG RJES SU


@479A *, ,THUGS RANGS PAR MDZAD PA DANG, GCIG SHOS 'ONGS PAR GYUR
TO, ,DES NI, BZA' BA DANG BTUNG BA MANG BA DANG, BSOD PA THOB NAS
DE YID RANGS

TE PHYIR BYUNG NAS 'DI SNYAM DU KYE MA SDUG BSNGAL BA BDAG LA
GANG DAG GIS BZA' BA DANG BTUNG BA MANG BA DANG, BSOD PA BYIN PA
NI, DGE SBYONG BDAG NYID CHEN PO RNAMS TE,

SNYING BRTZE BAR BYED LA SEMS NYE BAR ZHI BA YIN ZHING BYAMS PA'I
BDAG NYID CAN DAG GO ,'DIS NI, BDAG ZHAG BDUN DU TSIM PAR 'GYUR
BAR BYAS SO, ,GANG 'DI

DAG LA BYIN NA 'BRAS BU CHE BA SBYIN GNAS CHEN PO 'DI LTA BU DAG
LA SBYIN PAR BYED PA NI, SBYIN BDAG CHEN PO MKHAS PA STE, LEGS
SO, ,GAL TE BDAG RGYAL POR

GYUR NA; SANGS RGYAS LA SOGS PA DGE SLONG GI DGE 'DUN LA ZHAG
BDUN DU BSNYEN BKUR THAMS CAD KYIS RIM GRO BYED PAR GYUR CIG
SNYAM DU SEMS PAR GYUR TO, ,

DE NAS BCOM LDAN 'DAS GDUGS TSOD GSOL NAS GSANG SDER GYU STE
PHYAG BCABS NAS TSE DANG LDAN PA KUN DGA' BO LA BKA' STZAL PA,
KUN DGA' BO, DENG PHYIN

CHAD BZA' BA DANG, BTUNG BA MA BLANGS PA NYID DU RJES SU YI RANG
BRJOD CIG ,DE NAS SPOBS PA'I BLO GROS G-YOG 'KHOR DANG BCAS TE
BCOM LDAN 'DAS KYI SPYAN SNGAR


@479B 'DUG GO ,BCOM LDAN 'DAS KYIS DE LA YANG DAG PAR DGA' BA
DANG, YANG DAG PAR GZANGS BSTOD PA DANG, YANG DAG PAR 'DZIN DU
GZHUG PA SNGON DU MDZAD PA'I CHOS KYI

GTAM SEMS CAN MANG PO'I DGE BA'I RTZA BA RNAM PA SNA TSOGS BSKYED
PA MDZAD DO, GDAN LAS BZHENGS NAS BZHUD DE RGYAL BU RGYAL BYED
KYI TSAL DU GSHEGS NAS DE NA

BZHUGS SO, ,DE NAS SDUG BSNGAL BA DE GNYIS 'KHOR 'KHOR 'KHYAMS
'KHYAMS TE YUL GZHAN ZHIG TU SONG NAS PHA ZAD TSU ZAD TZAM GYI
PHYOGS SU NYAL BAR GYUR TO, ,

DER BSOD NAMS KYI LAS CAN DE LA STENG GI NAM MKHA' LA GRIB MA'I
DON DU SPRIN GYI BLA BRE GLOG DANG RLUNG 'BYUNG BA DANG BCAS PA
RAB TU GNAS PAR GYUR TO, ,DE'I TSE YUL

DE NA RGYAL PO GANG YIN PA DE 'CHI BA'I DUS BYAS SO, ,DE NA GANG
RGYAL SRID LA DBANG BSKUR BAR BYA BA'I RGYAL PO'I MTSAN DANG LDAN
PA'ANG GZHAN MED DO, ,DE NA TSONG

DPON DANG, GRONG MI DANG, YUL MI DANG, BLON PO CHEN PO DANG, BLON
PO DANG, SGO BA DANG, 'KHOR BA NA 'KHOD PA RNAMS NI, MTSAN MKHAN
DANG, LTAS MKHAN DANG

SKAR MA DANG, GZA' SPYOD PA LA MKHAS PA LA RGYAL POR 'GYUR BA SU
YOD CES BRTZON PAR GYUR CING 'DRI'O, ,DES SMRAS PA, SKYES BU DBUL
PO MTSAN DANG LDAN PA ZHIG


@480A *, ,YOD DE; DE NI, RGYAL POR 'GYUR RO, ,DE NAS DE DAG RGYAN
THAMS CAD KYIS BRGYAN PA RGYAL PO LA 'OS PA RIN THANG CHE BA'I
KHRI STAN BZANG

PO GSER GYI RKANG RTEN DANG BCAS PA DANG, YU BA NOR BU LAS BYAS
PA'I GDUGS DKAR PO DANG, YU BA GSER LAS BYAS SHING NOR BU DANG
LDAN PA'I RNGA MA'I

BSIL YAB DANG, SPOS CHUS BKANG BA'I BUM PA DU MA DANG, ME TOG
DANG, RGYAN PHRENG DANG, GOS DANG, DBU RGYAN DANG, THOD DANG BCAS
PA LA SOGS PA'I

RGYAN DANG, SPOS KYI PHUR MA DANG, SLO MA DAG THOGS TE SOL SNYAN
DANG, PHEG RDOB PA DANG, GLU DBYANGS DANG BCAS PA DAG DANG, RGYAL
PO'I PHO BRANG 'KHOR NAS BYUNG STE

KUN NAS DE KUN TU BTZAL TO, ,LTAS MKHAN DES SPRIN GYI TSOGS KYIS
BKAB PA'I PHYOGS DE MTHONG STE, MTHONG NAS KYANG DE DAG LA SMRAS
PA, GROGS PO DAG ,KHYED

CAG GIS SPRIN SNGON PO'I DKYIL 'KHOR GYIS KHEBS PA DGA' ZHING
GSAL BA'I PHYOGS DE MTHONG NGAM, DE DAG GIS SMRAS PA, GROGS PO,
,MTHONG NGO, DES SMRAS

PA; DE NA RGYAL PO'I MTSAN DANG LDAN PA'I SKYES BU DE 'DUG STE,
DE'I BSOD NAMS KYI LAS KYIS GRIB MA'I DON DU SPRIN DE DAG 'DUS
SO, ,DE NAS DE DAG DER DONG NAS


@480B SIL SNYAN DANG, GLU DBYANGS KYI SGRAS SPRAN TE BTUD NAS DE
LA 'DI SKAD CES SMRAS SO, ,DBANG BSKUR BA BZHES LA RGYAL POR GYUR
CIG ,DE SA SMRAS PA, KHO BO LTA BU RGYAL PO'I

'OS GA LA YIN, DE DAG GIS SMRAS PA, BSOD NAMS KYI LAS CAN KHYOD
DE SKAD MI ZER BAR GDON MI ZA BAR RGYAL PO BYA DGOS SO, ,SMRAS
PA, DE BZHIN DU GYUR CIG, DE

NAS DE DAG GIS MAL GYI RKANG RTEN LA RKANG PA BZHAG PA DE STAN
BZANG PO LA 'DUG TU BCUG NAS BKRA SHIS THAMS CAD KYIS RGYAS PAR
BYED CING DBANG BSKUR TE, DBU RGYAN DAR

THOD CAN LA SOGS PA'I RGYAN RNAMS KYIS BRGYAN NAS SHING RTA'I MGO
LOGS SU GDUGS CHEN PO BSGRENGS TE BTZUGS SHING YU BA GSER LAS
BYAS PA NOR BU CAN GYI RNGA MA'I

BSIL YAB DAG GIS G-YOB CING, LHA RGYAL BAR GYUR CIG ,RGYAL BAR
GYUR CIG CES KUN NAS MNGON PAR BSTOD DE RGYAL PO PHO BRANG 'KHOR
DU KHRID DO, ,DE NAS RGYAL PO'I

SHING RTA DE SGYUR BA'I 'KHOR LOS BKREN PA GCIG SHOS GNYID LOG
PA'I MGO CHAD DO, ,DE NAS BSOD NAMS KYI LAS CAN DE'ANG RGYAL SRID
LA GNAS PAR GYUR TO, ,DE'I

RGYAL SRID DE'ANG YAMS KYI NAD MED PA DANG, GNOD PA MED PA DANG,
'BYOR BA DANG, RGYAS PA DANG, BDE BA DANG, LO LEGS PA DANG, SKYE
BO DANG MI MANG POS GANG BAR


@481A *, ,GYUR TO; ;RGYAL PO'I MING GIS YON TAN THAMS CAD 'BYOR
CING LDAN PAR GYUR LA, DGA' MGUR SPYOD PA DE 'DI SNYAM DU 'DI
GANG GI MTHU YIN,

BDAG GI RGYAL SRID SKAL BA BZANG PO DANG LDAN PA 'DI GANG GIS
BYUNG BAR GYUR SNYAM PA DANG, DE SANGS RGYAS KYI MTHUS SNGON GYI
LAS MNGON PAR 'DU BYAS PA DE THAMS

CAD RJES SU DRAN NO, ,YANG DAG PAR DRAN NAS KYANG BCOM LDAN 'DAS
KYI THAD DU BCOM LDAN 'DAS BDAG CAG SEMS CAN MANG PO GZHAN RNAMS
LA THUGS BRTZE BA'I SLAD

DU TSUR GSHEGS SU GSOL ZHES PHO NYA ZHIG BTANG NGO, ,PHO NYA
BTANG NAS KYANG RGYAL BU RGYAL BYED KYI TSAL GYI BAR DANG, RANG
GI KHYIM GYI BAR DU BAR DER BCOM LDAN 'DAS

KYI THAMS CAD DANG LDAN PA'I LAM CHAG CHAG BTAB CING PHYAG DAR
BYAS TE ME TOG CHAL BAR BKRAM NAS GDUGS DANG, RGYAL MTSAN DANG,
BA DAN DANG, RTA BABS

BTZUGS SHING PO PHOR DAG GIS BDUGS NAS MNGON PAR BRGYAN TE BCOM
LDAN 'DAS KYANG DE LA THUGS BRTZE BA'I SLAD DU GSHEGS SO, ,DE NAS
RGYAL PO DE GRONG

KHYER GYI MI DANG, YUL MI DANG BCAS SHING BLON PO CHEN PO DANG,
BLON PO DANG, SGO BA DANG, 'KHOR GYI TSOGS DANG BCAS PAS BSU'O,
,DE NAS BCOM LDAN 'DAS


@481B KYI ZHABS LA ME TOG DANG, SPOS DANG, ME TOG PHRENG DANG,
BYUG PA DANG, PHYE MAS BSGOS PA'I SLO MA DPAG TU MED PAS MCHOD
DE, DGE SLONG GI DGE 'DUN DANG BCAS PA'I

ZHABS LA LUS THAMS CAD KYIS PHYAG BTZAL NAS 'KHOR DANG BCAS TE
BCOM LDAN 'DAS LA BLA MA LA GUS PA DANG, GCES PAR BYED PA CHEN PO
MCHOG GIS BCOM LDAN

'DAS DGE 'DUN DANG THABS CIG TU RANG GI KHYIM GYI NANG RIN PO CHE
THAMS CAD KYIS BRGYAN PA SKYED MOS TSAL CHEN POS YONGS SU BSKOR
BAR GSHEGS SU GSOL NAS

ZHAG BDUN DU BDE BA'I YO BYAD THAMS CAD KYIS RIM GRO BYAS SO, ,DE
NAS RGYAL PO DES BCOM LDAN 'DAS GDUGS TSOD GSOL NAS GSANG SDER
GYU STE PHYAG BCABS

PAR RIG NAS CHOS MNYAN PA'I PHYIR G-YOG 'KHOR DANG BCAS PAR BCOM
LDAN 'DAS KYI SPYAN SNGAR 'DUG STE 'DI SKAD CES GSOL TO, ,BCOM
LDAN 'DAS, BDAG NI,

DMA' BA DANG, DBUL BA LAGS NA, BDAG GI RGYAL SRID PHUN SUM TSOGS
PA 'DI GA LAS MCHIS LAGS, BCOM LDAN 'DAS KYIS BKA' STZAL PA,
RGYAL PO

CHEN PO, MNYAN DU YOD PA'I GRONG KHYER CHEN PO NA SBYIN BDAG CHEN
PO SPOBS PA'I BLO GROS ZHES BYA BA ZHIG YOD DE, DES DUS GZHAN
ZHIG NA RANG GI KHYIM DU SANGS


@482A *, ,RGYAS LA SOGS PA DGE SLONG GI DGE 'DUN GDUGS TSOD GSOL
TO, ,DE NAS DER SDUG BSNGAL BA GNYIS SHIG LHAGS ZHES BYA BA NAS

RGYAS PAR SNGA MA BZHIN TE, GCIG GI MGO KHYED KYIS SHING RTA'I
'KHOR LOS CHOD PA ZHES BYA BA'I BAR DU'O, ,DE'ANG SHI 'PHOS NAS
SEMS CAN DMYAL BAR

SKYES TE; DER SKYES PA DE'I MGO SKAD CIG SKAD CIG LA SKYES SO COG
NA LCAGS KYI 'KHOR LO 'BAR BAS BCAD DO, ,DE'ANG DE NAS BSKAL PA
BYE BAS THAR PAR

'GYUR RO, ,KHYOD KYIS NI, RGYAL PO'I DPAL THOB STE, BDAG DE LTA
BUR GYUR NAS SANGS RGYAS LA SOGS PA DGE SLONG GI DGE 'DUN ZHAG
BDUN DU GDUGS TSOD

GSOL BAR GYUR CIG CES KHYOD KYIS SMON LAM BTAB STE, KHYOD KYI
BSAM PA DE'ANG RDZOGS SO, ,DE PHYIN CHAD NI, TSE RABS DPAG TU MED
PA THAMS CAD DU

PHUN SUM TSOGS PA CHES KHYAD PAR DU 'PHAGS PA DAG THOB PAR 'GYUR
RO, ,DE NAS BCOM LDAN 'DAS KYIS DE'I TSE TSIGS SU BCAD PA 'DI DAG
BKA' STZAL

TO; ;'JIG RTEN NAG PO 'BYUNG BA'I PHYIR, ,YID NI DUG GI RTZA BA
YIN, ,NYES PAR SMRA RNAMS 'BYUNG BA'I PHYIR, KHA NI SDIG PA'I SGO
NYID DO, ,SEMS KYIS


@482B SNA TSOGS SEMS PAR BYED, ,DE NAS TSIG TU SMRA BAR 'GYUR,
,NGAG YID DAG GIS SDIG BYAS PA, ,LUS KYIS SDUG BSNGAL SBYIN PAR
BYED, ,PHAN DANG MI PHAN MA BSAM

PAR; ;BLO GROS MED PAS SDIG BYED PA, ,DES NA SDUG BSNGAL SNOD
'GYUR TE, ,NYON MONGS PA DAG DE LTAR 'GYUR, ,MKHAS PA RNAMS KYI
MGO BO DAG ,YID KYIS GCOD

PAR 'DOD PA DE, ,BLO GROS NGAN PA MI SHES PA'I, ,MGO NI 'KHOR LOS
YANG DAG GCOD, ,DPAL LDAN YID 'DI KHO NAS NI, ,CHOS DKAR BDUD
RTZI STEN PA YI, ,SEMS

CAN BSOD NAMS BYAS DGE RNAMS, ,LHA YI 'JIG RTEN RNAMS SU KHRID,
,'DIR NI SNYING GIS KUN BSDAM NAS, ,TSIG TU BRJOD PAS LEGS SMRAS
PA, ,DE PHYIR DE NI

LUS KYIS SU, ,BSOD NAMS MDZOD NI LEN PAR 'GYUR, ,MI YIS BLO NI
SNGON BTANG STE, ,LAS DGE MI DGE RNAMS PHYE NAS, ,GAL TE BSOD
NAMS CHE BYED NA, ,

RTAG TU RAB TU LHA DER 'GYUR, ,SEMS KYIS MI DGE BA YI LAS, ,RTAG
TU YONGS SU SPANGS NAS NI, ,RAB TU DGA' BAS BSOD NAMS NYID, ,MI
YIS BYA STE SDIG

PA MIN; ;TSE RABS BYE BA GRANGS MED PAR, ,'KHOR LOS BSGYUR SOGS
GO 'PHANG GI ,LHA MI'I NANG DU RGYAL PO'I DPAL, ,THAMS CAD THOB
NAS KHYOD BZHIN NO, ,


@483A *, ,MI YI DBANG PHYUG DUS KUN TU, ,SRID RNAMS SNYING PO MED
SHES NAS, ,KHYOD KYIS SANGS RGYAS CHOS RNAMS LA, ,MNGON PAR
BRTZON PA

MTHA' YAS BYA, ,DE NAS BCOM LDAN 'DAS LA RGYAL PO DES YANG DAG
PHUL GYI CHOS BSTAN PA 'DI THOS NAS MCHOG TU YID BYUNG STE 'KHOR
DANG BCAS PAS RGYUN

DU ZHUGS PA'I 'BRAS BU THOB BO, ,GZHAN STONG PHRAG MANG PO ZHIG
GIS NI, BCOM LDAN 'DAS MTHONG BA DANG, CHOS MNYAN PAS LHA DANG
MI'I PHUN SUM

TSOGS PA RNAM PA SNA TSOGS THOB PAR 'GYUR BA DANG, THAR PA'I CHA
DANG MTHUN PA'I DGE BA'I RTZA BA DAG BSKYED DO, ,DE NAS BCOM LDAN
'DAS KYIS DER GANG

SEMS CAN RNAMS KYI DON MDZAD PA DE THAMS CAD RGYAS PAR MDZAD NAS
RGYAL BU RGYAL BYED KYI TSAL DU BYON TE GTZUG LAG KHANG GI SKYABS
SHIN TU DGE SLONG GI DGE

'DUN GYI NANG DU SANGS RGYAS KYI GDAN BSHAMS PA NYID LA BZHUGS
NAS TSE DANG LDAN PA KUN DGA' BO LA BKA' STZAL PA, KUN DGA' BO,
KHYOD KYIS CHOS KYI

RNAM GRANGS 'DI ZUNGS SHIG ,CHONGS SHIG ,LHOGS SHIG ,GZHAN DAG
LA'ANG RGYA CHER YANG DAG PAR RAB TU STON CIG ,KUN DGA' BO, RIGS
KYI


@483B BU'AM, RIGS KYI BU MO GANG SU DAG CHOS KYI RNAM GRANGS 'DI
'DZIN PAR BYED PA DE THAMS CAD KYIS DE BZHIN GSHEGS PA DGRA BCOM
PA YANG DAG PAR RDZOGS PA'I

SANGS RGYAS BYAMS PA LAS JI LTAR SMON LAM BTAB PA'I THEG PA RNAMS
LA LUNG BSTAN PA THOB PAR 'GYUR RO, ,DE NAS BCOM LDAN 'DAS LA TSE
DANG LDAN PA KUN DGA'

BOS 'DI SKAD CES GSOL TO, ,BCOM LDAN 'DAS, CHOS KYI RNAM GRANGS
'DI'I MING CI LAGS, 'DI JI LTAR GZUNG BAR BGYI, BCOM LDAN 'DAS
KYIS BKA'

STZAL PA; KUN DGA' BO, ,DE'I PHYIR CHOS KYI RNAM GRANGS 'DI NI,
LAS RNAM PAR 'BYED PA BSTAN PA ZHES BYA BAR ZUNGS SHIG ,TSONG
DPON SPOBS PA'I BLO GROS

KYIS ZHUS PA ZHES BYA BAR YANG ZUNGS SHIG ,BCOM LDAN 'DAS KYIS DE
SKAD CES BKA' STZAL NAS TSE DANG LDAN PA KUN DGA' BO DANG, DGE
SLONG DE DAG DANG, BYANG

CHUB SEMS DPA' DE DAG DANG, TSONG DPON SPOBS PA'I BLO GROS G-YOG
'KHOR DANG BCAS PA DANG, THAMS CAD DANG LDAN PA'I 'KHOR DE DANG,
LHA DANG, MI

DANG, LHA MA YIN DANG, DRI ZAR BCAS PA'I 'JIG RTEN YI RANG STE
BCOM LDAN 'DAS KYIS GSUNGS PA LA MNGON PAR BSTOD DO, ,'PHAGS PA
SPOBS PA'I BLO


@484A *, ,GROS KYIS ZHUS PA ZHES BYA BA THEG PA CHEN PO'I MDO
RDZOGS SO,, ,,RGYA GAR GYI MKHAN PO PRA DZNY'A WARMA DANG, ZHU
CHEN

GYI LO TZTSA BA BENDHA YE SHES SDE LA SOGS PAS BSGYUR CING ZHUS
TE GTAN LA PHAB PA,,