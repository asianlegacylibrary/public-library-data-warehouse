,,BAM PO

BRGYAD PA, KYE RGYAL BA'I SRAS DAG, DE LA 'JIG RTEN GYI KHAMS
RGYA MTSO GZHI DANG SNYING PO ME TOG GIS BRGYAN GYIS BRGYAN PA
'DI BCOM LDAN 'DAS DE BZHIN GSHEGS PA RNAM PAR SNANG


@146B MDZAD SNGON BYANG CHUB SEMS DPA'I SPYAD PA SPYOD PA'I TSE
BSKAL PA RGYA MTSO'I 'JIG RTEN GYI KHAMS RGYA MTSO'I RDUL SHIN TU
PHRA BA SNYED KYIS YONGS SU DAG PAR BYAS TE, BSKAL PA RE RE ZHING
YANG

DE BZHIN GSHEGS PA 'JIG RTEN GYI KHAMS RGYA MTSO'I RDUL SHIN TU
PHRA BA SNYED KYI ZHABS KYI DRUNG DU SMON LAM RGYA MTSO 'JIG RTEN
GYI KHAMS RGYA MTSO'I RDUL SHIN TU PHRA BA SNYED KYIS YONGS

SU DAG PAR BYAS SO, ,KYE RGYAL BA'I SRAS DAG, 'JIG RTEN GYI KHAMS
RGYA MTSO GZHI DANG SNYING PO ME TOG GI RGYAN GYIS BRGYAN PA DE
NI, RLUNG GI DKYIL 'KHOR RI RAB KYI RDUL SHIN TU PHRA BA SNYED

KYIS SHIN TU BZUNG BA STE, DE LA RLUNG GI DKYIL 'KHOR THAMS CAD
KYI 'OG MA NI, GZHI KUN NAS RTON PA ZHES BYA STE, RIN PO CHE
THAMS CAD KYI 'OD 'PHRO BA 'BAR BAS BRGYAN PA'I GZHIS RTEN

TO; ;DE'I STENG NA RLUNG GI DKYIL 'KHOR RIN PO CHE SNA TSOGS KYI
RGYAN 'BYUNG BA ZHES BYA BA YOD DE, NOR BU'I RGYAL PO 'OD RNAM
PAR DAG PA'I RGYAL MTSAN GYI GZHIS RTON TO, ,DE'I STENG NA RLUNG

GYI DKYIL 'KHOR RIN PO CHE'I MTHU ZHES BYA BA YOD DE, RIN PO CHE
THAMS CAD KYI DRIL BU'I GZHIS RTON TO, ,DE'I STENG NA RLUNG GI
DKYIL 'KHOR 'OD 'PHRO BA MNYAM PAR RTON PA ZHES BYA BA YOD DE,

NOR BU'I RGYAL PO NYI MA SNANG BA'I RGYAL MTSAN GYI 'KHOR LO'I
GZHIS RTON TO, ,DE'I STENG NA RLUNG GI DKYIL 'KHOR RGYAN KUN NAS
RNAM PAR BRES PA ZHES BYA BA YOD DE, 'OD ZER GYI 'OD KYI DKYIL


@147A *, ,'KHOR GYI ME TOG GI GZHIS RTON TO, ,DE'I STENG NA RLUNG
GI DKYIL 'KHOR GZHI KUN NAS DRI MA MED CING YONGS SU DAG PA ZHES
BYA BA YOD DE, ME TOG THAMS CAD 'OD 'PHRO BA'I

SENGGE'I KHRI'I GZHIS RTON TO, ,DE'I STENG NA RLUNG GI DKYIL
'KHOR PHYOGS SU SGRA SGROG CING KUN TU RGYU BA ZHES BYA BA YOD
DE, MU TIG DANG MAN SHEL GYI RGYAL MTSAN SNA TSOGS KYI GZHIS RTON

TO; ;DE'I STENG NA RLUNG GI DKYIL 'KHOR RIN PO CHE THAMS CAD
'DZIN PA ZHES BYA BA YOD DE, NOR BU'I RGYAL PO'I SHING DANG ME
TOG SNA TSOGS KYI GLANG GI GZHIS RTON TO, ,DE'I STENG NA RLUNG GI

DKYIL 'KHOR KUN NAS 'DZIN PA'I SHUGS ZHES BYA BA YOD DE, SPOS KYI
NOR BU THAMS CAD KYI RI RAB KYI SPRIN GYI GZHIS RTON TO, ,DE'I
STENG NA RLUNG GI DKYIL 'KHOR KHYIM KUN TU RGYU

PA ZHES BYA BA YOD DE, RIN PO CHE THAMS CAD KYI KHA DOG DANG,
SPOS KYI KHANG PA BRTZEGS PA'I SPRIN GYI GZHIS RTON TO, ,KYE
RGYAL BA'I SRAS DAG, RLUNG GI DKYIL 'KHOR RI RAB KYI RDUL

SHIN TU PHRA BA SNYED DE DAG THAMS CAD KYI STENG MA NI, RLUNG GI
DKYIL 'KHOR GZI BRJID BZANG PO DPAL GYI SNYING PO ZHES BYA STE,
NOR BU KUN NAS SNANG BA'I RGYAN DANG LDAN PA'I SPOS KYI CHU RGYA
MTSO'I

GZHIS RTON TO, ,SPOS KYI CHU RGYA MTSO NOR BU KUN NAS SNANG BA'I
GZHIS BRGYAN PA'I SNYING PO ZHES BYA BA DE LAS PADMO CHEN PO SPOS
KYI RGYAL MTSAN KHYER BA'I 'OD ZER DANG, ZE BA SNA TSOGS


@147B ZHES BYA BA MNGON PAR 'BYUNG STE, PADMO CHEN PO DE LA 'JIG
RTEN GYI KHAMS RGYA MTSO GZHI DANG SNYING PO ME TOG GI RGYAN GYIS
BRGYAN PA, KUN NAS GRU BZHIR 'DUG PA, RNAM PAR DAG PA, SHIN TU
BRTAN

PA; RDO RJE DANG NOR BU THAMS CAD KYI KHOR YUG GIS BSKOR BA, RIM
GYIS GZHOL BAR GNAS PA, SHING GI RGYUD RGYA MTSO SA LA RAB TU
GNAS PA 'DI 'DUG GO ,DE NAS BYANG CHUB SEMS

DPA' KUN TU BZANG POS YANG 'JIG RTEN GYI KHAMS RGYA MTSO GZHI
DANG SNYING PO ME TOG GI RGYAN GYIS BRGYAN PA 'DI NYID KYI YON
TAN RGYA MTSO YONGS SU DAG PA'I PHYOGS 'DI NYID BRJOD PA'I PHYIR

SANGS RGYAS KYI BYIN GYI RLABS KYIS PHYOGS BCUR RNAM PAR BLTAS
TE, DE'I TSE TSIGS SU BCAD PA 'DI DAG SMRAS SO, ,GZHI RGYAN ME
TOG 'JIG RTEN KHAMS KYI RGYA MTSO DE, ,RIN CHEN KUN GYI

SNYING PO KHA DOG SNA TSOGS TE, ,RDUL RNAMS KUN DANG MNYAM PA'I
SNGON CHAD SANGS RGYAS KYI, ,DRUNG DU SNGON TSE RGYA MTSOR
SBYANGS PAS DRI MA MED, ,RGYA CHEN SNYING RJE'I SPRIN GYIS KHAMS
RNAMS

KUN BKANG ZHING, ,ZHING GI RDUL DANG MNYAM PA'I LUS KYANG KUN
BTANG NAS, ,SNGON GYI BSKAL PA RGYA MTSOR SPYOD PA SPYAD PAS NA,
,'JIG RTEN RGYA MTSO'I KHAMS DE YANGS SHING RNAM PAR DAG ,

SANGS RGYAS RNAM PAR SNANG BAS SMON LAM CHE MDZAD DE, ,'OD SNANG
BTANG BA MKHA' YI DKYIL NA GNAS PA NI, ,RLUNG GI PHUNG POS BTAB
KYANG MI BSKYOD MI G-YO STE, ,NOR BU KUN BRGYAN SANGS


@148A *, ,RGYAS GZUGS BRNYAN SNYING PO'O, ,ME TOG MDZOD BKYE GTOR
BA RIN CHEN YID 'ONG BZHIN, ,SNGON GYI SMON LAM DBANG GIS MKHA'
YI DBYINGS LA GNAS, ,RGYA

MTSO'I RGYAN RNAMS THAMS CAD SNA TSOGS BRTAN PAR GNAS, ,PHYOGS
DANG PHYOGS MTSAMS KUN TU 'OD KYI SPRIN KYANG GTONG, ,NOR BU
THAMS CAD SGO NAS BYANG CHUB SEMS DPA'I

RNAMS; ;BYUNG ZHING 'OD ZER SPRIN 'BAR PHYOGS RNAMS KUN TU 'DONG,
,'OD ZER ME TOG TSON DANG 'OD ZER 'KHOR LO'I TSOGS, ,PHYOGS RNAMS
MA LUS KUN GYI CHOS DBYINGS KHYAB

PAR BYED, ,RIN CHEN KUN GYIS 'OD ZER SPRIN RNAMS BKYE BA NI,
,PHYOGS DANG PHYOGS MTSAMS KUN GYI ZHING RNAMS KHYAB PAR BYED,
,SDUG BSNGAL THAMS CAD BCIL ZHING BYANG CHUB

MCHOG LA BGROD, ,'JIG RTEN RGYA MTSO THAMS CAD 'OD 'PHRO RAB TU
'BAR, ,'GRO BA KUN DANG MNYAM PA'I SPRUL PA SNA TSOGS RNAMS, ,RIN
CHEN KUN DANG SPU RNAMS KUN NAS RGYAL BA

'GYED; ;BRGYA BYIN DAG DANG TSANGS PA 'ANG 'KHOR LO SGYUR 'DRA
DANG, ,'GRO BA KUN GYI LUS SU LUS RNAMS KUN KYANG GNAS, ,SPRUL
PAS 'OD BKYE CHOS KYI DBYINGS KYI TSAD MNYAM PA, ,

'OD ZER SGO NAS SANGS RGYAS THAMS CAD MTSAN KYANG SGROG ,'GRO BA
MA LUS KUN GYI BSAM PA TSIM BYAS NAS, ,TSUL RNAMS SNA TSOGS SGO
NAS SEMS CAN RNAM PAR 'DUL, ,'JIG


@148B RTEN RGYA MTSO ME TOG SNYING PO DE NANG NA, ,RDUL PHRAN KUN
GYI KHONGS NA CHOS DBYINGS THAMS CAD KYI, ,RIN CHEN 'OD BKYE
SANGS RGYAS SPRIN RNAMS 'BAR BAR SNANG, ,RNAM PAR SNANG MDZAD
RNAM PAR 'PHRUL

BA'I ZHING LA LTOS, ,BSKAL PA RGYA MTSOR 'GRO BA'I SDUG BSNGAL
SANGS BYAS TE, ,SMON LAM YANGS PA'I SPRIN NI CHOS KYI DBYINGS
MNYAM DANG, ,BZANG PO'I SPYOD PA BRNYES SHING YE SHES SA LDAN

PA'I; ;DGONGS PA LAS NI RGYAN MDZES DE DAG BYUNG BA YIN, ,SHIN TU
RGYAS PA CHEN PO'I MDO, SANGS RGYAS PHAL PO CHE ZHES BYA BA LAS,
'JIG RTEN GYI KHAMS RGYA MTSO GZHI DANG SNYING PO ME

TOG GI RGYAN GYIS BRGYAN PA'I YON TAN RGYA MTSO YONGS SU DAG PAS
SNANG BA ZHES BYA BA STE, LE'U LNGA PA'O,,