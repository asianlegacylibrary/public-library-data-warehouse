@60B ,,RGYA GAR SKAD DU,
A'ARYA DA SHA DIKA AANDHA K'A RA BI DHA NA SA NA N'A MA MA H'A
Y'A NA S'U TRA, BOD SKAD DU, 'PHAGS PA PHYOGS

BCU'I MUN PA RNAM PAR SEL BA ZHES BYA BA THEG PA CHEN PO'I MDO,
SANGS RGYAS DANG, BYANG CHUB SEMS DPA' THAMS CAD LA PHYAG 'TSAL
LO, ,'DI SKAD BDAG GIS THOS PA DUS GCIG NA,

BCOM LDAN 'DAS SH'AKYA RNAMS KYI NANG NA, SER SKYA'I GNAS SHING
N+YA GRO DHA'I KUN DGA' RA BA NA DGE SLONG STONG NYIS BRGYA LNGA
BCU'I DGE SLONG GI DGE 'DUN CHEN PO DANG, BYAMS PA DANG,

'JAM DPAL LA SOGS PA BYANG CHUB SEMS DPA' 'KHOR CHEN PO NGANG
THABS GCIG TU BZHUGS SO, ,DE NAS BCOM LDAN 'DAS SNGA DRO'I DUS
KYI TSE, SHAM THABS GSOL NAS, LHUNG

BZED DANG, CHOS GOS MNABS TE, DGE SLONG GI DGE 'DUN GYIS YONGS SU
BSKOR CING, DGE SLONG GI DGE 'DUN GYIS MDUN DU BDAR NAS SER
SKYA'I GNAS KYI GRONG KHYER CHEN POR

BSOD SNYOMS LA GSHEGS SO, ,DE'I TSE NA SH'AKYA GZHON NU BZHIN RAB
GSAL ZHES BYA BA ZHIG BYA BA 'GA' ZHIG GI PHYIR SHING RTA LA ZHON
NAS SER SKYA'I GNAS GRONG KHYER CHEN PO NAS


@61A *, ,PHYIR BYUNG BA DANG, SH'AKYA GZHON NU BZHIN RAB GSAL
GYIS, BCOM LDAN 'DAS THAG RING PO KHO NA NAS GSHEGS PA MTHONG
NGO, ,MTHONG NAS KYANG SHING RTA

DE LAS BABS NAS, BCOM LDAN 'DAS GA LA BA DER SONG STE PHYIN NAS,
BCOM LDAN 'DAS GA LA BA DE LOGS SU THAL MO SBYAR BA BTUD DE, BCOM
LDAN 'DAS KYI ZHABS GNYIS LA

MGO BOS PHYAG BTZAL NAS, BCOM LDAN 'DAS LA LAN GSUM BSKOR BA BYAS
TE, THAL MO SBYAR NAS BCOM LDAN 'DAS KYI SPYAN SNGAR 'DUG GO ,DE
NAS BCOM LDAN 'DAS LA

SH'AKYA GZHON NU BZHIN RAB GSAL GYIS 'DI SKAD CES GSOL TO, ,BCOM
LDAN 'DAS, 'DI NA BDAG GI PHA MA GNYIS GNYID LOG PA DANG, MA LOG
PA DAG LA MI MA LAGS PA

RNAMS RNAM PAR 'TSE BAR BGYID LA, BCOM LDAN 'DAS, BDAG KYANG GANG
GI TSE LJONGS KYI PHYOGS GZHAN DU MCHI BA'I TSE, BDAG LA'ANG CHOM
RKUN PA DAG RNAM PAR 'TSE

BAR BGYID CING, GCAN ZAN DAG KYANG RNAM PAR 'TSE BAR BGYID NA,
DE'I SLAD DU BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS

RGYAS KYIS BDAG LA THUGS BRTZE BA'I SLAD DU CI NAS KYANG BDAG LA
MI'AM, MI MA LAGS PA DANG, DUD 'GRO'I SKYE GNAS SU GTOGS PA 'GA'
YANG RNAM PAR 'TSE BAR MI


@61B BGYID PA DE LTAR BDAG LA LEGS PAR BSRUNG BA MDZAD DU GSOL,
BSRUNG BA'I CHO GA'ANG BSHAD DU GSOL, DE SKAD CES GSOL BA DANG,
BCOM LDAN 'DAS KYIS SH'AKYA GZHON NU BZHIN RAB

GSAL LA 'DI SKAD CES BKA' STZAL TO, ,GZHON NU, DE'I PHYIR LEGS
PAR RAB TU NYON LA YID LA ZUNGS SHIG DANG NGAS KHYOD LA BSHAD DO,
,BCOM LDAN 'DAS, DE LTAR 'TSAL LO

ZHES GSOL NAS, SH'AKYA GZHON NU BZHIN RAB GSAL BCOM LDAN 'DAS LA
NYAN PA DANG, BCOM LDAN 'DAS KYIS DE LA 'DI SKAD CES BKA' STZAL
TO, ,GZHON NU, SHAR PHYOGS

LOGS SU SANGS RGYAS KYI ZHING 'DI NAS SANGS RGYAS KYI ZHING
BRGYAD KHRI 'DAS PA NA 'JIG RTEN GYI KHAMS NYON MONGS PA THAMS
CAD BSKYOD PA ZHES BYA BA ZHIG YOD DO, ,DE NA DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS RJES
SPYOD CES BYA BA DA LTAR BZHUGS TE 'TSO ZHING GZHES SO, ,GZHON
NU, KHYOD GANG GI TSE BYA BA 'GA' ZHIG GI PHYIR

SHAR PHYOGS SU 'GRO NA, DE'I TSE KHYOD KYIS DE BZHIN GSHEGS PA DE
LA PHYAG 'TSAL TE DRAN PAR BYAS SHING MDUN DU BYAS TE, SEMS KYI
RGYUN GYIS DE MNGON DU BYED CING SONG NA KHYOD

LA 'JIGS PA 'BYUNG BAR MI 'GYUR RO, ,DE'I TSE MA G-YENGS PAR DE
YID LA BYAS NA KHYOD BYA BA GANG GI PHYIR 'GRO BA'I BYA BA DE
'GRUB PAR 'GYUR RO, ,DE NAS BCOM LDAN 'DAS KYIS


@62A *, ,DE'I TSE TSIGS SU BCAD PA 'DI BKA' STZAL TO, ,RDZOGS
PA'I SANGS RGYAS THUB PA CHE, ,RJE LA RAB TU PHYAG BTZAL TE,
,RTAG TU DE NA MNGON BYED CING, ,'GRO NA

KHYOD LA 'JIGS MI 'BYUNG, ,GZHON NU, LHO PHYOGS LOGS SU SANGS
RGYAS KYI ZHING 'DI NAS SANGS RGYAS KYI ZHING DGU KHRI 'DAS PA
NA, 'JIG RTEN GYI KHAMS MUN PA DANG, MUN NAG GI

TSOGS BCOM PA ZHES BYA BA ZHIG YOD DE, DE NA DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS SEMS DANG PO
BSKYED PA YID LA MDZAD PA RNAM GRANGS BSNYENGS

PA DANG; BAG TSA BA DANG BRAL BAS MNGON PAR 'PHAGS PA'I RGYAL PO
ZHES BYA BA DA LTAR BZHUGS TE 'TSO ZHING GZHES SO, ,GZHON NU,
KHYOD GANG GI TSE BYA BA 'GA' ZHIG GI PHYIR LHO PHYOGS SU

'GRO NA, DE'I TSE KHYOD KYIS DE BZHIN GSHEGS PA DE LA PHYAG BTZAL
TE DRAN PAR BYAS SHING MDUN DU BYAS TE, SEMS KYI RGYUN GYIS DE
MNGON DU BYED CING, KHYIM LA SOGS PA'I YID

LA BYED PA DANG BRAL BA RNAM PAR MA G-YENGS PA YID LA BYED PAS
SONG NA, KHYOD BYA BA GANG GI PHYIR 'GRO BA'I BYA BA DE 'GRUB PAR
'GYUR ZHING, KHYOD LA 'JIGS PA GANG NAS KYANG

'BYUNG BAR MI 'GYUR RO, ,DE NAS BCOM LDAN 'DAS KYIS DE'I TSE
TSIGS SU BCAD PA 'DI BKA' STZAL TO, ,KHYIM GYI BSAM PA RNAMS DANG
NI, ,KUN NAS LDANG BA KUN BRAL ZHING, ,


@62B LHO PHYOGS SU NI 'GRO BA NA, ,KHYOD LA 'JIGS PA 'BYUNG MI
'GYUR, ,GZHON NU, NUB PHYOGS LOGS SU SANGS RGYAS KYI ZHING 'DI
NAS SANGS RGYAS KYI ZHING GANGG'A'I KLUNG GI BYE MA SNYED 'DAS PA
NA

'JIG RTEN GYI KHAMS YUL PHEBS PA ZHES BYA BA ZHIG YOD DE, DE NA
DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS KHO NA DANG, RGYAGS PA RNAM PAR GNON PA ZHES

BYA BA DA LTAR BZHUGS TE 'TSO ZHING GZHES SO, ,GZHON NU, KHYOD
GANG GI TSE BYA BA 'GA' ZHIG GI PHYIR NUB PHYOGS SU 'GRO NA DE'I
TSE KHYOD KYIS DE BZHIN GSHEGS PA DE LA PHYAG BTZAL TE DRAN

PAR BYAS SHING MDUN DU BYAS NAS SEMS KYI RGYUN GYIS DE MNGON DU
BYED CING ZAG PA MED PA DANG, RNAM PAR MA G-YENGS PA DANG, DRAN
PAS KHYOD SONG NA KHYOD LA 'JIGS PA GANG NAS KYANG

'BYUNG BAR MI 'GYUR RO, ,DE NAS BCOM LDAN 'DAS KYIS DE'I TSE
TSIGS SU BCAD PA 'DI BKA' STZAL TO, ,CHOS 'GA' SKYES PA YOD MIN
ZHING, ,'GA' YANG 'GAG PAR MI 'GYUR

TE; ;GANG GIS CHOS RNAMS DE LTAR SHES, ,DE LA 'JIGS PA CI YANG
MED, ,GZHON NU, BYANG PHYOGS LOGS SU SANGS RGYAS KYI ZHING 'DI
NAS SANGS RGYAS KYI ZHING BYE BA PHRAG STONG

'DAS PA NA 'JIG RTEN GYI KHAMS SANGS RGYAS KYI SPOBS PA CAN ZHES
BYA BA ZHIG YOD DE, DE NA DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS RIN CHEN


@63A *, ,GZUGS BKOD 'OD GNON ZHES BYA BA DA LTAR BZHUGS TE 'TSO
ZHING GZHES SO, ,GZHON NU, KHYOD GANG GI TSE BYA BA 'GA' ZHIG GI
PHYIR BYANG PHYOGS SU 'GRO NA, DE'I

TSE KHYOD KYIS DE BZHIN GSHEGS PA DE LA PHYAG BTZAL TE DRAN PAR
BYAS SHING MDUN DU BYAS TE, SEMS KYI RGYUN GYIS DE MNGON DU BYED
CING RNAM PAR MA G-YENGS PAR YID LA BYED PAS SONG

NA; KHYOD BYA BA GANG GI PHYIR 'GRO BA'I BYA BA DE 'GRUB PAR
'GYUR ZHING, KHYOD LA 'JIGS PA GANG NAS KYANG 'BYUNG BAR MI 'GYUR
RO, ,DE NAS BCOM LDAN 'DAS KYIS DE'I TSE TSIGS SU

BCAD PA 'DI BKA' STZAL TO, ,RTAG TU SEMS CAN THAMS CAD LA, ,MNYAM
PA NYID KYI SEMS BYOS LA, ,SEMS CAN DE LAM BRNYAS DANG, ,KHYOD LA
'JIGS PA 'BYUNG MI

'GYUR, ,GZHON NU, BYANG SHAR GYI PHYOGS LOGS SU SANGS RGYAS KYI
ZHING 'DI NAS SANGS RGYAS KYI ZHING BRGYAD KHRI 'DAS PA NA 'JIG
RTEN GYI KHAMS BDUD KYI SDE BCOM PA ZHES

BYA BA ZHIG YOD DE, DE NA DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS BDUD DANG, YID GNYIS KUN 'JOMS
RNAM GNON ZHES BYA BA DA LTAR

BZHUGS TE 'TSO ZHING GZHES SO, ,DE BZHIN GSHEGS PA DE BYANG CHUB
KYI SHING DRUNG DU BZHUGS PA TZAM GYIS STONG GSUM GYI STONG CHEN
PO'I 'JIG RTEN GYI KHAMS NA, BDAD


@63B KYI RIS KYI LHA JI SNYED YOD PA DE DAG THAMS CAD BLA NA MED
PA YANG DAG PAR RDZOGS PA'I BYANG CHUB LAS PHYIR MI LDOG PAR
MDZAD DE, GZHON NU, DE NI DE BZHIN GSHEGS PA DE BYANG CHUB KYI

SHING DRUNG DU BZHUGS PA'I SKYES BU'I RTZAL DE LTA BU BYUNG BA
YIN NO, ,GZHON NU, KHYOD GANG GI TSE BYA BA 'GA' ZHIG GI PHYIR
BYANG SHAR GYI PHYOGS SU 'GRO NA DE'I TSE KHYOD KYIS DE BZHIN
GSHEGS PA

DE LA PHYAG BTZAL TE DRAN PAR BYAS SHING MDUN DU BYAS TE, SEMS
KYI RGYUN GYIS DE MNGON DU BYED CING RNAM PAR MA YENGS PAS SONG
NA KHYOD BYA BA GANG GI PHYIR 'GRO BA'I BYA BA DE 'GRUB PAR

'GYUR ZHING, KHYOD LA 'JIGS PA GANG NAS KYANG 'BYUNG BAR MI 'GYUR
RO, ,DE NAS BCOM LDAN 'DAS KYIS DE'I TSE TSIGS SU BCAD PA 'DI
BKA' STZAL TO, ,GANG GIS DANG PO'I THUGS

KYIS NI, ,BDUD RNAMS PHAM MDZAD SANGS RGYAS DE, ,DRAN BZHIN DU NI
KHYOD SONG NA, ,KHYOD LA 'JIGS PA 'BYUNG MI 'GYUR, ,GZHON NU,
SHAR LHO'I PHYOGS LOGS SU SANGS RGYAS KYI

ZHING 'DI NAS SANGS RGYAS KYI ZHING NYI KHRI 'DAS PA NA 'JIG RTEN
GYI KHAMS RTAG TU SNANG BA ZHES BYA BA ZHIG YOD DE, DE NA DE
BZHIN GSHEGS PA DGRA BCOM PA YANG DAG PAR RDZOGS

PA'I SANGS RGYAS SEMS DANG PO BSKYED PAS PHYIR MI LDOG PA'I 'KHOR
LO 'BYUNG BA'I DPAL ZHES BYA BA DA LTAR BZHUGS TE 'TSO ZHING
GZHES SO, ,GZHON NU, DE BZHIN GSHEGS PA


@64A *, ,DES DANG PO THUGS BSKYED PA NAS BZUNG STE, SANGS RGYAS
PA NYID KYI BAR DU BAR CHAD MED PAR SBYIN PA BYIN, TSUL KHRIMS
BSRUNGS, BZOD PA KUN TU

BSTEN, BRTZON 'GRUS BRTZAMS, BSAM GTAN BSGRUBS, SHES RAB SPYAD
DE, GZHON NA, DE NI DE BZHIN GSHEGS PA DE'I SKYES BU'I RTZAL DE
LTA BU BYUNG BA YIN NO, ,GZHON NU,

KHYOD GANG GI TSE BYA BA 'GA' ZHIG GI PHYIR SHAR LHO'I PHYOGS SU
'GRO NA, DE'I TSE KHYOD KYIS DE BZHIN GSHEGS PA DE LA YAN LAG
LNGAS PHYAG BTZAL TE, PHYIS KHYIM NAS SONG ZHIG

DANG; KHYOD LA PHYIS 'GYOD PA'AM, 'JIGS PA GANG NAS KYANG 'BYUNG
BAR MI 'GYUR RO, ,RNAM PAR MA G-YENGS PAS YID LA BYED NA, KHYOD
BYA BA GANG GI PHYIR 'GRO BA'I BYA BA DE 'GRUB

PAR 'GYUR RO, ,DE NAS BCOM LDAN 'DAS KYIS DE'I TSE TSIGS SU BCAD
PA 'DI BKA' STZAL TO, ,YAN LAG LNGAS NI PHYAG BTZAL TE, ,PHYI NAS
KHYIM NAS SONG ZHIG DANG, ,CHOM

RKUN RNAMS KYIS KHYOD KUN TU, ,ZIL GYIS MI NON 'GRO BAR 'GYUR,
,GZHON NU, LHO NUB KYI PHYOGS LOGS SU SANGS RGYAS KYI ZHING 'DI
NAS SANGS RGYAS KYI ZHING SUM KHRI 'DAS PA NA

'JIG RTEN GYI KHAMS GSER GYI DRA BAS G-YOGS PA ZHES BYA BA ZHIG
YOD DE, DE NA DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RIN CHEN GDUGS


@64B 'PHAGS SNANG ZHES BYA BA DA LTAR BZHUGS TE 'TSO ZHING GZHES
SO, ,GZHON NU, KHYOD GANG GI TSE BYA BA 'GA' ZHIG GI PHYIR LHO
NUB KYI PHYOGS SU 'GRO NA, DE'I TSE KHYOD KYIS DE BZHIN GSHEGS PA
DE

LA PHYAG BTZAL TE DRAN PAR BYAS SHING MDUN DU BYAS TE, SEMS KYI
RGYUN GYIS DE MNGON DU BYED CING RNAM PAR MA G-YENGS PA'I YID LA
BYED PAS SONG NA KHYOD LA 'JIGS PA GANG NAS KYANG

'BYUNG BAR MI 'GYUR ZHING KHYOD BYA BA GANG GI PHYIR 'GRO BA'I
BYA BA DE 'GRUB PAR 'GYUR RO, ,DE NAS BCOM LDAN 'DAS KYIS DE'I
TSE TSIGS SU BCAD PA 'DI BKA' STZAL TO, ,RDZOGS SANGS

RGYAS LA PHYAG BTZAL NAS, ,ME TOG SIL MAS GTOR CIG DANG, ,KHYOD
NI LHO NUB 'GRO BA NA, ,'JIGS PA 'BYUNG BAR MI 'GYUR RO, ,GZHON
NU, NUB BYANG GI PHYOGS LOGS SU SANGS RGYAS

KYI ZHING 'DI NAS SANGS RGYAS KYI ZHING GANGG'A'I KLUNG DRUG GI
BYE MA SNYED 'DAS PA NA, 'JIG RTEN GYI KHAMS YONGS DAG RAB GNAS
MNGON PAR 'PHAGS ZHES BYA BA ZHIG YOD DE, DE NA DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS BYANG
CHUB SEMS DPA' 'DUL BA ZHES BYA BA DA LTAR BZHUGS TE 'TSO ZHING
GZHES SO, ,GZHON NU, DE BZHIN GSHEGS PA

DE'I SANGS RGYAS KYI ZHING NI MI GTZANG BA MED PA, 'KHRIG PA MED
PA, BUD MED MED PA, TSER MA DANG, GSEG MA DANG, GYO MO MED PA,
SNYIGS MA LNGA MED PA YIN NO, ,GZHON NU, KHYOD GANG GI


@65A *, ,TSE BYA BA 'GA' ZHIG GI PHYIR NUB BYANG GI PHYOGS SU
'GRO NA TSANGS PAR SPYOD PA YANG DAG PAR BLANGS NAS PHYIS KHYIM
NAS RNAM PAR MA G-YENGS PA'I YID LA BYED PAS

SONG ZHIG DANG, GZHON NU, KHYED BYA BA GANG GI PHYIR 'GRO BA'I
BYA BA DE 'GRUB PAR 'GYUR ZHING KHYOD LA 'JIGS PA GANG NAS KYANG
'BYUNG BAR MI 'GYUR RO, ,DE NAS BCOM LDAN 'DAS KYIS DE'I TSE

TSIGS SU BCAD PA 'DI BKA' STZAL TO, ,TSANGS SPYOD YANG DAG BLANGS
BYAS TE, ,PHYI NAS KHYIM NAS SONG ZHIG DANG, ,KHYOD NI GANG DANG
GAR 'GRO YANG, ,CHOM RKUN RNAMS KYIS ZIL MI

NON; ;GZHON NU, STENG GI PHYOGS SU SANGS RGYAS KYI ZHING 'DI NAS
SANGS RGYAS KYI ZHING GANGG'A'I KLUNG DRUG CU'I BYE MA SNYED 'DAS
PA NA 'JIG RTEN GYI KHAMS DMIGS PA MED PA YID LA BYED

PA CAN ZHES BYA BA ZHIG YOD DE, DE NA DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS SKRAG MED MUN BRAL
TING NGE 'DZIN MNGON 'PHAGS RGYAL PO ZHES BYA BA DA

LTAR BZHUGS TE 'TSO ZHING GZHES SO, ,GZHON NU, KHYOD KYIS DE
BZHIN GSHEGS PA DE LA PHYAG BTZAL TE DRAN PAR BYAS SHING MDUN DU
BYAS TE 'DUG KYANG RUNG, 'GRENG YANG RUNG, SEMS

CAN THAMS CAD LA BYAMS PAS KHYAB PAR BYAS NAS RDZOGS PAR BYAS
SHING GNAS NA KHYOD LA 'JIGS PA GANG NAS KYANG 'BYUNG BAR MI
'GYUR RO, ,DE NAS BCOM LDAN 'DAS KYIS


@65B DE'I TSE TSIGS SU BCAD PA 'DI BKA' STZAL TO, ,KHYOD KYIS MA
YENGS YID BYED KYIS, ,RTAG TU RGYAL BA DE DRAN ZHING, ,RTAG TU
BYAMS PA'I SEMS BYOS DANG, ,KHYOD LA 'JIGS PA 'BYUNG

MI 'GYUR ,GZHON NU, 'OG GI PHYOGS LOGS SU SANGS RGYAS KYI ZHING
'DI NAS SANGS RGYAS KYI ZHING DGU KHRI NYIS STONG 'DAS PA NA 'JIG
RTEN GYI KHAMS YON TAN THAMS CAD KYIS BRGYAN

PA ZHES BYA BA ZHIG YOD DE, DE NA DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS DANG PO SEMS BSKYED THE TSOM
GCOD MDZAD NYON MONGS BSKYOD CES BYA BA DE

LTAR BZHUGS TE 'TSO ZHING GZHES SO, ,GZHON NU, KHYOD KYIS DE
BZHIN GSHEGS PA DE LA BYA BA RTZOM PA THAMS CAD DANG, 'GRENG YANG
RUNG, 'DUG KYANG RUNG, 'CHAG KYANG RUNG STE, SPYOD

LAM THAMS CAD DU PHYAG 'TSOL CIG ,YID LA BYOS SHIG DANG, SEMS CAN
RNAMS LA BYAMS PA'I SEMS DANG, PHAN PA'I SEMS SGRUBS SHIG DANG,
GZHON NU, KHYOD LA 'JIGS PA

'BYUNG BAR MI 'GYUR ZHING, DGOS PA THAMS CAD KYANG 'BAD MI DGOS
PAR 'GRUB PAR 'GYUR RO, ,DE NAS BCOM LDAN 'DAS KYIS DE'I TSE
TSIGS SU BCAD PA 'DI BKA' STZAL TO, ,

BYA BA KUN LA NYIN MTSAN DU, ,SANGS RGYAS DE NI DRAN BYA ZHING,
,BYANG CHUB SEMS KYANG MA GTANG DANG, ,KHYOD LA 'JIGS PA 'BYUNG
MI 'GYUR, ,GZHON NU, KHYOD KYIS DE BZHIN GSHEGS PA DGRA


@66A *, ,BCOM PA YANG DAG PAR RDZOGS PA'I SANGS RGYAS DE DAG GI
MTSAN LEGS PAR BZUNG BAR BGYIS SHIG, LEGS PAR BCAD BAR GYIS SHIG,
LEGS PAR KUN

CHUB PAR GYIS SHIG DANG, 'JIGS PA DANG, BAG TSA BA'AM, SPU ZING
ZHES BYED PA GANG CI'ANG RUNG BA DE DAG THAMS CAD KHYOD LA 'BYUNG
BAR MI 'GYUR RO, ,DE SKAD CES BKA' STZAL PA

DANG; BCOM LDAN 'DAS LA SH'AKYA GZHON NU BZHIN RAB GSAL GYIS 'DI
SKAD CES GSOL TO, ,BCOM LDAN 'DAS, BDAG GIS DE BZHIN GSHEGS PA
DGRA BCOM PA YANG DAG

PAR RDZOGS PA'I SANGS RGYAS DE DAG GI MTSAN RNAMS BZUNG LAGS TE,
BCOM LDAN 'DAS, BDAG LA 'JIG RTEN GYI KHAMS DE DAG MUN PA MA
MCHIS SHING, BCOM LDAN 'DAS,

BDAG GIS 'JIG RTEN GYI KHAMS DE DAG DANG, DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS DE DAG KYANG, DPER
NA, DE BZHIN GSHEGS PA DA LTAR

'KHOR RNAMS LA CHOS STON PA BZHIN DU MTHONG NGO, ,DE NAS 'KHOR DE
LAS SH'AKYA GZHON NU BZHIN RAB GSAL LA SOGS PA SKYE BO PHAL PO
CHE'I TSOGS BCOM LDAN 'DAS LA BA LTA BA

DANG; PHYAG 'TSAL BA DANG, MCHOD PA DANG, RIM GRO BYA BA DANG,
CHOS KYI RNAM GRANGS 'DI MNYAN PA'I PHYIR 'KHOR DER 'DUS PAR GYUR
PA'I SROG CHAGS STONG TSANG BA DE DAG THAMS CAD


@66B STAN LAS LANGS TE, BLA GOS PHRAG PA GCIG TU GZAR NAS PUS MO
G-YAS PA'I LHA NGA SA LA BTZUGS TE, BCOM LDAN 'DAS GA LA BA DE
LOGS SU THAL MO SBYAR BA BTUD NAS, BCOM LDAN 'DAS LA

'DI SKAD CES GSOL TO, ,BCOM LDAN 'DAS, BDAG CAG GIS DON GYI SLAD
DU DE BZHIN GSHEGS PAS CHOS KYI RNAM GRANGS 'DI BSHAD PAS, BCOM
LDAN 'DAS, BDAG CAG LA PHYOGS DE DAG

DANG, 'JIG RTEN GYI KHAMS DE DAG KYANG MUN PA MA MCHIS PAR GDA'
LA, BCOM LDAN 'DAS, 'JIG RTEN GYI KHAMS DE DAG DANG, SANGS RGYAS
BCOM LDAN 'DAS DE DAG KYANG, DPER NA, DA LTAR

DE BZHIN GSHEGS PA CHOS STON PA 'DI BZHIN DU GDA'O, ,DE NAS SANGS
RGYAS KYI MTHUS TSE DANG LDAN PA SH'A RI'I BU STAN LAS LANGS TE,
BLA GOS PHRAG PA GCIG TU BYAS NAS, PUS MO

G-YAS PA'I LHA NGA SA LA BTZUGS TE, BCOM LDAN 'DAS GA LA BA DE
LOGS SU THAL MO SBYAR BA BTUG NAS, BCOM LDAN 'DAS LA 'DI SKAD CES
GSOL TO, ,BCOM LDAN 'DAS, RIGS

KYI BU'AM, RIGS KYI BU MO GANG DAG CHOS KYI RNAM GRANGS 'DI BSHAD
PA NA, SANGS RGYAS BCOM LDAN 'DAS DE DAG GI MTSAN RNAMS THOS NAS
MIG RNAM PAR DAG CING PHYOGS BCU DAG NA

'JIG RTEN GYI KHAMS GANG DAG MCHIS PA DE DAG DANG, SANGS RGYAS
BCOM LDAN 'DAS DE DAG MTHONG BA DE DAG GI MIG RNAM PAR DAG PA'I
BSOD NAMS DE DAG, ,BCOM LDAN 'DAS,


@67A *, ,CI LAGS, TSE RABS GZHAN DU TSE 'PHOS NA'ANG 'BRAL BAR
'GYUR RAM, 'ON TE MI 'GYUR, BCOM LDAN 'DAS KYIS BKA' STZAL PA,
SH'A RI'I BU, BYANG CHUB SEMS

DPA'I THEG PA LA YANG DAG PAR ZHUGS PA'I RIGS KYI BU'AM, RIGS KYI
BU MO GANG DAG 'DI LTAR MIG RNAM PAR DAG PA DE DAG NI SGRIB PA
MED PA'I TSUL GYIS SHIN TU RNAM PAR DAG PA NYID DU

'GYUR RO, ,SH'A RI'I BU, KHYOD KYIS SROG CHAGS STONG TSANGS BA
'DI MTHONG NGAM, SH'A RI'I BU, 'DI DAG THAMS CAD NI SANGS RGYAS
RNAMS KYI MTSAN BZUNG PA'I DGE BA'I RTZA BA 'DIS RE RES

KYANG 'KHOR LOS BSGYUR BA'I RGYAL SRID GANGG'A'I KLUNG GI BYE MA
SNYED DAG BYED DU BCUG NAS SRID PA THA MA DANG, LUS THA MA LA
BYANG CHUB KYI CHOGS THAMS CAD RDZOGS PAR BYAS TE, BSKAL PA GCIG

LA DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS SPYAN DAG PAS BRGYAN PA ZHES BYA BAR MTSAN MTHUN PA SHA
STAG BLA NA MED PA YANG DAG PAR RDZOGS PA'I BYANG

CHUB MNGON PAR RDZOGS PAR 'TSANG RGYA BAR 'GYUR RO, ,BCOM LDAN
'DAS KYIS RIGS KYI BU DE RNAMS LUNG BSTAN PA BSHAD PA 'DI BKA'
STZAL MA THAG TU STONG GSUM GYI STONG CHEN

PO'I 'JIG RTEN GYI KHAMS 'DI RNAM PA DRUG TU G-YOS PAR GYUR TE,
'GUL, RAB TU 'GUL, KUN TU RAB TU 'GUL, G-YOS, RAB TU G-YOS, KUN
TU RAB TU G-YOS, 'UR 'UR, RAB


@67B TU BUR, KUN TU RAB TU 'UR, LDEG, RAB TU LDEG ,KUN TU RAB TU
LDEG ,CHEM CHEM, RAB TU CHEM CHEM, KUN TU RAB TU CHEM CHEM,
'KHRUGS, RAB TU 'KHRUGS, KUN TU RAB TU 'KHRUGS SO, ,SA

BLA'I LHA RNAMS KYIS KYANG, KYE MA GROGS PO DAG ,'DI LTAR RIGS
KYI BU 'DI RNAMS KYIS DE BZHIN GSHEGS PA'I MTSAN BZUNG BA TZAM
GYIS BLA NA MED PA YANG DAG PAR RDZOGS PA'I BYANG

CHUB YONGS SU BZUNG ZHING CHOS THAMS CAD JI LTA BA BZHIN DU
MKHYEN PAS DON THAMS CAD THUGS SU CHUD PA'I DE BZHIN GSHEGS PAR
'GYUR BA NI NGO MTSAR CHE STE, SU ZHIG SANGS RGYAS LA

DAD PAR MI 'GYUR ZHES SGRA BSGRAGS SO, ,RGYAL CHEN BZHI'I RIS KYI
LHA RNAMS DANG, SUM CU RTZA GSUM PA RNAMS DANG, 'THAB BRAL RNAMS
DANG, DGA' LDAN PA RNAMS DANG, 'PHRUL DGA'

BA RNAMS DANG, GZHAN 'PHRUL DBANG BYED KYI RIS RNAMS DANG, TSANGS
RIS RNAMS DANG, TSANGS PA'I MDUN NA 'DON RNAMS DANG, TSANGS PA
CHEN PO RNAMS NAS 'OG MIN GYI LHA RNAMS KYI

BAR GYIS SA BLA'I LHA RNAMS KYI SGRA DE THOS NAS YI RANGS SHING
RAB TU DGA' LA DGA' BA DANG, YID BDE BA SKYES NAS, TSIG 'DI SKAD
CES, KYE MA GROGS PO DAG, 'DI LTAR RIGS KYI BU 'DI RNAMS

KYIS DE BZHIN GSHEGS PA'I MTSAN BZUNG BA TZAM GYIS BLA NA MED PA
YANG DAG PAR RDZOGS PA'I BYANG CHUB YONGS SU BZUNG ZHING CHOS
THAMS CAD JI LTA BA BZHIN DU MKHYEN PAS DON THAMS


@68A *, ,CAD THUGS SU CHUD PA'I DE BZHIN GSHEGS PAR 'GYUR BA NI
NGO MTSAR CHE STE, SU ZHIG SANGS RGYAS LA DAD PAR MI 'GYUR ZHES
SMRAS SO, ,DE NAS BCOM LDAN 'DAS

KYIS TSE DANG LDAN PA KUN DGA' BO LA BKA' STZAL PA, KUN DGA' BO,
BYANG CHUB SEMS DPA'I THEG PA LA YANG DAG PAR ZHUGS PA'I RIGS KYI
BU'AM, RIGS KYI BU MO GANG LA LA CHOS KYI

RNAM GRANGS 'DI THOS NAS 'DZIN PAR BYED, 'CHANG BAR BYED, KLOG
PAR BYED, KUN CHUB PAR BYED CING, GZHAN DAG LA'ANG RGYA CHER YANG
DAG PAR RAB TU STON PAR BYED PA DANG, THAN GLEGS

BAM LA BRIS TE 'CHANG BAR BYED NA, RIGS KYI BU'AM, RIGS KYI BU MO
DE DAG SANGS RGYAS KYIS BYIN GYIS BRLABS PA DANG, SNGON GYI RGYAL
BA LA LHAG PAR BYA BA BYAS PA YIN PAR RIG PAR

BYA'O; ;DE DAG LA 'CHI BA'I 'JIGS PA MI 'BYUNG BAR RIG PAR BYA'O,
,DE DAG SHIS NGAN DU 'CHI BAR MI 'GYUR RO, ,DE DAG PHA ROL GYI
GNOD PAS 'CHI BAR MI 'GYUR RO, ,DE DAG LA CHU DANG,

CHOM RKUN DANG, DUG DANG, MTSON GYIS 'JIGS PA MI 'BYUNG PAR YID
CHES PAR BYA'O, ,DE NAS LHA'I DBANG PO BRGYA BYIN BYANG CHUB SEMS
DPA' SEMS DPA' CHEN PO RNAMS KYI

BSRUNG BA LUNG BSTAN PA 'DI LTA BU 'DI SHES NAS CHOS KYI RNAM
SRANGS 'DI GZUNG BA'I PHYIR LHA'I BU STONG TSANG BAS YONGS SU
BSKOR CING MDUN DU BDAR NAS BCOM LDAN 'DAS GA


@68B BA DER SONG STE PHYIN PA DANG, BCOM LDAN 'DAS KYI ZHABS
GNYIS LA MGO BOS PHYAG BTZAL TE, BCOM LDAN 'DAS LA LAN GSUM BSKOR
BA BYAS NAS, BCOM LDAN 'DAS DANG, SROG CHAGS STONG

TSANG BA GANG DAG BCOM LDAN 'DAS KYIS MA 'ONGS PA'I DUS NA BLA NA
MED PA YANG DAG PAR RDZOGS PA'I BYANG CHUB TU LUNG BSTAN PA DE
DAG LA LHA'I TZANDAN GYI PHYE MA DANG, LHA'I ME TOG MAND'A RA BA

DANG; MAND'A RA BA CHEN PO RNAMS KYIS MNGON PAR GTOR NAS THAL MO
SBYAR TE PHYOGS GCIG TU 'DUG NAS 'DI SKAD CES KYANG GSOL TO,
,BCOM LDAN 'DAS, BDAG GIS RIGS KYI BU'AM,

RIGS KYI BU MO GANG CHOS KYI RNAM GRANGS 'DI 'DZIN PAR BGYID PA
DANG, 'CHANG BAR BGYID PA DANG, KLOG PA BGYID PA DANG, KUN CHUB
PAR BGYID PA DE DAG BSRUNG BAR BGYI'O, ,BCOM

LDAN 'DAS, RIGS KYI BU'AM, RIGS KYI BU MO DE DAG KHYIM NA MCHIS
SAM, DGON PA NA MCHIS SAM, SHING DRUNG NA MCHIS SAM, KHYIM STONG
PA NA MCHIS SAM, 'BROG DGON PA NA MCHIS

SAM; LAM DANG, LAM GOL BA NA MCHIS SAM, GNYID LOG GAM, GNYID MA
LOG PA DAG NA'ANG DE DAG LA PHA ROL GYI GNOD PAS 'GUM PAR MI
'GYUR BAR BDAG GIS BSRUNG BAR BGYI'O, ,

DE NAS BCOM LDAN 'DAS KYIS TSE DANG LDAN PA KUN DGA' BO LA BKA'
STZAL PA, KUN DGA' BO, DA LTAR DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS BZHUGS


@69A *, ,TE 'TSO ZHING GZHES PA LA RIGS KYI BU'AM, RIGS KYI BU MO
GANG ZHIG GIS JI SRID 'TSO'I BAR DU CHOS GOS DANG, BSOD SNYOMS
DANG, GNAS MAL DANG, SNYUN GYI

RKYEN DANG, SMAN GYI YO BYAD RNAMS KYIS BSNYEN BKUR BYED NA, KUN
DGA' BO, DE TZAM GYIS NI DE BZHIN GSHEGS PA LA BKUR STI BYAS PAR
MI 'GYUR, BLA MAR BYAS PAR MI 'GYUR, RI

MOR BYAS PAR MI 'GYUR, MCHOD PA BYAS PAR MI 'GYUR GYI, BYANG CHUB
SEMS DPA'I THEG PA LA YANG DAG PAR ZHUGS PA'I RIGS KYI BU'AM,
RIGS KYI BU MO GANG ZHIG CHOS KYI RNAM GRANGS

'DI THOS NAS 'DZIN PAR BYED DAM, 'CHANG BAR BYED DAM, KLOG PAR
BYED DAM, KUN CHUB PAR BYED DAM, GZHAN DAG LA RGYA CHER YANG DAG
PAR RAB TU STON TAM, THA NA GLEGS BAM LA

BRIS TE 'CHANG NA, KUN DGA' BO, DE TZAM GYIS NI DE BZHIN GSHEGS
PA LA BKUR STI BYA BA DAM PA DANG, BLA MAR BYA BA DAM PA DANG, RI
MOR BYA BA DAM PA DANG, MCHOD PA DAM PAS BKUR

STI BYAS PA YIN, BLA MAR BYAS PA YIN, RI MOR BYAS PA YIN, MCHOD
PA BYAS PA YIN NO, ,DE NAS TSE DANG LDAN PA KUN DGA' BO STAN LAS
LANGS TE, BLA GOS PHRAG PA CIG TU BYAS NAS

PUS MO G-YAS PA'I LHA NGA SA LA BTZUGS TE, BCOM LDAN 'DAS GA LA
BA DE LOGS SU THAL MO SBYAR BA BTUD NAS BCOM LDAN 'DAS LA 'DI
SKAD CES GSOL TO, ,BCOM LDAN 'DAS,


@69B CHOS KYI RNAM GRANGS 'DI'I MING CI LAGS, 'DI JI LTAR GZUNG
BAR BGYI, DE SKAD CES GSOL BA DANG, BCOM LDAN 'DAS KYIS TSE DANG
LDAN PA KUN TU DGA' BO LA 'DI SKAD CES BKA' STZAL TO, ,KUN

DGA' BO, DE'I PHYIR KHYOD KYIS CHOS KYI RNAM GRANGS 'DI PHYOGS
BCU'I MUN PA RNAM PAR SEL BA ZHES BYA BAR ZUNGS SHIG ,'DI DE
BZHIN GSHEGS PA'I MTSAN YANG DAG PAR BRJOD PA ZHES BYA BA DANG

DNGOS PO MED PAR RTOGS PA ZHES BYA BA DANG, MTSAN NYID MED PAR
RTOGS PA ZHES BYA BAR YANG ZUNGS SHIG ,BCOM LDAN 'DAS KYIS DE
SKAD CES BKA' STZAL NAS, TSE DANG LDAN PA KUN DGA'

BO DANG, TSE DANG LDAN PA SH'A RI'I BU DANG, SH'AKYA GZHON NU
BZHIN RAB GSAL DANG, SROG CHAGS STONG TSANG BA DE DANG, LHA'I
DBANG PO BRGYA BYIN DANG, DGE SLONG DE DAG DANG, BYANG CHUB SEMS
DPA'

DE DAG DANG, LHA DANG, MI DANG, LHA MA YIN DANG, DRI ZAR BCAS
PA'I 'JIG RTEN YI RANGS TE, BCOM LDAN 'DAS KYIS GSUNGS PA LA
MNGON PAR BSTOD DO, ,'PHAGS PA PHYOGS BCU'I MUN PA

RNAM PAR SEL BA ZHES BYA BA THEG PA CHEN PO'I MDO RDZOGS SO,,
,,RGYA GAR GYI MKHAN PO BI SHUDDHA SING HA DANG, LO TZTSA BA
BANDE RTZANGS DE BENDRA RAKshI TAS BSGYUR, ZHUS CHEN GYI LOTZTSA
BA

BANDE KLU'I RGYAL MTSAN GYIS ZHUS CHEN BGYIS TE GTAN LA PHAB PA,,

