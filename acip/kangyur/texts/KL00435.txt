@261A RGYA GAR SKAD DU, BADZRA AA MRi TA TANTRA, BOD SKAD DU, RDO RJE
BDUD RTZI'I RGYUD, DPAL RDO RJE SEMS DPA' LA PHYAG 'TSAL LO, ,'DI
SKAD BDAG GIS THOS PA DUS GCIG NA,


@261B BCOM LDAN 'DAS DE BZHIN GSHEGS PA THAMS CAD KYI SKU DANG,
GSUNG DANG, THUGS KYI SNYING PO RDO RJE BDUD RTZI GSANG BA'I
PADMA LA BZHUGS SO, ,GZHAL YAS BRTZEGS PA'I KHANG PA

NA; ;M'A MA K'I DANG THABS CIG TU, ,BCOM LDAN RDO RJE CAN ROL TE,
,DE NAS LHA MOS DE ZHUS PA, ,GSANG CHEN ZHES BYA CHER GNAS PA'I,
,RDO RJE BDUD RTZI RGYUD KYI MCHOG ,SNGON DU LHA KHYOD

KYIS GSUNGS PA, ,BDUD RTZI YI NI SGRUB PA'I THABS, ,BDE BA CHEN
POS BKA' STZAL 'TSAL, ,DE NAS BCOM LDAN RDO RJES BSHAD, ,RDO RJE
BDUD RTZI BDE CHEN PO, ,BSAM MED

ZAD MED PHRA MO STE, ,DON YOD DBANG PO LAS 'DAS PA, ,DAM PA ZHI
BA RNAM DAG PA, ,RDO RJE BDUD RTZI BRJOD PA YIN, ,DE NAS BCOM
LDAN RDO RJE YIS, ,M'A MA K'IR CHAGS DANG LDAN

NAS, ,RDO RJE BDUD RTZI'I TING 'DZIN GYIS, ,GSANG CHEN MNGON SUM
DU NI MDZAD, ,RGYUD RNAMS KUN LA GSANG BA YI, ,YE SHES RDO RJE
BDUD RTZI MCHOG ,DE NI BDAG GIS BSHAD PAR

BYA; ;BRTAN POR 'KHYUD DANG 'O BYED DANG, ,DGA' BA'I ROL LAS
MNYAM SBYOR DANG, ,DBYANGS DANG SIL SNYAN GAR RNAMS KYIS, ,RDO
RJE BDUD RTZI RGYUD KYI MCHOG ,DE LTAR MYUR DU 'GRUB

PAR 'GYUR, ,BDUD RTZI KHU BA ZHES GSUNGS TE, ,'GRO BA GSUM NI
NGES BSKYED DO, ,KHYOD LA DGA' MA ZHAL BZANG MA, ,DE YI SGRUB PA
BDAG GIS BSHAD, ,NYON CIG DE YI SEMS KYIS


@262A *, ,TSIG ,MDOR BSDUS NAS NI BSHAD PAR BYA, ,SEMS CAN DON DU
PHAN DON DU, ,SBYOR BA'I RDO RJE BDUD RTZI MCHOG ,RNAL 'BYOR GANG
GIS SHES GYUR NA, ,

'KHOR BA'I BCINGS LAS MYUR BAR GROL, ,BSTAN DU MED CING YE SHES
CHE, ,DNGOS GRUB 'JIG RTEN GSUM SGRUB BO, ,SKU GSUNG THUGS KYI
SGRUB DON DU, ,SGRUB PA POS NI BDE

BA SPYOD, ,RDO RJE PADMA MNYAM SBYOR BAS, ,RDO RJE BDUD RTZI
PHYUNG BAR BYA, ,BHA GA'I PADMAR 'O BTAB STE, ,RDO RJE M'A MA
K'IS 'O BTAB, ,RDO RJE BDUD RTZI BDE BA CHE, ,BCOM LDAN RDO RJES
DE

GSUNGS SO, ,BHA GA'I PADMAR 'O BTAB PAS, ,DE TSE DGA' BA'I LHA MO
DES, ,RDO RJE BDUD RTZI LAS BYUNG BA'I, ,NYAMS DGA' GSANG BA'I
DKYIL 'KHOR ZHUS, ,CHO GA'I RIM PA GANG

GIS NI, ,MCHOD PA DKYIL 'KHOR BRTZAM PAR BYA, ,'DIR NI MCHOD PA
JI LTAR TE, ,DE BZHIN DKYIL 'KHOR JI LTAR LAGS, ,DGA' BA CHEN PO
THOB DGA' BA, ,RAB TU DGYES NAS

BKA' STZAL 'TSAL, ,DE NAS BCOM LDAN RDO RJE YIS, ,RDO RJE BDUD
RTZI BDE BA CHE, ,'O BTAB PAS NI DGAR 'GYUR TE, ,BZHAD NAS 'DI
SKAD BKA' STZAL TE, ,SKU GSUNG THUGS

KYI SGRUB DON DANG, ,'KHOR BA'I RGYA MTSO SGRUB PA'I PHYIR, ,DGA'
BA CHEN PO SBYOR BA YIS, ,M'A MA K'IS NI 'DIR DRIS PA, ,ZUR GSUM
DKYIL 'KHOR BRIS NAS SU, ,GSANG BA'I


@262B PADMA M'A MA KI ,NANG DU SNYING PO DANG LDAN PA'I, ,PADMA
'DAB BRGYAD PA NI BYA, ,DE DBUS GSANG CHEN RIG MA DANG, ,GTZO BO
ZHAL GSUM PHYAG DRUG PA, ,DANG PO'I ZHAL NI NAG PO STE, ,

G-YAS PA LA NI DKAR PO 'DOD, ,G-YON DU DMAR POR RAB GSUNGS TE,
,LHA YI RGYAN GYIS BRGYAN BYAS PA, ,LHA YI NA BZA' ME TOG PHRENG,
,LHA YI DRI YIS BYUG BYED PA, ,LHA

YI DNGOS GRUB BYED ZHI BA, ,SKU GSUNG THUGS KYI RDO RJE CAN,
,PHYI ROL DU NI DKYIL 'KHOR YANG, ,SGO BZHI PA NI RAB TU BRTAGS,
,SHAR DU KHRO GNYER MA GZHAG STE, ,LHO NA 'JIGS PAR 'JIGS

BYED MA, ,NUB NA RTA YI GZUGS CAN MA, ,BYANG DU TSOGS KYI 'DREN
MA MO, ,MKHAS PAS PADMA 'DAB BRGYAD LA, ,RIG MA BRGYAD NI MNYAM
PAR BRI, ,MDZES PA MO DANG ZHI BA'I ZHAL,,

ZLA MO DANG NI DUNG CAN MO, ,RI BONG 'DZIN DANG DKYIL 'KHOR MO,
,RI BONG 'DZIN RI MO YID DGA', ,YID LA BDE BAR BYED MA DAG ,RIG
MA BRGYAD DANG DGE MA BRGYAD, ,THAMS CAD

ZHAL GSUM PHYAG DRUG PA, ,SNA TSOGS GZUGS NI YID DGA' MA, ,PHYOGS
RNAMS DANG NI MTSAMS DAG LA, ,RTAG PA RU NI BRI BAR BYA, ,MCHOD
PA PI WANG RNGA DE BZHIN, ,DE BZHIN

SBOS DANG ME TOG SOGS, ,DBYANGS DANG GAR DANG MCHOD PA NI, ,DGA'
BA ROL PA SBYOR BA YIS, ,RDO RJE BDUD RTZI BDE BA CHE, ,GSANG
BA'I 'KHOR LO BSGRUB PAR BYA, ,MA DANG BRAN MO


@263A *, ,BU MO DANG, ,SRING MO GNYEN MO DE BZHIN TE, ,RDO RJE
BDUD RTZI DE DAG LAS, ,BLANGS NAS GSANG BA'I DKYIL 'KHOR MCHOD,
,MA LAS BDUD RTZI BLANGS

PAS NI, ,RDO RJE BDUD RTZI DANG MNYAM 'GYUR, ,SRING MO NAD MED NA
SO GZHON, ,BU MO YI NI 'DOD KUN SBYIN, ,BRAM ZE MO'I NI DON YOD
GRUB, ,GSANG BA'I DKYIL 'KHOR LA

'DOD BYAS, ,LCE NI DRIL BAR BYAS NAS SU, ,KHA YIS PADMAR BLANG
BAR BYA, ,RDO RJE BDUD RTZI BDE BA CHE, ,DE NAS MYUR BAR DNGOS
GRUB BO, ,BUNG BRTZE BA'I TSUL GYIS NI, ,BUD MED

THAMS CAD 'DOD PA SPYOD, ,'DUS DANG GRUB MO DANG BRKYANG BA, ,YAR
BTEG ZER NI SHIN TU BRKYANG, ,BYED PA'I BCING BA SBYOR BA YIS,
,SA GSUM DAG NI BSGRUB PAR BYA, ,

SHA CHEN DANG NI KHRAG CHEN GYIS, ,DE BZHIN BSHANG GCI KHU BA DAG
,DE DAG RDO RJE BDUD RTZI LNGA, ,NYIN DANG NYIN DU BSGRUB PAR
BYA, ,RDO RJE BDUD RTZI BDE BA CHE, ,GAL TE DNGOS GRUB

BDAG 'DOD NA, ,DE YIS DON RNAMS THAMS CAD NI, ,SGRUB PA POS NI
MCHOG TU SGRUB, ,DBANG DANG DGUG DANG 'THAB PA DANG, ,GSOD DANG
BSKRAD PA LA SOGS PA, ,RDO

RJE BDUD RTZI BDE CHEN POS, ,BYA BA THAMS CAD KUN TU BYA, ,RDO
RJE BDUD RTZI BDE CHEN PO, ,BCOM LDAN RDO RJES DE GSUNGS SO, ,DE
BZHIN GSHEGS PA THAMS CAD KYI SKU


@263B DANG, GSUNG DANG, THUGS KYI RDO RJE CAN RDO RJE BDUD RTZI
BDE BA CHEN PO'I RDO RJE BDUD RTZI RGYUD KYI RGYAL PO LAS, GSANG
BA'I DKYIL 'KHOR BYED PA'I MNGON TSUL BSTAN PA'I LE'U STE DANG

PO'O,, ,,DE NAS MGU BA'I LHA MO DE, ,PADMA RGYAS PA'I M'A MA K'I
,BRTAN PO 'KHYUD PA BYAS NAS NI, ,DBANG PO THAMS CAD LA 'O BTAB,
,MA MCHU SOS BZUNG 'O

BTAB STE, ,SID SGRA SNGAGS NI BRJOD PAR BYA, ,RDO RJE BCINGS PAS
SKU YANG 'DZIN, ,RDO RJE CAN GYIS GSANG BYAS TE, ,PADMAR RDO RJE
BCUG NAS SU, ,CHAGS NA DGA' STE 'DOD

PAR BYA, ,SID SGRA SNYAN PO SGRA RNAMS DANG, ,KO KI LA DANG GLING
BU SOGS, ,LHA MO M'A MA K'I DANG RTZE, ,RDO RJE BDUD RTZI BDE
CHEN POS, ,NU MA ZUNG LA GZIR BYAS TE, ,SEN MO RE MOS

GDAB PAR BYA, ,DE YANG GOS NI PHUD BYAS TE, ,STENG 'OG LA YANG
BLTA BAR BYA, ,RGYAS PA'I PADMAR 'O BTAB NAS, ,DGA' BA'I TSIG
KYANG BRJOD PAR BYA, ,RGYAS PA'I PADMA M'A MA

K'I; ;LHA MO CHEN MO LEGS SO LEGS [?], ,GTAN DU 'DOD LA CHAGS PA
YIS, ,BDAG GIS KHYOD LA DGA' BAR BYA, ,GANG ZHIG 'DOD PA KHYOD
KYIS ZHUS, ,KHYOD LA BDAG GIS

MCHOG TU SBYIN, ,DE NAS LHA MO M'A MA K'I, ,TSIG 'DI DAG NI CHED
DU GSOL, ,BCOM LDAN NYID KYIS DE BZHIN NYID, ,BYANG CHUB SEMS KYI
RNAM SPRUL PA, ,PHRA BAS SHIN TU PHRA


@264A *, ,BA YIS, ,ZAD MED YE SHES JI LTAR ROL, ,DE 'DRA LHA YIS
DPYOD PA NI, ,DBANG PO GNYIS KYI SNYOMS 'JUG PAS, ,DE DAG THE
TSOM 'BYUNG

BAS NA, ,BDAG NI NGO MTSAR DAM PAR GYUR, ,DE NAS BCOM LDAN RDO
RJE YIS, ,RDO RJE BDUD RTZI BDE CHEN BSHAD, ,NYON CIG DE NYID M'A
MA K'I, ,YE SHES SBYOR BA 'BIGS

BYED PA, ,SHIN TU PHRA BA GSANG CHEN PO, ,YE SHES ZHES BYA NGO BO
NYID, ,DE NI BDAG GIS BSHAD BYA STE, ,SANGS RGYAS BYANG CHUB RAB
SGRUB PA, ,MI 'JIGS ZAD MED

RTAG PA NI, ,GDOD MA MED CING DBANG PO SPANGS, ,YOD NYID DANG NI
MED NYID KYANG, ,DBANG PO DANG BCAS DBANG PO MED, ,'BYUNG BA KUN
TU MA MTHONG BA, ,SBYOR BA LAM GYIS

MTHONG BA 'O, ,SBYOR BA RNAM PA GNYIS GSUNGS TE, ,PHYI DANG NANG
DU BCAS PA 'O, ,PHYI NI GZUGS KYI PHUNG PO SOGS, ,'BYUNG BA RNAM
PA KUN RDZOB STE, ,SNA TSOGS G-YO

DANG MI G-YO BA, ,KHAMS GSUM DANG NI MA LUS PAR, ,DE GCIG POS NI
KHYAB PA STE, ,THAMS CAD RNAM SHES KHO NA'O, ,CI PHYIR SEMS CAN
BDAG MED RNAMS, ,RNAM

SHES PHUNG PO BRTEN PA YIN, ,BLUN SEMS SNYIGS MA'I MI RNAMS KYIS,
,'GA' YANG SHES PA MA YIN NO, ,SEMS LAS MA BYUNG SEMS KYI NGOS,
,YE SHES SHES BYA


@264B NGO BO NYID, ,THAMS CAD RNAM SHES GCIG NYID DO, ,GANG TSE
LUS LA RKYEN NYID 'GYUR, ,CHOS RNAMS DANG NI CHOS GCIG 'GYUR,
,DNGOS PO BDAG NI DE TSE 'GYUR, ,CI YI PHYIR

NA CHOS RNAMS KYI, ,MANG PO NYID DU CHOS RNAMS KYANG, ,CHU RGYUN
BZHIN DU RGYA MTSO LA, ,THAR PA NI GCIG KHO NA STE, ,MANG PO NYID
DU MI RNYED DE, ,CI LTAR NANG DU CHER GNAS PA, ,BLA

MA'I ZHAL KHO NA LAS THOB, ,BHA GA'I PADMAR NAM MKHA' GANG, ,NAM
MKHA' LNGA YIS BRGYAN PA STE, ,SNYING DANG SNYING PO RNAM LDAN
ZHING, ,'DAB MA BRGYAD KYIS RNAM PAR

KLUBS, ,DE DBUS RDO RJE CAN BZHUGS TE, ,BYANG SEMS BDUD RTZI DANG
LDAN PA, ,CHA SHAS CHOS MIN RNAM GROL BAR, ,THIG LE DE YIS RNAM
PAR SPANGS, ,DES GNAS RTAG

TU ZAG PA NI, ,BDUD RTZI BYANG CHUB SEMS KYI GZUGS, ,KHAMS RNAMS
KUN GYI GZHI YIN PA, ,STENG 'OG TU YANG RNAM PAR KHYAB, ,DES NI
MTHONG BA THOS PA YANG, ,MNAMS

PA DANG NI MYANG BA YANG, ,REG DANG BDE BA'I LONGS SPYOD NI, ,ZAS
DANG ME TOG PHRENG BA DANG, ,RGYAN DANG GOS KYIS BRGYAN PA STE,
,NGAG GIS SNA TSOGS GRAGS PA YANG, ,BLANGS

PA DANG NI BZUNG BA RNAMS, ,ROL DANG KUN TU 'GRO BA DANG, ,'DUG
DANG DE BZHIN NYAL BA DANG, ,SAD PA DANG NI LOG PA DANG, ,THAMS
CAD RMI LAM MTHONG BA STE, ,BZHAD DANG


@265A *, ,DE BZHIN CHO NGE DANG, ,SHIN TU YID 'PHROG GAR DANG NI,
,RNGA RNAMS DAG KYANG BRDUNG BA STE, ,SNA TSOGS PA DAG 'DIR BRJOD
PAS, ,SMYON PA DANG

NI MYOS PA'I GZUGS, ,GTI MUG 'DOD CHAGS DE DE NYID, ,GZUGS MED
MANG PO'I GZUGS CAN DE, ,PHO DANG MO DANG MA NING RNAMS, ,DU MA'I
GZUGS CAN KUN

GYI BDAG ,SNA TSOGS GZUGS NI NOR BU BZHIN, ,KHYAB PA'I DNGOS KYIS
KHYAB NAS SU, ,DE NYID DAM PA CHER GNAS SO, ,DE BZHIN NYID DE M'A
MA K'I, ,BZLAS MED

'DZIN PA YANG MED DE, ,BGRANG PHRENG BYA BA 'GA' YANG MED, ,ZAS
SPANGS PA YANG MI BYA 'O, ,BHA GA'I PADMA MCHOD BYAS TE, ,MKHAS
PAS BDUD RTZI BZA' BAR BYA, ,RDO

RJE BDUD RTZI BDE BA CHE, ,DE YIS DE NYID 'GRUB PA 'O, ,GANG DE
BDUD RTZI 'BAB PA'I RTZA, ,BHA GA'I DBUS SU PADMA STE, ,RTZA
GZHAN SUM CU RTZA GNYIS LA, ,DE YI DBUS SU

DE GTZO STE, ,DE DAG LAS GZHAN SHIN TU MCHOG ,RTZA DAG DGU NI
RNAM PAR GNAS, ,SGO DGU LA GNAS RIG PA DAG ,SGRUB PA POS NI MCHOD
PAR BYA, ,'DOD

PA'I YON TAN LNGA LHA MO, ,RTAG TU RDO RJE CAN MNYAM BLTA, ,DE
BAS DE DAG RAB BYED NA, ,CHAGS BRAL ZHES GSUNGS KUN RIG PAS, ,DE
DAG GSANG CHEN MCHOG RAB


@265B NI; ;ZHAL BZANG MA KYE SBYOR BAR BSHAD, ,SNA TSOGS RNAM
SNANG MDZAD SOGS PA, ,DE BZHIN GSHEGS PAS MI SHES TE, ,GTAN TU
DGA' BA'I YID BDE BA, ,SBYOR BAS DAM PA

RAB BSTAN TO, ,GSANG BA'I PADMA MTHONG NAS DANG, ,SHIN TU RGYAS
PA'I M'A MA K'I, ,RDO RJE'I BDUD RTZI BDE BA CHE, ,DE NYID BDAG
GIS BSHAD PAR BYA, ,DE BZHIN GSHEGS PA

THAMS CAD KYI SKU DANG, GSUNG DANG, THUGS KYI RDO RJE CAN RDO RJE
BDUD RTZI BDE BA CHEN PO'I RDO RJE BDUD RTZI RGYUD CHEN PO LAS,
DE BZHIN NYID SBYOR BA YE SHES BSTAN PA ZHES BYA BA

LE'U GNYIS PA'O,, ,,DE NAS MGU BA'I LHA MO DES, ,HA RA NU PUR
GYIS BRGYAN TE, ,'DI DAG DBYANGS NI BLANGS NAS SU, ,SEMS DPA'
CHEN PO DGYES PAR

BYED; ;PHYUNG MDZAD BDE CHEN RDO RJE LAS, ,BDAG GIS MCHOG GI YIG
'BRU 'TSAL BAR BGYI, ,BHA GA'I PADMAR BDE BA CHEN PO STE, ,RDO
RJE'I DON DE BDE BA CHEN PO LAGS, ,SA

'DZIN PA DANG SKAD PHRENG DANG, ,DRUG LDAN LA SOGS MTHA' 'KHOB
TSUL, ,SNA TSOGS THUN MONG RNAM DAG GI, ,SNYAN PA'I SGRA YIS
BLANG BAR BYA, ,DE RNAMS DBYANGS DAG BLANGS NAS

SU; ;DGA' BA YID BDE RNAM SPRUL GYIS, ,RDO RJE BDUD RTZI BDE BA
CHE, ,SANGS RGYAS BYANG CHUB BSGRUB PAR BYA, ,GSANG BA'I DKYIL
'KHOR BKA' STZAL PAS, ,DE BZHIN NYID


@266A *, ,KYIS THE TSOM BCAD, ,RDO RJE CAN KHYOD BKA' DRIN GYIS,
,RTAG PAR YE SHES BYA BA BGYI, ,BCOM LDAN CHAGS PA DANG BRAL
BA'I, ,RDO RJE BDUD RTZI 'BYUNG

BA 'DI, ,RDO RJE THEG PA 'BYUNG BA YI, ,SBYOR BA BDAG GIS BSTAN
PAR BGYI, ,DA DUNG BDAG LA THE TSOM MCHIS, ,PHYAG RGYA GNYIS KYI
RNAM SPRUL PA, ,JI LTAR PHYAG RGYA YANG DAG

'BYUNG, ,DE DAG GI SNGAGS JI LTAR LAGS, ,SNGAGS RNAMS GANG LAS
SKYE BA LAGS, ,KHYAD PAR DU NI LHA RNAMS KYANG, ,LHA NI DE DAG
THE TSOM NA, ,MDOR BSDUS NAS NI

BDAG LA GSUNGS, ,RDO RJE BDUD RTZI BDE CHEN PO, ,BCOM LDAN RDO
RJE CAN 'DI GSUNGS, ,PHYAG RGYA SNGAGS DAG 'BYUNG PA NI, ,BSHAD
DE CIG M'A MA K'I, ,PHYAG RGYA RNAM

PA GSUM GSUNGS TE, ,SKU DANG GSUNG DANG THUGS LAS 'BYUNG, ,SKU NI
PHYAG RGYA MCHOG 'GYUR TE, ,GSUNG NI PHYAG RGYA SNGAGS KYI LAS,
,THUGS KYI MTSAN MA'I PHYAG

RGYA NI; ;BSAM GTAN RI MO GNYIS MED GNAS, ,RDO RJE BDUD RTZI
RGYUD CHEN LA, ,SBYOR BA'I PHYAG RGYA ZHES BYA STE, ,MTSAN MA'I
PHYAG RGYA MI BRI 'O, ,PHYAG RGYA MNGON SUM GZUGS

YIN TE, ,LHA NI LHA MO BUD MED DO, ,DBANG PO THAMS CAD BDE BA RU,
,BHA GA'I PADMAR MCHOD PAR BYA, ,RDO RJE'I PADMA MNYAM SBYOR
ZHING, ,LAS THAMS CAD NI 'GRUB PAR BYA, ,JI LTAR


@266B DPAG BSAM SHING CHEN GYI, ,YAL GA BRGYA PHRAG STONG CAN
DANG, ,RTZA DANG DE LA GZUNG BA NI, ,SKYE BA'I RKYEN DU 'GYUR BA
BZHIN, ,DE LTAR BDUD RTZI 'BAB PA'I RTZA, ,SNGAGS DANG

PHYAG RGYA'I YUM YIN TE, ,SNGAGS 'DI RNAMS KYI SKYE BA NI, ,BHA
GA'I DBUS SU GNAS PA 'O, ,DE NAS BCOM LDAN RDO RJE CAN, ,RDO RJE
BDUD RTZI BDE CHEN POS, ,RDO RJE BCUG NAS

M'A MA K'I, ,NYON CIG SNGAGS RNAMS MTSAN NYID NI, ,DANG PO RNAM
SNANG MDZAD SBYOR TE, ,AOm BADZRA AA MRi TA MAH'A SU KHA, ,SA BON
BZHI DANG MNYAM LDAN LA, ,SV'A H'A YI GE YANG SBYOR

RO; ;RNAM PAR SNANG MDZAD YANG 'BUL TE, ,YI GE GNYIS DANG BZHI PA
STE, ,BZHI PA YIS NI MNYAM LDAN PA, ,M'A MA K'I YI SNYING PO'I
MCHOG ,BRGYAD DAG KHO NA'O DBUS MA GANG, ,

BRGYAD LA RGYAN GYIS RNAM PAR BRGYAN, ,'DAB BRGYAD LA NI SBYAR
BYAS TE, ,LHA MO SNGAGS KYIS SNGAGS PHYUNG NGO, ,SGO SRUNG DAG GI
SNGAGS RNAMS NI, ,NYON CIG SKAL BZANG M'A MA K'I,,

SDE YI THA MA SNGAGS PHYUNG STE, ,SA BON BRGYAD NI SNGAGS RIGS
PAS, ,STONG PA'I LHA YIS GNON BYAS TE, ,RNAM PAR SNANG MDZAD DANG
LDAN LA, ,SV'A H'A YI GE MNYAM POR LDAN, ,

DNGOS GRUB THAMS CAD RAB SBYIN RNAMS, ,BZHI NI SGO SRUNG GI YIN
TE, ,BZHI NI SPOS DANG PUshEPA SOGS, ,MA NING YI GE GRA BZHI LA,
,SV'AH'A RNAM PAR SNANG MDZAD YANG, ,


@267A *, ,LHA MO GSANG BA'I M'A MA K'I, ,RNGA SOGS KUN GYIS MCHOD
PAR BYA, ,RDO RJE BDUD RTZI BDE CHEN PO, ,BCOM LDAN RDO RJES DE
GSUNGS SO, ,DE BZHIN GSHEGS

PA THAMS CAD KYI SKU DANG, ,GSUNG DANG, THUGS KYI RDO RJE CAN RDO
RJE BDUD RTZE BDE BA CHEN PO'I RDO RJE BDUD RTZI RGYUD CHEN PO
LAS, SNGAGS PHYUNG BA'I RIM PA BSTAN PA ZHES BYA BA LE'U

GSUM PA'O,, ,,DE NAS SBYIN SREG LAS DAG GI ,CHO GA'I RIM PA BSHAD
PAR BYA, ,SBYOR BA'I RGYUD KYI CHO GA YIS, ,SKU GSUNG THUGS NI
SGRUB PA YIN,,

ZHI BA DANG NI RGYAS PA'I LAS, ,DE BZHIN DBANG DANG MNGON SPYOD
DANG, ,'THAB DANG BSKRAD KYANG DE BZHIN DU, ,SNGAGS DANG PHYAG
RGYA'I SGRUB PA RNAMS, ,DE KUN BDAG GIS

BSHAD PAR BYA, ,RDO RJE BDUD RTZI 'BYUNG BA 'O, ,RDO RJE SEMS
DPA' 'GYING BYED PA, ,SKUR BRTEN BCAS PAS GNYIS GNAS NAS, ,RGYAN
THAMS CAD KYIS BRGYAN BYAS

TE; ;SLOB DPON DKYIL 'KHOR 'JUG PAR BYA, ,KHAMS GSUM RNAM PA
RGYAL GYUR NAS, ,RKANG GNYIS G-YAS BRKYANG BYA BA DANG, ,G-YON
BRKYANG BYA BA YANG BYAS TE, ,

RKANG MNYAM DANG NI SA GA YI, ,SA NI SBYONG BAR BYED MA THAG ,SA
LA REG NA 'JAM SKYE'O, ,DE NAS BGEGS RNAMS BSKRAD NAS SU, ,GZHAN
YANG SRUL PO LA SOGS PA, ,


@267B GONG DU BLA MA PHYAG 'TSAL LO, ,PHYI NAS SA YI LHA MO DGUG
,AOm AE HYE HI LHA MO CHA, ,SA YI BRTAN MA 'JIG RTEN YUM, ,RIN
CHEN THAMS CAD RAB RDZOGS PA 'O, ,LHA YI RGYAN

GYIS BRGYAN BYED MA, ,HA RA nU PUR SGRA 'BYIN PA, ,RDO RJE SEMS
DPA' RAB TU MCHOD, ,YON 'DI DAG NI BZHES NAS SU, ,SBYIN SREG LAS
NI 'GRUB PAR MDZOD, ,HI HI HI H'A SV'AH'A,

BSHANG GCI KHRAG DANG KHU BA YIS, ,DKYIL 'KHOR SA LA GTOR BAR
BYA, ,BYIN RLABS BYA BA'I PHYIR SPOS NI, ,SHA CHEN GYIS NI DBUL
BAR BYA, ,DE NAS RIG MA 'JUG BYAS TE, ,GDOL

PA MO DANG SME SHA MA, ,GAR MKHAN MA DANG BRAM ZE MO, ,DE KHO NA
BZHIN RGYAL MO DANG, ,DMANGS RIGS MO DANG RGYAL RIGS MO, ,DRI
DANG SPOS KYI MCHOD BYAS TE, ,LHA YI RGYAN GYIS

BRGYAN PAR BYA, ,YAN LAG LNGA LA YI GE HRI, ,BHA GA'I DBUS SU YI
GE BRUm, ,SPYAN MA SGROL MA GOS DKAR MA, ,YID DGA' MA BDAG BSGOM
PAR BYA, ,BHA GA'I DBUS SU SLOB DPON

GYIS, ,ME TOG GTOR BA KHO NAR BYA, ,DE NAS SNGAGS PAS HOm KHUNG
NI, ,TSAD MAR KUN TU BRI BYA STE, ,ZHI LA ZLUM POR BYA BA STE,
,KHRU GANG TZAM DU THIG GDAB BO, ,KHRU PHYED SA LA BRKOS

NAS SU, ,DKAR RTZI TSON GYIS BYUG PAR BRI, ,KUN TU 'KHOR LO TSUL
LTAR YANG, ,GLO SUM MNYAM POR BRI BA'O, ,RGYAS PA LA NI KHRU DO
STE, ,DE LA KHRU GANG BRKO BAR BYA, ,GRU BZHI PA NI MTHA'


@268A *, ,MNYAM DU, ,MUGS DANG BTZAG GIS GI BA 'O, ,MNGON SPYOD
LA NI ZUR GSUM STE, ,SOR NYI SHU NI YANGS PA'I TSAD, ,NYI SHU
PHYED NI BRKO BYAS NA,,

DBUS SU RDO RJE RGYA GRAM YANG, ,'BAR BA PHRENG GIS 'KHRUG PA
BRI, ,DE BZHIN DBANG DANG DGUG PA LA, ,ZLA GA MA YANG DAG BRI
PA'O, ,HOm KHUNG YANG DAG STON NAS SU, ,PHYOGS KYI

CHA YANG BSTAN PAR BYA, ,BYANG DU MNGON DU KHA BSGYUR TE, ,SNGAGS
PAS ZHI BA BRTZAM PAR BYA, ,RGYAS PA LA NI SHAR DU YANG, ,MNGON
SPYOD LA NI LHO NA STE, ,DBANG NI NUB TU KHO NA

BSHAD, ,DGUG DANG BSKRAD KYANG DE BZHIN NO, ,MNGON SPYOD RTAG PAR
NAG PO STE, ,TSON LNGA YIS NI DBANG SOGS BYA, ,'BRAS DANG TIL
DANG 'O MA DANG, ,MAR DANG SBRANG RTZI LHAN

CIG PAR, ,BDUD RTZI LNGA DANG LDAN PA YIS, ,ZHI BA RGYAS PA SBYIN
SREG BYA, ,SREG SHING RNAMS KYANG THAMS CAD LA, ,DRI ZHIM 'O MA
CAN SHING NGO, ,SNA TSOGS ZAS SAM

GTOR MA YANG, ,'BYUNG PO THAMS CAD SBYIN PAR BYA, ,GTOR MA GANG
YANG SGRUB PA POS, ,KHRAG 'THUNG PHYAG RGYA CHEN POS SBYIN, ,GANG
ZHIG YID KYIS 'DOD PA NI, ,

RTAG TU RNAL 'BYOR PA YIS 'GRUB, ,DBYAR GYIS DUS NI ZHI BA STE,
,RGYAS PA DE BZHIN DGUN GYI DUS, ,DPYID KA MNGON SPYOD LAS RNAMS
NI, ,SGRUB PA POS NI THAMS


@268B CAD BYA, ,SHAR DU ZHE BA RAB TU GSUNGS, ,RGYAS PA DE BZHIN
SROD LA STE, ,NYIN PHYED LA 'AM NAM PHYED LA, ,RTAG PAR MNGON
SPYOD BYA BA 'O, ,HOm KHUNG DBUS SU YI DAM LHA, ,YI

GE H'Um GIS BSKYED NAS SU, ,ZHAL NI GDANGS PA BSAM BYAS TE,
,SBYIN SREG DE LA DBUL BAR BYA, ,SBYIN SREG 'BUM PHRAG 'BUL 'GYUR
NA, ,MDUN DU MNGON SUM KHO NAR 'GYUR, ,

DANG PO ME NI DGUG BYA BA, ,LHA THAMS CAD KYI MCHOD PA'I GNAS,
,'OD ZER PHRENG 'KHRUGS DRAG PO LHA, ,SANGS RGYAS BYANG CHUB
'GRUB PA 'O, ,AOm AE HYE HI, 'DIR GSHEGS

GDON MI ZA BAR KHYOD, ,ME LHA MNGON SUM DNGOS GRUB SBYIN, ,DRAG
PO KHAMS GSUM GYIS MCHOD PA, ,KHYAB 'JUG TSANGS PAS PHYAG 'TSAL
BA, ,'DI DAG YON YANG

BZHES NAS SU, ,ZHABS G-YON BRJES KYANG RDO RJE CAN, ,AOm H'Um
H'Um H'Um PHAt PHAt SV'AH'A, DANG PO LA NI YON 'BUL TE, ,PHYI NAS
LHA BSHOS ME TOG 'BUL, ,AOm, LHA YI ME TOG SHIN

TU DMAR, ,DRI ZHIM SHIN TU MDZES PA NI, ,ME TOG DE RING BZHES NAS
SU, ,'DI LA BYIN GYIS BRLAB PAR GSOL, ,H'Um ME TOG GI SNGAGS SO,
,AOm; MAR ME 'OD ZER 'BAR BA

NI; ;NGAN 'GRO 'JIGS PA 'JOMS BYED PA, ,LHA YI MIG BYED BKRA SHIS
PAS, ,MAR ME KHYOD KYIS BZHES SU GSOL, ,H'Um MAR ME'I SNGAGS SO,
,AOm; TZANDAN GA BUR DANG


@269A *, ,BCAS PA'I, ,DRI ZHIM SPOS ME 'GRE BA NI, ,MTHU DANG
BCAS PAR BYA BA 'DI, ,BZHES NAS BYIN GYIS BRLAB TU GSOL, ,H'Um
SPOS KYI SNGAGS SO,,

AOm SNA TSOGS LHA YI DRI ZHIM PA, ,SNA TSOGS GA BUR RNAM BRGYAN
PAS, ,SNA TSOGS YI GE H'Um LAS BYUNG, ,DRI 'DI 'BUL TE BZHES SU
GSOL, ,H'Um DRI'I SNGAGS SO, ,DANG

POR MCHOD PA'I CHO GA NI, ,THE TSOM MED PAR ME LA BYA, ,PHYI NAS
RANG GI YI DAM LHA'I, ,BZLAS SNGAGS RIG PAR BRJOD PAR BYA,
,DBYANGS DANG GAR DANG ZAS RNAMS KYIS, ,

RNAM PA DU MAR ROL BYAS TE, ,RIG PA DANG NI SGRUB PA POS, ,TSOGS
LA MCHOD PAS MNYES PAR BYA, ,GAL TE DNGOS GRUB DAG 'DOD NA, ,SKU
GSUNG THUGS NI 'GRUB PA'O,,

BLA MA ME LHA RDO RJE 'DZIN, ,MCHOD PAR BYAS NAS RDZOGS PAR BYA,
,AOm, ME LHA LAS NI GRUB PAR MDZAD, ,SEMS CAN THAMS CAD BDE BA
'DREN, ,SKU GSUNG THUGS DNGOS GRUB

DON DU, ,LHA RNAMS LAS NI RJES SU SKYOBS, ,ME LHA ZHI BAR GSHEGS
NAS SU, ,SA GZHI ZHI BAR MDZAD MDZOD CIG ,RGYU DANG MI RGYU BCAS
PA YIS, ,SGRUB PA PO DANG THAMS CAD

DANG; ;BDAG GI BSOD NAMS 'BRAS 'GYUR DANG, ,SNGAGS KYI DNGOS GRUB
RAB SBYIN CIG ,AA A'A, AI A'I, AU A'U, Ri R'i, Li L'i, AE AE, AO
AOO, AAm AA:H'Um SV'AH'A, RDO RJE


@269B BDUD RTZI BDE BA CHE, ,BCOM LDAN RDO RJES DE GSUNGS SO, ,DE
BZHIN GSHEGS PA THAMS CAD KYI SKU DANG, GSUNG DANG, THUGS KYI RDO
RJE CAN RDO RJE BDUD RTZI BDE BA CHEN PO'I RDO RJE BDUD RTZI CHEN

PO LAS, SBYIN SREG GI CHO GA BSTAN PA ZHES BYA BA'I LE'U BZHI
PA'O,, ,,KHYOD LA MAG SMAN BSHAD PAR BYA, ,TSIL CHEN GYI NI
SNYING PO YI, ,BAN DA LA NI DUD PA

BLANGS, ,'UG PA'I MGO BO BSREGS NAS SU, ,KHRAG CHEN DANG NI
BSREGS PAR BYAS, ,MTSAN MO LA NI BTAGS NAS SU, ,ZHI BA MOR PHYE
MAR KHO NAR BYA, ,BYA RGOD RJE NGAR BKANG NAS SU,,

MI YI RUS PA'I THUR MANG GIS, ,MIG LA BSKUS NAS GZUGS KUN GYI,
,RTAG TU RNAL 'BYOR PA YIS BYED, ,RDO RJE BDUD RTZI LAS BYUNG
BA'I, ,MIG SMAN DNGOS GRUB SBYOR BA NI, ,

NAG PO'I TSES BRGYAD BCU BZHI LA, ,BHA GA'I DBUS SU BSGRUB PAR
BYA, ,ZHI BA DANG NI RGYAS PA DANG, ,DE BZHIN DBANG DGUGS LAS
BYED DO, ,SNA TSOGS DRAG PO'I GDON RNAMS

DANG; ;ZHAG BZHI PA YI RIMS DANG DUG ,THAMS CAD MED PAR BYED LHA
MO, ,DGA' MA KHYOD LA BDEN PAR BSHAD, ,RGYAL PO'I KHAB NA CHEN
POR MCHOD, ,DGRA BO RNAMS KYANG ZAD

BYED DO, ,DE BZHIN BGEGS KYANG 'GAG PAR BYED, ,MIG SMAN LDAN PAR
BZLA BAR BYA, ,AOm; 'DOD PA'I GZUGS CAN MIG YANGS MA, ,BSHANG GCI
KHRAG LA DGA' BYED MA, ,ZHAL


@270A *, ,GSUM PHYAG DRUG PA'I LHA MO, ,DRAG PO'I GZUGS CAN M'A
MA K'I, ,HR'Im HR'Im H'Um H'Um, AA AAm: AE H'A H'A SV'AH'A, DANG
PO'I ZHAL NI NAG PO STE, ,DE KHO NA

BZHIN G-YAS NI DKAR, ,G-YON NI DMAR POR DE RIG NAS, ,G-YAS PHYOGS
RAL GRI 'KHOR LO CAN, ,G-YON DU ZHAGS PA DANG LCAGS KYU, ,DE
BZHIN RDO RJE DRIL BU YANG, ,

BHA GA'I DBUS SU BSGOMS BYAS TE, ,DE LA MIG SMAN BSGRUB PAR BYA,
,BHA GA GUR GUM GYIS BKANG NAS, ,PHYI NAS LING GA GZHUG PAR BYA,
,DE LA BRJOD PAR BYA SNGAGS NI, AOm

YIG SGRA YIG PHYE BA DANG, ,BADZRA AA MRi TA ZHES BYA'O, ,SGRA
SGROGS SPRIN DANG PHAt YIG GO ,BDUD RTZI DANG NI MNYAM LDAN PAS,
,BHA GA'I DBUS NAS DBYUNG BAR BYA, ,DE LA SNGAGS

'BUM BZLAS NAS SU, ,DE YIS THIG LE KHO NAR BYA, ,BUD MED KYIS
KHYO 'KHOL 'GYUR TE, ,MDUN NA 'DON BCAS RGYAL PO YANG, ,SKYES PA
GANG GIS DE BYAS NAS, ,BUD MED

GANG LA SKAL CAN 'GYUR, ,RGYAL PO'I KHAB CAN CHEN POR TSED, ,DGRA
BO RNAMS NI ZAD BYED DO, ,DUR DUR AARKA'I 'BRAS BLANGS TE, ,BDUD
RTZI DANG NI BSRES BYAS NA, ,ZHAL

GSUM DRAG PO'I GZUGS DANG NI, ,GSHIN RJE GSHED KHRO BZLAS NAS SU,
,SHA CHEN DANG NI LDAN BYAS TE, ,CHANG DANG BSRES LA SBYIN PAR
BYA, ,RTAG TU MYOS NAS 'KHOR NAS SU,,


@270B MI NI BSKAMS NAS SHI 'GYUR RO, ,AOm HR'I:shtR'I:WI KRI T'A
NA NA SARBA SHA TRUm BI N'A SHA YA, STAM BHA YA, ,M'A RA YA H'Um
H'Um PHAt, SNGAGS PAS GI'U WANG BLANGS NAS, ,BHA GA LA NI YIG
'BRU

BRI; ;TZANDAN GYIS NI MNYAM BYUGS NAS, ,KHYOD DANG LHAN CIG GNAS
PAR BYA, ,GNAS MA DAG NI BDE CHEN TE, ,'KHOR G-YOG DNGOS POR
'GYUR BAR RO, ,BSHANG GCI

GZUGS BRNYAN BYAS NAS SU, ,SHA CHEN GYIS NI SPOS DBUL TE, ,DGRA
YI SKRA YIS DKRIS BYAS NAS, ,RUS PA'I PHYE MAS BYUG PAR BYA,
,DGRA SGOR BRKOS NAS SPANG BYAS NA, ,ZHAG

BDUN GYIS NI SHI 'GYUR RO, ,BSHANG GCI KHRAG DANG BSRES PA YI,
,SHA CHEN GYIS NI SBYIN SREG BYA, ,DUR KHROD KYI NI SREG SHING
YANG, ,SHING GCIG PA DANG LAM MDO NA, ,ME YI

HOM KHUNG BRIS NAS SU, ,NYIN PHYED NAM PHYED SBYIN SREG BYA,
,KHRO CHEN GSHIN RJE'I GSHED PO YI, ,SKU LA THAL BAS BSKUS PAS
NI, ,BSGOMS NAS DGRA LA CHER GNOD NA, ,GDON

MI ZA BAR SHI 'GYUR RO, ,RDO RJE BDUD RTZI BDE CHEN PO, ,BCOM
LDAN 'DAS RDO RJES DE GSUNGS SO, ,DE BZHIN GSHEGS PA THAMS CAD
KYI SKU DANG GSUNG DANG, THUGS KYI RDO RJE CAN RDO RJE BDUD

RTZI BDE BA CHEN PO'I RDO RJE BDUD RTZI RGYUD CHEN PO LAS, LAS
CHEN PO BSTAN PA ZHES BYA BA'I LE'U LNGA PA'O,, ,,RDO RJE BDUD
RTZI RGYUD CHEN LAS, ,DPAL LDAN RDO RJE


@271A *, ,H'Um MDZAD KYI, ,SGRUB PA MDOR BSDUS BSHAD PAR BYA,
,DKYIL 'KHOR CHO GA'I RIM PA YANG, ,DE YI DKYIL 'KHOR CHO GA
ZHES, ,KHAMS GSUM RNAM

RGYAL LAS BYUNG YIN, ,GRU BZHI PAR NI THIG GDAB STE, ,KHRU GANG
YANG NA KHRU DO'O, ,ZLA BA'I DKYIL 'KHOR DANG 'DRA BA, ,'OD ZER
'BAR BA LA 'KHRUGS BA LA, ,DPAL LDAN RDO RJE H'Um MDZAD

BZHAG ,ZHAL GSUM DE BZHIN PHYAG DRUG STE, ,RGYAN THAMS CAD KYIS
YONGS RDZOGS PA, ,PHYAG RGYA YIS NI PHYAG BRGYAN PA, ,RIG MA BZHI
DANG MNYAM LDAN PA, ,AU MA'I SRA

BA'I NU MAR BZHUGS, ,CUNG ZAD MCHE BA GTZIGS PA PO, ,KHRO DANG
LDAN PAR BZHAD BYED ZHAL, ,G-YAS PA LA NI MDA' BRIS TE, ,DE KHO
NA BZHIN G-YON NA GZHU, ,PHYAG BZHI

PA NI BRIS PA LA, ,PHYAG GNYIS PAS NI NU MAR BSNAMS, ,RIG MA
THAMS CAD ZHAL GSUM STE, ,DE BZHIN ME TOG SPOS ME MA, ,DRI YANG
YANG

DAG BRI BAR BYA, ,SGEG MO PHRENG BA DE BZHIN DBYANGS, ,GAR MKHAN
YANG PHYAG DRUG NYID, ,DE BZHIN GLING BU MA BRI STE, ,BI WANG MA
DANG RNGA CHEN MA, ,RDZA RNGA MA DANG SIL SNYAN KUN, ,

DKYIL 'KHOR LA NI PHRA BA'O, ,BDUD KYI RGYUD CHEN LAS, ,GAL BA
BZANG PO YANG BZHAG STE, ,PHYAG GNYIS BA LA ZHAL GCIG BA, ,BZANG
PO DE DAG KHO NA'O, ,RGYAN NI THAMS


@271B CAD KYIS BRGYAN PA, ,SGRUB PA PO YANG MDUN BRI'O, ,BGRANG
PHRENG DE BZHIN RDO RJE DANG, ,DRIL BU 'DZIN PA BRI BAR BYA,
,GTOR MA'I GTOR MA MCHOD RDZAS DANG, ,CHANG SKYEMS RO DANG DGA'

STON MCHOD, ,NAG PO'I BRGYAD DANG BCU BZHI LA, ,DKYIL 'KHOR LA NI
RDUL TSON GDAB, ,DBUS SU GRU BZHI BRI BA'O, ,GAL TE DNGOS GRUB
MCHOG 'DOD NA, ,SNGAGS YIG GCIG

PA GTZO BO NI, ,RDO RJE H'Um MDZAD BSGRUB PAR BYA, ,PHYI NAS SLOB
DPON LA MCHOD PA, ,BDAG GAM RGYAL SRID DBANG NYID DAM, ,BRAN MO
BU MO DE BZHIN DU, ,MA DANG SRING MO DBUL

BAR BYA, ,SKU GSUNG THUGS KYI SGRUB PA YI, ,DNGOS GRUB GAL TE
BDAG 'DOD NA, ,KHAMS GSUM RNAM RGYAL LAS BYUNG NI, ,SNGAGS PAS
RTAG TU BSGRUB PAR BYA, ,RDO RJE SEMS

DPA'I DKYIL 'KHOR NI, ,RDO RJE BDUD RTZI LAS BYUNG NGO, ,BDUD
RTZI LNGA DANG MNYAM LDAN PA, ,NGAN SONG THAMS CAD MED BYED PA,
,RDO RJE SE GOL MNYAM SBYOR GYIS, ,DPAL LDAN RDO

RJE H'Um MDZAD 'GRUB, ,RNAL 'BYOR PA DANG RNAL 'BYOR MA'I, ,BYANG
SEMS RNAM PAR SPRUL PAR GSUNGS, ,LAN GRANGS DU MAR RIG MA DANG,
,DKYIL 'KHOR DU NI ROL PAR

BYA; ;BHA GA'I DBUS LA MYANG BYAS PA, ,GANG DAG DPA' BO SNGAGS LA
GNAS, ,PADMAR KHA YIS 'O BYAS NAS, ,BDUD RTZI KHU BA KHO NAR
BLANG, ,LAG PA YI NI SOR MO LA, ,GNAS DE LA


@272A *, ,NI BLANG MI BYA, ,BLANG BAR GYUR NA 'JIG 'GYUR NAS,
,MTHU YANG 'JIGS NAS 'BRAS BU MED, ,RIG MA CHEN MOS KYANG PHYUNG
NAS, ,RDO RJE YANG 'O GDAB

BO; ;DE NI SANGS RGYAS NYID DU 'GRUB, ,KHU BA'I GZUGS CAN BDUD
RTZI NI, ,RDO RJE BDUD RTZI BDE CHEN PO, ,BCOM LDAN RDO RJE DE
GSUNGS SO, ,DE BZHIN GSHEGS PA THAMS CAD

KYI SKU DANG, GSUNG DANG, THUGS KYI RDO RJE CAN RDO RJE BDUD RTZI
BDE BA CHEN PO'I RDO RJE BDUD RTZI RGYUD CHEN PO LAS, RDO RJE
H'Um MDZAD KYI BSGRUB PA BSTAN PA ZHES BYA BA LE'U DRUG PA'O,, ,,

DE NAS LHA MO M'A MA K'I, ,DGA' BA'I ROL PAR CHER BZHUGS PAS,
,THAL MO SBYAR NAS PHYAG BYAS NAS, ,DBYANGS 'DI DAG NI CHED DU
BRJOD, ,DPA' BO CHU SKYES SNGON PO'I

SKU; ;DPA' BO GZHAN GYIS YONGS BSKOR ZHING, ,PHYAG RGYA MO TSOGS
MNYAM LDAN PA'I, ,RDO RJE BDUD RTZI BDAG PHYAG 'TSAL, ,STON GYI
NAM MKHA' DANG 'DRA BA, ,DA RO BUNG BA

SGRA SGROGS LTAR, ,BSKAL PAR BZHUGS PA SKAL BZANG BA, ,RDO RJE
BDUD RTZI BDAG PHYAG 'TSAL, ,THAMS CAD MKHYEN PA THAMS CAD MDZES,
,YANG DAG DBANG PO LAM GYIS

NI; ;RDO RJE BDUD RTZI BDAG PHYAG 'TSAL, ,MA LUS PA YI KHAMS GSUM
LA, ,RDO RJE BDUD RTZI DPE MED BAS, ,NYI SHU RTZA BZHI RIGS CHEN
MO, ,SHIN TU CHAGS PAS DGA' BYED


@272B BA; ;SEN MO RJES DANG BCAS BA'I SKU, ,RDO RJE BDUD RTZI
BDAG PHYAG 'TSAL, ,AUPTAL SNGON PO'I 'DAB MA LTA BUR PHYAG SNGO
BA, ,SANGS RGYA SDE BZHIN GSHEGS PA RDO RJE KHYOD KYIS

BDAG DANG NI, ,SHIN TU DGA' BA'I RJES SU CHAGS PAS LONGS SPYOD
CIG ,KHAMS GSUM LA NI BSGRUB PAR BYA BA'I DON GYI PHYIR, ,KHYOD
NI SKYON MED DAM PA'I STONG PA LAS, ,

YIG 'BRUS RDO RJES GYUR PA'I MGON PO KHYOD, ,RGYU DANG MI RGYU
GANG GIS KHYOD MTHONG NAS, ,DE DAG 'KHOR BA RU NI GA LA 'GRO, ,DE
LTAR DBYANGS NI BLANGS NAS SU, ,RDO RJE GAR NI

RNAM PAR BYED, ,RKED PA DANG NI RKANG PA DANG, ,DPUNG PA DANG NI
MGO BO'I GAR, ,GAR GYI GZHUNG GI MTSAN NYID DO, ,RJES THABS RJES
SU RIM PA DANG, ,BSTOD PA DANG NI 'GYING BAG

STE; ;RGYAS DANG 'DUD DANG GSAL PO RU, ,RGYAS PA DANG NI SMIN
BSKYOD GAR, ,LAG PA'I PHYAG RGYA SBYOR BA YIS, ,STABS BRGYAD KYIS
NI GAR BYED BYA, ,RGYAS PA'I PADMA M'A MA K'I, ,GAR

BYAS NAS NI LHA MO DES, ,RDO RJE [?] GIS RDO RJE NI, ,RDO RJE BE
CON 'O BTAB BYED, ,DE NAS BCOM LDAN RDO RJES KYANG, ,'O BTAB M'A
MA K'I PADMAR, ,STON CIG LHA MO PADMA NI, ,DE LA

MCHOD PA BRTZAM PAR BYA, ,BZHUGS SHIG MI G-YO BAR RIG MO, ,BDUD
RTZI BSAM GTAN BRTZAM PAR BGYI, ,DE BZHIN NYID MCHOG BRTZAM PA
NI, ,BDUD RTZI THIG LE'I GZUGS


@273A *, ,CAN TE, ,MKHA' YI DBUS SU ZLA BA 'DRA, ,STONG PA DE
NYID CHED DU BRJOD, ,'JIGS MED ZAD MED PHRA MO NI, ,RDO RJE SEMS
DPA' 'JOMS BYED PA, ,LTE

BA'I DBUS SU GNAS LHA MO, ,SNYING PO GSANG BA'I SPYOD YUL LA,
,KHU BA'I GZUGS KYIS ZAGS NAS SU, ,BHA GA LING GA'I DKYIL DU
GNAS, ,'DI NI SROG CHAGS RNAMS

KYI SROG ,RNAM PAR SHES PA'I PHUNG PO BRTEN, ,SANGS RGYAS DE
BZHIN RDO RJE 'DZIN, ,TSANGS PA KHYAB 'JUG DBANG PHYUG CHE, ,SA
DANG CHU DANG DE BZHIN ME, ,RLUNG DANG NAM

MKHA' KHO NA YANG, ,G-YO DANG MI G-YO SNA TSOGS PA'I, ,KHAMS GSUM
LA NI MA LUS PAR, ,DE NI BDAG GIS RTAG TU BSAM, ,DE LAS BSKYED DE
BDAG DANG KHYOD, ,TSANGS

PA LHA DBANG KHYAB 'JUG SOGS, ,BYANG CHUB SEMS DPA' DE BZHIN
GSHEGS, ,SHES BYA SHES PA'I BDAG NYID GTZO, ,DE NYID DAM PA DE
BSAM MO, ,SKYE BA DANG NI SHI

BA DANG, ,THAMS CAD DE LA 'DUS PA YIN, ,SKYED PA BYED PA PO DE
GCIG ,RANG BDAG GYUR PA LHAN CIG PA, ,THAMS CAD MKHYEN PA KUN NAS
KUN, ,ZHI NAS ZHI BA KHYAB PA

PO; ;CI PHYIR KHANG PA DE BKANG BAS, ,DE BAS SKYES BUR BSHAD PA
YIN, ,LUS LA GNAS PHYIR LUS CAN TE, ,SHED BYED PHYIR NA SHES PAR
'DOD, ,BDAG LA BDAG GIS


@273B RIG PA'I LHA, ,DE PHYIR LHA ZHES 'DOD PA YIN, ,'JUG LAS
KHYAB 'JUG CES GSUNGS TE, ,NGAG GIS RDO RJE 'DZIN DU 'GYUR, ,STON
DU MED PA GSANG BA 'DI, ,NAN TAN DU NI GSANG

BAR BYA, ,SKYON CAN MIN DANG G-YON CAN MIN, ,DAM TSIG LA NI MI
SDANG BA, ,CHAD PAR LTA BA MED PA LA, ,BLA MA LA CHAGS 'DUL BA
CAN, ,PHRAG DOG CHAGS PA SPONG BYED PA, ,

DKYIL 'KHOR LA NI ZHUGS PA DANG, ,RDO RJE BSTAN PA'I SLOB MA DAG
,DE LA RGYAS PA'I BSTAN PA 'DI, ,DE BZHIN NYID MCHOG BSHAD PAR
BYA, ,SLOB DPON RIG MA DANG LDAN

NAS; ;DE LA DBANG BSKUR SBYIN PAR BYA, ,RDO RJE BDUD RTZI BDE
CHEN PO, ,BCOM LDAN RDO RJES DE GSUNGS SO, ,DE BZHIN GSHEGS PA
THAMS CAD KYI SKU DANG, ,GSUNG DANG, THUGS

KYI RDO RJE CAN RDO RJE BDUD RTZI BDE BA CHEN PO'I RDO RJE BDUD
RTZI RGYUD CHEN PO LAS, DBYANGS DANG, GAR DANG, DBANG BSKUR BA
DANG, DE BZHIN NYID CHER DMIGS PA

DAG BSTAN PA ZHES BYA BA LE'U BDUN PA'O,, ,,DE NAS LHA MO YANG
LANGS NAS, ,BZHAD NAS 'DI DAG ZHU BA STE, ,BCOM LDAN 'DI LA THE
TSOM ZOS, ,DAM PA'I

NGO MTSAR BDAG BSKYED DE, ,ZHI GZUGS RDO RJE CAN DE LAS, ,KHRO
BO'I GZUGS NI CI LTAR 'GYUR, ,DE NAS BCOM LDAN RDO RJE CAN, ,RDO
RJE BDUD RTZI BDE CHEN POS, ,RDO RJE PADMA


@274A *, ,MNYAM SBYOR TE, ,KHRO BO'I GZUGS NI RNAM PAR PHYUNG,
,'BAR BA'I PHRENG 'KHRUGS DRAG PO CAN, ,'JIGS BYED LA YANG 'JIGS
PAR BYED, ,ZHAL

BZHI LA NI PHYAG BRGYAD DE, ,THOD PA'I DBU RGYAN 'JIGS PAR
BRGYAN, ,KHA tV'Am GA DANG MGO BSNAMS TE, ,THOD PA DANG NI KHRAG
DGA' BA, ,GTUM PO RGYU MA'I PHRENG 'KHRUGS

BA; ;RIG MA BRGYAD KYIS YONGS SU BSKOR, ,DUR KHROD CHEN PO BZHIR
BZHUGS PA, ,PHAt YIG SNGAGS KYI NGA RO CAN, ,'BYUNG PO RO LANGS
TSOGS PA DANG, ,DUR KHROD LA NI ROL

MDZAD PAS, ,DE 'OG DBANG DANG BCAS PA'I LHA, ,TSANGS PA KHYAB
'JUG DBANG PHYUG CHE, ,BZA' BYED RDO RJE CAN CHEN MO, ,DPAL LDAN
KHRAG 'THUNG GZUGS NI PHYUNG, ,DANG PO'I

RIG MA 'JIGS CAN MA, ,MI SDUG GDOL PA SME SHA CAN, ,SER MO RIGS
CAN DRAG MO DANG, ,'JIGS PAR BYED MA BRGYAD DU 'DOD, ,SNGAGS 'DI
DAG NI BZLA BYAS TE, ,

GAR YANG BYED NAS DBYANGS BLANG NGO, ,'JIGS BYED CHEN PO MCHE BA
GTZIGS, ,RGYU MA PHRENG GI RGYAN SKUD BRGYAN, ,SHA CHEN DAG NI
GSOL BYED PA, ,DPAL LDAN KHRAG 'THUNG

BDAG PHYAG 'TSAL, ,SGRUB PA PO RNAMS PHAN BYED PHYIR, ,BZLAS PA'I
SNGAGS NI BSHAD PAR BYA, ,GSUM PA YI NI GSUM PA LA, ,BDUN PA YI
NI BZHI PA SBYOR, ,BDUN PA


@274B YI YANG GSUM PA STE, ,GNYIS KYI TSIG NI GNYIS SU SBYOR,
,KUN LA DE BZHIN NYID LDAN TE, ,YI GE PHYED KYIS RNAM PAR BRGYAN,
,DRUG PA'I BZHI PA PHYUNG BYAS TE, ,BDUN PA'I

DNGOS POS GDAN DU BYA, ,BCU GSUM PA YIS STENG GNON PA'I, ,SV'AH'A
MTHAR BZHAG SNGAGS NI PHYUNG, ,DANG PO RNAM PAR SNANG MDZAD DBUL,
,KHRAG 'THUNG RTZA BA'I SNGAGS YIN

NO; ;SNGAGS KYI RGYAL PO 'DI NYID KYI, ,MTHU CHEN NYON CIG M'A MA
K'I, ,LAN CIG TZAM GYIS SNGAGS BZLAS NA, ,SKAD CIG 'JIG RTEN GSUM
'JIG GO ,KHAMS GSUM MA LUS

PA RNAMS KYANG, ,ZOS PAR BYED PAR THE TSOM MED, ,DE YIS 'DOD PA
THAMS CAD SBYIN, ,DPAL LDAN KHRAG 'THUNG MNYAM 'GYUR RO, ,RDO RJE
BDUD RTZI BDE CHEN PO, ,BCOM

LDAN RDO RJES GSUNGS SO, ,DE BZHIN GSHEGS PA THAMS CAD KYI SKU
DANG, GSUNG DANG, THUGS KYI RDO RJE CAN RDO RJE BDUD RTZI BDE BA
CHEN PO'I RGYUD LAS, DPAL LDAN KHRAG 'THUNG

BSKYED PA BSTAN PA ZHES BYA BA LE'U BRGYAD PA'O,, ,,DE NAS BDUD
RTZI 'KHYIL PA YI, ,GZUGS NI YANG DAG BSHAD PAR BYA, ,ZHAL GSUM
PA LA PHYAG DRUG STE, ,

PO NAG PO DUD PA'I 'OD, ,'OD ZER PHRENG BA 'KHRUGS PA DANG, ,TUM
MOS SPYAN NI DMAR PO CAN, ,DMAR BA'I SMIN MA AAG TSOMS 'BAR,
,DRAG CHEN PO NI ZIL GYIS


@275A *, ,GNON; ;PHYAG NA DGRA STA BSNAMS BRTZON PA, ,GTUN SHING
RDO RJE ZHAGS PA DANG, ,G-YON GYI PHYAG GI SDIGS MDZUB KYIS,
,SDANG BA THAMS CAD BSDIGS

PAR BYED, ,RAL GRI PHYAG MTSAN BSGOM PAR BYA, ,RIG MA BRGYAD DANG
MNYAM LDAN ZHING, ,SGO SRUNG DANG YANG YANG DAG LDAN, ,GSANG BA'I
PADMA BSGOM BYAS TE, ,'DAB MAR

RIG MA BRGYAD NI BKOD, ,BDUD RTZI MA DANG BDUD RTZI ZHAL, ,BDUD
RTZI CAN DANG BDUD RTZI SPYAN, ,GRANGS MED MA DANG GZUGS BZANG
MA, ,MDZES PA'I GZUGS CAN BDE

GRUB MA, ,THAMS CAD ZHAL GSUM PHYAG DRUG STE, ,PHYOGS DANG MTSAMS
LA DGOD PAR BYA, ,PHYAG GIS PADMA BSNAMS PAR BRTZON, ,DE DAG LHA
MO GAR BYED NAS, ,SNA

TSOGS GZUGS RNAMS MCHOG SBYIN MA, ,BZHAD CING ROL PAR MDZAD BYED
DO, ,SNGAGS KYI RGYAL PO DBYUNG BAR BYA, ,RNAM PAR SNANG MDZAD
YANG 'BUL NAS, ,TSIG 'DI

YIS NI YONGS SU DGANG, ,DANG PO YI NI GNYIS PA STE, ,STONG PA
NYID NI GDAN LDAN PA, ,STONG PAS STENG NAS GNON PA'I SNGAGS,
,MTHA' NAS SV'AH'A SBYOR BYED DO, ,GTAN

DU SHIN TU DGA' 'BYOR NAS, ,BDUD RTZI BDUD RTZI PHYUNG NAS SU,
,BDUD RTZI BDUD RTZI SBYOR BA YI, ,BDUD RTZI 'KHYIL PA BSGRUB PAR
BYA, ,DON KUN DNGOS GRUB THAMS CAD KYANG, ,


@275B DE YIS MYUR BAR BSGRUB PAR 'GYUR, ,PHO 'AM GAL TE MO DAG
GIS, ,BDUD RTZI 'KHYIL PA DRAN BYED NA, ,RGYU DANG MI RGYU 'JIG
RTEN GSUM, ,DE YI PHYAG MTHIL LA KUN GNAS, ,

RDO RJE BDUD RTZI BDE CHEN PO, ,DUS RTAG PAR NI BSGOM PAR BYA,
,DE BZHIN GSHEGS PA THAMS CAD KYI SKU DANG, GSUNG DANG, THUGS KYI
RDO RJE CAN RDO RJE BDUD RTZI BDE BA CHEN PO'I RDO RJE

BDUD RTZI RGYUD CHEN PO LAS, DPAL BDUD RTZI 'KHYIL PA 'BYUNG BA
ZHES BYA BA LE'U DGU PA'O,, ,,DE NAS RO LANGS CHEN PO YIS, ,SGRUB
PA GZHAN YANG

BSHAD PAR BYA, ,NAG PO'I TSES BRGYAD BCU BZHI LA, ,LING+GA GCIG
DANG LAM MDO DANG, ,SHING GCIG DANG NI DUR KHROD DANG, ,RI DANG
CHU 'GRAM DE RNAMS LA, ,LAS THAMS

CAD NI BSGRUB BYA STE, ,DE BZHIN RO LANGS SLONG BA NI, ,'GAGS NAS
SHI BA MO RNAMS NI, ,MTSAN THAMS CAD NI KUN RDZOGS PA, ,GDOL PA
MA DANG SME SHA CAN, ,KHYIM TSOS

MA RNAMS DE DAG NI, ,MDZES PA BZANG BA RMA MED PA, ,SUM CU RTZA
GNYIS BSNGAGS PA STE, ,LO NI NYI SHU RTZA LNGA BSKYED, ,BUD MED
RO YI SKRA BZUNG STE, ,GTZANG BA'I CHU YIS BKRU

BAR BYA, ,SNGAGS DANG SMAN GYI RDO LEB LA, ,GA BUR TZANDAN DMAR
PO YIS, ,DE LA BYUG PAR BYA BYAS TE, ,SNA TSOGS ME TOG SPOS RNAMS
KYIS, ,MCHOD CING GTOR MA


@276A *, ,DBUL BAR BYA, ,MAR KHU CHEN POS BSKUS NAS SU, ,YUNGS
KAR DO LA BRDEG BAR BYA, ,KHRAG 'THUNG ZHES BYA SGRUB PA POS, ,DE
LA DKYIL 'KHOR YANG BRI

STE; ;THOD PA ZHES BYA ZLA GAM MAM, ,GZHU YI TSUL GYIS BKANG BAR
BYA, ,THOD PAS NYE BAR RGYAN BYED CING, ,RIG MA BRGYAD DANG LDAN
PAR BYA, ,SHA YI KHAMS CAN THOD PA DBANG, ,

KHA tV'Am THAMS CAD KYIS 'DZIN TE, ,ZHAL GSUM PA LA DRAG PO'I
GZUGS, ,PHYAG DRUG RAL GRI PHYAG NA 'DZIN, ,DKYIL 'KHOR DE YI
PHYI ROL DU, ,SGO SRUNG MA NI RAB TU BRTAGS, ,

GLANG RNA DANG NI GLANG CHEN RNA, ,ZHAL MDZES DE BZHIN ZHAL GDUG
MA, ,DRAG MO ZHAGS PA LCAGS KYU 'DZIN, ,MI SDUG 'JIG PAS 'JIG
BYED RNAMS, ,ZHAL GCIG PA LA PHYAG

GNYIS PA, ,ME TOG MCHOD PA YANG DAG BRI, ,RNAM PA SNA TSOGS RIG
MA YANG, ,DKYIL 'KHOR LA NI MCHOD PA BRI, ,DE NAS DPA' BO SGRUB
PA POS, ,DUNG CHEN GYIS NI BRGYAN

BYAS PA, ,THOD PA'I PHRENG THOD BCINGS PA YI, ,KHRAG 'THUNG GZUGS
NI SGOM BYED PAS, ,DE LA CANG TE'U BRDUNGS NAS SU, ,GAR BYED CING
NI KHANG PAR 'JUG ,DE YI SNYING GAR

MNAN PA'I SNGAGS, ,BHYO YIG DE LA BZLA BYA STE, ,LHA YI DKYIL
'KHOR MCHOD NAS SU, ,KHRAG CHEN GYIS NI GTOR BAR BYA, ,DPAL LDAN
KHRAG 'THUNG SNGAGS CHEN NI, ,SGRUB PA


@276B POS NI BZLAS MA THAG ,KHRO DANG LDAN PA'I AAG BTZAR BYA,
,RO LANGS KYIS NI GANG SGROGS BYED, ,DE TSE SNGAGS PAS MI 'JIGS
TE, ,KHRAG 'THUNG SNGAGS NI DRAN PAR BYA, ,LANGS

PA'I RO LANGS DE YIS YANG, ,SGRUB PA PO LA 'DI SKAD SMRAS, ,DPA'
CHEN PO KYE LAS GANG YANG, ,BDAG LA BKA' STZOL RDO RJE CAN, ,RAL
GRI MIG SMAN SA 'OG DANG, ,MKHA'

LA RGYU BAR 'DOD PA DAG ,SGRUB PA POS NI GANG 'DOD PA, ,LAS DE
DAG NI BSGRUB PAR BGYI, ,DE NAS SGRUB PA PO LA NI, ,YID LA GANG
DANG GANG 'DOD BSLANG, ,DE LTAR THAMS

CAD BSGRUB BYA BA, ,RGYAS PA'I PADMA M'A MA K'I, ,RO LANGS, SGRUB
PA'I MCHOG GYUR PA, ,RDO RJE BDUD RTZI LAS BYUNG YIN, ,SKU GSUNG
THUGS KYI BSGRUB DON DU, ,SGRUB PA PO YI BDE

YANG 'DREN, ,RDO RJE BDUD RTZI BDE CHEN PO, ,BCOM LDAN RDO RJE DE
GSUNGS SO, ,DE BZHIN GSHEGS PA THAMS CAD KYI SKU DANG, ,GSUNG
DANG, THUGS KYI RDO RJE CAN RDO RJE BDUD RTZI

BDE BA CHEN PO'I RDO RJE BDUD RTZI RGYUD CHEN PO LAS, RO LANGS
SGRUB PA BSTAN PA ZHES BYA BA LE'U BCU PA'O,, ,,DE NAS BCOM LDAN
RDO RJE CAN, ,RDO RJE BDUD

RTZI BDE CHEN POS, ,RDO RJE PADMA MNYAM SBYOR TE, ,CANG MI GSUNG
BAR CHER BZHUGS SO, ,DBUGS DGAG PHYIR NAS MI G-YO NAS, ,MI 'JIGS
PA DANG MI GSUNG BAR, ,TING 'DZIN


@277A *, ,MCHOG LA BZHUGS PA LA, ,M'A MA KIS NI YANG ZHUS TE,
,BCOM LDAN RDO RJE PHRA MO NI, ,SEMS CAN KUN GYI YID LA GNAS, ,CI
LTAR RNAM PA GANG

GIS NI, ,DE BZHIN NYID DE THOB PAR BGYI, ,DE NAS BCOM LDAN RDO
RJE CAN, ,RDO RJE BDUD RTZI BDE CHEN POS, ,BZHAD PA MDZAD NAS
GSUNG 'DI NI, ,SPYAN YANG PHYE NAS BKA'

STZAL PA, ,DE NYID SNGON BZHIN BSHAD PA STE, ,BDUD RTZI GZUGS NI
KHU BA YIN, ,BDUD RTZI LNGA DANG LDAN BYAS TE, ,RTAG PAR RGYUN DU
MYANG BAR BYA, ,RDZAS NI RE RE'I MTHU DAG NI, ,

BSHAD PA NYON CIG M'A MA K'I, ,YE SHES ZHES BYA SGRUB BYED PA'I,
,KHU BA DVANGS PAR BZA' BAR BYA, ,SKU GSUNG THUGS KYI BSGRUB DON
DU, ,KHRAG CHEN RAB TU BSGRUB BYA STE, ,

GANG ZHE BUD MED RNAMS KYI 'AM, ,BU MO YI NI RTAG TU BLANG,
,KHRAG CHEN DES NI M'A MA K'I ,DON NI THAMS CAD BYED PA PO, ,DRAG
SHUL SHI BA RNYED NA NI, ,SHA CHEN PO YANG BZA' BYA STE,,

GSAL SHING BTZUGS DANG 'GAGS PA'AM, ,G-YUL DU BSAD PA GANG DE NI,
,ZAB CING BRTAN PAS ZA BYED NA, ,TSE DANG NAD MED 'PHEL BAR
'GYUR, ,DE BZHIN 'DOD PA'I BDE

PA DANG, ,SANGS RGYAS BYANG CHUB GRUB PA DANG, ,RDO RJE SEMS DPA'
BZHIN DU 'TSO, ,'DOD KUN 'BRAS BU DES SBYIN NO, ,RDO RJE CHU DANG
BSHANG GCI NI, ,RANG GIS BZA' BAR RIG PAR


@277B BYA; ;PHYE MA ZHI BA MOR BYAS PA LA, ,KHRAG CHEN GYIS NI
BSRE BAR BYA, ,SNGA DRO DE BZHIN NYIN PHYED DANG, ,PHYI DRO LA NI
BZA' BAR BYA, ,DUS GSUM ZOS NAS RNAL 'BYOR PAS, ,DE NAS RDO RJE
CHU NI

BTUNG, ,NYIN DANG NYIN DU M'A MA K'I, ,SGRUB PA PO GANG SGRUB
BYED PA, ,LUS LA NAD NI MED 'GYUR ZHING, ,RGAS PA'I NAD KYANG MED
PAR BYED, ,SKAL BZANG RGYAS PA'I MDANGS LDAN PA, ,RGYAL

BA'I SGOR YANG RGYAL BAR 'DREN, ,DES NI 'DOD PA KUN SBYIN PAS,
,MCHOG RAB DE NYID THOB PA YIN, ,RNAL 'BYOR DE YANG KUN SHES TE,
,RDO RJE SEMS DPA'I YON TAN LDAN, ,'DOD

CHAGS ZHE SDANG LAS GROL NAS, ,BRKAM PA PHRAG DOG RNAM SPANGS
NAS, ,RDO RJE BDUD RTZI BDE CHEN PO, ,DE YIS SGRUB PA 'GRUB PA'O,
,RDO RJE BDUD RTZI RGYUD 'DI NI, ,DON MANG GSANG

BA'I RIM PA CAN, ,MA LUS RDO RJE THEG PA 'DI, ,'DI LAS BYUNG GYUR
LHA MO KYE, ,RGYAS PA'I PADMA M'A MA K'IS, ,'DOD CHAGS KYIS NI
BDE 'GYUR BAS, ,KHYOD LA DAM PA'I DNGOS STON

NA; ;BDAG GIS GANG LA YANG MI STON, ,'DI NI GSANG CHEN DAM PA
YIN, ,YI DVAGS KUN GYI BDAG LA GNAS, ,BYANG CHUB SEMS DPA' MA
SHES TE, ,GZUGS MED STONG PA MI

'GYUR PAS, ,DE NA DE NYID RIG CHEN PO, ,RDO RJE SPYI GTZUG NOR
BUR 'DOD, ,SHIN TU GSANG NAS GZUGS LHA MO, ,PHA DANG BU LA'ANG
BSTAN MI BYA, ,GAL TE DNGOS GRUB MCHOG 'DOD


@278A *, ,NA; ;GDAN DU GSANG BA BSTAN PA DANG, ,BLA MA LA BRTUL [?]
ZHUGS BSTAN, ,DE LA SBYIN NAS DE NYID BSTAN, ,RDO RJE BDUD RTZI
RGYUD 'DI NI, ,BDE

'GRU BA SHIN TU THOB DGA' BA, ,YANG DAG RDZOGS PAS BSKAL BZANG
ZHI, ,SNYING PO YE SHES 'DUS PA YIN, ,RDO RJE BDUD RTZI RGYUD
CHEN LAS, ,SGRUB PA PO GANG DBANG BSKUR BA, ,

SANGS RGYAS BYANG CHUB SEMS RNAMS KYI, ,DE LA KUN GYIS PHYAG BYED
DE, ,PHYAG NI LAN GSUM BYAS NAS SU, ,RDO RJE SLOB DPON SKAL BZANG
MCHOG ,DE NYID SEMS CAN THAMS

CAD GYI, ,'KHOR BA LAS 'DREN GTZO ZHES GSUNGS, ,RDO RJE BDUD RTZI
BDE CHEN PO, ,BCOM LDAN RDO RJES DE GSUNGS SO, ,RDO RJE BDUD RTZI
RGYUD CHEN PO, ,STON PAS DGA' MA

LA BSTAN NAS, ,PHRA MO'I GZUGS SU RDO RJE CAN, ,DE NAS BHA GAR
BZHUGS SO, ,DE BZHIN GSHEGS PA THAMS CAD KYI SKU DANG, GSUNG
DANG, THUGS KYI RDO RJE CAN RDO RJE BDUD

RTZI BDE BA CHEN PO'I RGYUD LAS BDUD RTZI LNGA SGRUB PA'I THABS
BSTAN PA ZHES BYA BA'I LE'U STE BCU GCIG PA RDZOGS SO,, ,,RDO RJE
BDUD RTZI'I RGYUD LO TZ'A BA

GYI JO ZLA BA'I 'OD ZER GYIS BSGYUR CING ZHUS TA GTAN LA PHAB
PA'O,, 
