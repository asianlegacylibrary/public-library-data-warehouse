@264B ,,RGYA GAR SKAD DU, A'ARYA PRA DZNY'A PA RA MI

T'A SA MANTA BHA DRA MA H'A Y'A NA S'U TRA, BOD SKAD DU, 'PHAGS
PA SHES RAB KYI PHA ROL TU PHYIN PA KUN TU BZANG PO THEG PA CHEN
PO'I MDO, SANGS RGYAS DANG, BYANG CHUB SEMS DPA' THAMS


@265A *, ,CAD LA PHYAG 'TSAL LO, ,'DI SKAD BDAG GIS THOS PA DUS
GCIG NA, BCOM LDAN 'DAS YUL MA GA DHA'I DGON PA CHOS KYI SNYING
PO NA BZHUGS TE, PHYOGS

BCU'I SANGS RGYAS KYI ZHING TSAD MED GRANGS MED PA NAS 'DUS PA'I
BYANG CHUB SEMS DPA' SANGS RGYAS KYI ZHING RDUL PHRA MO DANG
MNYAM PA DANG THABS CIG GO, THAMS CAD KYANG KUN TU

BZANG PO'I SMON LAM LA MNGA' BRNYES PA, SPYOD PA LA GNAS PA'O,
,DE NAS BYANG CHUB SEMS DPA' KUN TU BZANG POS CHOS THAMS CAD RNAM
PAR MI RTOG PA BRTAN PA ZHES BYA BA'I TING

NGE 'DZIN LA SNYOMS PAR ZHUGS SO, ,TING NGE 'DZIN DE'I MTHUS 'JIG
RTEN GYI KHAMS SANGS RGYAS KYI ZHING GI RDUL PHRA MO DANG MNYAM
PA THAMS CAD G-YOS SO, ,DE NAS BCOM LDAN

'DAS KYIS BYANG CHUB SEMS DPA' KUN TU BZANG PO LA PHYAG GIS DBU
LA REG PAR GYUR TO, ,DE LTAR REG PAS SANGS RGYAS KYI ZHING RNAMS
KYANG RAB TU G-YOS PAR GYUR, LHA RNAMS

KYIS MTHUN PAR TSIGS SU BCAD PAS BSTOD PA, 'JIG RTEN SGRON MA LHA
MI'I DPE LAS 'DAS, ,YON TAN RGYA MTSO LTA BU'I PHA ROL PHYIN,
,SRID PA'I MTSO LAS 'GRO BA KHYOD KYIS

SGROL; ;DED DPON KHYOD KYIS RAB TU BSKYAB PAR GSOL, ,DE NAS BYANG
CHUB SEMS DPA' KUN TU BZANG POS BCOM LDAN 'DAS LA 'DI SKAD CES
GSOL TO, ,BCOM LDAN 'DAS


@265B JI LTAR BSLAB PAR BYA BA'I DON SHES RAB 'DRA BA DANG, SHES
RAB YIN PA LA BSLAB PAR BYA, BCOM LDAN 'DAS KYIS BKA' STZAL PA,
KUN TU BZANG PO, SHES RAB 'DRA BA NI, 'JIG RTEN

TSOGS KYI LAM PA RNAMS KYI SHES RAB GANG YIN PA'O, ,SHES RAB YIN
PA NI, SA DANG PO YAN CHAD KYI SHES RAB GANG YIN PA'O, ,BCOM LDAN
'DAS KYIS DE SKAD CES BKA' STZAL PA DANG,

BYANG CHUB SEMS DPA' KUN TU BZANG PO DANG, LHA DANG MIR BCAS PA'I
'JIG RTEN YI RANG STE BCOM LDAN 'DAS KYIS GSUNGS PA LA MNGON PAR
BSTOD DO, ,'PHAGS PA KUN TU BZANG PO THEG PA

CHEN PO'I MDO RDZOGS SO,, 
