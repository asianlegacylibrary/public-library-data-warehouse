@268A *, (,'DI MAN MDO TSAN BCU GSUM SNAR THANG BAR DU MDO AA
PA'I GSHAM DU YOD KYANG, SDE DGER GSAR 'GYUR MDO RNAMS SHER
PHYIN DU GTOGS PA MA YIN MOD KYI, PHYIS 'GYUR BA RNAMS PHYOGS
GCIG TU GLEGS

BAM 'DI'I GSHAM DU BKOD 'DUG CING, THEG PA CHE CHUNG GANG YIN
DANG, SNGA 'GYUR DANG ZLOS PA YOD MED SOGS KYANG MA BRTAGS BAR
BZHAG BSNANG BA BZHIN BYAS ZHES GSUNGS PA LTAR, 'DIR YANG PO
DGRA MTSUNGS CHED 'DIR BZHUGS,, ,,)

RGYA GAR SKAD DU, DHARMA TZAKRA PRA BRTAN S'U TRA, BOD SKAD DU,
CHOS KYI 'KHOR LO RAB TU BSKOR BA'I MDO, 'PHAGS PA DKON MCHOG
GSUM LA GUS PAR PHYAG

'TSAL LO, ,'DI SKAD BDAG GIS THOS PA DUS GCIG NA, BCOM LDAN 'DAS
YUL W'A RA n'A SI'I DRANG SRONG LHUNG BA RI DVAGS RGYU BA'I GNAS
NA BZHUGS SO, ,

DE NAS BCOM LDAN 'DAS KYIS DGE SLONG LNGA SDE RNAMS BOS TE BKA'
STZAL PA, DGE SLONG DANG, RAB TU BYUNG BDAG ,MTHA' GNYIS PO 'DI
LA GNAS PAR

MI BYA'O, ,GANG SU DAG 'DIR 'DOD PA RNAMS DANG, BDE BA LA ZHEN
PA NI MI RIGS PA DANG, DMAN PAR 'GYUR RO, ,SO SO'I SKYE BO RNAMS
NI DON MED PA DANG LDAN

PA'I PHYIR, GANG SU DAG LUS DUB PA DANG, 'BRAL BA'I SDUG BSNGAL
BSNGAGS PAR BYA BA MA YIN PA RNAMS KYIS DON MED PA DANG LDAN NO,
,DGE SLONG DAG ,'DI


@268B RNAMS NI MTHA' GNYIS KYI MTHA' STE, DE LA 'JUG PAR MI
BYA'O, ,DE BZHIN GSHEGS PA MNGON PAR RDZOGS PAR SANGS RGYAS NAS
DBU MA'I LAM 'DI GSUNGS SO, ,MIG

BYED PA DANG, YE SHES BYED PA DANG, ZHI BAR BYED PA DANG, MNGON
PAR SHES PA DANG, YANG DAG PAR KHONG DU CHUD PA DANG, MYA NGAN
LAS 'DAS PA LA YANG DAG PAR

'JUG GO ,DGE SLONG DAG ,DE BZHIN GSHEGS PAS MNGON PAR RDZOGS PAR
SANGS RGYAS NAS GSUNGS PA'I DBU MA'I LAM GANG ZHE NA, MIG BYED
PA DANG, YE SHES BYED

PA DANG, ZHI BAR BYED PA DANG, MNGON PAR SHES PA DANG, YANG DAG
PAR KHONG DU CHUD PA DANG, MYA NGAN LAS 'DAS PA LA YANG DAG PAR
'JUG GO ,DBU MA'I LAM

NI 'PHAGS PA'I LAM YAN LAG BRGYAD DE, BRGYAD PO 'DI NI, 'DI LTA
STE, YANG DAG PA'I LTA BA DANG, YANG DAG PA'I RTOGS PA DANG,
YANG DAG PA'I NGAG DANG,

YANG DAG PA'I LAS KYI MTHA' DANG, YANG DAG PA'I 'TSO BA DANG,
YANG DAG PA'I RTZOL BA DANG, YANG DAG PA'I DRAN PA DANG, YANG
DAG PA'I TING NGE 'DZIN TO, ,DBU MA'I

LAM 'DI 'ANG DE BZHIN GSHEGS PA MNGON PAR RDZOGS PAR SANGS RGYAS
NAS GSUNGS SO, ,MIG BYED PA DANG, YE SHES BYED PA DANG, ZHI BAR
BYED PA DANG, MNGON PAR


@269A *, ,SHES PA DANG, YANG DAG PAR KHONG DU CHUD PA DANG, MYA
NGAN LAS 'DAS PA LA YANG DAG PAR 'JUG GO ,'DI 'ANG, DGE SLONG
NGAG, SDUG

BSNGAL 'PHAGS PA'I BDEN PA STE, SKYE BA'I SDUG BSNGAL DANG, RGA
BA'I SDUG BSNGAL DANG, NA BA'I SDUG BSNGAL DANG, 'CHI PA'I SDUG
BSNGAL DANG, MI SDUG

PA DANG PHRAD PA'I SDUG BSNGAL DANG, SDUG PA DANG BRAL BA'I SDUG
BSNGAL DANG, GANG 'DOD PA BTZAL TE MA RNYED PA DE YANG SDUG
BSNGAL BA DANG, MDOR NA NYE BAR LEN PA'I

PHUNG PO LNGA SDUG BSNGAL LO, ,'DI YANG, DGE SLONG DAG, SDUG
BSNGAL KUN 'BYUNG 'PHAGS PA'I BDEN PA STE, GANG SRED PA 'BYUNG
BA CAN DANG, DGA' BA'I 'DOD

CHAGS DANG LDAN PA DANG, DE DANG, DE LA MNGON PAR DGA' BA NI,
'DI LTA STE, 'DOD PA'I SRED PA DANG, 'KHOR BA LA SRED PA DANG,
'KHOR BA DANG BRAL BA LA

SRED PA'O, ,'DI YANG, DGE SLONG DAG ,SDUG BSNGAL 'GOG PA 'PHAGS
PA'I BDEN PA STE, GANG ZHIG 'DI BZHIN SRED PA MA LUS PA LA 'DOD
CHAGS DANG BRAL BA

DANG, 'GOG PA DANG, BOR BA DANG, SO SOR BSGYUR BA DANG, GROL BA
DANG, GROL BA LA ZHUM PA MED PA'O, ,'DI YANG, DGE SLONG DAG,
SDUG BSNGAL 'GOG


@269B PAR 'GRO BA'I LAM 'PHAGS PA'I BDEN PA'O, ,'DI YANG 'PHAGS
PA'I LAM YAN LAG BRGYAD PA STE, 'DI LTA STE, YANG DAG PA'I LTA
BA DANG, YANG DAG PA'I RTOG PA DANG,

YANG DAG PA'I NGAG DANG, YANG DAG PA'I LAS KYI MTHA' DANG, YANG
DAG PA'I 'TSO BA DANG, YANG DAG PA'I RTZOL BA DANG, YANG DAG
PA'I TING NGE 'DZIN TO, ,DGE SLONG DAG ,

'DI NI SDUG BSNGAL 'PHAGS PA'I BDEN PA STE, SNGAR CHOS MA THOS
PA LA, MIG BSKYED PA DANG, YE SHES BSKYED PA DANG, SHES RAB
BSKYED PA DANG, RIG PA BSKYED

PA DANG, SNANG BA BSKYED PA'O, ,DE YANG SDUG BSNGAL 'PHAGS PA'I
BDEN PA STE, DGE SLONG DAG ,'DI YONGS SU SHES PAR BYA'O, ,SNGAR
CHOS MA THOS PA LA, MIG

BSKYED PA DANG, YE SHES BSKYED PA DANG, SHES RAB BSKYED PA DANG,
RIG PA BSKYED PA DANG, SNANG BA BSKYED PA'O, ,'DI NI SDUG BSNGAL
KUN 'BYUNG 'PHAGS

PA'I BDEN PA STE, DGE SLONG DAG, 'DI NI SNGAR CHOS MA THOS PA
LA, MIG BSKYED PA DANG, YE SHES BSKYED PA DANG, SHES RAB BSKYED
PA DANG, RIG PA BSKYED

PA? DANG, SNANG BA BSKYED PA'O, ,'DI YANG SDUG BSNGAL KUN 'BYUNG
'PHAGS PA'I BDEN PA STE RAB TU SPANG BAR BYA'O, ,DGE SLONG DAG
,'DI NI SNGAR CHOS MA THOS PA


@270A *, ,LA; MIG BSKYED PA DANG, YE SHES BSKYED PA DANG, SHES
RAB BSKYED PA DANG, RIG PA BSKYED PA DANG, SNANG BA BSKYED

PA'O, ,'DI NI SDUG BSNGAL 'GOG PA 'PHAGS PA'I BDEN PA STE, DGE
SLONG DAG ,'DI NI SNGAR CHOS MA THOS PA LA, MIG BSKYED PA DANG,
YE SHES

BSKYED PA DANG, SHES RAB BSKYED PA DANG, RIG PA BSKYED PA DANG,
SNANG BA BSKYED PA'O, ,'DI YANG SDUG BSNGAL 'GOG PA 'PHAGS PA'I
BDEN PA STE,

MNGON SUM DU BYA'O, ,DGE SLONG DAG ,'DI NI SNGAR CHOS MA THOS PA
LA, MIG BSKYED PA DANG, YE SHES BSKYED PA DANG, SHES RAB BSKYED
PA DANG, RIG

PA BSKYED PA DANG, SNANG BA BSKYED PA'O, ,'DI NI SDUG BSNGAL
'GOG PAR 'GRO BA'I LAM 'PHAGS PA'I BDEN PA'O, ,DGE SLONG DAG
,'DI NI SNGAR CHOS MA

THOS PA LA, MIG BSKYED PA DANG, YE SHES BSKYED PA DANG, SHES RAB
BSKYED PA DANG, RIG PA BSKYED PA DANG, SNANG BA BSKYED PA'O,
,'DI YANG

SDUG BSNGAL 'GOG PAR 'GRO BA'I LAM 'PHAGS PA'I BDEN PA STE,
BSGOM PAR BYA'O, ,DGE SLONG DAG ,'DI NI SNGAR CHOS MA THOS PA
LA, MIG BSKYED PA


@270B DANG, YE SHES BSKYED PA DANG, SHES RAB BSKYED PA DANG, RIG
PA BSKYED PA DANG, SNANG BA BSKYED PA'O, ,DGE SLONG DAG ,DE LTAR
BSHAD PA RNAM PA BZHI PO

'DI NI 'PHAGS PA'I BDEN PA'O, ,'DI LTAR LAN GSUM DU BZLAS TE,
RNAM PA BCU GNYIS PO JI LTAR GYUR PA RNAMS YE SHES MTHONG BA
SHIN TU RNAM PAR DAG

PA YIN NO, ,DGE SLONG DAG ,NGA SPANGS TE, LHA DANG BCAS PA'I
'JIG RTEN DANG, BDUD DANG BCAS PA DANG, TSANGS PA DANG BCAS PA
DANG, DGE SBYONG DANG BCAS

PA DANG, SKYE DGU'I BDAG PO DANG, LHA DANG MIR BCAS PA RNAMS
LAS, BLA NA MED PA YANG DAG PAR RDZOGS PA'I SANGS RGYAS GZHAN
MED DO, ,DGE SLONG DAG ,

GANG YANG 'DI NI 'PHAGS PA'I BDEN PA BZHI PO 'DI LTAR LAN GSUM
DU BZLAS TE, RNAM PA BCU GNYIS SU JI LTAR GYUR PA'I YE SHES
MTHONG BA SHIN TU RNAM PAR

DAG PA YIN NO, ,JI LTAR DGE SLONG DAG ,NGA NI 'JIG RTEN LHA DANG
BCAS PA DANG, BDUD DANG BCAS PA DANG, TSANGS PA DANG BCAS PA
DANG, DGE SBYONG DANG BCAS

PA DANG, SKYE DGU'I BDAG PO DANG,, LHA DANG, MIR BCAS PA RNAMS
LAS, BLA NA MED PA YANG DAG PAR RDZOGS PA'I SANGS RGYAS MNGON
PAR RDZOGS PAR SANGS


@271A *, ,RGYAS NAS SO SOR RTOGS SO, ,YE SHES 'DI YANG BDAG
MTHONG BAR GYUR PA DANG, SNGAR MED PA'I RNAM PAR GROL BA DANG,
BDAG NI

LHAG MA MED PAR YANG SRID PA LEN PA MED PAR MYA NGAN LAS 'DAS
SO, ,BCOM LDAN 'DAS KYIS DE SKAD CES BKA' STZAL PA DANG, DGE
SLONG LNGA SDE BCOM

LDAN 'DAS KYIS GSUNGS PA LA MNGON PAR DGA'O, ,'DI LTAR LUNG DU
BSTAN PA DE TSUN CHOD NAS, TSE DANG LDAN PA KOOndI N+YAS RDUL
SPANGS PA DANG, DRI MA MED

PA'I CHOS KYI MIG SKYES SO, ,GANG CUNG ZAD KUN 'BYUNG BA'I CHOS
THAMS CAD NI DE 'GOG PA'I CHOS YIN NO, ,BCOM LDAN 'DAS KYIS CHOS
KYI 'KHOR LO RAB

TU BSKOR ZHING BSKOR NAS, SA'I LHA RNAMS KYIS BSTOD PA'I SGRA
BSGRAGS SO, ,DGE SBYONG NGAM, BRAM ZE'AM, LHA'AM, BDUD DAM,
TSANGS PA'AM,

'JIG RTEN DU GZHAN SUS KYANG BSKOR BAR MI NUS PA 'DI NI BCOM
LDAN 'DAS KYIS YUL W'A RA n'A SI'I DRANG SRONG LHUNG BA DANG, RI
DVAGS RGYU BA'I GNAS SU

BZHUGS NAS BLA NA MED PA'I CHOS KYI 'KHOR LO RAB TU MA BSKOR BA
BSKOR TO, ,DE NAS SA'I LHA'I SGRA THOS NAS RGYAL CHEN RIS BZHI'I
LHA RNAMS KYIS BSTOD PA'I SGRA


@271B BSGRAGS SO, ,DGE SBYONG NGAM, BRAM ZE'AM, LHA'AM, BDUD
DAM, TSANGS PA'AM, 'JIG RTEN DU GZHAN SUS KYANG BSKOR BAR MI NUS
PA 'DI NI

BCOM LDAN 'DAS KYIS YUL W'A RA n'A SI'I DRANG SRONG LHUNG BA
DANG, RI DVAGS RGYU BA'I GNAS SU BZHUGS NAS BLA NA MED PA'I CHOS
KYI 'KHOR LO MA BSKOR BA BSKOR TO, ,

RGYAL CHEN RIS BZHI'I LHA RNAMS KYIS BSTOD PA'I SGRA THOS NAS,
SUM CU RTZA GSUM GYI LHA RNAMS KYIS BSTOD PA'I SGRA BSGRAGS SO,
,DGE SBYONG NGAM, BRAM ZE'AM,

LHA'AM, BDUD DAM, TSANGS PA'AM, 'JIG RTEN DU GZHAN SUS KYANG
BSKOR BAR MI NUS PA 'DI NI, BCOM LDAN 'DAS KYIS YUL W'A RA n'I'I
DRANG SRONG

LHUNG BA DANG, RI DVAGS RGYU BA'I GNAS SU BZHUGS NAS BLA NA MED
PA'I CHOS KYI 'KHOR LO MA BSKOR BA BSKOR TO, ,SUM CU RTZA GSUM
GYI LHA RNAMS KYIS BSTOD

PA'I SGRA THOS NAS, 'THAB BRAL GYI LHA RNAMS KYIS BSTOD PA'I
SGRA BSGRAGS SO, ,DGE SBYONG NGAM, BRAM ZE'AM, LHA'AM, BDUD DAM,
TSANGS

PA'AM, 'JIG RTEN DU GZHAN SUS KYANG BSKOR BAR MI NUS PA 'DI NI,
BCOM LDAN 'DAS KYIS YUL W'A RA n'A SI'I DRANG SRONG LHUNG BA
DANG, RI DVAGS RGYU BA'I


@272A *, ,GNAS SU BZHUGS NAS BLA NA MED PA'I CHOS KYI 'KHOR LO
MA BSKOR BA BSKOR TO, ,'THAB BRAL GYI LHA RNAMS KYIS BSTOD PA'I
SGRA THOS

NAS, DGA' LDAN GYI LHA RNAMS KYIS BSTOD PA'I SGRA BSGRAGS SO,
,DGE SBYONG NGAM, BRAM ZE'AM, LHA'AM, BDUD DAM, TSANGS PA'AM ,

'JIG RTEN DU GZHAN SUS KYANG BSKOR BAR MI NUS PA 'DI NI BCOM
LDAN 'DAS KYIS YUL W'A RA n'A SI'I DRANG SRONG LHUNG BA DANG, RI
DVAGS RGYU BA'I GNAS SU BZHUGS

NAS BLA NA MED PA'I CHOS KYI 'KHOR LO MA BSKOR BA BSKOR TO,
,DG'A LDAN GYI LHA RNAMS KYIS BSTOD PA'I SGRA THOS NAS, 'PHRUL
DGA'I LHA RNAMS KYIS BSTOD

PA'I SGRA BSGRAGS SO, ,DGE SBYONG NGAM, BRAM ZE'AM, LHA'AM, BDUD
DAM, TSANGS PA'AM, 'JIG RTEN DU GZHAN SUS KYANG BSKOR

BAR MA NUS PA 'DI NI BCOM LDAN 'DAS KYIS YUL W'A RA n'A SI'I
DRANG SRONG LHUNG BA DANG, RI DVAGS RGYU BA'I GNAS SU BZHUGS
NAS, BLA NA MED PA'I CHOS

KYI 'KHOR LO MA BSKOR BA BSKOR TO, ,'PHRUL DGA'I LHA RNAMS GYIS
BSTOD PA'I SGRA THOS NAS, GZHAN 'PHRUL DBANG BYED KYI LHA RNAMS
KYIS BSTOD PA'I


@272B SGRA BSGRAGS SO, ,DGE SBYONG NGAM, BRAM ZE'AM, LHA'AM,
BDUD DAM, TSANGS PA'AM, 'JIG RTEN DU GZHAN SUS KYANG BSKOR BAR
MI NUS PA 'DI NI

BCOM LDAN 'DAS KYIS YUL W'A RA n'A SI'I DRANG SRONG LHUNG BA
DANG, RI DVAGS RGYU BA'I GNAS SU BZHUGS NAS BLA NA MED PA'I CHOS
KYI 'KHOR LO MA BSKOR BA BSKOR

TO; ;GZHAN 'PHRUL DBANG BYED KYI LHA RNAMS KYIS BSTOD PA'I SGRA
THOS NAS, TSANGS RIS KYI LHA RNAMS KYIS BSTOD PA'I SGRA BSGRAGS
SO, ,DGE SBYONG NGAM,

BRAM ZE'AM, LHA'AM, BDUD DAM, TSANGS PA'AM, 'JIG RTEN DU GZHAN
SUS KYANG BSKOR BAR MI NUS PA 'DI NI BCOM LDAN 'DAS KYIS YUL W'A
RA n'A SI'I

DRANG SRONG LHUNG BA DANG, RI DVAGS RGYU BA'I GNAS SU BZHUGS NAS
BLA NA MED PA'I CHOS KYI 'KHOR LO MA BSKOR BA BSKOR TO, ,DE NAS
SKAD CIG DANG, YUD TZAM DE LA

TSANGS PA'I 'JIG RTEN GYI BAR DU SGRAS KHYAB PAR GYUR TO, ,'DIR
YANG 'JIG RTEN GYI KHAMS STONG PHRAG BCU YANG DAG PAR G-YOS SO,
,YANG DAG PAR RAB TU G-YOS SO, ,YANG

DAG PAR RAB TU LDEG GO ,BAG YOD PAR GYUR, YA MTSAN DU GYUR,
SNANG BAR GYUR, 'JIG RTEN RNAMS SU DE LTAR GYUR TO, ,'JIG RTEN
RNAMS SU DE LTAR GYUR TE, TSANGS PAS


@273A *, ,CHOS BSTAN PA THOS NAS LHA RNAMS RANG RANG GI GNAS SU
SONG NGO, ,DE NAS YANG BCOM LDAN 'DAS KYIS CHED DU BRJOD PA CHED
DU BRJOD DE,

KUN SHES PA'I PHYIR KOO ndI N+YA'O, ,KUN SHES PA RNAMS KYIS
KOOndI N+YA'O, ,DE'I PHYIR 'DI NI TSE DANG LDAN PA KOOndI N+YA
STE, KUN SHES KOOndI N+YA ZHES BYA BA'I MING THOB BO, ,CHOS KYI

'KHOR LO BSKOR BA'I MDO RDZOGS SO,, ,,SANGS RGYAS KYI BSTAN PA
LA MI PHYED PA'I DAD PA DANG LDAN ZHING, GTZUG LAG GNYIS LA
THUGS LEGS

PAR BYANG BA, DPAL 'BYOR DBANG PHYUG DAM PA DKAR PHYOGS KYI ZLA
BA LTAR 'PHEL BA'I ZHA LU BA SKU ZHANG GRAGS PA RGYAL MTSAN DU
DBEN SHA'I BKA' LUNG GIS BYANG CHUB KYI

SNYING PO RDO RJE'I GDAN LAS, LHO PHYOGS SU DPAG TSAD DRUG BRGYA
TZAM BGROD PA'I GNAS SIm GHA GLING BA BRAM ZE'I RIGS LAS LEGS
PAR RAB TU BYUNG ZHING, BSNYEN PAR RDZOGS

PA SDE SNOD GSUM LA THUGS LEGS PAR BYANG BA'I PAndI TA CHEN PO
A'A NANDHA SHRI'I ZHAL SNGA NAS, MANG DU THOS PA'I LO TZ'A BA
SH'AKYA'I DGE SLONG NYI MA RGYAL MTSAN DPAL

BZANG POS, SKAD GNYIS SMRA BA RNAMS KYI GDAN SA GTZUG LAG KHANG
CHEN PO DPAL THAR BA GLING DU BSGYUR CING ZHUS TE GTAN LA PHAB
PA'O, ,SA'I STENG DU NYI MA DANG ZLA BA LTA


@273B BUR GYUR CIG, 
