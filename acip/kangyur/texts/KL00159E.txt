@16A ,,RGYA GAR SKAD DU, A'ARYA

BRAHMA DATTA PA RI PRi TZTS'A N'A MA MA H'A Y'A NA S'U TRA, BOD
SKAD DU, 'PHAGS PA TSANGS PAS BYIN GYIS ZHUS PA ZHES BYA BA THEG
PA CHEN PO'I MDO, SANGS RGYAS DANG, BYANG CHUB SEMS DPA'

THAMS CAD LA PHYAG 'TSAL LO, ,'DI SKAD BDAG GIS THOS PA'I DUS
GCIG NA, BCOM LDAN 'DAS MNYAN DU YOD PA NA RGYAL BU RGYAL BYED
KYI TSAL MGON MED ZAS SBYIN GYI KUN

DGA' RA BA NA DGE SLONG STONG NYIS BRGYA LNGA BCU'I DGE SLONG GI
DGE 'DUN CHEN PO DANG, BYANG CHUB SEMS DPA' SEMS DPA' CHEN PO RAB
TU MANG PO THAMS CAD KYANG MNGON

PAR SHES PA MNGON PAR SHES PA'I BYANG CHUB SEMS DPA' MNGON PAR
SHES PA THOB PA, GZUNGS THOB PA, TING NGE 'DZIN THOB PA, CHAGS PA
MED PA'I GZUNGS THOB PA, SGO

MTHA' YAS PA'I PHYAG RGYA BSGRUB PA'I GZUNGS LA MKHAS PA, STONG
PA NYID LA GNAS PA, MTSAN MA MED PA'I SPYOD YUL BA, MA BRTAGS
PA'I SMON LAM CAN, MI SKYE BA'I


@16B CHOS LA BZOD PA THOB PA SHA STAG DANG THABS GCIG TU BZHUGS
TE, DE NAS BYANG CHUB SEMS DPA' MTHONG BA DON YOD BYANG CHUB SEMS
DPA' LNGA BRGYA TZAM DANG LHAN CIG TU BCOM

LDAN 'DAS KYI ZHABS LA PHYAG BTZAL TE, BCOM LDAN 'DAS LA BSKOR BA
BYAS NAS, MTHAR GYIS LJONGS RGYU ZHING SONG BA LAS LNGA 'DZIN GYI
LJONGS SU PHYIN TO, ,DE NAS RGYAL PO TSANGS PAS BYIN

GYIS BYANG CHUB SEMS DPA' MTHONG BA DON YOD BDAG GI YUL 'DIR
PHYIN TO ZHES THOS NAS DE TSIM ZHING MGU LA YI RANGS TE, RAB TU
DGA' BA DANG, YID BDE BA SKYES NAS SKYE

BO'I TSOGS MANG POS YONGS SU BSKOR CING MDUN DU BDAR NAS, BYANG
CHUB SEMS DPA' MTHONG BA DON YOD PA, GA BA DER SONG STE PHYIN
NAS, BYANG CHUB SEMS DPA' MTHONG BA

DON YOD KYI RKANG PA LA MGO BOS PHYAG BTZAL TE PHYOGS GCIG TU
'DUG GO, SKYE BO PHAL PO CHE DE DAG KYANG BYANG CHUB SEMS DPA'
MTHONG BA DON YOD KYI RKANG PA LA MGO BOS

PHYAG BTZAL NAS, PHYOGS GCIG TU 'KHOD DO, ,DE NAS BYANG CHUB SEMS
DPA' SEMS DPA' CHEN PO MTHONG BA DON YOD KYIS RGYAL PO TSANGS PAS
BYIN G-YOG 'KHOR DANG

BCAS PA 'KHOD PAR RIG NAS RGYAL PO TSANGS PAS BYIN LA 'DI SKAD
CES SMRAS SO, ,RGYAL PO CHEN PO, RGYAL RIGS SPYI BO NAS DBANG
BSKUR BA'I RGYAL PO CHOS LNGA DANG LDAN


@17A *, ,PA NI 'KHOR BA NA 'KHOR BA'I TSE RTAG TU KHYAD PAR DU
'GRO BAR 'GYUR LA, MI KHOM PA RNAMS SU'ANG SKYE BAR MI 'GYUR RO,
,DE BZHIN GSHEGS PA DANG YANG

PHRAD CING MNYES PAR BYED PAR 'GYUR RO, ,SANGS RGYAS BCOM LDAN
'DAS RNAMS CHOS STON PA NA'ANG LDEM PO'I NGAG LA MKHAS PAR 'GYUR
RO, ,DRAN PA MI CHOD PA DANG LDAN PAR

'GYUR, MDZES PAR YANG 'GYUR, DBANG PO MA TSANG BAR MI 'GYUR,
SANGS RGYAS BCOM LDAN 'DAS RNAMS KYIS KYANG DON DAM PA DANG LDAN
PA'I GTAM, 'DI LTA STE, BDEN PA

BZHI BSTAN PA DANG LDAN PAS BOD PAR 'GYUR TE, LNGA GANG ZHE NA,
RGYAL PO CHEN PO, 'DI LA RGYAL RIGS SPYI BO NAS DBANG BSKUR BA'I
RGYAL PO NI DAD PA CAN YIN TE, DAD PA'I

SHAS CHE ZHING ZHE 'GRAS PA MED PA'I YID DANG LDAN NO, ,DE'I DAD
PA DE'ANG NGES PAR RTZA ZUG TU BSTAN PA YIN NO, ,DAD PA DE'ANG
RNAM PA BCUR BLTA BAR BYA STE, BCU GANG ZHE

NA; 'DI LTA STE, G-YO MED PAR SBYIN PA DANG, BA DOG PA THAMS CAD
YONGS SU GTONG BA DANG, LHAG PA'I NGA RGYAL MED PA DANG, DAD PA'I
SHAS CHE BA DANG, 'PHAGS PA'I

BSTAN PA LA SKYON DU MI 'DZIN PA DANG, DGE SLONG RAB 'BRING THA
MA RNAMS LA 'KHRUL BA MI 'TSOL BA DANG, STONG PA NYID LA MOS PA
DANG, LUS KYI LAS YONGS SU DAG PA DANG,


@17B NGAG GI LAS YONGS SU DAG PA DANG, YID KYI LAS YONGS SU DAG
PA STE BCU PO DE DAG YIN NO, ,RGYAL PO CHEN PO, CHOS DANG PO 'DI
DANG LDAN PA'I RGYAL RIGS SPYI BO NAS DBANG BSKUR BA'I RGYAL

PO NI JI SKAD SMOS PA'I YON TAN DE DAG THOB PAR 'GYUR RO, ,RGYAL
PO CHEN PO, GZHAN YANG, RGYAL RIGS SPYI BO NAS DBANG BSKUR BA'I
RGYAL PO NI CHOS 'DOD PA YIN TE, RGYUN MI 'CHAD PAR

'PHAGS PA RNAMS MTHONG BAR 'DOD PA DANG, THOS PA 'TSOL BA LA CHOG
MI SHES SO, ,DE'I MANG DU THOS PA DE'ANG SEMS KYIS SHIN TU BRTAGS
PA DANG, MTHONG BAS SHIN TU RTOGS

PA YIN NO, ,RGYAL PO CHEN PO, YAN LAG BCU DANG LDAN NA CHOS DANG
LDAN PA'I RGYAL POR RIG PAR BYA STE, BCU GANG ZHE NA, 'DI LTA
STE, CHOS 'DOD PAS LUS LA MI LTA ZHING SROG LA MI

LTA BA DANG, 'KHOR BA LA SKYO BA'I YID DANG LDAN PA DANG, KHYIM
NA GNAS PA LA SKYON MANG BAR SEMS PA DANG, DNGOS PO THAMS CAD LA
MI LTA BA'I YID DANG LDAN PA DANG, SNGON MNGON

PAR 'DUS BYAS PA'I LAS KYI NANG NAS SDIG PA'I LAS LA SMOD CING MA
'ONGS PA MNGON PAR 'DU MI BYED PA DANG, SDUG PA DANG, MI SDUG PA
RNAMS LA NGES PAR SEMS PA'I YID DANG

LDAN PA DANG, BSAM PA THAG PA NAS SGRUB PAS BYANG CHUB SEMS DPA'I
SPYOD PA RDZOGS PAR BYED DE, TSIG LHUR LEN PAR MI BYED PA DANG,
YE SHES YONGS SU 'TSOL BAS DAM


@18A *, ,BCAS PA LA BRTAN PA DANG, RANG GI G-YOG 'KHOR BYANG CHUB
YANG DAG PAR 'DZIN DU 'JUG CING, RGYUN MI 'CHAD PAR DE DAG CHOS
KYI SBYIN PAS YONGS SU SMIN PAR

BYED LA, DE DAG GI ZANG ZING YANG SDUD PAR BYED PA STE, BCU PO DE
DAG YIN NO, ,RGYAL PO CHEN PO, CHOS GNYIS PO 'DI DANG LDAN PA'I
RGYAL RIGS SPYI BO NAS DBANG BSKUR BA'I RGYAL

PO NI JI SKAD SMOS PA'I YON TAN DE DAG THOB PAR 'GYUR RO, ,RGYAL
PO CHEN PO, GZHAN YANG, RGYAL RIGS SPYI BO NAS DBANG BSKUR BA'I
RGYAL PO NI CHOS ZAB MO'I BZOD PA LA MOS

SHING STONG PA NYID KYI TING NGE 'DZIN SGRUB PA THOB PA YIN NO,
,DE'I ZAB MO LA MOS PA DE'ANG RNAM PA BCUR RIG PAR BYA'O, ,BCU
GANG ZHE NA, 'DI LTA STE, JI SKAD SMRAS PA DE BZHIN DU

BYED PA DANG, DGE BA'I CHOS SPYOD PA THAMS CAD YONGS SU RDZOGS
PAR BYA BA LAS SHAS CHER GUS PA DRAG PO DANG LDAN ZHING YANG BA'I
LAS MNGON PAR 'DU BYED PA'ANG YONGS

SU SPONG BA DANG, MNGON PAR 'DU BYED PA YID DU 'ONG BA'ANG MNGON
PAR 'DU BYED PA DANG, SKYE BO DBANG PHYUG DANG LDAN PA RNAMS
LA'ANG GZU LUMS SU NAN GYIS GNON

PAR MI BYED PA DANG, YID DU 'ONG BA'I SBYIN PA'ANG GZHAN DAG LA
STOBS PAR BYED DE, YID DU MI 'ONG BA YONGS SU SPONG BA DANG, CHOS
THAMS CAD LA'ANG STONG NGO SNYAM DU


@18B NGES PAR 'BYUNG BAR BYED PA DANG, BYED PA MED PA'I LTA BAS
YANG DAG PA'I MTHA' LA MTSAN NYID GCIG TU MOS PAR YANG MI BYED LA
THA DAD PA'I 'DU SHES CAN YANG MA YIN PA DANG,

RANG GI YON TAN GYIS KYANG GZHAN GYI YON TAN KHYAD DU GSOD PAR MI
BYED PA DANG, TSAD NGES PAR 'DZIN PA'ANG MI BYED PA DANG, GANG
ZAG SBYOR BA MED PA RNAMS LA'ANG CHOS KYI

DBYINGS BSAM GYIS MI KHYAB PA DANG, MTHUN PAR BYED PA STE, BCU PO
DE DAG YIN NO, ,RGYAL PO CHEN PO, CHOS GSUM PO 'DI DANG LDAN PA'I
RGYAL RIGS SPYI BO NAS DBANG BSKUR

BA'I RGYAL PO NI JI SKAD SMOS PA'I YON TAN DE DAG THOB PAR 'GYUR
RO, ,RGYAL PO CHEN PO, GZHAN YANG RGYAL RIGS SPYI BO NAS DBANG
BSKUR BA'I RGYAL PO NI 'JIG RTEN GNAS PA'I

GNOD PA'I SBAGS PAS SBAGS PAR YANG DAG PAR MTHONG BA NA BLA NA
MED PA YANG DAG PAR RDZOGS PA'I BYANG CHUB BSGRUB PA'I PHYIR
BSTAN PA YONGS SU 'DZIN PA LA 'JUG STE, PHA

ROL TU PHYIN PA DRUG GI STOBS BSKYED PA LA BRTZON SHING SEMS CAN
YONGS SU SMIN PAR BYA BA LA YONGS SU MI SKYO'O, ,DE'I BSTAN PA
YONGS SU 'DZIN PA DE'ANG RNAM PA BCUR RIG

PAR BYA STE, BCU GANG ZHE NA, 'DI LTA STE, 'JIG RTEN GYI CHOS
BRGYAD KYIS MI TSUGS PA'I TING NGE 'DZIN SGRUB PA LA BRTZON PA
DANG, GZUNGS YONGS SU 'TSOL BA LA BRTZON PA DANG,


@19A *, ,DAM PA'I CHOS YONGS SU GZUNG BA'I PHYIR RNAM PAR NGES PA
LA MKHAS PA DANG, GANG ZAG GANG DAG MNGON PAR BRTZON PA DE DAG GI
GOS DANG, ZAS DANG, MAL CHA

DANG, STAN DANG, NAD KYI GSOS SMAN DANG, YO BYAD RNAMS BSTABS PAS
YONGS SU MI SKYO BA DANG, BYANG CHUB YANG DAG PAR 'DZIN DU 'JUG
PA LA BRTZON PA DANG, LEGS PAR BSAM

PA SEMS PA DANG, LEGS PAR SMRA BAS SMRA BA DANG, LEGS PA'I LAS
BYED PA DANG, RAB TU 'BYUNG BA SEMS PA DANG, RGYAL PO LA DGA' BA
LA SKYON DU RTOG PA DANG, GZUGS SDUG

CING GZUGS BZANG BA THAMS CAD LA MI LTA BA'I YID DANG LDAN PA
DANG, THA NA RGYAL PO GCIG PUR SRED PAS BSGRUB PA LA'ANG MI LTA
BA'I YID DANG LDAN PA STE, BCU PO 'DI DAG

YIN NO, ,RGYAL PO CHAN PO, CHOS BZHI PO 'DI DAG DANG LDAN PA'I
RGYAL RIGS SPYI BO NAS DBANG BSKUR BA'I RGYAL PO NI JI SKAD SMOS
PA'I YON TAN DE DAG THOB PAR 'GYUR RO, ,

RGYAL PO CHEN PO, GZHAN YANG RGYAL RIGS SPYI BO NAS DBANG BSKUR
BA'I RGYAL PO NI GANG ZAG GANG DAG BLA NA MED PA YANG DAG PAR
RDZOGS PA'I BYANG CHUB BSKAL PA GRANGS

MED PA BYE BA KHRAG KHRIG PHRAG 'BUM GYIS YANG DAG PAR BSGRUB PA
'DI 'DZIN PA DANG, KLOG PA DANG, STON PA DE DAG LA CHOS BZHIN DU
BSRUNG BA DANG, SKYOB PA DANG, SBED


@19B PAR BYED LA SEMS CAN GANG DAG GANG ZAG DE LTA BU DAG LA GNOD
PA BYED PA'I RANG BZHIN CAN GYI GANG ZAG DE LTA BU DE DAG LA NI
'DI LTAR CHOS KYI LONGS SPYOD 'DI LA SPYOD PA YONGS

SU BSRUNG BA'I PHYIR CHAD PAS GCOD PAR BYED DO, ,DE'I DAM PA'I
CHOS YONGS SU 'DZIN PA DE'ANG RNAM PA BCUR RIG PAR BYA STE, BCU
GANG ZHE NA, 'DI LTA STE, YANG DAG PAR BSGRUB

PA DANG, NGES PAR PHANGS PAR BYED PA DANG, CHOS LA MOS PA DANG,
'KHRUL PA MED PAR KUN TU SPYOD PA DANG, YE SHES 'DOD CING YON TAN
GYI KHYAD PAR LA YID CHES PA DANG, DE

BZHIN GSHEGS PA'I PHO NYA DANG, NYE BAR SPYOD PA DANG, SANGS
RGYAS KYI SNOD DU RUNG BA DANG, DKON MCHOG GSUM GYI GDUNG SDUD PA
DANG, DAM PA'I CHOS 'BAR BAR BYED PA

DANG, SKYE BO MANG PO YONGS SU SMIN PAR BYED PA STE, BCU PO DE
DAG YIN NO, ,RGYAL PO CHEN PO, CHOS LNGA PO 'DI DANG LDAN PA'I
RGYAL RIGS SPYI BO NAS DBANG BSKUR BA'I RGYAL PO

NI JI SKAD SMOS PA'I YON TAN 'DI DAG THOB PAR 'GYUR RO, ,DE NAS
BYANG CHUB SEMS DPA' MTHONG BA DON YOD KYIS DE'I TSE TSIGS SU
BCAD PA 'DI SKAD SMRAS SO, ,RGYAL PO

SANGS RGYAS CHOS DANG DGE 'DUN LA, ,RTAG TU LHAG PA'I BSAM PA
G-YO MED PAS, ,DAD PA DANG NI DANG BA MI PHYED PA, ,DE LA YON TAN
'DI DAG DKON PA MED, ,BCOS


@20A *, ,MA MA YIN SHES NAS DAD PA SKYES, ,DE LA DNGOS PO CI YOD
SRI BA MED, ,BYIN NAS KYANG NI DE LA 'GYOD PA MED, ,'DIR NI YON
TAN DE DAG DAD PA'I

MTSAN, ,DE DAG BSAM PA RTAG TU RNYOG PA MED, ,MI PHYED RI RAB
BZHIN DU BSKYOD DU MED, ,BUM PA GANG BA LEGS GNAS MI G-YO LTAR,
,DE DAG DAD PA SHIN TU G-YO MED

BA; ;MTHONG LAM MTHONG THOS LA MA THOS PA, ,GANG DAG RI BZHIN DU
NI G-YO BA MED, ,DE DAG LTA BU DAD PA'I MTSAN NYID DE, ,GNAS
RNAMS KUN TU NAM YANG 'GYUR BA MED, ,

ZHI BA 'DOD PHYIR CHOS 'DOD GANG YIN PA, ,MKHAS PA DES NI CHOS
DON KUN SPONGS SHING, ,DE SPONGS NAS KYANG DE LA SEMS PA MED, ,DE
DAG CHOS 'DOD RNAMS KYI MTSAN

NYID DO, ,SKYO BO'I BDAG PO GANG ZHIG CHOS 'DOD PA, ,GANG TSE
LEGS PAR GSUNGS PA MI NYAN PA, ,SA BON RUL PA ZHING NGAN BTAB PA
LTAR, ,'DREN PA'I BSTAN PA DAG

LA SKYE MI 'GYUR, ,THOS KYANG 'DI LA BDAG NI MKHAS SNYAM SEMS,
,CHOS RNAMS RANG BZHIN CI 'DRA RTOGS SNYAM STE, ,LHAG PA'I BSAM
PAS SPYOD PA MA DAG LA, ,GNYIS

SEMS LDAN LA DAG PA GA LAS 'ONG, ,CHOS 'DOD GANG DAG DRAN PA'I
BLO DANG NI, ,GUS BCAS G-YO MED LUG LTAR LKUGS MED PA, ,RGYA MTSO
CHEN PO BZHIN DU 'BAB PA


@20B MED, ,DE 'DRA DE DAG BYANG CHUB MCHOG GI SNOD, ,CHOS 'DOD PA
NI NANG DANG PHYI ROL GYI, ,DNGOS PO KUN LA SDUG 'DZIN CI YANG
MED, ,SHES PA RNAMS LA PHANGS SHING BYIS PAS

SMAD, ,'DIS NI CHOS 'DOD GANG YIN SHES PAR BYA, ,DE YI PHYIR NA
RGYAL PO CHOS 'DOD PA, ,'DI THOS NAS NI BSGRUB PA DAG PA YIS,
,SMRAS PA TZAM DANG THOS LA GNAS MA BYED, ,

BSAM PA NYAMS PA LA NI SHES RAB MED, ,ZAB MO BZOD LA MOS PA GANG
YIN DE, ,SDUG DANG MI SDUG RNAM LA CHAGS PA MED, ,DE DAG RLUNG
LTAR CHAGS PA MED PAR YANG, ,BSKAL PA

BRGYA GRANGS MTHA' YAS SPYOD PAR 'GYUR, ,RGYAL PO GAL TE BYANG
CHUB KHYOD 'DOD NA, ,LHAG PA'I BSAM PAS BSAM PA SBYANG BAR GYIS,
,BDAG DANG BDAG GI SNYAM PA'I NGA RGYAL GYIS,

GNAS 'DIR PHYIN CI LOG TU GNAS MA BYED, ,KHYOD KYIS NYES PA RTAG
TU BSHAGS PAR GYIS, ,KHYOD NI MTHUN PA'I SDOM LA GNAS PAR GYIS,
,DBANG PHYUG DANG NI GNYEN LA MI RTAG

SOMS, ,RTEN PA MED PA 'DI NI YANG DAG STONG, ,STONG PA'I CHOS
RNAMS MANG PO JI SNYED SMRA, ,STONG NYID JI BZHIN DE LA GNAS PA
MIN, ,CHOS NYID LAS NI GANG GI 'GAL BYAS PA, ,

DE NI ZAB MO'I TSUL LA BZOD PA MIN, ,DE PHYIR STONG PA 'DI NA KUN
TU 'GAL, ,STONG NYID JI BZHIN DE NI GANG GIS SHES, ,DE NI RANG [?]
PA'I RGYAL POS RDZA BA SPANGS SHING, ,KHAMS LAS


@21A *, ,NGES BYUNG BYANG CHUB MCHOG LA REG ,DE BZHIN GSHEGS LA
GUS PAR BYAS NAS KYANG, ,RGYAL PO KHYOD KYIS BSTAN PA BRTAG PAR
GYIS, ,RGYAL PO LUS NI

RAB TU 'JIG PA'I PHYIR, ,BYANG CHUB THEG PA LA NI YI MA CHAD,
,STON PA'I BSTAN BCOS SPYOD YUL CHO GA SHES, ,MKHAS PA DE DAG LA
NI RTAG TU BSRUNG, ,SMRA BA TZAM GYI DBANG DU

MA 'GRO ZHIG ,NAD PA RGYUN RING POR NI GYUR TA RE, ,GANG GIS
BSTAN PA 'DI NI LEGS BRTAGS PA, ,DE NI DON DU BSRUNG BA'I RGYUD
LA SGRIMS, ,LAS DANG NYON MONGS SNA TSOGS SPANGS

NAS DE, ,KHYAD PAR DU NI BYANG CHUB MCHOG TU 'GYUR, ,PHA ROL
PHYIN DRUG 'DI LA LEGS PAR SLOBS, ,DE LA BSLAB NA BYANG CHUB THOB
PAR 'GYUR, ,JI SNYED BSTAN PA 'DI NI

BSGRUB PAR GYIS, ,KUN MKHYEN CHOS RNAMS RING PO MI THOGS 'THOB,
,ME TOG KHU BAR BUNG BA MI CHAGS DANG, ,NAM MKHA' LA NI BYA RJES
MED PA LTAR, ,YUL RNAMS LA NI

GANG SEMS DE 'DRA BA, ,DE 'DRA DE NI RGYAL POS SANGS RGYAS 'GYUR,
,ZAB MO'I BZOD DANG SPOBS PA THOB NAS 'DIR, ,SANGS RGYAS RNAMS
KYI MDZOD 'DZIN GANG YIN PA, ,DE DAG

KHYOD KYIS CHOS BZHIN BSRUNG BAR GYIS, ,MKHAS PA DE 'DRA SREG
PHYIR MA GTANG ZHIG ,MKHAS PA DE DAG LA NI GNOD BYED MI, ,CHOS
DANG MI LDAN BRTZON PA MANG PO RNAMS, ,


@21B DE DAG RTAG TU KHYOD KYIS CHAD PAS CHOD, ,CHOS KYI TSUL 'DI
MYUR DU NYAMS SA RE, ,GANG PHYIR 'JIG RTEN MGON PO MI 'BYUNG NA,
,MKHAS PA DE DAG 'JIG RTEN STON PAR 'GYUR, ,SROG CHAGS

PHAN PHYIR CHOS SGRON 'BAR BAR BYED, ,DE PHYIR DE DAG DON DU RTAG
TU SGRIMS, ,BYANG CHUB SEMS DPA' MANG PO BYE BA STONG, ,SNYING
NAS SEMS CAN DON NI SPYOD MI BYED, ,DE DAG LHAG

SEMS MED CING TSUL KHRIMS MCHOG ,DE DAG LUNG BSTAN RGYAL BA GSUNG
MI 'GYUR, ,JI SKAD SMRAS PA DE BZHIN BYED PA RNAMS, ,DE LTAR DE
DAG SKYE MED SPYOD YUL CAN, ,RGYAL KHYOD

YANG DAG SPYOD PA 'DI THOS KYI, ,JI SKAD BSTAN PA'I BSTAN 'DIR
GNAS PAR GYIS, ,DE NAS RGYAL PO TSANGS PAS BYIN GYIS BYANG CHUB
SEMS DPA' SEMS DPA' CHEN PO MTHONG BA DON

YOD LA 'DI SKAD CES SMRAS SO, ,MTHONG BA DON YOD, SKYON 'DI DAG
THAMS CAD NI BDAG LA MCHIS PAR GDA' LA, YON TAN RNAMS NI MI
GDA'O, ,MTHONG BA DON YOD, BDAG

NI GNOD PA'I SBAGS PAS SBAGS PA'O, ,MTHONG BA DON YOD BDAG NI GZU
LUMS KYI LAS LA LHAG PAR ZHEN PA'I SHAS CHE BA DANG, NOR YONGS SU
'TSOL BA DANG, 'KHOR

YONGS SU BSDU BAS KUN NAS MNAR SEMS KYIS SEMS SKYES PA BSAL BAR
RDO MI THOG GO ,GZHAN YANG, BDAG NI GZHAN DAG LA DBYUG PAS BSNUN
PA DANG, MTSON GYIS BSNUN


@22A *, ,PAS BSNUN PAR BGYID DO, ,MTHONG BA DON YOD, DES NA BDAG
GIS BYANG CHUB TU SEMS MA BSKYED DO, ,BDAG NI THA NA RMI LAM
DU'ANG GZHAN DAG LA KUN NAS

MNAR SEMS KYIS SEMS SKYED PAR BGYID DO, ,MTHONG BA DON YOD, DA NI
BDAG GIS LHAG PA'I BSAM PAS BLA NA MED PA YANG DAG PAR RDZOGS
PA'I BYANG CHUB TU SEMS BSKYED PAR

BGYI'O, ,MTHONG BA DON YOD, BDAG GIS JI LTAR BCAS PA'I BYANG CHUB
SEMS DPA'I BSLAB PA DAG LA MA BSLABS NA BDAG GIS PHYOGS BCU'I
'JIG RTEN GYI KHAMS DAG NA

BZHUGS PA'I SANGS RGYAS BCOM LDAN 'DAS RNAMS SLUS PAR GYUR CIG
,BDAG BLA NA MED PA YANG DAG PAR RDZOGS PA'I BYANG CHUB YONGS SU
BSGRUB PA'I SLAD DU, JI SKAD SMRAS PA

DE BZHIN DU BGYID PAR 'GYUR BAR BGYI'O, ,DE NAS RGYAL PO TSANGS
PAS BYIN GYI RJES SU BSLABS PA'I SROG CHAGS BRGYAD KHRIS SNGON MA
BSKYED PA BLA NA MED PA YANG DAG PAR

RDZOGS PA'I BYANG CHUB TU SEMS BSKYED DE, ,DE DAG GIS KYANG JI
SKAD BSTAN PA'I BYANG CHUB SEMS DPA'I SPYOD PA DAG LA SMON LAM
BTAB BO, ,SROG CHAGS NYI KHRI NI CHOS

RNAMS LA CHOS KYI MIG RDUL MED CING DRI MA DANG BRAL BA RNAM PAR
DAG GO, DE NAS RGYAL PO TSANGS BAS BYIN GYIS BYANG CHUB SEMS DPA'
SEMS DPA' CHEN PO MTHONG BA DON


@22B YOD LA 'DI SKAD CES SMRAS SO, ,MTHONG BA DON YOD, BDAG LA
THUGS BRTZE BA DANG, SKYE BO PHAL PO CHE 'DI DAG LA PHAN GDAGS
PA'I SLAD DU BDAG GI 'DI NYID DU DBYAR GNAS

BAR GNANG BAR MDZOD CIG ,MTHONG BA DON YOD, 'DI LTAR SNOD KYI
RKYEN DU MI 'BAB CING SPYOD YUL GYI RKYEN DU MI 'BAB LA SKYE BO
DANG SKAL PA MNYAM PA MA LAGS

SHING, DE BZHIN GSHEGS PA'ANG MI MTHONG LA CHOS KYANG RGYUN DU MI
THOS TE, DGE BA'I RTZA BA'I TSOGS KYANG MI MANG LA SEMS CAN MANG
PO YONGS SU SMIN PAR BGYIR YANG MA MCHIS

MOD KYI, 'ON KYANG BDAG CAG LA PHAN GDAGS PAR 'GYUR RO, ,DE NAS
BYANG CHUB SEMS DPA' SEMS DPA' CHEN PO MTHONG BA DON YOD BYANG
CHUB SEMS DPA' LNGA BRGYA TZAM DANG

LHAN CIG TU RGYAL PO TSANGS PAS BYIN LA SNYING BRTZE BA'I PHYIR
KHAS BLANGS SO, ,DE'I TSE RGYAL PO TSANGS PAS BYIN GYIS BYANG
CHUB SEMS DPA' MTHONG BA DON YOD 'KHOR LNGA BRGYA'I

MAL CHA DANG, STAN DANG, GDING BA DANG, BGO BA DANG, BZA' BA
THAMS CAD KYI YO LANG YANG BSHAMS SO, ,BYANG CHUB SEMS DPA' CHEN
PO MTHONG BA DON YOD LA'ANG CHOS KYI

MCHOD PA CI RIGS PAR BYAS SO, ,DE'I TSE GNAS DE NA DGE SLONG DRUG
CU GNAS PAR GYUR TO, ,DE DAG MI BRTZON PA DANG, THOS PA NYUNG BA
DANG, KUN NAS MNAR SEMS MANG BA DANG


@23A *, ,GZHAN MCHOD PA DAG LA SEMS SDUG BSNGAL BA DANG, BYANG
CHUB SEMS DPAR KHAS 'CHE BA DANG, BYANG CHUB SEMS DPA' DMU RGOD
DANG, CANG SHES MA

YIN PA DANG, DBANG PO KHO RU CHUD PA DANG, RGOD PA DANG, KHENGS
PA DANG, RGOD BAG CAN DANG, MU COR SMRA BA DANG, KHVA LTAR SKUR
BA DANG, 'JIG RTEN PHA ROL LA MI LTA BA DANG, LAS

KYIS MI 'JIGS PA DANG, BRE MO'I GTAM LA DGA' BA DANG, GNYID CHE
BA DANG, CHOS MA YIN PA 'DOD PA DANG, LUS DANG, NGAG DANG, YID
KYI LAS KYI MTHA' MA BSDAMS PA

DANG, RTZOD PA MANG BA DANG, TSUL KHRIMS DANG LDAN PA LA SDANG BA
DANG, GZHAN GYI SHES PA LA SHAS CHER MA MOS PA DANG, THA NA STON
PA BLTA BAR YANG MNGON PAR MI DGA' NA

TSANGS PA MTSUNGS PAR SPYOD PA GZHAN DAG LA LTA SMOS KYANG CI
DGOS PA SHA STAG STE, DE DAG BYANG CHUB SEMS DPA' MTHONG BA DON
YOD LA CHOS BZHIN MA YIN PAR SKUR

PA 'DEBS SO, ,DE'ANG DAD PA CHUNG NGU'I BRAM ZE DANG, KHYIM BDAG
RNAMS KYI KHYIM DU SONG NAS SGROGS PAR BYED DE, DE THOS NAS BSKAL
PA BYE BA PHRAG BRGYAD CUR SEMS CAN

DMYAL PA CHEN POR SKYE BA YONGS SU 'DZIN PAR GYUR TO, ,DE NAS
BYANG CHUB SEMS DPA' MTHONG BA DON YOD KYIS SEMS CAN DE DAG NYID
LA SNYING BRTZE BA'I PHYIR, RGYAL PO TSANGS


@23B PAS BYIN LA MA BSNYAD DO, ,DE'I TSE RGYAL PO TSANGS PAS BYIN
GYI MDUN NA 'DON PA BRAM ZE RAB TU RMUGS BYED CES BYA BA ZHIG
BYUNG STE, DES DE NA GNAS PA'I DGE SLONG RNAMS BYANG CHUB

SEMS DPA' MTHONG BA DON YOD DANG BYE BAR BYAS TE, CHOS MA YIN PAS
KYANG SKUR PA BTAB BO, ,RGYAL PO TSANGS PAS BYIN YANG MI MNGON
PA'I THABS KYIS BYANG CHUB SEMS DPA'

MTHONG BA DON YOD DANG BYE BAR BYAS SO, ,CHOS KYI MCHOG TU DGA'
BA BYUNG NGO COG KYANG 'GOG PAR BYED DE, CI NAS KYANG BYANG CHUB
SEMS DPA' MTHONG BA DON YOD LA SEMS MI

DGA' BAR 'GYUR BAR BYED DO, ,CHOS KYI GTAM LA ZHUGS NA'ANG DE LAS
PHYIR BZLOG PA'I GTAM BYED DE, CI NAS KYANG BYANG CHUB SEMS DPA'
DMU RGOD RNAMS KYIS BYA BA BYED DO, ,

DE LA CHOS BZHI DANG LDAN NA BYANG CHUB SEMS DPA' DMU RGOD YIN
TE, BZHI GANG ZHE NA, KHVA LTAR SKUR BA DANG, MU COR SMRA BA
DANG, GZHAN GYI YID DANG MI SBYOR BA YIN, BDAG LA

BSTOD PA DANG, GZHAN LA SMOD PA YIN, TSE 'DI CHED CHER 'DZIN PA
DANG, SDIG PA'I BSAM PA CAN YIN, MTHUN PAR BYED PA'I SHAS CHE BA
YIN TE, CHOS BZHI PO DE DAG DANG

LDAN NA BYANG CHUB SEMS DPA' DMU RGOD YIN NO, ,BYANG CHUB SEMS
DPA' MTHONG BA DON YOD KYIS DER BDE BA DANG, SDUG BSNGAL BA DANG,
BDE BA DANG, YID MI BDE


@24A *, ,BAS DBYAR GNAS PA DE 'DAS PAR BYA'O, ,DE CI'I PHYIR ZHE
NA, 'DI LTAR MI BRTZON PA DANG LHAN CIG GNAS PA NI SDUG BSNGAL
BA'I PHYIR RO, ,DE NAS BYANG

CHUB SEMS DPA' SEMS DPA' CHEN PO MTHONG BA DON YOD KYIS DBYAR
GNAS PAR BYAS TE, DBYAR ZLA GSUM 'DAS NAS CHOS GOS BYAS SHING
CHOS GOS BSGRUBS TE, LHUNG

BZED DANG GOS ZIN NAS MTHAR GYI YUL RGYU ZHING MNYAN DU YOD PA'I
RGYAL BU RGYAL BYED KYI TSAL MGON MED PA LA ZAS SBYIN PA'I KUN
DGA' RA BA GA LA BA DANG, BCOM LDAN 'DAS

GA LA BA DER SONG STE PHYIN NAS, BCOM LDAN 'DAS KYI ZHABS LA MGO
BOS PHYAG BTZAL TE, PHYOGS GCIG TU 'DUG GO, DE NAS RGYAL PO
TSANGS PAS BYIN GYIS BYANG CHUB

SEMS DPA' MTHONG BA DON YOD DGE SLONG GNAS PA RNAMS KYIS GNOD PA
BYAS PAS, BCOM LDAN 'DAS KYI THAD DU SONG NGO ZHES THOS SO, ,DE
NAS RGYAL PO TSANGS PAS BYIN

SROG CHAGS KHRI DANG LHAN CIG TU LNGA 'DZIN GYI LJONGS NAS KO SA
LA'I LJONGS GA LA BA DANG, BCOM LDAN 'DAS GA LA BA DER SONG STE,
PHYIN NAS BCOM LDAN 'DAS KYI ZHABS

LA MGO BOS PHYAG 'TZAL TE PHYOGS GCIG TU 'DUG GO, PHYOGS GCIG TU
'DUG NAS BCOM LDAN 'DAS LA RGYAL PO TSANGS PAS BYIN GYIS 'DI SKAD
CES GSOL TO, ,


@24B BCOM LDAN 'DAS, BYANG CHUB SEMS DPA' MTHONG BA DON YOD NI
BDAG GI YUL NAS HA CANG SNGAR MCHIS LAGS SO, ,BCOM LDAN 'DAS KYIS
BKA' STZAL PA, RGYAL PO CHEN PO,

GANG ZAG PHRAG DOG CAN DANG, MNGON PAR MI BRTZON PA DANG, SMRA BA
LA DGA' BA DANG, BRE MO'I GTAM BYED PA MANG BA DANG, TSUL BZHIN
LAS THAG RING BA DANG, SBYOR BA DANG BRAL BA

RNAMS GANG NA GNAS PA DER DE BZHIN GSHEGS PA DANG, DE BZHIN
GSHEGS PA'I NYAN THOS MI GNAS SO, ,RGYAL PO CHEN PO, RGYU BCUS NA
GANG ZAG MNGON PAR MI BRTZON PA

YIN PAR RIG PAR BYA STE, BCU GANG ZHE NA, GNYID CHE BA DANG,
MKHAS SO SNYAM DU MNGON PA'I NGA RGYAL BYED PA DANG, BDAG LA
BSTOD PA DANG, GZHAN LA SMOD PA DANG, BRE MO'I

GTAM LA DGA' BA DANG, SMRA BA LA DGA' BA DANG, TSOGS LA DGA' BA
DANG, RNYED PA CHED CHER 'DZIN PA DANG, BKUR STI CHED CHER 'DZIN
PA DANG, TSUL 'CHOS PA STE,

RGYAL PO CHEN PO, RGYU BCU PO DE DAG DANG LDAN NA GANG ZAG MNGON
PAR MI BRTZON PA YIN PAR RIG PAR BYA'O, ,DE NAS BCOM LDAN 'DAS
KYIS DE'I TSE TSIGS SU BCAD PA 'DI DAG BKA'

STZAL TO, ,MI RIGS LDAN PA RTAG TU MI MTHUN TE, ,JI LTAR RGYA
MTSO CHEN PO MI RO DANG, ,JI LTAR SKYE BO BYA DANG PHRAD PA
BZHIN, ,DE NI MKHAS PA RNAM DANG SHIN TU RING, ,DAD MED DE NI


@25A *, ,'KHRUL PA 'TSOL BAR BYED, ,BRE MO GTAM SMRA SPYOD YUL
TSOGS LA DGA', ,RGYAL BA RNAMS KYI BSTAN LA MA GUS PA, ,'DI NAS
SHI 'PHOS MYUR DU NGAN

'GROR 'GRO, MI LDAN PA LA DRAN MED SHES RAB MED, ,MYA NGAN MI
'DA' MI 'GROL TSUL KHRIMS MED, ,DE NI DMUS LONG LAM DANG JI BZHIN
DU, ,'PHAGS PA'I LAM DANG

SHIN TU RING BAS RING, ,GANG ZAG MI LDAN DE NI SMRA BA MANG,
,RGOD LA DGA' ZHING RTAG TU DBANG PO G-YENGS, ,DE NI BSTAN LA CHU
RI'I CHU 'OS MIN, ,DE NI GRONG ZAS LCAGS KYI THU

LUM ZA, ,SBYIN PA PO YIS DAD PAS BYIN PA NI, ,LDAN DANG GROL LA
NGA YIS GNANG BA YIN, ,MI LDAN PAS NI KHAM CIG ZOS NA YANG, ,NGO
LON RI RAB TZAM YANG BYA BA YIN, ,

BSTAN LA YUL 'KHOR ZAS NI SBYONG BAR DKA', ,LDAN PA GANG YIN
RNAMS KYANG 'DI LA 'DZEM, ,MI LDAN DE YIS RGOD BZHIN ZOS NA NI,
,GLANG CHEN RTA DANG BA LANG BONG BUR SKYE, ,DE

DAG DE ZOS BRNYAS PA'I GZUGS SU 'GYUR, ,DE DAG RID CING NYAM
CHUNG SMAD PAR 'GYUR, ,ZAS BLANG ZOS PAS MI GTZANG DRI NGAR
'GYUR, ,DE DAG DBYUG PAS BSNUN PAS

SBYONG BAR 'GYUR, ,SEMS KYANG G-YENGS SHING DRAN PA RNAM PAR
NYAMS, ,SLONG MO BYED CING SMYON PA DAG TU 'GYUR, ,BSTAN PA BSOD
NAMS STEGS 'DI THOB NA YANG, ,BAG


@25B MED GYUR NA NGAN 'GROR LTUNG BAR 'GYUR, ,LO NI BYE BA KHRAG
KHRIG MTHA' YAS PAR, ,NGAN SONG SDUG BSNGAL MANG PO DE MYONG NAS,
,MI YI 'JIG RTEN KHOM PA THOB PAR 'GYUR, ,SDIG

BYAS PHYIR YANG NGAN 'GROR LTUNG BAR 'GYUR, ,LCAGS KYI THU LUM
RGYA MTSO CHEN PO YI, ,NANG DU LTUNG BAR GYUR NA GNAS MED DE, ,LO
NI BYE BA PHRAG STONG SNYED DU YANG, ,RGYA MTSO CHE

LAS SLAR NI DBYUNG MI NUS, ,DE BZHIN BYIS PA NGAN 'GROR LTUNG BA
YANG, ,BSKAL PA BYE BA KHRAG KHRIG BRGYA STONG DU, ,DE DAG MIR
SKYE BA YANG THE TSOM BCAS, ,DE DAG MTHO RIS

BYANG CHUB GA LA THOB, ,BSAM PA DAG CING RTAG TU BRTZON PA DANG,
,LEGS PAR BSDAMS SHING G-YO SGYU MED PA DANG, ,MNYAM PA'I SEMS
KYIS BYANG CHUB THOB 'GYUR TE, ,DE

LA THAMS CAD MKHYEN NYID DKA' BA MED, ,RGYAL PO CHEN PO, CHOS BCU
DRUG PO 'DI DAG NI GANG ZAG PHRAG DOG CAN GYI MTSAN MA YIN PAR
RIG PAR BYA STE, BCU DRUG GANG ZHE

NA; KHVA LTAR SKRU BA DANG, MU COR SMRA BA DANG, LEGS PAR MA
BSDAMS PA DANG, GZHAN GYI BSNGAGS PA MA YIN PAS BDE BAR 'DZIN PA
DANG, GZHAN GYI YON TAN DAG LA YID

MI CHES PA DANG, BSAM PA MANG BA DANG, MYA NGAN MANG BA DANG, YID
MI BDE BA MANG BA DANG, MIG SER PA DANG, KHA DOG DANG, DBYIBS
NYAMS PA DANG, NGA RGYAL GYIS NON PA DANG,


@26A *, ,DGE SLONG LA MI DGA' BA DANG, GLO BUR DU 'ONGS PA LA
BSTING BA'I DANG TSUL CAN DANG, BRTZAD DU RUNG BA'I 'KHRUL PA
'TSOL BA DANG, GNAS LA SER SNA

BYED PA DANG, CHOS NYAN DU MI 'GRO LA RNA BLAGS TE MI NYAN, SEMS
RNAM PAR G-YENGS SHING GZHAN DANG, GZHAN DU GTAM RLUNG LA SKUR
BAR BYED CING CHOS KYI GTAM LA MI DGA'

STE; 'DI SKAD DU CI ZER BA NGAS MI SHES SO, ,'DI NI BLUN PO YIN
TE, 'JIG RTEN GYI THA SNYAD KYI CHOS STON TO ZHES KYANG ZER TE,
GANG 'PHAGS PA RNAMS KYIS THUGS SU CHUD PA'I CHOS

'DUL BA LA MA GUS PA 'DI NYID MI BLUN PO DE DAG MI SHES PA YIN
NO, ,BDAG GIS NI BYANG CHUB THOB NAS GDOD BYANG CHUB KYI SHING
DRUNG DU CHOS LA GUS PAR GNAS PAR BYA'O

ZHES ZER ZHING, DGE SLONG RNAMS LA CHOS STON PA NA'ANG PHYI SGO
NA 'GRENG ZHING 'DUG LA CHOS NYAN PAR BYED DE STAN LA 'DUG MI
'DOD PA NA'ANG DGE SLONG DAG LA 'TSO BAR

BYED DE, BRGYAD SDE'I BYANG CHUB KYI YAN LAG GI GTAM STON PA
NA'ANG BDAG GIS MNYAN PAR BYA'O, ,DE THOS NA BDAG GIS NAD DE
'BYANG BAR 'GYUR RO SNYAM MO, ,DE BAS

NA MI BLUN PO DE DAG CHOS MA YIN PA 'DOD PAS BYANG CHUB YONGS SU
BTZAL BAR SEMS PA DAG NI, DPER NA, MI'I MIG GNYIS PHYUNG NAS BLTA
BAR 'DOD PA'AM, NOR


@26B THAMS CAD MED PAR BYAS NAS MGRON PA MANG PO DANG MTHUN PAR
'DOD PA'AM, RKANG PA BCAD NAS LAM DU 'GRO BAR 'DOD PA DANG 'DRA
STE, RGYAL PO CHEN PO, DE LTAR 'DOD PA'I MI BLUN PO DE

DAG GI BYANG CHUB NI DE 'DRA BA SNYAM BYED DO, ,RGYAL PO CHEN PO,
CHOS NYI SHU RTZA LNGA DANG LDAN NA GANG ZAG BYANG CHUB LAS NYAMS
PAR RIG PAR BYA STE, NYI SHU RTZA LNGA GANG ZHE NA, GNAS LA SER

SNA BYED PA DANG, KHYIM LA SER SNA BYED PA DANG, BSNGAGS PA LA
SER SNA BYED PA DANG, PHRAG DOG CAN DANG, MA DAD PA DANG, NGO TSA
MI SHES PA DANG, KHREL MED PA DANG, SDIG PA'I BSAM PA

CAN DANG, G-YO BA'I BSAM PA CAN DANG, GZHAN LA GNOD PA DANG LDAN
PA DANG, SPYOD LAM KHO RE CHUD PA DANG, TSUL 'CHOS PA DANG, 'KHON
DAM DU 'DZIN PA DANG, GSOG 'JOG GI

SHAS CHE BA DANG, DE BZHIN GSHEGS PAS GSUNGS PA LA SKRAG NAS LOG
PAR BRDA SPROD CING SGRO 'DOGS TE, CHOS SPONG BAR BYED PA DANG,
LHAG PA'I NGA RGYAL CAN YIN TE MI 'DRI BA'I

DANG TSUL CAN DANG, CHOS LA SLU BA BYAS KYANG 'GYOD PA MED PA
DANG, SNYING MI 'BEBS SHING DGRA ZLA MANG BA DANG, 'KHOR GYI NANG
DU SONG NA MTHONG MA THAG TU GZHAN GYI MOS PA BZLOG PA'I

PHYIR GZHAN DAG GI MTSANG 'DRU BA DANG, GSANG BA'I GNAS LA YID
BRTAN PA LAS 'KHU BA DANG, SNGON MTHONG YANG RUNG MA MTHONG YANG
RUNG PA'I DGE SLONG DAG LA 'DI RNAMS LA SU'ANG


@27A *, ,DGA' BAR MI 'GYUR BAR BYA'O SNYAM STE, GNOD PAR BYA BA'I
PHYIR BSNGAGS PA MA YIN PA BRJOD PA DANG, GZHAN GYI BSNGAGS PA MA
YIN PA BRJOD PAR BYA BA'I

PHYIR GZHAN SPONG BA DANG, RNYED PA'I BSAM PAS BDAG GI BSNYEN PAR
RDZOGS PA DE NYAMS PAR GYUR NA MI RUNG NGO SNYAM STE, SO SOR
BRTAGS NAS TSUL KHRIMS SRUNG BA'O, ,RGYAL PO

CHEN PO, GANG ZAG DE 'DRA BA DE DAG NI BSTAN PA LAS TSABS CHER
NYAMS PAR 'GYUR BA'AM, KHYIM GYI GNAS SU 'GRO BAR 'GYUR RO, ,DE
NAS DE'I TSE BCOM LDAN 'DAS KYIS TSIGS

SU BCAD PA 'DI DAG BKA' STZAL TO, ,KHVA LTAR SKUR ZHING MA BSDAMS
MU COR SMRA, ,'JIG RTEN MKHYEN RNAMS BSTAN LA GUS PA MED, ,KHENGS
PA KHREL MED RTAG TU MI MTHUN PA, ,PHRAG

DOG ZIL GNON RTAGS NI 'DI RNAMS YIN, ,GZHAN DAG GIS NI BSNGAGS PA
MA YIN LA, ,MI DGAR MI BYED DBUL POS GSER RNYED BZHIN, ,SNYING
POR 'DZIN CING THAMS CAD

RNAM PAR SPANGS, ,GNOD SEMS CAN LA BYANG CHUB GA LA YOD, ,SNGA MA
DE YIS KUN NAS MNAR SEMS LTAS, ,DE YI RNAM SMIN GYIS NI NGAN 'GRO
MYONG, ,'DIR NI MI LUS THOB

NAS MIG KYANG SER, ,DE YI MDOG KYANG GSAL ZHING MDZES MI 'GYUR,
,DE NI SU LA'ANG BRTZAM PA YOD MED DE, ,KUN TU DE YI ZHE NI 'GRAS
PAR 'GYUR, ,LA LA'I SHES PA'I KHYAD


@27B PAR MTHONG NA YANG, ,PHRAG DOG BSKYED NAS CHOS NI SPONG BAR
BYED, ,RGOD CING SNYING LA THOGS PA MED PA YIS, ,GZHAN DANG LHAN
CIG SDIG PA MANG PO SMRA, ,GAL TE GZHAN GYI GTAM NGAN MA SMRAS

KYANG, ,'KHRUG PA'I SEMS KYIS MTSAN MO 'DA' BAR BYED, ,DE NI
GRONG DU SPYOD LAM GZHAN DU SGYUR, ,GTZUG LAG KHANG DU DMU RGOD
RTA BZHIN BYED, ,GZHAN GYI SKYON 'DZIN PA DAG GI 'DZIN

MI BYED, ,PHRAG DOG CAN RNAMS CHOS NI DE 'DRA'O, ,'DI NI CI NAS
PHYOGS 'DIR MI GNAS PAR, ,'DI YI KHYIM DU 'DI DANG 'DI SKAD BYA,
,SANG NI BDAG GIS NGAN DU BRJOD SNYAM STE, ,DE NI

SDANG BA'I YID KYIS MANG DU SEMS, ,DE NI MYA NGAN MANG ZHING YID
MI BDE, ,GZHAN GYIS SHES PHYIR BKUR BA RNAMS MTHONG NA, ,DE NI
LAS KYI RNAM SMIN YID MI CHES, ,NYES PAS NON

NAS BSNGAGS PA MA YIN SMRA, ,MKHAS PA DE DAG SMAN RNAMS KHONG DU
CHUD, ,DE PHYIR DE YI BSNYEN BKUR 'PHEL 'GYUR NA, ,DE NI SBYIN
MCHOG BLA MED SBYIN BYED NA, ,CHOS MCHOG

'DZIN PAR YIN PA YONG MI SHES, ,DGE SLONG BYA BA DAG LA DES BA
YI, ,GLO BUR PA DAG 'ONG PA MTHONG NA GNOD, ,SHIN TU SDUG BSNGAL
GNAS 'DIR CI 'DOD CES, ,GUS PA MED

PAR MA DAD CHOS RNAMS SMRA, ,GTZUG LAG KHANG 'DI RTAG TU LAS MANG
LA, ,RNYED PA'ANG MED DE SPYOD YUL RNAMS MI BZAD, ,GAL TE DES
BSKUL DE NI MI 'GRO NA, ,LEGS PAR MA


@28A *, ,BSDAMS 'THAB MO BYED PAR 'GYUR, ,'DI 'DRA DAG GI GNAS
'DIR GANG YANG MED, ,YUL ZHIG TU NI CI 'DRA DRAN PAR GYIS, ,GNAS
PA'I DGE SLONG DAG

GI KHYOD BSKRAD NA, ,YUL 'DI SUN DBYUNG PHYIR NI 'ONGS SAM KHYOD,
,DGE BSNYEN BLUN PO RNAMS NI 'DI MI SHES, ,'DI DAG KHRIMS 'CHAL
TSUL KHRIMS LDAN MI SHES, ,DGE SLONG

DGA' DANG MI DAGS MYUR DU SONG, ,MI SDUG PA DANG DRAG POS SONG
NGA RE, ,SANGS RGYAS LA NI SLOB PA'I CHOS SMRA BA, ,DES SHING DAM
BRTAN DAG GI MTHONG NA NI, ,BLUN DANG MI MTHUN

'GYUR NA MI RUNG ZHES, ,DE DAG GA LAS 'ONGS PAR PHYIR YANG 'GRO,
,KYE MA BDAG GI 'DREN PA'I BSTAN PA PO, ,RGYAL BA DAG GI CHOS 'DI
'GAG PAR 'GYUR, ,DGE SLONG SDIG

CAN 'DI DAG RAB TU 'PHEL, ,CHOS SMRA GANG YIN RNAMS NI NYUNG BAR
'GYUR, ,GANG TSE MANG DU THOS PA GLO BUR 'ONGS, ,SKYE BO MANG PO
DGA' BYED STON PA NA, ,BLO GROS CHUNG DU 'DI

LTAR CI SHES ZHES, ,MI RIGS DE DAG GZHAN LA SBRON PAR BYED, ,DES
NI LUNG YANG MA MNOS CHOS MA DRIS, ,'DI YI MKHAN PO CI 'DRA SLOB
DPON GANG, ,RANG SKYE SHING LTAR

CHOS GOS BGOS NAS NI, ,BDE BA'I DON DU RNYED PA 'TSOL BAR BYED,
,DE 'DIR MDO SDE DE LA MI MKHAS TE, ,DE YIS SHES PA BDAG CAG SHES
SO SNYAM, ,DE DAG BLUN ZHING


@28B BSTAN PA SUN 'BYIN PA, ,TING 'DZIN MA THOB BYIS PA'I BSAM PA
SEMS, ,RGYAL PO NGAS NI 'DAS PA'I DUS DRAN PAS, ,SANGS RGYAS YE
SHES 'OD CES BYA BA BYUNG, ,LO NI BRGYAD KHRI THAM

PA'I BAR DAG DU, ,CHOS RNAMS BSTAN NAS RGYAL BA MYA NGAN 'DAS,
,RGYAL BA DE NI 'DAS PA'I DUS KYI 'OG ,DAM PA'I CHOS NI NYAMS
SHING THUG PA NA, ,DGE SLONG DRAN PA'I BLO CAN

ZHES BYA BYUNG, ,GZUNGS THOB MA YIN SPOBS PA THOB PAR 'GYUR,
,MDZES SHING DES LA BKA' BLO BDE BA DANG, ,RTAG TU NGAN DON TZAM
GYIS CHOS SHES PA, ,SKYE DGU SPRIN GYI CHUS

NI TSIM BYED LTAR, ,LHAR BCAS 'GRO BA CHOS KYIS TSIM PAR BYED,
,DE YI DUS KYI TSE NAS STENG DU, ,BKOD PA'I RGYAL PO ZHES BYA
GRONG KHYER BYUNG, ,KHO RA KHOR YUG DPAG TSAD

BRGYAD DU GYUR, ,MI RNAMS DE DAG BLO LDAN LO LEGS BDE, ,CHOS SMRA
DRAN PA'I BLO CAN DE 'ONGS NAS, ,SROG CHAGS RNAMS LA PHAN PHYIR
CHOS KYANG BSTAN, ,SROG CHAGS BYE BA

PHRAG NI NYI SHU GSUM, ,BLA MED BYANG CHUB LA NI BKOD PAR GYUR,
,ME TOG RNAMS DANG SPOS DANG GOS RNAMS DANG, ,BCA' BA THUG PA
DANG NI 'TSAM PA YI, ,GLU DBYANGS ROL MO'I SGRA

RNAMS RAB MCHOG GIS, ,DE DAG DE LA SANGS RGYAS BZHIN DU MCHOD,
,DGE SLONG LNGA BRGYA SHIN TU MI MTHUN GYUR, ,GRONG KHYER DU NI
DE YI BSNGAGS MIN SGROGS, ,TSUL KHRIMS MI


@29A *, ,LDAN NYES PA NGED SHES ZHES, ,RE RE NAS NI PHYIN PA'I
MDUN DU BRJOD, ,ZLA BA NYA BA'I GSO SBYONG BAB PA NA, ,GAL TE DO
NUB MYUR DU MA SONG NA, ,GNAD RNAMS

GTUB CING SROG KYANG GCAD DO ZHES, ,SMRA BA'I DGE SLONG SDIG CAN
LANGS PAR GYUR, ,DGE SLONG DE DAG NYID LA SNYING RJE NAS, ,SEMS
CAN DAG PA DE NI MA ZHUM SONG, ,SANGS RGYAS

SRAS LA CI PHYIR BRNYAS BYED CES, ,LHA RNAMS STONG DAG MI DGA' DU
BAR BYED, ,DE NA DGE SLONG LNGA BRGYA DE DAG KUN, ,DGOD CING MGU
BAS MTSAN MO 'DA' BAR BYED, ,KYE MA BDAG

CAG DE LAS LEGS PAR THAR, ,KHUR LCI BOR BA SNYAM DU NYAMS LA
SEMS, ,DGE SLONG LNGA BRGYA DUS LAS 'DAS GYUR NA, ,BSKAL PA
BRGYAD CUR DMYAL BAR GNAS PAR 'GYUR, ,

BSKAL PA BYE STONG BDUN CU RTZA DRUG TU, ,YI DVAGS 'JIG RTEN DER
NI DGE SLONG GNAS, ,SEMS CAN DE DAG TSE RABS DAG TU LDONG, ,DE
DAG SBRUL GDUG SKYES TE SA RDUL ZA, ,BYIS

PA RNAMS KYIS MTHONG NAS BONG BAS BRGYAB, ,SKYABS KYANG MED CING
DPUNG GNYEN MED PAR GYUR, ,TSE RABS BYE BA STONG PHRAG BCO BRGYAD
DU, ,MI YI NANG DU SKYES NAS DBUL POR

GYUR, ,SMYO ZHING LDONGS LA RTAG TU LUS KYANG RUL, ,MDOG NGAN
SMAD PAR GYUR TE MTHU YANG CHUNG, ,DE LTAR BYE BA LNGA BRGYA ZIL
GYIS GNON, ,BDAG NYID RTAG TU MI SDUG MANG PO BYED,,


@29B GZHAN GYI SBYIN PA LA NI SKYON YANG 'DOGS, ,G-YANG SA CHEN
POR BDAG NYID 'DOR BAR BYED, ,MA 'ONGS DUS NA BSKAL PA DRUG CU
PA, ,GRAGS CHEN ZHES BYA BSKAL PA 'BYUNG BAR 'GYUR, ,

DER NI SKYOB PA 'JIG RTEN DON MDZAD PA, ,BDE GSHEGS STONG PHRAG
BCU DAG 'BYUNG BAR 'GYUR, ,DE DAG NANG NA SANGS RGYAS THA MA'I
TSE, ,DER NI DE DAG MI LUS THOB 'GYUR TE, ,SANGS

RGYAS DE MTHONG NAS NI BZOD PA THOB, ,SANGS RGYAS GANGG'A'I BYE
SNYED MTHONG BAR 'GYUR, ,SNGON NI LHAN CIG DE DAG THAMS CAD KYIS,
,THAMS CAD MKHYEN PA'I SEMS SU SMON LAM BTAB, ,

DER NI DE DAG BYANG CHUB SEMS MA NYAMS, ,BSAM PA'I BYE BRAG GIS
NI NGAN 'GROR LHUNG, ,NGA NI DE TSE CHOS SMRA RGYAL BA'I BU,
,DRAN PA'I BLO CAN ZHES BYA DER YANG GYUR, ,SUN 'BYIN

DE NI STON LA SUN 'BYIN 'GYUR, ,DE SRID NGA RGYAL SPANGS SHING
BOR NAS NI, ,TSUL MIN SPANGS TE YE SHES SBYOR BAR GYIS, ,GANG
ZHIG BDAG NYID BRLAG PAR MI 'DOD PA, ,DES NI MI

SHES TSIG RNAMS SPANGS NAS KYANG, ,ME YI PHUNG PO BZHIN DU PHRAG
DOG SPONGS, ,MTHONG DANG MA MTHONG THOS DANG MA THOS DANG, ,BDEN
DANG MI BDEN PAS NI GZHAN MI GLENG, ,BYANG CHUB

MCHOG TU 'TSANG RGYA 'DOD PA YI, ,DGE SLONG DES NI BDAG GI NYES
PA BSAL, ,DES PA RNAMS NI NANG DANG PHYI ROL GYI, ,DNGOS PO DE
DAG THAMS CAD GTONG BAR BYED, ,GANG ZHIG NGA


@30A *, ,YI BYANG CHUB MCHOG LA 'DUN, ,DE DAG CI PHYIR GZHAN LA
SPRO BA SKYED, ,PHYI MA'I DUS NA NGA YI BSTAN PA LA, ,DMU RGOD
MANG PO BYANG CHUB SUN YANG 'BYIN, ,

DE DAG GCOD RONG G-YANG SA CHEN POR 'GRO, ,BSAM PA NYAMS LA BYANG
CHUB CI BYAR YOD, ,NGA YI BYANG CHUB MCHOG 'DOD GANG YIN PAS,
,RIGS NGAN BU 'DRAR NGA RGYAL SPANGS

BYAS NAS, ,SEMS CAN KUN LA BYAMS PA'I SEMS BSKYED NAS, ,THOB DANG
MA THOB MI DGAR YONG MI BYA, ,RGYAL PO CHEN PO, GZHAN YANG, GANG
NA GUS PA MED PA DANG, MA

DAD PA DANG, GZHAN DAG LA SDANG BA DANG, GLAGS LTA BA DAG YOD PA
DER NI DE BZHIN GSHEGS PA RNAMS DANG, DE BZHIN GSHEGS PA'I NYAN
THOS RNAMS YUN RING DU

MNGON PAR DGA' BAR MI 'GYUR TE, MYUR BA KHO NAR 'DOD PAR 'GYUR
RO, ,RGYAL PO CHEN PO, CHOS BCU DRUG PO 'DI DAG NI MA DAD PA'I
GANG ZAG STON PA STE, BCU DRUG PO GANG

ZHE NA, MI MTHUN PAR 'DZIN DU 'JUG PA DANG, SDIG PA'I BSTAN PA LA
'THAD PAR LTA BA DANG, CHOS KYI GTAM LA MI 'THAD PAR LTA BA DANG,
SDIG PA'I BSAM PA CAN DANG,

SEMS KHENGS PA DANG, GLAGS LTA BA DANG, KHONG G-YO CAN DANG, 'TSO
BA YONGS SU MA DAG PA DANG, BKUR STI 'DOD PA DANG, SEMS KYI RGYUD
MI DGE BA DANG, SBYOR BA MED PA


@30B DANG, GZHAN LA SKUR BA 'DEBS PA DANG, GCIG TU NGES PAR SKYON
'DZIN PA DANG, BSTAN PA LA MA NGES PA DANG, LOG PAR LTA BA DANG,
LAS KYI RNAM PAR SMIN PA LA THE TSOM ZA BA STE,

RGYAL PO CHEN PO, CHOS BCU DRUG PO DE DAG NI MA DAD PA'I GANG ZAG
STON PA'O, ,DE NAS BCOM LDAN 'DAS KYIS DE'I TSE TSIGS SU BCAD PA
'DI DAG BKA' STZAL TO, ,RJES SU BSTAN PA

MTHUN PAR MI 'DZIN PA, ,KHRON PA RNYING PA BZHIN DU YONGS SU
SPANGS, ,THAR DANG MI MTHUN RGYUN BZHIN 'GRO BA DE, ,SDANG SEMS
MU STEGS CAN DAD KHYAD PAR MED, ,LAS KYI RNAM PAR SMIN

LA YID MI CHES, ,YID MI CHES PAS GZHAN LA 'DOMS MI BYED, ,BDAG
NYID RI RANG ZOM LTAR MTHOR 'DZIN TE, ,NGA RGYAL MYOS PA DE NI DE
BZHIN BYED, ,LEGS PAR GSUNGS PA'I

CHOS NI STON PA NA, ,SDIG PA'I SPYOD YUL CAN DE MI 'THAD 'DZIN,
,DAD MED CHOS LA SOM NYI BSKYED NAS NI, ,BSKAL PA BYE BA MANG POR
SMYON PAR 'GYUR, ,MA DAD PA YI BSAM

PAS SDIG CAN 'GYUR, ,BLO SDANG GANG GI YID KYANG SRUNG MI BYED,
,SNYING PO CAN KUN RNAM PAR SPANGS NAS NI, ,DAD PA MED PAS SNYIGS
MA 'DZIN PAR BYED, ,'GYING BAR BYED CING

RTAG TU KHEBS PA STE, ,MA DANG DE NI GZHAN LA 'DUD MI BYED, ,SHI
NAS RIGS DMAR SKYE BA 'DZIN PAR 'GYUR, ,DBUL POR 'GYUR ZHING
GZHAN LA 'KHU BAR BYED, ,GANG ZAG MA


@31A *, ,DAD BDAG NYID GLENG MI BYED, ,KLAN KA 'TSOL ZHING GZHAN
GYI NYES PA 'DZIN, ,NAGS KYI AE RAndA YI SHING LTA BU, ,DE NI
KHYIM PA MA YIN DGE SLONG MIN, ,

RNAM PAR MA DAG RANG BZHIN KHONG G-YO CAN, ,SU YI BSTAN PA LA
YANG 'JUG MI BYED, ,GZHAN GYI YID BRTAN NA YANG 'KHU BAR BYED,
,BSKAL PAR GSOS KYANG MDZA' BOR YONG

MI 'GYUR, ,DE DAG 'TSO BA NAM YANG DAG PA MED, ,MA DAD RAB TU
BYUNG BA'I DGE SLONG RNAMS, ,DE DAG THAR PA'I CHOS MANG SPANGS
PAS NA, ,RING POR MI THOGS PAR NI LTUNG BAR

'GYUR, ,DAD PA MED PA BSNYEN BKUR 'DOD PA'I PHYIR, ,MI BDEN CHOS
RNAMS GZHAN LA GO BAR BYED, ,G-YO BYED RANG BZHIN RNAM PAR SPED
BYED CING, ,DE NI GZHOGS

SLONG KHA GSAG BYED PA YIN, ,DE YI SEMS RGYUD RTAG TU G-YAN YANG
SPYO, ,GZHAN DAG GTAM BRJOD PA NI THOS NA YANG, ,GTAM 'DI BDAG GI
PHYIR NI GTAM BYED

SNYAM, ,DAD PA MED PA KHU 'PHRIGS ZA BAR 'GYUR, ,DE NI GZHAN GYI
GTAM DAG BRJOD BYAS NAS, ,BDAG NYID MA DAG DE BZHIN GZHAN YANG
MTHONG, ,MA DAD PA NI RI DVAGS

SKRAG PA BZHIN, ,SU LA'ANG MI 'BEBS YID KYANG RTON MI BYED,
,SBYOR BA NYAMS SHING GZHAN YID MI SRUNG BA, ,TSOGS KYI NANG DU
YID KYANG ZHUM PAR 'GYUR, ,LAG PAS


@31B TSAM NGAM BYED CING 'THAB PAR BYED, ,'ONG PA DAG LA TSAR
YANG GCOD BYED CING, ,GZHUNG MED PAR NI 'DZUGS SHING GLENG BAR
BYED, ,PHRA MA'I RANG BZHIN SDIG PA MANG PO CAN, ,

MTHUN DANG BRAL LA 'THAB CING SDANG BA RNAMS, ,MA DAD RANG BZHIN
MTSAN MA 'DI DAG YIN, ,DE DAG DAD MED RAB TU BYUNG NAS NI, ,'DREN
PA'I BSTAN LA DE DAG SUN YANG 'BYIN

MTHUN PA GANG GIS DGE 'DUN MDZES 'GYUR TE, ,DE DAG CHOS MIN TSIG
GIS 'GAL BAR BYED, ,RGYAL BA RNAMS KYI BSTAN LA DE MA NGES, ,MU
STEGS CAN LTAR SOM NYI THE

TSOM BCAS, ,DES NI CHOS LA GLAGS GTONG 'GAL BYAS NAS, ,DAD MED DE
NI CHOS KYANG SPONG BAR BYED, ,DE YI LOG PA LTA BA MA SPANGS TE,
,PHYI ROL MU STEGS CAN GYIS NANG DU

SMOD, ,DES NI BSTAN PA 'DI LA GTING MI TSUGS, ,CHOS GOS 'CHANG BA
TZAM GYIS DGE SLONG BRJOD, ,BDAG MED RDO RJE SHIN TU SGOM PA DES,
,'JIG TSOGS LTA BA 'DI DANG BRAL

BA YI; ;DGE SLONG DE NI BSTAN 'DIR YE SHES LA, ,SPYOD YUL RLUNG
LTAR 'DUS BYAS CHAGS PA MED, ,DAD PA MED PA LAS LA YID MI CHES,
,SDIG PA'I SEMS KYI DBANG DU SONG

NAS NI, ,DE NI JI LTAR GZHAN LA GTZES PA BZHIN, ,RING PO MI THOGS
NGAN SONG GNAS PAR 'GYUR, ,RGYA MTSO CHE LA JI LTAR CHU GNAS
BZHIN, ,BSTAN PA 'DI LA DAD PA GZHI


@32A *, ,YIN TE, ,GANG ZAG GANG ZHIG BSTAN LA MA DAD DE, ,NGA YI
MA YIN NGA YANG DE'I MA YIN, ,BGROD PA PHUN SUM TSOGS GZHI DAD PA
YIN, ,BDUD RTZI THOB

PA'I LAM DANG SNANG BA YIN, ,JI LTAR DZAMBU GLING PA'I RGYAL PO
BZHIN, ,'DI NI YON TAN KUN GYI THOG MAR 'GRO, RGYAL PO CHEN PO,
KHYOD KYI GTZUG LAG KHANG GI DGE SLONG DE DAG

NI YON TAN DE LTA BU DE DAG DANG MI LDAN PAS NA DE'I PHYIR DER
BYANG CHUB SEMS DPA' MTHONG BA DON YOD KYIS SO SOR BRTAGS NAS MA
'DUG PAR MYUR BA KHO NAR SONG NGO, ,RGYAL

PO CHEN PO, DGE SLONG DRUG CU PO DE DAG THAMS CAD NI DE NAS SHI
'PHOS NAS BSKAL PA GSUM GYI BAR DU NGAN SONG RNAMS SU 'KHOR 'KHOR
NAS TSE RABS BRGYAD KHRI'I BAR

DU RIGS NGAN DU SKYE BAR 'GYUR TE, DMAN PA DANG, GZHAN GYI ZAS
KYIS 'TSO BA DANG, 'JIG RTEN GYIS SMAD PAR 'GYUR BA DANG, LUS RID
PA DANG, MDOG NGAN PA DANG ,

CHUNG BAR GRAGS PA DANG, BYAD NGAN PA DANG, TSE RABS THAMS CAD DU
SHAS CHER NAD RGYUN RING DANG, KHAMS MA SNYOMS TE 'KHRUG PA DANG,
NYAM THAG PA'I SKAD KYIS CHO

DE 'DON PA DANG, GSHIS NGAN DU 'CHI BAR 'GYUR RO, ,DE NAS TSE
RABS KYI THA MA LAS SHI 'PHOS NAS 'JIG RTEN GYI KHAMS BDE BA CAN
DU SKYE BAR 'GYUR TE, LO BRGYAD


@32B KHRI'I BAR DU DE DAG GIS DE BZHIN GSHEGS PA TSE DPAG MED
CHOS STON PAR THOS LA SHES PAR NI MI 'GYUR RO, ,DE BZHIN GSHEGS
PA DE'I 'OD MTHONG LA DE BZHIN GSHEGS PA DE NI

MI MTHONG NGO, ,DE DAG GI LUS LA 'OD KYIS PHOG PAR YANG MI 'GYUR
RO, ,DE DAG GIS GTAN DU RNAM PAR DAG PAR BYA BA'I PHYIR NYIN LAN
GSUM MTSAN LAN GSUM DU BYANG CHUB SEMS

DPA' 'DUS PA LA YAN LAG LDAS GTUGS TE, NYES PA BSHAGS NAS GDOD
DE'I 'OG TU LAS DE RNAM PAR DAG PAR 'GYUR RO, ,DE NAS DE BZHIN
GSHEGS PA'ANG MTHONG, CHOS

KYANG SHES PAR 'GYUR LA, BYANG CHUB TU LUNG BSTAN PA'ANG THOB PAR
'GYUR RO, ,DE NAS BCOM LDAN 'DAS LA RGYAL PO TSANGS PAS BYIN GYIS
'DI SKAD CES GSOL TO, ,BCOM LDAN 'DAS,

DGE SLONG DE DAG BSAL DU STZAL BAR BGYI'O, ,DGE SLONG SDIG CAN DE
LTA BU DAG CHAGS 'OG THAMS CAD DU GRAGS PA'ANG MI SPRO NA, MTHONG
BA LTA SMOS KYANG CI 'TSAL, DE NAS RGYAL PO

TSANGS PAS BYIN GYIS ZHO SHAS 'TSO BA DAG BTANG STE, DGE SLONG DE
DAG BSAL DU BCUG NAS CHAB 'OG THAMS CAD DU DE DAG MI 'DUG PAR
BYAS SO, ,BCOM LDAN 'DAS, 'DI NI DE

DAG GI CHE 'DI'I RNAM PAR SMIN PA LAGS SO, ,DE DAG NI TSE PHYI MA
LA'ANG BDAG NYID KYIS BDAG NYID BRDEGS PA LAGS SO, ,DE SKAD CES
GSOL PA DANG, BCOM LDAN 'DAS KYIS


@33A *, ,RGYAL PO TSANGS PAS BYIN LA 'DI SKAD CES BKA' STZAL TO,
,RGYAL PO CHEN PO, BZHI PO 'DI DAG NI BSTAN PA 'DI LA RAB TU
BYUNG BA'I G-YANG SA YIN TE, BZHI GANG

ZHE NA, SANGS RGYAS LA MA GUS PA DANG, DAM PA'I CHOS SPONG BA
DANG, CHOS SMRA BA LA SDANG BA DANG, MNGON PAR BRTZON PA MED PAR
DAD PAS BYIN PA LEN PA STE, RGYAL PO CHEN PO,

BZHI PO DE DAG NI BSTAN PA 'DI LA RAB TU BYUNG BA'I G-YANG SA YIN
NO, ,DE NAS BCOM LDAN 'DAS KYIS DE'I TSE TSIGS SU BCAD PA 'DI DAG
BKA' STZAL TO, ,SANGS RGYAS SOM

NYIS ZA BA G-YANG SA'I MCHOG, 'JIG RTEN KUN GYI SKYABS BYED MI
NUS TE, ,BLO CHUNG DE NI BSTAN LAS NYAMS GYUR PAS, ,MGON MED DE
NI NGAN 'GROR 'GRO BAR 'GYUR, ,

DES NI CHOS KYANG SPANGS PAS NGAN SONG 'GRO, ,LO NI STONG LAS MI
NYUNG BAR DU YANG, ,DMUS LONG DBANG PO DMAN ZHING SEMS KYANG
NYAMS, ,SDUG BSNGAL CHEN PO 'DI NI G-YANG

SA GNYIS, ,SANGS RGYAS CHOS 'DZIN MI 'JIGS GANG YIN PA, ,THAMS
CAD MKHYEN PA'I YE SHES SKYONG BYED PA, ,DE DAG SKUR 'DEBS G-YANG
SA CHEN PO GSUM, ,BSKAL PA

BYE BA MANG POR MYONG BAR 'GYUR, ,DE NI DAD PAS BYIN PA MI RIGS
SPYOD, ,DE NI G-YANG SA CHEN PO BZHI PA YIN, ,DE NI 'JIG RTEN SUS
KYANG SKYABS MI NUS, ,SDIG PA'I LAS


@33B CAN NGAN SONG KUN TU RGYUG, BSAM PA DAG PA 'PHAGS PA'I DAG
PA YIN, ,BYANG CHUB G-YO MED DE NI SEMS KYI GZHI, ,SMRAS PA TZAM
GYIS BYANG CHUB MI 'THOB KYI, ,SEMS KYANG DAG

BAR BYA ZHES BDE GSHEGS GSUNGS, ,BCOM LDAN 'DAS KYIS CHOS KYI
RNAM GRANGS 'DI BSHAD PA NA SROG CHAGS LNGA STONG GIS SNGON MA
BSKYED PA LAS BLA NA MED PA YANG DAG PAR

RDZOGS PA'I BYANG CHUB TU SEMS BSKYED DE, MI SKYE BA'I CHOS RNAMS
LA'ANG BZOD PA THOB PAR GYUR TO, ,RGYAL PO TSANGS PAS BYIN YANG
BLA NA MED PA YANG DAG PAR RDZOGS PA'I

BYANG CHUB LAS PHYIR MI LDOG PAR GYUR TE, SROG CHAGS 'BUM NI CHOS
RNAMS LA CHOS KYI MIG RDUL MED CING DRI MA DANG BRAL BA RNAM PAR
DAG GO, LHA DUNG PHYUR GYIS NI SNGON MA BSKYED

PA LAS BYANG CHUB TU SEMS BSKYED DE, ,DE NAS BCOM LDAN 'DAS KYIS
DE'I TSE 'DZUM PA MDZAD DE, 'DI NI SANGS RGYAS BCOM LDAN 'DAS
RNAMS KYI CHOS NYID DE, GANG GI TSE 'DZUM

PA MDZAD PA DE'I MOD LA, BCOM LDAN 'DAS KYI ZHAL GYI SGO NAS 'OD
ZER KHA DOG DU MA KHA DOG SNA TSOGS PA, 'DI LTA STE, SNGON PO
DANG, SER PO DANG, DMAR PO DANG, DKAR PO DANG,

BTZONG KA DANG, SHEL KYI KHA DOG DANG, DNGUL GYI KHA DOG LTA BU
DAG BYUNG STE, DE DAG GIS 'JIG RTEN GYI KHAMS MTHA' YAS MU MED PA
SNANG BAS KHYAB PAR BYAS NAS STENG DU'ANG


@34A *, ,TSANGS PA'I 'JIG RTEN GYI BAR DU SONG STE, NYI MA DANG,
ZLA BA RNAMS KYI GZI BRJID KYANG MED PAR BYAS NAS PHYIR LOG STE,
BCOM LDAN 'DAS LA LAN GSUM

BSKOR BA BYAS NAS BCOM LDAN 'DAS KYI SPYI BO'I GTZUG TU MI SNANG
BAR GYUR TO, ,DE NAS BYANG CHUB SEMS DPA' MTHONG BA DON YOD KYIS
BCOM LDAN 'DAS GAL PA DER

LOGS SU THAL MO SBYAR BA BTUD DE, BCOM LDAN 'DAS LA 'DI SKAD CES
GSOL TO, ,BCOM LDAN 'DAS, 'DZUM PA MDZAD PA'I RGYU GANG LAGS,
RKYEN GANG LAGS, BCOM

LDAN 'DAS KYIS BKA' STZAL PA, MTHONG BA DON YOD, RGYAL PO TSANGS
PAS BYIN 'DI NI BSKAL PA SUM CU'I BAR DU LOG PAR LTUNG BAR MI
'GYUR TE, LHA DANG MI'I PHUN

SUM TSOGS PA MYONG NAS SANGS RGYAS DUNG PHYUR PHRAG BRGYAD MNYES
PAR BYED PAR 'GYUR RO, ,THAMS CAD DU'ANG 'KHOR LOS BSGYUR BA'I
RGYAL POR 'GYUR TE, GLING BZHI

YONGS SU BTANG NAS SANGS RGYAS BCOM LDAN 'DAS DE DAG THAMS CAD LA
ZHE 'GRAS PA MED PA'I SEMS KYIS DGONGS PA BZHIN DU BSNYEN BKUR
BYED PAR 'GYUR RO, ,DE

DE'I 'OG TU BDE BA CAN GYI BKOD PA DANG 'DRA BA'I SANGS RGYAS KYI
ZHING DU BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA BAR 'GYUR


@34B TE; DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS BKOD PA DPAG TU MED PA'I RGYAL PO ZHES BYA BAR 'GYUR
RO, ,DE NAS RGYAL PO TSANGS PAS BYIN TSI MA

ZHING MGU LA YI RANGS TE, RAB TU DGA' ZHING DGA' BA DANG, YID BDE
BA SKYES TE, BYANG CHUB SEMS DPA' MTHONG BA DON YOD KYI RKANG PA
LA YAN LAG LDAS GTUGS NAS, BCOM

LDAN 'DAS, MTHONG BA DON YOD LA GANG GI PHYIR BDAG GI SLAD DU DGE
SLONG GI DGE 'DUN DE DAG DANG LHAN CIG 'O BRGYAL CING BZHUGS PAR
GYUR PA BDAG GIS LHAG PA'I

BSAM PAS BZOD PA GSOL LO ZHES BYAS SO, ,BYANG CHUB SEMS DPA'
MTHONG BA DON YOD KYIS RGYAL PO TSANGS PAS BYIN LA SNYING BRTZE
BA'I PHYIR BZOD PAR BYAS SO, ,BCOM LDAN

'DAS KYIS DE SKAD CES BKA' STZAL NAS RGYAL PO TSANGS PAS BYIN
DANG, LHA DANG, MI DANG, LHA MA YIN DANG, DRI ZAR BCAS PA'I 'JIG
RTEN YI RANGS TE, BCOM LDAN 'DAS

KYIS GSUNGS PA LA MNGON PAR BSTOD DO, ,'PHAGS PA TSANGS PAS BYIN
GYIS ZHUS PA ZHES BYA BA THEG PA CHEN PO'I MDO RDZOGS SO,, ,,RGYA
GAR GYI MKHAN PO SU RENDRA

BO DHI DANG, PRAZNY'A BARMA DANG, ZHUS CHEN GYI LO TZ'A BA BANDE
YE SHES SDE LA SOGS PAS BSGYUR CING ZHUS TE GTAN LA PHAB PA, SHO
LO KA SUM BRGYA MCHIS SO,, 
