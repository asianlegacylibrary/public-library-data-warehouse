@476B ,RGYA GAR SKAD DU, 'DI RGA NA
KHA PA RI BR'A DZA KA PA RI PRAm TZTSA N'A MA S'U TRA, BOD SKAD
DU, KUN TU RGYU BA SEN RING GIS ZHUS PA ZHES BYA BA'I MDO, ,SANGS
RGYAS DANG BYANG

CHUB SEMS DPA' THAMS CAD LA PHYAG 'TSAL LO, ,'DI SKAD BDAG GIS
THOS PA'I DUS GCIG NA, BCOM LDAN 'DAS RGYAL PO'I KHAB NA BYA RGOD
KYI PHUNG PO'I RI LA DGE SLONG STONG NYIS BRGYA

LNGA BCU'I DGE SLONG GI DGE 'DUN CHEN PO DANG THABS CIG TU BZHUGS
SO, ,DE NAS BCOM LDAN 'DAS 'KHOR BZHI PO DAG LA CHOS STON TE,
TSANGS PAR SPYOD PA, THOG MAR DGE BA, BAR DU

DGE BA, THA MAR DGE BA, DON BZANG PO, ,TSIG 'BRU BZANG PO, ,MA
'DRES PA, YONGS SU RDZOGS PA, YONGS SU DAG PA, YONGS SU BYANG BA
YANG DAG PAR RAB TU STON TO, ,DE'I TSE KUN TU RGYU SEN RING

BCOM LDAN 'DAS GA LA BA DER SONG STE PHYIN NAS BCOM LDAN 'DAS KYI
SPYAN SNGAR 'KHAR BA LA AOm TSUGS BCAS TE CANG MI SMRA BAR 'DUG
NAS BLTAS TE BCOM LDAN 'DAS LA 'DI SKAD CES

GSOL TO, ,KYE GO'U TA MA, 'JIG RTEN NI, LAS BDAG GIR BYA BA, LAS
KYI BGO SKAL LA SPYOD PA, LAS KYI 'CHING BA CAN, LAS BRTAN PAR
BYA'O, ,ZHES DE SKAD SMRAS PA NI, BDEN NA, DGE SBYONG


@477A *, ,GOO TA MAS SNGON LAS CI ZHIG BYAS SHING BSAGS NA, DES
DGE SBYONG GO TA MA RDO RJE'I LUS DANG LDAN PAR GYUR, BCOM LDAN
'DAS KYIS BKA' STZAL PA, BRAM ZE

CHEN PO, 'DI NI, NGAS TSE RABS SNGA MA'I SKYE BAR SROG GCOD PA
SPANGS PA'I LAS DE'I 'BRAS BU YIN NO, ,DGE SBYONG GOO TA MAS
SNGON LAS CI ZHIG BYAS SHING BSAGS NA, DES

DGE SBYONG GOO TA MA SOR MO RING ZHING SOR MO'I BAR DRA BAS 'BREL
BAR GYUR, BCOM LDAN 'DAS KYIS BKA' STZAL PA, BRAM ZE CHEN PO, 'DI
NI NGAS TSE RABS SNGA MA'I SKYE BAR MA BYIN BAR

LEN PA SPANGS PA'I LAS DE'I 'BRAS BU YIN NO, ,DGE SBYONG GOO TA
MAS SNGON LAS CI ZHIG BYAS SHING BSAGS NA, DES DGE SBYONG GOO TA
MA DBANG PO YONGS SU TSANG ZHING LUS RAB TU RGYAS

PAR GYUR, BCOM LDAN 'DAS KYIS BKA' STZAL PA, BRAM ZE CHEN PO, 'DI
NI, NGAS TSE RABS SNGA MA'I SKYE BAR 'DOD PA LA LOG PAR G-YEM PA
SPANGS PA'I LAS DE'I 'BRAS BU YIN NO, ,

DGE SBYONG GOO TA MAS SNGON LAS CI ZHIG BYAS SHING BSAGS NA, NGAS
DGE SBYONG GOO TA MA LCES GDONG GI DKYIL 'KHOR THAMS CAD KHEBS,
BCOM LDAN 'DAS KYIS BKA' STZAL PA,

BRAM ZE CHEN PO, 'DI NI NGAS TSE RABS SNGA MA'I SKYE BAR BRDZUN
DU SMRA BA SPANGS PA'I LAS DE'I 'BRAS BU YIN NO, ,DGE SBYONG GOO
TA MAS SNGON LAS CI ZHIG BYAS SHING BSAGS NA,


@477B DES DGE SBYONG GO TA MA SENGGE'I STABS SU 'GRO BAR GYUR,
BCOM LDAN 'DAS KYIS BKA' STZAL PA, BRAM ZE CHEN PO, 'DI NI NGAS
TSE RABS SNGA MA'I SKYE BAR 'BRU'I TSANG DANG, SBYAR BA'I CHANG
MYOS

PA BAG MED PA'I GNAS SPANGS PA'I LAS DE'I 'BRAS BU YIN NO, ,DGE
SBYONG GOO TA MAS SNGON LAS CI ZHIG BYAS SHING BSAGS NA, DES DGE
SBYONG GOO TA MA SO BZHI BCU DANG LDAN ZHING SO MNYAM

LA SO DKAR BAR GYUR, BCOM LDAN 'DAS KYIS BKA' STZAL PA, BRAM ZE
CHEN PO, 'DI NI, NGAS TSE RABS SNGA MA'I SKYE BAR DUS MA YIN PA'I
ZAS SPANGS PA'I LAS DE'I 'BRAS

BU YIN NO, ,DGE SBYONG GOO TA MAS SNGON LAS CI ZHIG BYAS SHING
BSAGS NA, DES DGE SBYONG GOO TA MA TSUL KHRIMS KYI SPOS KYIS LUS
BYUGS PAR GYUR, BCOM LDAN 'DAS KYIS

BKA' STZAL PA, BRAM ZE CHEN PO, 'DI NI, NGAS TSE RABS SNGA MA'I
SKYE BAR PHRENG BA DANG, SPOS DANG, BYUG PA DANG, KHA DOG 'CHANG
BA SPANGS PA'I LAS DE'I 'BRAS BU YIN

NO; ;DGE SBYONG GOO TA MAS SNGON LAS CI ZHIG BYAS SHING BSAGS NA,
DES DGE SBYONG GOO TA MA LUS MTSAN THAMS CAD KYIS BRGYAN PAR
GYUR, BCOM LDAN 'DAS KYIS BKA'

STZAL PA, BRAM ZE CHEN PO, 'DI NI, NGAS TSE RA BAS SNGA MA'I SKYE
BAR GLU DANG, GAR DANG, RGYAN RNAMS SPANGS PA'I LAS DE'I 'BRAS BU
YIN NO, ,DGE SBYONG GOO TA MAS SNGON


@478A *, ,LAS CI ZHIG BYAS SHING BSAGS NA, DES DGE SBYONG GOO TA
MA STAN GSUM LA YONGS SU SPYOD, BCOM LDAN 'DAS KYIS BKA' STZAL
PA, BRAM ZE CHEN PO,

'DI NI; NGAS TSE RABS SNGA MA'I SKYE BAR KHRI STAN MTHON PO DANG,
KHRI STAN CHEN PO SPANGS PA'I LAS DE'I 'BRAS BU YIN NO, ,DGE
SBYONG GOO TA MAS SNGON LAS CI ZHIG BYAS SHING

BSAGS NA, DES DGE SBYONG GO'U TA MA MGO'I GTZUG TOR 'PHAGS PAR
GYUR, BCOM LDAN 'DAS KYIS BKA' STZAL PA, BRAM ZE CHEN PO, 'DI NI,
NGAS TSE RABS SNGA

MA'I SKYE BAR SANGS RGYAS DANG, CHOS DANG, DGE 'DUN DANG, PHA MA
DANG, SLOB DPON DANG, MKHAN PO DANG, BLA MA DANG, SBYIN GNAS
RNAMS LA YAN LAG LNGA SA LA GTUGS

TE MGO BOS PHYAG 'TSAL ZHING MCHOD PA'I LAS DE'I 'BRAS BU YIN NO,
,DE NAS KUN TU RGYU SEN RING GIS 'KHAR BAS LA BOR NAS BCOM LDAN
'DAS KYI ZHABS LA MGO

BOS PHYAG 'TSAL TE BCOM LDAN 'DAS GA LA BDE LOGS SU THAL MO SBYAR
BA BTUD NAS BCOM LDAN 'DAS LA 'DI SKAD CES GSOL TO, ,BCOM LDAN
'DAS, BDAG

JI SRID 'TSO'I BAR DU SANGS RGYAS LA SKYABS SU MCHI'O, ,JI SRID
'TSO'I BAR DU CHOS LA SKYABS SU MCHI'O, ,JI SRID 'TSO'I BAR DU
DGE 'DUN LA SKYABS SU MCHI'O, ,JI


@478B SRID 'TSO'I BAR DU YAN LAG BRGYAD PA'I BSNYEN GNAS LA NYE
BAR GNAS PAR BGYI'O, ,SROG CHAGS THAMS CAD GSOD DANG GZHAN NOR
RKU DANG MI TSANGS SPYOD PA DANG, ,NGAG GI DBYE

BA RDZUN DANG MYOS SKYES DUS MIN ZA BA DANG, ,PHRENG BA KHA DOG
GLU DANG GAR DANG RTZE 'JO MAL STAN MTHON PO RNAMS, ,DENG NAS
BDAG GIS SPANGS TE YON TAN BRGYAD KYIS DGRA BCOM TSUL

DU BGYI; ;DE BZHIN DU LAN GNYIS LAN GSUM DU'O, ,BDAG GIS GSO
SBYONG GI TSUL KHRIMS KYIS SDOM PA YANG DAG PAR 'DZIN PA 'DI SEMS
KYI RGYAN DANG, SEMS KYI YO BYAD DANG,

BYANG CHUB KYI TSOGS SU 'GYUR BA DANG, DON GYI DAM PA THAMS CAD
MKHYEN PA'I YE SHES DANG, MYA NGAN LAS 'DAS PA'I BDE BA BLA NA
MED PA LA GNAS PAR GYUR CIG, BCOM LDAN

'DAS KYIS BKA' STZAL PA, BRAM ZE CHEN PO, KHYOD DE BYED PA LEGS
SO LEGS SO, ,BCOM LDAN 'DAS KYIS DE SKAD CES BKA' STZAL NAS DGE
SLONG DE DAG DANG, LHA DANG, MI DANG,

LHA MA YIN DANG, DRI ZAR BCAS PA'I 'JIG RTEN YI RANG STE BCOM
LDAN 'DAS KYIS GSUNGS PA LA MNGON PAR BSTOD DO, ,KUN TU RGYU SAN [?]
RING GIS ZHUS PA'I MDO RDZOGS SO,, ,,

BKA' DANG POR GTOGS SO, 
