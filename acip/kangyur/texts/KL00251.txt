@92A ,,RGYA GAR SKAD DU,

A'ARYA TZA TURDHARMA KA N'A MA MA H'A Y'A NA S'U TRA, BOD SKAD
DU, 'PHAGS PA CHOS BZHI PA ZHES BYA BA THEG PA CHEN PO'I MDO,
SANGS RGYAS DANG, BYANG CHUB SEMS DPA' THAMS CAD

LA PHYAG 'TSAL LO, ,'DI SKAD BDAG GIS THOS PA DUS GCIG NA, BCOM
LDAN 'DAS MNYAN YOD NA RGYAL BU RGYAL BYED KYI TSAL MGON MED ZAS
SBYIN GYI KUN DGA' RA BA

NA DGE SLONG STONG NYIS BRGYA LNGA BCU'I DGE SLONG GI DGE 'DUN
CHEN PO DANG THABS CIG TU BZHUGS TE, BYANG CHUB SEMS DPA'I TSOGS
CHEN PO DANG YANG THABS CIG GO ,DE

NAS BCOM LDAN 'DAS KYIS DGE SLONG RNAMS LA BKA' STZAL PA, DGE
SLONG DAG ,BYANG CHUB SEMS DPA' SEMS DPA' CHEN POS CHOS BZHI PO
'DI DAG JI SRID 'TSO'I

BAR DU SROG GI PHYIR YANG YONGS SU MI GTANG NGO, ,BZHI GANG ZHE
NA, DGE SLONG DAG, BYANG CHUB SEMS DPA' SEMS DPA' CHEN POS JI
SRID 'TSO'I BAR DU BYANG CHUB KYI

SEMS SROG GI PHYIR YANG YONGS SU MI GTANG BA DANG, DGE SLONG DAG
,BYANG CHUB SEMS DPA' SEMS DPA' CHEN POS JI SRID 'TSO'I BAR DU
DGE BA'I BSHES GNYEN


@92B SROG GI PHYIR YANG YONGS SU MI GTANG BA DANG, DGE SLONG DAG,
BYANG CHUB SEMS DPA' SEMS DPA' CHEN POS JI SRID 'TSO'I BAR DU
BZOD PA DANG DES BA SROG GI PHYIR YANG YONGS

SU MI GTANG BA DANG, DGE SLONG DAG, BYANG CHUB SEMS DPA' SEMS
DPA' CHEN POS JI SRID 'TSO'I BAR DU DGON PA LA GNAS PA SROG GI
PHYIR YANG YONGS SU MI GTANG BAR MI BYA STE,

DGE SLONG DAG ,BYANG CHUB SEMS DPA' SEMS DPA' CHEN POS JI SRID
'TSO'I BAR DU CHOS BZHI PO 'DI DAG SROG GI PHYIR YANG YONGS SU
GTANG BAR MI BYA'O, ,BCOM LDAN 'DAS

KYIS DE SKAD CES BKA' STZAL TE, BDE BAR GSHEGS PAS DE SKAD GSUNGS
NAS, STON PAS GZHAN YANG 'DI SKAD BKA' STZAL TO, ,THAMS CAD
MKHYEN NYID SEMS NI MI GTONG

ZHING, ,MKHAS PAS RDZOGS PA'I BYANG CHUB SEMS SKYED CIG ,BZOD PA
DES PA'I STOBS LA RAB GNAS TE, ,DGE BA'I BSHES GNYEN YONGS SU
GTANG MI BYA, ,RI DVAGS RGYAL

PO BZHIN DU 'JIGS SPANGS TE, ,MKHAS LAG DGON GNAS RTAG TU BSTEN
PAR BYA, ,CHOS 'DI DAG LA RTAG TU RAB GNAS NAS, ,BDUD RNAMS BCOM
NAS BYANG CHUB DE 'TSANG

RGYA; ;BCOM LDAN 'DAS KYIS DE SKAD CES BKA' STZAL NAS DGE SLONG
DE DAG DANG, BYANG CHUB SEMS DPA' DE DAG DANG, THAMS CAD DANG
LDAN PA'I 'KHOR DE YI RANG STE


@93A *, ,TE BCOM LDAN 'DAS KYIS GSUNGS PA LA MNGON PAR BSTOD DO,
,'PHAGS PA CHOS BZHI PA ZHES BYA BA THEG PA CHEN PO'I MDO RDZOGS
SO,,