@469B RGYA GAR SKAD DU,
A'ARYA MA H'A DH'A RA n'I, BOD

SKAD DU, 'PHAGS PA GZUNGS CHEN PO, SANGS RGYAS DANG, BYANG CHUB
SEMS DPA' THAMS CAD LA PHYAG 'TSAL LO, ,'DI SKAD BDAG GIS THOS PA
DUS GCIG NA, BCOM LDAN

'DAS MNYAN YOD NA RGYAL BU RGYAL BYED KYI TSAL MGON MED ZAS SBYIN
GYI KUN DGA' RA BA NA DGE SLONG STONG NYIS BRGYA LNGA BCU'I DGE
SLONG GI DGE 'DUN CHEN PO DANG THABS CIG TU

BZHUGS TE, DE'I TSE NA TSE DANG LDAN PA KUN DGA' BO GRONG KHYER
GNAS BCAS SU DBYAR GNAS NAS ZLA BA GSUM 'DAS PA DANG, CHOS GOS
BYAS TE CHOS GOS ZIN NAS LHUNG BZED

DANG, CHOS GOS THOGS TE BCOM LDAN 'DAS GA LA BA DER SONG NAS
PHYIN PA DANG, BCOM LDAN 'DAS KYI ZHABS LA MGO BOS PHYAG 'TSAL TE
PHYOGS GCIG TU 'DUG GO ,PHYOGS


@470A *, ,GCIG TU 'DUG NAS BCOM LDAN 'DAS KYIS TSE DANG LDAN PA
KUN DGA' BO LA 'DI SKAD CES BKA' STZAL TO, ,KUN DGA' BO, KHYOD
KYIS SEMS CAN THAMS CAD

KYI DON DANG, PHAN PA DANG, BDE BA DANG, STOBS DANG, GZI BRJID
KYI PHYIR GZUNGS CHEN PO'I GSANG SNGAGS KYI GZHI 'DI DAG ZUNGS
SHIG ,CHOS SHIG ,LONGS SHIG ,LHOGS

SHIG ,KUN CHUB PAR GYIS SHIG ,YID LA ZUNGS SHIG ,DE CI'I PHYIR
ZHE NA, KUN DGA' BO, GZUNGS CHEN PO'I GSANG SNGAGS KYI GZHI RNAMS
NI, RNYED PAR DKA' ZHING, DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS RNAMS
'JIG RTEN DU 'BYUNG BA YANG RNYED PAR DKA' BA'I PHYIR TE, DPER
NA, AU DUM WA RA'I ME TOG LTA

BU YIN GYI, ZUNGS SHIG ,CHONGS SHIG ,LONGS SHIG ,LHOGS SHIG ,YID
LA ZUNGS SHIG ,KUN CHUB PAR GYIS SHIG ,KUN DGA' BO, DAD PA'I RIGS
KYI BU'AM, RIGS KYI

BU MO GANG LA LA GZUNGS CHEN PO'I GSANG SNGAGS KYI GZHI 'DI
'CHANG NGAM, 'DZIN TAM, KLOG GAM, YID LA 'DZIN TAM, KUN CHUB PAR
BYED NA, DE MTSON GYIS 'CHI BA'I DUS

BYED PAR MI 'GYUR, DUG GIS MA YIN, MES MA YIN, CHUS MA YIN, RGYAL
PO'I CHAD PAS MA YIN TE, DUS MA YIN PAR 'CHI BA'I DUS BYED PAR MI
'GYUR RO, ,DE LHA DANG,


@470B LHA MA YIN DANG, KLU DANG, RLUNG LHA DANG, NAM MKHA' LDING
DANG, DRI ZA DANG, MI'AM CI DANG, LTO 'PHYE CHEN PO DANG, GNOD
SBYIN DANG, SRIN PO DANG, YI DVAGS DANG, SHA ZA DANG, GRUL

BUM DANG, SRUL PO DANG, LUS SRUL PO DANG, 'BYUNG PO DANG, RJED
BYED DANG, SMYO BYED DANG, GNON PO DANG, GRIB GNON DANG, GSHED
BYED DANG, GNOD BYED DANG, BYAD KYIS MI TSUGS,

DE LA MI DANG, MI MA YIN PA RNAMS KYIS MI TSUGS, DE LA RIG PA'I
LAS DANG, NGAG GI LAS DANG, YID KYI LAS KYIS MI TSUGS, DE LA RIMS
NYIN GCIG PA DANG, NYIN GNYIS PA

DANG; NYIN GSUM PA DANG, NYIN BZHI PA DANG, RTAG PA'I RIMS DANG,
'BYUNG PO'I RIMS DANG, YUD TZAM DANG, RLUNG LAS GYUR PA DANG,
MKHRIS PA LAS GYUR PA DANG, BAD KAN LAS

GYUR PA DANG, 'DUS PA LAS GYUR PAS MI TSUGS PAR 'GYUR RO, ,DE LA
GZUNGS CHEN PO'I GSANG SNGAGS KYI GZHI NI, 'DI RNAMS YIN NO,
,TADYA TH'A, DZVA LE, MAH'A DZVA LE, DZVA LA NE, MA H'A

DZVA LA NE; T'A PA NE, MA H'A T'A PA NE, DZVA LI TE, AUKKE,
PUKKE, SAm BHA DE, MA H'A SAm BHA DE, TZA KRE, MA H'A TZA KRE,
BDAG DANG SEMS CAN THAMS CAD 'JIGS PA THAMS CAD DANG, GNOD PA

DANG, NAD 'GO BA THAMS CAD LAS SRUNGS SHIG SV'AH'A, KUN DGA' BO,
GZUNGS CHEN PO'I GSANG SNGAGS KYI GZHI 'DI DAG NI, YANG DAG PAR
RDZOGS PA'I SANGS RGYAS BYE BA PHRAG


@471A *, ,BDUN CU RTZA BDUN GYIS GSUNGS TE, NGA YANG DA LTAR
'CHAD CING RJES SU YI RANG NGO, ,KUN DGA' BO, DAD PA'I RIGS KYI
BU'AM RIGS KYI BU MO GANG LA LA

GZUNGS CHEN PO'I GSANG SNGAGS KYI GZHI 'DI DAG 'DZIN TAM, 'CHANG
NGAM, KLOG GAM, YID LA BYED DAM, KUN CHUB PAR BYED NA, DE TSE
RABS BDUN GYI BAR DU TSE RABS DRAN

PAR 'GYUR RO, ,DE BYANG CHUB KYI SEMS LAS MI LDOG PAR 'GYUR RO,
,DE LA GZUNGS CHEN PO'I GSANG SNGAGS KYI GZHI NI, 'DI RNAMS YIN
NO, ,TADYA TH'A, AANTE, BANTE, KshA ME, KshA

MA ME; DH'A NA SE, BA DA NE, AA DA NE, HU LE, MA H'A HU LE, TA KA
RE GAm GHI RE, DUshPU SA TE, BDAG DANG SEMS CAN THAMS CAD 'JIGS
PA THAMS CAD DANG, GNOD PA DANG, NAD 'GO

BA THAMS CAD LAS SRUNGS SHIG, SRUNGS SHIG SV'AH'A, KUN DGA' BO,
GZUNGS CHEN PO'I GSANG SNGAGS KYI GZHI 'DI DAG NI, YANG DAG PAR
RDZOGS PA'I SANGS RGYAS BYE BA

PHRAG BRGYAD CU RTZA BRGYAD KYIS GSUNGS TE, NGA YANG DA LTA NA
'CHAD CING RJES SU YI RANG NGO, ,KUN DGA' BO, DAD PA'I RIGS KYI
BU'AM, RIGS KYI BU MO GANG LA LA GZUNGS

CHEN PO'I GSANG SNGAGS KYI GZHI 'DI 'CHANG NGAM, 'DZIN TAM, KLOG
GAM, YID LA BYED DAM, KUN CHUB PAR BYED NA, DE TSE RABS BCU
BZHI'I BAR DU TSE RABS DRAN PAR


@471B 'GYUR RO, ,DE BYANG CHUB KYI SEMS LAS MI LDOG PAR 'GYUR RO,
,DE LA GZUNGS CHEN PO'I GSANG SNGAGS KYI GZHI NI, 'DI RNAMS YIN
NO, ,TADYA TH'A, AAttE, BAttE, AAGGE, PAGGE, thAGGE,

thAGGE, DHAKKE, DH'A RA DHAKKE, tA KE tA RA KE, AA KA SI, SA KA
SI, MA KA SI, AI LI MI LI, TI LI MI LI, ROO RA BE, MA H'A RO RA
BE, BH'U TAm GA ME BH'U TA PA R'A YA nE, TI MI GI SE, MA H'A TI
MI GI SE, SAm

BHA BE; MA H'A SAm BHA BE, BDAG DANG SEMS CAN THAMS CAD 'JIGS PA
THAMS CAD DANG, GNOD PA THAMS CAD DANG, NAD 'GO BA THAMS CAD LAS
SRUNGS SHIG ,SRUNGS SHIG SV'AH'A,

KUN DGA' BO, GZUNGS CHEN PO'I GSANG SNGAGS KYI GZHI 'DI DAG NI,
YANG DAG PAR RDZOGS PA'I SANGS RGYAS BYE BA PHRAG DGU BCU RTZA
DGUS GSUNGS TE, NGA YANG DA LTA NA 'CHAD

CING RJES SU YI RANG NGO, ,KUN DGA' BO, DAD PA'I RIGS KYI BU'AM,
RIGS KYI BU MO GANG LA LA GZUNGS CHEN PO'I GSANG SNGAGS KYI GZHI
'DI DAG 'CHANG BA DANG, 'DZIN PA DANG,

KLOG PA DANG, YID LA BYED PA DANG, KUN CHUB PAR BYED PA DE TSE
RABS NYI SHU RTZA GCIG GI BAR DU TSE RABS DRAN PAR 'GYUR RO, ,DE
BYANG CHUB KYI SEMS LAS PHYIR LDOG PAR MI

'GYUR RO, ,DE LA GZUNGS CHEN PO'I GSANG SNGAGS KYI GZHI NI, 'DI
RNAMS YIN NO, ,TADYA TH'A, RU LE, MA H'A RU LE, HE HE RI, MATTA
RI, DZAMBHA NI, STAMBHA NI, KUN DGA' BO, DAD PA'I


@472A *, ,RIGS KYI BU'AM, RIGS KYI BU MO GANG LA LA GZUNGS CHEN
PO'I GSANG SNGAGS KYI GZHI 'DI DAG GIS SHING SKAM PO SRUNG BA'AM,
YONGS SU BSKYAB PA DANG, YONGS

SU GZUNG BA DANG, YONGS SU BSKYANG BA DANG, ZHI BA DANG, BDE LEGS
SU 'GYUR BA DANG, CHAD PA SPANG BA DANG, DUG GZHIL BA DANG, DUG
GSAD PA DANG, MTSAMS GCAD PA DANG,

NAM MKHA' BCING BA DANG, SA BCING BA BYAS TE, DE LA SRAD BUS
BCINGS NA, DE'I RTZA BA YANG SKYE BAR 'GYUR, YAL GA DANG, LO MA
DANG, LCUG MA DANG, ME TOG DANG, 'BRAS BU

YANG SKYE BAR 'GYUR NA, RNAM PAR SHES PA DANG BCAS PA'I LUS LA
LTA SMOS KYANG CI DGOS TE, KUN DGA' BO, SNGON GYI LAS KYI RNAM
PAR SMIN PA NI, MA GTOGS SO, ,KUN

DGA' BO, NYI ZLA 'DI LTAR RDZU 'PHRUL CHE BA, 'DI LTAR MTHU CHE
BA, 'DI LTAR DBANG CHE BAR GRAGS PA 'DI GNYIS NI, SA LA LTUNG
YANG SRID DO, ,KUN DGA' BO, RI'I RGYAL PO RI

RAB GNAS NAS G-YO YANG SRID DO, ,KUN DGA' BO, RGYA MTSO CHEN PO
'DI LTAR ZAB PA, 'DI LTAR RGYA CHE LA, 'DI LTAR RDZU 'PHRUL CHA
ZHING MTHU CHE BA BZHI PO 'DI DAG NI,

BSKAMS SHING YONGS SU ZAD DE MTHAR THUG PAR 'GYUR YANG SRID DO,
,KUN DGA' BO, SA CHEN PO 'DI NI, RNAM PA STONG DU 'GYES KYANG
SRID, CHU NI, GSHER BA NYID 'DOR


@472B YANG SRID, ME NI ,TSA BA 'DOR YANG SRID, RLUNG NI, GRANG BA
'DOR YANG SRID KYI, GZUNGS CHEN PO'I GSANG SNGAGS KYI GZHI 'DI
DAG NI, BSLU MI SRID DO, ,KUN DGA' BO, LHA'AM,

KLU'AM, LHA MA YIN NAM, NAM MKHA' LDING NGAM, RLUNG LHA'AM, DRI
ZA'AM, MI'AM CI'AM, LTO 'PHYE CHEN PO'AM, GNOD SBYIN NAM, SRIN
PO'AM, YI DVAGS SAM, SHA ZA'AM, GRUL

BUM MAM, SRUL PO'AM, LUS SRUL PO'AM, 'BYUNG PO'AM, BRAM ZE'AM,
SRIN PO'AM, GRIB GNON NAM, MI DANG MI MA YIN PA GANG LA LA ZHIG
GAM, GZHAN SU YANG RUNG BA

ZHIG GIS GZUNGS CHEN PO'I GSANG SNGAGS 'DI DAG LAS 'GAL BAR BYED
NA, TADYA TH'A, AAGGI LE, TZAGGI LE, BALLE, MALLE, AOm H'A NI, MO
H'A NI, DZAm BHA NI, STAm BHA NI, BDAG DANG SEMS

CAN THAMS CAD LA SRUNGS SHIG ,SRUNGS SHIG SV'AH'A, RGYAL PO CHEN
PO YUL 'KHOR SRUNG YANG LCAGS KYI 'KHOR LO 'PHAR BA, RAB TU 'BAR
BA, KUN TU RAB TU MCHED CING 'BAR BA,

ME LCE GCIG TU GYUR PAS DE'I MGO TSAL PA BDUN DU 'GEMS SO, ,RGYAL
PO CHEN PO 'PHAGS SKYES PO DANG, MIG MI BZANG DANG, RNAM THOS KYI
BU YANG LCAGS KYI 'KHOR LO 'BAR BA,

RAB TU 'BAR BA, KUN TU RAB TU MCHED CING 'BAR BA ME LCE GCIG TU
GYUR PAS DE'I MGO TSAL PA BDUN DU 'GEMS SO, ,LHA'I DBANG PO BRGYA
BYIN YANG RDO RJE 'PHEN NO, ,GSANG


@473A *, ,PA PA'I BDAG PO LAG NA RDO RJE YANG RDO RJE 'BAR BA,
RAB TU 'BAR BA, KUN TU RAB TU MCHED CING 'BAR BA ME LCE GCIG TU
GYUR PAS DE'I MGO TSAL PA BDUN DU 'GEMS SO, ,

DE RGYAL PO'I PHO BRANG LCANG LO CAN DU GNAS SU MI DBANG STE,
DE'I MGO AARDZA KA'I DOG PA BZHIN DU TSAL BA BDUN DU 'GAS SO,
,BCOM LDAN 'DAS KYIS DE SKAD CES BKA' STZAL NAS TSE DANG

LDAN PA KUN DGA' BO DANG, LHA DANG, MI DANG, LHA MA YIN DANG, DRI
ZAR BCAS PA'I 'JIG RTEN YI RANG STE BCOM LDAN 'DAS KYIS GSUNGS PA
LA MNGON PAR BSTOD DO, ,'PHAGS PA

GZUNGS CHEN PO RDZOGS SO,, ,,RGYA GAR GYI MKHAN PO DZI NA MI TRA
DANG, D'A NA SH'I LA DANG, ZHU CHEN GYI LOTZTSA BA BANDHE YE SHES
SDES BSGYUR CING ZHUS TE SKAD GSAR BCAD KYIS KYANG BCOS

NAS GTAN LA PHAB PA,, (GSAR BCUG KHA BSKONG GRAS,) ,