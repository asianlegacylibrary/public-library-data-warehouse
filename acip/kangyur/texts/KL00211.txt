@192B ,,RGYA GAR SKAD DU, PRA T'I TYA SA MUTP'A D'A DI TZA
BI BHANGGA NIRDE SHA N'A MA S'U TRA, BOD SKAD DU, RTEN CING 'BREL

PAR 'BYUNG BA DANG PO DANG, RNAM PAR DBYE BA BSTAN PA ZHES BYA
BA'I MDO, DKON MCHOG GSUM LA PHYAG 'TSAL LO, ,'DI SKAD BDAG GIS
THOS PA'I DUS GCIG NA, BCOM LDAN

'DAS MNYAN YOD NA RGYAL BU RGYAL BYED KYI TSAL MGON MED ZAS SBYIN
GYI KUN DGA' RA BA NA BZHUGS SO, ,DE NAS BCOM LDAN 'DAS KYIS DGE
SLONG RNAMS LA BKA' STZAL PA, DGE SLONG

DAG ;KHYED LA RTEN CING 'BREL PAR 'BYUNG BA DANG PO DANG, RNAM
PAR DBYE BA BSTAN GYI, DE LEGS PAR RAB TU NYON LA YID LA ZUNGS
SHIG DANG BSHAD DO, ,RTEN CING 'BREL BAR 'BYUNG

BA DANG PO GANG ZHE NA, 'DI LTA STE, 'DI YOD NA 'DI 'BYUNG, 'DI
SKYES PAS 'DI SKYE BA STE, 'DI LTA STE, MA RIG PA'I RKYEN GYIS
'DU BYED, 'DU BYED KYI RKYEN GYIS RNAM PAR SHES PA,

RNAM PAR SHES PA'I RKYEN GYIS MING DANG, GZUGS, MING DANG, GZUGS
KYI RKYEN GYIS SKYE MCHED DRUG ,SKYE MCHED DRUG GI RKYEN GYIS REG
PA, REG PA'I RKYEN GYIS TSOR BA, TSOR BA'I RKYEN

GYIS SRED PA, SRED PA'I RKYEN GYIS LEN PA, LEN PA'I RKYEN GYIS
SRID PA, SRID PA'I RKYEN GYIS SKYE BA, SKYE BA'I RKYEN GYIS RGA
SHI DANG, MYA NGAN DANG, SMRE SNGAGS 'DON PA DANG, SDUG BSNGAL BA
DANG, YID MI BDE


@193A *, ,BA DANG, 'KHRUG PA RNAMS 'BYUNG BAR 'GYUR RO, ,DE LTAR
NA SDUG BSNGAL GYI PHUNG PO CHEN PO 'BA' ZHIG PO 'DI 'BYUNG BAR
'GYUR RO, ,'DI NI RTEN CING 'BREL PAR 'BYUNG BA DANG

PO ZHES BYA'O, ,RTEN CING 'BREL BAR 'BYUNG BA'I RNAM PAR DBYE BA
GANG ZHE NA, MA RIG PA'I RKYEN GYIS 'DU BYED CES BYA BA'I MA RIG
PA GANG ZHE NA, GANG DE SNGON GYI MTHA' MI SHES PA DANG,

PHYI MA'I MTHA' MI SHES PA DANG, SNGON DANG, PHYI MA'I MTHA' MI
SHES PA DANG, NANG MI SHES PA DANG, PHYI MI SHES PA DANG, NANG
DANG, PHYI MI SHES PA DANG, LAS MI SHES PA DANG, RNAM

PAR SMIN PA MI SHES PA DANG, LAS DANG, RNAM PAR SMIN PA MI SHES
PA DANG, SANGS RGYAS MI SHES PA DANG, CHOS MI SHES PA DANG, DGE
'DUN MI SHES PA DANG, SDUG BSNGAL MI

SHES PA DANG, KUN 'BYUNG DANG, 'GOG PA DANG, LAM MI SHES PA DANG,
RGYU MI SHES PA DANG, RGYU LAS YANG DAG PAR 'BYUNG BA'I CHOS MI
SHES PA DANG, DGE BA DANG, MI DGE BA DANG,

KHA NA MA THO BA DANG BCAS PA DANG, KHA NA MA THO BA MED PA DANG,
BSTEN PAR BYA BA DANG, BSTEN PAR BYA BA MA YIN PA DANG, NGAN PA
DANG, GYA NOM PA DANG, NAG PO DANG, DKAR PO

DANG; RNAM PAR DBYE BA DANG BCAS PA'I RTEN CING 'BREL BAR 'BYUNG
BA DANG, REG PA'I SKYE MCHED DRUG YANG DAG PA JI LTA BA BZHIN
KHONG DU MI CHUD PA DANG, GANG DE DANG, DER YANG DAG


@193B PA JI LTA BA BZHIN DU MI SHES PA DANG, MA MTHONG BA DANG,
MNGON PAR MA RTOGS PA DANG, RMONGS PA DANG, KUN TU RMONGS PA
DANG, MA RIG PA DANG, MUN PA'I RNAM PA ZHES BYA BA 'DI NI MA

RIG PA ZHES BYA'O, ,MA RIG PA'I RKYEN GYIS 'DU BYED CES BYA BA'I
'DU BYED GANG ZHE NA, 'DU BYED NI RNAM PA GSUM STE, GSUM GANG ZHE
NA, LUS KYI 'DU BYED DANG, NGAG GI 'DU BYED

DANG; YID KYI 'DU BYED DO, ,'DU BYED KYI RKYEN GYIS RNAM PAR SHES
PA ZHES BYA BA'I RNAM PAR SHES PA GANG ZHE NA, RNAM PAR SHES PA'I
TSOGS DRUG STE, MIG GI RNAM PAR SHES PA

DANG; RNA BA DANG, SNA DANG, LCE DANG, LUS DANG, YID KYI RNAM PAR
SHES PA'O, ,RNAM PAR SHES PA'I RKYEN GYIS MING DANG, GZUGS ZHES
BYA BA LA MING GANG ZHE NA, GZUGS CAN MA

YIN PA'I PHUNG PO BZHI STE, TSOR BA'I PHUNG PO DANG, 'DU SHES KYI
PHUNG PO DANG, 'DU BYED KYI PHUNG PO DANG, RNAM PAR SHES PA'I
PHUNG PO'O, ,GZUGS GANG ZHE NA, GZUGS GANG YIN PA

CI'ANG RUNG, DE DAG THAMS CAD 'BYUNG BA CHEN PO BZHI DANG, 'BYUNG
BA CHEN PO BZHI DAG RGYUR BYAS PA STE, GZUGS 'DI DANG, SNGA MA'I
MING GNYIS KA GCIG TU MNGON PAR BSDUS

NAS MING DANG, GZUGS ZHES BYA'O, ,MING DANG, GZUGS KYI RKYEN GYIS
SKYE MCHED DRUG CES BYA BA'I SKYE MCHED DRUG GANG ZHE NA, NANG GI
SKYE MCHED DRUG STE, MIG NANG GI SKYE MCHED DANG,


@194A *, ,RNA BA DANG, SNA DANG, LCE DANG, LUS DANG, YID NANG GI
SKYE MCHED DO, ,SKYE MCHED DRUG GI RKYEN GYIS REG PA ZHES BYA
BA'I REG PA GANG ZHE NA, REG PA'I

TSOGS DRUG STE, MIG GI 'DUS TE REG PA DANG, RNA BA DANG, SNA
DANG, LCE DANG, LUS DANG, YID KYI 'DUS TE REG PA'O, ,REG PA'I
RKYEN GYIS TSOR BA ZHES BYA BA'I TSOR BA GANG ZHE NA, TSOR

BA NI GSUM STE, BDE BA DANG, SDUG BSNGAL BA DANG, BDE BA'ANG MA
YIN, SDUG BSNGAL BA'ANG MA YIN PA'O, ,TSOR BA'I RKYEN GYIS SRED
PA ZHES BYA BA'I SRED PA GANG ZHE NA, SRED PA NI GSUM

STE; 'DOD PA'I SRED PA DANG, GZUGS KYI SRED PA DANG, GZUGS MED
PA'I SRED PA'O, ,SRED PA'I RKYEN GYIS LEN PA ZHES BYA BA'I LEN PA
GANG ZHE NA, LEN PA NI BZHI STE, 'DOD PA NYE BAR

LEN PA DANG, LTA BA NYE BAR LEN PA DANG, TSUL KHRIMS DANG, BRTUL
ZHUGS NYE BAR LEN PA DANG, BDAG TU SMRA BA NYE BAR LEN PA'O, ,LEN
PA'I RKYEN GYIS SRID PA ZHES BYA BA'I SRID PA GANG ZHE

NA; SRID PA NI GSUM STE, 'DOD PA'I SRID PA DANG, GZUGS KYI SRID
PA DANG, GZUGS MED PA'I SRID PA'O, ,SRID PA'I RKYEN GYIS SKYE BA
ZHES BYA BA'I SKYE BA GANG ZHE NA, GANG SEMS CAN

DE DANG, DE DAG GI SEMS CAN GYI RIS DE DANG, DE DAG TU GANG SKYE
BA DANG, SHIN TU SKYE BA DANG, 'PHO BA DANG, MNGON BAR 'BYUNG BA
DANG, RAB TU 'BYUNG BA DANG, PHUNG PO SO SOR THOB PA DANG,


@194B KHAMS SO SOR THOB PA DANG, SKYE MCHED SO SOR THOB PA DANG,
PHUNG PO RNAMS MNGON PAR GRUB PA DANG, SROG GI DBANG PO RAB TU
SKYES PA 'DI NI SKYE BA ZHES BYA'O, ,SKYE BA'I RKYEN GYIS RGA

SHI ZHES BYA BA'I RGA SHI GANG ZHE NA, GANG DE'I SPYI THER DANG,
SKRA DKAR DANG, GNYER MA'I TSOGS PA DANG, RNYIS PA DANG, ZHUM PA
DANG, BA LANG CHU 'THUNG BA LTAR GUG PA DANG, LUS NAG PO'I

THIG LES GANG BA DANG, LUD PA LU ZHING DBUGS RGOD PA DANG, MDUN
DU LUS 'BUB PA LTAR BYED PA DANG, 'KHAR BA LA BRTEN PA DANG, BLUN
PAS MONG RTUL BA NYID DANG, ZHAN PA NYID DANG,

NYAMS PA DANG, YONGS SU NYAMS PA DANG, DBANG PO RGUD PA DANG,
NYAMS PA DANG, 'DU BYED RNAMS RNYINGS PA DANG, SHIN TU RNYINGS
PAR GYUR PA 'DI NI RGA BA ZHES BYA'O, ,'CHI BA GANG ZHE NA,

SEMS CAN GANG YIN PA DE DANG, DE DAG SEMS CAN GYI RIS DE DANG, DE
DAG NAS 'PHOS PA DANG, 'PHO BA NYID DANG, ZHIG PA DANG, NANG
NYAMS PA DANG, TSE NYAMS PA DANG, DROD YAL BA

DANG, SROG GI DBANG PO 'GAGS PA DANG, PHUNG PO RNAMS 'DOR BA
DANG, SHI BA DANG, DUS BYED PA 'DI NI SHI BA ZHES BYA STE, SHI BA
'DI DANG, SNGA MA RGA BA GNYIS GCIG TU BSDUS NAS

RGA SHI ZHES BYA STE, 'DI NI RTEN CING 'BREL BAR 'BYUNG BA RNAM
PAR DBYE BA YIN NO, ,DGE SLONG DAG ,KHYED LA RTEN CING 'BREL BAR
'BYUNG BA DANG PO DANG, RNAM PAR DBYE BA BSHAD PAR BYA'O,,


@195A *, ,ZHES NGAS SMRAS PA GANG YIN PA DE'I CHED DU NGAS SMRAS
PA 'DI DAG YIN NO, ,RTEN CING 'BREL BAR 'BYUNG BA'I DANG PO DANG,
RNAM PAR DBYE BA BSTAN PA ZHES BYA BA'I

MDO RDZOGS SO,, 
