@189A ,,RGYA GAR SKAD DU,
A'ARYA PRA DZNY'A PA RA MI TA SANYTZA YA GA TH'A,

BOD SKAD DU, 'PHAGS PA SHES RAB KYI PHA ROL TU PHYIN PA SDUD PA
TSIGS SU BCAD PA, SANGS RGYAS DANG BYANG CHUB SEMS DPA' THAMS CAD
LA PHYAG 'TSAL LO, ,DE NAS YANG BCOM LDAN

'DAS KYIS 'KHOR BZHI PO DE DAG YANG DAG PAR RAB TU DGA' BAR MDZAD
PA'I PHYIR SHES RAB KYI PHA ROL TU PHYIN PA 'DI STON CING, DE'I
TSE TSIGS SU BCAD PA 'DI BKA' STZAL TO, ,DGA'

DANG GUS DANG DAD PA'I MCHOG NI NYER BZHAG STE, ,SGRIB PA NYON
MONGS BSAL NAS DRI MA LAS 'DAS PA, ,'GRO DON MNGON ZHUGS DES PA'I
SHES RAB PHA ROL PHYIN, ,GANG LA DPA' RNAMS

SPYOD PA DE NI MNYAN PAR GYIS, ,'DZAM BU'I GLING 'DIR CHU KLUNG
JI SNYED CIG 'BAB CING, ,ME TOG 'BRAS LDAN SMAN DANG NAGS TSAL
SKYED BYED PA, ,MA DROS GNAS PA'I KLU DBANG KLU BDAG

BRTEN GNAS TE, ,DE NI KLU YI BDAG PO DE YI MTHU DPAL YIN, ,RGYAL
BA'I NYAN THOS PA DAG JI SNYED CHOS STON DANG, ,'CHAD DANG RIGS
PA DAG DANG LDAN PAR BRJOD PA DANG, ,MCHOG 'PHAGS


@189B BDE BA BYED DANG DE YI 'BRAS THOB PA, ,DE DAG KUN KYANG DE
BZHIN GSHEGS PA'I SKYES BU'I MTHU, ,CI PHYIR ZHE NA RGYAL BA'I
CHOS TSUL GANG BSTAN PA, ,DE LA MI MCHOG SLOB MAR GYUR PAS MNGON
BSLAB

CING, ,MNGON SUM BYAS NAS BSLAB PA JI BZHIN STON BYED DE, ,SANGS
RGYAS MTHUS BYED RANG GI STOBS KYI MTHUS MA YIN, ,GANG LA SHES
RAB PHA ROL PHYIN MCHOG MI DMIGS SHING, ,BYANG CHUB

SEMS DPA' MI DMIGS BYANG CHUB SEMS MI DMIGS, ,DE SKAD THOS NAS
RMONGS PA MED CING SKRAG MED PA, ,BYANG CHUB SEMS DPA' DE NI BDE
GSHEGS SHES RAB SPYOD, ,GZUGS MED

TSOR BA MED CING 'DU SHES SEMS PA MED, ,DE LA RNAM SHES GNAS NI
RDUL TZAM YOD MA YIN, ,DE CHOS KUN LA MI GNAS GNAS PA MED PAR
SPYOD, ,YONGS SU GZUNG MED BDE GSHEGS RNAMS

KYI BYANG CHUB 'THOB, ,JI LTAR KUN DU RGYU BA BZO SBYANGS SHES PA
YIS, ,DMIGS MED PHUNG PO RNAM PAR 'JIG PA 'BYUNG BA LTAR, ,BYANG
CHUB SEMS DPA' GANG ZHIG DE LTAR CHOS SHES PA, ,MYA

NGAN 'DAS LA MI REG DE NI SHES RAB GNAS, ,YANG 'DI SHES RAB 'DI
NI GANG YIN SU YI YIN, ,GANG LAS YIN ZHES CHOS 'DI THAMS CAD
STONG PAR RTOG, NYE BAR BRTAGS NAS ZHUM PA MED

CING SKRAG MED PA, ,BYANG CHUB SEMS DPA' DE NI BYANG CHUB NYE BA
YIN, ,GAL TE MI SHES BZHIN DU GZUGS SU 'DU SHES SHING, ,TSOR BA
SEMS PA RNAM SHES PHUNG POR SPYOD BYED CING, ,PHUNG


@190A *, ,'DI STONG ZHES RTOG NA'ANG BYANG CHUB SEMS DPA' NI,
,MTSAN MA LA SPYOD SKYE MED GNAS LA DAD MA YIN, ,GANG ZHIG GZUGS
MIN TSOR MIN 'DU SHES SEMS

PA MIN, ,RNAM PAR SHES LA MI SPYOD GNAS PA MED PAR SPYOD, ,DE NI
SPYOD CES BYA BAR MI DMIGS SHES RAB BSTAN, ,SKYE MED BLO LDAN
TING 'DZIN ZHI BA MCHOG LA REG ,BYANG CHUB SEMS

GANG DE LTAR 'DIR BDAG ZHIR GNAS PA, ,DE NI SNGON GYI DE BZHIN
GSHEGS PAS LUNG BSTAN YIN, ,BDAG NI MNYAM PAR BZHAG CE'AM LANGS
ZHES RLOM SEMS MED, ,CI PHYIR ZHE NA

CHOS KYI RANG BZHIN YONGS SHES PHYIR, ,DE LTAR SPYOD NA BDE
GSHEGS RNAMS KYI SHES RAB SPYOD, ,DES NI SPYOD MED SPYOD PA YIN
PAR RAB SHES PHYIR, ,CHOS GANG SPYOD PA DE YANG DMIGS

PAR MI 'GYUR TE, ,'DI NI SHES RAB PHA ROL PHYIN MCHOG SPYOD PA
YIN, ,GANG ZHIG YOD PA MA YIN DE NI MED CES BYA, ,BYIS PA RNAMS
KYIS DE BRTAGS YOD DANG MED PAR BYED, ,YOD

DANG MED PA 'DI GNYIS MED PA'I CHOS YIN TE, ,BYANG CHUB SEMS DPA'
GANG GIS 'DI SHES NGES PAR 'BYUNG, ,GANG 'DIR PHUNG PO LNGA DAG
SGYU MA 'DRAR SHES SHING, ,SGYU MA GZHAN DANG

PHUNG PO GZHAN DU MI PHYOGS LA, ,SNA TSOGS 'DU SHES BRAL ZHING
NYE BAR ZHI SPYOD PA, ,'DI NI SHES RAB PHA ROL PHYIN MCHOG SPYOD
PA YIN, ,DGE BA'I BSHES DANG LDAN ZHING LHAG MTHONG LDAN GYUR


@190B PA; ;RGYAL BA RNAMS KYI YUM THOS SKRAG PAR YONG MI 'GYUR,
,GANG ZHIG SDIG PA'I GROGS LDAN GZHAN GYI DRING MI 'JOG ,DE NI
SNOD SO MA BTANG CHUS REG ZHIG PA BZHIN, ,CI PHYIR 'DI NI BYANG
CHUB

SEMS DPA' BYA ZHE NA, ,CHAGS PA SPYOD BYED KUN LA CHAGS PA ZAD
PAR 'DOD, ,RGYAL BA RNAMS KYI BYANG CHUB CHAGS MED GYUR LA REG
,DES NA 'DI NI BYANG CHUB SEMS DPA'I MING 'THOB

BO; ;CI PHYIR DE NI SEMS DPA' CHE ZHES BYA ZHE NA, ,SEMS CAN
TSOGS RNAMS MANG PO'I MCHOG TU GYUR PA DANG, ,SEMS CAN KHAMS KYI
LTA RNAMS CHEN PO GCOD PA STE, ,DE PHYIR SEMS DPA'

CHEN PO ZHES NI RAB BRJOD DO, ,GTONG BA CHE DANG BLO CHE BA DANG
MTHU CHE DANG, ,RGYAL BA RNAMS KYI THEG CHEN MCHOG LA ZHUGS PA
DANG, ,GO CHA CHEN PO BGOS SHING BDUD KYI SGYU 'DUL BA, ,DE YI

PHYIR NA SEMS DPA' CHE ZHES RAB TU BRJOD, ,DPER NA SGYU MA MKHAN
GYIS BZHI MDOR SPRUL BYAS TE, ,SKYE BO PHAL CHEN MGO MANG BYE BA
GCOD BYED PA'I, ,GSAD BYA DE DAG CI 'DRA DE LTAR

BYANG CHUB SEMS, ,'GRO KUN SPRUL 'DRAR RAB SHES DE LA 'JIGS PA
MED, ,GZUGS DANG 'DU SHES TSOR BA DANG NI SEMS PA DANG, ,RNAM PAR
SHES PA MA BCINGS MA GROL YOD PA MIN,,

DE LTAR BYANG CHUB LA 'JUG ZHUM PA'I SEMS MED PA, ,'DI NI GANG
ZAG DAM PA RNAMS KYI GO CHA MCHOG ,CI PHYIR 'DI NI BYANG CHUB
THEG CHEN BYA ZHE NA, ,DE GANG ZHON NAS SEMS CAN THAMS


@191A *, ,CAD MYA NGAN ZLO, ,THEG PA 'DI NI MKHA' 'DRA GZHAL MED
KHANG CHEN TE, ,DGA' SKYID BDE BA MNGON PAR THOB BYED THEG PA'I
MCHOG ,GANG ZHIG ZHON NAS

PHYOGS SU 'GRO BA DMIGS SU MED, ,MYA NGAN 'DAS PAR 'GRO BAR
GSUNGS PA 'GRO MI DMIGS, ,DPER NA MI SHI DE YIS 'GRO RGYU MED PA
BZHIN, ,RGYU DES DE NI MYA NGAN 'DAS ZHES RAB

TU BRJOD, ,BYANG CHUB SEMS DPA' SNGON GYI MTHA' DANG PHYI MTHA'
DANG, ,DA LTAR BYUNG BAR MI DMIGS DUS GSUM DAG PA STE, ,GANG DAG
DE NI 'DUS MA BYAS YIN SPROS MED DE, ,

'DI NI SHES RAB PHA ROL PHYIN MCHOG SPYOD PA YIN, ,BYANG CHUB
SEMS MKHAS RIG PA GANG GI DUS KYI TSE, ,SKYE MED RNAM PAR BSAM
STE 'DI LTAR SPYOD BYED CING, ,SNYING RJE CHEN PO BSKYED

KYANG SEMS CAN 'DU SHES MED, ,'DI NI SHES RAB PHA ROL PHYIN MCHOG
SPYOD PA YIN, ,GAL TE SEMS CAN 'DU SHES SDUG BSNGAL 'DU SHES
BSKYED, ,'GRO BA RNAMS KYI DON BYA SDUG

BSNGAL SPANG SNYAM STE, ,BDAG DANG SEMS CAN YONGS RTOG BYANG CHUB
SEMS DPA' STE, ,'DI NI SHES RAB PHA ROL PHYIN MCHOG SPYOD PA YIN,
,BDAG CI 'DRA BA DE 'DRAR SEMS CAN THAMS

CAD SHES, ,SEMS CAN THAMS CAD CI 'DRA DE 'DRAR CHOS KUN SHES,
,SKYE BA MED DANG SKYE BA GNYI GAR MI RTOG PA, ,'DI NI SHES RAB
PHA ROL PHYIN MCHOG SPYOD PA YIN, ,'JIG RTEN DAG NA


@191B CHOS MING JI SNYED YONGS BRJOD PA, ,KUN LA SKYE BA DANG NI
YANG DAG 'DAS SPANGS NA, ,YE SHES 'CHI MED DAM PA DE LAS GZHAN
MED THOB, ,DE PHYIR 'DI NI SHES RAB PHA ROL PHYIN CES BYA, ,BYANG
CHUB

SEMS DPA' GANG ZHIG DOGS MED DE LTAR SPYOD, ,SHES RAB LDAN TE
MNYAM NYID GNAS PAR SHES PAR BYA, ,CHOS RNAMS RANG BZHIN MED PAR
YONGS SU SHES GYUR PA, ,'DI NI SHES RAB PHA ROL

PHYIN MCHOG SPYOD PA YIN, ,GANG ZHIG GZUGS LA MI GNAS TSOR LA MI
GNAS SHING, ,GANG ZHIG 'DU SHES MI GNAS SEMS DPAR MI GNAS LA,
,RNAM SHES GANG MI GNAS PA CHOS NYID

GNAS PA STE, ,'DI NI SHES RAB PHA ROL PHYIN MCHOG SPYOD PA YIN,
,RTAG DANG MI RTAG BDE DANG SDUG BSNGAL SDUG MI SDUG, BDAG DANG
BDAG MED DE BZHIN NYID DANG DE BZHIN STONG, ,'BRAS BU

THOB DANG DGRA BCOM SA LA MI GNAS SHING, ,RANG RGYAL SA DANG DE
BZHIN SANGS RGYAS SAR MI GNAS, ,JI LTAR 'DREN PA 'DUS MA BYAS
KHAMS MI GNAS SHING, ,DE BZHIN 'DUS BYAS LA YANG MI

GNAS GNAS MED SPYOD, ,DE LTAR BYANG CHUB SEMS DPA' GNAS LA GNAS
MED GNAS, ,GNAS MED GNAS YIN 'DI NI RGYAL BAS GNAS PAR GSUNGS,
,GANG DAG BDE GSHEGS NYAN THOS

'GYUR BAR BYA SNYAM DANG, ,RANG SANGS RGYAS DANG DE BZHIN CHOS
RGYAL 'GYUR 'DOD PA, ,BZOD PA 'DI LA MA BRTEN THOB PAR MI NUS TE,
,DPER NA PHA ROL TSU ROL 'GRO NGOGS MI MTHONG BZHIN,,


@192A *, ,CHOS 'CHAD PA DANG NYAN DANG BSHAD BYA GANG YIN PA,
,'BRAS BU THOB DANG RKYEN RGYAL DE BZHIN 'JIG RTEN MGON, ,MKHAS
PA GSAL BAS THOB PA'I MYA NGAN 'DAS

GANG YIN, ,DE KUN SGYU MA LTA BUR DE BZHIN GSHEGS PAS BSTAN,
,GANG ZAG BZHI PO 'DI DAG DE LA MI SKRAG STE, ,RGYAL SRAS BDEN LA
MKHAS DANG PHYIR MI LDOG PA DANG, ,DGRA BCOM DRI MA

BSAL CING SOM NYI SPANGS PA DANG, ,BZHI PA DGE BA'I BSHES KYIS
YONGS SU ZIN PA'O, ,BYANG CHUB SEMS DPA' MKHAS RIG DE LTAR SPYOD
PA NI, ,DGRA BCOM SA LA MI SLOB RKYEN RTOGS SA

LA MIN; ;THAMS CAD MKHYEN NYID CHED DU SANGS RGYAS CHOS RJES
SLOB, ,GANG ZHIG SLOB MI SLOB LA MI SLOB DE SLOB YIN, ,GZUGS
'PHEL YONGS SU NYAMS DANG YONGS SU GZUNG PHYIR MIN, ,

CHOS RNAMS SNA TSOGS YONGS SU GZUNG PHYIR MI SLOB PAR, ,SLOB CING
THAMS CAD MKHYEN PA NYID KYANG YONGS 'DZIN LA, ,NGES 'BYUNG GANG
YIN 'DI NI YON TAN DGA' BA'I SLOB, ,GZUGS NI

SHES RAB MA YIN GZUGS LA SHES RAB MED, ,RNAM SHES 'DU SHES TSOR
DANG SEMS PA 'DI DAG NI, ,SHES RAB MA YIN 'DI DAG LA YANG SHES
RAB MED, ,'DI NI NAM MKHA'I KHAMS DANG

MTSUNGS TE THA DAD MED, ,DMIGS PA RNAMS KYI RANG BZHIN DE NI PHA
MTHA' MED, ,SEMS CAN RANG BZHIN GANG YIN DE YANG PHA MTHA' MED,
,NAM MKHA'I KHAMS KYI RANG BZHIN DE YANG


@192B PHA MTHA' MED, ,'JIG RTEN MKHYEN PA'I SHES RAB DE YANG PHA
MTHA' MED, ,'DU SHES TSU ROL YIN ZHES 'DREN PAS YONGS SU BSGRAGS,
,'DU SHES RNAM PAR BSHIGS NAS SPONG BA PHA ROL 'GRO ,GANG

DAG 'DU SHES BRAL BA 'DI NI RJES THOB PA, ,DE DAG PHA ROL PHYIN
NAS STON PA'I BKA' LA GNAS, ,GAL TE STON PAS KYANG NI GANGG'A'I
BYE SNYED KYI, ,BSKAL PAR BZHUGS TE SEMS CAN ZHES SGRA YONGS

BSGRAGS KYANG, ,GZOD NAS DAG PAS SEMS CAN SKYE BAR GA LA 'GYUR,
,'DI NI SHES RAB PHA ROL PHYIN MCHOG SPYOD PA YIN, ,GANG TSE NGA
NI PHA ROL PHYIN PA'I MCHOG 'DI DANG, ,MTHUN PAR SMRA GYUR

DE TSE SNGON GYI SKYES MCHOG GIS, ,MA 'ONGS PA YI DUS NA SANGS
RGYAS 'GYUR RO ZHES, ,NGA LUNG BSTAN PAR GYUR CES RGYAL BA DE
SKAD GSUNG, ,SHES RAB PHA ROL PHYIN PA GANG LA MGON SPYOD PA,
,'DI

NI GANG ZHIG GUS BYAS 'DZIN DANG CHUB BYED PA, ,DE LA DUG DANG
MTSON DANG ME DANG CHUS MI TSUGS, ,BDUD DANG BDUD KYI PHYOGS KYIS
GLAGS KYANG RNYED MI 'GYUR, ,LA LAS BDE GSHEGS YONGS SU

MYA NGAN 'DAS PA YIS, ,MCHOD RTEN RIN CHEN BDUN LAS BYAS SHING
MCHOD BYED LA, ,BDE BAR GSHEGS PA'I MCHOD RTEN DE DAG GANGG'A YI,
,BYE MA SNYED KYIS BYE BA PHRAG STONG ZHING BKANG STE, ,YONGS

SU BRTAG BZUNG ZHING RNAMS BYE BA MTHA' YAS NA, ,SEMS CAN JI
SNYED 'KHOD PA DE DAG THAMS CAD KYIS, ,LAS GZHAN MI BYED LTA YI
ME TOG SPOS RAB DANG, ,BYUG PAS DUS GSUM BSKAL


@193A *, ,PA'AM DE BAS LHAG MCHOD LA, ,GANG ZHIG GANG LAS RNAM
'DREN STOBS BCU 'BYUNG 'GYUR BA, ,BDE BAR GSHEGS PA'I YUM 'DI
GLEGS BAM LA BRIS

TE; ;'CHANG ZHING ME TOG BYUG PAS BSTI STANG BYED GYUR NA, ,MCHOD
RTEN BYAS MCHOD BSOD NAMS DES NI CHAR MI PHOD, ,RGYAL BA'I SHES
RAB PHA ROL PHYIN 'DI RIG SNGAGS CHE, ,SEMS

CAN KHAMS MANG MYA NGAN SDUG BSNGAL CHOS ZHI BYED, ,GANG DAG 'DAS
DANG GANG DAG PHYOGS BCU'I 'JIG RTEN MGON, ,RIG SNGAGS 'DI BSLAB
SMAN PA'I RGYAL PO BLA MED 'GYUR, ,

GANG DAG PHAN DANG SNYING RJER BCAS PA'I SPYAD SPYOD PA, ,RIG
SNGAGS 'DI LA BSLAB NAS MKHAS PA BYANG CHUB REG ,'DUS BYAS BDE
DANG 'DUS MA BYAS BDE GANG YIN PA, ,BDE BA DE KUN

'DI LAS 'BYUNG BAR RIG PAR BYA, ,SA BON BTAB NAS SA LA GNAS TE
'BYUNG 'GYUR BA, ,TSOGS PA RNYED NAS RNAM MANG GZUGS DAG RNAM PAR
SKYE, ,PHA ROL PHYIN LNGA BYANG CHUB YON TAN

JI SNYED PA, ,DE DAG KUN KYANG SHES RAB PHA ROL PHYIN LAS SKYE,
,'KHOR LOS BSGYUR RGYAL LAM GANG NAS NI RTAG 'GRO BA, ,LAM DE
NYID NAS RIN CHEN BDUN DANG DPUNG TSOGS KUN, ,GANG

NAS RGYAL BA'I SHES RAB PHA ROL PHYIN 'DI 'GRO ,DE NYID NAS NI
YON TAN CHOS KUN 'GRO BAR 'GYUR, ,RGYAL BAS BRGYA BYIN DRI BA
YONGS DRIS LAN GSOL PA, ,GAL TE GANGG'A'I BYE SNYED


@193B SANGS RGYAS ZHING GYUR LA, ,DE KUN RGYAL BA'I RING BSREL
GYUR BUR GTAMS GYUR KYANG, ,BDAG NI SHES RAB PHA ROL PHYIN PA 'DI
NYID LEN, ,CI SLAD CE NA SKU GDUNG MI GUS BDAG MA LAGS,,

'ON KYANG SHES RAB YONGS SU BSGOMS PAS MCHOD BGYID DE, ,DPER NA
RGYAL PO BSTEN MI RIM GRO 'THOB PA LTAR, ,SANGS RGYAS RING BSREL
SHES RAB PHA ROL PHYIN LA BRTEN, ,NOR BU RIN CHEN

YON TAN KUN LDAN RIN THANG MED, ,GA BA TSE GANG DU STZAL BA DE NI
PHYAG BGYI 'OS, ,DE PHYUNG GYUR KYANG GAB TSE LA NI DGA' BGYID
DE, ,YON TAN DE DAG NOR BU RIN CHEN DE YI LAGS, ,DE BZHIN

SHES RAB PHA ROL PHYIN MCHOG YON TAN GYIS, ,RGYAL BA MYA NGAN
'DAS KYANG RING BSREL MCHOD PA BRNYES, ,DE LTAS GANG ZHIG RGYAL
BA'I YON TAN 'DZIN 'TSAL DES, ,SHES RAB PHA ROL PHYIN

BLANGS 'DI NI THAR PA LAGS, ,SBYIN PA SBYIN PA'I SNGON DU 'GRO BA
SHES RAB STE, ,TSUL KHRIMS BZOD PA BRTZON 'GRUS BSAM GTAN DE
BZHIN NO, ,DGE CHOS CHUD MI GZAN PHYIR YONGS SU

'DZIN PA YIN, ,'DI NI CHOS RNAMS THAMS CAD TSUL GCIG STON PAR
BYED, ,DPER NA 'DZAM BU GLING NA SHING RNAMS BYE BA STONG, ,RNAM
PA SNA TSOGS RNAM PA DU MA GZUGS MANG BA, ,GRIB

MAR GYUR PA'I GRANGS SU BRJOD PA MA GTOGS PAR, ,GRIB MA SNA TSOGS
MED CING BYE BRAG YOD MA YIN, ,DE BZHIN RGYAL BA'I PHA ROL PHYIN
LNGA 'DI DAG KYANG, ,SHES RAB PHA ROL PHYIN PA'I MING


@194A *, ,NYID THOB PAR 'GYUR, ,THAMS CAD MKHYEN PA NYID PHYIR
YONGS SU BSNGOS BYAS NA, ,BYANG CHUB CES BYAR DRUG PO 'DI KUN RO
GCIG 'GYUR, ,BYANG CHUB SEMS

DPA' GAL TE RAB TU MI SHES BZHIN, ,GZUGS DANG 'DU SHES TSOR DANG
SEMS PA RNAM PAR SHES, ,MI RTAG YONGS SU STON PA BCOS LA SPYOD PA
STE, ,MKHAS PA NAM YANG CHOS RNAMS 'JIG

PAR MI BYED DO, ,GANG LA GZUGS MIN TSOR MIN 'DU SHES MI DMIGS
SHING, ,RNAM PAR SHES PA MA YIN SEMS PA MI DMIGS LA, ,CHOS KUN
SKYE MED STONG PA'I TSUL DU RAB SHES PA, ,

'DI NI SHES RAB PHA ROL PHYIN MCHOG SPYOD PA YIN, ,LA LAS
GANGG'A'I KLUNG GI BYE SNYED ZHING RNAMS NA, ,SEMS CAN JI SNYED
'KHOD KUN DGRA BCOM NYID BTUL BAS, ,GANG GIS SHES RAB PA

ROL PHYIN 'DI YIG BRIS TE, ,SEMS CAN MCHOG LA GLEGS BYIN BSOD
NAMS KHYAD PAR 'PHAGS, ,CI PHYIR ZHE NA SMRA MCHOG DE DAG 'DIR
BSLAB NAS, ,CHOS RNAMS MTHA' DAG STONG PA

NYID DU 'DIR STON BYED, ,DE DAG NYAN THOS MYUR DU RNAM PAR GROL
LA REG ,RANG RGYAL BYANG CHUB DANG NI SANGS RGYAS BYANG CHUB REG
,MYU GU MED PAR 'JIG RTEN SDONG BYUNG YOD MED NA, ,DE LA

YAL 'DAB ME TOG 'BRAS BU GA LA 'BYUNG, ,BYANG CHUB SEMS MED RGYAL
'BYUNG 'JIG RTEN YOD MED NA, ,'BRAS BU BRGYA BYIN TSANGS PA NYAN
THOS GA LA 'BYUNG, ,NYI MA'I DKYIL 'KHOR


@194B GANG TSE 'OD KYI DRA BA 'GYED, ,DE TSE SEMS CAN LAS BYED
BRTZON PA DE BZHIN DU, ,MKHAS PA SHES PHYIR 'JIG RTEN BYANG CHUB
SEMS BYUNG NA, ,YE SHES KYIS NI SEMS CAN YON TAN CHOS DANG

LDAN; ;DPER NA MA DROS PA YI KLU BDAG MED GYUR NA, ,'DZAM BU'I
GLING 'DIR CHU KLUNG 'BAB PA GA LA 'GYUR, ,CHU KLUNG MED NA ME
TOG 'BRAS BU 'BYUNG MI 'GYUR, ,RGYA MTSO LA YANG RIN CHEN GZUGS

MANG MED PAR 'GYUR, ,DE BZHIN 'DIR YANG BYANG CHUB SEMS MED BDER
GSHEGS KYI, ,YE SHES 'JIG RTEN 'DI DAG KUN KYANG GA LA 'BYUNG,
,YE SHES MED NA YON TAN 'PHEL MED BYANG

CHUB MED, ,RGYA MTSO 'DRA BA'I SANGS RGYAS CHOS KYANG MED PAR
'GYUR, ,'JIG RTEN 'DI NA SNANG BYED SROG CHAGS JI SNYED PA, ,KUN
GYIS SNANG BAR BYA PHYIR 'OD RNAMS PHYUNG BA BAS, ,NYI MA'I

DKYIL 'KHOR 'OD ZER GCIG PHYUNG CHES MCHOG STE, ,SNANG BYED TSOGS
KYI 'OD RNAMS KUN GYIS CHAR MI PHOD, ,NYAN THOS TSOGS RNAMS JI
SNYED SBYIN DANG TSUL KHRIMS DANG, ,BSGOM DANG

RAB TU LDAN PA'I BSOD NAMS TSOGS BSKYED PA'AM, ,BYANG CHUB SEMS
DPA'I RJES SU YI RANG SEMS GCIG LA, ,NYAN THOS TSOGS RNAMS BSOD
NAMS PHUNG POS CHAR MI PHOD, ,'DAS

DUS SNGON GYI SANGS RGYAS BYE BA KHRAG KHRIG GANG, ,ZHING MANG
MTHA' YAS BYE STONG DAG NA GANG BZHUGS DANG, ,GANG YANG MYA NGAN
'DAS PA'I 'JIG RTEN MGON PO RNAMS, ,SDUG BSNGAL ZAD PAR


@195A *, ,BYA PHYIR RIN CHEN CHOS STON PA, ,DANG PO BYANG CHUB
MCHOG TU SEMS BSKYED BSKYED PA NAS, ,RNAM PAR 'DREN PA RNAMS KYI
DAM CHOS ZAD KYI DUS, ,DE BAR RGYAL

BA DE DAG BSOD NAMS GANG YIN PA, ,PHA ROL PHYIN DANG LDAN DANG
SANGS RGYAS CHOS GANG DANG, ,GANG YANG SANGS RGYAS SRAS RNAMS
DANG NI NYAN THOS DANG, ,SLOB DANG MI SLOB DGE BA ZAG

BCAS ZAG MED PA, ,BSDUS DANG BYANG CHUB SEMS DPA' RJES SU YI RANG
ZHING, ,'GRO BA'I DON RGYU BYANG CHUB PHYIR NI THAMS CAD BSNGO,
,YONGS BSNGO GAL TE SEMS SU 'DU SHES 'BYUNG

'GYUR ZHING, ,BYANG CHUB 'DU SHES YONGS BSNGO SEMS CAN 'DU SHES
NA, ,'DU SHES PHYIR NA LTA GNAS SEMS NI GSUM LA CHAGS, ,DMIGS PA
YOD PAS YONGS SU BSNGOS PAR

CHUD MA YIN, ,GAL TE 'DI LTAR CHOS 'DI 'GAG CING ZAD PA DANG,
,GANG DU YONGS SU BSNGO BA DE YANG ZAD PA DANG, ,CHOS KYIS CHOS
LA NAM YANG MI BSNGO SHES GYUR NA, ,DE LTAR RAB TU

SHES PAS YONGS SU BSNGOS PA YIN, ,GAL TE MTSAN MAR BYED NA DE NI
BSNGO MA YIN, ,CI STE MTSAN MA MED NA BYANG CHUB BSNGO BA YIN,
,JI LTAR DUG DANG 'DRES PA'I KHA ZAS BZANG ZA BA, ,

DKAR PO'I CHOS LA DMIGS PA 'ANG DE 'DRAR RGYAL BAS GSUNGS, ,DE
LTAS 'DI LTAR YONGS SU BSNGO BA BSLAB BYA STE, ,JI LTAR RGYAL BA
DE DAG DGE BA DE MKHYEN PA'I, ,RNAM PA GANG YIN


@195B 'BYUNG GANG MTSAN NYID GANG YIN LA, ,RJES SU YI RANG DE LTA
DE LTAR YONGS SU BSNGO, ,DE LTAR BSOD NAMS BYANG CHUB YONGS SU
BSNGO BYED NA, ,DUG MED SANGS RGYAS MI SPONG RGYAL BAS GSUNGS PA

SMRA; ;DE LTAR YONGS BSNGO DPA' BO 'JIG RTEN DMIGS CAN GYIS,
,BYANG CHUB SEMS DPA' JI SNYED THAMS CAD ZIL GYIS NON, ,DA MUS
LONG DMIGS BU MED PA BYE BA KHRAG KHRIG RNAMS, ,LAM

YANG MI SHES GRONG KHYER 'JUG PAR GA LA 'GYUR, ,SHES RAB MED NA
MIG MED PHA ROL PHYIN LNGA NI, ,DMIGS BU MED PAS BYANG CHUB REG
PAR NUS MA YIN, ,GANG TSE SHES RAB KYIS NI RAB TU ZIN

GYUR PA; ;DE TSE MIG RNYED GYUR CING 'DI YI MING THOB BO, ,DPER
NA RI MO'I LAS NI YONGS ZIN MIG MED PA, ,JI SRID MIG MA BRIS PAR
RNGAN PA MI THOB BZHIN, ,GANG TSE 'DUS BYAS 'DUS MA BYAS DANG

DKAR NAG CHOS, ,SHES RAB RNAM PAR BSHIGS NAS RDUL TZAM MI DMIGS
TSE, ,'JIG RTEN DAG NA SHES RAB PHA ROL PHYIN GRANGS 'GRO ,NAM
MKHA' GANG LA'ANG CUNG ZAD MI GNAS DE DANG 'DRA, ,

GAL TE BDAG NI RGYAL BA'I SHES RAB SPYAD BYA ZHING, ,SEMS CAN
SDUG BSNGAL REG PA KHRAG KHRIG MANG DGROL SEMS, ,SEMS CAN 'DU
SHES YONGS RTOG BYANG CHUB SEMS DPA' STE, ,DE NI SHES

RAB PHA ROL PHYIN MCHOG SPYOD MA YIN, ,BYANG CHUB SEMS DPA' GANG
ZHIG SNGON CHAD SPYOD PA'I TSE, ,PHA ROL PHYIN 'DIR SPYOD PA
MKHAS PA SOM NYI MED, ,THOS MA THAG TU DE NI STON PA'I 'DU SHES


@196A *, ,SKYES; DES NA BYANG CHUB ZHI BA MYUR DU RTOGS PAR
'GYUR, ,SNGON CHAD TSE NA SANGS RGYAS KHRAG KHRIG BKUR BYAS
KYANG, ,RGYAL BA'I SHES RAB PHA ROL PHYIN LA MA DAD NA, ,THOS

NAS BLO CHUNG DE YIS 'DI NI SPONG BYED DE, ,SPANGS NAS SKYABS MED
GYUR PA DE NI MNAR MED 'GRO ,DE LTA BAS NA GAL TE SANGS RGYAS YE
SHES MCHOG ,REG PAR 'DOD NA RGYAL BA'I YUM

'DIR DAD PAR GYIS, ,DPER NA TSONG PA RIN CHEN GLING DU SONG NAS
NI, ,ZONG ZAD SLAR LOG LTA BUR GYUR NA MI RUNG NGO, ,GZUGS KYI
DAG PA 'BRAS BU DAG PAR RIG PAR BYA, ,'BRAS BU

GZUGS DAG THAMS CAD MKHYEN NYID DAG PAR GSUNGS, ,THAMS CAD MKHYEN
NYID 'BRAS BU DAG DANG GZUGS DAG PA, ,NAM MKHA'I KHAMS DANG
MTSUNGS TE DBYER MED GCAD DU

MED; ;DPA' BO GAR SPYOD SHES RAB PHA ROL PHYIN PA YIS, ,KHAMS
GSUM YANG DAG 'DAS LA RNAM PAR GROL BA'ANG MIN, ,NYON MONGS BSAL
BAR GYUR KYANG SKYE BA STON PAR BYED, ,

RGA DANG NA DANG 'CHI BA MED KYANG 'CHI 'PHO STON, ,'GRO BA 'DI
DAG MING DANG GZUGS KYI 'DAM LA CHAGS, ,RLUNG GI 'KHOR LO LTA
BU'I 'KHOR BA'I 'KHOR LOR 'KHYAMS, ,'GRO BA

'KHRUL PA RI DVAGS RGYAR TSUD 'DRAR SHES NAS, ,SHES RAB LDAN PA
MKHA' LA BYA BZHIN RNAM PAR RGYU, ,SPYOD PA YONGS DAG GANG ZHIG
GZUGS LA MI SPYOD CING, ,RNAM SHES 'DU SHES TSOR


@196B BA SEMS PAR MI SPYOD NA, ,DE LTAR SPYOD PA CHAGS PA THAMS
CAD YONGS SPONG ZHING, ,CHAGS LAS RNAM GROL BDE GSHEGS RNAMS KYI
SHES RAB SPYOD, ,DE LTAR SPYOD PA'I BYANG CHUB SEMS DPA' MKHAS

GSAL BA, ,CHAGS PA BCAD NAS 'GRO LA CHAGS PA MED PAR 'GRO ,NYI MA
SGRA GCAN GZA' BRAL LHANG NGER 'DUG PA DANG, ,ME BTANG RTZVA DANG
SHING DANG NAGS TSAL SREG PA BZHIN, ,CHOS RNAMS

THAMS CAD RANG BZHIN DAG CING YONGS DAG PAR, ,BYANG CHUB SEMS
DPA' SHES RAB PHA ROL PHYIN LTA NA, ,BYED PA PO YANG MI DMIGS
CHOS KUN MI DMIGS TE, ,'DI NI SHES RAB PHA ROL PHYIN MCHOG

SPYOD PA YIN, ,RGYAL BA LA NI LHA RGYAL BRGYA BYIN GYIS ZHUS PA,
,BYANG CHUB SEMS DPA' SHES RAB SPYOD PA JI LTAR BRTZON, ,PHUNG PO
KHAMS LA RDUL TZAM BRTZON PAR MI BYED CING, ,PHUNG POR MI BRTZON

DE NI BYANG CHUB SEMS DPA'I BRTZON, ,GANG ZHIG CHOS 'DI SPRUL
DANG SGYU MA 'DRAR SHES NAS, ,SOM NYI MED CING SLOB LA PHYIR
ZHING SBYOR BYED PA, ,SEMS CAN DE NI RING NAS THEG CHEN ZHUGS RIG

BYA; ;SANGS RGYAS BYE BA KHRAG KHRIG MANG LA LHAG BYAS YIN, ,DGON
PA'I LAM NI DPAG TSAD MANG POR ZHUGS PA'I MIS, ,GNAG RDZI MTSAMS
KYI NAGS TSAL PHUN SUM TSOGS MTHONG NA, ,

DE DAG GRONG DANG GRONG KHYER NYE BA'I RTAGS SNYAM STE, ,DBUGS
PHYIN RNYED PAR GYUR CING CHOM RKUN 'JIGS PA MED, ,DE BZHIN BYANG
CHUB YONGS SU TSOL TSE RGYAL RNAMS KYI, ,SHES RAB PHA ROL


@197A *, ,PHYIN 'DI MNYAN PA GANG THOB PA, ,DE NI DBUGS PHYIN
THOB PAR GYUR CING 'JIGS MED DE, ,DGRA BCOM SA LA MA YIN RKYEN
RTOGS SA LA MIN, ,MI ZHIG RGYA MTSO'I CHU

NI BLTA PHYIR 'GRO BA YIS, ,GAL TE SHING DANG NAGS TSAL RI MTHONG
DA RUNG RING, ,CI STE RTAGS MA MTHONG NA RGYA MTSO CHEN PO NI,
,NYE BAR GYUR TO SNYAM STE DE LA SOM NYI MED, ,DE LTAR BYANG CHUB
DAM

PAR RAB ZHUGS RGYAL BA YI, ,SHES RAB PHA ROL PHYIN PA 'DI NYAN
RIG PAR BYA, ,RNAM PAR 'DREN PAS MNGON SUM LUNG BSTAN MA GYUR
KYANG, ,SANGS RGYAS BYANG CHUB RING POR MI THOGS BDAG

REG 'GYUR, ,DPYID DUS BZANG LA SDONG PO LO MA LHAGS GYUR NA, ,YAL
GAS RING POR MI THOGS LO 'BRAS ME TOG SKRUN, ,SHES RAB PHA ROL
PHYIN 'DI SU YI LAG THOB PA, ,RING POR MI THOGS

'DREN PA RNAMS KYI BYANG CHUB 'THOB, ,DPER NA BUD MED SBRUM GANG
SDUG BSNGAL NYEN GYUR NA, ,DE NI DE YI BTZA' BA'I DUS LA BAB CES
BYA, ,DE BZHIN BYANG CHUB SEMS DPA' RGYAL BA'I

SHES RAB NYAN, ,DGA' DANG 'DUN PA SKYED PA MYUR DU BYANG CHUB REG
,SHES RAB PHA ROL PHYIN MCHOG SPYOD TSE RNAL 'BYOR PA, ,GZUGS KYI
'PHEL BA DANG NI YONGS SU 'GRIB MI MTHONG,,

GANG ZHIG CHOS DANG CHOS MIN CHOS DBYINGS MI MTHONG ZHING, ,MYA
NGAN 'DAS LA MI REG DE NI SHES RAB GNAS, ,GANG ZHIG 'DIR SPYOD
SANGS RGYAS CHOS RNAMS MI RTOG STE, ,STOBS DANG


@197B RDZU 'PHRUL RKANG PA BYANG CHUB ZHI MI RTOG ,RNAM PAR MI
RTOG RTOG BRAL BYIN GYI RLABS KYIS SPYOD, ,'DI NI SHES RAB PHA
ROL PHYIN MCHOG SPYOD PA YIN, ,SMRA BA'I ZLA BA SANGS RGYAS LA NI
RAB 'BYOR

ZHUS; ;YON TAN DGA' BA RNAMS KYI BAR DU GCOD GANG LAGS, ,STON PAS
BKA' STZAL BAR DU GCOD PAR 'GYUR MANG STE, ,DE LAS RE ZHIG CUNG
ZAD TZAM ZHIG YONGS SU BRJOD, ,RGYAL BA'I

SHES RAB PHA ROL PHYIN 'DI YIG 'BRI TSE, ,SPOBS PA THA DAD RNAM
PA DU MA 'BYUNG 'GYUR ZHING, ,'GRO BA'I DON MA BYAS PAR GLOG
BZHIN MYUR DU YANG, ,YONGS SU NYAMS PAR 'GYUR BA 'DI NI

BDUD KYI LAS, ,'DI BSHAD TSE NA KHA CIG SOM NYI ZA 'GYUR TE,
,'DREN PAS 'DIR NI BDAG GI MING YANG YONGS MA BRJOD, ,RIGS DANG
SA DANG RUS KYANG YONGS SU MA BRJOD CES, ,DE NI NYAN PAR

MI 'GYUR SPONG 'GYUR BDUD KYI LAS, ,DE LTAR MI SHES DE DAG RTZA
BA BONG NAS NI, ,RMONGS PAS YAL GA DAG DANG 'DAB MA TSOL BAR
'GYUR, ,GLANG PO RNYED KYANG GLANG PO'I RJES NI TSOL BA LTAR,,

SHES RAB PHA ROL PHYIN THOS MDO TSOL DE BZHIN NO, ,DPER NA LA LAS
RO BRGYA LDAN PA'I ZAS RNYED LA, ,ZAS MCHOG RNYED NAS ZAS NGAN
TSOL BAR BYED PA LTAR, ,BYANG CHUB SEMS DPA' PHA ROL

PHYIN PA 'DI RNYED NAS, ,DGRA BCOM SA YIS BYANG CHUB TSOL BYED DE
BZHIN NO, ,BSTI STANG 'DOD PAR 'GYUR ZHING RNYED PA 'DOD 'GYUR
DANG, ,LTA DANG BCAS PA'I SEMS KYIS KHYIM 'DRIS BYED LDAN


@198A *, ,ZHING, ,CHOS BTANG NAS NI CHOS MIN BYA BA SPYOD 'GYUR
BA, ,LAM BOR LAM GOL 'GRO BA 'DI NI BDUD KYI LAS, ,GANG DAG DE YI
TSE NA 'DUN CING DAD GYUR NAS, ,

CHOS KYI DAM PA 'DI NI NYAN DU SONG BA LAS, ,DE DAG GIS NI CHOS
SMRA BYA BA LDAN RIG NAS, ,DGA' BA MED CING YID MI BDE BAR GYUR
NAS 'GRO, ,DE YI TSE NA BDUD KYI LAS 'DI 'BYUNG BAR

'GYUR; ;DE TSE GANG DAG GIS NI DGE SLONG MANG DKRUGS NAS, ,SHES
RAB PHA ROL PHYIN 'DI 'DZIN PAR MI 'GYUR BA'I, ,BAR DU GCOD PA
RNAM MANG GZHAN YANG 'BYUNG BAR 'GYUR, ,RIN

CHEN RIN THANG MED PA RNYED GYUR GANG DAG YIN, ,DE DAG DKON LA
DUS RNAMS RTAG TU 'TSE BA'ANG MANG, ,DE BZHIN RGYAL BA'I SHES RAB
PHA ROL PHYIN PA MCHOG, RIN CHEN CHOS KYANG DKON LA

RTAG TU 'TSE BA'ANG MANG, ,THEG PAR GSAR DU ZHUGS PA'I SEMS CAN
BLO CHUNG BA, ,GANG ZHIG DKON PA'I RIN CHEN 'DI NI MA RNYED NA,
,DE LA BAR CHAD BYA PHYIR BDUD NI SPRO BAR 'GYUR, ,PHYOGS

BCU'I SANGS RGYAS DE DAG YONGS SU 'DZIN LA SBYOR, ,MA ZHIG NA BAR
GYUR LA BU NI MANG YOD PA, ,DE KUN YID MI BDE ZHING DE LA RIM GRO
BYED, ,DE BZHIN PHYOGS BCU'I 'JIG RTEN KHAMS

KYI SANGS RGYAS KYANG, ,YUM GYUR SHES RAB DAM PA 'DI LA DGONGS PA
MDZAD, ,GANG DAG 'DAS DANG PHYOGS BCU'I 'JIG RTEN MGON GANG DANG,
,MA 'ONGS DUS NA 'BYUNG 'GYUR DE DAG 'DI


@198B LAS 'BYUNG, ,'JIG RTEN STON PA RGYAL BA RNAMS KYI SKYED
BYED YUM, ,SEMS CAN GZHAN DANG SEMS KYI SPYOD PA STEN PAR BYED,
,'JIG RTEN DE BZHIN NYID DANG DGRA BCOM DE BZHIN NYID,,

RANG RGYAL DE BZHIN NYID DANG RGYAL SRAS DE BZHIN NYID, ,GCIG PA
NYID DE DNGOS BRAL GZHAN MIN DE BZHIN NYID, ,SHES RAB PHA ROL
PHYIN PA DE BZHIN GSHEGS PAS MKHYEN, ,MKHAS PA 'JIG

RTEN GNAS SAM MYA NGAN 'DAS KYANG RUNG, ,CHOS NYID SKYON MED CHOS
RNAMS STONG PA 'DI GNAS TE, ,BYANG CHUB SEMS DPAS DE BZHIN NYID
'DI RJES SU RTOGS, ,DE PHYIR DE BZHIN GSHEGS ZHES

SANGS RGYAS MTSAN GSOL TO, ,SHES RAB PHA ROL PHYIN PA'I DGA' TSAL
LA BRTEN PA, ,STOBS BCU RNAM 'DREN RNAMS KYI SPYOD YUL 'DI YIN
TE, ,SEMS CAN SDUG BSNGAL NGAN SONG GSUM

LAS YONGS 'DON KYANG, ,DE DAG NAM YANG SEMS CAN 'DU SHES 'GYUR BA
MED, ,DPER NA SENGGE RI SU LA BRTEN NAS 'JIGS MED PAR, ,RI DVAGS
PHRA MO MANG SKRAG BYED CING SGRA SGROG LTAR, ,MI

YI SENGGE SHES RAB PHA ROL PHYIN BRTEN NAS, ,MU STEGS CAN MANG
SKRAG BYED 'JIG RTEN SGRA YANG SGROG, DPER NA NAM MKHAR GNAS PA'I
NYI MA'I 'OD ZER NI, ,SA 'DI SKEM PAR BYED CING GZUGS

KYANG RAB TU STON, ,DE BZHIN CHOS RGYAL SHES RAB PHA ROL PHYIN
BRTEN PA, ,SRED PA'I CHU KLUNG SKEM ZHING CHOS KYANG RAB TU STON,
,GZUGS RNAMS MI MTHONG TSOR BA DAG KYANG MI MTHONG ZHING, ,'DU
SHES


@199A *, ,MTHONG BA MED LA SEMS PA MI MTHONG ZHING, ,GANG LA RNAM
PAR SHES DANG SEMS YID MTHONG MED PA, ,'DI NI CHOS MTHONG YIN
ZHES DE BZHIN GSHEGS PAS BSTAN, ,NAM

MKHA' MTHONG ZHES SEMS CAN TSIG TU RAB BRJOD PA, ,NAM MKHA' JI
LTAR MTHONG ZHES DON 'DI BRTAG PAR GYIS, ,DE LTAR CHOS MTHONG BA
YANG DE BZHIN GSHEGS PAS BSTAN, ,MTHONG BA

DPER GZHAN GYIS NI BSNYAD PAR NUS MA YIN, ,GANG GIS DE LTAR
MTHONG BA DE YIS CHOS KUN MTHONG, ,RGYAL PO BTANG SNYOMS 'DUG
CING BLON PO KUN BYED LTAR, ,SANGS RGYAS MDZAD DANG NYAN

THOS CHOS RNAMS JI SNYED PA, ,DE DAG THAMS CAD SHES RAB PHA ROL
PHYIN PA BYED, ,RGYAL PO GRONG DU MI 'GRO YUL 'KHOR MI 'GRO BAR,
,RANG GI YUL NA 'DU BA THAMS CAD SDUD PA LTAR, ,BYANG CHUB

SEMS DPA'I CHOS NYID GANG DU'ANG MI 'GRO LA, ,SANGS RGYAS SA YI
YON TAN GANG YIN THAMS CAD SDUD, ,GANG LA BDE GSHEGS BYANG CHUB
SEMS DPA' DAD BRTAN YOD, ,SHES RAB

PHA ROL PHYIN PA MCHOG LA BSAM SBYOR BA, ,NYAN THOS RANG RGYAL SA
GNYIS SHIN TU 'DAS BYAS NAS, ,ZIL GYIS MI NON RGYAL BA'I BYANG
CHUB MYUR DU 'THOB, ,DPER NA RGYA MTSOR 'JUG PA'I

GRU NI CHAG GYUR LA, ,MI GANG RO 'AM RTZVA 'AM SHING NI MI 'DZIN
PA, ,CHU DBUS 'JIGS PAR 'GYUR TE NGOGS SU PHYIN MI 'GYUR, ,GANG
ZHIG 'DZIN PA RGYA MTSO'I PHA ROL PHYIN PAR 'GYUR,,


@199B DE LTAR DAD LDAN DANG BA THOB PA GANG ZHIG NI, ,SHES RAB
PHA ROL PHYIN YUM RJES SU MI 'JUG MIN, ,DE DAG THABS KYI YON TAN
SHES RAB YONGS ZIN NA, ,MCHOG TU RMAD BYUNG BDE GSHEGS

BYANG CHUB MYUR DU REG ,DPER NA LA LAS RDZA SO MA BTANG CHU SKYED
NA, ,NYAM CHUNG PHYIR NI MYUR DU 'JIG PAR RIG PAR BYA, ,SO BTANG
BUM PAR CHU SKYED LAM DU 'JIG PA YIS, ,'JIGS PA MED CING

BDE BAR KHYIM DU PHYIN PAR 'GYUR, ,DE BZHIN BYANG CHUB SEMS DPA'
DAD PA MANG GYUR KYANG, ,SHES RAB RNAM PAR NYAMS SHING MYUR DU MA
RUNGS 'GYUR, ,DE BAS SHES RAB KYIS NI YONGS SU

ZIN GYUR NA, ,SA GNYIS SHIN TU 'DAS TE BYANG CHUB MCHOG THOB
'GYUR, ,DPER NA BCOS LEGS MA BYAS GRU NI RGYA MTSO'I NANG, ,NOR
DANG BCAS SHING STONG PAR BCAS TE 'JIG PAR 'GYUR,,

GRU DE LEGS PAR BCOS LEGS BYAS DANG LDAN GYUR NA, ,MI 'JIG NOR
DANG BCAS PAR NGOGS SU PHYIN PAR 'GYUR, ,DE LTAR BYANG CHUB SEMS
DPA' DAD PAS YONGS BSGOS KYANG, ,SHES

RAB MED NA BYANG CHUB LAS NI MYUR NYAMS 'GYUR, ,DE NYID SHES RAB
PHA ROL PHYIN PA MCHOG LDAN NA, ,MA RMAS MA NYAMS RGYAL BA'I
BYANG CHUB REG PAR 'GYUR, ,LO BRGYA NYI SHU LON TE RGAS

SHING SDUG BSNGAL MI, ,LANGS KYANG BDAG NYID 'GRO BAR NUS PA MA
YIN TE, ,DE NI G-YAS G-YON GNYIS NAS MI YIS BSTEN BYAS NA, ,'GYEL
BA'I 'JIGS PA MED CING BDE BLAG 'GRO BAR


@200A *, ,'GYUR; ;DE BZHIN BYANG CHUB SEMS DPA' SHES RAB STOBS
CHUNG BA, ,RAB TU ZHUGS PAR GYUR KYANG RAB TU NYAMS PAR 'GYUR,
,DE NYID THABS DANG SHES RAB MCHOG

GIS YONGS ZIN NA, ,MI NYAMS DE BZHIN GSHEGS KYI BYANG CHUB REG
PAR 'GYUR, ,BYANG CHUB SEMS DPA' DANG PO'I LAS KYI SAR GNAS GANG,
,LHAG PA'I BSAM PAS SANGS RGYAS BYANG

CHUB MCHOG ZHUGS PA, ,SLOB MA BZANG PO BLA MAR GUS LDAN DE DAG
GIS, ,BLA MA MKHAS PA RNAMS LA RTAG TU BSTEN PAR BYA, ,CI PHYIR
ZHE NA MKHAS PA'I YON TAN DE LAS 'BYUNG, ,DE DAG

SHES RAB PHA ROL PHYIN PA RJES SU STON, ,SANGS RGYAS CHOS RNAMS
DGE BA'I BSHES LA BSTEN TO ZHES, ,YON TAN KUN GYI MCHOG MNGA'
RGYAL BA DE SKAD GSUNGS, ,SBYIN DANG TSUL KHRIMS

BZOD CING DE BZHIN BRTZON 'GRUS DANG, ,BSAM GTAN SHES RAB BYANG
CHUB YONGS SU BSNGO BAR GYIS, ,BYANG CHUB PHUNG POR ZHEN NAS
MCHOG 'DZIN MA BYED CES, ,DANG PO'I LAS CAN DE LA

DE SKAD BSTAN PAR BYA, ,DE LTAR SPYOD PA LEGS MTSO SMRA BA'I ZLA
BA RNAMS, ,'GRO BA'I SKYABS DANG DPUNG GNYEN DANG NI GNAS YIN TE,
,RTEN DANG BLO DANG GLING DANG YONGS 'DREN DON 'DOD PA, ,

GSAL BYED SGRON MA CHOS MCHOG SMRA BA MI 'KHRUGS YIN, ,GRAGS CHEN
LDAN RNAMS BYA DKA'I GO CHA GYON BYED DE, ,PHUNG PO KHAMS DANG
SKYE MCHED RNAMS KYI GO CHA MIN, ,THEG GSUM


@200B 'DU SHES BRAL ZHING YONGS SU BZUNG BA NI, ,MI LDOG G-YO BA
MED CING MI 'KHRUGS CHOS CAN YIN, ,DE DAG DE 'DRA'I CHOS DANG
LDAN ZHING SPROS PA MED, ,THE TSOM SOM NYI YID GNYIS BRAL ZHING

DON DANG LDAN, ,SHES RAB PHA ROL PHYIN PA THOS NAS MI NUR BA,
,GZHAN GYI DRING MI 'JOG CING MI LDOG RIG PAR BYA, ,'DREN PA
RNAMS KYI CHOS 'DI ZAB STE MTHONG BAR DKA', ,SUS KYANG

RTOGS PA MED CING THOB PAR GYUR MED PA, ,DE PHYIR PHAN MDZAD
BRTZER LDAN BYANG CHUB BRNYES NAS 'DI, ,SEMS CAN TSOGS SUS SHES
SNYAM THUGS KHRAL CHUNG BAR MDZAD, ,SEMS CAN RNAMS

NI GNAS LA DGA' ZHING YUL RNAMS 'DONG, ,'DZIN LA GNAS SHING MI
MKHAS BLUN RMONGS MUN PA BZHIN, ,THOB PAR BYA BA'I CHOS NI GNAS
MED 'DZIN MED DE, ,DES NA 'JIG RTEN DAG DANG

RTZOD PA 'BYUNG BA YIN, ,NAM MKHA'I KHAMS NI SHAR GYI PHYOGS DANG
LHO PHYOGS DANG, ,DE BZHIN NUB KYI PHYOGS DANG BYANG PHYOGS PHA
MTHA' YAS, ,STENG DANG 'OG DANG PHYOGS BCU'I JI SNYED RNAMS

NA'ANG YOD, ,THA DAD GYUR PA MED CING BYE BRAG GYUR PA MED, ,'DAS
PA'I DE BZHIN NYID GANG MA PHYIN DE BZHIN NYID, ,DA LTAR DE BZHIN
NYID GANG DGRA BCOM DE BZHIN NYID, ,CHOS KUN DE BZHIN NYID

GANG DGRA BCOM DE BZHIN NYID, ,CHOS KYI DE BZHIN NYID 'DI THAMS
CAD BYE BRAG MED, ,BDE GSHEGS BYANG CHUB THA DAD CHOS DANG BRAL
GYUR PA, ,'DI NI BYANG CHUB SEMS DPA' GANG ZHIG THO BA


@201A *, ,'DOD PA, ,THABS DANG LDAN PAS SHES RAB PHA ROL PHYIN LA
SBYOR, ,'DREN PA'I SHES RAB MED NA THOB PAR 'GYUR MA YIN, ,BYA
ZHIG LUS CHE DPAG CHED BRGYA RTZA LNGA

BCU PAR, ,GYUR LA 'DAB GSHOG ZAD DE NYAMS RTZAL YOD MIN NA, ,DE
YIS SUM CU RTZA GSUM GNAS NAS 'DZAM GLING 'DIR, ,BDAG NYID
MCHONGS NA DER NI NYAMS NYES 'GYUR BA YIN,,

RGYAL BA RNAMS KYI PHA ROL PHYIN PA LNGA 'DI YANG, ,BSKAL PA BYE
BA KHRAG KHRIG MANG POR BSGRUBS BYAS SHING, ,SMON LAM MTHA' YAS
RGYA CHEN 'JIG RTEN RTAG BRTEN KYANG, ,THABS MED SHES

RAB BRAL BA NYAN THOS NYID DU BYUNG, ,SANGS RGYAS THEG PA 'DI LA
NGES PAR 'BYUNG 'DOD GANG, ,'GRO BA KUN LA'ANG SEMS SNYOMS PHA
MA'I 'DU SHES DANG, ,PHAN PA'I SEMS DANG

BYAMS PA'I YID KYIS BRTUL BYA ZHING, ,THA BA MED CING DRANG LA
TSIG 'JAM SMRA BAR BYA, ,'JIG RTEN MGON LA GNAS BRTAN RAB 'BYOR
YONGS ZHUS PA, ,YON TAN RGYA MTSO NYON MONGS MA

MCHIS RTAGS BSTAN GSOL, ,MTHU CHE BA DAG JI LTAR SLAR LDOG MI
'GYUR BA, ,DE LTAR YON TAN PHYOGS TZAM RGYAL BAS LUNG BSTAN GSOL,
,THA DAD 'DU SHES BRAL ZHING RIGS PA

LDAN TSIG SMRA, ,DGE SBYONG DAG DANG BRAM ZE GZHAN LA RTEN MI
BYED, ,MKHAS PA DUS RNAMS RTAG PAR NGAN SONG GSUM PO SPANGS, ,DE
DAG DGE BCU'I LAS KYI LAM LA MNGON PAR


@201B BRTZON; ;ZANG ZING MED PAR 'GRO LA CHOS NI RJES SU STON,
,CHOS LA GCIG TU DGA' ZHING RTAG TU TSIG 'JAM LDAN, ,'GRO 'CHAG
NYAL DANG 'DUG PAR SHES BZHIN RAB TU LDAN, ,GNYA'

SHING GANG TZAM LTA ZHING 'GRO LAS SEMS 'KHRUL MED, ,GTZANG BYAS
GTZANG MA'I GOS 'CHANG GSUM PO DBEN ZHING DAG, RNYED 'DOD MA YIN
KHYU MCHOG RTAG TU CHOS 'DOD PA, ,BDUD KYI YUL

LAS 'DAS SHING GZHAN GYI DRING MI 'JOG ,BSAM GTAN BZHI LA BSAM
GTAN BSAM GTAN DER MI GNAS, ,GRAGS PA 'DOD PA MA YIN KHRO BAS
SEMS DKRIS MED, ,KHYIM PAR GYUR KYANG RTAG TU DNGOS PO

KUN MA CHAGS, ,'TSO BA'I PHYIR NI YANGS LONGS SPYOD TSOL MI BYED,
,DRAG SHUL SPYOD SNGAGS MI BYED BUD MED SBYOR SNGAGS MIN, ,'DOD
PA'I LAS CAN PHO MOR 'GYUR ZHES STON MI BYED,,

RAB TU DBEN PA'I SHES RAB PHA ROL PHYIN MCHOG BRTZON, ,'THAB DANG
RTZOD DANG BRAL ZHING BYAMS PA'I SEMS KYANG BSTEN, ,KUN MKHYEN
'DOD CING BSTAN LA RTAG TU GZHOL SEMS LDAN, ,

MTHA' 'KHOB KLA KLO'I SKYE BO YUL MTHA' RNAM PAR SPANGS, ,RANG GI
SA LA DOGS MED RTAG TU RI RAB 'DRA, ,CHOS PHYIR SROG KYANG 'DOR
ZHING RNAL 'BYOR RAB TU BRTZON, ,MI LDOG RTAGS NI

'DI DAG YIN PAR SHES PAR BYA, ,GZUGS DANG TSOR DANG 'DU SHES SEMS
PA RNAM SHES RNAMS, ,ZAB STE RANG BZHIN MTSAN MA MED CING RAB ZHI
BA, ,DPER NA MDA' YIS RGYA MTSO'I GTING


@202A *, ,THUG TSOL BA LTAR, ,SHES RAB KYIS NI BRTAGS NA PHUNG
PO'I GTING MI RNYED, ,BYANG CHUB SEMS DPA' GANG ZHIG DE LTAR ZAB
GYUR CING, ,THEG PA DON DAM CHAGS MED GANG

LA PHUNG PO DANG, ,KHAMS DANG SKYE MCHED YOD MIN CHOS 'DI RTOGS
PA DE'I, ,BSOD NAMS YANG DAG 'GRUB PA DE LAS CI ZHIG YOD, ,DPER
NA 'DOD CHAGS CHOS LA SPYOD PA'I SKYES BU ZHIG ,BUD

MED DUS BTAB DE DANG MA PHRAD DE YI NI, ,NYIN GCIG SEMS KYI RNAM
RTOG SPYOD PA JI SNYED PA, ,DE SNYED BSKAL PAR BYANG CHUB SEMS
DPAS THOB PAR 'GYUR, ,BYANG CHUB SEMS DPA' GANG ZHIG

BSKAL MANG BYE STONG DU, ,DGRA BCOM RANG RGYAL SBYIN BYED TSUL
KHRIMS SRUNG BYED KYANG, ,GANG ZHIG SHES RAB PHA ROL PHYIN MCHOG
LDAN PA'I CHOS, ,BRJOD PA'I LEGS PA SBYIN DANG TSUL KHRIMS

CHAR MI PHOD, ,BYANG CHUB SEMS DPA' GANG ZHIG SHES RAB MCHOG
BSGOMS TE, ,DE LAS LANGS NAS GOS PA MED PA'I CHOS BRJOD CING, ,DE
YANG 'GRO BA'I DON DU BYANG CHUB RGYUR BSNGO

NA; ;DGE BA DE DANG MNYAM PA 'JIG RTEN GSUM NA MED, ,BSOD NAMS DE
DANG GSOG DANG DE BZHIN STENG PA DANG, ,GSOB DANG YA MA BRLA DANG
SNYING PO MED SHES PA, ,DE LTAR BDE

GSHEGS RNAMS KYI SHES RAB SPYAD SPYOD NA, ,SPYOD TSE BSOD NAMS
DPAG TU MED PA YONGS SU 'DZIN, ,SANGS RGYAS KYIS BSHAD RAB TU
SPYOD CING RAB BSTAN PA'I, ,CHOS 'DI THAMS


@202B CAD BRJOD PA TZAM DU ZAD SHES NA, ,BSKAL PA BYE BA KHRAG
KHRIG MANG POR BRJOD BYAS KYANG, ,CHOS KYI DBYINGS LA ZAD PA MED
CING 'PHEL BA MED, ,RGYAL BA RNAMS KYI PHA ROL PHYIN CES BYA BA

GANG, ,CHOS DE RNAMS KYANG MING TZAM DU NI YONGS SU BSGRAGS,
,YONGS BSNGO RLOM SEMS MED PA'I BYANG CHUB SEMS DPA' NI, ,NYAMS
PA MED CING SANGS RGYAS BYANG CHUB MCHOG REG 'GYUR;

'BRU MAR SNYING PO 'BAR BA 'PHRAD PA DANG PO YIS, ,SNYING PO TSIG
MIN DE MED PAR YANG DE MI TSIG ,ME LCE PHRAD PA THAMS SNYING PO
TSIG MIN LA, ,ME LCE THA MA MED PAR SNYING PO TSIG MIN LTAR, ,

DANG PO'I SEMS KYIS BYANG CHUB MCHOG REG MA YIN LA, ,DE MED PAR
YANG DE LA REG PAR NUS MA YIN, ,THA MA'I SEMS KYIS BYANG CHUB ZHI
BA THOB MIN LA, ,DE MED PAR YANG DE 'THOB NUS PA

MA YIN NO, ,SA BON LAS NI MYU GU ME TOG 'BRAS BU 'BYUNG; ;DE YANG
'GAG LA SHING YANG MED PA DE MIN LTAR, ,DE BZHIN DANG PO'I SEMS
KYANG BYANG CHUB RGYU YIN TE, ,DE YANG 'GAG LA BYANG

CHUB MED PA DE MA YIN, ,CHU YI THIGS PAS BUM PA DANG PO THA MA'I
BAR, ,RIM GYIS NYUNG DU NYUNG DUS DE YONGS 'GENGS PA LTAR, ,DE
BZHIN DANG PO'I SEMS KYANG BYANG CHUB MCHOG RGYU STE, ,

RIM GYIS DKAR PO'I YON TAN RDZOGS PA'I SANGS RGYAS 'GYUR, ,STONG
PA MTSAN MED SMON PA MED PAR CHOS SPYOD CING, ,MYA NGAN 'DAS LA
MI REG MTSAN MAR MI SPYOD PA, ,DPER NA MNYAN PA


@203A *, ,MKHAS PA PHAR 'GRO TSUR 'GRO YANG, ,MTHA' GNYIS MI GNAS
RGYA MTSOR GNAS PA MED PA BZHIN, ,DE LTAR SPYOD PA'I BYANG CHUB
SEMS DPA' 'DI SNYAM

BDAG ,STOBS BCUS LUNG BSTAN BYANG CHUB REG 'GYUR RLOM SEMS MED,
,'DI LA CI YANG MED CES BYANG CHUB SKRAG PA MED, ,DE LTAR SPYOD
PA BDE GSHEGS SHES RAB SPYOD PA YIN, ,

'JIG RTEN DGON PA'I LAM DANG MU GE NAD BCAS PAR, ,MTHONG NAS
SKRAG PA MED CING DE NAS GO GYON TE, ,PHYI MA'I MU MTHAR RTAG TU
BRTZON ZHING RAB SHES NAS, ,YONGS SU SKYO BA'I YID NI

RDUL TZAM SKYED MI BYED, ,BYANG CHUB SEMS DPA' RGYAL PA'I SHES
RAB SPYOD BYED CING, ,PHUNG PO 'DI DAG GDOD NAS STONG ZHING SKYE
MED SHES, ,MNYAM PAR MA BZHAG SEMS CAN KHAMS LA

SNYING RJE 'JUG ,BAR SKABS DER YANG SANGS RGYAS CHOS LAS YONGS MI
NYAMS, ,DPER NA SKYES BU MKHAS PA YON TAN DANG LDAN ZHING, ,STOBS
LDAN MI THUB BRTZON BYAS SGYU RTZAL CHOG SHES, ,

'PHONG DANG BZO GNAS MANG PO'I PHA ROL PHYIN GYUR CING, ,SGYU MA
SGRUB SHES 'GRO DON RAB TU 'DOD PA ZHIG, PHA DANG MA DANG CHUNG
MAR BCAS PA YONGS BSDUS NAS, ,DAG BYED MANG BA DGON

PA'I LAM DU PHYIN PA DANG, ,DE YIS DPA' ZHING RTUL PHOD SKYES BU
MANG [?] SPRUL TE, ,BDE BAR SONG ZHING PHYIR YANG KHYIM DU 'ONG
BA LTAR, ,DE BZHIN DE TSE BYANG CHUB SEMS DPA' MKHAS PA YANG, ,


@203B SEMS CAN KHAMS RNAMS KUN DU SNYING RJE CHE BSKYED CING,
,BDUD BZHI DAG DANG SA GNYIS LAS KYANG RAB 'DAS NAS, ,TING 'DZIN
MCHOG LA GNAS SHING BYANG CHUB REG MI BYED, ,MKHA' LA RLUNG

BRTEN DE LA CHU YI PHUNG PO BRTEN, ,DE LA SA CHEN 'DI BRTEN DE LA
'GRO BA BRTEN, ,SEMS CAN LAS LA SPYOD PA'I RGYU NI DE 'DRA STE,
,NAM MKHA' GANG LA GNAS YIN DON 'DI BSAM PAR GYIS, ,DE

BZHIN BYANG CHUB SEMS DPA' STONG PA NYID GNAS PA, ,'GRO LA SEMS
CAN SHES PA'I SMON LAM BRTEN CAN GYI, ,BYA BA RNAM PA SNA TSOGS
DU MA STON BYED CING, ,MYA NGAN 'DAS LA MI REG STONG

PAR GNAS PA MED, ,GANG GI TSE NA BYANG CHUB SEMS DPA' MKHAS GSAL
BA, ,STONG PA ZHI BA'I TING 'DZIN DAM PA 'DI SPYOD PA, ,BAR SKABS
DER NI MTSAN MA RAB TU SGOM MI BYED, ,MTSAN MA

MED PAR GNAS SHING ZHI LA RAB ZHI SPYOD, ,BAR SNANG 'PHUR BA'I
BYA LA GNAS YOD MA YIN TE, ,DE NA GNAS PA MA YIN SA LA LHUNG MI
'GYUR, ,DE LTAR BYANG CHUB SEMS DPA' RNAM THAR SGOR

SPYOD PA; ;MYA NGAN 'DAS LA MI REG MTSAN MAR SPYOD MA YIN, ,DPER
NA 'PHONG BSLAB SKYES BUS GNAM DU MDA' 'PHANGS TE, ,MDA' GZHAN
DAG NI PHYI BZHIN BRGYUD MAR YONG BTAGS TE, ,

SNGA MA'I MDA' DE SA LA LTUNG BA'I SKABS MI 'BYED, ,MI DE 'DOD NA
MDA' DE SA LA LTUNG BAR 'GYUR, ,DE LTAR SHES RAB PHA ROL PHYIN PA
MCHOG SPYOD PA, ,SHES RAB THABS STOBS RDZU 'PHRUL GYIS


@204A *, ,NI RNAM SPYOD PA, ,DE DAG DGE BA'I RTZA BA JI SRID MA
RDZOGS PA, ,DE SRID STONG NYID DAM PA DE NI THOB MI BYED, ,DPER
NA DGE SLONG RDZU 'PHRUL STOBS MCHOG LDAN

PA ZHIG ,NAM MKHAR GNAS TE GCIG CAR CHO 'PHRUL RNAM PAR 'PHRUL,
,'GRO DANG 'CHAG PA DANG NI NYAL DANG 'DUG PA STON, ,DE NI SKYO
BA MED CING DE LA DUB PA MED, ,DE BZHIN BYANG CHUB

SEMS DPA' MKHAS PA STONG GNAS SHING, ,YE SHES RDZU 'PHRUL PHA ROL
SON LA GNAS PA MED, ,'GRO BA DAG LA BYA BA RNAM PA MTHA' YAS
STON, ,BSKAL PA BYE BAR SKYO BA MED CING DUB PA

MED; ;DPER NA MI 'GA' G-YANG SA CHEN POR 'DUG BYED CING, ,LAG PA
GNYI GAS GDUGS GNYIS 'DZIN CING NAM MKHA' LA, ,MCHONG BAR BYED
CING G-YANG SA CHEN POR LUS BOR NA,

LTUNG BAR MI 'GYUR JI SRID DER NI 'GRO BAR 'GYUR, ,DE BZHIN BYANG
CHUB SEMS DPA' MKHAS PA SNYING RJER GNAS, ,THABS DANG SHES RAB
GNYIS KYI GDUGS NI YONGS BZUNG STE, ,CHOS

RNAMS STONG PA MTSAN MED SMON PA MED RTOG CING, ,MYA NGAN 'DAS LA
REG PA MED LA CHOS KYANG MTHONG, ,DPER NA RIN CHEN 'DOD PA RIN
CHEN GLING SONG STE, ,RIN CHEN RNYED NAS PHYIR YANG KHYIM

DU 'ONGS 'GYUR BA, ,DER NI DED DPON 'BA' ZHIG BDE BAR 'TSO BYED
CING, ,GNYEN BSHES TSOGS YID MI BDER 'JOG PA MIN PA LTAR, ,DE
BZHIN BYANG CHUB SEMS DPA' STONG NYID RIN


@204B GYI; ;GLING DU SONG STE BSAM GTAN DBANG PO STOBS THOB PA,
,MYA NGAN 'DAS LA REG PA 'BA' ZHIG MNGON DGA' ZHING, ,SEMS CAN
SDUG BSNGAL YID DU 'JOG PAR 'GYUR MA YIN; ;

DPER NA DON GNYER TSONG PA RGYUS SHES BYA BA'I PHYIR, ,BAR GYI
GRONG KHYER GRONG RDAL GANG YIN BDE BAR 'GRO, DER YANG MI GNAS
RIN CHEN GLING DU'ANG MI GNAS LA, ,RIG PA KHYIM DU MI GNAS

MA LA MKHAS PAR 'GYUR, ,DE BZHIN BYANG CHUB SEMS DPA' GSAL DE
NYAN THOS DANG, ,RANG RGYAL RNAMS KYI SHES PA RNAM GROL KUN LA
MKHAS, ,DE LA MI GNAS SANGS RGYAS YE SHES GNAS

MA YIN, ,'DUS MA BYAS LA MI GNAS LAM GYI TSUL SHES YIN, ,GANG TSE
'GRO LA BYAMS PAS RJES SU 'BREL BYAS NAS, ,TING 'DZIN STONG PA
MTSAN MED SMON PA MED SPYOD PA, ,DE NI MYA NGAN

'DAS PA THOB PAR 'GYUR ZHE 'AM, ,'DUS BYAS YIN PAR GDAGS NUS DE
NI GNAS MED DE, ,DPER NA SPRUL PA'I MI LUS MI SNANG MA YIN ZHING,
,DE NI MING GIS KYANG NI GDAGS PAR NUS PA

LTAR; ;DE BZHIN BYANG CHUB SEMS DPA' RNAM THAR SGOR SPYOD PA, ,DE
NI MING GIS KYANG NI GDAGS PAR NUS PA YIN, ,GAL TE SPYOD PA DANG
NI DBANG PO YONGS DRIS LA, ,BYANG CHUB SEMS DPA'

STONG PA MTSAN MA MED PA'I CHOS, ,YONGS SU MI STON PHYIR MI LDOG
PA'I SA YI CHOS, ,MI 'CHAD DE NI LUNG MA BSTAN PA YIN RIG BYA,
,DGRA BCOM SA DANG RKYEN GYI SANGS RGYAS YE SHES DANG, ,KHAMS


@205A *, ,GSUM DAG NA RMI LAM NA YANG MI 'DOD CING, ,SANGS RGYAS
RNAMS MTHONG 'GRO LA CHOS KYANG STON BYED PA, ,DE NI MI LDOG LUNG
BSTAN YIN PAR RIG PAR BYA, ,

RMI LAM NA NI SEMS CAN NGAN SONG GSUM GNAS MTHONG, ,SKAD CIG DE
LA NGAN SONG RGYUN GCOD SMON LAM 'DEBS, ,BDEN PA'I BYIN GYI RLABS
KYIS ME YI PHUNG PO ZHI, ,DE NI MI LDOG LUNG

BSTAN YIN PAR RIG PAR BYA, ,MI YI 'JIG RTEN 'BYUNG PO'I GDON DANG
NAD MANG BA, ,PHAN DANG SNYING BRTZER LDAN PA'I BDEN PA'I BYIN
GYIS ZHI, ,'ON KYANG SLO MA SEMS MED CING NGA RGYAL

SKYE MED PA, ,DE NI MI LDOG LUNG BSTAN YIN PAR RIG PAR BYA, ,CI
STE DE NI BDEN PA'I BYIN BRLABS SNA TSOGS DAG ,'BYOR PAS BDAG
LUNG BSTAN SNYAM RLOM SEMS 'BYUNG BA 'AM, ,

GAL TE BYANG CHUB SEMS DPA' GZHAN GYI LUNG BSTAN RLOM, ,RLOM SEMS
GNAS PA DE NI BLO CHUNG SHES PAR BYA, ,MING GI GZHI LAS BDUD NI
NYE BAR 'ONGS GYUR NAS, ,'DI SKAD

SMRA STE 'DI NI KHYOD DANG PHA MA DANG, ,KHYOD KYI BDUN MES
BRGYUD KYI BAR GYI MING YIN ZHING, ,GANG TSE KHYOD NI SANGS RGYAS
'GYUR BA'I MING 'DI YIN, ,SBYANGS SDOM RNAL 'BYOR LDAN PA CI

'DRA 'BYUNG 'GYUR LA, ,KHYOD SNGON YON TAN TSUL YANG 'DI 'DRA
ZHES BRJOD DE, ,DE SKAD GANG THOS RLOM SEMS BYANG CHUB SEMS DPA'
NI, ,BDUD KYIS YONGS SU BSLANG ZHING BLO CHUNG


@205B RIG PAR BYA, ,RAB TU DBEN PA'I GRONG DANG GRONG KHYER RI
SUL DANG, ,DGON PA DBEN PA NAGS KHROD RAB TU STEN BYED CING,
,BDAG STOD GZHAN LA SMOD PA'I BYANG CHUB SEMS DPA' NI, ,BDUD

KYIS YONGS SU BSLANG ZHING BLO CHUNG RIG PAR BYA, ,RTAG TU GRONG
DANG YUL 'KHOR GRONG RDAL GNAS BYED CING, ,SEMS CAN SMIN BYED
BYANG CHUB BRTZON PA MA GTOGS PAR, ,DE NI DGRA BCOM

RANG RGYAL 'DOD PA GZHAN MI BSKYED, ,'DI NI BDE BAR GSHEGS PA'I
SRAS KYI DBEN PAR GSUNGS, ,GANG ZHIG DPAG TSAD LNGA BRGYA YOD
PA'I RI YI SUL, ,SBRUL GYIS GANG BAR LO MANG BYE

BAR GNAS BYED KYANG, ,DBEN PA 'DI MI SHES PA'I BYANG CHUB SEMS
DPA' DE, ,LHAG PA'I NGA RGYAL RNYED NAS 'DRE PAR GNAS PA YIN,
,BYANG CHUB SEMS DPA' 'GRO BA'I DON BRTZON BSAM

GTAN DANG, ,STOBS DANG DBANG PO RNAM THAR TING 'DZIN THOB DE LA,
,'DI NI DGON DBEN SPYOD PA MIN SNYAM BRNYAS BYED PA, ,DE NI BDUD
KYI SPYOD YUL GNAS ZHES RGYAL BAS GSUNGS, ,GANG

ZHIG GRONG NGAM 'ON TE DGON PAR GNAS KYANG RUNG, ,THEG PA GNYIS
KYI SEMS BRAL BYANG CHUB MCHOG NGES NA, ,'DI NI 'GRO DON ZHUGS PA
RNAMS KYI DBEN PA STE, ,BYANG CHUB SEMS DPA'

DROD SNYOMS DE NI BDAG NYID NYAMS, ,DE LTA BAS NA BYANG CHUB DAM
PA TSOL BA YI, ,BSAM PA DRAG LDAN MKHAS PAS NGA RGYAL NGES BCOM
STE, ,NAD PA'I TSOGS KYIS GOS PHYIR SMAN PA BSTEN


@206A *, ,PA LTAR, ,G-YEL BA MED PAR DGE BA'I BSHES GNYEN BSTEN
PAR BYA, ,SANGS RGYAS BYANG CHUB MCHOG ZHUGS BYANG CHUB SEMS DPA'
DAG ,PHA ROL TU PHYIN DANG BCAS

TE DGE BA'I BSHES SU BSTEN, ,DE DAG RJES SU STON BYED 'DI NI
SGRUB PA YIS, ,RGYU RNAM GNYIS KYIS SANGS RGYAS BYANG CHUB MYUR
DU RTOGS, ,RGYAL BA 'DAS DANG MA BYON PHYOGS BCU GANG BZHUGS

PA; ;KUN LAM PHA ROL PHYIN PA 'DI YIN GZHAN MA YIN, ,PHA ROL
PHYIN 'DI BYANG CHUB MCHOG LA ZHUGS RNAMS KYI, ,GSAL DANG SGRON
DANG SNANG DANG STON MCHOG YIN ZHES BSHAD, ,JI

LTAR SHES RAB PHA ROL PHYIN PA MTSAN NYID STONG, ,CHOS 'DI THAMS
CAD MTSAN NYID DE DANG 'DRAR SHES SHING, ,CHOS RNAMS STONG ZHING
MTSAN MA MED PAR RAB SHES NA, ,DE LTAR SPYOD PA BDE

GSHEGS SHES RAB SPYOD PA YIN, ,SEMS CAN YONGS SU RTOG PAS ZAS LA
'DOD BYED CING, ,'KHOR BAR CHAGS PA'I YID DANG LDAN RNAMS RTAG TU
'KHOR, ,BDAG DANG BDAG GI

CHOS GNYIS YANG DAG MIN STONG STE, ,BYIS PA BDAG NYID KYIS NI
MKHA' LA MDUD PA BOR, ,DPER NA DOGS PA'I 'DU SHES KYIS NI DUG
BSLANGS PA, ,DUG DE KHONG DU SONG BA MED KYANG

BRGYAL BAR 'GYUR, ,DE BZHIN BYIS PA BDAG DANG BDAG GIR KHAS LEN
PA, ,BDAG DER 'DU SHES YANG DAG MIN RTOG SKYE ZHING 'CHI, ,JI
LTAR 'DZIN PA DE LTAR KUN NAS NYON MONGS


@206B BSTAN; ;BDAG DANG BDAG GIR MI DMIGS RNAM PAR BYANG BAR
GSUNGS, ,'DI LA GANG YANG NYON MONGS RNAM DAG 'GYUR MED PAR,
,BYANG CHUB SEMS DPAS SHES RAB PHA ROL PHYIN PA RTOGS, ,'DZAM

BU'I GLING NA SEMS CAN JI SNYED MA LUS PA, ,DE DAG THAMS CAD
BYANG CHUB MCHOG TU SEMS BSKYED NAS, ,LO STONG BYE BA MANG POR
SBYIN PA BYIN BYAS LA, ,KUN KYANG 'GRO BA'I DON PHYIR BYANG CHUB
RGYUR

BSNGO YANG, ,GANG ZHIG SHES RAB PHA ROL PHYIN LA MNGON BRTZON PA,
,THA NA NYI MA GCIG CIG RJES SU MTHUN BYED NA, ,DE LA SBYIN PA'I
PHUNG POS BSOD NAMS CHAR MI PHOD, ,DE PHYIR G-YEL MED RTAG

TU SHES RAB 'JUG PAR BYA, ,SHES RAB PHA ROL TU PHYIN MCHOG SPYOD
PA'I RNAL 'BYOR PA, ,SNYING RJE CHEN PO BSKYED CING SEMS CAN 'DU
SHES MED, ,DE TSE MKHAS PA 'GRO BA KUN GYI SBYIN GNAS 'GYUR,,

RTAG TU YUL 'KHOR BSOD SNYOMS DON YOD YONGS SU SPYOD, ,BYANG CHUB
SEMS DPA' GANG 'DIR YUN RING 'BREL PA YI, ,LHA MI NGAN SONG GSUM
GYI SEMS CAN DGROL BA'I PHYIR, ,LAM YANGS

PHA ROL SEMS CAN KHAMS LA DON 'DOD PA, ,NYIN MTSAN SHES RAB PHA
ROL TU PHYIN LA BRTZON PAR BYA, ,MI ZHIG SNGON CHAD MA RNYED PA
YI RIN CHEN MCHOG ,DUS GZHAN ZHIG NA RNYED PAR GYUR TE DGA'

BA LAS; ;RNYED MA THAG TU BAG MED GYUR TE STOR NA NI, ,STOR BAS
RIN CHEN MNGON 'DOD RTAG TU SDUG BSNGAL LO, ,DE LTAR BYANG CHUB
MCHOG ZHUGS RIN CHEN LTA BU YI, ,SHES RAB PHA ROL PHYIN


@207A *, ,LA RNAL 'BYOR DOR MI BYA, ,RIN CHEN RNYED NAS BLANGS TE
RAB TU BRTZON BKRIS NAS, ,MYUR DU 'GRO BAR BYED PA ZHI BAR 'GYUR
BA BZHIN, ,NYI MA SPRIN DANG BRAL BA'I

'OD ZER DRA BA CAN, ,MUN NAG THIBS PO'I MUN PA THAMS CAD 'JOMS
'CHAR BA, ,SRIN BU ME KHYER SROG CHAGS 'BYUNG PO THAMS CAD DANG,
,SKAR MA'I TSOGS DANG ZLA BA'I 'OD KUN ZIL

GYIS GNON, ,DE BZHIN BYANG CHUB SEMS DPA' SHES RAB PHA ROL PHYIN,
,MCHOG SPYOD STONG BA DANG NI MTSAN MA MED SPYOD PA, ,MKHAS PAS
LTA BA'I THIBS PO BCOM NAS 'GRO KUN DANG,,

DGRA BCOM RANG RGYAL BYANG CHUB SEMS MANG ZIL GYIS GNON, ,DPER NA
RGYAL PO'I BU ZHIG NOR STER DON 'DOD PA, ,KUN GYI GTZO BOR GYUR
TE MNGON PAR 'GRO BYA 'OS, ,'DI NI DA LTAR

NA YANG SEMS CAN MANG DGA' BYED, ,THABS THOB GYUR TE RGYAL SRID
GNAS NA SMOS CI DGOS, ,DE LTAR SHES RAB SPYOD MKHAS BYANG CHUB
SEMS DPA' YANG, ,BDUD RTZI SBYIN PAR BYED CING

LHA DANG MI RNAMS DGA', ,'DI NI DA LTAR NA YANG SEMS CAN MANG
PHAN BRTZON, ,CHOS KYI RGYAL POR GNAS PAR GYUR NA SMOS CI DGOS,
,DE YI TSE NA BDUD NI ZUG RDU LDAN PAR 'GYUR, ,MYA

NGAN NYAM THAG SDUG BSNGAL YID BDE NYAM CHUNG BA, ,JI LTAR BYANG
CHUB SEMS DPA' 'DI YID NUR 'GYUR ZHES, ,'JIGS PA BSTAN PHYIR
PHYOGS RNAMS SREG CING SKAR MDA' GTONG, ,


@207B GANG TSE MKHAS PA DE DAG BSAM PA RAB LDAN ZHING, ,NYIN
MTSAN SHES RAB PHA ROL PHYIN PA MCHOG DON LTA; ;DE TSE LUS SEMS
DAG NI MKHA' 'GRO BYA LTAR GYUR, ,NAG PO'I RTZA LAG RNAMS

KYIS GLAGS RNYED GA LA 'GYUR, ,GANG TSE BYANG CHUB SEMS DPA'
'THAB DANG RTZOD GYUR CING, ,PHAN TSUN MI MTHUN KHROS PA'I SEMS
DANG LDAN GYUR PA, ,DE TSE BDUD NI DGA' ZHING MCHOG TU NYAMS

BDER 'GYUR, ,DE GNYIS RGYAL BA'I YE SHES LAS NI RING 'GYUR SNYAM,
,DE GNYIS RING DU 'GYUR ZHING SHA ZA 'DRA BAR 'GYUR, ,GNYI GA
RANG GI DAM BCAS NYAMS PAR BYED PAR 'GYUR, ,SDANG ZHING

BZOD DANG BRAL LA BYANG CHUB GA LA YOD, ,DE TSE BDUD RNAMS PHYOGS
DANG BCAS TE DGA' BAR 'GYUR, ,LUNG BSTAN MA THOB BYANG CHUB SEMS
DPA' GANG ZHIG GIS, ,LUNG BSTAN THOB LA SEMS

KHROS RTZOD PA RTZOM BYED NA, ,THA BA SKYON LDAN SEMS KYI SKAD
CIG JI SNYED PA, ,DE SNYED BSKAL PAR GZHI NAS GO CHA BGO DGOS SO,
,SANGS RGYAS BZOD PA'I PHA ROL PHYIN PAS BYANG CHUB REG ,SEMS

'DI BZANG BA MIN SNYAM DRAN PA SKYED BYED CING, ,SO SOR 'CHAGS
PAR BYED CING PHYIS KYANG SDOM BYED LA, ,DGA' BAR MI BYED 'DI NI
SANGS RGYAS CHOS 'DIR SLOB, ,GANG ZHIG SLOB TSE BSLAB PA

GANG YANG KHAS MI LEN, ,SLOB PA PO DANG BSLAB PA'I CHOS RNAMS MI
DMIGS SHING, ,BSLAB DANG BSLAB PA MA YIN 'DI GNYIS MI RTOG PA,
,DE LTAR GANG SLOB DE NI SANGS RGYAS CHOS 'DIR


@208A *, ,SLOB; ;BYANG CHUB SEMS DPA' GANG ZHIG DE LTA'I BSLAB
'DI SHES, ,DE NI GZHAN YANG BSLAB NYAMS TSUL KHRIMS 'CHAL MI
'GYUR, ,DE NI SANGS RGYAS CHOS

BRNYES BYA PHYIR 'DI LA SLOB, ,DE NI BSLAB LA MKHAS TE DE NI
DMIGS PA MED, ,MKHAS PA 'OD BYED RNAMS KYIS SHES RAB DE LTAR
SLOB, ,DGE BA MA YIN SEMS GCIG TZAM YANG

SKYED MI BYED, ,NYI MA MKHA' LA 'GRO BA'I ZER GYIS ZIL GNON PA'I,
,MDUN GYI BAR SNANG LA NI MUN PA MI GNAS BZHIN, ,SHES RAB PHA ROL
PHYIN LA BSLAB PA BYAS RNAMS KYI, ,

PHA ROL PHYIN PA THAMS CAD 'DIR NI 'DUS PAR 'GYUR, ,'JIG TSOGS
LTA BAR LTA BA DRUG CU GNYIS 'DUS LTAR, ,DE BZHIN PHA ROL PHYIN
PA 'DI DAG 'DUS PAR GSUNGS, ,DPER

NA SROG GE DBANG PO 'GAG NA DBANG PO GZHAN, ,GANG DAG JI SNYED
YOD PA THAMS CAD 'GAG PAR 'GYUR, ,DE LTAR SHES RAB SPYOD PA MKHAS
PA MCHOG RNAMS KYI, ,PHA ROL PHYIN PA

THAMS CAD 'DIR NI 'DUS PAR GSUNGS, ,BYANG CHUB SEMS MKHAS NYAN
THOS YON TAN GANG DAG DANG, ,DE BZHIN RANG RGYAL YON TAN KUN LA
SLOB BYED CING, ,DE DAG DE LA MI GNAS

'DOD PA MI BSKYED DE, ,'DI NI BDAG GIS BSLAB BYA YIN SNYAM DE
PHYIR SLOB, ,MI LDOG BYANG CHUB MCHOG LA RAB TU ZHUGS PA YI,
,SEMS BSKYED PA LA BSAM PA THAG PAS YI


@208B RANG BA; ;STONG GSUM RI RAB SRANG LA GZHAL BAS TSAD GZUNG
RUNG, ,RJES SU YI RANG DGE BA DE NI DE LTA MIN, ,DGE BA DON GNYER
PHAN 'DOD SEMS CAN JI SNYED PA, ,KUN GYI BSOD NAMS

PHUNG PO LA YANG YI RANG 'GYUR, ,DE PHYIR DE DAG RGYAL BA'I YON
TAN THOB GYUR NAS, ,SDUG BSNGAL ZAD PAR BYA PHYIR 'JIG RTEN CHOS
SBYIN BYED, ,BYANG CHUB SEMS DPA' GANG ZHIG MI RTOG

CHOS RNAMS KUN, ,STONG DANG MTSAN MA MED DANG SPROS MED YONGS
SHES PA, ,DE NI SHES RAB GNYIS KYIS BYANG CHUB TSOL MI BYED,
,RNAL 'BYOR PA DE SHES RAB PHA ROL PHYIN MCHOG BRTZON, ,

NAM MKHA'I KHAMS DE DANG NI NAM MKHA' DER 'GAL BA, ,YOD PA MA YIN
GANG GIS KYANG NI DE MA THOB, ,DE BZHIN SHES RAB SPYOD MKHAS
BYANG CHUB SEMS DPA' YANG, ,NAM MKHA' LTA BU

YIN TE NYE BAR ZHI BAR SPYOD, ,SKYE BO'I DBUS NA SGYU MA'I SKYES
BU 'DI SNYAM DU, ,SKYE BO 'DI MGU BYA SNYAM MI SEMS DE YANG BYED,
,RDZU 'PHRUL SNA TSOGS RAB TU STON PAR BYED MTHONG YANG, ,DE

LA LUS MED SEMS MED MING YANG YOD MA YIN, ,DE BZHIN SHES RAB
SPYOD PA NAM YANG 'DI SNYAM DU, ,BYANG CHUB RTOGS NAS 'GRO BA
YONGS SU DGROL MI SEMS, ,SKYE BA SNA TSOGS DANG NI

BYA BA MANG LDAN PA, ,SGYU MA LTA BUR STON KYANG RNAM PAR MI RTOG
SPYOD, ,DPER NA SANGS RGYAS SPRUL PA SANGS RGYAS MDZAD PA BYED,
,BYED PA DE LA DREGS PA CUNG ZAD SKYED MI 'GYUR, ,DE BZHIN SHES


@209A *, ,RAB SPYOD MKHAS BYANG CHUB SEMS DPA' YANG, ,SPRUL PA
SGYU MA BZHIN DU BYA BA THAMS CAD STON, ,SHING MKHAN BZO BO MKHAS
PAS SKYES PA BUD MED DANG, ,'DRA BA'I BZO

BYAS DE YANG BYA BA THAMS CAD BYED, ,DE BZHIN SHES RAB SPYOD
MKHAS BYANG CHUB SEMS DPA' YANG, ,RNAM PAR MI RTOG YE SHES BYA BA
THAMS CAD BYED, ,DE LTAR SPYOD MKHAS RNAMS LA LHA

TSOGS MANG PO DAG ,THAL MO SBYAR BA BTUD NAS PHYAG KYANG 'TSAL
BAR BYED, ,PHYOGS BCU'I 'JIG RTEN KHAMS KYI SANGS RGYAS JI SNYED
PA'ANG, ,YON TAN BSNGAGS PA'I PHRENG BA YONGS SU

RJOD PAR MDZAD, ,GANGG'A'I KLUNG MNYAM ZHING NA SEMS CAN JI SNYED
PA, ,DE KUN YONGS SU BRTAG PA BZUNG STE BDUD GYUR LA, ,BA SPU
NYAG RE LAS KYANG DE SNYED SPRUL BYAS KYANG, ,DE DAG KUN

GYIS MKHAS LA BAR CHAD BYA MI NUS, ,RGYU RNAM BZHI YIS BYANG CHUB
SEMS DPA' MKHAS STOBS LDAN, ,BDUD BZHIS THUB PAR DKA' ZHING
BSKYOD PAR MI NUS TE, ,STONG PAR GNAS DANG

SEMS CAN YONGS SU MI GTONG DANG, ,JI SKAD SMRAS BZHIN BYED DANG
BDE GSHEGS BYIN BRLABS CAN, ,DE BZHIN GSHEGS YUM SHES PA PHA ROL
PHYIN PA 'DI, ,'CHAD TSE BYANG CHUB

SEMS DPA' GANG ZHIG MOS BYED CING, ,BSAM PA THAG PAS BSGRUB PAR
MNGON PAR BRTZON BYED NA, ,DES PA THAMS CAD MKHYEN PA NYID LA
ZHUGS RIG BYA, ,CHOS DBYINGS DE BZHIN NYID


@209B LA GNAS PAR MI 'GYUR ZHING, ,DPER NA BAR SNANG SPRIN BZHIN
GNAS PA MED PAR GNAS, ,RIG SNGAGS 'CHANG BA GNAS MED MKHA' RGYU
GNAS 'DOD PA, ,SNGAGS MTHUS DUS MIN ME TOG

LDAN ZHING BYIN GYIS RLOB, ,DE LTAR SPYOD PA'I BYANG CHUB SEMS
DPA' MKHAS GSAL BA, ,RTOGS PAR BYED DANG SANGS RGYAS CHOS RNAMS
DMIGS MI 'GYUR, ,'CHAD PAR BYED DANG CHOS 'DOD

LTA BAR BYED MI DMIGS, ,'DI NI ZHI 'DOD YON TAN DGA' BA'I GNAS PA
YIN, ,DGRA BCOM RNAM THAR DE BZHIN GSHEGS KYI MA GTOGS PAR, ,GNAS
PA 'DI NI NYAN THOS RANG RGYAL

BCAS PA YI, ,GNAS PA ZHI BA'I TING 'DZIN RAB ZHI BDE LDAN PA, ,JI
SNYED KUN GYI MCHOG DANG GONG NA MED PA YIN, ,'DAB CHAGS MKHA' LA
GNAS KYANG LTUNG BAR 'GYUR MA YIN, ,NYA NI CHU LA

GNAS KYANG 'TSUBS TE 'CHI BA MED, ,DE LTAR BYANG CHUB SEMS DPA'
BSAM GTAN STOBS DAG GI ,PHA ROL SON PA STONG GNAS MYA NGAN 'DA'
MI 'GYUR, ,SEMS CAN KUN GYI YON TAN

MCHOG TU 'GRO BA DANG, ,SANGS RGYAS YE SHES MCHOG TU RMAD BYUNG
MCHOG REG DANG, ,CHOS KYI SBYIN PA RAB MCHOG DAM PA SBYIN 'DOD
GANG, ,PHAN MDZAD RNAMS KYI GNAS MCHOG 'DI LA

BRTEN PAR GYIS, ,BSLAB PA 'DI NI 'DREN PAS BSLAB PA YONGS BRJOD
PA, ,BSLAB PA JI SNYED KUN GYI MCHOG DANG GONG NA MED, ,MKHAS PA
GANG ZHIG BSLAB KUN PHA ROL 'GRO 'DOD PAS,


@210A *, ,SANGS RGYAS BSLAB PA SHES RAB PHA ROL PHYIN 'DIR SLOBS,
,'DI NI CHOS GTER MCHOG DANG CHOS MDZOD DAM PA YIN, ,SANGS RGYAS
RIGS YIN 'GRO BA'I BDE

DANG SKYID PA'I MDZOD, ,'DAS DANG MA BYON PHYOGS BCU'I 'JIG RTEN
MGON PO RNAMS, ,DE DAG 'DI LAS 'KHRUNGS KYANG CHOS DBYINGS ZAD MI
'GYUR, ,SHING DANG 'BRAS BU ME TOG NAGS

TSAL JI SNYED PA, ,DE DAG THAMS CAD SA LAS YANG DAG 'BYUNG ZHING
'THON, ,'ON KYANG SA LA ZAD PA MED CING 'PHEL BA MED, ,YONGS SU
MI NYAMS RNAM PAR MI RTOG SKYO BA MED, ,SANGS

RGYAS SRAS DANG NYAN THOS RANG RGYAL LHA RNAMS DANG, ,'GRO BA KUN
GYI BDE SKYID CHOS RNAMS JI SNYED PA, ,DE KUN SHES RAB PHA ROL
PHYIN PA MCHOG LAS BYUNG, ,SHES RAB RNAMS KYANG ZAD

PA MED CING 'PHEL BA MED, ,SEMS CAN THA MA 'BRING DANG MCHOG GYUR
JI SNYED PA, ,DE KUN MA RIG LAS BYUNG BDE BAR GSHEGS PAS GSUNGS,
,RKYEN RNAMS TSOGS NAS SDUG BSNGAL

'KHRUL 'KHOR RAB TU 'BYUNG, ,MA RIG 'KHRUL 'KHOR 'DI NI ZAD MED
'PHEL BA MED, ,YE SHES TSUL SGO THABS DANG RTZA BA JI SNYED PA,
,DE KUN SHES RAB PHA ROL PHYIN PA MCHOG LAS BYUNG,

RKYEN RNAMS TSOGS NAS LAS KYI 'KHRUL 'KHOR RAB TU 'BYUNG, ,SHES
RAB PHA ROL PHYIN LA ZAD MED 'PHEL BA MED, ,BYANG CHUB SEMS DPA'
GANG ZHIG RTEN CING 'BREL 'BYUNG LA, ,SKYE


@210B MED ZAD PA MED PAR SHES RAB 'DI SHES TE, ,NYI MA SPRIN MED
'OD ZER 'PHRO BAS MUN BSAL LTAR, ,MA RIG THIBS PO BCOM NAS RANG
BYUNG THOB PAR 'GYUR, ,MTHU CHEN LDAN PA BSAM GTAN BZHIS

KYANG GNAS BYED LA, ,RTEN PAR BYED PA MA YIN GNAS PAR BYED PA
MED, ,'ON KYANG BSAM GTAN YAN LAG BCAS PA BZHI PO 'DI, ,BYANG
CHUB DAM PA MCHOG THOB PA YI RTEN DU 'GYUR, ,SHES RAB

MCHOG THOB BSAM GTAN DAG LA GNAS PA NI, ,GZUGS MED TING 'DZIN DAM
PA BZHI YANG NYAMS SU MYONG, ,BSAM GTAN 'DI DAG BYANG CHUB DAM PA
MCHOG LA PHAN, ,BYANG CHUB SEMS

DPA' ZAG PA ZAD PHYIR SLOB PA MIN, ,'DI NI YON TAN GSOG PA'I NGO
MTSAR RMAD BYUNG STE, ,BSAM GTAN TING NGE 'DZIN LA GNAS NAS MTSAN
MA MED, ,DE LA GNAS RNAMS GAL TE LUS NI

ZHIG GYUR NAS, ,BSAM PA JI BZHIN 'DOD PA'I KHAMS SU YANG SKYE'O,
,DPER NA 'DZAM GLING MI ZHIG SNGON CHAD LHA YUL GYI, ,LHA YI
GRONG KHYER MCHOG TU MA PHYIN PHYIS SONG STE, ,DE NI YONGS

SU BZUNG BA'I YUL DE RNAMS MTHONG NAS, ,PHYIR 'DIR 'ONGS PAR GYUR
NA CHAGS PAR MI BYED LTAR, ,DE BZHIN BYANG CHUB SEMS DPA' YON TAN
MCHOG 'CHANG BA, ,RNAL 'BYOR BRTZON TE

BSAM GTAN TING 'DZIN LA GNAS NAS, ,PHYIR YANG 'DOD PA'I KHAMS SU
GNAS TE CHAGS PA MED, ,CHU YI PADMA BZHIN DU BYIS PA'I CHOS MI
GNAS, ,BDAG NYID CHEN PO SEMS CAN YONGS


@211A *, ,SU SMIN BYA DANG, ,ZHING SBYANG PHA ROL PHYIN RDZOGS
DON BYED KHO NAR ZAD, ,BYANG CHUB YON TAN PHA ROL PHYIN NYAMS
'GYUR 'ONG ZHES, ,GZUGS MED KHAMS

SU SKYE BA DON DU GNYER MI BYED, ,DPER NA MI ZHIG RIN CHEN GTER
RNAMS RNYED GYUR NAS, ,DE LA 'DOD PA'I BLO NI BSKYED PAR MA BYAS
LA, ,DES KYANG DUS GZHAN ZHIG NA DE DAG YONGS BSLANGS

SHING, ,BLANGS NAS KHYIM DU SONG STE CHAGS PAR MI BYED LTAR, ,DE
BZHIN BYANG CHUB SEMS DPA' MKHAS PA DGA' BA DANG, ,BDE SBYIN BSAM
GTAN TING 'DZIN ZHI BA BZHI THOB NAS, ,

BSAM GTAN BDE LDAN BSAM GTAN TING 'DZIN THOB BTANG STE, ,'GRO LA
SNYING BRTZER LDAN PA PHYIR YANG 'DOD KHAMS 'JUG ,GAL TE BYANG
CHUB SEMS DPA' TING 'DZIN BSAM GTAN

GNAS; ;DGRA BCOM RANG RGYAL THEG PAR 'DOD PA'I BLO BSKYED NA,
,MNYAM PAR MA BZHAG RGOD CING SEMS G-YENGS GYUR PA STE, ,SANGS
RGYAS YON TAN YONGS NYAMS MNYAN PA GRU ZHIG

BZHIN; ;GZHAN YANG GZUGS DANG SGRA DANG DE BZHIN DRI DANG RO,
,REG DANG 'DOD PA'I YON TAN LNGA LA BRTZON GYUR KYANG, ,DGRA BCOM
RANG RGYAL THEG BRAL BYANG CHUB SEMS DGA' NA, ,

DPA' BO RTAG TU MNYAM BZHAG YIN PAR SHES PAR BYA, ,SEMS CAN GANG
ZAG GZHAN PHYIR SEMS PA RNAM DAG PA, ,BRTZON 'GRUS PHA ROL PHYIN
LA MNGON BRTZON RNAM PAR SPYOD, ,


@211B DPER NA BRAN MO CHU CHUN DBANG MED RJE BO'I DBANG, ,DE
BZHIN DPA' RNAMS SEMS CAN KUN GYI DBANG GIS 'GRO ,SPYOD BA BYAS
SAM 'ON TE RTAG TU BRDEG KYANG RUNG, ,BRAN MO RJE BO LA NI

BZLOG TSIG MI SMRA YI, ,'DI YIS BDAG NI BSAD PAR 'GYUR DU 'ONG
SNYAM NAS, ,SHIN TU SKRAG PA'I YID KYIS 'JIGS BCAS ZIL GYIS GNON,
,DE BZHIN BYANG CHUB CHED DU BYANG CHUB

MCHOG ZHUGS PA, ,'GRO BA KUN LA BRAN GYUR BZHIN DU GNAS PAR BYA,
,'DI LAS BYANG CHUB 'THOB CING YON TAN RDZOGS PAR 'GYUR, ,RTZVA
DANG SHING LAS ME BYUNG BAS NI DE NYID BSREG ,

BDAG GI BDE BA BTANG NAS RE BA MED SEMS KYIS, ,SEMS CAN GZHAN GYI
DGOS LA NYIN MTSAN MNGON PAR BRTZON, ,BU GCIG PA LA MA NI RIM GRO
BYED PA LTAR, ,BSAM PA THAG PAS RNAM

PAR SKYO MED GNAS PAR GYIS, ,BYANG CHUB SEMS DPA' GANG ZHIG YUN
RING 'KHOR 'DOD CING, ,SEMS CAN DON DANG ZHING SBYONG BRTZON PA'I
RNAL 'BYOR PA, ,SKYO BA'I BLO NI RDUL TZAM SKYE BAR MI

'GYUR NA, ,DE NI BRTZON 'GRUS PHA ROL PHYIN LDAN G-YEL BA MED,
,BYANG CHUB SEMS DPA' MI MKHAS BSKAL PA BYE BA BGRANG, ,GAL TE
RING BAR 'DU SHES SDUG BSNGAL BYANG CHUB SGRUB, ,YANG

DAG CHOS SGRUB BYED TSE YUN RING SDUG BSNGAL 'GYUR, ,DES NA
BRTZON 'GRUS PHA ROL PHYIN NYAMS LE LO CAN, ,BYANG CHUB MCHOG TU
SEMS BSKYED DANG PO NAS BZUNG STE, ,BYANG CHUB BLA NA MED PA


@212A *, ,THOB PAR GYUR GYI BAR, ,NYIN MTSAN GCIG TZAM DU NI YID
LA SEMS BYED NA, ,MKHAS PA GSAL BAS BRTZON 'GRUS BRTZAMS PAR RIG
PAR BYA, ,GAL

TE 'GA' ZHIG 'DI SKAD RI RAB RI BSHIG PA'I, ,RJES LA BYANG CHUB
MCHOG THOB 'GYUR ZHES SMRA BA LAS, ,CI STE SKYO BA'I BLO SKYED
TSAD KYANG SEMS BYED NA, ,DE TSE BYANG CHUB SEMS DPA' LE

LOR GYUR PA YIN, ,CI STE DE NI 'DI TZAM TSOD LTA CI DKA' ZHES,
,SKAD CIG TZAM LA RI RAB THAL BAR BRLAG SEMS BSKYED, ,BYANG CHUB
SEMS DPA' MKHAS PA BRTZON 'GRUS BRTZAMS

PA STE; ;RING POR MI THOGS 'DREN PA'I BYANG CHUB MCHOG THOB
'GYUR, ,'GRO BA YONGS SU SMIN PAR BYAS NAS DON BYA ZHES, ,GAL TE
LUS DANG NGAG DANG YID KYIS BRTZON BYED NA, ,

BDAG TU 'DU SHES GNAS PAS LE LOR GYUR PA STE, ,THAMS CAD MKHYEN
PA NYID LAS RING 'GYUR GNAM SA BZHIN, ,GANG TSE LUS DANG SEMS
DANG SEMS CAN 'DU SHES MED, ,'DU SHES

RNAM PAR LOG NAS GNYIS SU MED CHOS SPYOD, ,'DI NI BYANG CHUB ZHI
BA MI NYAMS MCHOG 'DOD PA'I, ,BRTZON 'GRUS PHA ROL PHYIN CES PHAN
PA MDZAD PAS GSUNGS, ,GAL TE GZHAN

LAS NGAN BRJOD TSIG RTZUB THOS GYUR NA, ,BDAG BDE YIN ZHES BYANG
CHUB SEMS DPA' MKHAS PA DGA', ,SU SMRA SUS THOS GANG GIS GANG
ZHIG GANG GI PHYIR, ,BZOD PA'I PHA ROL PHYIN


@212B MCHOG LDAN PA MDZANGS PA YIN, ,BYANG CHUB SEMS DPA' GANG
ZHIG BZOD PA'I LEGS CHOS LDAN, ,GANG ZHIG STONG GSUM RIN CHAN
BKANG STE 'JIG RTEN MKHYEN, ,SANGS RGYAS RNAMS DANG

DGRA BCOM RANG RGYAL PHUL BYAS PA, ,SBYIN PA'I PHUNG POS DE LA
BSOD NAMS CHAR MI PHOD, ,BZOD LA GNAS PA'I LUS NI YONGS SU DAG
'GYUR TE, ,SUM CU RTZA GNYIS MTSAN DANG MTHU STOBS

PHA MTHA' YAS, ,SEMS CAN RNAMS LA CHOS RAB STONG PA SGROG PAR
BYED, ,'DI NI BZOD LDAN DE LA 'GRO BA DGAR 'GYUR MKHAS, ,GAL TE
SEMS CAN LA LAS TZANDAN PHUR MA BLANGS, ,RAB

GUS BYANG CHUB SEMS DPA' LA NI NYUG BYED LA, ,GZHAN ZHIG ME MDAG
MGO LA 'THOR BYED GNYI GA LA, ,DE YIS MNYAM ZHING SNYOMS PA'I YID
NI BSKYED PAR BYA, ,BYANG CHUB SEMS DPA'

MKHAS PA DE LTAR BZOD BYAS NAS, ,SEMS BSKYED DE NI BYANG CHUB
MCHOG TU YONGS BSNGOS NA, ,DPA' BO 'JIG RTEN KUN LA BZOD PAS DGRA
BCOM DANG, ,RANG RGYAL SEMS CAN KHAMS MANG JI

SNYED ZIL GYIS GNON, ,BZOD BYED 'DI SNYAM DU YANG SEMS NI BSKYED
BYA STE, ,SEMS DMYAL DUD 'GRO GSHIN RJE'I 'JIG RTEN SDUG BSNGAL
MANG, ,'DOD PA'I YON TAN RGYU YIS DBANG MED

GNOD MYONG NA, ,BYANG CHUB CHED DU CI PHYIR DA GZOD MI BYA SNYAM,
,LCAG DBYIG MTSON DANG BSAD DANG BCING DANG BRDEG PA DANG, ,MGO
GCOD PA DANG RNA BA RKANG LAG SNA GCOD DANG, ,'JIG RTEN SDUG


@213A *, ,BSNGAL JI SNYED BDAG GIS BZOD SNYAM PA, ,BYANG CHUB
SEMS DPA' BZOD PA'I PHA ROL PHYIN LA GNAS, ,TSUL KHRIMS KYIS NI
ZHI BA 'DOD RNAMS 'PHAGS PAR 'GYUR,

STOBS BCU'I SPYOD YUL GNAS SHING TSUL KHRIMS NYAMS PA MED, ,SDOM
PA'I BYA BA JI SNYED KUN GYI RJES SU 'JUG ,SEMS CAN KUN LA PHAN
PHYIR DE YANG BYANG CHUB BSNGO, ,GAL TE RANG

RGYAL DGRA BCOM BYANG CHUB REG 'DOD NA, ,TSUL KHRIMS 'CHAL ZHING
MI MKHAS DE BZHIN SPYOD PA NYAMS, ,CI STE BYANG CHUB ZHI BA MCHOG
TU YONGS BSNGO NA, ,'DOD YON BRTZON YANG TSUL

KHRIMS PHA ROL PHYIN LA GNAS, ,CHOS GANG DES PA'I BYANG CHUB YON
TAN 'BYUNG 'GYUR BA, ,DE YI YON TAN CHOS LDAN RNAMS KYI TSUL
KHRIMS DON, ,CHOS GANG PHAN BYED RNAMS KYI BYANG CHUB

YONGS NYAMS PA, ,'DI NI TSUL KHRIMS 'CHAL CES RNAM PAR 'DREN PAS
GSUNGS, ,GAL TE BYANG CHUB SEMS DPA' 'DOD YON LNGA SPYOD KYANG,
,SANGS RGYAS CHOS DANG 'PHAGS PA'I DGE

'DUN SKYABS SONG STE, ,SANGS RGYAS 'GRUB BYA SNYAM DU KUN MKHYEN
YID BYED NA, ,MKHAS PA TSUL KHRIMS PHA ROL PHYIN GNAS RIG PAR
BYA, ,GAL TE BSKAL PA BYE BAR DGE BA'I LAS LAM

BCU; ;SPYOD KYANG RANG RGYAL DGRA BCOM NYID LA 'DOD BSKYED NA,
,DE TSE TSUL KHRIMS SKYON BYUNG TSUL KHRIMS NYAMS PA YIN, ,SEMS
BSKYED DE NI PHAS PHAM PAS KYANG SHIN TU LCI, ,TSUL


@213B KHRIMS SRUNG ZHING BYANG CHUB MCHOG TU YONGS BSNGO LA, ,DE
YIS RLOM SEMS MED CING BDAG BSTOD MI BYED LA, ,NGA YI 'DU SHES
SEMS CAN 'DU SHES YONGS SU SPANGS, ,BYANG CHUB SEMS DPA' TSUL

KHRIMS PHA ROL PHYIN GNAS BRJOD, ,GAL TE BYANG CHUB SEMS DPA'
RGYAL BA'I LAM SBYOD PA, ,SEMS CAN 'DI DAG KHRIMS LDAN 'DI DAG
KHRIMS 'CHAL ZHES, ,SNA TSOGS 'DU SHES ZHUGS BA SHIN TU

TSUL KHRIMS 'CHAL, ,TSUL KHRIMS NYAMS SHING DE LA YONGS DAG TSUL
KHRIMS MED, ,GANG LA BDAG GI 'DU SHES SEMS CAN 'DU SHES MED, ,'DU
SHES 'DOD CHAGS BRAL LA SDOM MIN GA LA

YOD; ;GANG LA SDOM DANG SDOM PA MA YIN RLOM SEMS MED, ,'DI NI
TSUL KHRIMS SDOM PAR RNAM PAR 'DREN PAS GSUNGS, ,SEMS CAN DAG PA
GANG ZHIG DE LTAR KHRIMS LDAN PA, ,SDUG DANG MI

SDUG KUN LA LTA BA MED PA YIN, ,MGO DANG RKANG LAG GTONG ZHING
ZHUM PA'I SEMS KYANG MED, ,BDOG PA THAMS CAD GTONG ZHING RTAG TU
ZHEN PA MED, ,CHOS RNAMS RANG BZHIN BDAG MED YA MA

BRLAR SHES NAS, ,BDAG GI SHA YANG GTONG LA ZHUM PA'I SEMS MED NA,
,DE TSE PHYI ROL DNGOS PO GTONG BA SMOS CI DGOS, ,GAL TE SER SNA
BYED PA DE NI GNAS MED DO, ,BDAG TU 'DU SHES DNGOS

LA BDAG GIR 'DZIN PAS CHAGS, ,BLUN PO RNAMS LA GTONG BA'I BLO LTA
GA LA YOD, ,SER SNA CAN NI YI DVAGS GNAS SU SKYE BAR 'GYUR, ,CI
STE MIR SKYES NA YANG DE TSE DBUL POR 'GYUR, ,DE TSE


@214A *, ,BYANG CHUB SEMS DPA' SEMS CAN DBUL SHES NAS, ,GTONG LA
MOS PAR 'GYUR ZHING RTAG TU LHUG PAR GTONG, ,GLING BZHI LEGS PAR
BRGYAN PA MCHIL MA'I

THAL BA 'DRA, ,BYIN NAS DGA' BAR 'GYUR GYI GLING THOB DE LTA MIN,
,BYANG CHUB SEMS DPA' MKHAS PA GSAL BA SRID GSUM GYI, ,SEMS CAN
JI SNYED DE DAG KUN LA SBYIN PA 'DI, ,

BYIN PAR GYUR CIG SNYAM DU SEMS NAS SBYIN GYUR LA, ,DE YANG 'GRO
BA'I DON PHYIR BYANG CHUB MCHOG TU BSNGO, ,SBYIN PA BYIN NAS
DNGOS LA GNAS PAR BYED PA MED, ,DE NI NAM DU'ANG RNAM

PAR SMIN LA RE BA MED, ,DE LTAR GTONG BA MKHAS PA THAMS CAD GTONG
BA STE, ,CHUNG NGU BTANG LA MANG PO DPAG TU MED PAR 'GYUR, ,SRID
PA GSUM NA SEMS CAN MA LUS JI SNYED PA, ,

YONGS SU BRTAG PA BZUNG STE DE DAG THAMS CAD KYIS, ,'JIG RTEN
MKHYEN PA SANGS RGYAS DGRA BCOM RANG RGYAL LA, ,BSKAL PA MTHA'
YAS SBYIN BYIN NYAN THOS LEGS TSOL NA, ,BYANG

CHUB SEMS DPA' MKHAS PA THABS MKHAS GANG ZHIG GIS, ,DE DAG BSOD
NAMS BYA BA'I DNGOS LA YI RANG NAS, ,SEMS CAN DON DU BYANG CHUB
MCHOG RAB YONGS BSNGO NA, ,YONGS SU

BSNGO BAS 'GRO BA THAMS CAD ZIL GYIS GNON, ,NOR BU 'CHING BU'I
PHUNG PO CHEN POR GYUR PA YANG, ,RIN CHEN BEE d'URYA GCIG DE KUN
ZIL GYIS GNON, ,DE BZHIN 'GRO KUN SBYIN PA'I


@214B PHUNG PO RGYA CHEN KUN, ,RJES SU YI RANG BYANG CHUB SEMS
DPAS ZIL GYIS GNON, ,GAL TE BYANG CHUB SEMS DPAS 'GRO LA SBYIN
BYIN NAS, ,DE LA BDAG GIR MI BYED DNGOS PO PHANGS MED NA, ,DE

BAS DGE BA'I RTZA BA RGYA CHEN 'PHEL 'GYUR TE, ,SPRIN MED 'OD
LDAN ZLA DKYIL YAR GYI NGO BZHIN NO, ,BYANG CHUB SEMS DPA'I SBYIN
PAS YI DVAGS 'GRO BA GCOD, ,DBUL BA DANG NI DE BZHIN NYON

MONGS THAMS CAD GCOD, ,SPYOD TSE LONGS SPYOD MTHA' YAS RGYAS PA
THOB PAR 'GYUR, ,SBYIN PAS SDUG BSNGAL GYUR BA'I SEMS CAN YONGS
SMIN BYED, ,KHRIMS KYIS DUD 'GRO'I 'GRO BA DU MA'I NGO

BO DANG, ,MI KHO MA BRGYAD SPONG DE YIS DAL BA RTAG TU RNYED,
,BZOD PAS GZUGS BZANG DAM PA RGYA CHEN THOB 'GYUR TE, ,GSER MDOG
SDUG CING 'GRO BAS BLTA BA'I 'OS SU 'GYUR, ,BRTZON 'GRUS

KYIS NI DKAR PO'I YON TAN 'GRIB MI 'GYUR, ,YE SHES MTHA' YAS
RGYAL BA'I BANG MDZOD RNYED PAR 'GYUR, ,BSAM GTAN GYIS NI 'DOD
PA'I YON TAN SMAD PA 'DOR, ,RIG DANG MNGON PAR

SHES DANG TING 'DZIN MNGON PAR SGRUB, ,SHES RAB KYIS NI CHOS KYI
RANG BZHIN YONGS SHES NAS, ,KHAMS GSUM MA LUS PA LAS YANG DAG
'DA' BAR 'GYUR, ,MI YI KHYU MCHOG 'KHOR LO RIN

CHEN BSKOR BYAS NAS, ,SDUG BSNGAL ZAD PAR BYA PHYIR 'GRO LA CHOS
KYANG STON, ,CHOS 'DI YONGS RDZOGS BYAS NAS BYANG CHUB SEMS DPA'
DE, ,YONGS DAG ZHING DANG SEMS CAN DAG PA YONGS SU


@215A *, ,'DZIN; ;SANGS RGYAS RGYUD DANG CHOS KYI RGYUD KYANG
YONGS SU 'DZIN, ,DE BZHIN DGE 'DUN RGYUD DANG CHOS KUN YONGS SU
'DZIN, ,'GRO BA'I NAD GSO MDZAD PA SMAN

BA'I MCHOG GYUR PAS, ,SHES RAB BSTAN PA BYANG CHUB LAM LDAN 'DI
GSUNGS TE, ,MING NI YON TAN RIN CHEN SDUD PA BYANG CHUB LAM, ,LAM
'DI SEMS CAN KUN GYIS THOB PAR BYA

PHYIR BSHAD, ,'PHAGS PA SHES RAB KYI PHA ROL TU PHYIN PA SDUD PA
TSIGS SU BCAD PA RDZOGS SO,, ,,RGYA GAR GYI MKHAN PO BIDYA KA RA
SIDHA DANG, BOD KYI LO TZ'A BA BANDHE DPAL

BRTZEGS KYIS BSGYUR CING ZHUS TE GTAN LA PHAB PA'O,, 
