@520A DE BZHIN GSHEGS
PA'I MTSAN BRGYA RTZA BRGYAD PA, 'JIG RTEN KUN GYI MGON GCIG PA,
,THAMS CAD MKHYEN PA THUB

PA CHE; ;YON TAN RGYA MTSO MTHA' YAS PA'I, ,MTSAN BRGYA RTZA
BRGYAD LEGS PAR BRJOD, ,BKRA SHIS KUN GYI BKRA SHIS PA, ,SDIG PA
THAMS CAD RAB 'JOMS PA, ,SDUG BSNGAL

THAMS CAD SEL PA PO, ,STON PA LA NI BDAG PHYAG 'TSAL, ,BKRA SHIS
THAMS CAD SBYIN PA PO, ,LUS CAN KUN GYI SKYABS MDZAD PA, ,KUN TU
BDE BA SBYIN PA PO, ,ZLA BA BZANG LA BDAG

PHYAG 'TSAL, ,BKRA SHIS THAMS CAD YONGS SU RDZOGS, ,SEMS CAN KUN
LA THUGS BRTZE BA, ,SEMS CAN KUN GYI MGON PO MCHOG ,THAMS CAD
MKHYEN LA BDAG PHYAG 'TSAL, ,

RIG PA THAMS CAD LEGS BSGRUBS PA, ,SANGS RGYAS THOGS MED RTOGS PA
PO, ,GNOD PA THAMS CAD SEL MDZAD PA, ,DON KUN GRUB LA PHYAG 'TSAL
LO, ,RDZOGS SANGS RGYAS PA

'GRO BA'I GNYEN, ,LHA YI LHA LA BSTOD PA YI, ,MTSAN BRGYA RTZA
BRGYAD DAM PA 'DI, ,MCHOG TU DGE BA BDAG GIS BSHAD, ,DON KUN GRUB
PA RDZOGS SANGS RGYAS, ,SH'AKYA'I SKYES


@520B MCHOG THAMS CAD MKHYEN, ,CHOS KUN DBANG PHYUG BRTAN PA PA,
,DRANG SRONG CHEN PO YON TAN MTSO, ,DGRA BCOM BDE GSHEGS DE BZHIN
GSHEGS, ,BCOM LDAN 'JIG RTEN KUN

MKHYEN PA, ,NYES PA'I DRI MA KUN LAS 'DAS, ,CHOS KYI SNANG BA
MDZAD PA'I MCHOG ,'JIGS MED SH'AKYA ZAS GTZANG SRAS, ,BU RAM
SHING PA'I RIGS DGA' BA, ,GOO TA MA STE NYI MA'I

RIGS; ;THUB DPAL NYI MA'I RGYUD BDAG PO, ,'JIG RTEN MGON PO STOBS
BCUR LDAN, ,BDUD DPUNG NGES PAR 'JOMS PA PO, ,NYES PA SPANGS PA
DRUG BCOM PA, ,MI 'DUL KHA LO

BZANG PO PA, ,RIG PA GROL BA MUN SEL BA, ,ZHI BA DUL BA DPANG PO
THUL, ,TSUL KHRIMS RNAM DAG DRI MA MED, ,'DOD CHAGS BRAL BA SER
SNA MED, ,DPAG TU MED PA 'JIGS MED BRNYES, ,

CHOS KYI MCHOG DANG LDAN PA PO, ,MTHA' YAS DPE MED GSUM LDAN PA,
,BSAM GYIS MI KHYAB YA MTSAN STABS, ,'JIG RTEN GSUM GNYER GSUM
RIG PA, ,DUS GSUM MKHYEN PA

NYES GSUM 'JOMS, ,CHO 'PHRUL GSUM DANG LDAN PA PO, ,PHUNG PO GSUM
GYI LAM STON PA, ,MTSON CHA RTZOD MED RIMS NAD MED, ,BDAG GI MED
PA NGA RGYAL MED, ,TSER MA MED PA

SPROS PA MED, ,'JIGS MED KHA NA MA THO MED, ,DPA' BO MCHOG SBYIN
MCHOG DON SO, ,SMRA BA'I SENGGE MI YI MCHOG ,RNAM PAR DUL BA NYON
MONGS BRAL, ,RNAM DAG BDAG NYID RNAM PAR


@521A *, ,'DREN; ;RIG DANG ZHABS SU LDAN PA PO, ,KHYAB 'JUG KUN
RGYAL RNAM PAR MDZES, ,SEMS RDUL DRI MA MI MNGA' BA, ,RDUL DANG
BRAL BA RIG PA'I MCHOG ,ZHI

BAR MDZAD PA SDIG PA ZHI, ,BSIL BAR GYUR PA SHIS PAR MDZAD, ,STON
PA 'GRO BA'I SKYABS 'OS PA, ,DPA' BO DAG PA BSNYENGS MI MNGA',
,MTSAN RNAMS YONGS RDZOGS DPAL

DANG LDAN, ,MIG MKHAN ZUG RNGU 'BYIN PA PO, ,SH'AKYA SENGGE DGE
SBYONG DBANG, ,DGE BA'I CHOS KYI 'BYUNG GNAS GTZANG, ,SANGS RGYAS
CHOS DRUG RGYAN MNGA' BA, ,CHOS DRUG DRI MA MED

PA'I SPYAN, ,MNGON SHES DRUG DANG LDAN PA'I MCHOG ,'GRO DRUG RGYA
MTSO'I PHA ROL GSHEGS, ,RANG BYUNG BDE GSHEGS GRUB PA PO, ,'JIG
RTEN KUN LA PHAN PAR DGYES, ,MNYAM

BZHAG SHES RAB MTSUNGS PA MED, ,TING NGE 'DZIN LA RTAG TU DGYES,
,SEMS CAN KUN GYI PHAN PA TSOL, ,BDEN PA GSUNG PA DBANG PO
BSDAMS, ,'JIG RTEN KUN LA DGE BA PO,,

SEMS CAN SNYING PO KUN GZIGS PA, ,'KHOR BA'I DGON LAS RGAL BA PO,
,DGONGS PA THAMS CAD RDZOGS GYUR PA, ,DBANG LDAN YUL LAS RNAM PAR
RGYAL, ,BDEN PA BZHI NI

RAB STON PA, ,PHA ROL GSHEGS PA GROL MDZAD MCHOG ,'DREN PA SHIN
TU MYA NGAN 'DAS, ,BRAM ZE TSANGS PA THU BO BTZUN, ,GTZO BO BDE
MDZAD BDE LDAN PA, ,GSUNG MDZAD RNAM


@521B RGYAL BDAG NYID CHE, ,RNAM GRANGS 'JIG RTEN ZHI BAR MDZAD,
,SEMS CAN KUN LA PHAN PA PO, ,SNYING STOBS LDAN PA KUN GYI MCHOG
,'JIG RTEN MCHOD GNAS 'JIG RTEN MKHYEN, ,

'JIG RTEN SNANG BA SNANG MDZAD PA, ,RNYED LDAN 'JIG RTEN BYA BA
'DAS, ,'JIG RTEN 'DAS PA'I LAM DU GSHEGS, ,CHOS KYI MNGA' BDAG
CHOS KYI RGYAL, ,DED DPON LAGS TE 'OD MDZAD

PA; ;SKYOB PA PO STE RKANG GNYIS MCHOG ,BZOD PA GSUNG BA BZOD
DANG LDAN, ,GZUGS BZANG BLO BZANG ZHI BA STE, ,MDZA' BO BDE SBYIN
NGANG TSUL BZANG, ,GSER GYI MDOG CAN 'OD RAB

GSAL; ;TSUL BZANG DGE BAR RAB SBYIN PA, ,SANGS RGYAS DPA' CHEN
MI'I SENGGE, ,DPA' BO GCIG TU MUN SEL BA, ,'JOMS PA MED PA 'GRO
BA'I SKYABS, ,RGYAL BA BLA MA MI MNYAM

MNYAM; ;ZHAGS LAS GROL BA SRID PA MED, ,MI YI SKYE MCHOG NGA
RGYAL BCOM, ,SPYAN DANG LDAN PA KUN TU GZIGS, ,MI RNAMS MIG STE
GSUNG BA'I MCHOG ,MTSAN BRGYA RTZA BRGYAD

DAM PA 'DI, ,RTAG TU GANG ZHIG KLOG BYED PA, ,DE NI 'KHOR BA'I
'JIGS PA RGAL, ,GO 'PHANG MCHOG KYANG THOB PAR 'GYUR, ,DE PHYIR
RTAG TU RAB BSGRIMS TE, ,NANG PAR LANGS NAS

MKHAS PA DAG ,BRJOD DAM YANG NA NYAN PA 'AM, ,YANG NA YID LA SEMS
KYANG RUNG, ,RGYAL BA'I MTSAN BSTOD DGE BA DE, ,BKRA SHIS BSOD
NAMS MCHOG TU 'GYUR, ,DAG BYED SDIG


@522A *, ,PA SEL BA STE, ,DON KUN GRUB CING SRUNG BA YIN, ,SDIG
PA KUN LAS RAB TU GROL, ,SDUG BSNGAL KUN DANG 'JIGS LAS GROL,
,NYON MONGS KUN LAS

RNAM GROL ZHING, ,SANGS RGYAS NYID NI BDE BAR THOB, ,DE LTAR BDAG
GIS THUB PA'I YON TAN MTSAN BSGRAGS PAS, ,DGE BA RGYA CHEN YANG
DAG 'DI BSDUS GANG YIN PA, ,'DI YIS

'JIG RTEN LHA YUL DANG NI SA STENG DU, ,BDE RNAMS THOB NAS BDE BA
MCHOG GIS SANGS RGYAS SPYOD, ,DE BZHIN GSHEGS PA'I MTSAN BRGYA
RTZA BRGYAD PA RDZOGS SO,, ,,