@418A ,,RGYA GAR SKAD DU, A'ARYA SHR'I M'A LA DE B'I SING HA N'A
DA N'A MA MAH'A Y'A NA S'U TRA, BOD SKAD DU, 'PHAGS PA LHA MO
DPAL PHRENG GI SENG GE'I SGRA ZHES BYA

BA THEG PA CHEN PO'I MDO, BAM PO DANG PO, SANGS RGYAS DANG BYANG
CHUB SEMS DPA' THAMS CAD LA PHYAG 'TSAL LO, ,'DI SKAD BDAG GIS
THOS PA DUS GCIG NA, BCOM


@418B LDAN 'DAS MNYAN YOD NA RGYAL BU RGYAL BYED KYI TSAL MGON
MED ZAS SBYIN GYI KUN DGA' RA BAN [*BA NA?] BZHUGS SO, ,DE NAS
DE'I TSE YUL KO SA LA'I RGYAL PO GSAL RGYAL DANG, BTZUN MO DAM

PA BTZUN MO PHRENG LDAN MAS LHA MO DPAL PHRENG CHOS RTOGS NAS
RING PO MA LON PA'I BAR SKABS SU GTAM GLENGS PA, RGYAL PO CHEN
PO, KYE MA KHYED KYI SRAS MO LHA MO DPAL PHRENG NI MDZANGS

SHING GSAL LA ZAB CING MKHAS TE, GAL TE NGAS BCOM LDAN 'DAS
MTHONG BA LTA NA TSEGS CHUNG NGUS CHOS RTOGS LA, BCOM LDAN 'DAS
KYIS CHOS BSTAN PA LA YANG THE TSOM MA MCHIS

PAR 'GYUR RO, ,DE NAS YUL KO SA LA'I RGYAL PO GSAL RGYAL GYIS
BTZUN MO PHRENG LDAN MA LA 'DI SKAD CES SMRAS SO, ,PHRENG LDAN
MA, 'U BU CAG GIS LHA MO DPAL PHRENG LA PHO NYA NUS PA

SHIG BTANG GOR MA CHAG GO ,DE SKAD CES SMRAS PA DANG, BTZUN MO
PHRENG LDAN MAS RGYAL PO GSAL RGYAL GYI TSIG DE MNYAN NAS, KO SA
LA'I RGYAL PO GSAL RGYAL DANG, BTZUN MO PHRENG

LDAN MAS BCOM LDAN 'DAS KYI YON TAN GYI BSNGAGS PA RNAM PA DU MA
BRIS TE, NANG KOR MA YID BRTAN PA ZLA BA LTA BU ZHES BYA BA DE'I
LAG TU 'PHRIN YIG BSKUR NAS DE MTHAR GYIS SONG STE,

GRONG KHYER 'THAB MED DU PHYIN NAS BTZUN MO'I 'KHOR DU SONG STE,
LHA MO DPAL PHRENG LA PHYAG 'TSAL NAS PHAN TSUN KUN DGA' BA'I
GTAM BYAS TE, LHA MO DPAL PHRENG GI LAG TU 'PHRIN


@419A *, ,YIG BYIN NO, ,DE NAS LHA MO DPAL PHRENG GIS PHA MA LA
GUS PAS 'PHRIN YIG DE LAG PA GNYIS KYIS BLANGS NAS MGO BO LA
GTUGS TE, BDAG NYID

KYIS 'PHRIN YIG BKLAGS NAS, 'PHRIN YIG GI DON BZANG PO ZHES NGES
PAR BZUNG STE, DON DU NGES PAR BZUNG NAS, MGO BO LCOGS TE YA
MTSAN DU BZUNG NAS LHA MO DPAL PHRENG

GI NANG KOR MA ZLA BA LTA BU LA TSIGS SU BCAD PA 'DI DAG SMRAS
SO, ,SANGS RGYAS ZHES BYA'I SGRA 'DI NI, ,'JIG RTEN DAG NA SHIN
TU DKON, ,GAL TE TSIG 'DI BDEN GYUR NA,,

BDAG GIS KHYOD LA BGO BA SBYIN, ,GAL TE BCOM LDAN SANGS RGYAS DE,
,'JIG RTEN DON DU BYUNG GYUR NA, ,DE NI BDAG LA THUGS RJE YIS,
,BSTAN PA'I CHED DU 'DIR SBYON

CIG ,DE NAS DE YI SKAD CIG LA, ,MGON PO GSHEGS NAS MKHA' LA
BZHUGS, ,BSAM GYIS MI KHYAB SANGS RGYAS SKU, ,'OD ZER 'GYED CING
BZHUGS PA MTHONG, ,DE

NAS DE'I TSE LHA MO NI, ,GUS PAS 'KHOR BCAS LANGS NAS KYANG,
,SPYI BOR THAL MO SBYAR BYAS NAS, ,SMRA BA'I MCHOG LA BSTOD PA
NI, ,MGON PO KHYOD KYI SKU GZUGS DANG, ,DPAL

DPE GANG NA'ANG YOD MA MCHIS, ,BSAM YAS DPE ZLA MA MCHIS PA'I,
,'JIG RTEN MGON LA PHYAG 'TSAL LO, ,MGON PO KHYOD KYI SKU GZUGS
DANG, ,YE SHES LA YANG BAS


@419B MA MCHIS, ,KHYOD KYI SANGS RGYAS CHOS MI BAS, ,DE BAS THUB
KHYOD SKYABS KYANG LAGS, ,BSAM YAS RTZAL LDAN KHYOD KYIS NI, ,SKU
GSUNG THUGS KYI SKYON RNAMS BSAL, ,NYAMS MA MCHIS

PA'I SA BRNYES PA, ,CHOS RGYAL KHYOD LA PHYAG 'TSAL LO, ,SHES BYA
THAMS CAD KHYOD KYIS MKHYEN, ,YE SHES SKU YI DBANG PHYUG STE,
,SANGS RGYAS CHOS RNAMS THAMS CAD KYI, ,MTHAR PHYIN KHYOD

LA PHYAG 'TSAL LO, ,GZHAL YAS KHYOD LA PHYAG 'TSAL LO, ,DPE LAS
'DAS LA PHYAG 'TSAL LO, ,BSAM YAS CHOS KHYOD PHYAG 'TSAL LO,
,MTHA' YAS GZUGS KHYOD PHYAG 'TSAL

LO; ;BDAG NI DA LTAR MGON POS BSKYABS, ,BYANG CHUB SA BON RNAM
PAR BSKYED, ,SLAN CHAD SRID PA GZHAN DAG DAG TU, ,THUB PAS BDAG
LA PHAN GDAGS MDZOD, ,BCOM LDAN 'DAS KYIS

BKA' STZAL PA, ,SNGON TSE RNAMS SU LHA MO KHYOD, ,NGAS NI BYANG
CHUB SBYOR BAR BYAS, ,PHYIS KYANG TSE RABS GZHAN DAG TU, ,NGAS NI
RJES SU GZUNG BAR BYA, ,LHA MO DPAL PHRENG GIS GSOL PA,,

BDAG GIS 'DI DANG GZHAN DAG TU, ,BSOD NAMS GANG DANG GANG BGYIS
PA, ,BSOD NAMS DE YIS MGON PO KHYOD, ,RTAG TU BDAG GIS MTHONG BAR
SHOG ,DE NAS LHA MO DPAL PHRENG DANG

LHAN CIG TU BTZUN MO KUN DANG, THAMS CAD DANG LDAN PA'I 'KHOR
GYIS BCOM LDAN 'DAS KYI ZHABS LA GTUGS SO, ,DE NAS BCOM LDAN 'DAS
KYIS 'KHOR 'DUS PA'I NANG DU LHA MO DPAL


@420A *, ,PHRENG BLA NA MED PA YANG DAG PAR RDZOGS PA'I BYANG
CHUB TU LUNG BSTAN TE, LHA MO KHYOD KYIS DE BZHIN GSHEGS PA LA
YANG DAG PA'I YON TAN DAG GIS MNGON PAR BSTOD

PA'I BSOD NAMS BSAGS PA GANG YIN PA'I DGE BA'I RTZA BA 'DIS, LHA
MO KHYOD BSKAL PA TSAD MED GRANGS MED PAR LHA DANG MI'I RGYAL
SRID PHUN TSOGS PA MYONG BAR 'GYUR TE, TSE RABS

THAMS CAD DU YANG NGA MTHONG BA DANG 'BRAL BAR MI 'GYUR ZHING,
NGA LA MNGON SUM DU 'DI LTA BU'I BSTOD PA BSNGAGS PAS BSNGAGS PAR
'GYUR RO, ,SANGS RGYAS BCOM LDAN 'DAS DPAG

TU MED GRANGS MED PA RNAMS LA YANG MCHOD PA BYED PAR 'GYUR RO,
,DA PHYIN CHAD BSKAL PA BRGYA STONG GRANGS MED PA NYI SHU NA,
KHYOD DE BZHIN GSHEGS PA DGRA BCOM PA YANG DAG PAR

RDZOGS PA'I SANGS RGYAS KUN TU BZANG PO ZHES BYA BAR 'GYUR TE,
DE'I TSE YANG LHA MO KHYOD KYI SANGS RGYAS KYI ZHING DER NGAN
SONG DAG 'BYUNG BAR MI 'GYUR RO, ,DE'I TSE SEMS CAN RNAMS

KYANG DGE BA BCU'I LAS KYI LAM LA GNAS PAR 'GYUR TE, SEMS CAN DE
DAG LA NAD KYANG MED, RGA BA YANG MED, YID DU MI 'ONG BA'I GNOD
PA YANG MED DE, MI DGE BA'I LAS KYI LAM

RNAMS KYI MING YANG MI GRAG PAR 'GYUR RO, ,SANGS RGYAS KYI ZHING
DER SEMS CAN GANG DAG 'BYUNG BA DE DAG GIS NI GZHAN 'PHRUL DBANG
BYED KYI LHA RNAMS KYANG 'DI LTAR BDE BA DANG,


@420B GZUGS DANG, KHA DOG DANG, DPAL DANG, GZI BRJID DANG, GZUGS
DANG, SGRA DANG, DRI DANG, RO DANG, REG BYA DANG, LONGS SPYOD
THAMS CAD KYIS ZIL GYIS GNON PAR 'GYUR TE,

SEMS CAN DE DAG SHIN TU BDE BA DANG LDAN PAR 'GYUR RO, ,LHA MO,
SANGS RGYAS KYI ZHING DER SEMS CAN GANG DAG 'BYUNG BA DE DAG
THAMS CAD KYANG THEG PA CHEN PO LA YANG DAG PAR

ZHUGS PAR 'GYUR RO, ,LHA MO, DE BZHIN DU DGE BA'I RTZA BA DAG
BYAS PA'I SEMS CAN RNAMS DE'I TSE SANGS RGYAS KYI ZHING DER 'DU
BAR 'GYUR RO, ,DE NAS LHA MO DPAL PHRENG GI LUNG

BSTAN PA PHUN SUM TSOGS PA THOS NAS LHA DANG MI DPAG TU MED PA
DAG GIS SANGS RGYAS KYI ZHING DER SKYE BAR SMON LAM BTAB BO, ,DE
DAG THAMS CAD KYANG 'JIG RTEN GYI KHAMS DER SKYE

BAR BCOM LDAN 'DAS KYIS LUNG BSTAN TO, ,DE NAS LHA MO DPAL PHRENG
GIS BCOM LDAN 'DAS LA MNGON SUM DU BDAG NYID LUNG BSTAN PA THOS
NAS THAL MO SBYAR TE, YID DAM

CHEN PO BCU YANG DAG PAR BLANGS SO, ,BCU GANG ZHE NA, 'DI LTA
STE, BCOM LDAN 'DAS, DA SLAN CHAD BDAG GI TSUL KHRIMS KYI DUS LAS
'DA' BA'I SEMS BSKYED PAR MI BGYI STE,

BCOM LDAN 'DAS, YID DAM DANG PO 'DI NI BYANG CHUB KYI SNYING PO'I
MTHAR THUG GI BAR DU BDAG GIS YANG DAG PAR BLANG NGO, ,BCOM LDAN
'DAS, DA SLAN CHAD BDAG GIS BLA MA


@421A *, ,DAG LA MA GUS PA'I SEMS BSKYED PAR MI BGYI STE, BCOM
LDAN 'DAS, YID DAM GNYIS PA 'DI YANG BYANG CHUB KYI SNYING PO'I
MTHAR THUG GI BAR DU

BDAG GIS YANG DAG PAR BLANG NGO, ,BCOM LDAN 'DAS, DA SLAN CHAD
BDAG GIS GANG DU'ANG SEMS CAN LA KHRO BA DANG GNOD SEMS KYI SEMS
BSKYED PAR MI BGYI STE, BCOM

LDAN 'DAS, YID DAM GSUM PA 'DI YANG BYANG CHUB KYI SNYING PO'I
MTHAR THUG GI BAR DU BDAG GIS YANG DAG PAR BLANG NGO, ,BCOM LDAN
'DAS, DA SLAN CHAD BDAG GIS GZHAN

GYI DPAL DANG, GZHAN GYI PHUN SUM TSOGS PA DAG LA PHRAG DOG GI
SEMS BSKYED PAR MI BGYI STE, BCOM LDAN 'DAS, YID DAM BZHI PA 'DI
YANG BYANG CHUB KYI SNYING PO'I MTHAR

THUG GI BAR DU BDAG GIS YANG DAG PAR BLANG NGO, ,BCOM LDAN 'DAS,
DA SLAN CHAD BDAG GIS THA NA KHAM SLAD MA TZAM LA YANG SER SNA'I
SEMS BSKYED PAR MI BGYI STE, BCOM

LDAN 'DAS, YID DAM LNGA PA 'DI YANG BYANG CHUB KYI SNYING PO'I
MTHAR THUG GI BAR DU BDAG GIS YANG DAG PAR BLANG NGO, ,BCOM LDAN
'DAS, DA SLAN CHAD BDAG GIS BDAG NYID KYIS

LONGS SPYOD PA'I SLAD DU NOR YONGS SU BZUNG BAR MI BGYI STE, 'ON
KYANG, BCOM LDAN 'DAS, SEMS CAN DBUL PO SDUG BSNGAL ZHING MGON MA
MCHIS PA YONGS SU SMIN PAR BGYI


@421B BA'I SLAD DU YONGS SU GZUNG BAR 'TSAL TE, BCOM LDAN 'DAS,
YID DAM DRUG PA 'DI YANG BYANG CHUB KYI SNYING PO'I MTHAR THUG GI
BAR DU BDAG GIS YANG DAG PAR BLANG NGO, ,BCOM LDAN

'DAS, DA SLAN CHAD BDAG GIS BSDU BA'I DNGOS PO BZHIS SEMS CAN
RNAMS LA PHAN 'DOGS PA NA BDAG LA SMAN DU RE BA'I SLAD DU SEMS
CAN BSDU BAR MI BGYI STE, 'ON KYANG, BCOM LDAN

'DAS, ZANG ZING MA MCHIS PA'I SEMS DANG, CHOG PAR MI 'DZIN PA
DANG, LDOG PA MA MCHIS PAR SEMS CAN YANG DAG PAR BSDU BAR 'TSAL
TE, BCOM LDAN 'DAS, YID DAM BDUN

PA 'DI YANG BYANG CHUB KYI SNYING PO'I MTHAR THUG GI BAR DU BDAG
GIS YANG DAG PAR BLANG NGO, ,BCOM LDAN 'DAS, DA SLAN CHAD BDAG
GIS SEMS CAN MGON MA MCHIS PA DANG, GO RAR

STZAL BA DANG, BCINGS PA DANG, NAD KYIS NYAM THAG PA DANG, SDUG
BSNGAL BA DANG, DBUL PO DANG, PHONGS PAR GYUR PA DANG, TSIGS CHEN
POS 'TSO BA DAG MTHONG NA DE DAG LA SMAN MA

BTAGS PAR GOM PA GCIG KYANG DOR BAR MI BGYI'I, BCOM LDAN 'DAS,
BDAG GIS SEMS CAN SDUG BSNGAL GYIS NYAM THAG PA DE DAG MTHONG NA
SDUG BSNGAL DE DANG DE DAG LAS YONGS

SU THAR PAR BGYIS LA, NOR GYI BSDU BAS BSGRUBS NAS SLAD KYIS BDAG
MCHI BAR BGYIS TE, BCOM LDAN 'DAS, YID DAM BRGYAD PA 'DI YANG
BYANG CHUB KYI SNYING PO'I MTHAR THUG GI


@422A *, ,BAR DU BDAG GIS YANG DAG PAR BLANG NGO, ,BCOM LDAN
'DAS, DA SLAN CHAD BDAG GIS PHAG TSONG DANG, BYA LA SOGS PA'I
SDIG PA'I LAS KYIS 'TSO ZHING

DE BZHIN GSHEGS PAS BKA' STZAL PA'I CHOS 'DUL BA LAS NYAMS PA'I
TSUL CAN DAG MTHONG NA YAL BAR MI 'DOR GYI, BCOM LDAN 'DAS, GRONG
DANG, GRONG KHYER DANG, GRONG

BRDAL DANG, YUL 'KHOR DANG, RGYAL PO'I PO [*PHO?] BRANG 'KHOR
GANG DANG GANG DAG NA BDAG GI MCHID NYAN PA DE DANG DE DAG TU
TSAR DGUM PA'I RIGS PA RNAMS NI TSAR DGUM, SMAN GDAGS

PA'I RIGS PA RNAMS NI SMAN GDAGS PAR 'TSAL LO, ,DE CI'I PHYIR ZHE
NA, BCOM LDAN 'DAS, TSAR DGUM PA DANG, SMAN GDAGS PAS NI 'JIG
RTEN DU DAM PA'I CHOS YUN RING DU

GNAS PAR 'GYUR BA'I SLAD DU STE, DAM PA'I CHOS YUN RING DU GNAS
NA LHA DANG MI RNAMS KYI LUS RNAM PAR 'PHEL BAR 'GYUR ZHING, NGAN
SONG RNAMS YONGS SU 'GRIB PAR 'GYUR TE,

BCOM LDAN 'DAS, 'DI NI BCOM LDAN 'DAS KYIS CHOS KYI 'KHOR LO
BSKOR BA'I RJES SU BSKOR BAR BGYID PA LAGS TE, BCOM LDAN 'DAS,
YID DAM DGU PA 'DI YANG BYANG

CHUB KYI SNYING PO'I MTHAR THUG GI BAR DU BDAG GIS YANG DAG PAR
BLANG NGO, ,BCOM LDAN 'DAS, DA SLAN CHAD BDAG GIS DAM PA'I CHOS
YONGS SU BZUNG BA LAS BSKYUD PAR BGYI


@422B BA'I SEMS GCIG TZAM YANG BSKYED PAR MI BGYI'O, ,DE CI'I
SLAD DU ZHE NA, BCOM LDAN 'DAS, DAM PA'I CHOS BZUNG BA LAS BSKYUD
NA THEG PA CHEN PO BSKYUD PAR 'GYUR RO, ,BCOM

LDAN 'DAS, THEG PA CHEN PO BSKYUD NA, PHA ROL TU PHYIN PA BSKYUD
PAR 'GYUR RO, ,BCOM LDAN 'DAS, PHA ROL TU PHYIN PA BSKYUD NA,
THEG PA CHEN PO LA MI 'DUN PAR 'GYUR RO, ,BCOM

LDAN 'DAS, BYANG CHUB SEMS DPA' SEMS DPA' CHEN PO GANG THEG PA LA
MA NGES PA DE NI DAM PA'I CHOS YONGS SU 'DZIN PA LA MI 'DUN PAR
'GYUR ZHING, RANG NYAM DU GNAS PAR

'GYUR TE, BCOM LDAN 'DAS, DE NI BYIS PA SO SO'I SKYE BO'I SAR
MCHI BA'I SKAL BA CAN DU 'GYUR TE, BCOM LDAN 'DAS, 'DI NI BDAG
GIS NYES DMIGS DANG, GNOD PA CHEN

POR MTHONG LAGS SO, ,BCOM LDAN 'DAS, DAM PA'I CHOS YONGS SU 'DZIN
PA LAS NI, BDAG DANG MA 'ONGS PA'I BYANG CHUB SEMS DPA' RNAMS KYI
PHAN YON DPAG TU MA MCHIS

BA'I DON YONGS SU GRUB PAR MTHONG STE, BCOM LDAN 'DAS, DAM PA'I
CHOS YONGS SU BZUNG BA'I YID DAM BCU PA 'DI YANG BYANG CHUB KYI
SNYING PO'I MTHAR THUG GI BAR DU BDAG GIS YANG

DAG PAR BLANG NGO, ,BCOM LDAN 'DAS, BDAG GI YID DAM CHEN PO BCU
PO 'DI DAG NI, BCOM LDAN 'DAS KYI SPYAN SNGAR BLANGS PA LAGS TE,
'DI LA CHOS KYI RJE NYID BDAG GI DPANG DU


@423A *, ,GYUR PA LAGS SO, ,BCOM LDAN 'DAS, STON PA MNGON SUM DU
GYUR TU LAGS KYANG SEMS CAN DGE BA'I RTZAB CHUNG NGU LA LA DAG
,KYE MA YID DAM CHEN PO BCU PO

'DI DAG NI, LCOGS PAR DKA'O SNYAM DU BDAG LA THE TSOM ZA'AM, YID
GNYIS 'TSAL BA DE DAG NI, BCOM LDAN 'DAS DE NYID KYIS YUN RING
POR GNOD PA DANG, SDUG BSNGAL BA DANG, PHUNG

BAR 'GYUR TE, BCOM LDAN 'DAS, DE DAG NYID LA PHAN GDAGS PA'I SLAD
DU, BCOM LDAN 'DAS KYI SPYAN SNGAR BDEN PA'I BYIN GYI RLABS 'DI
BGYI BAR 'TSAL TE, BCOM LDAN 'DAS,

BDAG GIS YID DAM CHEN PO BCU PO GANG DAG BLANGS PA'I YID DAM CHEN
PO BCU PO 'DI DAG LA, BCOM LDAN 'DAS, GAL TE BDAG JI SKAD SMRAS
PA DE BZHIN DU BGYID PAR 'GYUR BA LTA NA,

BCOM LDAN 'DAS, BDAG GI BDEN PA'I TSIG 'DIS 'KHOR GYI DKYIL 'KHOR
'DIR LHA'I ME TOG GI CHAR 'BAB PAR GYUR CIG ,LHA'I SGRA GRAG PAR
GYUR CIG ,DES KYANG BDAG GI BDEN

PA'I BYIN GYI RLABS 'DI LEN PAR GYUR CIG ,LHA MO DPAL PHRENG GIS
TSIG DE SKAD CES SMRAS MA THAG TU, DE'I TSE LHA'I ME TOG GI CHAR
CHEN PO BAB NAS, BAR SNANG LAS LHA'I SGRA GRAG PAR

GYUR TE, DES BDEN PA'I BYIN GYI RLABS DE MNOS NAS, LHA MO, DE DE
BZHIN NO, ,JI LTAR KHYOD KYIS BDEN PA'I BYIN GYI RLABS BYAS PA DE
NI, DE BZHIN DU 'GYUR TE GZHAN DU MA YIN NO, ,


@423B ZHES BYAS SO, ,DE NAS RMAD DU BYUNG BA'I CHO 'PHRUL DE YANG
MTHONG, LHA'I SGRAS MNOS PA DE YANG THOS NAS, THAMS CAD DANG LDAN
PA'I 'KHOR THE TSOM MED CING MCHOG TU DGA' BAR GYUR TE, LHA MO

DPAL PHRENG DANG MI 'BRAL ZHING 'GROGS PAR SMON LAM BTAB BO,
,'KHOR DE THAMS CAD KYANG DE BZHIN DU 'BRAL BAR MI 'GYUR BAR BCOM
LDAN 'DAS KYIS LUNG BSTAN TO, ,DE NAS LHA MO DPAL

PHRENG GIS BCOM LDAN 'DAS KYIS SPYAN SNGAR SMON LAM CHEN PO GSUM
BTAB BO, ,GSUM GANG ZHE NA, BCOM LDAN 'DAS, BDAG GIS BDEN PA'I
BYIN GYI RLABS 'DIS SEMS CAN DPAG TU MA

MCHIS PA DAG LA SMAN BTAGS PA GANG LAGS PA'I BSOD NAMS BSAGS PA'I
DGE BA'I RTZA BA DES, BCOM LDAN 'DAS, BDAG TSE RABS THAMS CAD DU
DAM PA'I CHOS RTOGS PA THOB PAR

GYUR CIG ,BCOM LDAN 'DAS, 'DI NI BDAG GI SMON LAM CHEN PO DANG PO
LAGS SO, ,BCOM LDAN 'DAS, BDAG GIS DAM PA'I CHOS RTOGS PA DE THOB
NAS KYANG NGAL BA DANG YONGS SU SKYO BA MA

MCHIS PAR SEMS CAN RNAMS LA CHOS STON PAR GYUR CIG ,BCOM LDAN
'DAS, DE NI BDAG GI SMON LAM CHEN PO GNYIS PA LAGS SO, ,BCOM LDAN
'DAS, BDAG GIS DAM PA'I CHOS BSTAN PA DE YANG

LUS DANG SROG LA MI LTA BAR DAM PA'I CHOS BSRUNG BA DANG, DAM
PA'I CHOS YONGS SU GZUNG BAR 'TSAL LO, ,BCOM LDAN 'DAS, 'DI NI
BDAG GI SMON LAM CHEN PO GSUM PA LAGS TE, BCOM LDAN


@424A *, ,'DAS, BDAG NI SMON LAM CHEN PO GSUM PO DE DAG 'DEBS SO,
,DE NAS BCOM LDAN 'DAS KYIS LHA MO DPAL PHRENG GI SMON LAM CHEN
PO YUL CHE BA GSUM PA 'DI

DAG LUNG STON PA MDZAD DE, LHA MO, 'DI LTA STE, DPER NA, GZUGS SU
GTOGS PA THAMS CAD NI NAM MKHA'I KHAMS KYI KHONGS SU 'DUS SHING
KHONGS SU GTOGS LA KHONGS SU CHUD DO, ,LHA

MO; DE BZHIN DU BYANG CHUB SEMS DPA'I SMON LAM GANGG'A'I KLUNG GI
BYE MA SNYED DAG KYANG SMON LAM CHEN PO 'DI GSUM GYI NANG DU 'DUS
SHING KHONGS SU GTOGS LA KHONGS SU CHUD DO, SMON LAM

CHEN PO GSUM PO DE DAG NI DE LTAR YUL CHE'O, ,DE NAS BCOM LDAN
'DAS LA LHA MO DPAL PHRENG GIS 'DI SKAD CES GSOL TO, ,BCOM LDAN
'DAS, 'DI LA SMON LAM CHEN PO'I YUL

BSTAN PA GZHAN YANG DE BZHIN GSHEGS PA'I MTHUS BDAG GIS SPOBS
LAGS SO, ,BCOM LDAN 'DAS KYIS BKA' STZAL PA, LHA MO, KHYOD LA DE
BZHIN GSHEGS PAS GNANG GI ,

KHYOD SPOBS PAR GYIS SHIG ,DE NAS BCOM LDAN 'DAS LA LHA MO DPAL
PHRENG GIS 'DI SKAD CES GSOL TO, ,BCOM LDAN 'DAS, BYANG CHUB SEMS
DPA'I SMON LAM GANGG'A'I KLUNG GI BYE MA

SNYED GANG LAGS PA DE DAG THAMS CAD KYANG 'DI LTAR DAM PA'I CHOS
YONGS SU BZUNG BA'I SMON LAM CHEN PO GCIG GI KHONGS SU 'DUS SHING
KHONGS SU CHUD DE, BCOM LDAN 'DAS, DAM PA'I


@424B CHOS YONGS SU 'DZIN PA NI DE LTAR YUL CHE BA LAGS SO, ,DE
NAS BCOM LDAN 'DAS KYIS LHA MO DPAL PHRENG LA LEGS SO ZHES BYA BA
BYIN TE, LEGS SO, ,LEGS SO, ,LHA MO KHYOD NI SHES

RAB ZAB STE, THABS KYIS YONGS SU BSGOS PA'I SHES RAB DANG LDAN
NO, ,LHA MO, SEMS CAN GANG DAG KHYOD KYIS CHOS BSTAN PA'I DON
RTOGS PA DE DAG NI DKON PA YIN TE, YUN RING PO NAS

SANGS RGYAS DU MA LA DGE BA'I RTZA BA BSKYED BSKYED PA YIN NO,
,LHA MO KHYOD KYIS DAM PA'I CHOS YONGS SU BZUNG BA BSTAN PA JI
SKAD BSHAD PA DE BZHIN DU 'DAS PA DANG, MA 'ONGS PA DANG, DA

STAR [*LTAR?] BYUNG BA'I DE BZHIN GSHEGS PA RNAMS KYIS KYANG DAM
PA'I CHOS YONGS SU BZUNG BA BSTAN PA DE NYID BSHAD DO, ,'CHAD DO,
,'CHAD PAR 'GYUR RO, ,LHA MO, NGA YANG DA LTAR MNGON PAR RDZOGS

PA'I BYANG CHUB MCHOG THOB NAS DAM PA'I CHOS YONGS SU BZUNG BA
BSTAN PA RNAM PA DU MAR STON TE, LHA MO, DA LTAR DAM PA'I CHOS
YONGS SU BZUNG BA BSTAN PA NGAS RNAM PA DU MAR BSHAD KYANG,

DAM PA'I CHOS YONGS SU 'DZIN PA'I YON TAN RNAMS KYI MTHA'AM MU
THUG PA MED DO, ,DE BZHIN GSHEGS PA'I SPOBS PA LA YANG MTHA'AM MU
THUG PA MED DO, ,LHA MO, DAM PA'I CHOS

YONGS SU 'DZIN PA NI DE LTAR DON CHE'O, ,LHA MO, DAM PA'I CHOS
YONGS SU 'DZIN PA NI DE LTAR PHAN YON CHE'O, ,DE NAS BCOM LDAN
'DAS LA LHA MO DPAL PHRENG GIS 'DI SKAD CES GSOL


@425A *, ,TO; ;BCOM LDAN 'DAS, DE BZHIN GSHEGS PA'I MTHUS DON
CHEN PO BSTAN PA GZHAN YANG BDAG GIS SPOBS SO, ,BCOM LDAN 'DAS
KYIS BKA' STZAL

PA; LHA MO, DA DE'I DUS LA BAB PAR SHES NA KHYOD SPOBS PAR GYIS
SHIG ,DE NAS BCOM LDAN 'DAS KYIS GNANG NAS BCOM LDAN 'DAS LA LHA
MO DPAL PHRENG GIS 'DI SKAD CES GSOL

TO; ;BCOM LDAN 'DAS, DAM PA'I CHOS YONGS SU 'DZIN PA NI, SANGS
RGYAS KYI CHOS DPAG TU MA MCHIS PA THAMS CAD YONGS SU RDZOGS PAR
'GYUR BA LAGS SO, ,BCOM LDAN 'DAS,

DAM PA'I CHOS YONGS SU 'DZIN PA NI CHOS KYI SGO BRGYAD KHRI BZHI
STONG SDUD PA LAGS SO, ,BCOM LDAN 'DAS, DPER NA, 'CHAGS PA'I DUS
KYI TSE SPRIN CHEN PO NI KHA DOG MTHA' YAS

PA'I RGYUN DANG, RIN PO CHE MTHA' YAS PA'I RGYUN DANG LDAN PA
LAGS SO, ,BCOM LDAN 'DAS, DE BZHIN DU DAM PA'I CHOS YONGS SU
'DZIN PA YANG BSOD NAMS KYI RNAM PAR SMIN

PA'I CHAB KYI RGYUN DPAG TU MA MCHIS PA DANG, YE SHES RIN PO
CHE'I RGYUN DPAG TU MA MCHIS PA DANG LDAN PA LAGS SO, ,BCOM LDAN
'DAS, DPER NA, 'CHAGS PA'I DUS KYI TSE CHAB KYI

PHUNG PO CHEN PO STONG GSUM GYI STONG CHEN PO'I 'JIG RTEN GYI
KHAMS KYI SKYE GNAS DE LAS NI GLING BZHI PA BYE BA PHRAG BRGYA
KHA DOG SNA TSOGS DANG DBYIBS SNA TSOGS PA 'BYUNG ZHING, 'KHOR
GYI GLING


@425B PHRAN BYE BA BRGYA PHRAG BRGYAD CU RTZA BZHI CHAB KYI PHUNG
PO CHEN PO DE LAS 'BYUNG NGO, ,BCOM LDAN 'DAS, DE BZHIN DU DAM
PA'I CHOS YONGS SU 'DZIN PA THEG PA CHEN PO LA YANG DAG PAR GRUB
PA'I

'BYUNG KHUNGS DANG, SKYE GNAS SU GYUR PA DE LAS BYANG CHUB SEMS
DPA'I RNAM PAR 'PHRUL PA THAMS CAD DANG, CHOS SNANG BA'I SGO RNAM
PA SNA TSOGS DANG, 'JIG RTEN GYI PHUN SUM TSOGS PA

THAMS CAD DANG, 'JIG RTEN GYI DBANG PHYUG THAMS CAD DANG, 'JIG
RTEN LAS 'DAS PA'I BDE BA LHA DANG MI RNAMS KYI SNGON MA MYONG BA
GANG LAGS PA THAMS CAD 'BYUNG BAR 'GYUR RO, ,BCOM

LDAN 'DAS, DPER NA, SA CHEN PO NI KHUR CHEN PO BZHI'I RTEN BGYID
PA LAGS TE, BZHI PO DE DAG GANG ZHE NA, 'DI LTA STE, CHAB KYI
PHUNG PO CHEN PO RGYA MTSO DANG, RI MANG PO THAMS CAD DANG, GNAS

PA DANG, RTZVA DANG, SHING GEL BA DANG, SMAN DANG, LO TOG DANG,
NAGS TSAL THAMS CAD DANG, SEMS CAN GYI TSOGS THAMS CAD KYI RTEN
BGYID DE, BCOM LDAN 'DAS, JI LTAR SA CHEN PO KHUR CHEN PO

BZHI PO 'DI DAG GI RTEN BGYID PA DE BZHIN DU, BCOM LDAN 'DAS,
RIGS KYI BU'AM RIGS KYI BU MO DAM PA'I CHOS YONGS SU 'DZIN PA NI
SA CHEN PO BAS KYANG CHES KHUR CHEN PO BZHI KHYER BA LAGS

SO; ;BZHI GANG ZHE NA, 'DI LTA STE, RIGS KYI BU'AM, RIGS KYI BU
MO SEMS CAN DGE BA'I BSHES GNYEN DANG BRAL ZHING THOS PA DANG MI
LDAN LA, CHOS CAN MA LAGS PA RNAMS LHA DANG MI'I PHUN


@426A *, ,SUM TSOGS PA 'THOB PAR BGYID PA'I DGE BA'I RTZAB DAG LA
SBYOR BA NI SA CHEN PO BAS KYANG CHES KHUR CHEN PO KHYER BA LAGS
SO, ,RIGS KYI BU'AM RIGS KYI BU

MO SEMS CAN KHA CIG NYAN THOS KYI THEG PA LA SBYOR BAR BGYID PA
NI SA CHEN PO BAS KYANG CHES KHUR CHEN PO KHYER BA LAGS SO, ,RIGS
KYI BU'AM RIGS KYI BU MO SEMS CAN KHA CIG RANG

SANGS RGYAS KYI THEG PA LA SBYOR BAR BGYID PA NI SA CHEN PO BAS
KYANG CHES KHUR CHEN PO KHYER BA LAGS SO, ,RIGS KYI BU'AM RIGS
KYI BU MO SEMS CAN KHA CIG THEG PA CHEN PO LA SBYOR BAR

BGYID PA NI SA CHEN PO BAS KYANG CHES KHUR CHEN PO KHYER BA LAGS
TE, BCOM LDAN 'DAS, BZHI PO DE DAG NI KHUR CHEN PO LAGS SO, ,BCOM
LDAN 'DAS, RIGS KYI BU'AM RIGS KYI BU

MO DAM PA'I CHOS YONGS SU 'DZIN PA NI KHUR CHEN PO 'DI BZHI KHYER
BA LAGS TE, SA CHEN PO BAS KYANG CHES RTEN DU GYUR PA DANG, SA
CHEN PO PAS KYANG CHES KHUR CHEN PO KHYER BA DANG, KHUR

MTHA' YAS PA KHYER BA DANG, SEMS CAN THAMS CAD KYI GZHI RTEN DU
GYUR PA DANG, BYAMS PA BGYIS PA DANG, SNYING RJE CAN DANG, SMAN
PAR 'TSAL BA DANG, SNYING BRTZE BA DANG, CHOS KYI 'JIG

RTEN GYI MA ZHES BGYI BA LAGS SO, ,BCOM LDAN 'DAS, DPER NA, SA
CHEN PO NI RIN PO CHE SNA BZHI'I 'BYUNG GNAS LAGS TE, SNA BZHI PO
DE DAG GANG ZHE NA, RIN PO CHE RIN THANG MA


@426B MCHIS PA DAG GI 'BYUNG GNAS DANG, RIN PO CHE RIN THANG
MCHIS PA DAG GI 'BYUNG GNAS DANG, RIN PO CHE DE BAS CHUNG BA DAG
GI 'BYUNG GNAS DANG, RIN PO CHE DE BAS KYANG CHUNG BA DAG GI
'BYUNG

GNAS LAGS TE, BCOM LDAN 'DAS, JI LTAR SA CHEN PO RIN PO CHE SNA
BZHI PO 'DI DAG GI 'BYUNG GNAS SU GYUR PA DE BZHIN DU, BCOM LDAN
'DAS, RIGS KYI BU'AM RIGS KYI BU MO DAM

PA'I CHOS YONGS SU 'DZIN PA LA BRTEN NAS SEMS CAN RNAMS KYI RIN
PO CHE'I MCHOG CHEN PO, RIN PO CHE THAMS CAD KYI MCHOG DAM PAR
GYUR PA BZHI'I KHE RNYED PAR 'GYUR RO, ,BZHI GANG ZHE

NA; DGE BA'I BSHES GNYEN RIGS KYI BU'AM RIGS KYI BU MO DE LA
BRTEN NAS SEMS CAN RNAMS KYI LHA DANG MI'I PHUN SUM TSOGS PA THOB
PAR BGYID PA'I BSOD NAMS KYI TSOGS KYI KHE

RNYED PAR 'GYUR BA DANG, NYAN THOS KYI THEG PAR NYE BAR 'GRO BA'I
DGE BA'I RTZA BA THOB PAR BGYI BA RNYED PAR 'GYUR BA DANG, RANG
SANGS RGYAS KYI THEG PAR NYE BAR 'GRO BA'I DGE BA'I RTZA BA'I
TSOGS THOB

PAR BGYI BA RNYED PAR 'GYUR BA DANG, YANG DAG PAR RDZOGS PA'I
SANGS RGYAS SU NYE BAR 'GRO BA'I BSOD NAMS KYI TSOGS CHES MTHON
PO THOB PAR BGYI BA RNYED PAR 'GYUR BA STE, BCOM LDAN 'DAS,

RIGS KYI BU'AM RIGS KYI BU MO DAM PA'I CHOS YONGS SU 'DZIN PA LA
BRTEN NAS SEMS CAN RNAMS KYIS RIN PO CHE THAMS CAD KYI MCHOG NGO
MTSAR RMAD DU BYUNG BA'I RIN PO CHE CHEN PO BZHI'I


@427A *, ,KHE RNYED PAR 'GYUR RO, ,BCOM LDAN 'DAS, GTER CHEN PO
RIN PO CHE MTHA' YAS PA'I 'BYUNG GNAS ZHES BGYI BA DE NI, DAM
PA'I CHOS YONGS SU 'DZIN PA'I TSIG BLA

DVAGS LAGS SO, ,BCOM LDAN 'DAS, DAM PA'I CHOS YONGS SU 'DZIN PA,
DAM PA'I CHOS YONGS SU 'DZIN PA ZHES BGYI BA NI, BCOM LDAN 'DAS,
DAM PA'I CHOS KYANG GZHAN MA

LAGS LA, DAM PA'I CHOS YONGS SU 'DZIN PA PO YANG GZHAN MA LAGS
TE, BCOM LDAN 'DAS, DAM PA'I CHOS YONGS SU 'DZIN PA PO NYID DAM
PA'I CHOS LAGS SO, ,BCOM

LDAN 'DAS, PHA ROL TU PHYIN PA RNAMS KYANG GZHAN MA LAGS LA, DAM
PA'I CHOS YONGS SU 'DZIN PA PO YANG GZHAN MA LAGS TE, BCOM LDAN
'DAS, DAM PA'I CHOS YONGS SU

'DZIN PA PO NYID PHA ROL TU PHYIN PA RNAMS LAGS SO, ,BCOM LDAN
'DAS, DE CI'I SLAD DU ZHE NA, RIGS KYI BU'AM RIGS KYI BU MO DAM
PA'I CHOS YONGS SU 'DZIN PA NI SEMS CAN

GANG SBYIN PAS YONGS SU SMIN PAR BGYI BA DE DAG NI SBYIN PAS
YONGS SU SMIN PAR BGYID DE, THA NA LUS KYI YAN LAG DANG, NYING
LAG YONGS SU GTONG BAS KYANG YONGS SU SMIN PAR BGYID

DE, DE LTAR YONGS SU SMIN PAR BGYIS PA RNAMS DAM PA'I CHOS LA
GNAS PAR 'GYUR BA 'DI NI DE'I SBYIN PA'I PHA ROL TU PHYIN PA LAGS
SO, ,BCOM LDAN 'DAS, SEMS CAN GANG


@427B DAG TSUL KHRIMS KYIS YONGS SU SMIN PAR BGYI BA'I SEMS CAN
DE DAG NI, DBANG PO DRUG BSDAMS PA DANG, LUS DANG, NGAG DANG, YID
KYI LAS YONGS SU DAG PAS

YONGS SU SMIN PAR BGYID DE, THA NA SPYOD LAM GYIS KYANG DE DAG GI
SEMS BSRUNG ZHING YONGS SU SMIN PAR BGYID DE, DE DAG DE LTAR
YONGS SU SMIN PAR BGYIS PAS DAM PA'I CHOS

LA GNAS PAR 'GYUR BA 'DI NI DE'I TSUL KHRIMS KYI PHA ROL TU PHYIN
PA LAGS SO, ,BCOM LDAN 'DAS, SEMS CAN GANG DAG BZOD PAS YONGS SU
SMIN PAR BGYI BA'I SEMS

CAN DE DAG LA NI, DE DAG GIS DE LA SPYOS, BRGYAD DE GTZES PA
BGYIS KYANG GNOD SEMS MA MCHIS SHING SMAN PAR 'TSAL BA DANG, BZOD
PA'I STOBS DAM PA DANG LDAN PAS YONGS

SU SMIN PAR BGYID DE, THA NA BZHIN GYI MDANGS KYIS KYANG DE DAG
GI SEMS BSRUNG ZHING YONGS SU SMIN PAR BGYID DE, DE DAG YONGS SU
SMIN PAR BGYIS PAS DAM PA'I CHOS LA

GNAS PAR 'GYUR BA 'DI NI DE'I BZOD PA'I PHA ROL TU PHYIN PA LAGS
SO, ,BCOM LDAN 'DAS, SEMS CAN GANG DAG BRTZON 'GRUS KYIS YONGS SU
SMIN PAR BGYI BA'I SEMS

CAN DE DAG NI SEMS MA ZHUM ZHING LE LO MA MCHIS PA DANG, 'DUN PA
CHEN PO DANG, BRTZON 'GRUS RTZOM PA MCHOG DANG LDAN PAS YONGS SU
SMIN PAR BGYID DE, THA NA RANG GI SPYOD


@428A *, ,LAM BSGRIMS PAS KYANG DE DAG GI SEMS BSRUNG ZHING YONGS
SU SMIN PAR BGYID DE, DE DAG DE LTAR YONGS SU SMIN PAR BGYIS PAS
DAM PA'I CHOS LA

GNAS PAR 'GYUR BA 'DI NI DE'I BRTZON 'GRUS KYI PHA ROL TU PHYIN
PA LAGS SO, ,BCOM LDAN 'DAS, SEMS CAN GANG DAG BSAM GTAN GYIS
YONGS SU SMIN PAR BGYI BA'I SEMS CAN

DE DAG NI SEMS MI G-YENG BA DANG, YID PHYI ROL DU MI RGYU BA
DANG, DRAN PA 'KHRUL PA MA MCHIS PA MCHOG DANG LDAN PAS YONGS SU
SMIN PAR BGYID DE, THA NA BGYIS NAS YUN RING DU LAGS PA DANG,

SMRAS NAS YUN RING DU LAGS PA MI BSKYUD PAS KYANG DE DAG GI SEMS
BSRUNG ZHING YONGS SU SMIN PAR BGYID DE, DE DAG DE LTAR YONGS SU
SMIN PAR BGYIS PAS DAM PA'I CHOS LA GNAS

PAR 'GYUR BA 'DI NI DE'I BSAM GTAN GYI PHA ROL TU PHYIN PA LAGS
SO, ,BCOM LDAN 'DAS, SEMS CAN GANG DAG SHES RAB KYIS YONGS SU
SMIN PAR BGYI BA'I SEMS CAN DE DAG

NI SEMS CAN GYI DON 'DRI BA DAG LAS LE LO MA MCHIS PAR LUNG STON
PA DANG, BSTAN BCOS THAMS CAD DANG, RIG PA DANG BZO'I GNAS THAMS
CAD KYI MTHAR PHYIN PAS YONGS SU

SMIN PAR BGYID DE, THA NA BZO GRA'I GNAS CHEN PO DAG TU YANG DE
DAG GI SEMS BSRUNG ZHING YONGS SU SMIN PAR BGYID DE, DE DAG DE
LTAR YONGS SU SMIN PAR BGYIS PAS DAM PA'I


@428B CHOS LA GNAS PAR 'GYUR BA 'DI NI DE'I SHES RAB KYI PHA ROL
TU PHYIN PA LAGS SO, ,BCOM LDAN 'DAS, DE LTA LAGS PAS PHA ROL TU
PHYIN PA RNAMS KYANG GZHAN MA LAGS LA, DAM PA'I

CHOS YONGS SU 'DZIN PA PO YANG GZHAN MA LAGS TE, BCOM LDAN 'DAS,
DAM PA'I CHOS YONGS SU 'DZIN PA PO NYID PHA ROL TU PHYIN PA RNAMS
LAGS SO, ,BCOM LDAN 'DAS, 'DI LA DE

BZHIN GSHEGS PA'I MTHUS DON CHEN PO BSTAN PA GZHAN YANG BDAG GIS
SPOBS SO, ,BCOM LDAN 'DAS KYIS BKA' STZAL PA, LHA MO, DE BZHIN
GSHEGS PAS GNANG GI KHYOD KYIS SPOBS

PAR GYIS SHIG ,DE NAS BCOM LDAN 'DAS LA LHA MO DPAL PHRENG GIS
'DI SKAD CES GSOL TO, ,BCOM LDAN 'DAS, DAM PA'I CHOS YONGS SU
'DZIN PA PO, DAM PA'I CHOS YONGS SU 'DZIN

PA PO ZHES BGYI BA NI, BCOM LDAN 'DAS, DAM PA'I CHOS YONGS SU
'DZIN PA PO YANG GZHAN MA LAGS TE, BCOM LDAN 'DAS, DAM PA'I CHOS
YONGS SU 'DZIN PA PO NYID DAM PA'I CHOS YONGS SU

'DZIN PA LAGS SO, ,DE CI'I SLAD DU ZHE NA, BCOM LDAN 'DAS, RIGS
KYI BU'AM RIGS KYI BU MO GANG DAM PA'I CHOS YONGS SU 'DZIN PA DES
NI, BCOM LDAN 'DAS, DAM PA'I CHOS YONGS SU

GZUNG BA'I SLAD DU YAN LAG GSUM YONGS SU GTONG BAR 'GYUR TE, GSUM
GANG ZHE NA, 'DI LTAR LUS DANG, SROG DANG, LONGS SPYOD RNAMS TE,
BCOM LDAN 'DAS, RIGS KYI BU'AM RIGS


@429A *, ,KYI BU MO LUS YONGS SU GTONG BAS NI SANGS RGYAS KYI SKU
'KHOR BA'I PHYI MA'I MTHA'I MU DANG MNYAM PA RGA BA DANG, NA BA
DANG, 'CHI BA DANG BRAL BA, MI SHIGS PA, RTAG

PA; BRTAN PA, ZHI BA, THER ZUG PA, 'CHI 'PHO DANG BRAL BA, MTHA'
YAS PA, YON TAN BSAM GYIS MI KHYAB PA DANG LDAN PA THOB PAR 'GYUR
RO, ,BCOM LDAN 'DAS, RIGS KYI BU'AM RIGS

KYI BU MO SROG YONGS SU GTONG BAS NI SANGS RGYAS KYI CHOS RNAM
PAR 'PHRUL PAR GNAS PAR 'KHOR BA'I PHYI MA'I MTHA'I MU DANG MNYAM
PA 'CHI 'PHO DANG BRAL BA, MTHA' YAS PA, RTAG PA,

YON TAN BSAM GYIS MI KHYAB PA DANG LDAN PA THAMS CAD THOB PAR
'GYUR RO, ,BCOM LDAN 'DAS, RIGS KYI BU'AM RIGS KYI BU MO LONGS
SPYOD YONGS SU GTONG BAS NI SEMS CAN THAMS

CAD KYIS MCHOD PA 'KHOR BA'I PHYI MA'I MTHA'I MU DANG MNYAM PA,
SEMS CAN THAMS CAD DANG THUN MONGS MA LAGS PA, BAS PAR MI 'GYUR
BA, RNAM PAR RTOG PA MA MCHIS PA, RTAG

PAR RGYUN MI 'CHAD CING RTAG TU GNAS PA, YON TAN BSAM GYIS MI
KHYAB PA DANG LDAN PA THOB PAR 'GYUR RO, ,BCOM LDAN 'DAS, DE LTAR
RIGS KYI BU'AM RIGS KYI BU MO DAM PA'I CHOS

YONGS SU 'DZIN PA YAN LAG GSUM PO 'DI DAG YONGS SU GTONG BAS NI
YON TAN SHIN TU RMAD DU BYUNG BA GSUM PO DE DAG THOB PAR 'GYUR
TE, SANGS RGYAS THAMS CAD KYANG LUNG STON PAR


@429B MDZAD DO, ,BCOM LDAN 'DAS, RIGS KYI BU'AM RIGS KYI BU MO
GANG ZHIG DAM PA'I CHOS RNAM PAR 'JIG PA'I TSE, DGE SLONG DANG,
DGE SLONG MA DANG, DGE BSNYEN DANG, DGE BSNYEN MA RNAMS

BYE ZHING GNYIS SU GYUR LA, SDE SDER CHAD DE, PHYOGS PHYOGS SU
GYES NAS RTZOD PAR GYUR PA NA, G-YO MA MCHIS SHING GYA GYU MA
MCHIS LA, SGYU MA MCHIS PAR CHOS LA DGA' ZHING DAM PA'I

CHOS YONGS SU GZUNG BA'I SLAD DU CHOS CAN GYI PHYOGS LA 'JUG PAR
BGYID NA, BCOM LDAN 'DAS, RIGS KYI BU'AM RIGS KYI BU MO DE ZHUGS
PA NYID KYIS SANGS RGYAS THAMS CAD LAS

LUNG BSTAN PA NGES PAR THOB PAR 'GYUR RO, ,BCOM LDAN 'DAS, DAM
PA'I CHOS YONGS SU 'DZIN PA NI DE LTAR BRTZON 'GRUS CHEN PO LAGS
PA SNYAM BDAG BGYID DE, 'DI LA BCOM LDAN

'DAS NYID SPYAN DU GYUR PA LAGS TE, YE SHES SU GYUR PA LAGS, BCOM
LDAN 'DAS NI, CHOS THAMS CAD KYI RTZA BA LAGS, BCOM LDAN 'DAS NI,
MNGA' BDAG LAGS, BCOM LDAN

'DAS NI, STON PA LAGS SO, ,DE NAS BCOM LDAN 'DAS KYIS LHA MO DPAL
PHRENG GIS DAM PA'I CHOS YONGS SU 'DZIN PA BSTAN PA LA RJES SU YI
RANG BA MDZAD DO, ,LHA MO, DE DE BZHIN

TE; LHA MO, DAM PA'I CHOS YONGS SU 'DZIN PA NI BRTZON 'GRUS CHEN
PO YIN NO, ,LHA MO, DPER NA, MI STOBS DANG LDAN PAS GNAD DU MI
GRAG PAR BSNUN DU ZIN KYANG SNAD PAR 'GYUR


@430A *, ,ZHING NAD SKYED PAR BYED DO, ,LHA MO, DE BZHIN DU DAM
PA'I CHOS YONGS SU 'DZIN PA NI CHUNG DU ZIN KYANG BDUD SDIG CAN
LA GNOD PAR 'GYUR ZHING MYA NGAN BSKYED

LA; SMRE SNGAGS 'DON PAR BYED DO, ,LHA MO, NGAS NI BDUD SDIG CAN
LA DAM PA'I CHOS YONGS SU 'DZIN PA JI LTAR GNOD PAR 'GYUR ZHING
MYA NGAN BSKYED LA, SMRE SNGAGS 'DON PAR BYED

PA DE LTAR GNOD PAR 'GYUR BA DANG, DE LTAR MYA NGAN BSKYED PA
DANG, DE LTAR SMRE SNGAGS 'DON PAR BYED PA'I DGE BA'I CHOS GZHAN
GCIG KYANG MA MTHONG NGO, ,LHA MO, DPER NA, BA GLANG GI

MCHOG KHYU MCHOG GIS NI, 'DI LTAR 'PHANG MTHO BA DANG, CHU ZHENG
GIS BA GLANG GI TSOGS THAMS CAD ZIL GYIS MNAN TE, MNGON PAR BRJID
CING YANG DAG PAR MNGON PAR BRJID DO, ,LHA MO,

DE BZHIN DU THEG PA CHEN PO'I DAM PA'I CHOS YONGS SU 'DZIN PA
YANG CHUNG DU ZIN KYANG 'DI LTAR RGYAS PA DANG, RGYA CHEN POR
GYUR PAS NYAN THOS DANG, RANG SANGS RGYAS KYI THEG PA PA

RNAMS KYI DGE BA'I CHOS THAMS CAD ZIL GYIS GNON TO, ,LHA MO, DPER
NA, RI'I RGYAL PO RI RAB KYIS NI 'DI LTAR MTHO BA DANG, RGYA CHE
BAS RI NAG PO THAMS CAD ZIL GYIS GNON CING

MNGON PAR LHAG GER 'DUG GO ,LHA MO, DE BZHIN DU THEG PA CHEN PO
PA'I LUS DANG SROG LA MI LTA ZHING PHAN GDAGS PA'I SEMS DANG LDAN
PA'I DAM PA'I CHOS YONGS SU 'DZIN PA


@430B YANG 'DI LTAR RGYAS PA DANG, RGYA CHEN POR GYUR PAS, THEG
PA CHEN PO PA THEG PA LA GSAR DU ZHUGS PA LUS DANG SROG LA LTA BA
RNAMS KYI DGE BA'I CHOS THAMS CAD ZIL GYIS GNON NA GZHAN DAG

GI LTA CI SMOS TE, LHA MO, DE BAS NA SEMS CAN RNAMS DAM PA'I CHOS
YONGS SU BZUNG BA NYID YANG DAG PAR 'DZIN DU GZHUG PAR BYA, YANG
DAG PAR BSTEN PAR BYA, YANG DAG PAR GZENGS BSTOD

PAR BYA, YANG DAG PAR RAB TU DGA' BAR BYA, GZUD PAR BYA, DGOD PAR
BYA'O, ,LHA MO, DAM PA'I CHOS YONGS SU 'DZIN PA NI DON CHE'O, ,DE
LTAR 'BRAS BU CHE'O, ,DE LTAR PHAN YON CHE'O, ,LHA MO,

GAL TE BSKAL PA GRANGS MED DPAG TU MED PAR DAM PA'I CHOS YONGS SU
'DZIN PA'I YON TAN DANG PHAN YON NGAS BSHAD DU ZIN KYANG, LHA MO,
DAM PA'I CHOS YONGS SU 'DZIN PA'I YON TAN DANG

PHAN YON BSHAD PA DE DAG GI MTHA' MA MUR THUG PAR MI 'GYUR RO,
,LHA MO, DAM PA'I CHOS YONGS SU 'DZIN PA NI DE LTAR YON TAN MTHA'
YAS PA DANG LDAN NO, ,LHA MO, DAM PA'I CHOS YONGS SU

BZUNG BA SANGS RGYAS THAMS CAD KYI BZHED PA NGAS BSTAN PA DE
KHYOD KYIS BSHAD PAR SPOBS PAR GYIS SHIG ,DE NAS LHA MO DPAL
PHRENG GIS BCOM LDAN 'DAS LA LEGS SO ZHES GSOL NAS BCOM

LDAN 'DAS KYIS BSKUL BA MNOS TE, BCOM LDAN 'DAS LA 'DI SKAD CES
GSOL TO, ,BCOM LDAN 'DAS, DAM PA'I CHOS ZHES BGYI BA DE NI THEG
PA CHEN PO'I TSIG BLA DVAGS LAGS SO, ,DE CI'I


@431A *, ,SLAD DU ZHE NA, BCOM LDAN 'DAS, NYAN THOS DANG, RANG
SANGS RGYAS KYI THEG PA THAMS CAD DANG, 'JIG RTEN PA DANG, 'JIG
RTEN LAS 'DAS PA'I DGE BA'I CHOS THAMS

CAD NI THEG PA CHEN POS RAB TU PHYE BA'I SLAD DU'O, ,BCOM LDAN
'DAS, 'DI LTA STE, DPER NA, KLUNG CHEN PO BZHI NI MTSO MA DROS PA
LAS 'BYUNG NGO, ,BCOM LDAN 'DAS, DE BZHIN DU NYAN

THOS DANG, RANG SANGS RGYAS KYI THAG PA THAMS CAD DANG, 'JIG RTEN
PA DANG, 'JIG RTEN LAS 'DAS PA'I DGE BA'I CHOS THAMS CAD KYANG
THEG PA CHEN PO LAS 'BYUNG NGO, ,BCOM LDAN

'DAS, DPER NA, SA BON GYI RNAM PA GANG CI YANG LAGS PA DAG DANG,
RTZVA DANG, SHING GEL PA DANG, SMAN DANG, NAGS TSAL DE DAG THAMS
CAD NI SA CHEN PO LA BRTEN CING SA CHEN PO LA

GNAS TE, SKYE ZHING 'PHEL LA RGYAS PAR 'GYUR RO, ,BCOM LDAN 'DAS,
DE BZHIN DU NYAN THOS DANG, RANG SANGS RGYAS KYI THEG PA GANG
LAGS PA DAG DANG, 'JIG RTEN PA DANG, 'JIG

RTEN LAS 'DAS PA'I DGE BA'I CHOS GANG LAGS PA DE DAG THAMS CAD NI
THEG PA CHEN PO LA BRTEN CING THEG PA CHEN PO LA GNAS TE, SKYE
SHING 'PHEL LA RGYAS PAR 'GYUR RO, ,BCOM LDAN 'DAS,

DE LTAR LAGS PAS THEG PA CHEN PO LA GNAS SHING THEG PA CHEN PO
YONGS SU BZUNG NA NYAN THOS DANG, RANG SANGS RGYAS KYI THEG PA
THAMS CAD DANG, 'JIG RTEN PA DANG, 'JIG RTEN LAS


@431B 'DAS PA'I DGE BA'I CHOS THAMS CAD KYANG BRTAN CING GNAS TE
YONGS SU BZUNG BAR 'GYUR RO, ,BCOM LDAN 'DAS, 'DI LTA STE, DAM
PA'I CHOS GNAS PA DANG, DAM PA'I CHOS NUB PA

DANG, SO SOR THAR PA DANG, 'DUL BA DANG, RAB TU 'BYUNG BA DANG,
BSNYEN PA RDZOGS PA GNAS DRUG PO 'DI DAG DANG, BCOM LDAN 'DAS
KYIS BSTAN CING BRTAGS PA GANG LAGS PA'I GNAS

DRUG PO DE DAG KYANG THEG PA CHEN PO'I DGONGS PA LAS BYUNG BA
LAGS SO, ,DE CI'I SLAD DU ZHE NA, BCOM LDAN 'DAS, DAM PA'I CHOS
GNAS PA ZHES BGYI BA'I BTAGS PA 'DI NI THEG PA

CHEN PO'I DGONGS PA CAN LAGS TE, BCOM LDAN 'DAS, THEG PA CHEN PO
LA GNAS PA NYID NI DAM PA'I CHOS GNAS PA LAGS SO, ,BCOM LDAN
'DAS, DAM PA'I CHOS NUB PAR 'GYUR

BA ZHES BGYI BA'I BTAGS PA DE NI THEG PA CHEN PO'I DGONGS PA CAN
LAGS TE, BCOM LDAN 'DAS, THEG PA CHEN PO NUB PA NYID NI DAM PA'I
CHOS NUB PA LAGS SO, ,BCOM LDAN 'DAS, SO

SOR THAR PA DANG, 'DUL BA ZHES BGYI BA'I CHOS 'DI GNYIS NI DON
GCIG STE, YIG 'BRU NI THA DAD LAGS SO, ,BCOM LDAN 'DAS, 'DUL BA
ZHES BGYI BA 'DI NI THEG PA CHEN PO PA RNAMS KYI

BSLAB PA LAGS SO, ,DE CI'I SLAD DU ZHE NA, BCOM LDAN 'DAS, 'DI
LTAR DE BZHIN GSHEGS PA NYID KYI SLAD DU RAB TU BYUNG BA DANG,
BSNYEN PA RDZOGS PA LAGS PA'I SLAD DU STE, BCOM LDAN 'DAS


@432A *, ,DE LTA LAGS PAS 'DI LTAR 'DUL BA ZHES BGYI BA DANG, RAB
TU BYUNG BA DANG, BSNYEN PA RDZOGS PA ZHES BGYI BA'I BTAGS PA 'DI
NI THEG PA CHEN PO'I CHO GA'I

TSUL KHRIMS KYI PHUNG PO LAGS SO, ,BCOM LDAN 'DAS, NYAN THOS
DANG, RANG SANGS RGYAS KYI THEG PA LA RAB TU BYUNG BA DANG,
BSNYEN PA RDZOGS PA MA MCHIS SO, ,DE CI'I SLAD DU ZHE NA,

NYAN THOS DANG, RANG SANGS RGYAS KYI SLAD DU RAB TU BYUNG BA
DANG, BSNYEN PAR RDZOGS PA NI MA MCHIS KYI, BCOM LDAN 'DAS, DE
BZHIN GSHEGS PA NYID KYI SLAD DU NYAN THOS RNAMS DANG,

RANG SANGS RGYAS RNAMS RAB TU 'BYUNG ZHING BSNYEN PAR RDZOGS PA
LAGS PA'I SLAD DU'O, ,BCOM LDAN 'DAS, DGRA BCOM PA RNAMS DANG,
RANG SANGS RGYAS RNAMS KYANG DE BZHIN GSHEGS

PA NYID LA SKYABS SU MCHI BA LAGS TE, BCOM LDAN 'DAS, DGRA BCOM
PA RNAMS DANG, RANG SANGS RGYAS RNAMS KYANG 'JIGS PA DANG BCAS PA
LAGS SO, ,DE CI'I SLAD DU ZHE NA, BCOM

LDAN 'DAS, DGRA BCOM PA RNAMS DANG, RANG SANGS RGYAS RNAMS KYANG
'DU BYED THAMS CAD LA MI BZAD PAR 'JIGS PA'I 'DU SHES NYE BAR
GNAS PA LAGS PA'I SLAD DU'O, ,BCOM

LDAN 'DAS, DPER NA, BSHED MAS RAL GRI GZAS PA BZHIN TE, BCOM LDAN
'DAS, DE LTA LAGS PAS DE DAG KYANG NGES PAR 'BYUNG BA SHIN TU BDE
BA THOB PA MA LAGS SO, ,BCOM


@432B LDAN 'DAS, DE CI'I SLAD DU ZHE NA, SKYABS SU GYUR PA NI
SKYABS GZHAN TSOL BA MA MCHIS PA'I SLAD DU'O, ,BCOM LDAN 'DAS, JI
LTAR SEMS CAN SKYABS MA MCHIS PA RNAMS GANG

DANG GANG GIS 'JIGS SKRAG PA'I 'JIGS SKRAG PA DE DANG DE LAS
'BYUNG BA TSOL BA DE BZHIN DU, BCOM LDAN 'DAS, DGRA BCOM PA RNAMS
DANG, RANG SANGS RGYAS RNAMS LA YANG 'JIGS

PA DE MCHIS TE, 'JIGS PA DES SKRAG PAS DGRA BCOM PA RNAMS DANG,
RANG SANGS RGYAS RNAMS KYANG, BCOM LDAN 'DAS LA SKYABS SU MCHI
BAR KHAS LEN PA LAGS SO, ,BCOM LDAN

'DAS, DGRA BCOM PA RNAMS DANG, RANG SANGS RGYAS RNAMS KYANG 'JIGS
PA DANG BCAS PA LAGS TE, BCOM LDAN 'DAS, DE LTA LAGS PAS DGRA
BCOM PA RNAMS DANG, RANG SANGS

RGYAS RNAMS KYANG SKYE BA'I CHOS KYI LHAG MA DANG BCAS PA LAGS
TE, BCOM LDAN 'DAS, DE DAG GI SKYE BA BAS PA YANG MA MCHIS SO,
,BCOM LDAN 'DAS, DE DAG NI BSTEN PAR BGYI BA'I

LHAG MA DANG BCAS PA LAGS TE, DES NA DE DAG NI DAG PA MA LAGS,
LAS MTHAR PHYIN PA MA LAGS TE, DE DAG GI BGYIS PA MA LAGS SO, ,DE
DAG GI SPANG BAR BGYI BA'I CHOS GZHAN YANG

MANG DU MCHIS TE, DE DAG MA SPANGS PAS DGRA BCOM PA RNAMS DANG,
RANG SANGS RGYAS RNAMS KYANG MYA NGAN LAS 'DAS PA'I DBYINGS DANG
RING BA LAGS SO, ,BCOM LDAN 'DAS, YONGS SU MYA


@433A *, ,NGAN LAS 'DAS PA ZHES BGYI BA 'DI NI DE BZHIN GSHEGS PA
RNAMS KYI THABS LAGS TE, DE CI'I SLAD DU ZHE NA, BCOM LDAN 'DAS,
DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS RNAMS NI MYA
NGAN LAS 'DAS PA RNYED PAS YON TAN THAMS CAD DANG LDAN PA LAGS
LA, BCOM LDAN 'DAS, DGRA BCOM PA

RNAMS DANG, RANG SANGS RGYAS RNAMS NI YON TAN THAMS CAD DANG LDAN
PA MA LAGS PA'I SLAD DU'O, ,BCOM LDAN 'DAS, YONGS SU MYA NGAN LAS
'DAS PA ZHES BGYI BA 'DI NI DE

BZHIN GSHEGS PA RNAMS KYI THABS LAGS TE, DE CI'I SLAD DU ZHE NA,
BCOM LDAN 'DAS, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RNAMS NI

MYA NGAN LAS 'DAS PA BRNYES PAS YON TAN BSAM GYIS MI KHYAB PA
DANG LDAN PA LAGS LA, BCOM LDAN 'DAS, DGRA BCOM PA RNAMS DANG,
RANG SANGS RGYAS RNAMS NI YON TAN

BSAM GYIS MI KHYAB PA DANG LDAN PA MA LAGS PA'I SLAD DU'O, ,BCOM
LDAN 'DAS, YONGS SU MYA NGAN LAS 'DAS PA ZHES BGYI BA 'DI NI DE
BZHIN GSHEGS PA RNAMS KYI THABS

LAGS TE, DE CI'I SLAD DU ZHE NA, BCOM LDAN 'DAS, DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS RNAMS NI MYA
NGAN LAS 'DAS PA BRNYES PAS


@433B SPANG BAR BGYI BA'I SKYON THAMS CAD SPANGS SHING MCHOG TU
YONGS SU DAG PA DANG LDAN PA LAGS LA, BCOM LDAN 'DAS, DGRA BCOM
PA RNAMS DANG, RANG SANGS RGYAS RNAMS NI SKYON

GYI LHAG MA RNAMS DANG BCAS PA YONGS SU MA DAG PA'I CHOS CAN LAGS
PA'I SLAD DU'O, ,BCOM LDAN 'DAS, YONGS SU MYA NGAN LAS 'DAS PA
ZHES BGYI BA 'DI NI DE BZHIN GSHEGS PA

RNAMS KYI THABS LAGS TE, DE CI'I SLAD DU ZHE NA, BCOM LDAN 'DAS,
DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS RNAMS NI MYA NGAN LAS 'DAS PA

BRNYES PA'I SLAD DU STE, BCOM LDAN 'DAS, DE LTA LAGS PAS DGRA
BCOM PA RNAMS DANG, RANG SANGS RGYAS RNAMS KYANG MYA NGAN LAS
'DAS PA'I DBYINGS DANG RING BA LAGS SO, ,BCOM

LDAN 'DAS, DGRA BCOM PA RNAMS DANG, RANG SANGS RGYAS RNAMS KYI
RNAM PAR GROL BA LA SO SOR RTOG PA'I YE SHES KYI MTHA' DBUGS
PHYIN PA RJES SU DRAN PA BZHI BO GANG LAGS PA

DE DAG KYANG, BCOM LDAN 'DAS, DGONGS PA CAN DANG, LHAG MA DANG
BCAS PA DANG, DRANG BA'I DON DANG, RNAM PAR PHYE STE LUNG BSTAN
PAR BGYI BA LAGS SO, ,DE CI'I SLAD DU ZHE NA,

BCOM LDAN 'DAS, 'CHI 'PHO NI 'DI NYID LAGS TE, GNYIS GANG ZHE NA,
RGYUN CHAD PA'I 'CHI 'PHO BA DANG, YONGS SU BSNGOS PA BSAM GYIS
MI KHYAB PA'I 'CHI 'PHO BA LAGS SO, ,


@434A *, ,BCOM LDAN 'DAS, DE LA RGYUN CHAD PA'I 'CHI 'PHO NI
NYING MTSAMS SBYOR BA DANG BCAS PA'I SEMS CAN RNAMS KYI LAGS SO,
,BCOM LDAN 'DAS, YONGS

SU BSNGOS PA BSAM GYIS MI KHYAB PA'I 'CHI 'PHO NI DGRA BCOM PA
RNAMS DANG, RANG SANGS RGYAS RNAMS DANG, BYANG CHUB SEMS DPA'
SEMS DPA' CHEN PO DBANG THOB PA

DANG, YID KYI LUS RNAMS LAGS TE, BYANG CHUB KYI SNYING PO LA THUG
GI BAR DU LAGS SO, ,BCOM LDAN 'DAS, DE LA 'CHI 'PHO 'DI GNYIS LAS
RGYUN CHAD PA'I 'CHI 'PHO'I

DBANG DU BGYIS TE, BDAG GI SKYE BA ZAD DO SNYAM DU DGRA BCOM PA
RNAMS DANG, RANG SANGS RGYAS RNAMS KYI SHES PA 'BYUNG LAGS SO,
,BCOM LDAN 'DAS, DE LTAR LHAG MA

DANG BCAS PA'I 'BRAS BU MNGON SUM DU BGYIS PA LA BRTEN NAS BDAG
GIS TSANGS PAR SPYAD PA BSTEN TO SNYAM DU DGRA BCOM PA RNAMS
DANG, RANG SANGS RGYAS RNAMS KYI

SHES PA 'BYUNG LAGS SO, ,BYIS PA SO SO'I SKYE BO DANG, LHA DANG
MI BGYI BA DANG BCAS PA THAMS CAD DANG, SLOB PA BDUN PO DAG GIS
NYING MTSAMS SBYOR BA DANG BCAS

PA'I NYON MONGS PA RNAMS SPANG BA SNGON MA BGYIS PA DE SPANGS PA
LA BRTEN NAS BYA BA BYAS SO SNYAM DU DGRA BCOM PA RNAMS DANG,
RANG SANGS RGYAS RNAMS KYI SHES PA 'BYUNG


@434B LAGS SO, ,BCOM LDAN 'DAS, 'DI LTA BU NYID LAS GZHAN MI SHES
SO ZHES BGYI BA NI DGRA BCOM PAS SPANG BAR BGYI BA'I NYON MONGS
PA RNAMS DANG YANG SRID PAR NYING MTSAMS

SBYOR BA'I DBANG DU BGYIS NAS, 'DI LTA BU NYID LAS GZHAN MI SHES
SO SNYAM DU DGRA BCOM PA RNAMS DANG, RANG SANGS RGYAS RNAMS KYI
SHES PA 'BYUNG LAGS SO, ,BCOM LDAN

'DAS, 'DI LTA BU NYID LAS GZHAN DU MI SHES SO SNYAM PA'I SHES PA
DE YANG NYON MONGS PA THAMS CAD SPANGS PA YANG MA LAGS, SKYE BA
THAMS CAD YONGS SU 'TSAL BA LAS

BYUNG BA YANG MA LAGS SO, ,DE CI'I SLAD DU ZHE NA, BCOM LDAN
'DAS, DGRA BCOM PA RNAMS DANG, RANG SANGS RGYAS RNAMS LA YANG
NYON MONGS PA RNAMS MA SPANGS PA DANG, SKYE

BA'I NYON MONGS PA RNAMS YONGS SU MA 'TSAL BA YANG MA MCHIS PA'I
SLAD DU'O, ,BCOM LDAN 'DAS, NYON MONGS PA DAG NI RNAM PA GNYIS
TE, GNAS KYI SA'I NYON MONGS PA

RNAMS DANG, KUN NAS LDANG BA'I NYON MONGS PA RNAMS SO, ,BCOM LDAN
'DAS, GNAS KYI SA YANG RNAM PA BZHI STE, BZHI GANG ZHE NA, 'DI
LTAR LTA BA GCIG LA GNAS PA'I

GNAS KYI SA DANG, 'DOD PA'I 'DOD CHAGS LA GNAS PA'I GNAS KYI SA
DANG, GZUGS KYI 'DOD CHAGS LA GNAS PA'I GNAS KYI SA DANG, SRID
PA'I 'DOD CHAGS LA GNAS PA'I


@435A *, ,GNAS KYI SA STE, BCOM LDAN 'DAS, GNAS KYI SA BZHI PO DE
DAG GIS NYON MONGS PA KUN NAS LDANG BA THAMS CAD BSKYED LAGS SO,
,BCOM LDAN

'DAS, DE DAG KYANG SKAD CIG PA STE, SEMS KYI SKAD CIG PA DANG
MTSUNGS PAR LDAN PA LAGS SO, ,BCOM LDAN 'DAS, MA RIG PA'I GNAS
KYIS THOG MA MA MCHIS PA'I DUS

NAS MCHIS PA NI SEMS DANG MI LDAN PA LAGS SO, ,BCOM LDAN 'DAS,
GNAS KYI SA BZHI PO DE DAG GI NANG NA STOBS CHE BA GANG LAGS PA
DE NI NYE BA'I NYON MONGS PA THAMS

CAD KYI GZHIR GYUR PA, MA RIG PA'I GNAS KYI SA STOBS CHE BA'I
GRANGS SAM, CHA'AM, BGRANG BA'AM, DPE'AM, RGYUR YANG MI BZOD LAGS
SO, ,BCOM LDAN 'DAS, DE LTAR

NA MA RIG PA'I GNAS KYI SA NI STOBS CHE BA LAGS TE, SRID PA'I
'DOD CHAGS LA GNAS PA'I SA ZHES KYANG BGYI'O, ,BCOM LDAN 'DAS,
DPER NA, BDUD SDIG CAN NI GZHAN

'PHRUL DBANG BYED KYI LHA'I NANG DU GTOGS KYANG 'DI LTAR GZUGS
DANG, KHA DOG DANG, GZI BRJID DANG, STOBS DANG, 'KHOR DANG, DBANG
PHYUG GIS GZHAN 'PHRUL DBANG BYED KYI

LHA RNAMS ZIL GYIS GNON TO, ,BCOM LDAN 'DAS, DE BZHIN DU MA RIG
PA'I GNAS KYIS SRID PA'I 'DOD CHAGS LA GNAS PA'I GNAS KYI SA ZHES
BGYI BAS KYANG GNAS


@435B KYI SA BZHI PO 'DI DAG ZIL GYIS GNON TE, NYE BA'I NYON
MONGS PA GANGGA'I KLUNG GI BYE MA LAS 'DAS PA SNYED KYI RTEN DU
GYUR PA DANG, NYON MONGS PA BZHI DANG YANG YUN RING PO NAS LHAN
CIG

GNAS PA DANG, NYAN THOS DANG, RANG SANGS RGYAS KYI SHES PAS MI
RDZI BA DANG, DE BZHIN GSHEGS PA'I BYANG CHUB KYI YE SHES KYIS
GZHOM PAR BGYI BA LAGS TE, BCOM LDAN 'DAS,

MA RIG PA'I GNAS KYI SA NI STOBS CHE BA LAGS SO,, ,,BAM PO GNYIS
PA STE THA MA'O, ,BCOM LDAN 'DAS, DPER NA, LEN PA'I RKYEN GYIS
ZAG PA DANG BCAS PA'I LAS KYI

RGYU LAS BYUNG BA'I SRID PA GSUM 'BYUNG BA DE BZHIN DU, BCOM LDAN
'DAS, MA RIG PA'I GNAS KYI SA'I RKYEN GYIS ZAG PA MA MCHIS PA'I
LAS KYI RGYU LAS BYUNG BA'I DGRA BCOM PA

RNAMS DANG, RANG SANGS RGYAS RNAMS DANG, BYANG CHUB SEMS DPA'
DBANG THOB PA RNAMS KYI YID KYI LUS GSUM 'BYUNG STE, BCOM LDAN
'DAS, MA RIG PA'I GNAS KYI SA NI SA

GSUM PO 'DI DAG TU YID KYI LUS GSUM PO 'DI DAG 'BYUNG BA DANG,
ZAG PA MA MCHIS PA'I LAS MNGON PAR BSGRUB PA'I RTEN LAGS SO,
,BCOM LDAN 'DAS, RKYEN MCHIS NA

RKYEN 'BYUNG STE, DE LTA LAGS PAS MA RIG PA'I GNAS KYI SA NI YID
KYI LUS GSUM PO RNAMS DANG, ZAG PA MA MCHIS PA'I LAS KYI RKYEN
LAGS PA'I SLAD DU SRID PA'I 'DOD CHAGS


@436A *, ,LA GNAS PA'I GNAS KYI SA DANG MI 'DRA BA LAGS SO, ,DE
LTAR LAGS KYANG SRID PA'I 'DOD CHAGS LA GNAS PA'I GNAS KYI SA
DANG LUS THUN MONG PA

NI MA LAGS TE, BCOM LDAN 'DAS, MA RIG PA'I GNAS KYI SA NI GNAS
KYI SA BZHI PO DE DAG LAS THA DAD PA KHO NA LAGS TE, YONGS SU
GROL BA'I SA DANG, SANGS RGYAS

KYI SAS SPANG BAR BGYI BA DANG, DE BZHIN GSHEGS PA'I BYANG CHUB
KYI YE SHES KYIS GZHOM PAR BGYI BA LAGS SO, ,DE CI'I SLAD DU ZHE
NA, BCOM LDAN 'DAS, DGRA BCOM

PA RNAMS DANG, RANG SANGS RGYAS RNAMS KYIS NI GNAS KYI SA GZHI
SPANGS KYANG ZAG PA ZAD PA LA DBANG BA'I STOBS KYANG MI THOB
MNGON SUM DU YANG MI BGYID DO, ,BCOM

LDAN 'DAS, ZAG PA ZAD PA ZHES BGYI BA 'DI NI MA RIG PA'I GNAS KYI
SA'I TSIG BLA DVAGS LAGS SO, ,BCOM LDAN 'DAS, DE LTA LAGS PAS
DGRA BCOM PA RNAMS

DANG, RANG SANGS RGYAS RNAMS DANG, SRID PA THA MA PAR GTOGS PA'I
BYANG CHUB SEMS DPA' RNAMS KYANG MA RIG PA'I GNAS KYI SAS BSGRIBS
SHING CHOD LA YONGS SU

DKRIS TE LDONGS PAR BGYIS PAS, CHOS DE DANG DE DAG RAB TU MA
'TSAL CING MI RTOGS SO, ,BCOM LDAN 'DAS, CHOS DE DANG DE DAG MA
'TSAL CING MA MTHONG BAS SPANG BAR


@436B BGYI BA'I CHOS DE DANG DE DAG MI SPONG ZHING BYANG BAR MI
BGYID DO, ,BCOM LDAN 'DAS, SPANG BAR BGYI BA'I CHOS DE DAG MA
SPANGS SHING BYANG BAR MA BGYIS PAS, BCOM LDAN 'DAS, DE

DAG SKYON LAS RNAM PAR GROL BA LHAG MA DANG BCAS PA LAGS KYI,
SKYON THAMS CAD LAS RNAM PAR GROL BA NI MA LAGS SO, ,BCOM LDAN
'DAS, DE DAG NI RNAM PAR DAG PA

LHAG MA DANG BCAS PA'I CHOS CAN LAGS KYI, THAMS CAD RNAM PAR DAG
PA'I CHOS CAN NI MA LAGS SO, ,BCOM LDAN 'DAS, DE DAG NI LHAG MA
DANG BCAS PA'I YON TAN DANG

LDAN PA LAGS KYI, YON TAN THAMS CAD DANG LDAN PA NI MA LAGS SO,
,BCOM LDAN 'DAS, GANG DAG SKYON LAS RNAM PAR GROL BA LHAG MA DANG
BCAS PA LAGS KYI, SKYON THAMS CAD LAS

RNAM PAR GROL BA NI MA LAGS PA DANG, RNAM PAR DAG PA LHAG MA DANG
BCAS PA'I CHOS CAN LAGS KYI, THAMS CAD RNAM PAR DAG PA'I CHOS CAN
NI MA LAGS PA DANG, LHAG MA DANG BCAS

PA'I YON TAN DANG LDAN PA LAGS KYI, YON TAN THAMS CAD DANG LDAN
PA NI MA LAGS PA DE DAG NI, BCOM LDAN 'DAS, SDUG BSNGAL YONGS SU
'TSAL BA LHAG MA DANG BCAS PA LAGS

SO, ,KUN 'BYUNG BA SPANGS PA LHAG MA DANG BCAS PA LAGS SO, ,SDUG
BSNGAL 'GOG PA MNGON SUM DU BGYIS PA LHAG MA DANG BCAS PA LAGS
SO, ,SDUG BSNGAL 'GOG PAR 'GRO


@437A *, ,BA'I LAM BSGOMS PA LHAG MA DANG BCAS PA LAGS SO, ,BCOM
LDAN 'DAS, GANG DAG SDUG BSNGAL YONGS SU 'TSAL BA LHAG MA DANG
BCAS PA DANG,

SDUG BSNGAL KUN 'BYUNG BA SPANGS PA LHAG MA DANG BCAS PA DANG,
SDUG BSNGAL 'GOG PA MNGON SUM DU BGYIS PA LHAG MA DANG BCAS PA
DANG, SDUG BSNGAL 'GOG PAR 'GRO BA'I LAM

BSGOMS PA LHAG MA DANG BCAS PA DE DAG NI, BCOM LDAN 'DAS, DE'I
YAN LAG GI MYA NGAN LAS 'DAS PA DANG, DE'I YAN LAG GI MYA NGAN
LAS 'DAS PA THOB PA LAGS SO, ,BCOM

LDAN 'DAS, DE DAG NI MYA NGAN LAS 'DAS PA'I DBYINGS SU ZHUGS PA
ZHES BGYI'O, ,BCOM LDAN 'DAS, GANG DAG SDUG BSNGAL THAMS CAD
YONGS SU 'TSAL BA DANG, SDUG BSNGAL

KUN 'BYUNG BA THAMS CAD SPANGS PA DANG, SDUG BSNGAL 'GOG PA THAMS
CAD MNGON SUM DU BGYIS PA DANG, SDUG BSNGAL 'GOG PAR 'GRO BA'I
LAM THAMS CAD BSGOMS PA GANG

LAGS PA DE DAG NI, BCOM LDAN 'DAS, MI RTAG PAS BCOM ZHING RTAG TU
NA BA'I 'JIG RTEN DU RTAG PA DANG, ZHI BA DANG, BSIL BA'I DNGOS
PO'I MYA NGAN LAS 'DAS PA THOB STE,

BCOM LDAN 'DAS, DE DAG NI SKYOB PA MA MCHIS PA DANG, SKYABS MA
MCHIS PA'I 'JIG RTEN NA 'JIG RTEN GYI SKYOB PA DANG SKYABS LAGS
SO, ,DE CI'I SLAD DU ZHE NA, BCOM LDAN 'DAS,


@437B BZANG NGAN DU 'BYED PA'I CHOS CAN DAG NI MYA NGAN LAS 'DAS
PA THOB PA MA LAGS KYI, BCOM LDAN 'DAS, YE SHES MNYAM PA DAG GIS
MYA NGAN LAS 'DAS PA THOB, BCOM LDAN 'DAS,

RNAM PAR GROL BA MNYAM PA DAG GIS MYA NGAN LAS 'DAS PA THOB, BCOM
LDAN 'DAS, RNAM PAR DAG PA'I YE SHES GZIGS PA MNYAM PA DAG GIS
MYA NGAN LAS 'DAS PA THOB PA'I

SLAD DU'O, ,BCOM LDAN 'DAS, DE LTA LAGS PAS MYA NGAN LAS 'DAS
PA'I DBYINGS NI RO GCIG STE, 'DI LTAR RIG PA DANG RNAM PAR GROL
BA'I ROR RO MTSUNGS PA LAGS SO, ,BCOM LDAN

'DAS, GANG LA LA DAG MA RIG PA'I GNAS KYI SA MA SPANGS SHING
BYANG BAR MA BGYIS PA DE DAG NI, BCOM LDAN 'DAS, MYA NGAN LAS
'DAS PA'I DBYINGS SU RO GCIG PA MA LAGS

TE; 'DI LTAR RIG PA DANG RNAM PAR GROL BAR RO MTSUNGS PA MA LAGS
SO, ,DE CI'I SLAD DU ZHE NA, BCOM LDAN 'DAS, MA RIG PA'I GNAS KYI
SA MA SPANGS SHING MA SBYANGS PA NI SPANG

BAR BGYI BA'I CHOS GANGG'A'I KLUNG GI BYE MA LAS 'DAS PA SNYED MA
SPANGS SHING MA SBYANGS PA'I SLAD DU STE, BCOM LDAN 'DAS, SPANG
BAR BGYI BA'I CHOS GANGG'A'I KLUNG GI BYE MA LAS 'DAS

PA SNYED DE DAG MA SPANGS SHING MA SBYANGS PAS CHOS GANGG'A'I
KLUNG GI BYE MA LAS 'DAS PA SNYED MA THOB CING, MNGON SUM DU MA
BGYIS PAR GYUR PA'I SLAD DU'O, ,BCOM LDAN 'DAS, DE


@438A *, ,LTA LAGS PAS MA RIG PA'I GNAS KYI SA NI BSGOM PAS SPANG
BAR BGYI BA'I NYON MONGS PA DANG, NYE BA'I NYON MONGS PA THAMS
CAD 'BYUNG BA'I 'BYUNG GNAS LAGS

TE; BCOM LDAN 'DAS, DE LAS NI SEMS KYI NYE BA'I NYON MONGS PA
DANG, ZHI GNAS KYI NYE BA'I NYON MONGS PA DANG, LHAG MTHONG GI
NYE BA'I NYON MONGS PA DANG, BSAM GTAN GYI NYE BA'I NYON

MONGS PA DANG, TING NGE 'DZIN GYI NYE BA'I NYON MONGS PA DANG,
SNYOMS PAR 'JUG PA'I NYE BA'I NYON MONGS PA DANG, RNAL 'BYOR GYI
NYE BA'I NYON MONGS PA DANG, SHES PA'I NYE BA'I NYON MONGS PA

DANG, 'BRAS BU'I NYE BA'I NYON MONGS PA DANG, RTOGS PA'I NYE BA'I
NYON MONGS PA DANG, STOBS KYI NYE BA'I NYON MONGS PA DANG, MI
'JIGS PA'I NYE BA'I NYON MONGS PA YANG 'BYUNG LAGS SO, ,

BCOM LDAN 'DAS, NYE BA'I NYON MONGS PA GANGG'A'I KLUNG GI BYE MA
LAS 'DAS PA SNYED DE BZHIN GSHEGS PA'I BYANG CHUB KYI YE SHES
KYIS GZHOM PAR BGYI BA DE DAG THAMS CAD KYANG MA RIG

PA'I GNAS KYI SA LAS 'BYUNG LAGS SO, ,BCOM LDAN 'DAS, MA RIG PA'I
GNAS KYI SA NI NYE BA'I NYON MONGS PA DANG, KUN NAS LDANG BA
THAMS CAD KYI RGYU DANG, GZHI DANG RKYEN LAGS SO, ,

BCOM LDAN 'DAS, KUN NAS LDANG BA GANG LAGS PA DE DAG NI SKAD CIG
PA STE, SEMS KYI SKAD CIG PA DANG MTSUNGS PAR LDAN PA LAGS SO,
,BCOM LDAN 'DAS, MA RIG PA'I GNAS


@438B KYI SA THOG MA MA MCHIS PA'I DUS NAS MCHIS PA NI SEMS DANG
MI LDAN PA LAGS SO, ,BCOM LDAN 'DAS, SPANG BAR BGYI BA'I CHOS
GANGG'A'I KLUNG GI BYE MA LAS 'DAS PA SNYAD GANG DAG DE BZHIN
GSHEGS

PA'I BYANG CHUB KYI YE SHES KYIS GZHOM ZHING SPANG BAR BGYI BA'I
CHOS DE DAG THAMS CAD KYI GZHI DANG RTEN NI 'DI LTAR MA RIG PA'I
GNAS KYI SA LAGS SO, ,BCOM LDAN 'DAS, DPER NA, SA

BON GYI RNAM PA GANG CI LAGS PA DAG DANG, RTZVA DANG, SHING GEL
PA DANG, SMAN DANG, NAGS TSAL DE DAG THAMS CAD NI, BCOM LDAN
'DAS, SA LA BRTEN CING SA LA GNAS TE SKYE ZHING 'PHEL

LA RGYAS PAR 'GYUR LAGS SO, ,BCOM LDAN 'DAS, SA CHEN PO TSIG CING
ZHIG LA MI GDA' BAR GYUR TE MA MCHIS PAR GYUR NA NI, SA BON GYI
RNAM PA GANG CI LAGS PA DAG DANG, RTZVA DANG,

SHING GEL PA DANG, SMAN DANG, NAGS TSAL DE DAG THAMS CAD KYANG
TSIG CING ZHIG LA MI GDA' BAR 'GYUR ZHING MA MCHIS PAR 'GYUR LAGS
SO, ,BCOM LDAN 'DAS, DE BZHIN DU SPANG BAR

BGYI BA'I CHOS GANGG'A'I KLUNG GI BYE MA LAS 'DAS PA SNYED DE
BZHIN GSHEGS PA'I BYANG CHUB KYI YE SHES KYIS GZHOM PAR BGYI BA
DE DAG THAMS CAD KYANG, MA RIG PA'I GNAS KYI SA LA BRTEN

CING MA RIG PA'I GNAS KYI SA LA GNAS TE SKYE ZHING 'PHEL LA RGYAS
PAR 'GYUR LAGS SO, ,BCOM LDAN 'DAS MA RIG PA'I GNAS KYI SA SPANGS
SHING SBYANGS TE MA MCHIS PAR GYUR NA NI


@439A *, ,SPANG BAR BGYI BA'I CHOS GANGG'A'I KLUNG GI BYE MA LAS
'DAS PA SNYED GANG DAG DE BZHIN GSHEGS PA'I BYANG CHUB KYI YE
SHES KYIS GZHOM PAR BGYI BA DE DAG THAMS CAD

SPANGS SHING SBYANGS TE MA MCHIS PAR 'GYUR LAGS SO, ,BCOM LDAN
'DAS, NYON MONGS PA DANG, NYE BA'I NYON MONGS PA DE DAG THAMS CAD
SPANGS SHING SANGS RGYAS KYI CHOS BSAM GYIS

MI KHYAB PA GANGG'A'I KLUNG GI BYE MA LAS 'DAS PA SNYED BRNYES
PAS DE BZHIN GSHEGS PA RNAMS KYIS CHOS THAMS CAD LA SGRIB PA MA
MCHIS PA'I MNGON PAR MKHYEN PA BRNYES TE, THAMS

CAD MKHYEN PA DANG, THAMS CAD GZIGS PA DANG, SKYON THAMS CAD
SPANGS PA DANG, YON TAN THAMS CAD DANG LDAN PA DANG, CHOS KYI
RGYAL PO CHOS KYI DBANG PHYUG CHOS THAMS CAD LA

MNGA' BSGYUR BA'I SAR GSHEGS NAS NGA'I SKYE BA ZAD DO, ,TSANGS
PAR SPYAD PA BSTAN TO, ,BYA BA BYAS SO, ,'DI LTA BU NYID LAS
GZHAN MI SHES SO ZHES SENG GE'I SGRA SGROGS PAR MDZAD DO,,

BCOM LDAN 'DAS, DE LTA LAGS PAS DE BZHIN GSHEGS PA RNAMS KYI
SENGGE'I SGRA 'DI NI NGES PA'I DON LAGS TE, DON 'DI NI MGO GCIG
TU LUNG BSTAN PAR BGYI BA YANG LAGS

SO; ;BCOM LDAN 'DAS, 'DI LTA BU NYID LAS GZHAN MI SHES SO ZHES
BGYI BA'I YE SHES LA YANG RNAM PA GNYIS TE, BCOM LDAN 'DAS, DE
BZHIN GSHEGS PAS SANGS RGYAS


@439B KYI RNAM PAR RGYAL BA BLA NA MA MCHIS PA'I BDUD BZHI BCOM
STE, PHAM PAR MDZAD NAS CHOS KYI SKU 'JIG RTEN THAMS CAD LAS
MNGON PAR 'PHAGS PA SEMS CAN THAMS CAD KYIS

LTA BAR BGYI BA BSAM GYIS MI KHYAB PA BRNYES TE, SHES BYA'I SA
THAMS CAD LA THOGS PA MA MCHIS PA'I CHOS KYI DBANG PHYUG MDZAD PA
NA, 'DI LAS LHAG PAR BYA BA'AM RTOGS PAR

BYA BA'I SA MED DO ZHES YANG DAG PAR GZIGS TE, STOBS BCU PO DAG
GI STOBS DANG LDAN ZHING, MI 'JIGS PA'I SA BLA NA MED PA'I MCHOG
TU YANG DAG PAR GSHEGS TE, SHES BYA

THAMS CAD LA BSGRIB PA MI MNGA' BA'I YE SHES KYIS RNAM PAR GZIGS
NAS 'DI LTA BU NYID LAS GZHAN MI SHES SO ZHES BGYI BA'I YE SHES
KYIS SENGGE'I SGRA SGROGS PAR MDZAD DO, ,BCOM

LDAN 'DAS, DGRA BCOM PA DANG, RANG SANGS RGYAS 'KHOR BA'I 'JIGS
PA LAS BRGAL BA DE MA THAG TU RNAM PAR GROL BA DAG GIS BDE BA
NYAMS SU MYONG BA RNAMS NI 'DI LTAR

BDAG NI 'KHOR BA'I 'JIGS PA RNAMS LAS YONGS SU GROL GYI, BDAG GIS
NI PHYIN CHAD 'KHOR BA'I SDUG BSNGAL MYONG BAR MI 'GYUR RO SNYAM
DU YANG DAG PAR MTHONG STE, BCOM

LDAN 'DAS, DGRA BCOM PA RNAMS DANG, RANG SANGS RGYAS RNAMS 'DI
LTA BU NYID LAS GZHAN MI SHES SO ZHES BGYI BAR RTOGS NAS DBUGS
PHYIN PA'I MCHOG MYA NGAN LAS 'DAS


@440A *, ,PA'I SA LA SO SOR RTOG GO ,BCOM LDAN 'DAS, DE DAG GIS
RTOGS NAS KYANG SA DE LA RMONGS PA MA MCHIS PA'I CHOS CAN DU
'GYUR TE, BCOM LDAN 'DAS, DE DAG

GIS KYANG GZHAN GYI DRING MI 'JOG PAR BDAG GIS NI 'DI LTAR LHAG
MA DANG BCAS PA'I SA THOB STE, BDAG BLA NA MED PA YANG DAG PAR
RDZOGS PA'I BYANG CHUB TU NGES PAR GYUR TO SNYAM DU 'TSAL

LO; ;DE CI'I SLAD DU ZHE NA, BCOM LDAN 'DAS, NYAN THOS DANG, RANG
SANGS RGYAS KYI THEG PA RNAMS NI THEG PA CHEN PO LA YANG DAG PAR
'DU BA'I SLAD DU STE, BCOM LDAN 'DAS, THEG PA

CHEN PO ZHES BGYI BA DE NI SANGS RGYAS KYI THEG PA'I TSIG BLA
DVAGS SO, ,BCOM LDAN 'DAS, DE LTAR NA THEG PA GSUM PO 'DI DAG NI
THEG PA GCIG KHO NA'I GRANGS SU MCHI'O, ,BCOM LDAN

'DAS, THEG PA GCIG RTOGS PAS BLA NA MED PA YANG DAG PAR RDZOGS
PA'I BYANG CHUB RTOGS PAR 'GYUR RO, ,BCOM LDAN 'DAS, BLA NA MED
PA YANG DAG PAR RDZOGS PA'I BYANG CHUB CES BGYI

BA DE NI MYA NGAN LAS 'DAS PA'I DBYINGS KYI TSIG BLA DVAGS SO,
,BCOM LDAN 'DAS, MYA NGAN LAS 'DAS PA'I DBYINGS ZHES BGYI BA DE
NI DE BZHIN GSHEGS PA'I CHOS KYI SKU'I TSIG BLA DVAGS

LAGS SO, ,BCOM LDAN 'DAS, CHOS KYI SKU RTOGS PA'I MTHA' NI THEG
PA GCIG PA LAGS TE, BCOM LDAN 'DAS, DE BZHIN GSHEGS PA YANG GZHAN
MA LAGS, CHOS KYI SKU YANG GZHAN


@440B MA LAGS KYI, BCOM LDAN 'DAS, DE BZHIN GSHEGS PA NYID CHOS
KYI SKU LAGS SO, ,BCOM LDAN 'DAS, CHOS KYI SKU RTOGS PA'I MTHA'
NI THEG PA GCIG GI MTHA' LAGS SO, ,BCOM LDAN

'DAS, THEG PA GCIG GI MTHA' ZHES BGYI BA DE NI THEG PA GCIG GI
MTHAR SBYAR BA'I TSIG BLA DVAGS LAGS SO, ,DE CI'I SLAD DU ZHE NA,
BCOM LDAN 'DAS, DE BZHIN GSHEGS PA RNAMS NI DUS

KYI MTHA' MCHIS PA LA GNAS PA MA LAGS TE, BCOM LDAN 'DAS, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
RNAMS NI PHYI MA'I MTHA'I MUR THUG PAR

GNAS PA'I SLAD DU'O, ,BCOM LDAN 'DAS, DE BZHIN GSHEGS PA RNAMS NI
'JIG RTEN LA SMAN PA'I SLAD DU DUS KYI MTHA' MCHIS PA'I THUGS RJE
CAN DANG, DUS KYI MTHA' MCHIS PA'I THUGS DAM

MNGA' BA MA LAGS TE, KYE 'JIG RTEN LA PHAN PA'I PHYIR DUS KYI
MTHA' MED PAR SNYING RJE DANG LDAN PA DANG, DUS KYI MTHA' MED PAR
YI DAM BCAS PA'I SEMS CAN AA LA LA ZHES MCHI BA DAG

NI; BCOM LDAN 'DAS, DE BZHIN GSHEGS PA NYID LA YANG DAG PAR SMRA
BAS SMRA BA LAGS SO, ,KYE 'JIG RTEN LA PHAN PA'I PHYIR CHOS MI
ZAD PA DANG, CHOS RTAG PA DANG, CHOS BRTAN PA DANG,

SKYABS KYI SEMS CAN AA LA LA ZHES MCHI BA DAG KYANG DE BZHIN
GSHEGS PA NYID LA YANG DAG PAR SMRA BAS SMRA BA LAGS SO, ,BCOM
LDAN 'DAS, DE LTA LAGS PAS 'DI LTAR DE BZHIN


@441A *, ,GSHEGS PA DGRA BCOM PA YANG DAG PAR RDZOGS PA'I SANGS
RGYAS RNAMS NI SKYABS MA MCHIS PA DANG, SKYOB PA MA MCHIS PA'I
'JIG RTEN NA PHYI MA'I MTHAR

THUG PAR SKYABS MI ZAD PA DANG, SKYABS RTAG PA DANG, SKYABS BRTAN
PA LAGS SO, ,BCOM LDAN 'DAS, CHOS ZHES BGYI BA DE NI THEG PA GCIG
GI LAM BSTAN PA'I TSIG BLA DVAGS LAGS

SO; ;BCOM LDAN 'DAS, DGE 'DUN ZHES BGYI BA DE NI THEG PA GSUM
PA'I TSOGS KYI TSIG BLA DVAGS LAGS SO, ,BCOM LDAN 'DAS, SKYABS
'DI GNYIS NI DE'I YAN LAG GI

SKYABS ZHES BGYI STE, SKYABS KYI RAB MA LAGS SO, ,DE CI'I SLAD DU
ZHE NA, BCOM LDAN 'DAS, THEG PA GCIG GI LAM BSTAN PA'I CHOS KYANG
CHOS KYI SKU RTOGS PA'I MTHA' LAGS TE,

BCOM LDAN 'DAS, DE'I PHA ROL NA THEG PA GCIG GI LAM BSTAN PA'I
CHOS KYIS NI BGYI BA CI YANG MA MCHIS SO, ,BCOM LDAN 'DAS, THEG
PA GSUM PA'I TSOGS KYANG 'JIGS PA

DANG BCAS PAS DE BZHIN GSHEGS PA LA SKYABS SU MCHI BA DANG,
'BYUNG BA'I THABS TSOL BA DANG, SLOB PA DANG, BGYI BA DANG BCAS
PA DANG, BLA NA MED PA YANG DAG PAR RDZOGS

PA'I BYANG CHUB LA ZHUGS PA LAGS SO, ,BCOM LDAN 'DAS, DE LTAR NA
SKYABS 'DI GNYIS NI SKYABS KYI RAB MA LAGS TE, DUS KYI MTHA'
MCHIS PA'I SKYABS LAGS SO, ,BCOM


@441B LDAN 'DAS, SEMS CAN GANG DAG DE BZHIN GSHEGS PAS BTUL BA DE
DAG NI DE BZHIN GSHEGS PA LA SKYABS SU MCHI BA NA, CHOS NYID KYI
RGYU MTHUN PA LA MNGON PAR DAD PAS

CHOS DANG DGE SLONG GI DGE 'DUN LA YANG SKYABS SU MCHI STE, BCOM
LDAN 'DAS, CHOS NYID KYI RGYU MTHUN PA LA MNGON PAR DAD PAS
SKYABS SU MCHI BA NI GNYIS LA SKYABS SU MCHI BAR BGYI

BA LAGS SO, ,BCOM LDAN 'DAS, DE BZHIN GSHEGS PA LA SKYABS SU MCHI
BA NI CHOS NYID KYI RGYU MTHUN PA LA MNGON PAR DAD PAS MCHI BAR
BGYI BA MA LAGS TE, BCOM LDAN 'DAS,

DE BZHIN GSHEGS PA LA SKYABS SU MCHI BA NI SKYABS SU MCHI BA YANG
DAG PA LAGS SO, ,BCOM LDAN 'DAS, SKYABS SU MCHI BA GNYIS KYANG
YANG DAG PAR NA DE BZHIN GSHEGS PA

LA SKYABS SU MCHI ZHES BGYI BA'I MTHA' LAGS PAR KHONG DU CHUD PAR
BGYI'O, ,DE CI'I SLAD DU ZHE NA, BCOM LDAN 'DAS, DE BZHIN GSHEGS
PA YANG GZHAN MA LAGS, SKYABS GNYIS

PO YANG GZHAN MA LAGS TE, BCOM LDAN 'DAS, DE BZHIN GSHEGS PA NYID
SKYABS GSUM LAGS SO, ,DE CI'I SLAD DU ZHE NA, BCOM LDAN 'DAS,
THEG PA GCIG GI LAM BSTAN PA'I

CHOS 'DI YANG DE BZHIN GSHEGS PA KHYU MCHOG GI GSUNG DANG, DE
BZHIN GSHEGS PA SENG GE'I SGRA SO SOR YANG DAG PAR RIG PA BZHI
DANG LDAN PA LAGS PA'I SLAD DU'O, ,BCOM LDAN


@442A *, ,'DAS, MOS PA JI LTA BA DAG LA DE BZHIN GSHEGS PAS THEG
PA GNYIS PO THABS KYI BSGRUB PAS BSGRUBS PA DE DAG KYANG, THEG PA
CHEN PO BDAG NYID KYI SLAD DU

LAGS SO, ,BCOM LDAN 'DAS, THEG PA 'DI GNYIS KYI MING NI MA MCHIS
TE, BCOM LDAN 'DAS, YANG DAG PAR NA 'DI LA THEG PA GCIG PO NI
THEG PA YANG DAG PA LAGS TE, THEG

PA GSUM YANG DAG PAR 'DU'O, ,BCOM LDAN 'DAS, NYAN THOS DANG, RANG
SANGS RGYAS RNAMS KYI 'PHAGS PA'I BDEN PA THOG MAR MNGON PAR
RTOGS PA'I SHES PA GCIG PUS NI

GNAS KYI SA DE SNYED CIG SPONG BAR 'GYUR RO, ,BCOM LDAN 'DAS,
SHES PA DE GCIG PUS YONGS SU 'TSAL BA LA SOGS PA'I YON TAN BZHI
PO RNAMS MNGON SUM DU BGYID PAR

'GYUR ZHING, DON BZHI PO BDAG NYID CHOS NYID KYIS SHIN TU SO SOR
RTOGS PAR 'GYUR RO, ,BCOM LDAN 'DAS, 'JIG RTEN LAS 'DAS PA'I SHES
PA LA SHES PA BZHI 'PHO BA DANG,

DMIGS PA BZHI 'PHO BA MA MCHIS TE, BCOM LDAN 'DAS, 'JIG RTEN LAS
'DAS PA SHES PA RDO RJE LTA BU NI MI 'PHO BA'I CHOS CAN LAGS SO,
,BCOM LDAN 'DAS, DE LTAR 'DI

LA NYAN THOS DANG, RANG SANGS RGYAS THAMS CAD KYI GNAS KYI SA
SPONG BA'I 'PHAGS PA'I BDEN PA SHES PA DANG PO NI YANG DAG PA'I
SHES PA LAGS TE, BCOM LDAN 'DAS, DE


@442B DAG LA 'PHAGS PA'I BDEN PA SHES PA RNAM PA GNYIS KYI SA
GNAS KYI SA SPONG BA NI MA MCHIS SO, ,BCOM LDAN 'DAS, DE BZHIN
GSHEGS PA DGRA BCOM PA YANG DAG PAR RDZOGS PA'I SANGS

RGYAS RNAMS NI NYAN THOS DANG, RANG SANGS RGYAS THAMS CAD KYI
SPYOD YUL MA LAGS PA DANG, BSAM GYIS MI KHYAB PA DANG, STONG PA
NYID KYI YE SHES KYI NYON MONGS PA THAMS CAD KYI SBUBS SPONG LAGS

SO; ;BCOM LDAN 'DAS, NYON MONGS PA'I SBUBS THAMS CAD 'BYED PA'I
MTHAR PHYIN PA'I YE SHES GANG LAGS PA DE NI YANG DAG PA'I YE SHES
ZHES BGYI'O, ,BCOM LDAN 'DAS, 'PHAGS PA'I

BDEN PA 'TSAL BA DANG PO NI MTHAR PHYIN PA'I SHES PA MA LAGS TE,
BLA NA MED PA YANG DAG PAR RDZOGS PA'I BYANG CHUB TU ZHUGS PA'I
SHES PA LAGS SO, ,BCOM LDAN 'DAS, 'PHAGS PA'I DON DE

NI NYAN THOS DANG, RANG SANGS RGYAS THAMS CAD KYI TSIG BLA DVAGS
MA LAGS SO, ,BCOM LDAN 'DAS, NYAN THOS DANG, RANG SANGS RGYAS
RNAMS NI YON TAN TSAD MCHIS PA LAGS TE, BCOM

LDAN 'DAS, DE'I YAN LAG GI YON TAN DANG LDAN PA'I SLAD DU NYAN
THOS DANG, RANG SANGS RGYAS RNAMS LA 'PHAGS PA ZHES BGYI'O, ,BCOM
LDAN 'DAS, 'PHAGS PA'I BDEN PA RNAMS ZHES

BGYI BA DE DAG NI NYAN THOS DANG, RANG SANGS RGYAS RNAMS KYI BDEN
PA MA LAGS, NYAN THOS DANG SANGS RGYAS RNAMS KYI YON TAN MA LAGS
TE, BDEN PA 'DI DAG NI DE BZHIN GSHEGS PA


@443A *, ,DGRA BCOM PA YANG DAG PAR RDZOGS PA'I SANGS RGYAS RNAMS
KYIS THOG MAR MNGON PAR RDZOGS PAR SANGS RGYAS SHING MNGON PAR
MKHYEN LA, SO SOR RTOGS NAS

MNGON PAR MKHYEN PA'I 'OG TU DE BZHIN GSHEGS PA RNAMS KYI MA RIG
PA'I SGO NGA'I SBUBS SU BCUG PA'I 'JIG RTEN LA BSTAN CING BTAGS
TE, DE'I SLAD DU 'PHAGS PA'I BDEN PA RNAMS

ZHES BGYI'O, ,BCOM LDAN 'DAS, 'PHAGS PA'I BDEN PA'I DON BSHAD PA
NI ZAB CING PHRA LA BRTAG PAR DKA' STE, KHONG DU CHUD PAR DKA'
ZHING BRTAG MI NUS LA, RTOG GE'I SPYOD PA

MA LAGS TE, MKHAS SHING MDZANGS PAS RIG PA DANG, 'JIG RTEN THAMS
CAD DANG MI MTHUN PA LAGS SO, ,DE CI'I SLAD DU ZHE NA, BCOM LDAN
'DAS, ZAB MO BSTAN PA BSHAD PA

'DI NI DE BZHIN GSHEGS PA'I SNYING PO LAGS PA'I SLAD DU STE, BCOM
LDAN 'DAS, DE BZHIN GSHEGS PA'I SNYING PO NI DE BZHIN GSHEGS PA'I
SPYOD YUL LAGS TE, NYAN THOS DANG

RANG SANGS RGYAS THAMS CAD KYI SPYOD YUL MA LAGS SO, ,BCOM LDAN
'DAS, DE BZHIN GSHEGS PA'I SNYING PO NI 'PHAGS PA'I BDEN PA'I DON
BSHAD PA 'DI'I GNAS LAGS SO, ,BCOM

LDAN 'DAS, DE BZHIN GSHEGS PA'I SNYING PO'I GNAS ZAB PAS NA
'PHAGS PA'I BDEN PA'I DON YANG ZAB CING PHRA LA BRTAG PAR DKA'
STE, RTOGS PAR DKA' ZHING BRTAG MI NUS LA, RTOG


@443B GE'I SPYOD YUL PA MA LAGS TE, MKHAS SHING MDZANGS PAS RIG
PA DANG, 'JIG RTEN THAMS CAD DANG MI MTHUN PA ZHES BGYI'O, ,BCOM
LDAN 'DAS, GANG NYON MONGS PA THAMS CAD KYI SBUBS

KYI MTHAS DKRIS PA DE BZHIN GSHEGS PA'I SNYING PO LA THE TSOM MA
MCHIS PA DE NI NYON MONGS PA THAMS CAD KYI SBUBS NAS RNAM PAR
GROL BA'I DE BZHIN GSHEGS PA'I CHOS KYI SKU LA YANG

THE TSOM MA MCHIS PA LAGS SO, ,BCOM LDAN 'DAS, GANG GI YID DE
BZHIN GSHEGS PA'I SNYING PO DANG, DE BZHIN GSHEGS PA'I CHOS KYI
SKU DANG, SANGS RGYAS KYI YUL BSAM GYIS MI

KHYAB PA'I DGONGS PA'I MTHAR PHYIN PA DE NI, BCOM LDAN 'DAS,
'PHAGS PA'I BDEN PA'I DON BSHAD PA RNAM PA 'DI GNYIS LA YID CHES
SHING DAD DE MOS PA LAGS SO, ,BCOM LDAN

'DAS, DE LTAR NA 'PHAGS PA'I BDEN PA'I DON BSHAD PA RNAM PA GNYIS
NI RIG PAR DKA' ZHING RTOGS PAR DKA' BA LAGS SO, ,BCOM LDAN 'DAS,
'PHAGS PA'I BDEN

PA'I DON BSHAD PA RNAM PA GNYIS GANG ZHE NA, 'PHAGS PA'I BDEN
PA'I DON BSHAD PA BGYI BA MCHIS PA DANG, BGYI BA MA MCHIS PA LAGS
SO, ,BCOM LDAN 'DAS, DE LA

'PHAGS PA'I BDEN PA'I DON BSHAD PA BGYI BA MCHIS PA NI, 'PHAGS
PA'I BDEN PA BZHIS BSTAN PA DANG, BTAGS PA TSAD MA MCHIS PA LAGS
SO, ,DE CI'I SLAD DU ZHE NA,


@444A *, ,BCOM LDAN 'DAS, GZHAN GYIS BGYID DU STZAL KYANG SDUG
BSNGAL THAMS CAD YONGS SU 'TSAL BA DANG, SDUG BSNGAL KUN 'BYUNG
BA THAMS CAD SPANG

BA DANG, SDUG BSNGAL 'GOG PA THAMS CAD MNGON SUM DU BGYI BA DANG,
SDUG BSNGAL 'GOG PAR 'GRO BA'I LAM THAMS CAD BSGOM PAR MI NUS TE,
BCOM LDAN 'DAS, DE LTA LAGS

PAS 'KHOR BA LA YANG 'DUS BYAS DANG, 'DUS MA BYAS PA MCHIS SO,
,MYA NGAN LAS 'DAS PA LA YANG 'DUS BYAS DANG, 'DUS MA BYAS PA
MCHIS SO, ,BCOM LDAN 'DAS, 'PHAGS

PA'I BDEN PA'I DON BSHAD PA BGYI BA MA MCHIS PA GANG LAGS PA NI,
BCOM LDAN 'DAS, DE LA 'PHAGS PA'I BDEN PA BZHI BSTAN PA DANG,
BTAGS PA DAG DPAG TU MA MCHIS PA

LAGS SO, ,DE CI'I SLAD DU ZHE NA, BCOM LDAN 'DAS, BDAG NYID KYIS
BSAL KYANG ZIN PA'I SDUG BSNGAL THAMS CAD YONGS SU 'TSAL BA DANG,
ZIN PA'I SDUG BSNGAL KUN 'BYUNG BA

THAMS CAD SPANG BA DANG, ZIN PA'I SDUG BSNGAL 'GOG PA THAMS CAD
MNGON SUM DU BGYI BA DANG, ZIN PA'I SDUG BSNGAL 'GOG PAR 'GRO
BA'I LAM BSGOM PAR NUS PA'I SLAD DU STE,

BCOM LDAN 'DAS, DE LTAR NA DE BZHIN GSHEGS PAS 'PHAGS PA'I BDEN
PA BZHI BSTAN PA BSHAD PA GANG LAGS PA DE DAG NI 'PHAGS PA'I BDEN
PA RNAM PA BRGYAD DU 'GYUR RO, ,


@444B BCOM LDAN 'DAS, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS RNAMS NI 'PHAGS PA'I BDEN PA'I DON
BSTAN PAR BGYI BA MA MCHIS PA BZHI PO DAG

LA RDZOGS PAR MDZAD PA LAGS SO, ,NYAN THOS RNAMS DANG, RANG SANGS
RGYAS RNAMS NI RDZOGS PAR BGYID PA MA LAGS SO, ,DE CI'I SLAD DU
ZHE NA, BCOM LDAN 'DAS, RAB 'BRING THA

MA'I CHOS RTOGS PAS MYA NGAN LAS 'DAS PA'I DBYINGS SU RTOGS PA MA
LAGS PA'I SLAD DU'O, ,BCOM LDAN 'DAS, CI'I SLAD DU DE BZHIN
GSHEGS PA DGRA BCOM PA YANG DAG PAR RDZOGS

PA'I SANGS RGYAS RNAMS 'PHAGS PA'I BDEN PA BZHI'I DON BSHAD PAR
BGYI BA MA MCHIS PA DAG LA RDZOGS PAR MDZAD PA LAGS SHE NA, BCOM
LDAN 'DAS, DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS THAMS CAD KYIS
MA 'ONGS PA'I SDUG BSNGAL THAMS CAD NI YONGS SU MKHYEN, BCOM LDAN
'DAS, NYON MONGS PA DANG, NYE BA'I NYON

MONGS PA THAMS CAD 'DU BA'I SDUG BSNGAL KUN 'BYUNG BA THAMS CAD
NI SPANGS, BCOM LDAN 'DAS, YID KYI PHUNG PO THAMS CAD 'GOG PA'I
SDUG BSNGAL THAMS CAD 'GOG PA NI MNGON

SUM DU MDZAD DE, BCOM LDAN 'DAS, SDUG BSNGAL 'GOG PA NI CHOS CHUD
GSON PA MA LAGS SO, ,DE CI'I SLAD DU ZHE NA, BCOM LDAN 'DAS, DE
BZHIN GSHEGS PA'I CHOS KYI SKU THOG MA


@445A *, ,MA MCHIS PA'I DUS NAS MCHIS PA, MA BGYIS PA, MA SKYES
PA, MI BAS PA, BAS PA MA MCHIS PA, RTAG PA, BRTAN PA, RANG BZHIN
GYIS YONGS SU DAG PA,

NYON MONGS PA THAMS CAD KYI SBUBS NAS NGES PAR GROL BA, SANGS
RGYAS KYI CHOS THA DAD DU MI GNAS PA, GROL BAR SHES PA BSAM GYIS
MI KHYAB PA GANGG'A'I KLUNG GI BYE MA LAS 'DAS

PA SNYED DANG LDAN PA NI SDUG BSNGAL 'GOG PA'I MING GIS BSTAN
PA'I SLAD DU STE, BCOM LDAN 'DAS, DE NYID LA DE BZHIN GSHEGS PA'I
SNYING PO'I CHOS KYI SKU NYON MONGS PA'I SBUBS

NAS NGES PAR GROL BA ZHES BGYI'O, ,BCOM LDAN 'DAS, DE BZHIN
GSHEGS PA'I SNYING PO SHES PA NYID NI DE BZHIN GSHEGS PA RNAMS
KYI STONG PA NYID KYI YE SHES LAGS TE, DE BZHIN

GSHEGS PA'I SNYING PO NI NYAN THOS DANG, RANG SANGS RGYAS THAMS
CAD KYI SNGON MA MTHONG, MA RTOGS LAGS SO, ,BCOM LDAN 'DAS KYIS
NI THUGS SU CHUD CING MNGON SUM DU MDZAD DO,,

BCOM LDAN 'DAS, DE BZHIN GSHEGS PA'I SNYING PO STONG PA NYID SHES
PA NI 'DI GNYIS LAGS TE, GNYIS GANG ZHE NA, 'DI LTA STE, BCOM
LDAN 'DAS, DE BZHIN GSHEGS PA'I

SNYING PO NYON MONGS PA THAMS CAD KYI SBUBS DANG THA DAD DU GNAS
PA MA GROL BAS SHES PA RNAMS KYIS STONG PA DANG, BCOM LDAN 'DAS,
DE BZHIN GSHEGS PA'I SNYING PO SANGS


@445B RGYAS KYI CHOS THA DAD DU MI GNAS SHING GROL BAS SHES PA
BSAM GYIS MI KHYAB PA GANGG'A'I KLUNG GI BYE MA LAS 'DAS PA SNYED
DAG GI MI STONG PA LAGS SO, ,BCOM LDAN 'DAS, DE BZHIN GSHEGS

PA'I SNYING PO STONG PA NYID SHES PA RNAM PA 'DI GNYIS LA NYAN
THOS CHEN PO DAG KYANG BCOM LDAN 'DAS NYID LA YID CHES PAS 'JUG
PAR BAS TE, BCOM LDAN 'DAS, NYAN THOS

DANG, RANG SANGS RGYAS THAMS CAD KYI STONG PA NYID SHES PA NI,
PHYIN CI LOG GI DMIGS PA BZHI PO DAG LA 'JUG LAGS SO, ,BCOM LDAN
'DAS, DE LTA LAGS PAS NYAN THOS DANG, RANG

SANGS RGYAS THAMS CAD KYI SDUG BSNGAL 'GOG PA THAMS CAD SNGON MA
MTHONG, SNGON MA RTOGS TE, BCOM LDAN 'DAS KYIS NI THUGS SU CHUD
CING MNGON SUM DU MDZAD DO, ,NYON MONGS

PA'I SBUBS THAMS CAD 'JOMS PA SDUG BSNGAL 'GOG PAR 'GRO BA'I LAM
THAMS CAD KYANG BSGOMS SO, ,BCOM LDAN 'DAS, 'PHAGS PA'I BDEN PA
BZHI PO 'DI DAG LA BDEN PA

GSUM NI MI RTAG PA LAGS SO, ,BDEN PA GCIG NI RTAG PA LAGS SO, ,DE
CI'I SLAD DU ZHEN, BCOM LDAN 'DAS, BDEN PA GSUM NI 'DUS BYAS KYI
MTSAN NYID DU GTOGS PA'I SLAD

DU STE, BCOM LDAN 'DAS, GANG 'DUS BYAS KYI MTSAN NYID DU GTOGS PA
DE NI MI RTAG PA LAGS SO, ,GANG MI RTAG PA DE NI RDZUN PA SLU
BA'I CHOS CAN LAGS SO, ,BCOM LDAN 'DAS, GANG


@446A *, ,RDZUN PA SLU BA'I CHOS CAN DE NI MI BDEN PA DANG, MI
RTAG PA LAGS TE, SBUBS MA LAGS SO, ,BCOM LDAN 'DAS, DE LTA LAGS
PAS 'PHAGS PA'I SDUG

BSNGAL BDEN PA DANG, SDUG BSNGAL KUN 'BYUNG BA BDEN PA DANG, SDUG
BSNGAL 'GOG PAR 'GRO BA'I LAM 'PHAGS PA'I BDEN PA YANG, YANG DAG
PAR NA MI BDEN PA DANG, MI RTAG PA

LAGS TE, SKYABS MA LAGS SO, ,BCOM LDAN 'DAS, 'DI LA BDEN PA GCIG
NI 'DUS BYAS KYI MTSAN NYID KYI YUL LAS 'DAS PA LAGS TE, BCOM
LDAN 'DAS, GANG 'DUS

BYAS KYI MTSAN NYID KYI YUL LAS 'DAS PA DE NI RTAG PA LAGS SO,
,GANG RTAG PA DE NI MI SLU BA'I CHOS CAN LAGS SO, ,BCOM LDAN
'DAS, GANG MI SLU BA'I CHOS CAN DE NI BDEN PA DANG,

RTAG PA DANG, SKYABS LAGS SO, ,BCOM LDAN 'DAS, DE LTA LAGS PAS
'DI LA SDUG BSNGAL 'GOG PA'I BDEN PA NI YANG DAG PAR NA BDEN PA
DANG, RTAG PA DANG, SKYABS LAGS

SO; ;BCOM LDAN 'DAS, SEMS CAN THAMS CAD KYI RNAM PAR SHES PA'I
YUL LAS 'DAS PA SDUG BSNGAL 'GOG PA'I BDEN PA NI BSAM GYIS MI
KHYAB STE, NYAN THOS DANG, RANG SANGS

RGYAS THAMS CAD KYI SHES PA'I SPYOD YUL MA LAGS SO, ,BCOM LDAN
'DAS, DPER NA, DMUS LONG GZUGS LA LTA MI NUS PA DANG, BU BTZA'
PA'I GNAS NA MCHIS PA'I BYIS PA


@446B DGUNG BDUN LAGS PA'I NYI MA'I DKYIL 'KHOR LA LTA MI NUS PA
BZHIN DU, BCOM LDAN 'DAS, SDUG BSNGAL 'GOG PA'I BDEN PA YANG BYIS
PA SO SO'I SKYE BO THAMS CAD KYI RNAM PAR SHES

PA'I YUL YANG MA LAGS, NYAN THOS DANG, RANG SANGS RGYAS THAMS CAD
KYI SHES PA'I YUL YANG MA LAGS SO, ,BCOM LDAN 'DAS, BYIS PA SO
SO'I SKYE BO THAMS CAD KYI RNAM PAR SHES

PA ZHES BGYI BA DE NI MTHA' GNYIS LA LTA BA'I PHYIN CI LOG PA
RNAMS KYI TSIG BLA DVAGS LAGS SO, ,BCOM LDAN 'DAS, NYAN THOS
DANG, RANG SANGS RGYAS THAMS CAD KYI SHES PA ZHES BGYI

PA DE NI SHES PA DAG PA'I TSIG BLA DVAGS LAGS SO, ,BCOM LDAN
'DAS, MTHA' GNYIS SU LTA BA ZHES BGYI BA DE NI NYE BAR LEN PA'I
PHUNG PO DAG LA BDAG TU MNGON PAR ZHEN PA'I BYIS PA

SO SO'I SKYE BO RTOG GE PA DAG GI TSIG BLA DVAGS LAGS SO, ,BCOM
LDAN 'DAS, 'DI GNYIS NI MTHAR LTA BA ZHES BGYI STE, GNYIS GANG
ZHEN, CHAD PAR LTA BA DANG, RTAG PAR LTA BA LAGS

SO; ;BCOM LDAN 'DAS, GAL TE 'DU BYED RNAMS LA MI RTAG PAR LTA NA
DE NI DE'I CHAD PAR LTA BA MA LAGS TE, DE NI DE'I YANG DAG PA'I
LTA BA LAGS SO, ,BCOM LDAN 'DAS, GAL TE

MYA NGAN LAS 'DAS PA LA RTAG PAR LTA NA, DE NI DE'I RTAG PAR LTA
BA MA LAGS TE, DE NI DE'I YANG DAG PA'I LTA BA LAGS SO, ,DE CI'I
SLAD DU ZHE NA, BCOM LDAN 'DAS, RTOG GE PA DAG GI


@447A *, ,LTA BA NI 'DI LTA BU LAGS TE, LUS DANG, DBANG PO DANG,
TSOR BA DANG, SEMS PA RNAMS TSE 'DI NYID LA 'JIG PAR MTHONG NAS
SRID PA'I MTSAMS SBYOR BA LA

'JUG PAR MI BGYID CING MA 'TSAL BAS LDONGS PAR GYUR PA SKAD DE,
CHAD PAR LTA BAR 'GYUR RO, ,BCOM LDAN 'DAS, RTOG GE PA DAG GI LTA
BA NI SEMS KYI RGYUD LA RMONGS SHING SEMS

KYI SKAD CIG 'JIG PA LA YANG 'JUG PAR MI BGYID LA, RNAM PAR SHES
PA'I SPYOD YUL DU MA GYUR PA SKAD DE, RTAG PAR LTA BAR 'GYUR RO,
,BCOM LDAN 'DAS, DE LTAR RTOG GE PA DAG GI

LTA BA NI DE LTA BU DAG LAGS PA SKAD DE, DE DAG NI DON DE LAS
THAL BA'I LTA BA DANG, DON DE'I THA CHAD KYI LTA BA DANG, GZHAN
GYI MTSAN NYID DANG 'DRES PA'I LTA BAS CHAD PAR RLOM SEMS

BGYID PA DANG, RTAG PAR RLOM SEMS BGYID PA LAGS SO, ,BCOM LDAN
'DAS, SEMS CAN RNAMS NI ZIN PA'I PHUNG PO LNGA PO DAG LA PHYIN CI
LOG PAR GYUR TE, BCOM LDAN 'DAS,

DE DAG NI MI RTAG PA LA RTAG PAR 'DU SHES PA DANG, SDUG BSNGAL BA
LA BDE BAR 'DU SHES PA DANG, BDAG MA MCHIS PA LA BDAG TU 'DU SHES
PA DANG, MI GTZANG BA LA GTZANG BAR 'DU

SHES PA LAGS SO, ,BCOM LDAN 'DAS, THAMS CAD MKHYEN PA'I YE SHES
KYI YUL DANG, DE BZHIN GSHEGS PA'I CHOS KYI SKU NI NYAN THOS
DANG, RANG SANGS RGYAS THAMS CAD KYI SHES


@447B PA DAG PAS KYANG SNGON MA MTHONG LAGS SO, ,BCOM LDAN 'DAS,
SEMS CAN RNAMS DE BZHIN GSHEGS PA LA DAD PAS RTAG PAR 'DU SHES PA
DANG, BDE BAR 'DU SHES PA DANG, BDAG TU 'DU

SHES PA DANG, GTZANG BAR 'DU SHES PA'I SEMS CAN DE DAG NI, BCOM
LDAN 'DAS, PHYIN CI LOG TU 'GYUR BA MA LAGS TE, BCOM LDAN 'DAS,
SEMS CAN DE DAG NI YANG DAG PA'I LTA BA CAN

DU 'GYUR BA LAGS SO, ,DE CI'I SLAD DU ZHE NA, BCOM LDAN 'DAS, DE
BZHIN GSHEGS PA'I CHOS KYI SKU NYID RTAG PA'I PHA ROL TU PHYIN PA
DANG, BDE BA'I PHA ROL TU PHYIN PA DANG, BDAG GI PHA ROL

TU PHYIN PA DANG, GTZANG BA'I PHA ROL TU PHYIN PA LAGS PA'I SLAD
DU'O, ,BCOM LDAN 'DAS, SEMS CAN GANG DAG DE BZHIN GSHEGS PA'I
CHOS KYI SKU LA DE LTAR MTHONG BA DE DAG NI YANG DAG PAR

MTHONG BA LAGS SO, ,BCOM LDAN 'DAS, YANG DAG PAR MTHONG BA GANG
LAGS PA DE DAG NI, BCOM LDAN 'DAS KYI SRAS THUGS LAS SKYES PA
DANG, ZHAL NAS SKYES PA DANG, CHOS LAS SKYES

PA DANG, CHOS KYI SPRUL PA DANG, CHOS KYI BGO SKAL LA SPYOD PA
ZHES BGYI'O, ,BCOM LDAN 'DAS, SHES PA DAG PA ZHES BGYI BA NI NYAN
THOS DANG, RANG SANGS RGYAS THAMS CAD KYI SHES PA'I PHA

ROL TU PHYIN PA LAGS TE, 'DI LTAR SHES PA DAG PA LAGS SO, ,BCOM
LDAN 'DAS, SDUG BSNGAL 'GOG PA'I BDEN PA NI SHES PA DAG PA DE'I
SPYOD YUL YANG MA LAGS, YUL YANG MA LAG


@448A *, ,NA; BCOM LDAN 'DAS, SDUG BSNGAL 'GOG PA'I BDEN PA RTON
PA BZHI'I SHES PA CAN DAG GI SPYOD YUL MA LAGS SHING YUL MA LAGS
PA LTA SMOS KYANG CI

'TSAL, DE CI'I SLAD DU ZHE NA, BCOM LDAN 'DAS, THEG PA GSUM PA'I
LAS DANG PO PA RMONGS PA MA MCHIS PA'I CHOS CAN DAG GIS DON DE
KHONG DU CHUD PAR 'GYUR ZHING, DON DE RTOGS

PAR 'GYUR BA'I SLAD DU BCOM LDAN 'DAS KYIS RTON PA BZHI BSHAD
CING BTAGS PA'I SLAD DU'O, ,BCOM LDAN 'DAS, RTON PA BZHI PO 'DI
DAG NI 'JIG RTEN PA LAGS SO, ,BCOM LDAN

'DAS, RTON PA GCIG PU 'DI LTA STE, SDUG BSNGAL 'GOG PA'I BDEN PA
NI RTON PA THAMS CAD KYI MCHOG 'JIG RTEN LAS 'DAS PA LAGS TE, DE
NI YANG DAG PAR RTON PAR BGYI BA DANG,

SKYABS LAGS SO, ,BCOM LDAN 'DAS, DE BZHIN GSHEGS PA'I SNYING PO
NI 'KHOR BA NA RTON PA LAGS TE, DE BZHIN GSHEGS PA'I SNYING PO
NYID KYI DBANG DU BGYIS NAS, BCOM LDAN

'DAS KYIS SNGON GYI MTHA' MED DO ZHES BSHAD CING BTAGS SO, ,BCOM
LDAN 'DAS, DE BZHIN GSHEGS PA'I SNYING PO MCHIS NA 'KHOR BA ZHES
MCHI NA NI TSIG DE RIGS PA LAGS

SO; ;BCOM LDAN 'DAS, 'KHOR BA ZHES BGYI BA NI ZIN PA DAG GI DBANG
PO RNAMS 'PHOS MA THAG TU ZIN PA DAG GI DBANG PO RNAMS LEN PA LA
'KHOR BA ZHES BGYI'O, BCOM LDAN


@448B 'DAS, 'CHI 'PHO BA DANG SKYE BA ZHES BGYI BA'I CHOS GNYIS
KYI MING DE NI DE BZHIN GSHEGS PA'I SNYING PO'I TSIG BLA DVAGS
LAGS SO, ,BCOM LDAN 'DAS, GUM ZHES BGYI BA DANG, SKYES

ZHES BGYI BA 'DI NI 'JIG RTEN THA SNYAD LAGS SO, ,BCOM LDAN 'DAS,
GUM ZHES BGYI BA NI DBANG PO 'GAGS PA 'DI LAGS SO, ,BCOM LDAN
'DAS, SKYES ZHES BGYI BA NI DBANG

BO SAR PA RNAMS BYUNG BA 'DI LAGS TE, BCOM LDAN 'DAS, DE BZHIN
GSHEGS PA'I SNYING PO LA NI SKYE BA'AM, 'GUM PA'AM, 'PHO BA'AM,
'BYUNG BA YANG MA MCHIS SO, ,BCOM LDAN 'DAS,

DE BZHIN GSHEGS PA'I SNYING PO NI 'DUS BYAS KYI MTSAN NYID KYI
YUL LAS 'DAS PA LAGS SO, ,BCOM LDAN 'DAS, DE BZHIN GSHEGS PA'I
SNYING PO NI RTAG PA DANG, BRTAN PA DANG, THER

ZUG PA LAGS SO, ,BCOM LDAN 'DAS, DE LTA LAGS PAS DE BZHIN GSHEGS
PA'I SNYING PO NI THA DAD DU MI GNAS SHING 'BREL LA SBUBS NAS
GROL BA'I SHES PA CAN DAG GI GZHI DANG, RTEN DANG,

GNAS LAGS SO, ,BCOM LDAN 'DAS, 'DI LTAR DE BZHIN GSHEGS PA'I
SNYING PO NI 'BREL PA MA MCHIS SHING THA DAD DU GNAS LA SHES PA
GROL BA MA LAGS PA PHYI ROL GYI 'DUS BYAS KYI

CHOS RNAMS KYI GZHI DANG, RTEN DANG, GNAS KYANG LAGS SO, ,BCOM
LDAN 'DAS, GAL TE DE BZHIN GSHEGS PA'I SNYING PO MA MCHIS NA NI
SDUG BSNGAL LA SKYO BA DANG, MYA NGAN LAS


@449A *, ,'DAS PA LA 'DOD CING DON DU GNYER BA DANG, SMON PA YANG
MA MCHIS PAR 'GYUR RO, ,DE CI'I SLAD DU ZHE NA, BCOM LDAN 'DAS,
RNAM PAR SHES PA DRUG PO

GANG LAGS PA 'DI DAG DANG, RNAM PAR SHES PA GANG LAGS PA 'DI
DANG, BCOM LDAN 'DAS, 'DI LTAR CHOS BDUN PO 'DI DAG NI MI GNAS PA
DANG, SKAD CIG PA DANG, SDUG BSNGAL

RNAMS MYONG BA MA LAGS PAS, CHOS DE DAG NI SDUG BSNGAL LA SKYO BA
DANG, MYA NGAN LAS 'DAS PA LA 'DOD CING DON DU GNYER BA DANG SMON
PAR MI RIGS SO, ,BCOM LDAN 'DAS, DE

BZHIN GSHEGS PA'I SNYING PO NI THOG MA DANG THA MA MA MCHIS PA'I
MTHAR MCHIS PA DANG, MI SKYE BA DANG, MI 'GAG PA'I CHOS CAN SDUG
BSNGAL MYONG BA MA LAGS PAS, BCOM LDAN

'DAS, DE BZHIN GSHEGS PA'I SNYING PO NI SDUG BSNGAL LA YANG SKYO
BA DANG, MYA NGAN LAS 'DAS PA YANG 'DOD CING DON DU GNYER BA DANG
SMON PAR 'OS SO, ,BCOM LDAN 'DAS, DE

BZHIN GSHEGS PA'I SNYING PO YANG BDAG MA LAGS, SEMS CAN MA LAGS,
SROG MA LAGS, GANG ZAG MA LAGS TE, BCOM LDAN 'DAS, DE BZHIN
GSHEGS PA'I SNYING PO NI

SEMS CAN 'JIG TSOGS LA LTA BAR LHUNG BA DAG DANG, PHYIN CI LOG
GIS NYAMS PAR GYUR PA DAG DANG, STONG PA NYID LAS SEMS G-YENG BA
RNAMS KYI SPYOD YUL MA LAGS SO, ,


@449B BCOM LDAN 'DAS, DE BZHIN GSHEGS PA'I SNYING PO 'DI NI DAM
PA'I CHOS KYI DBYINGS KYI SNYING PO LAGS SO, ,CHOS KYI SKU'I
SNYING PO LAGS SO, ,'JIG RTEN LAS 'DAS PA'I CHOS KYI SNYING PO

LAGS SO, ,RANG BZHIN GYIS YONGS SU DAG PA'I CHOS KYI SNYING PO
LAGS SO, ,BCOM LDAN 'DAS, DE BZHIN GSHEGS PA'I SNYING POR RANG
BZHIN GYIS YONGS SU DAG PA GLO BUR GYI NYE BA'I

NYON MONGS PAS NYE BAR NYON MONGS PA 'DI NI DE BZHIN GSHEGS PA'I
YUL TE, BSAM GYIS MI KHYAB BO SNYAM BDAG BGYID DO, ,DE CI'I SLAD
DU ZHE NA, BCOM LDAN 'DAS, DGE BA'I

SEMS NI SKAD CIG PA STE, NYON MONGS PA RNAMS KYIS KUN NAS NYON
MONGS PA MA LAGS, BCOM LDAN 'DAS, MI DGE PA'I SEMS KYANG SKAD CIG
PA STE, SEMS DE YANG NYON MONGS

PA RNAMS KYIS KUN NAS NYON MONGS PA MA LAGS PA'I SLAD DU'O, ,BCOM
LDAN 'DAS, NYON MONGS PA RNAMS NI SEMS LA MI REG ,SEMS KYANG NYON
MONGS PA RNAMS LA MI REG PA

LAGS NA, BCOM LDAN 'DAS, 'DI LA JI LTAR SEMS MI REG PA'I CHOS CAN
NYE BAR NYON MONGS PAR 'GYUR, BCOM LDAN 'DAS, NYE BA'I NYON MONGS
PA YANG MCHIS LA, SEMS

NYE BAR NYON MONGS PA YANG MCHIS PAS, BCOM LDAN 'DAS, SEMS RANG
BZHIN KYIS YONGS SU DAG PA'I NYE BA'I NYON MONGS PA'I DON NI
KHONG DU CHUD PAR DKA' BA LAGS TE, BCOM


@450A *, ,LDAN 'DAS, 'DI LA BCOM LDAN 'DAS NYID SPYAN DU GYUR PA
LAGS TE, YE SHES SU GYUR PA LAGS, BCOM LDAN 'DAS NI, CHOS THAMS
CAD KYI RTZA BA LAGS

BCOM LDAN 'DAS NI, MNGA' BDAG LAGS, BCOM LDAN 'DAS NI, STON PA
LAGS SO, ,DE NAS BCOM LDAN 'DAS KYIS LHA MO DPAL PHRENG GIS RTOGS
PAR DKA' BA'I DON

BSHAD PA GSAN NAS RJES SU YI RANG BAR MDZAD DE, LHA MO, DE DE
BZHIN NO, ,LHA MO, DE DE BZHIN TE, SEMS RANG BZHIN GYIS YONGS SU
DAG PA RTOGS PAR DKA' BA DANG, SEMS

DE'I NYE BAR NYON MONGS PA RTOGS PAR DKA' BA'O, ,LHA MO, CHOS 'DI
GNYIS NYAN NUS PA NI KHYOD DAM, BYANG CHUB SEMS DPA'I CHOS CHEN
PO DANG LDAN PA GZHAN DAG YIN NO, ,LHA

MO; NYAN THOS RNAMS NI CHOS 'DI GNYIS LA DE BZHIN GSHEGS PA LA
DAD PAS 'GRO BAR ZAD DE, ,LHA MO, NGA'I NYAN THOS GANG DAG DAD PA
DANG LDAN ZHING DAD PA'I DBANG DU BYED PA

DE DAG NI DAD PA'I SNANG BA LA BRTEN NAS, CHOS DANG MTHUN PAR
SDUD PA'I SHES PAS 'DI LA NGES PAR 'GYUR RO, ,LHA MO, CHOS DANG
MTHUN PAR SDUD PAR SHES PA ZHES BYA BA NI,

LHA MO, DBANG PO'I RNAM PAR RIG PA YID KYI SPYOD YUL LA RNAM PAR
LTA BA DANG, LAS KYI RNAM PAR SMIN PA LA RNAM PAR LTA BA DANG,
DGRA BCOM PA RNAMS KYI GNYID LA RNAM PAR


@450B LTA BA DANG, SEMS LA DBANG DU GYUR PA RNAMS KYI BSAM GTAN
LA DGA' BA DANG BDE BA LA RNAM PAR LTA BA DANG, NYAN THOS DANG,
RANG SANGS RGYAS RNAMS KYI 'PHAGS PA'I RDZU 'PHRUL LA RNAM

PAR LTA BA STE, LHA MO, RNAM PAR LTA BA'I RANG BZHIN RNAM PA LNGA
LA MKHAS PA 'DI DANG LDAN NA, LHA MO, DA LTAR DANG, NGA 'DAS PA'I
'OG MA 'ONGS PA'I DUS NA NGA'I NYAN THOS DAD PA DANG LDAN

ZHING DAD PA'I DBANG DU BYED PA DE DAG DAD PA'I SNANG BA LA BRTEN
NAS CHOS DANG MTHUN PAR SDUD PA'I SHES PAS RANG BZHIN GYIS YONGS
SU DAG PA DANG, SEMS KYIS NYE BAR NYON MONGS PA LA

NGES PAR 'GYUR RO, ,LHA MO, DE DAG GI NGES PA'I DE NYID NI THEG
PA CHEN PO'I LAM DU 'JUG PA'I RGYUR 'GYUR TE, LHA MO, DE LTAR NA
'DI LTA STE, CHOS ZAB MO MI SPONG BA'I PHYIR DE BZHIN GSHEGS

PA LA DAD PAS 'GRO BA NI PHAN PA MANG PO YIN NO, ,DE NAS BCOM
LDAN 'DAS LA LHA MO DPAL PHRENG GIS 'DI SKAD CES GSOL TO, ,BCOM
LDAN 'DAS, 'DI LA SMAN PA MANG BA'I DON

BSHAD PA GZHAN YANG DE BZHIN GSHEGS PA'I MTHUS BDAG SPOBS SO,
,BCOM LDAN 'DAS KYIS BKA' STZAL PA, LHA MO, KHYOD SPOBS PAR GYIS
SHIG ,DE NAS BCOM LDAN 'DAS

LA LHA MO DPAL PHRENG GIS 'DI SKAD CES GSOL TO, ,BCOM LDAN 'DAS,
GSUM PO 'DI DAG NI RIGS KYI BU'AM RIGS KYI BU MO CHOS ZAB MO DAG
LA MA RMAS MA NYAMS PAR BDAG


@451A *, ,NYID LA BSRUNG BA DANG, BSOD NAMS KYANG MANG DU BSKYED
BA DANG, THEG PA CHEN PO'I LAM DU YANG ZHUGS PAR GYUR PA LAGS SO,
,GSUM GANG ZHE NA,

BCOM LDAN 'DAS, RIGS KYI BU'AM RIGS KYI BU MO GANG DAG RANG GIS
RIG PA'I CHOS ZAB MO DANG LDAN PA DANG, BCOM LDAN 'DAS, RIGS KYI
BU'AM RIGS KYI BU MO GANG DAG

CHOS DANG MTHUN PAR SDUD PA'I SHES PA DANG LDAN PA DANG, BCOM
LDAN 'DAS, RIGS KYI BU'AM RIGS KYI BU MO GANG DAG CHOS ZAB MO DAG
LA BDAG NYID KYI SHES PA ZHUM PAR

'TSAL NAS 'DI BDAG GIS MI SHES TE, DON 'DI NI DE BZHIN GSHEGS PA
NYID KYIS MKHYEN PAR ZAD DO ZHES BCOM LDAN 'DAS LA SEMS RNAM PAR
GTOD PAR BGYID DE,

SEMS RNAM PAR GTOD PA DE DANG LDAN PA LAGS SO, ,BCOM LDAN 'DAS,
GSUM PO 'DI DAG NI RIGS KYI BU'AM RIGS KYI BU MO CHOS ZAB MO DAG
LA MA RMAS MA NYAMS PAR

BDAG NYID LA BSRUNG BA DANG, BSOD NAMS KYANG MANG DU BSKYED PA
DANG, THEG PA CHEN PO'I LAM DU YANG DAG PAR ZHUGS PAR 'GYUR BA
LAGS SO, ,BCOM LDAN 'DAS, RIGS

KYI BU'AM RIGS KYI BU MO GSUM PO 'DI DAG LAS GZHAN PA'I SEMS CAN
GANG LAGS PA DE DAG NI CHOS ZAB MO DAG LA NAN TAN GYIS MCHOG TU
BZUNG NAS GO LOB KYI SEMS


@451B 'DZIN CING MNGON PAR ZHEN TE STON PAR BGYID, KUN TU SMRA
BAR BGYID DO, ,BCOM LDAN 'DAS, BDAG NI DE DAG LA DAM PA'I CHOS LA
RGYAB KYIS PHYOGS PA DANG, GZHAN MU STEGS CAN

DANG, SA BON RUL PA LAGS TE, RGYAL PO'I THAD DU'ANG MCHI LA BRLAG
PAR BGYI'O ZHES MCHI'O, ,BCOM LDAN 'DAS, SA BON RUL PAR GYUR PA
DE DAG NI LHA DANG, MI DANG, LHA MA YIN

DU BCAS PA'I 'JIG RTEN GYIS LEGS PAR TSAR BCAD PAR BGYI BA LAGS
SO, ,DE NAS LHA MO DPAL PHRENG GIS DE SKAD CES GSOL NAS 'KHOR
DANG BCAS PAS BCOM LDAN 'DAS

KYI ZHABS LA GTUGS SO, ,DE NAS BCOM LDAN 'DAS KYIS LHA MO DPAL
PHRENG LA LEGS SO, ,ZHES BYA BA BYIN TE, LHA MO KHYOD KYIS DUS
DANG SKABS SU CHOS ZAB MO DAG LA BDAG NYID

YANG DAG PAR BSRUNG BA'I THABS KYIS DON BSTAN PA BSHAD PA DANG,
DAM PA'I CHOS KYI DGRA TSAR BCAD PA BSHAD PA LEGS SO, ,LEGS SO,
,LHA MO, KHYOD NI SANGS RGYAS 'BUM

PHRAG BYE BA MANG PO LA BSNYEN BKUR BYAS PA YIN PAS KHYOD KYIS
DON BSHAD PA 'DI LAS NGO MTSAR CHE BA MED DO, ,DE NAS BCOM LDAN
'DAS DPAL 'BAR BAS 'KHOR GYI DKYIL 'KHOR

THAMS CAD KYI LUS LA 'OD KYIS KHYAB PAR MDZAD NAS TA LA BDUN SRID
TZAM DU NAM MKHA' LA MNGON PAR 'PHAGS TE, ZHABS KYI GOM PA 'DOR
BA'I RDZU 'PHRUL GYIS MNYAN YOD KYI GRONG


@452A *, ,KHYER GA LA BA DER GSHEGS SO, ,DE NAS LHA MO DPAL
PHRENG 'KHOR DANG BCAS PAS SPYI BOR THAL MO SBYAR NAS BLTA BAS
CHOG MI SHES SHING MIG MI 'DZUM

PAS BLTA BAS BCOM LDAN 'DAS LA LTA ZHING 'KHOD PAR GYUR TO, ,GANG
GI TSE BCOM LDAN 'DAS DE DAG GI MIG RGYANG GIS MI SLEB PAR GYUR
PA DE'I TSE LHA MO DPAL PHRENG 'KHOR

DANG BCAS PA MCHOG TU DGA' ZHING RAB TU MGU BA'I BZHIN DANG LDAN
PAS, GCIG GIS GCIG GI MDUN DU DE BZHIN GSHEGS PA'I YON TAN RNAMS
RNAM PA DU MAR BSNGAGS

SHING SANGS RGYAS RJES SU DRAN PA YID LA BYED PA MA BRJED BZHIN
DU GRONG KHYER 'THAB MED DU DONG NGO, ,DE NAS LHA MO DPAL PHRENG
GIS RANG GI KHYIM THAB RGYAL PO GRAGS PA'I

BSHES GNYEN THEG PA CHEN PO LA NGES PAR BCUG GO ,GRONG KHYER CHEN
PO'I BUD MED KYI TSOGS BU MO LO BDUN LON PA YAN CHAD THAMS CAD
THEG PA CHEN PO LA BTZUD DO, ,RGYAL PO

GRAGS PA'I BSHES GNYEN GYIS KYANG GRONG KHYER CHEN PO'I SKYES
PA'I 'KHOR KHYE'U LO BDUN LON PA YAN CHAD THAMS CAD THEG PA CHEN
PO LA BTZUD PAR GYUR TE, DE LTAR GRONG KHYER

THAMS CAD THEG PA CHEN PO LA MNGON PAR PHYOGS PAR BYAS SO, ,BCOM
LDAN 'DAS KYANG RGYAL BU RGYAL BYED KYI TSAL DU BYON TE, NANG DU
GSHEGS NAS TSE DANG LDAN PA KUN DGA' BO


@452B LA YANG BKA' STZAL CING, LHA'I DBANG PO BRGYA BYIN LA YANG
DGONGS SO, ,DE NAS LHA'I DBANG PO BRGYA BYIN SKAD CIG THANG CIG
YUD TZAM DE NYID LA LHA'I TSOGS KYIS YONGS SU

BSKOR TE, BCOM LDAN 'DAS KYI SPYAN SNGAR 'DUG PAR GYUR TO, ,DE
NAS BCOM LDAN 'DAS KYIS LHA'I DBANG PO BRGYA BYIN DANG, TSE DANG
LDAN PA KUN DGA' BO LA CHOS KYI RNAM GRANGS

'DI RGYA CHER YANG DAG PAR BSTAN TE, KOO SHI KA ,CHOS KYI RNAM
GRANGS 'DI KHYOD KYIS GZUNG ZHIG ,KOO SHI KA ,CHOS KYI RNAM
GRANGS 'DI KHYOD KYIS SUM CU RTZA GSUM PA'I LHA RNAMS LA,

SHOD CIG ,KUN DGA' BO KHYOD KYIS KYANG CHOS KYI RNAM GRANGS 'DI
GZUNG ZHIG ,KUN DGA' BO KHYOD KYIS CHOS KYI RNAM GRANGS 'DI 'KHOR
BZHI PO DGE SLONG DANG, DGE SLONG MA DANG,

DGE BSNYEN DANG, DGE BSNYEN MA DAG LA SHOD CIG ,DE NAS BCOM LDAN
'DAS LA LHA'I DBANG PO BRGYA BYIN GYIS 'DI SKAD CES GSOL TO,
,BCOM LDAN 'DAS, CHOS KYI RNAM

GRANGS 'DI'I MING CI LAGS, 'DI JI LTAR GZUNG BAR BGYI, BCOM LDAN
'DAS KYIS BKA' STZAL PA, KOO SHI KA ,CHOS KYI RNAM GRANGS 'DI NI
YON TAN MTHA' YAS PA DANG LDAN TE,

KO'U SHI KA ,NYAN THOS DANG, RANG SANGS RGYAS THAMS CAD KYIS
KYANG MDO SDE 'DI'I DON THAMS CAD MA LUS PAR SHES PA'AM, BLTA
BA'AM, NYE BAR BRTAG PAR MI NUS NA SEMS


@453A *, ,CAN GZHAN DAG GIS LTA CI SMOS, KO'U SHI KA ,DE LTAR NA
CHOS KYI RNAM GRANGS 'DI NI ZAB LA YON TAN CHEN PO'I 'BYUNG GNAS
YIN NO, ,KO'U SHI KA ,DE'I

PHYIR CHOS KYI RNAM GRANGS 'DI'I YON TAN GYI MING YONGS SU BRJOD
PA TZAM ZHIG BSHAD KYI, LEGS PAR RAB TU NYON LA YID LA GZUNG ZHIG
DANG, NGAS KHYOD LA BSHAD DO, ,LHA'I

DBANG PO BRGYA BYIN DANG, TSE DANG LDAN PA KUN DGA' BOS BCOM LDAN
'DAS LA LEGS SO, ,ZHES GSOL TE, BCOM LDAN 'DAS KYIS LTAR MNYAN PA
DANG, BCOM LDAN 'DAS KYIS

'DI SKAD CES BKA' STZAL TO, ,KO'U SHI KA, 'DI NI DE BZHIN GSHEGS
PA'I YON TAN MTHA' YAS PA YANG DAG PAR BSTOD PA ZHES BYA BAR
GZUNG ZHIG ,KO'U SHI KA ,'DI NI YID DAM

CHEN PO BSAM GYIS MI KHYAB PA ZHES BYA BAR YANG GZUNG ZHIG ,SMON
LAM THAMS CAD SDUD PA SMON LAM CHEN PO ZHES BYA BAR YANG GZUNG
ZHIG ,DAM PA'I CHOS YONGS SU 'DZIN PA

BSAM GYIS MI KHYAB PA BSTAN PA ZHES BYA BAR YANG GZUNG ZHIG ,THEG
PA GCIG TU YANG DAG PAR 'DU BA BSTAN PA ZHES BYA BAR YANG GZUNG
ZHIG ,'PHAGS PA'I BDEN PA BRGYAD

BSTAN PA ZHES BYA BAR YANG GZUNG ZHIG ,DE BZHIN GSHEGS PA'I
SNYING PO BSTAN PA ZHES BYA BAR YANG GZUNG ZHIG ,CHOS KYI SKU
BSTAN PA ZHES BYA BAR YANG GZUNG ZHIG ,STONG PA NYID


@453B KYI DON GYI DGONGS PA YANG DAG PAR BSTAN PA ZHES BYA BAR
YANG GZUNG ZHIG ,BDEN PA GCIG BSTAN PA ZHES BYA BAR YANG GZUNG
ZHIG ,RTAG PA DANG, BRTAN PA DANG, ZHI BA DANG, THER ZUG PA

DANG; SKYABS GCIG TU GYUR PA BSTAN PA ZHES BYA BAR YANG GZUNG
ZHIG ,PHYIN CI LOG GI SA BSTAN PA ZHES BYA BAR YANG GZUNG ZHIG
,RANG BZHIN GYIS YONGS SU DAG PA'I SEMS LA

DGONGS PA BSTAN PA ZHES BYA BAR YANG GZUNG ZHIG ,DE BZHIN GSHEGS
PA'I SRAS KYI YANG DAG PA BSTAN PA ZHES BYA BAR YANG GZUNG ZHIG
,KO'U SHI KA ,'DI NI LHA MO DPAL PHRENG GI SENG

GE'I SGRA ZHES BYA BAR YANG GZUNG ZHIG ,KO'U SHI KA ,MDO 'DIR
BSTAN PA GANG DAG BSHAD PA DE DAG THAMS CAD NI RGYU BA BCAD PA
DANG, NGES PA'I DON DANG STON PA GCIG PA ZHES BYA BAR

YANG GZUNG ZHIG ,KO'U SHI KA, LHA MO DPAL PHRENG GI SENG GE'I
SGRA BSTAN PA'I CHOS KYI RNAM GRANGS 'DI NI NGAS KHYOD KYI LAG TU
GTAD KYI, 'JIG RTEN NA DAM PA'I CHOS JI SRID GNAS PA DE

SRID DU PHYOGS BCU'I 'JIG RTEN THAMS CAD DU YANG DAG PAR SGROGS
SHIG ,STON CIG ,LHA'I DBANG PO BRGYA BYIN GYIS BCOM LDAN 'DAS LA
LEGS SO, ,ZHES GSOL TE, BCOM

LDAN 'DAS KYI SPYAN SNGAR CHOS KYI RNAM GRANGS 'DI GZUNG ZHING
KUN CHUB PAR BYAS NAS, LHA'I DBANG PO BRGYA BYIN DANG, TSE DANG
LDAN PA KUN DGA' BO DANG, GZHAN YANG GANG DER 'DUS


@454A *, ,PAR GYUR PA DAG DANG, LHA DANG, MI DANG, LHA MA YIN
DANG, DRI ZAR BCAS PA'I 'JIG RTEN YI RANGS TE, BCOM LDAN 'DAS
KYIS GSUNGS PA LA

MNGON PAR BSTOD DO, ,'PHAGS PA DKON MCHOG BRTZEGS PA CHEN PO'I
CHOS KYI RNAM GRANGS LE'U STONG PHRAG BRGYA PA LAS, 'PHAGS PA LHA
MO DPAL PHRENG GIS ZHUS PA'I

LE'U ZHES BYA STE, 'DUS PA BZHI BCU RTZA BRGYAD PA RDZOGS SO,,
,,RGYA GAR GYI MKHAN PO DZI NA MI TRA DANG, SU RENDRA BO DHI
DANG, ZHU CHEN GYI LOTZTSA BA ZHANG YE SHES SDES BSGYUR

CING ZHUS TE GTAN LA PHAB PA,, 
