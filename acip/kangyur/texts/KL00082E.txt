@79A ,,RGYA GAR
SKAD DU, A'ARYA SARBA BUDDHA MA H'A RA HA SYO P'A YA KOO SHA LYA
DZNY'A NOD TA RA BO DHI SATVA PA RI PRi TZTS'A PA RI BARTA N'A MA
MA H'A

Y'A NA S'U TRA, BOD SKAD DU, 'PHAGS PA SANGS RGYAS THAMS CAD KYI
GSANG CHEN THABS LA MKHAS PA BYANG CHUB SEMS DPA' YE SHES DAM
PA'I ZHUS PAS LE'U ZHES BYA BA THEG PA CHEN


@79B PO'I MDO, BAM PO DANG PO, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,'DI SKAD BDAG GIS THOS PA DUS
GCIG NA, BCOM LDAN 'DAS MNYAN YOD NA RGYAL

BU RGYAL BYED KYI TSAL MGON MED ZAS SBYIN GYI KUN DGA' RA BA NA,
SLOB PA DANG MI SLOB PA'I DGE SLONG BRGYAD STONG GI DGE SLONG GI
DGE 'DUN CHEN PO DANG, BYANG CHUB SEMS DPA' SEMS DPA'

CHEN PO KHRI DRUG STONG THAMS CAD KYANG MNGON PAR SHES PAS MNGON
PAR SHES PA, GZUNGS THOB PA, SPOBS PA THOGS PA MED PA, MNGON PAR
SHES PA BSGRUB PA LA MKHAS PA, MI SKYE BA'I CHOS

LA BZOD PA THOB PA, YON TAN 'BUM PHRAG DU MA DANG LDAN PA'I BYANG
CHUB SEMS DPA' SHA STAG DANG THABS GCIG TU BZHUGS TE, DE NAS BCOM
LDAN 'DAS PHYEM RED KYI DUS KYI TSE, NANG DU

YANG DAG 'JOG LAS BZHENGS NAS RING PO MA LON PAR 'KHOR 'BUM PHRAG
DU MAS YONGS SU BSKOR CING MDUN GYIS BLTAS NAS CHOS STON TE,
TSANGS PAR SPYOD PA, THOG MAR DGE BA, BAR DU

DGE BA, THA MAR DGE BA, DON BZANG PO, TSIG 'BRU BZANG PO, MA
'DRES PA, YONGS SU RDZOGS PA, YONGS SU DAG PA, YONGS SU BYANG PA
YANG DAG PAR STON TO, ,DE'I TSE NA BYANG CHUB SEMS

DPA' SEMS DPA' CHEN PO YE SHES DAM PA ZHES BYA BA 'KHOR DE NYID
DU 'DUS TE 'DUG PAR GYUR TO, ,DE NAS BYANG CHUB SEMS DPA' SEMS
DPA' CHEN PO YE SHES DAM PA STAN LAS


@80A *, ,LANGS TE, BLA GOS PHRAG PA GCIG TU GZAR NAS PUS MO G-YAS
BA'I LHA NGA SA LA BTZUGS TE, BCOM LDAN 'DAS GA LA BA DE LOGS SU
THAL MO SBYAR BA BTUD

NAS, BCOM LDAN 'DAS LA 'DI SKAD CES GSOL TO, ,GAL TE ZHUS NAS ZHU
BA LUNG BSTAN PA'I SLAD DU, BCOM LDAN 'DAS KYIS BDAG LA SKABS
DBYE BAR GNANG NA, BCOM LDAN 'DAS

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS LA BDAG PHYOGS 'GA' ZHIG ZHU LAGS SO, ,DE SKAD CES GSOL PA
DANG, BCOM LDAN 'DAS KYIS BYANG

CHUB SEMS DPA' SEMS DPA' CHEN PO YE SHES DAM PA LA 'DI SKAD CES
BKA' STZAL TO, ,RIGS KYI BU KHYOD CI DANG CI 'DOD PA DE BZHIN
GSHEGS PA LA DRIS SHIG DANG, NGAS DRIS PA DE

DANG DE NYID KYI LUNG BSTAN PAS KHYOD KYI SEMS RANGS PAR BYA'O,
,DE SKAD CES BKA' STZAL PA DANG, BCOM LDAN 'DAS LA BYANG CHUB
SEMS DPA' SEMS DPA' CHEN PO YE SHES DAM

PAS 'DI SKAD CES GSOL TO, ,BTZUN PA BCOM LDAN 'DAS, BYANG CHUB
SEMS DPA' SEMS DPA' CHEN PO RNAMS KYI THABS LA MKHAS PA THABS LA
MKHAS PA ZHES BGYI NA,

THABS LA MKHAS PA DE GANG LAGS, BTZUN PA BCOM LDAN 'DAS, CI LTAR
NA BYANG CHUB SEMS DPA' SEMS DPA' CHEN PO THABS LA MKHAS PA LAGS,
DE SKAD CES GSOL PA DANG


@80B BCOM LDAN 'DAS KYIS BYANG CHUB SEMS DPA' SEMS DPA' CHEN PO
YE SHES DAM PA LA 'DI SKAD CES BKA' STZAL TO, ,RIGS KYI BU, LEGS
SO, ,LEGS SO, ,RIGS KYI BU KHYOD KYIS SKYE BO MANG PO LA

PHAN PA DANG, SKYE BO MANG PO LA BDE BA DANG, 'JIG RTEN LA SNYING
BRTZE BA DANG, LHA RNAMS DANG MI RNAMS KYI SKYE BO PHAL PO CHE'I
DON DANG, PHAN PA DANG, BDE BA DANG, DA LTAR DANG, MA 'ONGS PA'I
BYANG CHUB

SEMS DPA' SEMS DPA' CHEN PO RNAMS KYI SHES PA RJES SU YONGS SU
BZUNG BA DANG, SANGS RGYAS KYI CHOS THAMS CAD YONGS SU RDZOGS PAR
BYA BA DANG, 'DAS PA DANG, MA BYON PA DANG, DA LTAR

BYUNG BA'I SANGS RGYAS BCOM LDAN 'DAS RNAMS KYI DAM PA'I CHOS
YONGS SU GZUNG BA'I PHYIR ZHUGS TE, RIGS KYI BU KHYOD DE BZHIN
GSHEGS PA LA BYANG CHUB SEMS DPA' RNAMS KYI THABS LA

MKHAS PA YONGS SU 'DRI BAR SEMS PA NI, RIGS KYI BU, YANG KHYOD
LEGS SO, ,RIGS KYI BU, DE'I PHYIR LEGS PAR RAB TU NYON LA TSUL
BZHIN DU YID LA GZUNG ZHIG DANG, NGAS BYANG

CHUB SEMS DPA' SEMS DPA' CHEN PO RNAMS KYI THABS LA MKHAS PA
KHYOD LA BSHAD PAR BYA'O, ,BYANG CHUB SEMS DPA' SEMS DPA' CHEN PO
YE SHES DAM PAS, BCOM LDAN 'DAS, DE

BZHIN NO ZHES GSOL TE, BCOM LDAN 'DAS KYI LTAR MNYAN PA DANG,
BCOM LDAN 'DAS KYIS DE LA 'DI SKAD CES BKA' STZAL TO, ,RIGS KYI
BU, 'DI LA BYANG CHUB SEMS DPA' SEMS DPA'


@81A *, ,CHEN PO THABS LA MKHAS PA NI ZAN KHAM GCIG TZAM YANG
SEMS CAN THAMS CAD LA SBYIN PAR BYED DO; ;DE CI'I PHYIR ZHE NA,
RIGS KYI BU 'DI LA BYANG CHUB SEMS DPA'

SEMS DPA' CHEN PO THABS LA MKHAS PA NI GANG GI TSE DUD 'GRO'I
SKYE GNAS SU GYUR PA LA ZAN KHAM GCIG TZAM SBYIN PAR BYED NA
YANG, DE YANG THAMS CAD MKHYEN PA NYID DANG LDAN PA'I SEMS

KYIS SBYIN PAR BYED CING, DGE BA'I RTZA BA DE YANG SEMS CAN THAMS
CAD KYI SANGS RGYAS KYI CHOS YONGS SU RDZOGS PAR BYA BAR YONGS SU
BSNGO BA'I PHYIR RO, ,DE RGYU GNYIS KYIS NI SEMS CAN THAMS

CAD LA YONGS SU BSNGO BAR BYED DE, GNYIS GANG ZHE NA, THAMS CAD
MKHYEN PA NYID KYI SEMS DANG, YONGS SU BSNGO BA LA MKHAS PA NYID
KYIS TE, RIGS KYI BU, 'DI NI BYANG CHUB SEMS DPA' SEMS

DPA' CHEN PO'I THABS LA MKHAS PA YIN NO, ,RIGS KYI BU, GZHAN YANG
BYANG CHUB SEMS DPA' SEMS DPA' CHEN PO'I THABS LA MKHAS PA NI
GZHAN GYIS DGE BA'I RTZA BA MNGON PAR 'DUS

BYAS PA LA RJES SU YI RANG BAR BYED CING, RJES SU YI RANGS NAS
KYANG SEMS CAN THAMS CAD LA YONGS SU BSNGO ZHING BTANG STE YONGS
SU BSNGO BAR YANG BYED DO, ,DE THAMS CAD MKHYEN PA NYID DU

YONGS SU BSNGO BA'I DGE BA'I RTZA BA DES BYANG CHUB KYI SEMS DANG
BRAL BA'I SBYIN PA PO DANG, SBYIN BDAG GANG DAG YIN PA DE DAG
KYANG ZIL GYIS GNON PAR BYED LA, LEN PA PO GANG DAG YIN PA DE DAG


@81B KYANG ZIL GYIS GNON PAR BYED DE, RIGS KYI BU, DE YANG BYANG
CHUB SEMS DPA' SEMS DPA' CHEN PO'I THABS LA MKHAS PA YIN NO,
,RIGS KYI BU, GZHAN YANG BYANG CHUB SEMS DPA' SEMS DPA'

CHEN PO THABS LA MKHAS PA NI PHYOGS BCU DAG NA ME TOG GI SHING
LJON PA DANG, SPOS KYI SHING LJON PA DANG, ME TOG PHRENG DANG,
SPOS DANG, PHYE MA DANG, BYUG PA BDAG GIR MA BYAS SHING YONGS SU
MA

BZUNG BA GANG JI SNYED PA DE DAG THAMS CAD BSAM PAS YONGS SU
BZUNG ZHING YONGS SU BSDUS NAS, SANGS RGYAS THAMS CAD LA 'BUL BAR
BYED CING, DGE BA'I RTZA BA DE YANG SEMS CAN THAMS CAD LA

GTONG BAR BYED DE, YONGS SU BTANG NAS KYANG THAMS CAD MKHYEN PA
NYID DU YONGS SU BSNGO BAR BYED DO, ,PHYOGS BCU DAG NA ME TOG GI
SHING LJON PA DANG, SPOS KYI SHING LJON PA DANG, ME TOG DANG, ME

TOG PHRENG DANG, SPOS DANG, PHYE MA DANG, BYUG PA BDAG GI DANG
BCAS SHING YONGS SU BZUNG BA DANG BCAS PA GANG JI SNYED PA DE DAG
THAMS CAD KYI DRI RLUNG GIS BTAB PA'I NGAD DE DAG KYANG BYANG
CHUB SEMS

DPA' THABS MKHAS PAS SANGS RGYAS THAMS CAD LA 'BUL BAR BYED CING,
DGE BA'I RTZA BA DE YANG BDAG DANG SEMS CAN THAMS CAD KYIS THAMS
CAD MKHYEN PA NYID YONGS SU RDZOGS PAR BYA BA'I PHYIR

YONGS SU BSNGO BAR BYED DO, ,DE THAMS CAD MKHYEN PA NYID DU YONGS
SU BSNGOS PA'I DGE BA'I RTZA BA DES TSUL KHRIMS DANG, TING NGE
'DZIN DANG, SHES RAB DANG, RNAM PAR GROL BA DANG, RNAM PAR GROL
BA'I


@82A *, ,BA'I YE SHES MTHONG BA'I PHUNG PO DPAG TU MED PA THOB
PAR 'GYUR TE, RIGS KYI BU, DE YANG BYANG CHUB SEMS DPA' SEMS DPA'
CHEN PO'I THABS LA MKHAS PA YIN NO, ,RIGS KYI

BU; GZHAN YANG BYANG CHUB SEMS DPA' SEMS DPA' CHEN PO'I THABS LA
MKHAS PA NI PHYOGS BCU'I 'JIG RTEN GYI KHAMS DAG NA, SEMS CAN
SDUG BSNGAL GYI TSOR BA MYONG BAR 'GYUR BA GANG JI SNYED PA

DE DAG LA BYANG CHUB SEMS DPA' THABS LA MKHAS PAS SEMS CAN DE DAG
GI SDUG BSNGAL GYI TSOR BA DE DAG THAMS CAD BSDUS TE 'CHAGS PAR
BYED CING, 'DI LTAR SEMS CAN DE DAG GI SDUG

BSNGAL GYI TSOR BA GANG DAG YIN PA DE DAG THAMS CAD BDAG GIS LUS
LA 'BAB PAR 'GYUR ZHING, SEMS CAN DE DAG BDE BAR GYUR CIG CES GO
CHA GYON PAR YANG BYED DO, ,PHYOGS BCU KUN GYI

KHAMS DAG NA, SEMS CAN BDE BA'I TSOR BA MYONG BAR 'GYUR BA GANG
DAG YIN PA DE DAG LA BYANG CHUB SEMS DPA' THABS MKHAS PAS DE DAG
YANG DAG PAR BSDUS TE, RJES SU YI RANG BAR

BYED CING RJES SU YI RANGS NAS KYANG THAMS CAD MKHYEN PA NYID LA
DMIGS PA'I SEMS BSKYED PAS, SEMS CAN THAMS CAD KYI SDUG BSNGAL
THAMS CAD RAB TU ZHI BAR BYA BA'I PHYIR,

THAMS CAD MKHYEN PA NYID DU YONGS SU BSNGO BAR BYED DO, ,DE DGE
BA'I RTZA BA DES SANGS RGYAS THAMS CAD KYI BDE BA'I YO BYAD RNAMS
'THOB PAR 'GYUR TE, RIGS KYI BU, DE YANG BYANG CHUB


@82B SEMS DPA' SEMS DPA' CHEN PO'I THABS LA MKHAS PA YIN NO,
,RIGS KYI BU, GZHAN YANG BYANG CHUB SEMS DPA' SEMS DPA' CHEN PO'I
THABS LA MKHAS PA NI DE BZHIN GSHEGS PA GCIG LA

PHYAG BYAS, BKUR STIR BYAS, BLA MAR BYAS, MCHOD PAR BYAS, BSNYEN
BKUR BYAS NAS, 'DI LTAR SO SOR RTOG PAR BYED DE, SANGS RGYAS BCOM
LDAN 'DAS RNAMS NI CHOS KYI DBYINGS GCIG LAS NGES

PAR BYUNG BA DANG, TSUL KHRIMS GCIG PA DANG, TING NGE 'DZIN GCIG
PA DANG, SHES RAB GCIG PA DANG, RNAM PAR GROL BA GCIG PA DANG,
RNAM PAR GROL BA'I YE SHES MTHONG BA GCIG PA DANG, YE

SHES GCIG PA DANG, RIG PA GCIG PA YIN NO ZHES SO SOR RTOG PAR
BYED DO, ,DES DE LTAR SO SOR BRTAGS NAS 'DI LTAR SHES PAR BYED
DE, DE BZHIN GSHEGS PA GCIG LA PHYAG BYAS, BKUR STIR

BYAS; BLA MAR BYAS, RI MOR BYAS, MCHOD PA BYAS, BSNYEN BKUR BYAS
PAS NI DE BZHIN GSHEGS PA THAMS CAD LA PHYAG BYAS PA DANG, BKUR
STIR BYAS PA DANG, BLA MAR BYAS PA DANG, RI MOR

BYAS PA DANG, MCHOD PA BYAS PA DANG, BSNYEN BKUR BYAS PAR 'GYUR
RO SNYAM DU SHES PAR BYED DO, ,BYANG CHUB SEMS DPA' THABS LA
MKHAS PA NI PHYOGS BCU'I SANGS RGYAS BCOM LDAN

'DAS DE DAG GI MCHOD PA 'BYUNG BAR 'GYUR BA GANG DAG YIN PA DE
DAG THAMS CAD BSAM PAS YONGS SU BZUNG NAS, THAMS CAD MKHYEN PA
NYID DU YONGS SU BSNGO BAR BYED DE, RIGS KYI BU ,DE YANG BYANG
CHUB


@83A *, ,SEMS DPA' SEMS DPA' CHEN PO'I THABS LA MKHAS PA YIN NO,
,RIGS KYI BU, GZHAN YANG BYANG CHUB SEMS DPA' SEMS DPA' CHEN PO
THABS LA MKHAS

PA NI GANG GI TSE BLO RTUL BAR GYUR NA YANG DE BDAG NYID KHYAD DU
GSOD PAR MI BYED CING, ZHUM PAR MI BYED PAR, DE THA NA TSIG BZHI
PA'I TSIGS SU BCAD PA GCIG TZAM LA YANG MI 'JUG

PAR MI BYED CING, DE 'DI LTAR SO SOR RTOG PAR BYED DE, TSIG BZHI
PA'I TSIGS SU BCAD PA GCIG PO 'DI'I DON GANG YIN PA DE NI, GSUNG
RAB TU GTOGS PA THAMS CAD KYI DON YIN

NO ZHES SO SOR RTOGS PAR BYED DO, ,DES DE LTAR TSIG BZHI PA'I
TSIGS SU BCAD PA GCIG KHA TON DU BSLABS NAS, ZHUM PA MED PA'I
SEMS KYIS SNYING RJE CHEN PO BSKYED DE, RNYED PA DANG,

BKUR STI DANG, GRAGS PA 'DOD PA MED PAS GRONG DANG, GRONG KHYER
DANG, GRONG RDAL DANG, YUL 'KHOR DANG, RGYAL PO'I PHO BRANG 'KHOR
DAG TU SKYE BO MANG PO LA TSIG BZHI PA'I TSIGS SU BCAD

PA DE RGYA CHER YANG DAG PAR STON PAR BYED CING, 'DI LTAR SMON
LAM 'DEBS PAR YANG BYED DE, SEMS CAN GANG SU DAG GIS BDAG TSIG
BZHI PA'I TSIGS SU BCAD PA 'DI THOS PAR GYUR PA

DE DAG THAMS CAD BLA NA MED PA YANG DAG PAR RDZOGS PA'I BYANG
CHUB TU NGES PAR GYUR CIG CES SMON LAM 'DEBS PAR YANG BYED DO,
,DE'I DGE BA'I RTZA BA THABS LA MKHAS PAS YONGS SU ZIN


@83B PA DES SEMS CAN THAMS CAD KUN DGA' BO LTAR MANG DU THOS PAR
'GYUR ZHING, SANGS RGYAS KYI SPOBS PA NYID KYANG 'THOB PAR 'GYUR
TE, RIGS KYI BU, DE YANG BYANG CHUB SEMS DPA'

SEMS DPA' CHEN PO'I THABS LA MKHAS PA YIN NO, ,RIGS KYI BU, GZHAN
YANG BYANG CHUB SEMS DPA' SEMS DPA' CHEN PO'I THABS LA MKHAS PA
NI GAL TE BRGYA LA BRGYA LAM NA,

DBUL POR GYUR NA YANG, DES THA NA GZHAN GYI LAS KYANG BYAS TE,
KHA ZAS NAL ZE GANG TZAM YANG BLANGS NAS ZHUM PA MED PA'I SEMS
KYIS DGE 'DUN NAM, GANG ZAG LA 'BUL BAR YANG BYED

DO; ;PHUL NAS KYANG DE 'DI LTAR SO SOR RTOG PAR BYED DE, BCOM
LDAN 'DAS KYIS SEMS RGYA CHEN POS BYIN NA SBYIN PA YANG RGYA CHEN
POR 'GYUR RO ZHES GSUNGS PAS NA, 'DI LTAR BDAG GI

SBYIN PAR BYED PA'I CHOS 'DI NI CHUNG MOD KYI, THAMS CAD MKHYEN
PA NYID KYI SEMS KYIS BYIN PAS DPAG TU MED PAR 'GYUR RO SNYAM DU
SO SOR RTOG PAR BYED DO, ,DE THAMS CAD MKHYEN PA NYID

KYI SEMS TSAD MED PAR GYUR PA DES KHA ZAS NAL ZE GANG TZAM PO DE
SBYIN PAR BYED CING, BDAG GI DGE BA'I RTZA BA 'DIS BDAG DANG,
SEMS CAN THAMS CAD, 'DI LTA STE, DPER NA, BCOM

LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SH'AKYA THUB PA JI LTA BA BZHIN DU SKYES BU CHEN
PO'I MTSAN RO BRO BA'I MCHOG 'GRUB PAR 'GYUR ZHING, LAG


@84A *, ,NA RIN PO CHE 'GRUB PAR GYUR CIG CES YONGS SU BSNGO BAR
BYED DO, ,DE DGE BA'I RTZA BA THAMS CAD MKHYEN PA NYID DU YONGS
SU BSNGOS PA DES, BYANG CHUB KYI SEMS

DANG 'BRAL BA'I SEMS CAN RNAMS KYI SBYIN PA LAS BYUNG BA'I BSOD
NAMS BYA BA'I DNGOS PO YANG ZIL GYIS GNON PAR 'GYUR LA, SKYES BU
CHEN PO'I MTSAN RO BRO BA'I MCHOG KYANG 'GRUB PAR

'GYUR, LAG NA RIN PO CHE YANG 'GRUB PAR 'GYUR TE, RIGS KYI BU, DE
YANG BYANG CHUB SEMS DPA' SEMS DPA' CHEN PO'I THABS LA MKHAS PA
YIN NO, ,RIGS KYI BU, GZHAN YANG

BYANG CHUB SEMS DPA' SEMS DPA' CHEN PO THABS LA MKHAS PA NI, GAL
TE NYAN THOS DANG, RANG SANGS RGYAS RNAMS DANG, NYAN THOS KYI
THEG PA BA RNAMS DANG LHAN CIG GNAS PAR

GYUR KYANG DE DAG LA DGA' BAR MI BYED CING, GAL TE BYANG CHUB
SEMS DPA' THABS LA MKHAS PAS NYAN THOS DANG, RANG SANGS RGYAS
RNAMS LA BSNYEN BKUR LHAG PA DAG YOD LA, BDAG

LA DE LTA MA YIN PAR MTHONG NA YANG DE RGYU GNYIS KYIS BDAG LA
RTOG PAR BYED DE, GNYIS GANG ZHE NA, BYANG CHUB SEMS DPA' LAS
NGES PAR BYUNG BA NI, SANGS RGYAS BCOM LDAN 'DAS

RNAMS YIN LA, SANGS RGYAS BCOM LDAN 'DAS RNAMS NGES PAR 'BYUNG BA
NI, NYAN THOS DANG, RANG SANGS RGYAS RNAMS YIN NO, ,SNYAM DU BDAG
NYID LA RTOG PAR BYED CING, DE 'DI LTAR SO


@84B SOR RTOG PAR BYED DE, 'DI DAG LA BSNYEN BKUR BA LHAG PA DAG
YOD MOD KYI, 'ON KYANG 'DIR NI BDAG NYID SHIN TU MCHOG DANG, SHIN
TU GTZO BO YIN GYI 'DI DAG NI MA YIN NO, ,'DI DAG NI

BDAG GI PHA'I NOR GYI PHUNG PO LA YONGS SU SPYOD PAR BYED PA YIN
PAS, BDAG GIS 'DI DAG LA DGA' BAR YANG MI BYA LA, 'DI DAG LA
PHRAG DOG KYANG MI BYA'O SNYAM DU SO SOR RTOG PAR BYED DO,,

DES LHAG PA'I BSAM PAS SEMS BSKYED PA DES, GANG GIS DE BZHIN
GSHEGS PA LA BSNYEN BKUR BYAS KYANG KHENGS PAR MI 'GYUR LA BSNYEN
BKUR MA BYAS KYANG ZHUM PAR MI 'GYUR ZHING, SEMS

CAN THAMS CAD LA THUGS MNYAM PA KUN TU 'DZIN PAR MDZAD PA LTA
BU'I RJES SU CHAGS PA DANG, KHONG KHRO BA SPANGS PA THOB PAR
'GYUR TE, RIGS KYI BU, DE YANG BYANG CHUB SEMS DPA' SEMS DPA'

CHEN PO'I THABS LA MKHAS PA YIN NO, ,RIGS KYI BU, GZHAN YANG
BYANG CHUB SEMS DPA' SEMS DPA' CHEN PO THABS LA MKHAS PA NI SBYIN
PA BYIN PAS KYANG PHA ROL TU PHYIN PA DRUG PO THAMS CAD

YONGS SU RDZOGS PAR BYED DO, ,JI LTAR YONGS SU RDZOGS PAR BYED CE
NA, 'DI LA BYANG CHUB SEMS DPA' SEMS DPA' CHEN PO THABS LA MKHAS
PA NI GANG GI TSE SLONG MO BA MTHONG NA DE THAMS CAD

MKHYEN PA NYID LA DMIGS TE, SER SNA'I SEMS TSAR GCOD PAR BYED
CING, GTONG BA CHEN PO YANG SPEL BAR BYED LA, SBYIN NO SNYAM PA'I
SEMS KYANG SKYED PAR BYED PA GANG YIN PA DE NI DE'I SBYIN


@85A *, ,PA'I PHA ROL TU PHYIN PA YIN NO, ,TSUL KHRIMS YANG DAG
PAR BLANGS SHING TSUL KHRIMS DANG LDAN PA LA SBYIN PAR BYED PA
DANG, SEMS CAN TSUL KHRIMS 'CHAL

PA GANG DAG YIN PA DE DAG TSUL KHRIMS LA 'GOD PAR BYED CING SBYIN
PA BYIN NAS, 'DI LTAR BLA NA MED PA YANG DAG PAR RDZOGS PA'I
BYANG CHUB LA 'GOD PAR BYED PA GANG YIN PA DE NI DE'I

TSUL KHRIMS KYI PHA ROL TU PHYIN PA YIN NO, ,BYAMS PA'I SEMS
DANG, PHAN PA'I SEMS DANG, MA 'DRES PA'I SEMS DANG, MI 'KHRUGS
PA'I SEMS DANG, LE LO MED PA'I SEMS DANG, RNYOG

PA MED PA'I SEMS DANG, SNYOMS PA'I SEMS KYIS SBYIN PA SBYIN PAR
BYED PA GANG YIN PA DE NI DE'I BZOD PA'I PHA ROL TU PHYIN PA YIN
NO, ,BZA' BA DANG, BTUNG BA DANG, BLDAG PA DANG,

MYANG BA DAG LA MNGON PAR GUS PA YANG DAG PAR GRUB PAR BYED CING
RTZOL BAR BYED PA DANG, LUS KYIS ZHAL TA BYED PA DANG, SEMS KYIS
ZHAL TA BYED PA DANG, LDANG BA DANG, 'GRO BA DANG, 'ONG BAR

BYED PA GANG YIN PA DE NI DE'I BRTZON 'GRUS KYI PHA ROL TU PHYIN
PA YIN NO, ,SBYIN PA GANG YIN PA DE LA SEMS RTZE GCIG PA NYID
DANG, DGA' BA DANG, YID BDE BA DANG, MCHOG TU DGA' BA'I

BSAM PA DANG, RNAM PAR G-YENG BA MED PA GANG YIN PA DE NI DE'I
BSAM GTAN GYI PHA ROL TU PHYIN PA YIN NO, ,SBYIN PA SBYIN NAS
CHOS NYID KYI RJES SU YANG DAG PAR GZHOL BAR BYED DE, SUS BYIN,


@85B SU LA BYIN, CI ZHIG BYIN, 'DI'I RNAM PAR SMIN PA SUS MYONG
BAR 'GYUR ZHES CHOS NYID KYI RJES SU YANG DAG PAR GZHOL BAR BYED
CING, DES DE LTAR YONGS SU BTZAL NAS KYANG GANG GIS BYIN PA DANG,

GANG LA BYIN PA DANG, CI ZHIG BYIN PA DANG, DE'I RNAM PAR SMIN PA
MYONG BAR BYED PA'I CHOS 'GA' YANG MI DMIGS PA GANG YANG YIN PA
DE NI DE'I SHES RAB KYI PHA ROL TU PHYIN PA YIN TE, RIGS KYI BU,

DE LTAR NA BYANG CHUB SEMS DPA' SEMS DPA' CHEN PO THABS LA MKHAS
PA SBYIN PA BYIN PAS KYANG PHA ROL TU PHYIN PA DRUG PO THAMS CAD
YONGS SU RDZOGS PAR BYED PA YIN NO, ,DE NAS BCOM LDAN

'DAS LA BYANG CHUB SEMS DPA' SEMS DPA' CHEN PO YE SHES DAM PAS
'DI SKAD CES GSOL TO, ,BTZUN PA BCOM LDAN 'DAS, DE LTAR BYANG
CHUB SEMS DPA' SEMS DPA' CHEN PO

THABS LA MKHAS PAS, SBYIN PA GANG GIS SEMS CAN RNAMS KYANG 'KHOR
BA LAS YONGS SU 'DZIN PAR BGYID LA, SBYIN PA DE NYID KYIS SANGS
RGYAS KYI CHOS THAMS CAD KYANG YONGS SU 'DZIN

PAR BGYID PA'I BYANG CHUB SEMS DPA' SEMS DPA' CHEN PO RNAMS KYI
THABS LA MKHAS PAS DE NI NGO MTSAR LAGS SO, ,BCOM LDAN 'DAS KYIS
BKA' STZAL PA, RIGS KYI BU, DE DE

BZHIN NO, ,JI SKAD SMRAS PA DE BZHIN TE, BYANG CHUB SEMS DPA'
SEMS DPA' CHEN PO THABS LA MKHAS PA NI, THABS LA MKHAS PA DANG,
THABS LA MKHAS PA'I PHA ROL TU PHYIN PAS SBYIN PA


@86A *, ,CHUNG NGU YANG CHEN POR BYED LA, CHEN PO NI DPAG TU MED
PA DANG, GRANGS MED PAR BYED DO, ,DE NAS BCOM LDAN 'DAS KYIS YANG
BYANG CHUB SEMS DPA' SEMS

DPA' CHEN PO YE SHES DAM PA LA 'DI SKAD CES BKA' STZAL TO, ,RIGS
KYI BU, GZHAN YANG BYANG CHUB SEMS DPA' SEMS DPA' CHEN PO THABS
LA MKHAS PA NI GAL TE BRGYA LA BRGYA LAM

NA; SDIG PA'I GROGS PO'I DBANG NGAM, SEMS KUN DU RMONGS PAS NYES
PA BYUNG NA YANG, 'DI LTAR SO SOR SLOB STE, GAL TE BDAG PHUNG PO
DANG, KHAMS DANG, SKYE MCHED 'DI DAG

NYID KYIS YONGS SU MYA NGAN LAS 'DAS PAR GYUR NA NI DA LTAR BDAG
GIS YONGS SU GDUNG BAR BYA DGOS PAR 'GYUR BAS, BDAG GIS 'DI LTAR
GO CHA BGO BAR BYA STE, BDAG SEMS

CAN RNAMS YONGS SU SMIN PAR BYA BA'I PHYIR, PHYI MA'I MTHA'I MU'I
BAR DU 'KHOR BAR 'KHOR BAR BYA BA LA BDAG GIS SEMS ZHUM PAR MI
BYA, 'JIGS PAR MI BYA, SEMS SKRAG PAR

MI BYA; YONGS SU GDUNG BAR MI BYA ZHING, CI LTA CI LTAR 'KHOR BAR
'GYUR BA DE LTA DE LTAR SEMS CAN YONGS SU SMIN PAR BYA BA DANG,
NYES PA 'DI YANG CHOS BZHIN DU PHYIR BYA ZHING,

PHYIN CHAD KYANG NYES PA MI 'BYUNG BAR BYA BA DANG, BDAG GIS SEMS
CAN THAMS CAD KYANG NYES PA LAS DBYUNG BA'I PHYIR CHOS BSTAN PAR
BYA'O ZHES GO CHA GYON PAR BYED DO, ,RIGS KYI BU, YONGS


@86B SU BRTAG PA NYE BAR BZUNG NA, BYANG CHUB SEMS DPA' RAB TU
BYUNG BA NI GAL TE RTZA BA'I NYES PA BZHI PO THAMS CAD BYUNG BAR
GYUR NA YANG THABS LA MKHAS PA DES SEL BAR BYED NA, RIGS KYI BU

NGA NI BYANG CHUB SEMS DPA' LA NYES PA MED CES SMRA'O, ,DE SKAD
CES BKA' STZAL PA DANG, BCOM LDAN 'DAS LA BYANG CHUB SEMS DPA'
SEMS DPA' CHEN PO YE SHES DAM PAS 'DI SKAD CES

GSOL TO, ,BTZUN PA BCOM LDAN 'DAS, JI LTAR NA BYANG CHUB SEMS
DPA' NONGS PA DANG BCAS PA LAGS, BCOM LDAN 'DAS KYIS BKA' STZAL
PA, RIGS KYI BU, 'DI LTAR BYANG CHUB SEMS

DPA' SO SOR THAR PA'I BSLAB PA LA SLOB PAR BYED PA NA, BSKAL PA
'BUM GYI BAR DU RTZA BA DANG 'BRAS BU ZA BAR BYED CING, SEMS CAN
THAMS CAD KYIS LEGS PAR SMRAS PA DANG, NYES PAR

SMRAS SO COG BZOD PAR BYED DU ZIN KYANG, NYAN THOS DANG, RANG
SANGS RGYAS DANG LDAN PA'I YID LA BYED PA DAG GIS GNAS PAR GYUR
NA, RIGS KYI BU, DE NI BYANG CHUB SEMS DPA'I RTZA BA'I NYES

PA LCI BA ZHES BYA BA'O, ,RIGS KYI BU, 'DI LTA STE, DPER NA, NYAN
THOS KYI THEG PA PA'I GANG ZAG RTZA BA'I NYES PA BYUNG BAR GYUR
PA NI PHUNG PO DANG, KHAMS DANG, SKYE MCHED DE DAG NYID KYIS
YONGS

SU MYA NGAN LAS 'DA' BAR 'GYUR BA'I SKAL BA MED PA DE BZHIN DU
BYANG CHUB SEMS DPA' YANG NYAN THOS DANG, RANG SANGS RGYAS DANG
LDAN PA'I YID LA BYED PA DAG MA BSHAGS, MA SPANGS KYI BAR


@87A *, ,DU BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR 'GYUR BA'I SKAL BA MED CING,
SANGS RGYAS KYI SA THOB PAR 'GYUR BA'I

SKAL PA MED DE, DE NI GNAS MED DO, ,DE NAS BCOM LDAN 'DAS LA TSE
DANG LDAN PA KUN DGA' BOS 'DI SKAD CES GSOL TO, ,BTZUN PA BCOM
LDAN 'DAS, DE BZHIN GSHEGS PA NI

SEMS CAN THAMS CAD KYI STON PA LAGS TE, MI MKHYEN PA'AM, MA GZIGS
PA'AM, THUGS SU MA CHUD PA'AM, MNGON SUM DU MA MDZAD PA CUNG ZAD
KYANG MI MNGA' LAGS MOD KYI, 'ON

KYANG DE BZHIN GSHEGS PAS 'DI SKAD CES DGE SLONG GI NYES PA BYUNG
BA MTHONG NA, BCAB PAR MI BYA BAR TSANGS PAR SPYOD PA GZHAN DAG
GAM, DE BZHIN GSHEGS PA'I SPYAN SNGAR SMOS

SHIG CES BKA' STZAL LAGS PAS, BTZUN PA BCOM LDAN 'DAS, BDAG MNYAN
YOD KYI GRONG KHYER CHEN PO 'DIR MTHAR CHAGS SU BSOD SNYOMS KYI
SLAD DU MCHI BA NA, GRONG KHYER

GZHAN ZHIG NA BYANG CHUB SEMS DPA' TSOGS CAN RAB MCHOG RGYAL PO
ZHES BGYI BA KHRI'I STENG NA BUD MED CIG DANG LHAN CIG MCHIS PA
MTHONG BA DE DAG BYAMS PA DANG LDAN PA DANG, NONGS

PA MA MCHIS PA'I SEMS KYIS BCOM LDAN 'DAS LA GSOL LAGS SO, ,TSE
DANG LDAN PA KUN DGA' BOS TSIG DE SKAD CES GSOL NAS, RING PO MA
LON PAR DE NAS DE'I MOD LAS CHEN PO


@87B 'DI RNAM PA DRUG TU RAB TU G-YOS PAR GYUR TO, ,DE NAS DE'I
TSE BYANG CHUB SEMS DPA' TSOGS CAN RAB MCHOG RGYAL PO BCOM LDAN
'DAS KYI SPYAN SNGAR STENG GI BAR SNANG LA TA LA BDUN SRID TZAM

DU 'PHAGS TE 'DUG NAS, TSE DANG LDAN PA KUN DGA' BO LA 'DI SKAD
CES SMRAS SO, ,TSE DANG LDAN PA KUN DGA' BO, 'DI JI SNYAM DU
SEMS, NYES PA'I CHOS DANG LDAN PA BAR SNANG LA 'DUG PAR

NUS SNYAM MAM, KUN DGA' BOS SMRAS PA, RIGS KYI BU, DE NI MI NUS
SO, ,BYANG CHUB SEMS DPA' TSOGS CAN RAB MCHOG RGYAL POS SMRAS PA,
TSE DANG LDAN PA KUN DGA' BO, 'ON KYANG DE

BZHIN GSHEGS PA MNGON DU GYUR PA 'DI LA JI LTAR NA BYANG CHUB
SEMS DPA' NYES PA'I CHOS DANG LDAN PA DRIS SHIG ,DE NAS TSE DANG
LDAN PA KUN DGA' BO, YUL YUL POR GYUR NAS, BCOM

LDAN 'DAS KYI ZHABS LA GTUGS TE, BCOM LDAN 'DAS LA 'DI SKAD CES
GSOL TO, ,BTZUN PA BCOM LDAN 'DAS, BDAG GIS GTZO BO CHEN PO 'DI
LTA BU LA NONGS PA YONGS SU GLENGS PA GANG

LAGS PA'I NONGS PA LA NONGS PAR 'CHAGS SHING MCHIS NA, BTZUN PA
BCOM LDAN 'DAS KYIS BDAG GI NONGS PA LA NONGS PAR BSHAGS PA GANG
LAGS PA DE, NONGS PA LA NONGS PAR YONGS SU

GZUNG DU GSOL, DE NAS BCOM LDAN 'DAS KYIS TSE DANG LDAN PA KUN
DGA' BO LA 'DI SKAD CES BKA' STZAL TO, ,KUN DGA' BO KHYOD THEG PA
CHEN PO LA YANG DAG PAR ZHUGS PA'I SKYES BU DAM


@88A *, ,PA DAG LA NYES PA'I 'DU SHES MA BSKYED CING, KUN DGA'
BO, 'DI LTA STE, DPER NA, NYAN THOS KYI THEG PA PA'I GANG ZAG
GCIG PU ZLA MED PAR ZHI GNAS KYIS

GNAS PAS GNAS PAR BYED PA NI ZAG PA ZAD PA MNGON SUM DU BYA BA LA
BAR CHAD MED PAR 'GYUR BA DE BZHIN DU, KUN DGA' BO, BYANG CHUB
SEMS DPA' SEMS DPA' CHEN PO THABS LA MKHAS

PA THAMS CAD MKHYEN PA NYID KYI SEMS DANG LDAN PA BUD MED KYI
'KHOR DAM PA'I NANG NA 'DUG CING DGA' BA DANG, RTZE BA DANG, DGA'
MGUR SPYOD PAR BYED PA YANG THAMS CAD MKHYEN PA NYID LA

BAR DU GCOD PA MED PAR RIG PAR BYA'O, ,DE CI'I PHYIR ZHE NA, KUN
DGA' BO, BYANG CHUB SEMS DPA' SEMS DPA' CHEN PO THABS LA MKHAS PA
NI DKON MCHOG GSUM PO'O, ,GSUM GANG

ZHE NA; SANGS RGYAS DKON MCHOG DANG, CHOS DKON MCHOG DANG, DGE
'DUN DKON MCHOG DANG, BLA NA MED PA YANG DAG PAR RDZOGS PA'I
BYANG CHUB LA MA BKOD PA'I G-YOG 'KHOR GANG YIN

PA DE MI 'DZIN PA'I PHYIR RO, ,KUN DGA' BO, GANG GI TSE KHYOD
KYIS BYANG CHUB SEMS DPA'I THEG PA PA'I RIGS KYI BU'AM RIGS KYI
BU MO THAMS CAD MKHYEN PA NYID KYI SEMS DANG MA BRAL BA

'DOD PA'I YON TAN LNGA PO DAG GIS RTZE BA DANG, DGA' BA DANG,
DGA' MGUR SPYOD PAR BYED PA MTHONG NA, KUN DGA' BO, KHYOD KYIS
SKYES BU DAM PA DE NI DE BZHIN GSHEGS PA LTA BU'I DBANG


@88B PO LNGA DANG LDAN ZHING GNAS PA YIN PAR SHES PAR BYA'O, ,KUN
DGA' BO, GANG GI PHYIR BYANG CHUB SEMS DPA' TSOGS CAN RAB MCHOG
RGYAL PO KHRI GCIG GI STENG NA BUD MED DANG LHAN CIG 'DUG

PAR GYUR PA YANG NYON CIG ,KUN DGA' BO, BUD MED DE NI 'DAS PA'I
DUS NA TSE RABS LNGA BRGYAR BYANG CHUB SEMS DPA' TSOGS CAN RAB
MCHOG RGYAL PO'I CHUNG MAR GYUR TE, DE SNGON GYI TSUL

BZHIN MA YIN PA DE NYID KYIS RIGS KYI BU DE LA LHAG PAR SEMS KYIS
'BREL PAR GYUR KYANG, BYANG CHUB SEMS DPA' TSOGS CAN RAB MCHOG
RGYAL PO DE'I DPAL DANG, GZI BRJID DANG, TSUL KHRIMS

KYI STOBS BSKYED PA MTHONG NAS, GNAS NGAN LEN GYI TSIG BRJOD PAR
MA NUS NAS DE GCIG PU DBEN PAR 'DUG PA NA 'DI LTA BU'I SEMS
BSKYED PAR GYUR TE, GAL TE BYANG CHUB SEMS DPA' TSOGS

CAN RAB MCHOG RGYAL PO BDAG DANG LHAN CIG KHRI GCIG GI STENG NA
'DUG PAR GYUR NA BDAG GIS KYANG BLA NA MED PA YANG DAG PAR RDZOGS
PA'I BYANG CHUB TU SEMS BSKYED PAR BYA'O SNYAM MO, ,DE NAS BYANG

CHUB SEMS DPA' TSOGS CAN RAB MCHOG RGYAL POS SRING MO DE'I SEMS
KYI YONGS SU RTOG PA SEMS KYIS SHES NAS, DE NYID KYI MTSAN MO
'DAS PA DANG SNGA DRO'I DUS KYI TSE SHAM THABS DANG,

CHOS GOS BGOS TE, LHUNG BZED THOGS NAS MNYAN YOD KYI GRONG KHYER
CHEN POR BSOD SNYOMS KYI PHYIR ZHUGS SO, ,DE MNYAN YOD KYI GRONG
KHYER CHEN POR BSOD SNYOMS KYI PHYIR RGYU BA NA, SRING MO


@89A *, ,DE'I KHYIM GA LA BA DER ZHUGS NAS, NANG GI SA'I KHAMS
GANG YIN PA DANG, PHYI ROL GYI SA'I KHAMS GANG YIN PA'I SA'I
KHAMS DE DAG NI GCIG PA YIN PA'I

CHOS KYI SGO 'DIS, DES SA DANG MNYAM PA'I SEMS KYIS LAG PA G-YAS
PAS SRING MO DE BZUNG STE KHRI GCIG LA 'KHOD DO, ,'KHOD MA THAG
TU DES DE'I TSI TSIGS SU BCAD PA 'DI YANG SMRAS

SO; ;SANGS RGYAS 'DOD PA BSNGAGS MI MDZAD, ,DE NI BYIS PA'I SPYOD
YUL YIN, ,'DOD LA SRED PA SPANGS BYAS NA, ,MI MCHOG SANGS RGYAS
RNAMS SU 'GYUR, ,KUN DGA' BO, DE NAS SRING MO

DES TSIGS SU BCAD PA DE THOS NAS DGA' BA DANG MCHOG TU DGA' BA
SKYES TE, KHRI DE LAS BABS NAS BYANG CHUB SEMS DPA' TSOGS CAN RAB
MCHOG RGYAL PO'I RKANG PA LA GTUGS TE, DE'I TSE TSIGS SU

BCAD PA 'DI DAG SMRAS SO, ,'DOD GANG SANGS RGYAS SMAD PA DAG
,SLAN CHAD DON DU GNYER MI BGYID, ,'DOD LA SRED PA SPANGS BGYIS
NAS, ,MI MCHOG SANGS RGYAS 'GRUB GYUR CIG,

BDAG GI SEMS KYIS GANG BSAMS PA'I, ,NONGS PA DE NI KHYOD LA
'CHAGS, ,SROG CHAGS KUN LA SMAN SLAD DU, ,BDAG NI BYANG CHUB 'DUN
PA BSKYED, ,KUN DGA' BO, DE LTAR BYANG

CHUB SEMS DPA' TSOGS CAN RAB MCHOG RGYAL POS THABS LA MKHAS PA
DES, SRING MO DE BLA NA MED PA YANG DAG PAR RDZOGS PA'I BYANG
CHUB YANG DAG PAR BSTAN, YANG DAG PAR GZENGS


@89B BSTOD, YANG DAG PAR 'DZIN DU BCUG ,YANG DAG PAR RAB TU BZHAG
NAS STAN LAS LANGS TE SONG NGO, ,KUN DGA' BO, DE'I LHAG PA'I BSAM
PA'I KHYAD PAR LA LTOS, KUN DGA' BO, NGA NI SRING MO

DE 'DI NAS SHI 'PHOS NAS BUD MED KYI LUS BSGYUR TE, BSKAL PA
GRANGS MED PA 'BUM PHRAG DGU BCU RTZA DGU 'DAS PA'I 'OG TU DE
BZHIN GSHEGS PA DGRA BCOM PA YANG DAG PAR RDZOGS

PA'I SANGS RGYAS KUN NAS LDANG BA DANG BRAL BA ZHES BYA BAR 'GYUR
TE, 'JIG RTEN DU 'BYUNG BAR 'GYUR ZHING, DES BYANG CHUB 'THOB
PA'I SANGS RGYAS KYI ZHING DE NA YANG SEMS CAN MI DGE PA'I

KUN NAS LDANG BA'I SEMS DANG LDAN PA 'GA' YANG 'BYUNG BAR MI
'GYUR BAR LUNG STON TO, ,KUN DGA' BO, RNAM GRANGS DES KYANG 'DI
LTAR BYANG CHUB SEMS DPA' NI 'KHOR GANG BZUNG NA

LOG PAR LTUNG BA'I CHOS SU 'GYUR BA DE 'DZIN PAR MI BYED PAR RIG
PAR BYA'O, ,DE NAS BYANG CHUB SEMS DPA' TSOGS CAN RAB MCHOG RGYAL
PO BAR SNANG DE LAS BABS TE, BCOM LDAN 'DAS

KYI ZHABS GNYIS LA MGO BOS PHYAG 'TSAL NAS BCOM LDAN 'DAS LA 'DI
SKAD CES GSOL TO, ,BTZUN PA BCOM LDAN 'DAS, BYANG CHUB SEMS DPAS
NI THABS LA MKHAS PA DANG, SNYING RJE

CHEN PO LA GNAS PAR BGYI LAGS TE, BTZUN PA BCOM LDAN 'DAS, 'DI LA
BDAG NI 'DI SNYAM DU, GAL TE BYANG CHUB SEMS DPAS NI SEMS CAN
GCIG GI DGE BA'I RTZA BA YANG DAG PAR


@90A *, ,BSKYED PA'I SLAD DU 'DI LTA BU'I NONGS PA 'BYUNG BAR
'GYUR ZHING, NONGS PA JI LTA BU BYUNG BAS BSKAL PA 'BUM GYI BAR
DU SEMS CAN DMYAL BA CHEN

POR BSREG PAR 'GYUR YANG, BTZUN PA BCOM LDAN 'DAS, BYANG CHUB
SEMS DPAS NI NONGS PA 'BYUNG BA DE DANG, SEMS CAN DMYAL BA'I SDUG
BSNGAL DE LA SPRO BAR BGYI LAGS KYI,

SEMS CAN GCIG PO DE'I DGE BA'I RTZA BA YONGS SU BTANG BA LA NI MA
LAGS SO SNYAM DU SEMS LAGS SO, ,DE NAS BCOM LDAN 'DAS KYIS BYANG
CHUB SEMS DPA' TSOGS CAN RAB MCHOG

RGYAL PO LA LEGS SO ZHES BYA BA BYIN TE, SKYES BU DAM PA, LEGS
SO, ,LEGS SO, ,BYANG CHUB SEMS DPA' SNYING RJE CHEN PO DE LTA BU
DANG LDAN PA NI NYES PA'I CHOS DANG YANG LDAN PAR MI

'GYUR LA, NYES PA THAMS CAD SPONG BAR YANG BYED DO, ,DE CI'I
PHYIR ZHE NA, RIGS KYI BU, NGAS MNGON PAR SHES PA'I PHYIR TE,
SNGON 'DAS PA'I DUS NA BSKAL PA GRANGS MED PA'I YANG CHES

GRANGS MED PA, RGYA CHE BA DPAG TU MED PA, BSAM GYIS MI KHYAB PA
DE'I PHA ROL GYI YANG CHES PHA ROL TU GYUR PA DE'I TSE DE'I DUS
NA BRAM ZE'I KHYE'U SKAR MA ZHES BYA BA ZHIG BYUNG BAR GYUR TE,
DES

LO BZHI KHRI NYIS STONG GI BAR DU NAGS 'DAB DAG TU TSANGS PAR
SPYAD PA SPYAD NAS DE LO BZHI KHRI NYIS STONG PO DE DAG 'DAS PA
DANG RGYAL PO'I PHO BRANG LEGS 'BYOR CES BYA BAR ZHUGS SO, ,DE


@90B GRONG KHYER CHEN PO DER ZHUGS PA NA TSONG DPON GYI BU MO
ZHIG GIS BRAM ZE'I KHYE'U GZUGS BZANG BA MDZES PA BLTA NA SDUG PA
DE MTHONG NAS, DE 'DOD PA LA 'DOD CHAGS KYIS KUN NAS DKRIS

PA'I SEMS KYIS BRAM ZE'I KHYE'U DE'I MDUN DU RAB TU BRGYUGS TE
RKANG PA LA GTUGS SO, ,RIGS KYI BU, DE NAS BRAM ZE'I KHYE'U SKAR
MA DES BU MO LA 'DI SKAD CES SMRAS SO, ,SRING MO KHYOD CI 'DOD,

DES DE LA 'DI SKAD CES SMRAS SO, ,BRAM ZE'I KHYE'U, KHO MO NI
KHYOD 'TSAL LO, ,DES DE LA 'DI SKAD CES SMRAS SO, ,SRING MO KHO
BO NI 'DOD PA RNAMS DON DU GNYER BA MA YIN GYI, KHO BO NI TSANGS

PAR SPYOD PA YIN NO, ,DES DE LA 'DI SKAD CES SMRAS SO, ,BRAM ZE'I
KHYE'U GAL TE KHYOD DANG LHAN CIG TU 'GROGS PAR MI 'GYUR BA LTA
NA BDAG 'GUM PAR 'GYUR LAGS SO, ,DE NAS BRAM ZE'I KHYE'U

SKAR MA 'DI SNYAM DU SEMS PAR GYUR TE, BDAG GIS LO BZHI KHRI NYIS
STONG GI BAR DU TSANGS PAR SPYOD PA SPYAD NAS, DENG BRTUL ZHUGS
GZHIG PA 'DI NI BDAG GI TSUL DANG MTHUN PA MA YIN

NO SNYAM NAS, DES BU MO DE MTHUS SPANGS TE BOR NAS GOM PA BDUN
BOR BA DANG, DE GOM PA BDUN PA LA GNAS PA'I TSE SNYING RJE SKYES
PAR GYUR NAS, 'DI LTAR BDAG GI BRTUL ZHUGS BSHIG

STE SEMS CAN DMYAL BAR 'GRO BAR GYUR KYANG, BDAG GIS SEMS CAN
DMYAL BA'I SDUG BSNGAL MYONG BAR GYUR PA DE BZOD PAR BYA ZHING,
BU MO 'DI BDE BAR 'GYUR BA DANG 'CHI BA'I DUS BYED


@91A *, ,PAR MI 'GYUR BAR BYA GOR MA CHAGS SNYAM MO, ,RIGS KYI
BU, DE NAS BRAM ZE'I KHYE'U SKAR MA DE DE NAS PHYIR LOG STE LAG
PA G-YAS PAS BU MO DE BZUNG NAS, DE LA 'DI

SKAD CES SMRAS SO, ,BZANG MO, LONGS SHIG DANG, KHO BOS KHYOD CI
'DOD PA BZHIN DU BYA'O, ,DE NAS BRAM ZE'I KHYE'U SKAR MA DE LO
BCU GNYIS KYI BAR DU DE'I KHYIM NA GNAS NAS, YANG MNGON

PAR BYUNG STE, TSANGS PA'I GNAS PA BZHI BSKYED NAS, DE NAS SHI
'PHOS MA THAG TU TSANGS PA'I 'JIG RTEN DU SKYES PAR GYUR TO,
,RIGS KYI BU, DE'I TSE DE'I DUS NA BRAM ZE'I KHYE'U SKAR

MA ZHES BYA BAR GYUR BA DE GZHAN ZHIG YIN SNYAM DU KHYOD YID
GNYIS DANG, THE TSOM ZA BAR GYUR NA, KHYOD KYIS DE LTAR MI
BLTA'O, ,DE CI'I PHYIR ZHE NA, NGA NYID DE'I TSE DE'I DUS NA BRAM
ZE'I

KHYE'U SKAR MA ZHES BYA BA DER GYUR TO, ,SH'AKYA'I BU MO SA 'TSO
MA NI DE'I TSE DE'I DUS NA TSONG DPON GYI BU MOR GYUR TO, ,RIGS
KYI BU, NGAS SNYING RJE CHEN PO DANG LDAN PA'I SEMS BSKYED PA

DES CUNG ZAD TZAM ZHIG 'DOD PA DANG LDAN PAR BYAS PAS KYANG BSKAL
PA KHRIR 'KHOR BA BSNYIL ZHING SPANGS PAR GYUR TO, ,RIGS KYI BU,
SEMS CAN GZHAN DAG GI SEMS CAN DMYAL

PAR 'GRO BAR 'GYUR BA'I LAS GANG YIN PA DE YANG BYANG CHUB SEMS
DPA' THABS LA MKHAS PA LA TSANGS PA'I 'JIG RTEN DU SKYE BAR 'GYUR
BA LA LTOS, DE NAS BCOM LDAN 'DAS KYIS YANG


@91B BYANG CHUB SEMS DPA' SEMS DPA' CHEN PO YE SHES DAM PA LA 'DI
SKAD CES BKA' STZAL TO, ,RIGS KYI BU, GAL TE DGE SLONG SH'A RI'I
BU DANG, MO'U 'GAL GYI BU DAG THABS LA MKHAS

PA YIN PAR GYUR NA NI, DGE SLONG KO KA LI KA YANG SEMS CAN DMYAL
BAR 'GRO BAR MI 'GYUR RO, ,DE CI'I PHYIR ZHE NA, RIGS KYI BU,
NGAS MNGON PAR SHES PA'I PHYIR TE, SNGON 'DAS PA'I

DUS NA DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS 'KHOR BA 'JIG GI GSUNG RAB LA DGE SLONG DRI MED CES
BYA BA CHOS SMRA BA ZHIG BYUNG BAR GYUR TO, ,DE DGON PA'I

PHUG CIG LA GNAS SO, ,DE DANG HA CANG YANG MI RING BA NA DRANG
SRONG LNGA BRGYA ZHIG KYANG GNAS TE, DE'I TSE NA DUS MA YIN PAR
SPRIN CHEN PO 'DUS SHING CHAR CHEN PO BAB PAR GYUR TO, ,DE NAS
BUD MED

GNYIS SHIG GRONG BAR GYI LAM NA 'DUG PA DE GNYIS CHAR PA DE
BSKYAB PA'I PHYIR, DGE SLONG DRI MED GNAS PA'I PHUG TU ZHUGS TE,
PHUG DE NAS PHYIR BYUNG BA DANG, DRANG SRONG LNGA BRGYA TZAM PO
DE DAG GIS

BUD MED GNYIS DGE SLONG DRI MED KYI PHUG NAS PHYIR BYUNG BA
MTHONG NGO, ,MTHONG NAS KYANG DRANG SRONG LNGA BRGYA TZAM PO DE
DAG 'DI SNYAM DU, AE MA'O DGE SLONG DRI MED 'DI NI SDIG PA 'DOD
PA, MI TSANGS PAR SPYOD

PA YIN NO SNYAM NAS THA BA DANG ZHE SDANG GI 'DU SHES SKYES PAR
GYUR TO, ,DE NAS DGE SLONG DRI MED KYIS DRANG SRONG LNGA BRGYA
TZAM PO DE DAG GI SEMS KYI YONGS SU RTOG PA SEMS KYIS SHES NAS,
DE'I TSE STENG GI


@92A *, ,BAR SNANG GI NAM MKHA' LA TA LA BDUN SRID TZAM DU MNGON
PAR 'PHAGS TE 'DUG PA DRANG SRONG DE DAG GIS MTHONG NAS, DE DAG
'DI SNYAM DU SEMS TE, BDAG CAG

GI BSTAN BCOS DAG LAS NI MI TSANGS PAR SPYOD PAS NI STENG GI BAR
SNANG LA MNGON PAR 'PHAGS TE 'DUG PAR MI NUS SO ZHES 'BYUNG NGO
SNYAM NAS, DE DAG GIS DE'I MOD LA DGE SLONG DRI

MED KYI RKANG PA LA YAN LAG LNGAS GTUGS TE NYES PA LA NYES PAR
BSHAGS SO, ,RIGS KYI BU, GAL TE DGE SLONG DRI MED DE'I TSE STENG
GI NAM MKHA' LA MNGON PAR 'PHAGS TE 'DUG PAR MA

GYUR NA NI, DRANG SRONG LNGA BRGYA TZAM PO DE DAG RANG RANG GI
LUS DE NYID KYIS SEMS CAN DMYAL BA CHEN POR LHUNG BAR 'GYUR RO,
,RIGS KYI BU, 'DI JI SNYAM DU SEMS, DE'I TSE DE'I DUS NA DGE
SLONG

DRI MED CES BYA BAR GYUR PA DE GZHAN ZHIG YIN SNYAM DU KHYOD YID
GNYIS DANG, THE TSOM ZA BAR GYUR NA, KHYOD KYIS DE LTAR MI
BLTA'O, ,DE CI'I PHYIR ZHE NA, BYANG CHUB SEMS DPA' BYAMS PA

'DI DE'I TSE DE'I DUS NA DGE SLONG DRI MED CES BYA BAR DER GYUR
TO, ,RIGS KYI BU, RNAM GRANGS DES KHYOD KYIS 'DI LTAR GAL TE DGE
SLONG SH'A RI'I BU DANG, MO'U 'GAL GYI BU GNYIS DE'I TSE STENG

GI BAR SNANG LA MNGON PAR 'PHAGS TE 'DUG PAR GYUR NA NI, DGE
SLONG KO KA LI KA YANG SEMS CAN DMYAL BAR 'GRO BAR MI 'GYUR BAR
RIG PAR BYA'O, ,RIGS KYI BU, RNAM GRANGS DES KYANG


@92B KHYOD KYIS 'DI LTAR GANG DU BYANG CHUB SEMS DPA' THABS LA
MKHAS PA'I YE SHES 'JUG PAR 'GYUR BA DE NI NYAN THOS DANG RANG
SANGS RGYAS THAMS CAD KYIS MA YIN PAR RIG PAR BYA'O, ,RIGS

KYI BU; 'DI LTA STE, DPER NA, SMAD 'TSONG MA SGYU RTZAL DRUG CU
RTZA BZHI'I BYA BA SHES SHING LEGS PAR LOBS PA NI DE'I 'OG TU NOR
'DOD PA'I PHYIR, SKYES BU GZHAN GYI DRUNG DU CI NAS KYANG BDAG

NYID YONGS SU BTANG ZHING DGA' BA STON PA DANG, JI SRID DU SKYES
BU DES LAS 'DOD PA DON THAMS CAD MA BSGRUBS KYI BAR DU DE LA YO
BYAD THAMS CAD SRI BAR MI BYED PA DE LTA DE LTAR DE GNAS PAR BYED

DO; ;DE NAS DON BSGRUBS ZIN PA'I 'OG TU DE LA MI LTA, MI SEMS PAR
SPONG BAR BYED CING, DE GZHI DE LAS 'GYOD PA'I SEMS GCIG TZAM
YANG 'BYUNG BAR MI 'GYUR BA DE BZHIN DU, RIGS KYI

BU; BYANG CHUB SEMS DPA' THABS LA MKHAS PA YANG THABS LA MKHAS PA
DES SEMS CAN 'DI DAG YONGS SU SMIN PAR BYA'O ZHES BYA BAR SHES
TE, RNAM GRANGS DES SEMS CAN DE DAG GI

BSAM PA JI LTA BA BZHIN DU DRUNG DU SBYOR BAR BYED CING DE DAG LA
YO BYAD THAMS CAD KYANG MI SRI BAR BYED DO, ,SEMS CAN RNAMS KYI
DGE BA LA DGA' BAS BDAG NYID KYANG YONGS SU GTONG BAR

BYED KYI, YO BYAD LA DGA' BAS NI MA YIN NO, ,GANG GI TSE KYE MA
SEMS CAN 'DI DAG NI DGE BA'I RTZA BA BYAS PAR GYUR BA DAG STE,
'DI DAG GIS PHYIR YONGS SU NYAMS PAR BYED MI NUS PAR SHES


@93A *, ,NAS NI DE'I 'OG TU 'DOD PA'I DGA' BA DANG RTZED MO THAMS
CAD LA MI LTA BAR SPANGS TE, 'GRO ZHING DE DE DANG 'BREL BA'I
SEMS LA GNAS PAR MI BYED

DO; ;RIGS KYI BU, 'DI LTA STE, DPER NA, MES YONGS SU GDUNGS PA'I
SA BON RNAMS NI KHA DOG YONGS SU NYAMS PAR MED KYANG, MYU GU
'BYUNG BA'I SKAL BA NI MED PA DE BZHIN

DU; RIGS KYI BU, BYANG CHUB SEMS DPA'I NYON MONGS PA RNAMS KYANG
STONG PA NYID DANG, MTSAN MA MED PA DANG, SMON PA MED PA DANG,
BDAG MED PA DANG, SHES RAB KYI PHA ROL TU

PHYIN PAS YONGS SU GDUNGS NA DE 'DOD PA'I DGA' BA THAMS CAD LA
YONGS SU SPYOD PAR BYED KYANG, LOG PAR LTUNG BAR 'GRO BA'I KUN
NAS NYON MONGS PA YONGS SU 'DZIN PAR MI

BYED LA, SANGS RGYAS KYI KHA DOG LAS YONGS SU NYAMS PAR YANG MI
'GYUR RO, ,RIGS KYI BU, 'DI LTA STE, DPER NA, DUD 'GRO'I SKYE
GNAS SU SONG BA'I SROG CHAGS BUNG BA NI ME TOG

THAMS CAD LAS DRI SNOM ZHING RO MYANG BAR BYED KYANG, GANG LA
YANG RTAG PA'I 'DU SHES SGOM PAR MI BYED, GNAS KYI SRED PA SKYED
PAR MI BYED CING, DE DAG LAS DRI DANG, 'DAB MA DANG,

SDONG BU DANG, ME TOG 'PHROG PAR MI BYED PA DE BZHIN DU, RIGS KYI
BU, BYANG CHUB SEMS DPA' THABS LA MKHAS PA YANG SEMS CAN YONGS SU
SMIN PAR BYA BA'I PHYIR, 'DOD PA'I


@93B DGA' BA DANG RTZED MO THAMS CAD LA YONGS SU LONGS SPYOD PAR
BYED KYANG, DE DAG LA RTAG PA'I 'DU SHES SGOM PAR YANG MI BYED,
GNAS KYI SRED PA SKYED PAR YANG MI BYED LA, BDAG KYANG SMAS PAR

MI 'GYUR, GZHAN YANG SMAS PAR MI 'GYUR BAR BYED DO, ,RIGS KYI BU,
'DI LTA STE, DPER NA, NYA PA SHIN TU LEGS PAR BSLABS PA NI SRAD
BU GCIG LA GZAN MA BTAGS TE, MCHIL PA

BYAS NAS MTSO CHEN PO'I NANG DU 'DOR RO, ,DE SRAD BU LEGS PAR
BSRUNGS PA GCIG PO DES GANG GI TSE 'DOD PA DE'I TSE NA MA MTSO
CHEN PO NAS MCHIL PA DE 'DREN PAR BYED PA DE BZHIN DU, RIGS

KYI BU; BYANG CHUB SEMS DPA' THABS LA MKHAS PA YANG STONG PA NYID
DANG, MTSAN MA MED PA DANG, SMON PA MED PA DANG, BDAG MED PA
DANG, SHES RAB KYI PHA ROL TU PHYIN PA YONGS SU BSGOMS

PA'I SEMS CAN THAMS CAD MKHYEN PA NYID LA BRTAN PAR GTAD PAS,
'DOD PA'I 'DAM CHEN POR 'JUG PAR BYED KYANG, DE THAMS CAD MKHYEN
PA NYID KYI SEMS LEGS PAR BSRUNGS PA

DES; GANG GI TSE 'DOD PA DE'I TSE NA 'DOD PA'I KHAMS SPANGS TE
TSANGS PA'I 'JIG RTEN DU SKYE BAR BYED DO, ,RIGS KYI BU, 'DI LTA
STE, DPER NA, SKYES BU RIG SNGAGS DANG, GSANG SNGAGS

'CHANG PA NI, RGYAL PO'I MI RNAMS KYIS GZUNG STE ZHAGS PA LNGA'I
CHINGS MAS BCINGS PAR GYUR KYANG DE NI GANG GI TSE 'GRO BAR 'DOD
PA DE'I TSE RIG SNGAGS DANG GSANG SNGAGS KYI STOBS BSKYED PA


@94A *, ,GCIG GIS CHINGS MA DE DAG THAMS CAD BCAD NAS, GANG DU
'GRO BAR 'DOD PA DER 'GRO BAR BYED PA DE BZHIN DU, RIGS KYI BU,
BYANG CHUB SEMS DPA' THABS

LA MKHAS PA YANG SEMS CAN YONGS SU SMIN PAR BYA BA'I PHYIR, GANG
GI TSE 'DOD PA'I YON TAN LNGA PO DE DAG GIS DGA' BA MYONG BAR
BYED CING DE DAG DANG 'DRE BAR GNAS PAR BYED CING, DE

GANG GI TSE 'DOD PA DE'I TSE NA SHES RAB RIG SNGAGS DANG GSANG
SNGAGS KYI STOBS BSKYED PA DANG, THAMS CAD MKHYEN PA NYID KYI
SEMS LEGS PAR BSRUNGS PA GCIG GIS 'DOD PA'I YON

TAN LNGA'I CHINGS MA DE DAG THAMS CAD RAB TU BCAD DE, DE NAS SHI
'PHOS NAS TSANGS PA'I 'JIG RTEN DU SKYE BAR BYED DO, ,RIGS KYI
BU, 'DI LTA STE, DPER NA, 'PHONG GI SLOB DPON

LEGS PAR BSLABS PA ZHIG RAL GRI RNON PO RAS BCOS BUS DKRIS PA
GCIG THOGS TE, MGRON PO MANG PO SGROL BAR BYED PA DE NA SEMS CAN
MI MKHAS PA 'PHONG GI SHES PA'I BYA BA MI SHES

PA GANG DAG YIN PA DE DAG NI, 'PHONG GI SLOB DPON DE LA SNYING
RJE CHE BA DANG, BRNYAS PA'I 'DU SHES SKYED PAR BYED CING, TSIG
'DI SKAD CES GZHU YANG MED, RAL GRI YANG MED, DONG PA YANG

MED; 'KHOR YANG MED PA 'DIS NI 'GRON PO 'DI DAG BSGRAL BAR MI NUS
TE, 'DIS NI BDAG NYID KYANG THAR BAR BYED MI NUS NA, 'GRON PO
THAMS CAD BSGRAL BA DANG, CHOM RKUN PA'I SDE PHAM


@94B PAR BYA BAR LTA CI SMOS TE, DE NI GNAS MED PAS 'DI NI TSUL
MA YIN PAS 'CHI BAR 'GYUR RO ZHES KYANG ZER BAR GYUR LA, DE NAS
'PHONG GI SLOB DPON DE 'BROG DGON PAR SONG STE, CHOM RKUN PA'I

TSOGS LHAGS PAR GYUR PA NA, MDA' GZHU THOGS TE, GO CHA SRAB BGOS
NAS MTSON CHA DE GZAS TE, CHOM RKUN PA RNAMS LA 'DEBS PAR BYED
CING, DES CHOM RKUN PA DE DAG THAMS CAD SROG DANG

PHRAL NAS YANG MTSON CHA LAG TU LEN PAR BYED PA DE BZHIN DU, RIGS
KYI BU, BYANG CHUB SEMS DPA' THABS LA MKHAS PA YANG SEMS CAN
YONGS SU SMIN PAR BYA BA'I PHYIR, SHES RAB KYI PHA ROL TU

PHYIN PA'I MTSON CHA LEGS PAR THOGS TE, THABS LA MKHAS PAS 'DOD
PA'I YON TAN LNGA PO DAG GIS DGA' BA DANG RTZE BA DANG DGA' MGUR
SPYOD PAR BYED PA DE NI, NYAN THOS KYI THEG PA PA GANG

DAG DE'I THABS LA MKHAS PA'I SHES PA DE KHONG DU MA CHUD PA DE
DAG GIS DE MTHONG BA'I TSE DE DAG DE LA MA DAG PA DANG SNYING RJE
SKYED PAR BYED CING, TSIG 'DI SKAD CES 'DI LTAR BAG MED PA'I

GNAS PAS GNAS PA 'DIS NI BDAG NYID KYANG THAR PAR BYED MI NUS NA,
SEMS CAN THAMS CAD BSGRAL BA LTA CI SMOS SHING, BDUD KYI SDE PHAM
PAR BYED PA LTA GA LA 'GYUR TE, DE NI GNAS MED

PAS DE NI TSUL MA YIN PAS 'CHI BAR 'GYUR RO ZHES KYANG ZER MOD
KYI, BYANG CHUB SEMS DPA' THABS LA MKHAS PA DANG, SHES RAB KYIS
LEGS PAR YONGS SU ZIN PA NI GANG GI TSE 'DOD PA DE'I


@95A *, ,TSE NA; SHES RAB KYI MTSON DES NYON MONGS PA'I DRA BA
THAMS CAD BRAL ZHING RAB TU GTUBS NAS, SHES RAB DANG LHAN CIG TU
SANGS RGYAS KYI ZHING BUD MED DANG

BRAL BA DANG, 'KHRIG PA DANG BRAL BA SHIN TU YONGS SU DAG PA DAG
TU 'GRO BAR BYED DO, ,GTAM 'DI BRJOD PAR GYUR PA DE'I TSE NA,
BYANG CHUB SEMS DPA' SEMS DPA' CHEN PO DGA' BAR BYED

CES BYA BA MNYAN YOD KYI GRONG KHYER CHEN POR BSOD SNYOMS KYI
PHYIR ZHUGS PAR GYUR TE, DE MNYAN YOD KYI GRONG KHYER CHEN POR
BSOD SNYOMS SPYOD PA NA, TSONG DPON ZHIG GIS KHYIM DU PHYIN PA

DANG; TSONG DPON DE LA BU MO DPAL YON CAN GYI MCHOG CES BYA BA
PHYUG CHUNG ZHIG YOD PAR GYUR PA KHANG BZANG GI STENG NA 'DUG PA
DES, DGE SLONG DE'I SKAD THOS NAS BSOD SNYOMS THOGS TE,

BYANG CHUB SEMS DPA' DGA' BYED GA LA BA DER SONG NGO, ,DE NAS BU
MO DPAL YON CAN GYI MCHOG GIS BYANG CHUB SEMS DPA' DGA' BYED
MTHONG MA THAG TU 'DOD CHAGS KYIS KUN NAS

DKRIS PA'I SEMS KYIS DPE BYAD LAS BYAD BZHIN DANG, SGRA SKAD
DANG, KHA DOG GI MTSAN MA BZUNG BA DANG, DE 'DOD CHAGS KYIS KUN
NAS DKRIS PA'I SEMS DANG, 'DOD CHAGS KYIS KUN NAS

BSLANGS PA'I SEMS DANG, 'DOD CHAGS KYIS YONGS SU GTUGS PA'I SEMS
DANG, 'DOD CHAGS KYIS YONGS SU GDUNGS PA'I SEMS KYIS BSREGS PAS
LUS RDUL BAR GYUR NAS, 'GRENG


@95B BZHIN DU 'CHI BA'I DUS BYAS PAR GYUR TO, ,BYANG CHUB SEMS
DPA' DGA' BYED KYANG BU MO DPAL YON CAN GYI MCHOG MTHONG NAS,
TSUL BZHIN MA YIN PA YID LA BYED PA'I RNAM PAR RTOG PA 'DI LTA
STE, 'DOD

CHAGS DANG BCAS PA'I SEMS SKYES PAR GYUR NAS, YUD TZAM ZHIG NA DE
LA DRAN PA 'DI LTA BU SKYES PAR GYUR TE, CHOS GANG LA CHAGS PAR
'GYUR BA'I CHOS DE GANG YIN, CI MIG MIG LA CHAGS

SAM, MIG NI CHAGS PA MA YIN TE, G-YO BA MED PA, BYED PA MED PA,
SEMS PA MED PA, 'DUS BYAS PA, RIM PA BDUN PA, SHA'I RI LU YIN TE,
MIG DE NI RANG BZHIN GYIS STONG PA'I PHYIR TE, SEMS

PAR MI BYED, TSOR BAR MI BYED DO, ,RNA BA DANG, SNA DANG, LCE
DANG, LUS DANG, YID DANG, PAGS PA DANG, MDOG DANG, SHA YANG DE
DANG 'DRA STE, DES RKANG MTHIL YAN CHAD KLAD PA MAN CHAD KYI

BAR LA SO SOR BRTAGS NA NANG DANG, PHYI ROL NA GANG CHAGS PAR
'GYUR BA'AM, SDANG BAR 'GYUR BA'AM, RMONGS PAR 'GYUR BA'I CHOS
'GA' YANG MA DMIGS SO, ,DES MA DMIGS NAS 'DOD

CHAGS KYI SEMS DE DANG BRAL BAR GYUR CING, DES SEMS KYIS YANG DAG
PA JI LTA BA BZHIN DU SO SOR BRTAGS PAS, CHOS THAMS CAD MA SKYES
PAR RIG NAS MI SKYE BA'I CHOS LA BZOD PA THOB PAR

GYUR TO, ,DE DGA' BA DANG MCHOG TU DGA' BA DE NYID KYIS STENG GI
BAR SNANG LA TA LA BDUN SRID TZAM DU MNGON PAR 'PHAGS TE, MNYAN
YOD KYI GRONG KHYER CHEN PO LA LAN BDUN BSKOR BA BYAS NAS NAM


@96A *, ,MKHA' DE NYID NAS RGYAL BU RGYAL BYED KYI TSAL GA LA BA
DANG, BCOM LDAN 'DAS GA LA BA DER SONG NGO,, ,,BAM PO GNYIS PA,
BCOM LDAN 'DAS KYIS

BYANG CHUB SEMS DPA' SEMS DPA' CHEN PO DGA' BYED STENG GI BAR
SNANG LAS NGANG PA'I RGYAL PO LTAR CHAGS PA MED PAR 'ONG BA GZIGS
SO, ,GZIGS NAS KYANG TSE DANG LDAN PA KUN DGA' BO

LA BKA' STZAL PA, KUN DGA' BO, KHYOD KYIS BYANG CHUB SEMS DPA'
SEMS DPA' CHEN PO DGA' BYED STENG GI BAR SNANG LAS NGANG PA'I
RGYAL PO LTAR CHAGS PA MED PAR 'ONG BAR MTHONG NGAM,

KUN DGA' BOS GSOL PA, BCOM LDAN 'DAS, MTHONG LAGS SO, ,BCOM LDAN
'DAS KYIS BKA' STZAL PA, KUN DGA' BO, BYANG CHUB SEMS DPA' SEMS
DPA' CHEN PO DGA' BYED

'DIS NI 'DOD CHAGS KYI SEMS LA BRTEN TE, CHOS THAMS CAD YONGS SU
BTZAL PAS, BDUD KYI SDE BTUL CING CHOS KYI 'KHOR LO BSKOR TO, ,DE
NAS BU MO DPAL YON CAN GYI MCHOG 'CHI

BA'I DUS BYAS NA BUD MED KYI LUS SPANGS TE, MTHO RIS KYI 'JIG
RTEN DU SKYES PA'I LUS THOB CING, SUM CU RTZA GSUM PA'I LHA RNAMS
DANG SKAL BA MNYAM PAR SKYES SO, ,SKYES MA THAG TU DE LA

RIN PO CHE SNA BDUN LAS BYAS PA'I GZHAL MED KHANG DPAG TSAD BCU
GNYIS PA YANG BYUNG BAR GYUR, DE'I RIM GRO BYED PA'I BSNYEN BKUR
MA LHA'I BU MO KHRI BZHI STONG YANG NYE BAR GNAS PAR


@96B GYUR TO, ,DE'I MOD LA DES BDAG GIS LAS CI ZHIG BYAS SHING
BSAGS PAS 'DIR SKYES PAR GYUR SNYAM DU BSAMS PA DANG, DE 'DI
SNYAM DU GYUR TE, BDAG NI MNYAN YOD KYI GRONG KHYER CHEN POR
TSONG

DPON GYI BU MOR GYUR PA LAS, DE NA BDAG GIS KUN TU CHAGS PA'I
SEMS KYIS BYANG CHUB SEMS DPA' SEMS DPA' CHEN PO DGA' BYED LA
BLTAS PA DANG, BDAG 'DOD PA'I 'DOD CHAGS KYI KUN

NAS DKRIS PA'I SEMS KYIS 'CHI BA'I DUS BYAS NAS BUD MED KYI LUS
BRJES TE, BDAG GIS 'DIR SKYES PA'I LUS THOB CING, BDAG LA 'BYOR
PA DPAG TU MED PA 'DI LTA BU DAG KYANG BYUNG BAR

GYUR TO SNYAM NAS, SNGON GYI LAS RJES SU DRAN PA'I SHES PA YANG
SKYES PAR GYUR TO, ,DE NAS LHA'I BU DE 'DI SNYAM DU SEMS TE, 'DOD
CHAGS KYI SEMS LAS KYANG RNAM PAR SMIN PA 'DI LTA BU 'BYUNG

BAR 'GYUR NA, BDAG GIS DAD PA'I SEMS KYIS BYANG CHUB SEMS DPA'
SEMS DPA' CHEN PO DGA' BYED LA PHYAG BYAS SHING BSNYEN BKUR BYAS
NA LTA SMOS KYANG CI DGOS TE, BDAG 'DOD

PAS DGA' BA DANG, RTZE BA DANG, DGA' MGUR SPYOD CING, BAG MED
PA'I GNAS PAS GNAS PA NI BDAG GI TSUL DANG MTHUN PA MA YIN ZHING
MI RIGS KYI, BDAG BCOM LDAN 'DAS GA LA BA

DANG; BYANG CHUB SEMS DPA' SEMS DPA' CHEN PO DGA' BYED GA LA BA
DER 'GRO BAR BYA GOR MA CHAG SNYAM MO, ,DE NAS LHA'I BU DES 'KHOR
LNGA BRGYA TZAM DANG LHAN CIG TU LHA'I ME TOG DANG, SPOS


@97A *, ,DANG; ME TOG PHRENG DANG, BYUG PA DAG THOGS TE, BCOM
LDAN 'DAS DANG, BYANG CHUB SEMS DPA' SEMS DPA' CHEN PO DGA' BYED
GA LA BA DER SONG NAS, KHA

DOG SHIN TU 'PHAGS PA SHIN TU 'PHAGS PA'I SNANG BA CHEN POS RGYAL
BU RGYAL BYED KYI TSAL SNANG BAR BYAS TE, LHA'I ME TOG DANG, SPOS
DANG, ME TOG PHRENG DANG, BYUG PA DAG GIS BCOM LDAN

'DAS LA MCHOD PA BYAS NAS, BCOM LDAN 'DAS KYI ZHABS LA MGO BOS
PHYAG 'TSAL TE, BYANG CHUB SEMS DPA' SEMS DPA' CHEN PO DGA' BYED
DANG, BYANG CHUB SEMS DPA' THAMS CAD

DANG, DGE SLONG GI DGE 'DUN GYI RKANG PA LA YANG MGO BOS PHYAG
'TSAL NAS BCOM LDAN 'DAS LA LAN BDUN BSKOR BA BYAS, BCOM LDAN
'DAS KYI SPYAN SNGAR THAL MO PUG PUG POR SBYAR

NAS; DE'I TSE TSIGS SU BCAD PA 'DI DAG GSOL TO, ,SANGS RGYAS MI
MCHOG RNAMS NI BSAM MI KHYAB, ,BYANG CHUB MCHOG LA ZHUGS RNAMS
BSAM MI KHYAB, ,BDE GSHEGS RNAMS KYI CHOS

KYANG BSAM MI KHYAB, ,GRAGS CHEN RNAMS KYI SPYOD PA'ANG BSAM MI
KHYAB, ,MNYAN YOD DU NI BDAG SNGON BU MOR GYUR, ,TSONG DPON BU MO
DPAL YON MCHOG CES BGYI, ,MDZES SHING THOG MAR PHYUG

CHUNG GYUR PA LAGS, ,PHA MA'I GLO BAR MCHI ZHING RAB TU BYAMS,
,SANGS RGYAS SRAS PO SMAD PAR MA GYUR PA, ,MTHU CHEN DGA' BYED
CES BGYI GANG LAGS PA, ,BSOD NAMS SPYOD CING MNYAN YOD


@97B RGYU BA'I TSE, ,DE NI BDAG GI PHA YI KHYIM DU MCHIS, ,SKAD
SNYAN YID DU MCHI BA THOS GYUR NAS, ,BDAG CHAGS SEMS KYIS BSOD
SNYOMS THOGS NAS NI, ,DE BZHIN GSHEGS PA'I SRAS PO GANG LAGS

PA; ;DGA' BYED MTHU CHEN GA LA MCHIS PAR MCHIS, ,MTHONG MA THAG
TU BDAG NI 'DOD CHAGS DANG, ,LDAN PA TSUL BZHIN MA LAGS SEMS
SKYES TE, ,GAL TE JI LTAR BSAM BZHIN MA MJAL NA, ,SROG

LA MI LTA DGUM PA'I DUS BGYI SNYAM, ,TSUL BZHIN MA LAGS 'DOD PAS
RAB GDUNGS NAS, ,DE LA BKA' MCHID BRJOD PAR BGYI BA DANG, ,BSOD
SNYOMS STZOL BA'I RNGO YANG MA THOGS NAS, ,RDUL

BYUNG DER NI 'GRENG BZHIN GUM PAR GYUR, ,BCOM LDAN BDAG NI 'CHI
'PHOR GYUR PA'I TSE, ,SKAD CIG DE LA BUD MED LUS SPANGS TE, ,SHI
'PHOS MTHO RIS 'JIG RTEN SKYES GYUR NAS, ,

BDAG GIS 'OD GSAL SKYES PA 'DI NYID THOB, ,RIN CHEN SNA TSOGS
BLTA NA SDUG PA YI, ,GZHAL MED KHANG MCHOG MDZES PA GRUB GYUR
CING, ,BDAG GI G-YOG 'KHOR LHA YI BU MO NI, ,

KHRI DANG BZHI STONG TSANG BA'ANG BYUNG BAR GYUR, ,BDAG LA SEMS
BZANG BYUNG BAR GYUR PA NI, ,SUG LAS GANG GI RNAM SMIN 'DI 'DRA
BA, ,RJES SU DRAN NAS NGAN BU 'DI SNYAM BGYID, ,CHAGS

BCAS SEMS KYI RNAM SMIN 'DI 'DRA STE, ,DGA' BYED YID DGA' 'OD
GSAL MKHAS PA LA, ,CHAGS BCAS SEMS KYIS BDAG GIS BLTAS GYUR PAS,
,SUG LAS DE YI RNAM SMIN BZANG PO


@98A *, ,DES; ;NGAN BU GZI BRJID MTHU STOBS 'DI 'DRA BAS, ,CHAGS
BCAS SEMS KYI RNAM SMIN 'DI 'DRA NA, ,GANG GIS DE LA MCHOD BGYIS
CI SMOS TE, ,GANG LA

BDER GSHEGS MKHYEN PA 'JUG GYUR PA, ,DE NI NYAN THOS RANG RGYAL
SA MA LAGS, ,NGAN BU DE BZHIN GSHEGS PA'I SPYAN SNGAR NI, ,SANGS
RGYAS YE SHES MCHOG RAB BSGRUB PA DANG, ,BSKAL

PA GANGG'A'I BYE SNYED SPYAD PAR BGYI, ,BDAG GI DAM BCAS 'DI NI
SPANG MI BGYI, ,DGE BA'I BSHES GNYEN DGA' BYED DAM PA LA, ,CHOS
KYI MCHOD PA MCHOG GIS MCHOD PAR BGYI, ,GANG DAG BYANG

CHUB 'TSAL BA MA GTOGS PAR, ,GZHAN GYI 'DI LA 'DREN RNAMS MCHOD
MI 'GYUR, ,BUD MED GANG DAG 'DOD CHAGS SEMS KYIS NI, ,BDAG LA
RTOG PA BUD MED LUS BSGYUR NAS, ,DE

KUN 'JIGS MED SKYES PA THOB 'GYUR BAR, ,BYANG CHUB SPYAD MCHOG
DAM PA SPYAD PAR BGYI, ,LUS RNGUL SHI BAR GYUR PA MTHONG NAS NI,
,BU MO'I PHA MA CHO NGES 'DEBS BYED CING, ,DGE SBYONG

DE YIS BYAD STEMS BYAS SNYAM STE, ,NGU ZHING DGE SBYONG RNAMS LA
MI SNYAN BRJOD, ,SANGS RGYAS MTHU YIS LHA YI BU DE NI, ,SONG NAS
PHA MA DAG LA TSIG SMRAS PA, ,DGE SBYONG LA NI ZHE SDANG KHRO MA
BYED, ,

YUN RING SDUG BSNGAL 'GRUB PAR MA BYED CIG ,BU MO DPAL YON SHI
'PHOS GANG YIN DE, ,SUM CU RTZA GSUM SKAL BA MNYAM GYUR CING,
,DES NI BUD MED LUS KYANG SPANGS BYAS TE, ,DE


@98B NI LHA YI BU PHO 'OD GSAL GYUR, ,BDE BAR GSHEGS PA'I SPYAN
SNGAR KHYED DENG LA, ,KHRO BA'I SEMS KYIS NYES PA 'DI SHOGS SHIG
,SANGS RGYAS MI MCHOG RNAMS NI MA GTOGS PAR, ,SEMS CAN

RNAMS KYI DPUNG GNYEN GNAS GZHAN MED, ,'JIGS MED DE YIS LEGS PAR
BSKUL BYAS PAS, ,PHA MA GNYIS KYIS SANGS RGYAS SGRA THOS NAS,
,NYE DU'I TSOGS DANG LHAN CIG 'GROGS GYUR TE, ,

SH'AKYA THUB PA'I SPYAN SNGAR DONG BAR GYUR, ,MI MCHOG ZHABS LA
SPYI BOS PHYAG 'TSAL TE, ,KHRO BA'I SEMS KYIS NYES PA BSHAGS BYAS
NAS, ,DE BZHIN GSHEGS LA GUS DANG BCAS BYAS TE, ,BDE

GSHEGS RANG 'BYUNG LA NI ZHU ZHUS PAS, ,JI TZAM GYIS NA 'DREN PA
MCHOD PAR 'GYUR, ,CHOS DANG DGE 'DUN JI LTAR MCHOD PA LAGS, ,ZHUS
PA DE YI LAN NI STZAL DU GSOL, ,THOS NAS DE BZHIN

GNAS BGYI GZHAN MA LAGS, ,RGYAL BAS DE DAG BSAM PA DAG MKHYEN
NAS, ,'JIG RTEN MGON POS 'DI SKAD BKA' STZAL TO, ,GANG ZHIG SANGS
RGYAS THAMS CAD MCHOD 'DOD PA, ,DE YIS BRTEN

PAR BYANG CHUB SEMS SKYED CIG ,BU MO'I PHA DANG MA DANG NYE DU
NI, ,LNGA BRGYA TSANG BA NYUNG BA MA YIN PAS, ,SKYES BU KHYU
MCHOG DE YI GSUNG THOS NAS, ,BYANG CHUB PHYIR NI SEMS KYANG BRTAN
PAR BSKYED,,

RGYAL BAS KUN DGA' BZANG LA BKA' STZAL PA, ,KUN DGA' JI SKAD
BSHAD PA 'DI NYON CIG ,BYANG CHUB SEMS DPA'I SPYOD PA BSAM YAS
TE, ,SHES RAB THABS LA MKHAS PA'ANG DE BZHIN NO, ,


@99A *, ,DGA' BYED SMON LAM YANG DANG YANG 'DEBS PA, ,BUD MED
GANG DAG CHAGS PA'I SEMS KYIS NI, ,BDAG LA RTOG PA BUD MED LUS
SPANGS NAS, ,DE DAG MYUR DU

SKYES BU 'JIGS MED SHOG ,BUD MED GCIG MIN GNYIS DANG GSUM MIN TE,
,BYE BA KHRAG KHRIG STONG PHRAG MANG PO RNAMS, ,GANG DAG DGA'
BYED LA NI CHAGS GYUR PA, ,DE DAG THAMS CAD SHI

'PHOS SKYES PAR GYUR, ,KUN DGA' 'DOD CHAGS BSKYED PA GANG GIS NI,
,SEMS CAN GZHAN DAG SEMS DMYAL 'GRO 'GYUR BA, ,DE YIS DPA' RNAMS
MTHO RIS 'GRO 'GYUR ZHING, ,SEMS PAR

GYUR PA'I YON TAN DE 'DRA LTOS, ,LHA'I BU GANG GIS NGA LA MCHOD
BYAS TE, ,GUS DANG BCAS PAS BYANG CHUB MCHOG ZHUGS PA, ,DES NI
SANGS RGYAS BYE MANG MCHOD BYAS NAS, ,RGYAL BA BLTA NA

MDZES ZHES BYA BAR 'GYUR, ,LNGA BRGYA GANG DAG BYANG CHUB ZHUGS
GYUR PA, ,DE DAG MI MCHOG RNAMS SU 'BYUNG 'GYUR BAS, ,GANG LA DAD
BYAS BDE BA BSAM YAS PA'I, ,'JIG RTEN MGON

LA SU ZHIG GUS MI BYED, ,GANG DAG NYON MONGS RNAMS KYANG BDE BYIN
NA, ,GANG DAG GUS BYED DE LA CI SMOS PA, ,GRAGS CHEN SMAN GYI
RGYAL PO LTA BU YIS, ,BYANG CHUB SEMS DPA' RNAMS LA SU SDANG

BSKYED, ,DE NAS BCOM LDAN 'DAS LA TSE DANG LDAN PA KUN DGA' BOS
'DI SKAD CES GSOL TO, ,BTZUN PA BCOM LDAN 'DAS, 'DI LTA STE, DPER
BGYI NA, SEMS CAN RAB TU SDANG BA'I SEMS


@99B DANG LDAN PA'AM, DANG BA'I SEMS DANG LDAN PA'AM, CHAGS PA'I
SEMS DANG LDAN PA'AM, CHOS KYI BAR DU GCOD PA'I SEMS DANG LDAN PA
GANG LA LA DAG RI'I RGYAL PO RI RAB KYI DRUNG DU MCHIS NA,

DE DAG THAMS CAD 'DI LTA STE, GSER GYI KHA DOG TU KHA DOG GCIG
PAR 'GYUR BA DE BZHIN DU, BTZUN PA BCOM LDAN 'DAS, SEMS CAN RAB
TU SDANG BA'I SEMS DANG LDAN PA'AM, DANG BA'I SEMS

DANG LDAN PA'AM, CHAGS PA'I SEMS DANG LDAN PA'AM, CHOS KYI BAR DU
GCOD PA'I SEMS DANG LDAN PA GANG LA LA DAG BYANG CHUB SEMS DPA'
RNAMS KYI DRUNG DU MCHIS NAS DE DAG THAMS CAD

'DI LTA STE, THAMS CAD MKHYEN PA NYID KYI SEMS KYI KHA DOG TU
SEMS GCIG TU 'GYUR LAGS PAS, BTZUN PA BCOM LDAN 'DAS, BDAG NI
DENG SLAN CHAD BYANG CHUB SEMS DPA' THAMS CAD

RI'I RGYAL PO RI RAB DANG 'DRA BAR 'DZIN LAGS SO, ,BTZUN PA BCOM
LDAN 'DAS, 'DI LTA STE, DPER BGYI NA, SMAN GYI RIGS CHEN PO BLTA
MDZES ZHES BGYI BA MCHIS TE, SEMS CAN RAB TU SDANG

BA'I SEMS DANG LDAN PA'AM, DANG BA'I SEMS DANG LDAN PA'I SEMS CAN
BRO NAD SNA TSOGS KYIS THIBS PA GANG LA LA DAG GIS DE MTHONG NA,
DE DAG THAMS CAD KYI BRO NAD RNAMS RAB TU ZHI BAR

'GYUR BA DE BZHIN DU, BTZUN PA BCOM LDAN 'DAS, SEMS CAN GANG DAG
RAB TU SDANG BA'I SEMS DANG LDAN PA'AM, DANG BA'I SEMS DANG LDAN
PA DAG ,BYANG CHUB SEMS DPA' RNAMS KYI DRUNG DU


@100A *, ,MCHIS NA, ,DE DAG THAMS CAD KYI 'DOD CHAGS DANG, ZHE
SDANG DANG, GTI MUG DANG, NYON MONGS PA'I BRO NAD RNAMS KYANG RAB
TU ZHI BAR 'GYUR LAGS SO, ,DE

NAS BCOM LDAN 'DAS KYIS TSE DANG LDAN PA KUN DGA' BO LA BKA'
STZAL PA, KUN DGA' BO, JI SKAD SMRAS PA DE BZHIN TE LEGS SO,
,LEGS SO, ,ZHES BYA BA BYIN NO, ,DE NAS BCOM

LDAN 'DAS LA TSE DANG LDAN PA 'OD SRUNG CHEN POS 'DI SKAD CES
GSOL TO, ,BTZUN PA BCOM LDAN 'DAS, GANG GI SLAD DU BYANG CHUB
SEMS DPA' SEMS DPA' CHEN PO RNAMS DE LTAR

ZHI BA'I TING 'DZIN GYI GNAS DAG GIS KYANG GNAS PAR BGYID LA,
SEMS CAN RNAMS LA SNYING BRTZE BA'I SLAD DU 'DOD PA'I KHAMS NA
YANG KUN DU GDA' BA DANG, STONG PA NYID DANG,

MTSAN MA MA MCHIS PA DANG, SMON PA MA MCHIS PA DANG, MNGON PAR
'DU BGYI BA MA MCHIS PA'I CHOS RNAMS KYIS KYANG GNAS PAR BGYID
LA, NYAN THOS DANG, RANG SANGS RGYAS KYI CHOS

RNAMS LA YANG REG PAR MI BGYID PA DANG, SNYING RJE CHEN PO YANG
KUN DU BSKYED PAR BGYID LA, THAMS CAD MKHYEN PA NYID KYI SEMS LA
YANG 'JUG PAR BGYID PA DE NI, BTZUN PA BCOM

LDAN 'DAS, BYANG CHUB SEMS DPA' SEMS DPA' CHEN PO RNAMS KYI NGO
MTSAR LAGS TE, BDE BAR GSHEGS PA DE NI MCHOG TU NGO MTSAR LAGS
SO, ,BTZUN PA BCOM LDAN 'DAS,


@100B BYANG CHUB SEMS DPA' SEMS DPA' CHEN PO GANG DAG CHAGS PA
THAMS CAD BSRUNG BAR BGYID CING, 'DI LTA STE, GZUGS DANG, SGRA
DANG, DRI DANG, RO DANG, REG BYA'I CHAGS PA DAG LA SPYAD

PAR BGYID KYANG, DE DAG LA CHAGS PAR YANG MI 'GYUR BA DE DAG NI
THABS LA MKHAS PA BSAM GYIS MI KHYAB PA LA GNAS PA LAGS TE, BTZUN
PA BCOM LDAN 'DAS, BDAG BYANG CHUB SEMS

DPA' SEMS DPA' CHEN PO RNAMS LAS BRTZAMS TE, DPE 'GA' ZHIG BRJOD
PAR SPOBS LAGS SO, ,BDE BAR GSHEGS PA, SPOBS LAGS SO, ,BCOM LDAN
'DAS KYIS BKA' STZAL PA,

'OD SRUNG CHEN PO, KHYOD SPOBS PAR GYIS SHIG ,'OD SRUNG CHEN POS
GSOL PA, BTZUN PA BCOM LDAN 'DAS, 'DI LTA STE, DPER BGYI NA,
'BROG DGON PA CHEN PO ZHIG MCHIS PAR GYUR LA,

'BROG DGON PA CHEN PO DE YANG SRID PA'I RTZE MO DANG MNYAM PA'I
RA BA MCHIS PAR GYUR CING, 'BROG DGON PA CHEN PO DER YANG SROG
CHAGS 'BUM PHRAG DU MA ZHIG ZHUGS PAR GYUR LA, 'BROG

DGON PA CHEN PO DE LA YANG CHAB SGO NI GCIG CIG MCHIS PAR GYUR
CING, 'BROG DGON PA CHEN PO DE DANG HA CANG YANG MI RING BA ZHIG
NA GRONG KHYER CHEN PO 'BYOR PA RGYAS PA, GTZANG BA, LO LEGS

PA; SKYE BO DANG MI MANG POS KUN DU GTAMS PA, NYAMS DGA' BA ZHIG
KYANG MCHIS PAR GYUR LA, GRONG KHYER CHEN PO DE LA YANG CHAB SGO
NI GCIG CIG MCHIS PAR GYUR CING, GANG DAG GRONG KHYER CHEN


@101A *, ,PO DAR ZHUGS PAR GYUR PA DE DAG NI DGA' BA DANG MGU BA
MA MCHIS PAR GYUR LA, GRONG KHYER CHEN PO DE NA YANG MTHO GANG
TZAM GYI TSAD KYI SHUL SHIN TU DOG CING

NYAM NGA BA ZHIG KYANG MCHIS SHING, DE'I G-YAS G-YON NA, KHRU
'BUM TZAM MCHIS PA'I G-YANG SA CHEN PO DAG KYANG MCHIS PAR GYUR
LA, DE NAS 'BROG DGON PA CHEN PO DE'I DBUS NAS SEMS

CAN MKHAS PA, ZHI BA, GLO BA GZHUNGS PA, SEMS CAN THAMS CAD LA
DON DU GYUR PAR 'TSAL BA, BDE BAR 'TSAL BA, GRUB PA DANG BDE BAR
'TSAL BA, SMAN PAR 'TSAL BA, SNYING RJE CHEN

PO DANG LDAN PA GCIG CIG BYUNG BAR GYUR NAS, DE 'BROG DGON PA
CHEN PO DER 'DI SKAD CES, KYE GROGS PO DAG ,KHO BO NI KHYED CAG
GI YONGS SU SKYOB PA YIN TE, 'BROG DGON PA CHEN PO

'DI NAS HA CANG MI RING BA NA GRONG KHYER CHEN PO 'BYOR PA RGYAS
PA, BDE BA LO LEGS PA, NYAMS DGA' BA ZHIG YOD DE, GANG DAG DER
ZHUGS PAR GYUR PA DE NI RGA BA MED PA DANG, 'CHI BA

MED PAR 'GYUR ZHING, SEMS CAN DPAG TU MED PA RNAMS SKYE BO DANG,
RGA BA DANG, NA BA DANG, 'CHI BA LAS YANG DAG PAR 'DA' BAR BYA
BA'I PHYIR CHOS STON PAR YANG 'GYUR BAS, SEMS

CAN SHES PA DANG LDAN PA DAG TSUR SHOG ,GRONG KHYER CHEN PO DER
'DONG NGO ZHES SGRA BSGRAGS SHING SKAD KYIS GO BAR BGYIS PAR GYUR
NA, DE NA SEMS CAN DMAN PA LA MOS SHING NGES PAR 'BYUNG


@101B BA'I BSAM PA CAN GANG DAG LAGS PA DE DAG NI 'DI SKAD CES
BDAG CAG 'DI NAS KYANG MI G-YO BAR GDAMS SHING RJES SU BSTAN PAR
YANG 'TSAL LA, BDAG CAG 'DI NA GNAS BZHIN DU GRONG

KHYER DE NA MCHIS PA'I YON TAN DE DAG KYANG 'BYUNG BAR GYUR CIG
CES MCHIS LAGS SO, ,SEMS CAN RGYA CHEN PO LA MOS PA GANG DAG LAGS
PA DE DAG NI 'DI SKAD CES BDAG CAG NI KHYOD JI

LTA BA DE BZHIN DU GRONG KHYER DER MCHI'O, ,ZHES MCHI LAGS SO,
,SEMS CAN BSOD NAMS CHUNG BA GANG DAG LAGS PA DE DAG NI SGRA DE
NYAN CING THOS NAS KYANG DAD PAR MI BGYID CING, SKYES BU

MKHAS PA'I RANG BZHIN CAN DE'I SLAD BZHIN DU MCHI BAR MI BGYI
LAGS TE, DE NAS SKYES BU MKHAS PA'I RANG BZHIN CAN DE 'BROG DGON
PA CHEN PO DE NAS SLAR BYUNG BA DANG, DES SHUL DE YANG

MTHONG BAR GYUR, DES MTHO GANG TZAM GYI SHUL SHIN TU DOG CING
NYAM NGA BA DE YANG MTHONG BAR GYUR, SHUL DE'I G-YAS G-YON NA
KHRU 'BUM TZAM MCHIS PA G-YANG SA CHEN PO DE DAG KYANG MTHONG

BAR GYUR NAS, DES G-YAS G-YON GYI G-YANG SA CHEN PO DE DAG RTZIG
PA DANG, SPANG LEB KYIS BKUM STE, RKANG LAG BZHIS 'PHYE ZHING
SHUL DE LAS 'DA' BAR BGYID LA, G-YAS G-YON DU YANG

MI BLTA BAR SLANG BZHIN DU PHYIR RGOL BA SGRA 'BYIN CING 'JIGS PA
STON PA DAG MCHI YANG SLAR YANG MI BLTA LA, SKYO ZHING YID BYUNG
BA YANG MA MCHIS PAR SHUL DER MCHI BAR 'GYUR BA DANG, JI LTA


@102A *, ,JI LTAR MCHI BAR 'GYUR BA DE LTA DE LTAR GRONG KHYER DE
MTHONG BAR YANG 'GYUR LA, JI LTA JI LTAR MTHONG BA DE LTA DE LTAR
DE'I 'JIGS PA DANG, 'JIGS SU RUNG BA THAMS

CAD KYANG MA MCHIS PAR 'GYUR ZHING, GRONG KHYER DER ZHUGS NA RGA
BA DANG, 'GUM PA DANG, BRO NAD MA MCHIS PAR 'GYUR LA, SEMS CAN
DPAG TU MA MCHIS PA RNAMS KYI DON BGYID CING, SKYE

BA DANG, RGA BA DANG, BRO 'TSAL BA DANG, 'GUM PA LAS YANG DAG PAR
BZLA BA'I SLAD DU CHOS STON PAR BGYID PA ZHIG MCHIS NA, BTZUN PA
BCOM LDAN 'DAS, DE LA 'BROG DGON PA CHEN PO ZHES

BGYI BA DE NI 'KHOR BA'I DGON PA'I TSIG BLA DVAGS LAGS SO, ,SRID
PA'I RTZE MO DANG MNYAM PA'I RA BA ZHES BGYI BA DE NI MA RIG PA
DANG, SRID PA'I TSIG BLA DVAGS LAGS SO, ,'BROG DGON PA

CHEN PO DER YANG SROG CHAGS 'BUM PHRAG DU MA ZHUGS PAR GYUR LA
ZHES BGYI BA DE NI BYIS PA SO SO'I SKYE BO THAMS CAD KYI TSIG BLA
DVAGS LAGS SO, ,'BROG DGON PA CHAN PO DE LA YANG CHAB SGO NI

GCIG CIG MCHIS PAR GYUR CING ZHES BGYI BA DE JI LTA BA DE BZHIN
DU NI BGROD PA GCIG PA'I SHUL BLTA BAR BGYI LAGS SO, ,SKYES BU
MKHAS PA'I RANG BZHIN CAN ZHES BGYI BA JI LTA BA DE BZHIN

DU NI BYANG CHUB SEMS DPA' SEMS DPA' CHEN PO RNAMS BLTA BAR BGYI
LAGS SO, ,SEMS CAN DMAN PA LA MOS SHING NGES PAR 'BYUNG BA'I BSAM
PA CAN GNAS DE LAS KYANG MI G-YO LA, GRONG KHYER


@102B GYI YON TAN YANG 'TSAL BA DE DAG JI LTA BA DE BZHIN DU NI
NYAN THOS DANG, RANG SANGS RGYAS THAMS CAD BLTA BAR BGYI LAGS SO,
,SEMS CAN RGYA CHEN PO LA MOS PA TSIG 'DI SKAD CES BDAG CAG NI

KHYOD JI LTA BA BZHIN DU GRONG KHYER DER MCHI LAGS SO, ,ZHES MCHI
BA DE DAG JI LTA BA DE BZHIN DU NI, BYANG CHUB SEMS DPA' SEMS
DPA' CHEN PO GZHAN DAG BLTA BAR BGYI LAGS SO, ,SEMS CAN

BSOD NAMS CHUNG NGU SGRA DE NYAN CING THOS NAS KYANG DAD PAR MI
BGYID PA GANG LAGS PA DE DAG NI GZHAN MU STEGS CAN SPYOD PA PA
DANG, KUN DU RGYU DE DAG GI TSIG BLA DVAGS SO, ,'BROG DGON PA
CHEN

PO DE NAS SLAR BYUNG BA ZHES BGYI BA JI LTA BA DE BZHIN DU THAMS
CAD MKHYEN PA NYID DU NGES PAR BSNGOS PA'I SEMS KYIS BRTZON 'GRUS
BRTZAMS PA BLTA BAR BGYI LAGS SO, ,MTHO GANG TZAM GYI

TSAD KYI SHUL ZHES BGYI BA DE JI LTA BA DE BZHIN DU NI CHOS KYI
DBYINGS BLTA BAR BGYI LAGS SO, ,DE'I G-YAS G-YON NA KHRU 'BUM
TZAM MCHIS PA'I G-YANG SA CHEN PO ZHES BGYI BA DE JI LTA BA DE
BZHIN

DU NI NYAN THOS DANG RANG SANGS RGYAS THAMS CAD KYI SA RNAMS BLTA
BAR BGYI LAGS SO, ,G-YAS G-YON GYI G-YANG SA DE DAG RTZIG PA DANG
SPANG LEB KYIS BKUM STE ZHES BGYI BA DE JI LTA BA DE BZHIN

DU NI SHES RAB KYI PHA ROL TU PHYIN PA DANG THABS LA MKHAS PA
BLTA BAR BGYI LAGS SO, ,RKANG LAG BZHIS 'PHYE ZHING SHUL DE LAS
YANG DAG PAR 'DA' BAR BGYID LA, ZHES BGYI BA DE BZHIN DU


@103A *, ,NI BYANG CHUB SEMS DPA' BSDU BA'I DNGOS PO BZHIS SEMS
CAN DPAG TU MA MCHIS PA RNAMS SDUD CING YANG DAG PAR 'DA' BAR
BGYID PA DAG BLTA BAR BGYI LAGS

SO; ;SLAD BZHIN DU PHYIR RGOL BA SGRA 'BYIN CING 'JIGS PA STON PA
DAG MCHI YANG ZHES BGYI BA DE JI LTA BA DE BZHIN DU NI BDUD DANG
BDUD KYI RIS KYI LHA'I BU RNAMS KYANG BLTA BAR BGYI LA, DE BZHIN

DU SEMS CAN SDIG PA LA MNGON PAR ZHEN PA YONGS SU NYON MONGS PA
CAN GYI LAS KUN DU SPYOD PAR BGYID PA GANG DAG BYANG CHUB SEMS
DPA' DE DAG LA 'PHYA BA DANG SMOD PAR BGYID PA DE

DAG KYANG BLTA BAR BGYI LAGS SO, ,SLAR YANG MI LTA LA ZHES BGYI
BA DE NI BZOD PA'I PHA ROL TU PHYIN PA DANG, LHAG PA'I BSAM PAS
SEMS BSKYED PA'I TSIG BLA DVAGS SO, ,G-YAS G-YON

DU YANG MI BLTA BAR ZHES BGYI BA DE NI NYAN THOS DANG RANG SANGS
RGYAS KYI SA LA MI DGA' BA DANG, THAMS CAD MKHYEN PA'I YE SHES
KYI TSIG BLA DVAGS LAGS SO, ,GRONG KHYER CHEN PO ZHES BGYI

BA DE NI THAMS CAD MKHYEN PA NYID KYI GRONG KHYER GYI TSIG BLA
DVAGS LAGS SO, ,JI LTA JI LTAR MCHI BAR 'GYUR BA DE LTA DE LTAR
GRONG KHYER DE MTHONG BAR YANG 'GYUR LA ZHES BGYI BA DE NI DE
BZHIN

GSHEGS PA BSNYEN PA THAMS CAD DANG BRAL BA'I TSIG BLA DVAGS DANG,
DE BZHIN DU BYANG CHUB SEMS DPA' SANGS RGYAS KYI YON TAN MTHONG
BA DANG, SANGS RGYAS KYI SPYOD PA DANG, YE SHES NGES


@103B PAR RTOG PAR BGYID PA DANG, SHES RAB KYI PHA ROL TU PHYIN
PA DANG, THABS MKHAS PA LA SHIN TU LEGS PAR SLOB PA'I TSIG BLA
DVAGS LAGS SO, ,JI LTA JI LTAR MTHONG BA DE LTA DE LTAR DE'I
'JIGS

PA DANG, 'JIGS SU RUNG BA THAMS CAD MA MCHIS PAR 'GYUR ZHING ZHES
BGYI BA DE NI, SEMS CAN THAMS CAD 'JIGS PA MA MCHIS SHING THE
TSOM DANG BRAL BAR 'GYUR BA'I TSIG BLA DVAGS LAGS

SO; ;GRONG KHYER DER ZHUGS NA, RGA BA DANG, 'GUM PA DANG, BRO NAD
MA MCHIS PAR 'GYUR ZHING, SEMS CAN DPAG TU MA MCHIS PA RNAMS KYI
DON BGYI LA, SKYE BA DANG, RGA BA DANG, BRO NAD DANG,

'GUM PA LAS YANG DAG PAR BZLA BA'I SLAD DU CHOS STON PAR YANG
BGYID CES BGYI BA DE NI, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS KYI TSIG BLA DVAGS LAGS SO, ,BTZUN

PA BCOM LDAN 'DAS, BYANG CHUB SEMS DPA' SEMS DPA' CHEN PO NI YE
SHES DANG LDAN LAGS TE, BTZUN PA BCOM LDAN 'DAS, BDAG BYANG CHUB
SEMS DPA' SEMS DPA' CHEN PO THAMS

CAD LA PHYAG 'TSAL LAGS SO, ,DE NAS BCOM LDAN 'DAS KYIS TSE DANG
LDAN PA 'OD SRUNG CHEN PO LA LEGS SO ZHES BYA BA BYIN TE, 'OD
SRUNG, LEGS SO, ,LEGS SO, ,'OD SRUNG KHYOD KYIS DE

LTAR BYANG CHUB SEMS DPA' SEMS DPA' CHEN PO RNAMS LA SPRO BA
BSKYED PA NI YANG KHYOD LEGS TE, 'OD SRUNG KHYOD KYIS DPE BRJOD
PA DES LHA DANG MI RNAMS KYI SKYE RGU LAS SROG CHAGS KHRI NYIS


@104A *, ,STONG GIS BLA NA MED PA YANG DAG PAR RDZOGS PA'I BYANG
CHUB TU SEMS BSKYED DO, ,'OD SRUNG, BYANG CHUB SEMS DPA' SEMS
DPA' CHEN PO RNAMS NI THABS LA

MKHAS PA LEGS PAR BSLABS PA, YON TAN DPAG TU MED PA DANG LDAN PA
YIN TE, 'OD SRUNG, BYANG CHUB SEMS DPA' SEMS DPA' CHEN PO NI GANG
GIS BDAG LA GNOD PAR 'GYUR BA'AM,

GZHAN LA GNOD PAR 'GYUR BA DE LTA BU'I LAS MI BYED CING, TSIG
GANG GIS BDAG DANG GZHAN LA GDUNG BAR 'GYUR BA DE LTA BU'I TSIG
KYANG MI SMRA'O, ,DE SKAD CES BKA' STZAL PA DANG, BCOM

LDAN 'DAS LA BYANG CHUB SEMS DPA' SEMS DPA' CHEN PO YE SHES DAM
PAS 'DI SKAD CES GSOL TO, ,BTZUN PA BCOM LDAN 'DAS KYIS DE SKAD
DU BYANG CHUB SEMS DPA' NI TSIG GANG

GIS BDAG DANG GZHAN LA GDUNG BAR 'GYUR BA DE LTA BU'I TSIG MI
SMRA'O ZHES BKA' STZAL LAGS NA, BCOM LDAN 'DAS, 'O NA CI'I SLAD
DU BYANG CHUB SEMS DPA' SKYE BA GCIG GIS THOGS

PA BRAM ZE'I KHYE'U 'OD ZER PHRENG ZHES BGYI BAR GYUR PA NA, BCOM
LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS MAR ME MDZAD KYI GSUNG RAB LA

'DI SKAD CES, DGE SBYONG MGO REG MTHONG BAS KHO BO LA CI ZHIG
BYA, BYANG CHUB NI MCHOG TU RNYED PAR DKA' BA YIN PAS, DGE SBYONG
MGO REG LA BYANG CHUB GA LA YOD CES GSUNGS NA, BCOM LDAN 'DAS
KYIS DE


@104B SKAD CES GSUNGS PA DE CI LAS DGONGS TE, DE SKAD GSUNGS
LAGS, DE SKAD CES GSOL PA DANG, BCOM LDAN 'DAS KYIS BYANG CHUB
SEMS DPA' SEMS DPA' CHEN PO YE SHES DAM PA LA 'DI SKAD CES

BKA' STZAL TO, ,RIGS KYI BU, DE BZHIN GSHEGS PA DANG, BYANG CHUB
SEMS DPA' RNAMS KYI SPYOD PA'I TSAD RAB TU RNAM PAR DBYE BAS
KHYOD LA CI ZHIG BYA, THONG ZHIG ,DE CI'I PHYIR ZHE NA, RIGS

KYI BU; BYANG CHUB SEMS DPA' SEMS DPA' CHEN PO RNAMS NI THABS LA
MKHAS PA BSAM GYIS MI KHYAB PA DANG LDAN PAS SKYES BU DAM PA DE
DAG NI JI LTA JI LTAR SEMS CAN YONGS SU SMIN PAR

'GYUR BA DE LTA DE LTAR GNAS PAR BYED PA'I PHYIR RO, ,RIGS KYI
BU, DE LTA MOD KYI 'ON KYANG LEGS PAR RAB TU NYON LA TSUL BZHIN
DU YID LA GZUNG ZHIG DANG, THABS LA MKHAS PA'I PHA ROL

TU PHYIN PA LA 'JUG PA ZHES BYA BA'I CHOS KYI RNAM GRANGS BSHAD
PAR BYA'O, ,JI LTAR BYANG CHUB SEMS DPAS, BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS

PA'I SANGS RGYAS MAR ME MDZAD TSUN CHAD DU, THABS LA MKHAS PA
BSAM GYIS MI KHYAB PA BSTAN PA GANG YIN PA DE DAG LAS PHYOGS TZAM
ZHIG BSTAN PAR BYA STE, RIGS KYI BU, GANG GI TSE BYANG

CHUB SEMS DPA' DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS MAR ME MDZAD MTHONG MA THAG TU MI SKYE
BA'I CHOS LA BZOD PA THOB PA'I BAR DER BYANG CHUB SEMS


@105A *, ,DPA' NI 'KHRUG PA MED PA DANG, CA CO MED PA DANG, BRJED
PA MED PA DANG, SEMS RNAM PAR G-YENG BA MED PA DANG, SHES RAB
NYAMS PA MED PA YIN TE, RIGS KYI

BU; MI SKYE BA'I CHOS LA BZOD PA THOB PA'I BYANG CHUB SEMS DPA'
NI 'DOD NA ZHAG BDUN GYIS KYANG BYANG CHUB MNGON PAR RDZOGS PAR
'TSANG RGYA BAR YANG 'GYUR, 'DOD NA BSKAL PAS KYANG BYAS

CHUB MNGON PAR RDZOGS PAR 'TSANG RGYA BAR 'GYUR, 'DOD NA BSKAL PA
BRGYAS KYANG BYANG CHUB MNGON PAR RDZOGS PAR 'TSANG RGYA BAR
'GYUR, 'DOD NA BSKAL PA STONG GIS KYANG BYANG CHUB

MNGON PAR RDZOGS PAR 'TSANG RGYA BAR 'GYUR, 'DOD NA BSKAL PA 'BUM
GYIS KYANG BYANG CHUB MNGON PAR RDZOGS PAR 'TSANG RGYA BAR 'GYUR
TE, BYANG CHUB SEMS DPA' DE NI SEMS CAN

RNAMS YONGS SU SMIN PAR BYA BA'I PHYIR, 'DOD NA BSAM BZHIN DU
SRID PA LA LEN CING 'GRO BAR YANG BYED DO, ,DE NI THABS LA MKHAS
PA DANG SHES RAB KYI STOBS BSKYED PAS GANG GI TSE

'DOD PA DE'I TSE NA, BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR BYED CING, 'DOD NA PHYI
MA'I MTHA'I MUR THUG PA'I BSKAL BA BRGYA PHRAG MANG

POR YANG YID YONGS SU SKYO BA MED PAR GNAS PAR BYED DE, DE NI
BYANG CHUB SEMS DPA'I THABS LA MKHAS PA YIN NO, ,RIGS KYI BU,
GZHAN YANG NYAN THOS KYANG ZHI BA'I TING NGE 'DZIN


@105B DAG LA SNYOMS PAR 'JUG LA, BYANG CHUB SEMS DPA' YANG ZHI
BA'I TING NGE 'DZIN LA SNYOMS PAR 'JUG CING LDANG BAR BYED MOD
KYI, DE'I LUS G-YO BAR YANG MI 'GYUR, SEMS G-YO BAR

YANG MI 'GYUR RO, ,NYAN THOS NI BDAG NYID YONGS SU MYA NGAN LAS
'DA' BA KHO NAR SHES PAR BYED KYI, BYANG CHUB SEMS DPA' NI ZHI
BA'I TING NGE 'DZIN DAG LA SNYOMS PAR 'JUG KYANG

BSDU BA'I DNGOS PO BZHIS SEMS CAN RNAMS BSDU BA'I BRTZON 'GRUS
RGYUN MI GCOD CING, PHA ROL TU PHYIN PA DRUG GIS SEMS CAN YONGS
SU SMIN PAR BYED LA, SEMS CAN RNAMS YONGS

SU SMIN PAR BYED PA NA SNYING RJE CHEN PO SKYED PAR YANG BYED DE,
DE YANG BYANG CHUB SEMS DPA'I THABS LA MKHAS PA YIN NO, ,RIGS KYI
BU, GZHAN YANG BYANG CHUB SEMS DPA' NI 'DOD NA DGA'

LDAN GYI GNAS NA 'DUG BZHIN DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA ZHING CHOS KYI
'KHOR LO SKOR BA YANG BYED NUS MOD KYI, BYANG CHUB SEMS DPA'

'DI SNYAM DU SEMS TE, 'DZAM BU'I GLING PA'I MI RNAMS KYIS NI CHOS
MNYAN PA'I PHYIR DGA' LDAN GYI GNAS SU 'DZEG PAR MI NUS LA, LHA
RNAMS KYIS NI CHOS MNYAN PA'I PHYIR 'DZAM BU'I GLING DU

'BAB PAR NUS SO SNYAM NAS, DE'I PHYIR BYANG CHUB SEMS DPA' 'DZAM
BU'I GLING DU BYANG CHUB MNGON PAR RDZOGS PAR SANGS RGYAS TE, DE
YANG BYANG CHUB SEMS DPA'I THABS LA MKHAS PA YIN


@106A *, ,NO; ;RIGS KYI BU, GZHAN YANG BYANG CHUB SEMS DPA' NI
'DOD NA DGA' LDAN GYI GNAS NAS SHI 'PHOS NAS MA'I MNGAL DU MA
ZHUGS SHING, MNGAL GYI DRI MAS

MA REG PA KHO NAR DE'I SKAD CIG DE NYID LA BYANG CHUB MNGON PAR
RDZOGS PAR 'TSANG RGYA ZHING CHOS KYI 'KHOR LO SKOR BAR NUS MOD
KYI, DE LA SEMS CAN KHA CIG 'DI SNYAM DU 'DI LHA'AM, KLU'AM,

GNOD SBYIN NAM, DRI ZA'AM, SPRUL PA ZHIG GAM, 'DI GA LAS 'ONGS PA
ZHIG SNYAM DU NEM NUR DANG, YID GNYIS DANG, THE TSOM SKYE BAR
'GYUR TA, DE DAG NEM NUR DANG, YID GNYIS DANG,

THE TSOM SKYE BAR GYUR NA NYON MONGS PA YONGS SU ZAD PAR BYA BA'I
PHYIR CHOS NYAN PAR MI BYED, SHES PAR MI BYED, BRTZON 'GRUS RTZOM
PAR MI BYED PAS, BYANG CHUB SEMS DPAS MNGAL NA

GNAS PA BSTAN PA'I RGYU DE YIN, RKYEN DE YIN NO, ,RIGS KYI BU
KHYOD 'DI SNYAM DU BYANG CHUB SEMS DPA' MNGAL GYI GNAS SU ZHUGS
SNYAM NA KHYOD KYIS DE LTAR MI BLTA'O, ,DE CI'I PHYIR ZHE NA,

BYANG CHUB SEMS DPA'I TING NGE 'DZIN DRI MA MED PA ZHES BYA BA
YOD DE, BYANG CHUB SEMS DPA' DGA' LDAN GYI GNAS NA GNAS BZHIN DU
DE LA SNYOMS PAR ZHUGS SHING YONGS SU BSTAN NAS,

TING NGE 'DZIN DE LAS MA LANGS BZHIN DU DGA' LDAN GYI GNAS NYID
NAS BYANG CHUB KYI SNYING PO LA 'DUG MOD KYI, DGA' LDAN GYI LHA
RNAMS KYIS DE NA DE MA MTHONG BAS BYANG CHUB SEMS DPA'I TING


@106B NGE 'DZIN LAS LANGS SO SNYAM DU SHES PAR ZAD DO, ,BYANG
CHUB SEMS DPA' NI DGA' LDAN GYI GNAS NAS MI G-YO BZHIN DU SPRUL
PA DAG GIS 'PHO BA DANG, SKYE BA DANG, MNGON PAR 'BYUNG BA DANG,

DKA' BA SPYOD PA'I BYANG THAMS CAD KUN DU STON PAR BYED DE, DE
DAG THAMS CAD NI BYANG CHUB SEMS DPAS SPRUL PA DAG GIS KUN TU
BSTAN PA YIN NO, ,DE CI'I PHYIR ZHE NA, RIGS KYI BU, BYANG CHUB
SEMS

DPA' NI KUN SPYOD PA GTZANG BA YIN PAS, PHYIR MNGAL GYI GNAS SU
MI 'GRO BA'I PHYIR TE, DE YANG BYANG CHUB SEMS DPA'I THABS LA
MKHAS PA YIN NO, ,CI'I PHYIR BYANG CHUB SEMS DPA' GLANG PO

CHE THAL KAR DU BSGYUR TE MA'I MNGAL DU 'JUG PA STON PAR BYED CE
NA, DE NI DKAR PO'I PHYOGS KYI TSIG BLA DVAGS YIN NO, ,DE CI'I
PHYIR ZHE NA, BYANG CHUB SEMS DPA' NI SEMS CAN THAMS CAD

LAS KHYAD PAR DU 'PHAGS PA YIN PAS NA, DES NI CI NAS KYANG
LHA'AM, MI GZHAN GANG LA YANG MED PA DE LTA BU KHO NAS MNGAL DU
'JUG PAR BSTAN PAR BYA DGOS PA'I PHYIR TE, DE YANG BYANG CHUB

SEMS DPA'I THABS LA MKHAS PA YIN NO, ,CI'I PHYIR BYANG CHUB SEMS
DPA' ZLA BA BCUR MA'I MNGAL NA GNAS SHING DGUR MA YIN ZHE NA,
SEMS CAN GANG DAG 'DI SNYAM DU, KYE MA GZHON NU

'DI MNGAL NA GNAS PA'I DUS YONGS SU MA RDZOGS PAS DBANG PO MA
TSANG BAR GYUR TO SNYAM DU SEMS PA'I SEMS CAN DE DAG GI THE TSOM
GCAD PA DANG, MNGAL GYI DUS DANG, DBANG PO YONGS SU RDZOGS


@107A *, ,PA KUN DU BSTAN PAR BYA BA'I PHYIR, BYANG CHUB SEMS
DPA' ZLA BA BCUR MA'I MNGAL NA GNAS KYI, DGUR NI MA YIN NO,
,BYANG CHUB SEMS DPA' ZLA BA BCUR MA'I

MNGAL NA GNAS PA NA YANG LHA RNAMS BYANG CHUB SEMS DPA' LA BLTA
BA DANG, PHYAG BYA BA DANG, BSNYEN BKUR BYA BA'I PHYIR 'ONG BAR
'GYUR ZHING, DE DAG GIS BYANG CHUB SEMS DPA'

MA'I MNGAL NA GNAS PA'I TSE BYANG CHUB SEMS DPA'I LONGS SPYOD RIN
PO CHE BKOD PA'I KHANG PA BRTZEGS PA LHA'I LONGS SPYOD THAMS CAD
LAS YANG DAG PAR 'DAS PA MTHONG NAS, LHA'I

BU SA YA PHRAG GNYIS DANG, BZHI 'BUM GYIS BLA NA MED PA YANG DAG
PAR RDZOGS PA'I BYANG CHUB TU SEMS BSKYED PAR GYUR TE, DE YANG
BYANG CHUB SEMS DPA'I THABS LA MKHAS PA YIN NO, ,

CI'I PHYIR BYANG CHUB SEMS DPA' MA'I MCHAN BRTOL TE, MNGAL GYI
GNAS NAS 'BYUNG BA KUN DU STON PAR BYED CE NA, SEMS CAN GANG DAG
'DI SNYAM DU BYANG CHUB SEMS DPA' NI PHA DANG MA'I

MER MER PO LAS SKYES PA YIN GYI, BRDZUS TE SKYES PA MA YIN NO
SNYAM DU SEMS PA'I SEMS CAN DE DAG THE TSOM GCAD PA'I PHYIR MA'I
MCHAN BRTOL TE MNGAL GYI GNAS NA 'BYUNG BA KUN

DU BSTAN TO, ,BYUNG MA THAG TU YUM LHA MO SGYU 'PHRUL GYI LUS LA
YANG RMA MED CING SGROS MED LA, BYANG CHUB SEMS DPA' MNGAL NA
GNAS PA'I TSE, YUM LHA MO SGYU 'PHRUL GYIS BDE BA MYONG BAR


@107B GYUR PA GANG YIN PA DE LTA BU'I BDE BA NI SNGON NAM YANG MA
REG CING, SNGON NAM YANG MA MYONG BA STE, DE YANG BYANG CHUB SEMS
DPA'I THABS LA MKHAS PA YIN NO, ,CI'I PHYIR BYANG CHUB SEMS DPA'

DGON PAR BTZAS SHING GRONG DU MA YIN ZHE NA, BYANG CHUB SEMS DPA'
NI YUN RING PO NAS DGON PA'I BSNGAGS PA BRJOD PA DANG, DBEN PA LA
DGA' BA DANG, KUN SPYOD PA GTZANG BA GRONG DU

BTZAS NA LHA DANG, KLU DANG, GNOD SBYIN RNAMS KYANG LHA'I PHYE MA
DANG, SPOS DANG, ME TOG PHRENG BA DANG, BYUG PA DANG, ME TOG DAG
GIS SHIN TU 'PHAGS PA'I MCHOD PA BYED PAR MI 'GYUR BA

DANG; SER SKYA'I GNAS KYI GRONG KHYER NA GNAS PA'I MI RNAMS KYANG
RGYAGS PA DANG BAG MED PA SKYE BAR 'GYUR BA'I PHYIR TE, GANG GI
PHYIR BYANG CHUB SEMS DPA' DGON PAR BTZAS SHING GRONG DU

MA YIN PA'I RGYU NI DE YIN, RKYEN NI DE YIN NO, ,CI'I PHYIR BYANG
CHUB SEMS DPA'I YUM GYIS SHING BLAG SHA'I YAL GA LA BZUNG STE,
BANG MAL MA BYED PAR BYANG CHUB SEMS DPA' BTZAS PAR BYAS

SHE NA, SEMS CAN GANG DAG 'DI SNYAM DU YUM LHA MO SGYU 'PHRUL NI
CI LTA BUR BUD MED GZHAN DAG BZHIN DU SDUG BSNGAL GYI TSOR BAS
REG CING BYANG CHUB SEMS DPA' BTZAS SO SNYAM DU SEMS

PA'I SEMS CAN DE DAG THE TSOM GCAD PA DANG BDE BAR BTZAS PA KUN
TU BSTAN PAR BYA BA'I PHYIR, YUM LHA MO SGYU 'PHRUL GYIS SHING
BLAG SHA'I YAL GA LA BZUNG STE, BANG MAL MA BCAS PAR


@108A *, ,BYANG CHUB SEMS DPA' BTZAS PAR BYAS SO, ,CI'I PHYIR
BYANG CHUB SEMS DPA' MA'I MCHAN G-YAS PA BRTOL TE, DRAN PA DANG
SHES BZHIN GYIS MNGAL GYI GNAS

NAS BYUNG ZHING SKYE GNAS NAS KYANG MA YIN, LUS KYI PHYOGS GZHAN
DAG KYANG MA YIN ZHE NA, BYANG CHUB SEMS DPA' NI KUN SPYOD PA
GTZANG BA DANG, 'JIG RTEN GSUM THAMS CAD LAS KHYAD PAR

DU 'PHAGS PA DANG, 'DUL BA'I SEMS CAN RNAMS GDUL BA'I PHYIR, DES
NA JI LTAR SEMS CAN DMAN PA GZHAN DAG BZHIN DU MA'I MNGAL DU
BRTEN CING GNAS PA MA YIN PA DANG, BTZAS

PA MA YIN PA DE LTAR SKYE BA BSTAN PAR BYA DGOS PA'I PHYIR TE,
DES NA BYANG CHUB SEMS DPA' MA'I MCHAN G-YAS PA BRTOL TE, DRAN PA
DANG SHES BZHIN GYIS MNGAL GYI GNAS NAS BYUNG ZHING,

BYANG CHUB SEMS DPA' BTZAS MA THAG TU YUM LHA MO SGYU 'PHRUL GYI
MCHAN YANG RMA MED CING SGROS MED PAR GYUR TE, DE YANG BYANG CHUB
SEMS DPA'I THABS LA MKHAS PA YIN NO, ,CI'I PHYIR

BYANG CHUB SEMS DPA' BTZAS MA THAG TU LHA'I DBANG PO BRGYA BYIN
GYIS BZUNG LA, MIR GYUR PA GZHAN DAG GIS MA YIN ZHE NA, DE NI
BYANG CHUB SEMS DPA'I DGE BA'I RTZA BA 'BAR BAS LHA RNAMS

'DUN PAR BYAS PAS, LHA'I DBANG PO BRGYA BYIN GYIS BDAG GIS BYANG
CHUB SEMS DPA' BTZAS MA THAG TU GOS RIN PO CHES GZUNG BAR BYA'O
ZHES SNGON SMON LAM BTAB PA'I PHYIR, DE NA BYANG CHUB


@108B SEMS DPA' LA MCHOD PA'I LAS RGYA CHEN PO LA BRTZON PAR BYED
PA YIN TE, DE YANG BYANG CHUB SEMS DPA'I THABS LA MKHAS PA YIN
NO, ,CI'I PHYIR BYANG CHUB SEMS DPA' BTZAS MA THAG TU YONGS

SU MA BZUNG BAR GOM PA BDUN 'DOR PAR BYED LA, DRUG KYANG MA YIN,
BRGYAD KYANG MA YIN ZHE NA, BYANG CHUB SEMS DPA' NI JI LTAR GZHAN
SUS KYANG SNGON MA BSTAN PA DE LTA BU'I RDZU 'PHRUL GYI

STOBS KYI BRTZON 'GRUS CHEN PO DANG, SKYES BU DAM PA'I RTZAL GDON
MI ZA BAR KUN DU BSTAN PAR BYA DGOS PA DANG, GOM PA BDUN BOR BAS
SEMS CAN GANG DAG GI DON GOM PA DRUG GIS KYANG MI

CHOG LA, BRGYAD NI LHAG PAR 'GYUR BAS NA, DE'I PHYIR BYANG CHUB
SEMS DPA' BTZAS MA THAG TU YONGS SU MA BZUNG BAR GOM PA BDUN 'DOR
BAR BYED LA, DRUG KYANG MA YIN, BRGYAD KYANG MA YIN

TE; DE YANG BYANG CHUB SEMS DPA'I THABS LA MKHAS PA YIN NO, ,CI'I
PHYIR BYANG CHUB SEMS DPA' GOM PA BDUN 'DOR BA NI, TSIG 'DI SKAD
CES NGA NI 'JIG RTEN NA THU BO YIN NO, ,NGA NI 'JIG

RTEN NA GTZO BO YIN TE, SKYE BA DANG, RGA BA DANG, NA BA DANG,
'CHI BA MTHAR DBYUNG BAR BYA'O ZHES RJOD PAR BYED CE NA, RIGS KYI
BU, 'KHOR DE NA BRGYA BYIN DANG, TSANGS PA DANG, LHA'I BU DBANG
CHE

PAR GRAGS PA DAG 'DUS PAR GYUR TE 'KHOD LA, NGA RGYAL GYIS KHENGS
PA DE DAG 'DI SNYAM DU, BDAG CAG NI CHES BLA MA YIN GYI, BYANG
CHUB SEMS DPA' 'DI NI DE LTA MA YIN NO SNYAM DU SEMS SHING


@109A *, ,'DUD PAR MI BYED, RAB TU 'DUD PAR MI BYED, PHYAG 'TSAL
BAR MI BYED, RAB TU PHYAG 'TSAL BAR MI BYED PAS NA, DES NA BYANG
CHUB SEMS DPA' 'DI SNYAM

DU SEMS TE, BRGYA BYIN DANG, TSANGS PA DANG, LHA'I BU 'DI DAG YUN
RING POR DON MED PA DANG, GNOD PA DANG, SDUG BSNGAL DANG, LOG PAR
LTUNG BAR 'GYUR RO SNYAM NAS DE'I PHYIR BYANG CHUB

SEMS DPAS TSIG 'DI SKAD CES NGA NI 'JIG RTEN NA THU BO YIN NO,
,NGA NI 'JIG RTEN NA GTZO BO YIN TE, SKYE BA DANG, RGA BA DANG,
NA BA DANG, 'CHI BA MTHAR 'BYUNG BAR BYA'O ZHES SMRAS TE, TSIG

GI SGRA DES STONG GSUM GYI STONG CHEN PO'I 'JIG RTEN GYI KHAMS
'DI GO BAR GYUR NAS, LHA'I BU GANG DAG DER MA LHAGS PA DE DAG
KYANG SGRA DE THOS NAS LHAGS PAR GYUR CING, DE NAS LHA'I BU

DE DAG DANG, BRGYA BYIN DANG, TSANGS PA DAG YID BYUNG BA SKYES
SHING NGO MTSAR DU 'DZIN PAR GYUR NAS, GUS PA DANG BCAS PAS THAL
MO PUG PUG POR SBYAR TE, BYANG CHUB SEMS DPA' LA

MNGON PAR 'DUD CING PHYAG 'TSAL BAR BYED DE, GANG GI PHYIR BYANG
CHUB SEMS DPA' TSIG 'DI SKAD CES NGA NI 'JIG RTEN NA GTZO BO YIN
TE, SKYE BA DANG, RGA BA DANG, NA BA DANG, 'CHI BA MTHAR

'BYUNG BAR BYA'O ZHES SMRAS PA'I RGYU NI DE YIN, RKYEN NI DE YIN
NO, ,BYANG CHUB SEMS DPA'I TSIG DE NI YANG DAG PA YIN TE, DE YANG
BYANG CHUB SEMS DPA'I THABS LA MKHAS PA YIN NO, ,CI'I PHYIR


@109B BYANG CHUB SEMS DPA' BTZAS MA THAG TU GAD MO CHER RGOD PAR
BYED CE NA, RIGS KYI BU, BYANG CHUB SEMS DPA' LA NI 'DOD CHAGS
DANG LHAN CIG SKYES PA'AM, ZHE SDANG DANG LHAN CIG SKYES PA'AM,
GTI

MUG DANG LHAN CIG SKYES PA RGOD PA'I GAD MO YANG MED, RTA GAD DU
RGOD PA YANG MED MOD KYI, 'ON KYANG BYANG CHUB SEMS DPA' 'DI
SNYAM DU SEMS TE, BYANG CHUB SEMS DPA' 'DI DAG GIS NI BDAG DANG

LHAN CIG TU BYANG CHUB TU SEMS BSKYED PA LAS BDAG GIS NI BYANG
CHUB THOB PAR GYUR GYI, SEMS CAN 'DI DAG NI LE LO'I DBANG GIS
'KHOR BA'I THIBS POR GNAS PAR GYUR PAS, KYE MA SEMS

CAN 'DI DAG THAMS CAD NI THAMS CAD MKHYEN PA NYID THOB PAR BYA
BA'I PHYIR SNYING RJE BGROD PAR BYA BA'I CHOS THAMS CAD LA BRTZON
'GRUS RTZOM PAR MI BYED PA YIN NO ZHES DE LTAR SNYING RJE CHEN PO
BSKYED

PA NA; SEMS CAN DE DAG GIS BYANG CHUB SEMS DPA' NI BSAM PA YONGS
SU RDZOGS PA YIN PAR RIG LA, BDAG CAG NI DMAN PA DANG BAG MED PA
YIN PAR RIG NAS, DE DAG DA BDAG LA PHYAG

'TSAL BAR 'GYUR RO SNYAM NAS, DE'I PHYIR DE'I TSE BYANG CHUB SEMS
DPA' GAD MO CHER RGOD PAR BYED DE, DE YANG BYANG CHUB SEMS DPA'I
THABS LA MKHAS PA YIN NO, ,CI'I PHYIR BYANG CHUB SEMS

DPA' DRI MED PAR BTZAS MA THAG TU BRGYA BYIN DANG, TSANGS PA DAG
GIS 'KHRU BAR BYED CE NA, RIGS KYI BU, DE NI BRGYA BYIN DANG,
TSANGS PA DAG MCHOD PA'I LAS BYED PA YANG YIN LA, 'JIG RTEN NA


@110A *, ,YANG KHYE'U DAG BTZAS MA THAG TU GDON MI ZA BAR KHRUS
BYED PA DAG YOD PAS, BYANG CHUB SEMS DPAS KYANG 'JIG RTEN SHES
PA'I RJES SU GDON MI ZA BAR 'JUG

PAR BYA DGOS PAS NA DON GYI DBANG DE MTHONG BA'I PHYIR, BYANG
CHUB SEMS DPA' BTZAS MA THAG TU BRGYA BYIN DANG, TSANGS PA DAG
GIS 'KHRU BAR BYED DE, DE YANG BYANG CHUB SEMS DPA'I THABS

LA MKHAS PA YIN NO, ,CI'I PHYIR BYANG CHUB SEMS DPA' DGON PAR
BTZAS MA THAG KHO NAR BYANG CHUB KYI SNYING POR MI 'GRO BAR CI'I
PHYIR GRONG DU 'JUG CE NA, DBANG PO RNAMS YONGS SU SMIN

PA KUN TU BSTAN PA DANG, BTZUN MO'I 'KHOR GYI BYA BA KUN DU BSTAN
PA DANG, DGA' BA DANG RTZE MO DAG KUN TU BSTAN NAS KYANG, GLING
CHEN PO BZHI LA MI BLTA BAR SPANGS TE MNGON PAR 'BYUNG

BA KUN TU BSTAN PAR BYA BA DANG, 'DI LTAR SEMS CAN GZHAN DAG
KYANG BDAG GI RJES SU SLOB PA NA, 'DOD PA'I DGA' BA DANG, RTZED
MO DANG, LONGS SPYOD DANG, 'KHOR RGYA CHEN PO DAG

SPANGS TE RAB TU 'BYUNG BA'I PHYIR, MNGON PAR 'BYUNG BAR 'GYUR
BAR BYA BA'I PHYIR TE, GANG GI PHYIR BYANG CHUB SEMS DPA' DGON
PAR BTZAS MA THAG KHO NAR BYANG CHUB KYI SNYING POR MI

'GRO BAR, GRONG DU ZHUGS NAS MNGON PAR 'BYUNG BAR BYED PA'I RGYU
NI DE YIN, RKYEN NI DE YIN TE, DA YANG BYANG CHUB SEMS DPA'I
THABS LA MKHAS PA YIN NO, ,CI'I PHYIR BYANG CHUB SEMS


@110B DPA' BTZAS NAS ZHAG BDUN LON NAS YUM LHA MO SGYU 'PHRUL
'CHI BA'I DUS BYED PAR GYUR CE NA, DE LA NI BYANG CHUB SEMS DPA'
BTZAS PA'I NYES PA MED DE, YUM LHA MO SGYU 'PHRUL NYID TSE

ZAD NAS DUS LAS 'DAS PA YIN GYI, BYANG CHUB SEMS DPA'I NYES PA MA
YIN TE, 'DI LTAR BYANG CHUB SEMS DPA' DGA' LDAN GYI GNAS MCHOG NA
GNAS PA NYID KYI TSE NA LHA'I MIG RNAM PAR

DAG PAS YUM LHA MO SGYU 'PHRUL GYI TSE LA SO SOR BRTAGS NA, BYANG
CHUB SEMS DPAS YUM LHA MO SGYU 'PHRUL GYI TSE'I LHAG MA NI ZLA BA
BCU DANG ZHAG BDUN LAS MA LAS PAR SHES NAS, DE'I 'OG

TU BYANG CHUB SEMS DPA' DGA' LDAN GYI GNAS MCHOG NAS SHI 'PHOS TE
MA'I MNGAL DU ZHUGS PA YIN PAS, RIGS KYI BU, RNAM GRANGS DES NA
KHYOD KYIS 'DI LTAR YUM LHA MO SGYU 'PHRUL NYID

TSE ZAD NAS 'CHI BA'I DUS BYAS PAR ZAD KYI, BYANG CHUB SEMS DPA'
BTZAS PA'I NYES PA MA YIN PAR RIG PAR BYA STE, DE YANG BYANG CHUB
SEMS DPA'I THABS LA MKHAS PA YIN NO, ,CI'I PHYIR

BYANG CHUB SEMS DPAS YI GE DANG, LAG RTZIS DANG, BSTAN BCOS DANG,
GRANGS DANG, RTZIS DANG, RAL GRI'I THABS DANG, MDA' GZHU'I THABS
DANG, 'GYED STOBS DANG, GYAD KYI 'DZIN

STANGS DANG, SKAR MA'I DPYAD DANG, DGA' BA DANG, RTZED MO DAG
LEGS PAR BSLAB CE NA, 'JIG RTEN DANG RJES SU MTHUN PAR BYA BA'I
PHYIR TE, 'DI LTAR BYANG CHUB SEMS DPAS DANG PO NYID NAS


@111A *, ,GANG LA LEGS PAR BSLAB PAR MA BYAS PA'I BZO'AM, GSANG
SNGAGS SAM, RIG SNGAGS SAM, BSTAN BCOS SAM, BRO GAR RAM, GLU'AM,
ROL MO'I SGRA'AM,

BZHAD GAD DAM, 'JO SGEG GAM, DGA' BA'AM, RTZED MO KUN DU BSTAN
PAR BYA BA NI STONG GSUM GYI STONG CHEN PO'I 'JIG RTEN GYI KHAMS
NA 'GA' YANG MED MOD KYI, 'ON KYANG BYANG CHUB SEMS

DPA' LA NI BTZAS MA THAG KHO NAR 'JIG RTEN DANG 'JIG RTEN LAS
'DAS PA'I BZO DANG LAS KYI GNAS THAMS CAD MNGON DU 'GYUR RO, ,DE
CI'I PHYIR ZHE NA, SNGON SHIN TU LEGS PAR

BSLABS PA DANG, DGE BA'I RTZA BA YONGS SU SMIN PA'I DBANG GI
STOBS BSKYED PA'I PHYIR TE, DE YANG BYANG CHUB SEMS DPA'I THABS
LA MKHAS PA YIN NO, ,CI'I PHYIR BYANG CHUB SEMS DPA'

SRID PA THA MA LA BTZUN MO DANG SRAS DANG G-YOG 'KHOR LEN PAR
BYED CE NA, RIGS KYI BU, BYANG CHUB SEMS DPA' NI 'DOD PA DON DU
GNYER BA MA YIN NO, ,DE CI'I PHYIR ZHE NA, DE'I GNAS

SKABS NA SKYES BU DAM PA NI 'DOD CHAGS DANG BRAL BA'I PHYIR TE,
'ON KYANG BYANG CHUB SEMS DPA' SRID PA THA MA PAS BTZUN MO DANG,
SRAS DANG, BU'I 'KHOR GDON MI ZA BAR BSTAN PAR BYA

DGOS TE, SEMS CAN GANG DAG 'DI SNYAM DU, BYANG CHUB SEMS DPA' NI
SKYES BU DAM PA MA YIN GYI, ZA MA'I RIGS SHIG YIN NO SNYAM DU
SEMS PAR GYUR NA, DE DAG YUN RING POR DON


@111B MED PA DANG, GNOD PA DANG, SDUG BSNGAL BA DANG, LOG PAR
LTUNG BAR 'GYUR BAS SEMS CAN DE DAG GI THE TSOM GCAD PA DANG, 'DI
LTA STE, SRAS SGRA GCAN ZIN KUN TU BSTAN PAR BYA BA'I PHYIR

BYANG CHUB SEMS DPAS SH'AKYA'I BU MO SA 'TSO MA BLANGS SO, ,GANG
DAG 'DI SNYAM DU SRAS SGRA GCAN ZIN NI YAB DANG YUM GYI MER MER
PO LAS SKYES PA YIN NO SNYAM DU SEMS NA DE LTAR MI BLTA'O, ,

DE CI'I PHYIR ZHE NA, SGRA GCAN ZIN 'DIS NI SNGON 'DI SKAD DU
BDAG SRID PA THA MA PA'I BUR GYUR CIG CES SMON LAM BTAB PAS NA
SGRA GCAN ZIN NI LHA NAS SHI 'PHOS NAS 'DIR BRDZUS TE SKYES

PA YIN GYI, PHA DANG MA'I MER MER PO LAS SKYES PA MA YIN PA'I
PHYIR RO, ,SH'AKYA'I BU MOS 'TSO MA YANG SNGON GYI SMON LAM GYI
DBANG GIS BLANGS PA YIN TE, DES DE BZHIN GSHEGS PA MAR

ME MDZAD KYI SPYAN SNGAR, BRAM ZE'I KHYE'U KHYOD SRID PA THA MA
PAR GYUR PA NA BDAG GI KHYIM THAB TU GYUR LA, BDAG KYANG KHYOD
KYI BTZUN MOR GYUR CIG CES SMON LAM BTAB PA'I PHYIR RO, ,

DE'I TSE NA BYANG CHUB SEMS DPAS KYANG 'DI SKAD CES, BZANG MO NGA
NI 'DOD PA RNAMS DON DU GNYER BA MA YIN MOD KYI, 'ON KYANG NGA
KHYOD KYI BSAM PA JI LTA BA BZHIN DU GYUR CES AUTPA LA'I

PHYIR KHAS BLANGS TE, SANGS RGYAS KYI SPYAN SNGAR DGE BA'I RTZA
BA BSKYED PA DE NI MI SLU BA YIN PAS NA, BYANG CHUB SEMS DPAS
SH'AKYA'I BU MOS 'TSO MA BLANGS SO, ,GZHAN YANG BYANG CHUB SEMS


@112A *, ,DPA' SRID PA THA MA PAS NI BTZUN MO'I 'KHOR DANG, G-YOG
'KHOR GDON MI ZA BAR KUN TU BSTAN PAR BYA DGOS TE 'DI LTAR
SH'AKYA'I BU MO SA 'TSO MAS KYANG

BYANG CHUB SEMS DPA'I GZUGS PHUN SUM TSOGS PA DANG, LHA'I MCHOD
PA PHUN SUM TSOGS PA DANG, MNGON PAR 'BYUNG BA PHUN SUM TSOGS PA
MTHONG NAS 'DI SKAD DU, KYE MA BDAG KYANG

YON TAN GYI CHOS 'DI LTA BU DANG LDAN PAR GYUR CIG CES LHAG PA'I
BSAM PAS BLA NA MED PA YANG DAG PAR RDZOGS PA'I BYANG CHUB TU
SEMS BSKYED PAR GYUR PA'I PHYIR TE, DE LTAR NA SH'AKYA'I

BU MO SA 'TSO MA BYANG CHUB KYI SEMS BRTAN PAR BSKYED DU GZHUG
PA'I PHYIR YANG BYANG CHUB SEMS DPAS SH'AKYA'I BU MO SA 'TSO MA
BLANGS SO, ,GZHAN YANG SEMS CAN GANG DAG 'DOD

PA DANG, BRAN DANG, CHUNG MA DANG, LAS KYI MTHA' DANG, KHANG
KHYIM DANG, NOR RDZAS KYI 'DU 'DZIS SPANGS NAS YONGS SU 'DZIN PA
SPANGS TE, RAB TU 'BYUNG BAR MI NUS PA'I SEMS CAN DE

DAG LA 'DOD PA'I SRED PA DANG, LONGS SPYOD DANG, NOR RDZAS DANG,
CHUNG MA LA MI LTA BAR KUN DU BSTAN PAR BYA BA'I PHYIR YANG BYANG
CHUB SEMS DPAS SH'AKYA'I BU MO SA 'TSO MA BLANGS NAS

KHANG KHYIM DANG, NOR RDZAS DANG, CHUNG MA DANG, 'KHOR RNAMS LA
MI LTA BAR SPANGS TE MNGON PAR BYUNG NA, SEMS CAN DE DAG KYANG
'DI SNYAM DU GZHON NU DON THAMS CAD GRUB PA 'DI YANG DE


@112B LTAR BTZUN MO DANG, NOR RDZAS DANG, 'KHOR DANG, LONGS SPYOD
RGYA CHEN PO DAG LA MI LTA BAR SPANGS TE RAB TU BYUNG NA DE'I
PHYIR, BDAG CAG KYANG CI'I PHYIR RAB TU 'BYUNG BAR MI BYA SNYAM
DU SEMS PAR

BYA BA'I PHYIR RO,, ,,BAM PO GSUM PA, GZHAN YANG BYANG CHUB SEMS
DPAS SNGON BYANG CHUB SEMS DPA'I SPYAD PA SPYOD PA NA, BUD MED
GZHON NU BSNYEN BKUR MA GANG DAG DGE BA'I

CHOS RNAMS KYIS YONGS SU SMIN PAR BYAS SHING, YID GCUGS PAR GYUR
PA DE DAG GIS 'DI SKAD CES BDAG CAG KHYOD SRID PA THA MA PAR GYUR
PA'I BAR TSUN CHAD KYI BTZUN MOR GYUR CIG CES SMON

LAM BTAB PAS NA, DE DAG GIS DKAR PO'I CHOS RGYA CHER SMAN PAR BYA
BA'I PHYIR YANG BYANG CHUB SEMS DPAS 'KHOR RNAMS BLANGS TE, DE NA
BYANG CHUB SEMS DPA' BTZUN MO'I 'KHOR GYI NANG DU

GNAS PAS, BUD MED BZHI KHRI NYIS STONG NI, BLA NA MED PA YANG DAG
PAR RDZOGS PA'I BYANG CHUB TU YONGS SU SMIN PAR BYAS SO, ,LHAG MA
RNAMS NI LOG PAR MI LTUNG BA'I CHOS CAN DU BYAS TE,

RNAM GRANGS DES KYANG BYANG CHUB SEMS DPAS 'KHOR RNAMS BLANGS SO,
,GZHAN YANG BUD MED GANG DAG 'DOD CHAGS KYI YONGS SU GDUNG BA
CHEN POS YONGS SU GDUNG BAR GYUR PA DE DAG GIS

BYANG CHUB SEMS DPA' MTHONG MA THAG TU BDAG NYID 'DOD CHAGS DANG
BRAL BAR KUN DU SHES PAR BYA BA'I PHYIR RO, ,GZHAN YANG BYANG
CHUB SEMS DPAS BDAG NYID KYI CHU ZHENG DANG, KHA DOG DANG,


@113A *, ,DBYIBS CI 'DRA BA DE 'DRA BA'I SPRUL PA MNGON PAR SPRUL
NAS, SPRUL PA DE DANG BUD MED DE DAG LHAN CIG DGA' BA DANG RTZE
BA DANG DGA' MGUR SPYOD PAR BYED PA NA, DE

DAG SO SO NAS 'DI SNYAM DU BDAG NI BYANG CHUB SEMS DPA' DANG LHAN
CIG DGA' BA DANG RTZE BA DANG DGA' MGUR SPYOD PAR BYED DO SNYAM
DU SEMS PAR ZAD KYI, BYANG CHUB SEMS DPA' NI BSAM

GTAN GYI DGA' BA'I GNAS PAS GNAS PAR BYED DO, ,SPRUL PA'I 'DOD
PA'I LONGS SPYOD JI LTA BA BZHIN DU DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS

MAR ME MDZAD TSUN CHAD NAS, BYANG CHUB SEMS DPA'I 'DOD PA'I LONGS
SPYOD KYANG DE DANG 'DRA BAR BLTA BAR BYA'O, ,SH'AKYA'I BU 'DUN
PA DANG, RTA BSNGAGS LDAN GNYIS KYANG DE GNYIS KYI

SNGON GYI SMON LAM NYID YIN PAR BLTA BAR BYA STE, DE YANG BYANG
CHUB SEMS DPA'I THABS LA MKHAS PA YIN PAR BLTA BAR BYA'O, ,CI'I
PHYIR BYANG CHUB SEMS DPA' SHING 'DZAM BU'I GRIB

MA LA BSAM GTAN BYED CE NA, BYANG CHUB SEMS DPA' DE NA GNAS PAS
LHA BYE BA PHRAG BDUN CU BRTUL BA DANG, YAB DANG YUM DAG YANG DAG
PAR BSTAN PAR BYA BA DANG, BYANG CHUB SEMS DPA'

BDAG RAB TU 'BYUNG BA'I PHYIR MNGON PAR 'BYUNG BA DANG, SHES RAB
CHE BA NYID GDON MI ZA BAR KUN TU BSTAN PAR BYA DGOS PA DANG,
SHING 'DZAM BU'I GRIB MAS MA BTANG BA NYID KYANG KUN DU


@113B BSTAN PAR BYA BA'I PHYIR TE, GANG GI PHYIR BYANG CHUB SEMS
DPA' SHING 'DZAM BU'I GRIB MA LA BSAM GTAN BYED PA'I RGYU NI DE
YIN, RKYEN NI DE YIN TE, DE YANG BYANG CHUB SEMS DPA'I THABS LA

MKHAS PA YIN NO, ,BYANG CHUB SEMS DPA' DGA' BA DANG RTZED MO
THAMS CAD DON DU MI GNYER BAR CI'I PHYIR SKYED MOS TSAL GYI SAR
BYUNG ZHE NA, RGAN PO DANG, NAD PA DANG, SHI BA KUN TU BSTAN

PAR BYA BA DANG, NYE DU RNAMS KYIS 'DI LTAR BYANG CHUB SEMS DPA'
NI NYE DU RNAMS MI 'DOD PA MA YIN GYI, RGA BA DANG, NA BA DANG,
'CHI BAS 'JIGS SHING SKRAG PA DANG, KHYIM NA GNAS PA

NI NYES PA MANG PO'I SKYON CHAGS PAS GNAS PA MA YIN PAR RIG NAS,
MNGON PAR BYUNG BA YIN NO ZHES SHES PAR 'GYUR BA KUN DU BSTAN PAR
BYA BA DANG, SEMS CAN THAMS CAD KYANG RGA BA

DANG; NA BA DANG, 'CHI BAS 'JIGS PA KUN DU BSTAN PAR BYA BA'I
PHYIR TE, DE'I PHYIR NA BYANG CHUB SEMS DPA' DGA' BA DANG RTZED
MO DON DU MI GNYER BAR YANG SKYED MOS TSAL GYI SAR BYUNG

STE; DE YANG BYANG CHUB SEMS DPA'I THABS LA MKHAS PA YIN NO,
,CI'I PHYIR BYANG CHUB SEMS DPA' NAM PHYED KYI DUS KYI TSE MNGON
PAR BYUNG LA NYIN MO MA YIN ZHE NA, SEMS CAN RNAMS

GANG LA GNAS NA, DGE BA'I RTZA BA DAG 'PHEL BAR 'GYUR BA'I DGE
BA'I RTZA BA KUN DU BSTAN PAR BYA BA'I PHYIR TE, DKAR PO'I CHOS
DON DU GNYER BA'I RIGS KYI BUS NI BDE BA RGYA CHEN PO JI SNYED


@114A *, ,PA YANG YONGS SU SPANGS TE, NAM PHYED KYI DUS KYI TSE
NA MA DRIS, MI LTOS PAR MNGON PAR 'BYUNG BA BYA BA DANG, BDE BA'I
YO BYAD JI SNYED PA DAG KYANG YONGS SU SPANG

BAR BYA BA DANG, DKAR PO'I PHYOGS YONGS SU NYAMS PAR MI BYA BA'I
PHYIR TE, DE YANG BYANG CHUB SEMS DPA'I THABS LA MKHAS PA YIN NO,
,CI'I PHYIR BYANG CHUB SEMS DPAS SKYE BO RNAMS

NI LHA RNAMS KYIS GNYID LOG PAR BYAS TE MNGON PAR BYUNG ZHE NA,
SKYE BO RNAMS NI LHA RNAMS KYIS GNYID LOG PAR BYAS PAS LHA RNAMS
KYIS NYES PAR KUN TU BSTAN PA'I PHYIR TE, BYANG CHUB

SEMS DPA' LA NYE DU RNAMS DANG, SKYE BO RNAMS THA BA DANG ZHE
SDANG GI SEMS BSKYED PAR GYUR NA, DE DAG LA YUN RING BOR DON MED
PA DANG, GNOD PA DANG, SDUG BSNGAL BA DANG, LOG

PAR LTUNG BAR 'GYUR GYI, DE DAG GIS SKYE BO RNAMS LHA RNAMS KYIS
GNYID LOG PAR BYAS SHING, LHA RNAMS KYIS SGO PHYE STE BAR SNANG
LA KHYER BAS, DE NI BYANG CHUB SEMS DPAS MA NYES SO ZHES SHES

PAR GYUR NA, DE DAG BYANG CHUB SEMS DPA' LA DAD PA RGYA CHEN PO
THOB PAR 'GYUR BAS DON GYI DBANG DE MTHONG BA'I PHYIR, SKYE BO
RNAMS GNYID LOG PAR BYAS NAS MNGON PAR BYUNG STE, DE

YANG BYANG CHUB SEMS DPA'I THABS LA MKHAS PA YIN NO, ,CI'I PHYIR
BYANG CHUB SEMS DPAS RTA DANG RGYAN RNAMS SH'AKYA'I BU 'DUN PA LA
PHYIR BSKUR ZHE NA, 'DI LTA STE, CHOG SHES PA


@114B KUN TU BSTAN PAR BYA BA'I PHYIR TE, GZHAN DAG 'DI SKAD CES
BYANG CHUB SEMS DPA' NI DNGOS PO THAMS CAD LA MI LTA BAR RAB TU
BYUNG BAS NA GSER DANG DNGUL DAG DON DU GNYER BA MA YIN NO ZHES

BRJOD PAR BYA BA DANG, GZHAN YANG BYANG CHUB SEMS DPAS PHYI MA'I
SKYE BO DAG RJES SU SLOB TU GZHUG PAR BYA BA'I PHYIR TE, 'DI LTAR
GANG DAG BSTAN PA 'DI LA RAB TU 'BYUNG BAR 'GYUR BA DE DAG

GIS NI NGA'I RJES SU BSLABS SHING, DNGOS PO THAMS CAD LA MI LTA
BAR 'PHAGS PA'I RIGS BZHI LA BRTEN NAS RAB TU 'BYUNG BAR BYA STE,
RAB TU 'BYUNG BAS NI DANG PO KHO NA NAS 'TSO BA LA

LTOS SHING RAB TU 'BYUNG BAR MI BYA'O ZHES BSTAN PAR BYA BA'I
PHYIR TE, DE YANG BYANG CHUB SEMS DPA'I THABS LA MKHAS PA YIN NO,
,CI'I PHYIR BYANG CHUB SEMS DPA' BDAG NYID KYIS RAL

GRIS SKRA BREGS TE RAB TU BYUNG ZHE NA, RIGS KYI BU, 'DI LTAR
GANG GIS BYANG CHUB SEMS DPA'I DPAL DANG GZI BRJID ZIL GYIS MNAN
TE SKRA 'BREG PAR BZOD PA'I LHA'AM, KLU'AM,

GNOD SBYIN NAM, DRI ZA'AM, MI'AM, MI MA YIN PA NI STONG GSUM GYI
STONG CHEN PO'I 'JIG RTEN GYI KHAMS NA 'GA' YANG MED PA DANG,
BYANG CHUB SEMS DPA' DE NYID RAB TU 'BYUNG BA DON

DU GNYER BAS NA, DAD PA DANG LDAN PA YIN NO ZHES KUN TU BSTAN PA
DANG, BDAG NYID KYIS SKRA BREGS TE RAB TU BYUNG NA RGYAL PO ZAS
GTZANG YANG SUS NGA YI BU'I SKRA BREGS PA DE CHAD PAS GCAD DO


@115A *, ,ZHES MI DGA' BAR MI 'GYUR BA DANG, BYANG CHUB SEMS DPA'
BDAG NYID KYIS RANG GI RAL GRIS SKRA BREGS SO ZHES RGYAL PO ZAS
GTZANG GIS THOS NAS, CANG MI ZER

BAR 'GYUR BAR BYA BA'I PHYIR TE, DE YANG BYANG CHUB SEMS DPA'I
THABS LA MKHAS PA YIN NO, ,DE NAS BCOM LDAN 'DAS KYIS YANG BYANG
CHUB SEMS DPA' YE SHES DAM PA LA BKA' STZAL PA,

RIGS KYI BU, GZHAN YANG GANG GI PHYIR BYANG CHUB SEMS DPAS LO
DRUG TU DKA' BA SPYOD PA SPYAD PA YANG NYON CIG ,'DI LTAR BYANG
CHUB SEMS DPAS NI THABS LA MKHAS PAS SEMS CAN

RNAMS MI DGE BA'I LAS KYI BYA BA DAG LA NGES PAR SKYO BAR BYA
ZHING 'DUN PAR BYA BA'I PHYIR TE, RIGS KYI BU, 'DI LTAR BYANG
CHUB SEMS DPAS DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS 'OD SRUNG GI GSUNG RAB LA TSIG
'DI SKAD CES, DGE SBYONG MGO REG MTHONG BAS KHO BO LA CI ZHIG
BYA, BYANG CHUB NI MCHOG TU RNYED PAR DKA' BA YIN PAS,

DGE SBYONG MGO REG LA BYANG CHUB GA LA YOD CES SMRAS PA DE YANG
BYANG CHUB SEMS DPA'I THABS LA MKHAS PA DANG, LDEM PO'I NGAG YIN
PAR BLTA BAR BYA STE, LAS KYI SGRIB PA DE'I RGYUS BYANG

CHUB SEMS DPAS LO DRUG TU DKA' BA SPYOD PA SPYAD DO, ,BYANG CHUB
SEMS DPAS CI LAS BSAMS TE TSIG DE SKAD CES SMRAS SHE NA, RIGS KYI
BU, DE'I TSE DE'I DUS NA DE BZHIN GSHEGS PA


@115B DGRA BCOM PA YANG DAG PAR RDZOGS PA'I SANGS RGYAS 'OD SRUNG
GI GSUNG RAB LA BRAM ZE'I KHYE'U 'OD ZER PHRENG DE LA, NE'U
LDANGS BRAM ZE'I RIGS SHING S'A LA CHEN PO LTA BU'I BU BYANG CHUB
SEMS

DPA'I THEG PA LA YANG DAG PAR ZHUGS PA LNGA ZHIG YOD PA DE DAG
SDIG PA'I GROGS PO'I DBANG DANG, SDIG PA'I GROGS PO DANG PHRAD
PAS BYANG CHUB KYI SEMS DE DAG BRJED PAR GYUR NAS, DE'I TSE NA

RIGS KYI BU LNGA PO DE DAG MU STEGS CAN GYI BRTUL ZHUGS SPYOD PAR
GYUR CING, SANGS RGYAS KYI BRTUL ZHUGS MI SPYOD PA DANG, MU STEGS
CAN GYI GSANG SNGAGS LA BRTZON CING, SANGS RGYAS KYI GSANG

SNGAGS LA MI BRTZON PA DANG, MU STEGS CAN LA MOS SHING, MU STEGS
CAN GYI DBANG GIS BYANG CHUB NI BDAG CAG LA YOD DE, BDAG CAG
KYANG SANGS RGYAS YIN NO ZHES BDAG NYID STON PA YIN PAR

KHAS 'CHE BAR BYED DO, ,BRAM ZE'I KHYE'U 'OD ZER PHRENG GIS RIGS
KYI BU DE DAG SNOD YIN PAR RIG NAS DE THABS LA MKHAS PAS, BRAM
ZE'I RIGS SHING S'A LA CHEN PO LTA BU'I BU LNGA PO DE DAG RIM

GYIS MU STEGS CAN DE DAG GI DRUNG NAS PHYIR BZLOG PAR 'DOD PAS,
DES THABS LA MKHAS PAS RDZA MKHAN BUM BYED LA TSIG 'DI SKAD CES,
DGE SBYONG MGO REG MTHONG BAS KHO BO LA CI ZHIG BYA, BYANG

CHUB NI MCHOG TU RNYED PAR DKA' BA YIN PAS, DGE SBYONG MGO REG LA
BYANG CHUB GA LA YOD CES SMRAS TE, RIGS KYI BU, DE'I TSE BRAM
ZE'I KHYE'U 'OD ZER PHRENG DES PHYOGS GZHAN ZHIG TU BRAM ZE'I


@116A *, ,RIGS SHING S'A LA CHEN PO LTA BU'I BU LNGA PO DE DAG
DANG LHAN CIG TU 'KHOD DO, ,DE NAS RDZA MKHAN BUM BYED DES PHYOGS
DE GA LA BA DER SONG STE, DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS 'OD SRUNG GI
BSNGAGS PA BRJOD CING BSNGAGS PA BRJOD NAS, BRAM ZE'I KHYE'U 'OD
ZER PHRENG LA 'DI SKAD CES SMRAS SO, ,KYE 'OD ZER

PHRENG, TSUR SHOG ,DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS 'OD SRUNG GI SPYAN SNGAR 'DONG NGO, ,RIGS
KYI BU, DE NAS BRAM ZE'I KHYE'U 'OD ZER PHRENG

'DI SNYAM DU SEMS TE, KYE MA BRAM ZE'I KHYE'U 'DI DAG NI DGE BA'I
RTZA BA YONGS SU MA SMIN PA YIN PAS, GAL TE BDAG GIS DE BZHIN
GSHEGS PA DGRA BCOM PA YANG DAG PAR RDZOGS

PA'I SANGS RGYAS 'OD SRUNG DANG, BYANG CHUB KYI BSNGAGS PA BRJOD
CING, MU STEGS CAN RNAMS KYI BSNGAGS PA MA YIN PA BRJOD PAR GYUR
NA, RIGS KYI BU 'DI DAG YONGS SU DOGS PAR

GYUR NAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS 'OD SRUNG GI SPYAN SNGAR 'GRO BAR MI 'GYUR BA'I GNAS
DE LTA BU YOD DO SNYAM NAS, BRAM ZE'I KHYE'U 'OD

ZER PHRENG DE SNGAR DAM BCAS PA DE NYID RJES SU BSRUNG BZHIN DU,
SHES RAB KYI PHA ROL TU PHYIN PA'I RGYU MTHUN THABS LA MKHAS PAS
TSIG 'DI SKAD CES, DGE SBYONG MGO REG MTHONG BAS


@116B KHO BO LA CI ZHIG BYA, BYANG CHUB NI MCHOG TU RNYED PAR
DKA' BA YIN PAS, DGE SBYONG MGO REG LA BYANG CHUB GA LA YOD CES
SMRAS SO, ,JI LTAR NA SHES RAB KYI PHA ROL TU PHYIN PA'I RGYU
MTHUN PA'I

THABS LA MKHAS PA YIN ZHE NA, SHES RAB KYI PHA ROL TU PHYIN PA LA
SPYOD PA'I BYANG CHUB SEMS DPA' LA NI BYANG CHUB KYI 'DU SHES
KYANG MED, SANGS RGYAS KYI 'DU SHES KYANG MED, SANGS RGYAS ZHES
BYA BA'I SANGS RGYAS KYANG

YANG DAG PAR RJES SU MI MTHONG, BYANG CHUB KYANG YANG DAG PAR
RJES SU MI MTHONG STE, BYANG CHUB NI NANG DU YANG DAG PAR RJES SU
MI MTHONG, BYANG CHUB NI PHYI ROL DU YANG DAG PAR RJES SU

MI MTHONG, BYANG CHUB NI NANG DANG PHYI ROL DU YANG DAG PAR RJES
SU MI MTHONG BA'I PHYIR RO, ,DE LTAR CHOS THAMS CAD MA SKYES MI
DMIGS PA'I PHYIR, BYANG CHUB NI GTAN STONG PA NYID YIN

PAS BRAM ZE'I KHYE'U 'OD ZER PHRENG GIS SHES RAB KYI PHA ROL TU
PHYIN PA'I RGYU MTHUN PA'I THABS LA MKHAS PA DES TSIG 'DI SKAD
CES, DGE SBYONG MGO REG MTHONG BAS KHO BO LA CI ZHIG BYA, BYANG

CHUB NI MCHOG TU RNYED PAR DKA' BA YIN PAS, DGE SBYONG MGO REG LA
BYANG CHUB GA LA YOD CES SMRAS SO, ,DE NAS DUS GZHAN ZHIG GI TSE
NA BRAM ZE'I KHYE'U 'OD ZER PHRENG DE NE'U LDANGS

LNGA PO DE DAG DANG CHU 'GRAM ZHIG NA 'KHOD PAR GYUR PA DANG, DE
NAS SANGS RGYAS KYI MTHUS RIGS KYI BU DE DAG GDUL BA'I DBANG GI
PHYIR, RDZA MKHAN BUM BYED CHU 'GRAM DE GA LA BA DER SONG


@117A *, ,STE, BRAM ZE'I KHYE'U 'OD ZER PHRENG DE LA 'DI SKAD CES
SMRAS SO, ,KYE 'OD ZER PHRENG, TSUR SHOG ,SANGS RGYAS BCOM LDAN
'DAS RNAMS 'JIG RTEN DU 'BYUNG BA NI

SHIN TU RNYED PAR DKA' BA YIN GYI, DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS 'OD SRUNG LA BLTA BA
DANG, PHYAG BYA BA DANG, BSNYEN BKUR BYA BA'I PHYIR 'DONG

NGO; ;BRAM ZE'I KHYE'U 'OD ZER PHRENG GIS SMRAS PA, DGE SBYONG
SGRE BO MTHONG BAS KHO BO LA CI ZHIG BYA, BYANG CHUB NI MCHOG TU
RNYED PAR DKA' BA YIN PAS, DGE SBYONG MGO REG LA BYANG CHUB GA

LA YOD CES SMRAS TE, BRAM ZE'I KHYE'U 'OD ZER PHRENG DE DE BZHIN
GSHEGS PA LA BLTA BA DANG, PHYAG BYA BA DANG, BSNYEN BKUR BYA
BA'I PHYIR 'GROR MA BTUB PA DANG, DE NAS RDZA MKHAN BUM

BYED DES BRAM ZE'I KHYE'U 'OD ZER PHRENG GI THOR TO NAS BZUNG
STE, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS 'OD SRUNG GA LA BA DER KHRID DE SONG NGO, ,BRAM ZE'I

KHYE'U LNGA PO DE DAG GIS KYANG BRAM ZE'I KHYE'U 'OD ZER PHRENG
YONGS SU BSKOR TE YID 'DUN PAR BYAS NAS, DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS 'OD SRUNG

GA BA LA DER DONG NGO, ,DE NAS BRAM ZE'I RIGS SHING S'A LA CHEN
PO LTA BU'I BU LOG PAR LTA BA'I KHYIM DU SKYES PA LNGA PO DE DAG
CHER 'DUN PAR GYUR NAS, 'DI SNYAM DU 'DI LTAR BRAM ZE'I KHYE'U


@117B 'OD ZER PHRENG 'DI, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS 'OD SRUNG LA BLTA BA DANG, PHYAG
BYA BA DANG, BSNYEN BKUR BYA BA DANG, DRUNG DU 'GRO BA DANG, DGE

BA'I CHOS YONGS SU RDZOGS PAR BYA BA'I PHYIR, RDZA MKHAN BUM BYED
'DIS THOR TO NAS BZUNG BZHIN DU YANG BDAG NYID KYI SROG YONGS SU
BTANG STE, DE BZHIN GSHEGS PA DGRA BCOM PA YANG DAG

PAR RDZOGS PA'I SANGS RGYAS 'OD SRUNG GI SPYAN SNGAR 'GRO BAR
'GYUR BA'I SANGS RGYAS DE NI CI 'DRA BA ZHIG YIN, SANGS RGYAS KYI
CHOS DE NI CI 'DRA BA ZHIG YIN SNYAM NAS, DE NAS BRAM ZE'I RIGS

SHING S'A LA CHEN PO LTA BU'I BU LNGA PO DE DAG GIS 'DUN PAR BYAS
NAS, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS 'OD SRUNG LA BLTA BA'I PHYIR DE BZHIN GSHEGS

PA 'OD SRUNG GI THAD DU DONG NGO, ,DE DAG GIS DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS 'OD SRUNG
MTHONG MA THAG TU SNGON GYI DGE BA'I RTZA BAS YANG DAG PAR BSKUL

BAS DAD PA THOB PAR GYUR TO, ,DE DAG GIS DAD PA THOB NAS BRAM
ZE'I KHYE'U 'OD ZER PHRENG LA SMRAS PA, STON PA'I YON TAN 'DI LTA
BU DAG KHYOD KYIS SNGON CHAD KHO BO CAG LA MA SMRAS SO ZHES SPYOS
SO,,

RIGS KYI BU DE NAS BRAM ZE'I RIGS SHING S'A LA CHEN PO LTA BU
LNGA PO DE DAG GIS, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS 'OD SRUNG GI DPAL DANG GZI BRJID


@118A *, ,KYANG MTHONG, SPOBS PA YANG THOS, TSANGS PA'I SGRA
DBYANGS BSGRAGS PA YANG THOS NAS LHAG PA'I BSAM PAS BLA NA MED PA
YANG DAG PAR RDZOGS PA'I BYANG CHUB TU

SEMS BSKYED DO, ,RIGS KYI BU, DE NAS DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS 'OD SRUNG GIS RIGS KYI BU
DE DAG GI LHAG PA'I BSAM PA THUGS SU

CHUD NAS, DE'I TSE BYANG CHUB SEMS DPA'I SDE SNOD KYI RNAM GRANGS
PHYIR MI LDOG PA'I 'KHOR LO'I GZUNGS RDO RJE'I TSIG CHOS THAMS
CAD SKYE BA MED PA ZHES BYA BA DE LTA DE LTAR YANG DAG PAR BSTAN

PAR MDZAD DE, DES RIGS KYI BU LNGA PO DE DAG GIS MI SKYE BA'I
CHOS LA BZOD PA THOB PAR GYUR TO, ,RIGS KYI BU, DE LTAR NA NGA NI
SANGS RGYAS KYI YE SHES THOGS PA MI MNGA' BAS, KHYED CAG

LA GAL TE BRAM ZE'I KHYE'U 'OD ZER PHRENG DES, RIGS KYI BU DE DAG
GI MDUN DU DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS 'OD SRUNG GI BSNGAGS PA BRJOD

CING; MU STEGS CAN RNAMS KYI BSNGAGS PA MA YIN PA BRJOD PAR GYUR
NA NI, DES NI RIGS KYI BU DE DAG DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS

'OD SRUNG GI SPYAN SNGAR 'GRO BA'I NAS DANG SKABS KYANG MED NA,
DAD PA THOB PAR 'GYUR BA LTA CI SMOS TE, DE NI GNAS MED DO, ,ZHES
LUNG STON TO, ,RIGS KYI BU, DE LTAR NA BYANG CHUB


@118B SEMS DPA'I THEG PA LA YANG DAG PAR ZHUGS PA'I RIGS KYI BU
LNGA PO DE DAG YONGS SU SMIN PAR BYA BA'I PHYIR, BRAM ZE'I KHYE'U
'OD ZER PHRENG GIS SHES RAB KYI PHA ROL TU PHYIN PA'I RGYU MTHUN

PA'I THABS LA MKHAS PAS TSIG 'DI SKAD CES, DGE SBYONG MGO REG
MTHONG BAS KHO BO LA CI ZHIG BYA, BYANG CHUB NI MCHOG TU RNYED
PAR DKA' BA YIN PAS, DGE SBYONG MGO REG LA BYANG CHUB GA LA

YOD CES SMRAS PAR ZAD KYI, RIGS KYI BU, PHYIR MI LDOG PA'I BYANG
CHUB SEMS DPA' NI SANGS RGYAS LA NEM NUR MED CING, BYANG CHUB LA
YANG SOM NYI MED, SANGS RGYAS KYI CHOS RNAMS LA YANG

SOM NYI MED DE, DE YANG BYANG CHUB SEMS DPA'I THABS LA MKHAS PA
YIN NO, ,RIGS KYI BU, BYANG CHUB SEMS DPA' DE DAG YONGS SU SMIN
PAR BYAS SHING, LAS KYI RNAM PAR SMIN PA BSTAN

PA GANG YIN PA'I LAS KYI RNAM PAR SMIN PA DES KYANG, NGAS LO DRUG
TU DKA' BA SPYOD PA SPYAD PAR GYUR PAS, SEMS CAN MI SHES PAR
SPYOD PA GZHAN DAG GIS NI DGE SBYONG DANG BRAM ZE TSUL

KHRIMS DANG LDAN PA DAG LA, LKOG NAS TSIG RTZUB PO SMRAS LA, DE
DAG GIS SHES KYANG RUNG, MI SHES KYANG RUNG, SHES PA DANG LDAN
YANG RUNG, SHES PA DANG MI LDAN YANG RUNG STE, BRJOD PAR

GYUR NA DE DAG YUN RING POR DON MED PA DANG, GNOD PA DANG, SDUG
BSNGAL BA DANG, LOG PAR LTUNG BAR 'GYUR BAS NA, SEMS CAN DE DAG
LA LAS KYI BYA BA BSTAN PA'I PHYIR, DE BZHIN


@119A *, ,GSHEGS PAS DE LA DE'I LAS KUN DU STON PAR ZAD KYI,
BYANG CHUB SEMS DPA' LA NI LAS KYI SGRIB PA CUNG ZAD KYANG MED
DO, ,GZHAN YANG SEMS CAN GANG DAG

DGE SBYONG DANG, BRAM ZE TSUL KHRIMS DANG LDAN PA DAG LA TSIG
RTZUB PO SMRAS NAS, BDAG LA NI THAR PA'I SKAL BA MED DO SNYAM
NAS, 'GYOD PA LA GNAS SHING PHYIN CHAD RTZOL BAR MI BYED PA'I

SEMS CAN DE DAG GI 'GYOD PA BSAL BAR BYA BA'I PHYIR YANG LAS DE
KUN TU BSTAN TO, ,DE DAG 'DI SNYAM DU BYANG CHUB SEMS DPA' SKYE
BA GCIG GIS THOGS PAS, DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS 'OD SRUNG GI
GSUNG RAB LA 'DI SKAD CES, BYANG CHUB NI MCHOG TU RNYED PAR DKA'
BA YIN PAS, DGE SBYONG MGO REG LA BYANG CHUB GA LA

YOD CES SMRAS KYANG, DE LA RNAM PAR GROL BA'I SKAL BA YOD PAR
GYUR NA, BDAG CAG MI SHES PA RNAMS LTA SMOS KYANG CI DGOS SNYAM
DU SEMS SHING, DE DAG SDIG PA'I LAS KYI NYES PA DE

YANG 'CHAGS LA, GZHAN DAG KYANG MNGON PAR 'DU MI BYED PAR GYUR
BA'I PHYIR RO, ,RIGS KYI BU, GZHAN YANG MU STEGS CAN DAG GDUL
BA'I PHYIR, BYANG CHUB SEMS DPAS LO DRUG TU

DKA' BA SPYAD PA KUN TU BSTAN GYI, LAS KYI SGRIB PA'I RGYUS NI MA
YIN NO, ,DE CI'I PHYIR ZHE NA, DGE SBYONG DANG, BRAM ZE RGYA SHUG
DANG, TIL DANG, 'BRAS 'BRU GCIG TZAM ZA ZHING ZAS


@119B GZHAN MI ZA BAS RNAM PAR DAG PAR 'GYUR BAR 'DOD PA DAG YOD
PAS DE DAG TSAR GCAD PA'I PHYIR, BYANG CHUB SEMS DPAS 'PHAGS PA'I
LAM LAM BRTEN PAR RGYA SHUG DANG, TIL DANG,

'BRAS 'BRU GCIG TZAM GYI ZAS NGAN PA ZA BAS RNAM PAR DAG PAR MI
NUS PAR BSTAN PA'I PHYIR TE, 'DI LTAR BYANG CHUB SEMS DPAS TSIG
'DI SKAD CES BYANG CHUB NI MCHOG TU RNYED PAR DKA'

BA YIN PAS, DGE SBYONG MGO REG LA BYANG CHUB GA LA YOD CES SMRAS
PA'I RGYU NI DE YIN, RKYEN NI DE YIN TE, LAS KYI BYA BA DE LA
DMIGS NAS LO DRUG TU DKA' BA SPYAD PA BSTAN TO, ,BYANG CHUB SEMS

DPAS LO DRUG TU DKA' BA SPYAD PA BSTAN PAS, LHA DANG PHYI ROL
PA'I DRANG SRONG NGAN PA LA MOS PA SA YA PHRAG BZHI DANG, NYIS
'BUM YANG KHA ZAS NGAN PA DES BTUL NAS, DE DAG GIS YE SHES

MNGON PAR RTOGS PAR 'GYUR TE, DE YANG BYANG CHUB SEMS DPA'I THABS
LA MKHAS PA YIN NO, ,CI'I PHYIR BYANG CHUB SEMS DPAS ZAS LA YONGS
SU LONGS SPYAD DE, LUS KYI STOBS DANG, SHUGS

DANG; MTHU YANG DAG PAR BSKYED NAS, BYANG CHUB KYI SHING DRUNG DU
SONG GI, LUS NYAMS PA DANG, LUS NYAM CHUNG BZHIN DU MA SONG ZHE
NA, BYANG CHUB SEMS DPAS NI ZAS MA ZOS SHING, LUS

NYAMS PA DANG, LUS NYAM CHUNG BAS KYANG, BYANG CHUB MNGON PAR
RDZOGS PAR 'TSANG RGYA BAR NUS NA, ZAS NGAN PA ZOS PA LTA CI SMOS
TE, 'ON KYANG SKYE BO PHYI MA DGE BA'I RTZA BA YONGS SU MA SMIN


@120A *, ,PA ZAS MI ZA BAS BYANG CHUB YONGS SU BTZAL BAR SEMS PA
DE DAG BKRES PA'I YONGS SU GDUNGS PAS YE SHES BSGRUB PAR MI NUS
PA DE DAG LA SNYING BRTZE

BA'I PHYIR BYANG CHUB SEMS DPA' ZAS LA YONGS SU LONGS SPYAD DO,
,DE CI'I PHYIR ZHE NA, BDE BAR GYUR PA RNAMS KYIS NI CHOS RNAMS
MNGON PAR BRJOD PAR NUS KYI, SDUG BSNGAL BAR GYUR

PA RNAMS KYIS NI MI NUS PAS, NGAS SEMS CAN DE DAG LA BDE BAS YE
SHES RTOGS PAR KUN DU BSTAN PAR BYA BA'I PHYIR TE, JI LTA ZHE NA,
BYANG CHUB SEMS DPA' NYID KYANG GRONG MI'I BU

MO'I ZAS LA YONGS SU LONGS SPYAD NAS, ZAS KYI BDE BA NYID KYIS
BYANG CHUB 'THOB BO ZHES SEMS CAN RNAMS NGA'I RJES SU SLOB PAR
'GYUR BA'I PHYIR RO, ,DE NA BYANG CHUB SEMS DPAS GRONG

MI'I BU MO'I LEGS SKYES MA'I BYANG CHUB KYI PHYOGS KYI CHOS RNAMS
YONGS SU RDZOGS PAR BYA BA DANG, SKYE BO PHYI MA RNAMS LA RJES SU
SNYING BRTZE BA'I PHYIR, BYANG CHUB SEMS DPAS DE'I KHA ZAS

YONGS SU LONGS SPYOD NAS BYANG CHUB THOB PAR KUN TU BSTAN PAR ZAD
KYI, RIGS KYI BU, BYANG CHUB SEMS DPAS NI BSAM GTAN DANG, TING
NGE 'DZIN GYI DGA' BA DANG, MCHOG TU DGA'

BA GCIG GIS KYANG BSKAL PA 'BUM PHRAG MANG POR KHA ZAS MED PAR
GNAS PAR NUS TE, DE YANG BYANG CHUB SEMS DPA'I THABS LA MKHAS PA
YIN NO, ,CI'I PHYIR BYANG CHUB SEMS DPA'


@120B RTZVA DAG SLONG BAR BYED CE NA, SNGON GYI DE BZHIN GSHEGS
PA DE DAG KYANG RTZVA GDING BA LA MOS SHING, GDAN LA GDU BA MA
YIN PAS, CHOG SHES PA NYID KYI PHYIR DANG, RTZVA 'TSONG BKRA SHIS
PA'I

BYANG CHUB KYI PHYOGS KYI CHOS RNAMS YONGS SU RDZOGS PAR BYA BA'I
PHYIR RO, ,DES KYANG BYANG CHUB SEMS DPA' LA RTZVA DAG PHUL NAS
BLA NA MED PA YANG DAG PAR RDZOGS PA'I BYANG CHUB TU SEMS BSKYED

PAS NA, DE YANG MA 'ONGS PA'I DUS NA DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS RDUL BRAL ZHES BYA BAR
'GYUR RO ZHES NGAS LUNG BSTAN TE, DE YANG BYANG CHUB

SEMS DPA'I THABS LA MKHAS PA YIN NO, ,CI'I PHYIR BYANG CHUB SEMS
DPA' BYANG CHUB KYI SHING DRUNG DU 'DUG NAS, BDUD SDIG CAN MA
'ONGS PAR MYUR BA MYUR BAR BYANG CHUB MNGON PAR

RDZOGS PAR 'TSANG RGYA BAR MI BYED CE NA, RIGS KYI BU, BYANG CHUB
SEMS DPAS SKABS MA PHYE BAR BDUD SDIG CAN BYANG CHUB KYI SHING
DRUNG DU 'ONG BA NI GNAS MED CING SKABS MED DE, DE NI

GNAS MED MOD KYI, RIGS KYI BU, 'ON KYANG BYANG CHUB SEMS DPA'
BYANG CHUB KYI SHING DRUNG DU 'DUG PA NA 'DI SNYAM DU SEMS TE,
GLING CHEN PO BZHI PA'I 'DOD PA'I KHAMS 'DI NA DBANG PHYUG NI SU

YIN; SEMS CAN 'DI DAG NI SU'I DBANG DU SONG SNYAM PA DANG, DE 'DI
SNYAM DU SEMS TE, DE NI BDUD SDIG CAN YIN TE, DE'I DBANG DU SONG
NGO SNYAM NAS, DE NA BYANG CHUB SEMS DPA' 'DI SNYAM DU SEMS


@121A *, ,TE; BDAG GIS BDUD SDIG CAN DANG G-YUL SPRAD DE, DE LAS
RGYAL BAR BYAS NA 'DOD PA'I KHAMS KYANG RGYAL BAR GYUR LA, BDUD
KYI 'KHOR MANG PO YANG 'DU BAR

'GYUR, GNOD SBYIN GYI 'KHOR DANG, SRIN PO'I 'KHOR DANG, DRI ZA'I
'KHOR DANG, LHA MA YIN GYI 'KHOR KYANG 'DU BAR 'GYUR ZHING, 'KHOR
MANG PO 'DUS PA DAG GIS BYANG CHUB SEMS DPA'I

SENG GE RNAM PAR RTZE BA MTHONG NA, BLA NA MED PA YANG DAG PAR
RDZOGS PA'I BYANG CHUB TU SEMS BSKYED CING SMON LAM 'DEBS PAR
YANG 'GYUR LA, GZHAN GANG DAG GIS MTHONG BA DE DAG LA YANG

YONGS SU MYA NGAN LAS 'DAS PA'I BAR GYI RGYUR 'GYUR RO SNYAM STE,
RIGS KYI BU, DE NAS BYANG CHUB SEMS DPA' BYANG CHUB KYI SHING
DRUNG NA 'DUG PAS MDZOD SPU NAS 'OD RAB TU BKYE'O, ,'OD DES

STONG GSUM GYI STONG CHEN PO'I 'JIG RTEN GYI KHAMS 'DI SNANG BAR
BYAS SHING, NYI MA DANG ZLA BA'I 'OD DAG KYANG YONGS SU GTUGS TE,
BDUD KYI GNAS THAMS CAD SPA BKONG NAS 'OD DE LAS

SGRA 'DI LTA BU BYUNG NGO, ,SH'AKYA'I SRAS PO DE SH'AKYA'I KHAB
NAS MNGON PAR BYUNG STE, DE NI BYANG CHUB MNGON PAR RDZOGS PAR
'TSANG RGYA BAR 'GYUR BAS, BDUD KYI YUL LAS YANG DAG PAR 'DA'

ZHING; SEMS CAN BRGYA STONG DPAG TU MED PA GZHAN DAG KYANG BDUD
KYI YUL LAS YANG DAG PAR 'DA' BAR BYED PAR 'GYUR BAS, BDUD KYI
PHYOGS NYUNG BA DANG, BDUD KYI 'KHOR NYUNG BAR


@121B 'GYUR GYI, KHYOD SONG LA DE DANG G-YUL SPROD CIG ,RIGS KYI
BU, DE NAS 'OD DES BDUD SDIG CAN LA YANG DAG PAR BSKUL BA NA DE
MYA NGAN GYI ZUG RNGU CHEN POS GZIR BAR GYUR TE, KHRO ZHING RNGAM

BZHIN DU DE'I MOD LA DPUNG GI TSOGS YAN LAG BZHI PA, BSHAMS SHING
BSDUS NAS BYANG CHUB KYI SHING DRUNG GA LA BA DER SONG STE, BYANG
CHUB SEMS DPA' LA BGEGS BYA BA'I PHYIR, DPAG TSAD

SUM CU RTZA GNYIS KYI KHOR YUG TU BDUD KYI DMAG GIS GANG BAR BYAS
SO, ,DE NAS BYANG CHUB SEMS DPAS SHES RAB CHEN PO DANG, BYAMS PA
CHEN PO DANG, SNYING RJE CHEN PO LA GNAS NAS SHES

RAB RIN PO CHE LAS NGES PAR 'BYUNG BA'I PHYAG GSER GYI KHA DOG
LTA BUS SA GZHI CHEN PO LA BRDABS TE, BYAMS PA'I STOBS KYIS BDUD
KYI SDE THAMS CAD PHAM PAR MDZAD DO, ,BDUD KYI SDE PHAM

PAR MDZAD MA THAG TU, LHA DANG, KLU DANG, GNOD SBYIN DANG, DRI ZA
DANG, MI'AM CI DANG, LTO 'PHYE CHEN PO DANG, GRUL BUM BYE BA
PHRAG BRGYAD CU RTZA BZHIS BYANG CHUB SEMS DPA'I DPAL DANG,

GZI BRJID DANG, SKU MDOG DANG, GZUGS DANG, DBYIBS KYANG MTHONG,
STOBS DANG, SHUGS DANG, MTHU DANG, SENG GE RNAM PAR RTZE BA YANG
MTHONG NAS, BLA NA MED PA YANG DAG PAR RDZOGS

PA'I BYANG CHUB TU SEMS BSKYED PAR GYUR TE, DE YANG BYANG CHUB
SEMS DPA'I THABS LA MKHAS PA YIN NO, ,CI'I PHYIR DE BZHIN GSHEGS
PA BYANG CHUB BRNYES NAS ZHAG BDUN DU SKYIL MO KRUNG


@122A *, ,MI 'JIG PAR SHING GI RGYAL PO LA SPYAN MI 'DZUM PAR
GZIGS SHE NA, DE NA GZUGS NA SPYOD PA'I LHA'I BU RAB TU ZHI BAR
SPYOD PA DAG KYANG 'KHOD LA, DE DAG GIS DE

BZHIN GSHEGS PA SKYIL MO KRUNG GIS BZHUGS PA MTHONG NAS DGA' BA
DANG, DANG BA DANG, MCHOG TU DGA' BA CHEN PO SKYES SHING, DGA' BA
DANG, DANG BA DANG, MCHOG TU DGA' BA

SKYES PA DE DAG 'DI SNYAM DU SEMS TE, BDAG CAG GIS DGE SBYONG GOO
TA MA'I SEMS CI LA BRTEN PA NGES PAR BRTAG PAR BYA'O SNYAM NAS,
DE DAG GIS ZHAG BDUN DU SEMS GCIG TU

BSDUS TE BRTAGS KYANG, DE BZHIN GSHEGS PA'I THUGS CI LA BRTEN PA
MA RTOGS NAS DE DAG DGA' BA DANG, DANG BA DANG, MCHOG TU DGA' BA
CHEN PO SKYES NAS, LHA'I BU SUM KHRI NYIS

STONG GIS BDAG CAG KYANG MA 'ONGS PA'I DUS NA 'DI LTAR RAB TU ZHI
BA'I SPYOD PAS BYANG CHUB KYI SHING LA RTOG PAR GYUR CIG CES, BLA
NA MED PA YANG DAG PAR RDZOGS PA'I BYANG CHUB TU

SEMS BSKYED PAR GYUR TE, GANG GI PHYIR DE BZHIN GSHEGS PAS BYANG
CHUB BRNYES NAS ZHAG BDUN DU SKYIL MO KRUNG MI 'JIG PAR SHING GI
RGYAL PO LA SPYAN MI 'DZUM PAR GZIGS PA'I RGYU NI DE

YIN; RKYEN NI DE YIN TE, DE NI DE BZHIN GSHEGS PA'I THABS LA
MKHAS PA YIN NO, ,CI'I PHYIR DE BZHIN GSHEGS PAS BSKAL PA GRANGS
MED PA NAS RNAM PAR THAR PA'I SGOS SEMS CAN


@122B THAMS CAD DBUGS PHYUNG ZHING MGRON DU GNYER NAS, TSANGS PAS
GSOL BA MA BTAB PAR CHOS STON PAR MI MDZAD CE NA, RIGS KYI BU,
'DI LA DE BZHIN GSHEGS PA 'DI SNYAM DU DGONGS TE, LHA DANG

MIR BCAS PA'I 'JIG RTEN NI PHAL CHER TSANGS PA LA BRTEN CING,
TSANGS PA GTZO BOR 'DZIN PA YIN PAS, DE DAG 'DI SNYAM DU BDAG CAG
NI TSANGS PAS SPRUL TO, ,BDAG CAG NI TSANGS PA LAS SKYES

TE; TSANGS PA MA GTOGS PAR 'JIG RTEN GYI BYED PA PO GZHAN YANG
MED LA, STON PA YANG GZHAN MED DO SNYAM DU SEMS PAS, DE NA DE
BZHIN GSHEGS PA 'DI SNYAM DU DGONGS TE, BDAG GIS TSANGS

PA 'ONG BAR BYAS SHING TSANGS PA LA BSDAD DE, TSANGS PAS PHYAG
BYAS NA TSANGS PA LA BRTEN PA LHA DANG BCAS PA'I 'JIG RTEN YANG
DE BZHIN GSHEGS PA LA PHYAG 'TSAL BAR 'GYUR LA, TSANGS

PAS GSOL BA BTAB NA DE BZHIN GSHEGS PA CHOS STON PAR MDZAD KYI,
MA GSOL BAR BSTAN NA, DE DAG NGA'I CHOS KYANG 'DZIN DU MA NGES SO
SNYAM DU DGONGS PA'I PHYIR TE, TSANGS PA YANG DE BZHIN

GSHEGS PA NYID KYI MTHUS, 'DI LTA STE, CHOS KYI 'KHOR LO BSKOR
BAR GSOL BA GDAB PA'I PHYIR 'ONGS PAR ZAD KYI, TSANGS PA NYID LA
NI BDAG GIS DE BZHIN GSHEGS PA LA GSOL BA

GDAB PAR BYA'O ZHES YID LA BYED PA'I SEMS GCIG TZAM YANG MED DO,
,DE LTAR NA TSANGS PA LA BRTEN PA'I SEMS CAN RNAMS KYI TSANGS PA
LA NGES PAR SPANG BA'I PHYIR, DE BZHIN GSHEGS PAS


@123A *, ,TSANGS PA 'ONG BAR MDZAD CING, TSANGS PA LA BZHES TE,
GANG GI TSE TSANGS PAS CHOS KYI 'KHOR LO BSKOR BAR BSKUL BA'I
PHYIR, DE BZHIN GSHEGS PA LA GSOL

BA BTAB PA DE'I TSE NA TSANGS PA DRUG KHRI BRGYAD STONG GIS,
SANGS RGYAS BCOM LDAN 'DAS 'DI NI SEMS CAN THAMS CAD KYI MCHOG
YIN NO, ,'DI NI GTZO BO YIN NO, ,'DI NI RAB MCHOG YIN

TE; BDAG CAG KYANG YE SHES 'DI LTA BU DANG, YON TAN 'DI LTA BU
DANG LDAN PAR GYUR CIG ,CES BLA NA MED PA YANG DAG PAR RDZOGS
PA'I BYANG CHUB TU SEMS BSKYED PAR 'GYUR TE, DE YANG DE

BZHIN GSHEGS PA'I THABS LA MKHAS PA YIN NO, ,DE NAS BCOM LDAN
'DAS KYI YANG BYANG CHUB SEMS DPA' YE SHES DAM PA LA BKA' STZAL
PA, RIGS KYI BU, DE BZHIN

GSHEGS PAS SEMS CAN RNAMS LA LAS KYI RGYUD BCU PO 'DI DAG BSTAN
PA DE YANG BYANG CHUB SEMS DPA' DANG, DE BZHIN GSHEGS PA'I THABS
LA MKHAS PA YIN PAR YANG BLTA

BAR BYA; LDEM PO'I NGAG YIN PAR YANG BLTA BAR BYA STE, RIGS KYI
BU, BYANG CHUB SEMS DPA' NI MI DGE BA THA NA SKRA'I RTZE MO'I CHA
SHAS TZAM DU PHRA BA 'GA' DANG LDAN NA YANG BYANG CHUB KYI SNYING

POR BYANG CHUB KYI SHING DRUNG DU 'DUG NAS, BLA NA MED PA YANG
DAG PAR RDZOGS PA'I BYANG CHUB TU MNGON PAR RDZOGS PAR 'TSANG
RGYA BAR 'GYUR BA'I GNAS MED, SKABS MA YIN TE, DE NI GNAS MED


@123B DO; ;DE CI'I PHYIR ZHE NA, RIGS KYI BU, DE BZHIN GSHEGS PA
NI DGE BA'I CHOS THAMS CAD DANG LDAN ZHING, MI DGE BA'I CHOS
SPANG PA THAMS CAD SPANGS PA STE, RIGS KYI BU, DE BZHIN GSHEGS

PA LA NI SDIG PA'I LAS MNGON PAR 'DU BYA BA'I LHAG MA MA SPANGS
PA BAG CHAGS KYI MTSAMS SBYOR BA TZAM 'DI MI MNGA' NA, LAS KYI
SGRIB PA LTA SMOS KYANG CI DGOS TE, DE NI GNAS MED PA'I PHYIR RO, ,

'ON KYANG SEMS CAN GANG DAG LAS KYI RNAM PAR SMIN PA CHUD GZON
CING, LAS KYI RNAM PAR SMIN PA LA MA DAD PA'I SEMS CAN DE DAG LA
LAS KYI RNAM PAR SMIN PA KUN TU BSTAN PAR BYA BA'I PHYIR, DE

BZHIN GSHEGS PA LAS KYI RGYUD STON PAR YANG MDZAD DE, CHOS KYI
BDAG PO NGA LA YANG LAS KYI RNAM PAR SMIN PAR 'GYUR NA, KHYED CAG
LA LTA CI'I PHYIR LAS RNAM PAR SMIN PAR MI 'GYUR ZHES DE DAG

LA LAS KYI RNAM PAR SMIN PA KUN TU BSTAN PAR BYA BA'I PHYIR, DE
BZHIN GSHEGS PA LAS KYI RGYUD STON PAR MDZAD KYI, DE BZHIN GSHEGS
PA LA NI LAS KYI SGRIB PA CUNG ZAD KYANG MI MNGA'O, ,RIGS KYI BU,

'DI LTA STE, DPER NA, YI GE DANG, GRANGS DANG, LAG RTZIS LEGS PAR
BSLABS PA'I SLOB DPON NI BYIS PA RNAMS BSLABS PA'I DON DU BYIS PA
RNAMS BOD PA'I TSUL GYIS, YI GE'I PHYI MO DAG KLOG

TU 'JUG PAR ZAD DE, DE NI DE LA MI SHES PA DANG, SGRIB PA MED MOD
KYI, 'ON KYANG BYIS PA RNAMS KYIS BDAG LA THOS NAS CI NAS KYANG
YI GE DANG, GRANGS DANG, LAG RTZIS DANG, BGRANG BA DAG GI


@124A *, ,RJES SU SLOB CING, BYANG BAR BYA BA DE'I CHED DU YI
GE'I PHYI MO DAG KLOG TU 'JUG PA DE BZHIN DU, RIGS KYI BU, DE
BZHIN GSHEGS PA CHOS THAMS CAD LA LEGS PAR

BSLABS PA DE YANG JI LTA JI LTAR SEMS CAN GZHAN DAG GI LAS YONGS
SU DAG PAR 'GYUR BA DE LTA DE LTAR GSUNG ZHING, DE LTA DE LTAR
LAS NYE BAR STON PAR YANG MDZAD DO, ,RIGS KYI BU, 'DI LTA

STE; DPER NA, SMAN PA NAD THAMS CAD RAB TU ZHI PAR BYA BA LA LEGS
PAR BSLABS PA NI, NAD MED BZHIN DU SEMS CAN NAD PA RNAMS KYI MDUN
DU SMAN TSA BA DAG GI RO MYANG BAR BYED CING BSNGAGS

BRJOD PAR YANG BYED, RAB TU BSNGAGS PA RJOD PAR YANG BYED DE, NAD
PA RNAMS KYIS DE MTHONG NAS SMAN TSA BA DE DAG 'THUNG BAR BYED,
YONGS SU LONGS SPYOD PAR BYED CING, DE DAG NAD DE DAG

LAS YONGS SU THAR PAR 'GYUR BA DE BZHIN DU, RIGS KYI BU, DE BZHIN
GSHEGS PA SMAN PA'I RGYAL PO CHEN PO NYON MONGS PA'I NAD THAMS
CAD LAS YONGS SU THAR PA, CHOS THAMS CAD LA SGRIB

PA MI MNGA' BA BRNYES PA YANG LAS DGE BA DANG, MI DGE BA 'DI'I
'BRAS BU RNAM PAR SMIN PA NI 'DI YIN NO ZHES LAS KUN TU STON PAR
MDZAD CING, JI LTAR NA SEMS CAN RNAMS LAS KYI SGRIB

PAS 'JIGS SHING SKRAG PA DANG, LUS KYI LAS DANG, NGAG GI LAS
DANG, YID KYI LAS YONGS SU DAG PAR 'GYUR SNYAM NAS, BSAM BZHIN DU
LAS KUN TU STON PAR YANG MDZAD DO, ,RIGS KYI BU,


@124B 'DI LTA STE, DPER NA, TSONG DPON GYI BU'AM, KHYIM BDAG GI
BU BTZAS NAS RING PO MA LON PA ZHIG LA PHA DANG MA DAG GIS MA MA
ZHIG BYIN PAR GYUR NA, MA MA DE NAD MED PAR GYUR BZHIN DU 'DI LTA

STE; KHYE'U DE'I 'O MA YONGS SU DAG PAR BYA'O SNYAM NAS, SMAN KHA
BA DANG BSKA BA DAG SO SOR BRTAGS SHING 'THUNG BAR BYED PA DE
BZHIN DU, RIGS KYI BU, DE BZHIN GSHEGS PA 'JIG RTEN THAMS

CAD KYI YAB KYANG SNYUN MI MNGA' BA BRNYES BZHIN DU, LAS KYI BYA
BA CHUD GSON PA'I SEMS CAN YONGS SU SMIN PAR BYA BA'I PHYIR LAS
KUN DU STON PAR MDZAD DE, LAS CHE GE MO ZHIG GI RNAM PAR

SMIN PA NI 'DI YIN NO ZHES THOS NAS SEMS CAN DE DAG YID BYUNG BA
THOB PAR 'GYUR ZHING, DE DAG YID BYUNG NA SDIG PA'I LAS MNGON PAR
'DU BYED PAR MI 'GYUR TE, DE YANG DE BZHIN GSHEGS PA

PA'I THABS LA MKHAS PA YIN NO, ,DE NAS BCOM LDAN 'DAS KYIS YANG
BYANG CHUB SEMS DPA' YE SHES DAM PA LA BKA' STZAL PA, RIGS KYI
BU, SNGON BYUNG BA 'DAS PA'I DUS NA DE BZHIN GSHEGS

PA DGRA BCOM PA YANG DAG RDZOGS PA'I SANGS RGYAS MAR ME MDZAD KYI
PHA ROL GYI YANG CHES PHA ROL NA, TSONG PA NOR 'DOD PA LNGA BRGYA
TZAM ZHIG RGYA MTSO CHEN POR ZHUGS PA DANG, DE'I TSE NA MGRON PA
DE

DAG NYID KYI NANG NA MI LAS NAG PO BYED PA'I SDIG PA'I LAS BYED
PA, 'PHONG RTZAL GYI RIG PA LEGS PAR BSLABS PA, CHOM RKUN BYED
PA, TSONG PA'I CHA LUGS KYIS GZHAN GYI NOR 'PHROG PA ZHIG KYANG


@125A *, ,GRU BO CHE DE NYID KYI NANG DU ZHUGS PAR GYUR TO, ,DE
NAS DE SNYAM DU SEMS TE, BDAG GIS GANG GI TSE TSONG PA 'DI DAG
DON GRUB CING, BYA BA BYAS PA DE'I TSE NA TSONG PA 'DI

DAG THAMS CAD SROG DANG PHRAL LA NOR RDZAS KYI RNAM PA THAMS CAD
KHYER TE, 'DZAM BU'I GLING DU 'GRO'O SNYAM DU SEMS SO, ,RIGS KYI
BU, DE NAS TSONG DPON DE DAG DON GRUB STE, PHA ROL TU

'GRO 'DOD PAR GYUR PA DANG, DE NAS MI G-YO CAN GYI RANG BZHIN CAN
DE 'DI SNYAM DU SEMS TE, DA NI BDAG GIS TSONG PA 'DI DAG THAMS
CAD SROG DANG PHRAL LA NOR RDZAS KYI RNAM PA 'DI

DAG KHYER TE, 'DZAM BU'I GLING DU 'GRO BA'I DUS LA BAB BO SNYAM
PA DANG, DE'I TSE NA DED DPON SNYING RJE CHEN PO DANG LDAN PA
ZHES BYA BA ZHIG KYANG GRU BO CHE DE NYID KYI NANG DU ZHUGS PAR
GYUR TE, DE

NAS DED DPON SNYING RJE CHEN PO DANG LDAN PA ZHES BYA BA DE GNYID
LOG STE, RMI LAM RMI BA NA RGYA MTSO CHEN PO DE NYID NA GNAS PA'I
LHA GANG YIN PA DES DE'I RMI LAM DU BSTAN PA, MGRON PA DE NYID

KYI NANG NAS MING NI 'DI ZHES BYA, GZUGS NI 'DI 'DRA, CHA BYAD
DANG, KHA DOG DANG DBYIBS NI 'DI 'DRA BA, CHOM RKUN PA, 'KHU BA,
GZHAN GYI NOR 'PHROG PA ZHIG 'DUG PA DES 'DI LTAR

SEMS BSKYED DE, BDAG GIS TSONG PA 'DI DAG THAMS CAD SROG DANG
PHRAL LA, NOR RDZAS KYI RNAM PA 'DI DAG THAMS CAD KHYER TE, 'DZAM
BU'I GLING DU 'GRO'O SNYAM DU SEMS PAS GAL TE MI


@125B 'DIS TSONG PA 'DI DAG SROG DANG PHRAL BAR GYUR NA NI, DE'I
TSE SDIG PA'I LAS DAM PO BYAS PAR 'GYUR RO, ,DE CI'I PHYIR ZHE
NA, 'DI LTAR TSONG PA LNGA BRGYA TZAM PO 'DI DAG THAMS CAD NI BLA
NA MED PA

YANG DAG PAR RDZOGS PA'I BYANG CHUB LA YANG DAG PAR ZHUGS SHING,
BYANG CHUB LAS PHYIR MI LDOG PA SHA STAG YIN PA'I PHYIR TE, GAL
TE MI 'DIS BYANG CHUB SEMS DPA' 'DI DAG BSAD PAR GYUR

NA; DE LAS KYI SGRIB PA'I NYES PA DES BYANG CHUB SEMS DPA' RE
RE'I PHYIR YANG, BYANG CHUB SEMS DPA' GCIG GIS YUN RING PO JI
SRID KYIS BLA NA MED PA YANG DAG PAR RDZOGS PA'I BYANG CHUB YANG

DAG PAR BSGRUB PAR 'GYUR BA'I YUN RING PO DE SRID DU SEMS CAN
DMYAL BA CHEN PO RNAMS SU BSREG PAR 'GYUR BAS, DE LA DED DPON
KHYOD KYIS DE LTA BU LAS BRTEN TE, CI NAS KYANG MI 'DIS TSONG

PA LNGA BRGYA TZAM PO 'DI DAG GSAD PAR MI 'GYUR BA DANG, 'DI YANG
SEMS CAN DMYAL BA CHEN PO RNAMS SU 'GRO BAR MI 'GYUR BA DE LTA
BU'I THABS LA MKHAS PA BSAM PAR GYIS SHIG CES BSTAN

TO; ;RIGS KYI BU, DE NAS DED DPON SNYING RJE CHEN PO DANG LDAN PA
DE SOD NAS 'DI SNYAM DU SEMS TE, MI 'DIS TSONG PA LNGA BRGYA TZAM
PO 'DI DAG KYANG GSAD PAR MI 'GYUR LA, 'DI YANG SEMS CAN

DMYAL BA CHEN PO RNAMS SU 'GRO BAR MI 'GYUR BA'I THABS CI YOD
SNYAM NAS DE ZHAG BDUN GYI BAR DU 'DZAM BU'I GLING DU 'GRO BA
DANG, MI MTHUN PA'I RLUNG LANGS TE SDOD PA'I TSE, ZHAG BDUN DU SU
LA


@126A *, ,YANG MI SMRA BAR SEMS PA LA ZHUGS PAR GYUR PA NA DE 'DI
SNYAM DU SEMS TE, 'DI LA TSONG PA 'DI DAG KYANG GSAD PAR MI 'GYUR
LA, MI 'DI YANG SEMS CAN DMYAL BA

CHEN PO RNAMS SU 'GRO BAR MI 'GYUR BA'I THABS NI MI 'DI NYID SROG
DBRAL BAR BYA BA MA GTOGS PAR GZHAN MED DO SNYAM NAS DE 'DI SNYAM
DU SEMS TE, GAL TE BDAG GIS DON 'DI TSONG PA

THAMS CAD LA BSGRAGS PAR GYUR NA NI 'DI DAG GIS RAB TU SDANG BA'I
SEMS KYIS MI 'DI YANG SROG DANG PHRAL ZHING BSAD PAR GYUR LA, 'DI
DAG THAMS CAD KYANG SEMS CAN DMYAL BA RNAMS

SU 'GRO BAR 'GYUR RO SNYAM NAS, DE YANG 'DI SNYAM DU SEMS TE, 'DI
LTAR BDAG GIS MI 'DI SROG DANG PHRAL NA GZHI DES BDAG BSKAL PA
'BUM DU SEMS CAN DMYAL BA CHEN PO RNAMS SU

BSREGS PAR 'GYUR YANG BDAG GIS SEMS CAN DMYAL BA CHEN PO'I SDUG
BSNGAL MYONG BAR 'GYUR BA DE LA SPRO BAR BYA'I, TSONG PA LNGA
BRGYA TZAM PO 'DI DAG SROG DANG BRAL BAR GYUR NA YANG MI RUNG

MI 'DI LA SDIG PA'I LAS DE SNYED CIG RAB TU 'PHEL BAR GYUR NA
YANG MI RUNG BAS, BDAG RANG GIS MI 'DI SROG DANG DBRAL BAR BYA'O
SNYAM NAS, RIGS KYI BU, DE LTAR DED DPON SNYING RJE CHEN

PO DANG LDAN PA DES, TSONG PA LNGA BRGYA TZAM PO DE DAG KUN TU
BSRUNG BA DANG, MI DE YANG SEMS CAN DMYAL BA CHEN PO RNAMS SU
'GRO BA LAS KUN DU BSRUNG BA'I PHYIR SNYING RJE CHEN PO DE DANG,
THABS


@126B LA MKHAS PA DES BSAM BZHIN DU CHOM RKUN PA'I MI DE MDUNG
THUNG GIS BTAB STE SROG DANG PHRAL NAS, MGRON PA THAMS CAD KYANG
DON GRUB CING, RANG RANG GI GRONG KHYER DU PHYIN PAR GYUR TO,
,RIGS

KYI BU; DE'I TSE DE'I DUS NA DED DPON SNYING RJE CHEN PO DANG
LDAN PA ZHES BYA BAR GYUR PA DE GZHAN ZHIG YIN SNYAM DU KHYOD YID
GNYIS DANG THE TSOM ZA BAR GYUR NA DE LTAR MI BLTA'O, ,DE CI'I
PHYIR ZHE NA,

NGA NYID DE'I TSE DE'I DUS NA DED DPON SNYING RJE CHEN PO DANG
LDAN PA ZHES BYA BA DER GYUR PA'I PHYIR RO, ,TSONG PA LNGA BRGYA
TZAM PO GANG DAG GRU BO CHE DE NYID DU ZHUGS PAR GYUR PA DE DAG
NI GANG DAG BSKAL

PA BZANG PO 'DI LA BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR 'GYUR BA, BSKAL PA
BZANG PO'I BYANG CHUB SEMS DPA' LNGA BRGYA YIN NO, ,RIGS KYI

BU; NGAS THABS LA MKHAS PA DE DANG, SNYING RJE CHEN PO DES BSKAL
PA 'BUM DU 'KHOR BA BSNYIL TE BOR BAR GYUR TO, ,CHOM RKUN PA DE
YANG DE NAS SHI 'PHOS NAS, MTHO RIS KYI 'JIG RTEN DU SKYES

SO; ;RIGS KYI BU, 'DI JI SNYAM DU SEMS, GANG GI PHYIR THABS LA
MKHAS PA DE DANG, SNYING RJE CHEN PO DES BSKAL PA 'BUM GYI BAR DU
'KHOR BA BSNYIL TE BOR BAR GYUR PA'I DON DE, BYANG CHUB

SEMS DPA'I LAS KYI SGRIB PA YIN PAR BLTA SNYAM NA, KHYOD KYIS DE
LTAR MI BLTA STE, 'DI NI THABS LA MKHAS PA NYID YIN PAR BLTA BAR
BYA'O,, ,,BAM PO BZHI PA STE THA MA, RIGS


@127A *, ,KYI BU; DE BZHIN GSHEGS PAS SEMS CAN LAS KYI BYA BA LA
GZUD PA'I PHYIR THABS LA MKHAS PAS, SENG LDENG GI TSAL PA ZHABS
LA ZUG PAR BSTAN TE, DE BZHIN

GSHEGS PA LA SENG LDENG TSAL PAS ZUG PA GANG YIN PA DE YANG SANGS
RGYAS KYI MTHU NYID YIN PAR BLTA BAR BYA'O, ,DE CI'I PHYIR ZHE
NA, DE BZHIN GSHEGS PA'I SKU NI RDO RJE MKHREGS PA LTAR MI

SHIGS PA'I SKU YIN PA'I PHYIR RO, ,RIGS KYI BU, 'ON KYANG MNYAN
YOD KYI GRONG KHYER CHEN PO 'DI NYID NA SRID PA THA MA PA'I MI
NYI SHU DANG, MI NYI SHU PO DE DAG NYID KYI DGRA BO MI NYI SHU
ZHIG KYANG

YOD PAR GYUR TE, DE NAS MI DGRA BO NYI SHU PO DE DAG RANG RANG GI
SGYU DAG GIS 'DI LTA BU'I RNAM PAR RTOG PA SKYES PAR GYUR TE,
BDAG CAG GIS MDZA' BSHES LTAR BCOS TE, RANG RANG GI DGRA

BO RNAMS KYI KHYIM DU ZHUGS LA, DE DAG SROG DANG DBRAL BAR BYA'O
SNYAM DU BSAMS TE, GCIG LA GCIG TSIG TU NI MA SMRAS SO, ,RIGS KYI
BU, DE NAS SANGS RGYAS KYI MTHUS, SRID PA THA MA

PA'I MI NYI SHU PO GANG YIN PA DE DAG DANG, MI DE DAG GI DGRA BO
GSOD PA PO'I MI NYI SHU PO GANG DAG YIN PA DE DAG ,DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS GA

LA BA DER DONG NGO, ,RIGS KYI BU, DE NAS DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS KYIS MI BZHI BCU PO
DE DAG GDUL BA'I DBANG GI PHYIR DANG, SKYE BO PHAL PO


@127B CHE GZHAN DAG KYANG GDUL BA'I DBANG GI PHYIR, GNAS BRTAN
MO'U 'GAL GYI BU CHEN PO LA BKA' STZAL PA, MO'U 'GAL GYI BU CHEN
PO, DENG SA PHYOGS 'DI NAS SENG LDENG GI TSAL PA ZHIG 'BYUNG BAR
'GYUR

TE; DES DE BZHIN GSHEGS PA'I ZHABS G-YAS PA'I MTHIL DU ZUG PAR
'GYUR RO, ,DE BZHIN GSHEGS PAS 'DI SKAD CES BKA' STZAL NAS RING
PO MA LON PAR DE NAS DE'I MOD LAS PHYOGS DE

NYID NAS SENG LDENG GI TSAL PA RNON PO MTHO GANG TZAM GYI TSAD
GCIG BYUNG BAR GYUR TO, ,DE NAS BCOM LDAN 'DAS LA GNAS BRTAN MO'U
'GAL GYI BU CHEN POS 'DI SKAD CES GSOL TO, ,BCOM LDAN

'DAS; BDAG GIS SENG LDENG GI TSAL PA 'DI 'JIG RTEN GYI KHAMS
GZHAN DU DOR BAR BGYI LAGS SO, ,NGAS DE LA 'DI SKAD CES BKA'
STZAL TO, ,MO'U 'GAL GYI BU CHEN PO KHYOD KYIS SENG LDENG GI

TSAL PA 'DI SA PHYOGS GZHAN DU 'DOR BAR MI NUS SO, ,RIGS KYI BU,
DE NAS GNAS BRTAN MO'U 'GAL GYI BU CHEN POS STOBS KYI SHUGS KYIS
SENG LDENG GI TSAL PA DE BZUNG BA DANG, 'DI LTAR STONG

GSUM GYI STONG CHEN PO'I 'JIG RTEN GYI KHAMS 'DI KHA GYEN DU
BLTAS TE RAB TU G-YOS PAR GYUR KYANG, SENG LDENG GI TSAL PA DE NI
THA NA SKRA'I RTZE MO'I CHA SHAS TZAM YANG MI 'GUL LO, ,RIGS KYI
BU, DE

NAS DE BZHIN GSHEGS PA'I RDZU 'PHRUL GYI STOBS KYIS RGYAL CHEN
BZHI'I RIS KYI LHA RNAMS KYI GNAS SU GSHEGS PA DANG, SENG LDENG
GI TSAL PA DE YANG RGYAL CHEN BZHI'I RIS KYI LHA'I GNAS SU 'ONGS


@128A *, ,SO; ;DE NAS DE BZHIN GSHEGS PA SUM CU RTZA GSUM PA'I
LHA RNAMS KYI GNAS SU RI RAB KYI STENG DU GSHEGS PA DANG, SENG
LDENG GI TSAL PA DE YANG RI RAB KYI STENG DU

'ONGS SO, ,DE NAS DE BZHIN GSHEGS PA 'THAB BRAL DANG, DGA' LDAN
DANG, 'PHRUL DGA' DANG, GZHAN 'PHRUL DBANG BYED KYI LHA RNAMS KYI
GNAS SU YANG GSHEGS, TSANGS PA'I 'JIG

RTEN GYI BAR DU YANG GSHEGS PA DANG, SENG LDENG GI TSAL PA DE
YANG TSANGS PA'I 'JIG RTEN GYI BAR DU 'ONGS SO, ,DE NAS DE BZHIN
GSHEGS PA TSANGS PA'I 'JIG RTEN NAS BABS TE, GDAN

LA BZHUGS PA DANG, SENG LDENG GI TSAL PA DE YANG TSANGS PA'I 'JIG
RTEN NAS BABS TE, BCOM LDAN 'DAS KYI SPYAN SNGAR 'DUG GO ,RIGS
KYI BU, DE NAS DE BZHIN GSHEGS PAS PHYAG

G-YAS PAS ZHABS G-YAS PA BZUNG STE, SENG LDENG GI TSAL PA RTZE MO
YA GCIG SA LA ZUG LA, RTZE MO YA GCIG SA LAS GYEN DU LTA BA DE'I
STENG DU ZHABS BZHAG GO ,BCOM LDAN 'DAS KYIS SENG

LDENG GI TSAL PA'I STENG DU ZHABS BZHAG MA THAG TU DE'I MOD LA
STONG GSUM GYI STONG CHEN PO'I 'JIG RTEN GYI KHAMS 'DI RAB TU
G-YOS PAR GYUR TO, ,DE NAS NGA LA GNAS BRTAN KUN DGA' BOS

'DI SKAD CES GSOL TO, ,BTZUN PA BCOM LDAN 'DAS, BCOM LDAN 'DAS
KYIS SNGON 'PHRIN LAS KYI SGRIB PA CI ZHIG MDZAD LAGS NA, DE'I
RNAM PAR SMIN PA 'DI LTA BUR GYUR LAGS, NGAS DE


@128B LA 'DI SKAD CES BKA' STZAL TO, ,KUN DGA' BO, SNGON NGA RGYA
MTSO CHEN PO'I NANG DU SONG BA NA TSONG PA G-YO CAN GCIG MDUD
THUNG GIS BTAB STE, SROG DANG PHRAL BAR GYUR PAS 'DI NI LAS DE'I
LHAG

MA YIN NO, ,RIGS KYI BU, DE NAS MI NYI SHU PO DE DAG GSOD PAR
'DOD PA'I MI MDZA' BSHES LTAR BCOS PA MI NYI SHU PO GANG DAG YIN
PA DE DAG 'DI SNYAM DU SEMS TE, DE BZHIN GSHEGS

PA CHOS KYI BDAG PO LA YANG LAS KYI RNAM PAR SMIN PAR 'GYUR NA,
BDAG CAG LA LTA CI'I PHYIR RNAM PAR SMIN PAR MI 'GYUR SNYAM NAS,
DE DAG DE'I MOD LA DE BZHIN GSHEGS PA'I SPYAN SNGAR,

BTZUN PA BCOM LDAN 'DAS, BDAG CAG KYANG SROG CHAGS 'GUMS PA DANG,
RJES SU 'GUMS PAR 'TSAL BA LAGS TE, BDAG CAG BCOM LDAN 'DAS KYI
SPYAN SNGAR NONGS PA DE DAG NONGS

PAR 'CHAGS SHING MCHIS NA, BTZUN PA BCOM LDAN 'DAS KYIS BDAG CAG
GI NONGS PA LA NONGS PAR BSHAGS PA DE DAG RJES SU GZUNG DU GSOL
ZHES NYES PA LA NYES PAR BSHAGS SO, ,

DE BZHIN GSHEGS PAS DE DAG LA LAS KYI BYA BA DANG, LAS ZAD PAR
'GYUR BA LAS BRTZAMS TE, DE LTA DE LTAR CHOS BSTAN PAS, MI BZHI
BCU PO GANG DAG YIN PA DE DAG GIS NI YE SHES MNGON

PAR RTOGS PAR GYUR TO, ,SROG CHAGS GZHAN BZHI KHRIS NI CHOS MNGON
PAR RTOGS PAR GYUR TO, ,GANG GI PHYIR DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS KYI


@129A *, ,ZHABS LA SENG LDENG GI TSAL PA ZUG PAR GYUR PA'I RGYU
NI DE YIN, RKYEN NI DE YIN TE, DE YANG BYANG CHUB SEMS DPA' DANG,
DE BZHIN GSHEGS PA'I THABS LA

MKHAS PA YIN NO, ,CI'I PHYIR DE BZHIN GSHEGS PA SNYUN DANG BRAL
BA SMAN PA'I RGYAL PO 'TSO BYED LAS BKRU SMAN AUD PA LA HA STA
GAN DHA BSLANGS TE GSOL BAR MDZAD CE NA, RIGS KYI BU,

DE'I TSE NA SO SOR THAR PA'I BSLAB PA BCAS NAS RING PO MA LON PA
ZHIG NA, DGE SLONG RNAM PAR GROL BAR 'GYUR BA'I SRID PA THA MA PA
LNGA BRGYA ZHIG NAGS KHROD CIG NA GNAS PA DE DAG LA 'DI

LTAR SMAN BKUS TE BOR BAS 'TSO BAR MI NUS PA DE LTA BU'I NAD
BYUNG BAR GYUR NAS, DE DAG DE BZHIN GSHEGS PA LA GUS PAS SMAN
GZHAN BSTEN PAR MI BYED, TSOL BAR MI BYED DO, ,

RIGS KYI BU, DE NAS DE BZHIN GSHEGS PA 'DI SNYAM DU DGONGS TE,
NGAS DGE SLONG DE DAG SMAN GZHAN TSOL ZHING BSTEN PAR RJES SU
GNANG BAR BYA BA'I THABS NI CI YOD, RNAM GRANGS NI CI

YOD SNYAM DU DGONGS SO, ,DE CI'I PHYIR ZHE NA, 'DI LTAR GAL TE DE
BZHIN GSHEGS PAS DGE SLONG RNAMS LA SMAN GZHAN DAG RJES SU MA
GNANG NA, PHYI MA'I DUS KYI TSE DGE SLONG RNAMS 'PHAGS

PA'I RIGS KYI RJES SU 'JUG PAR MI 'GYUR ZHING, 'PHAGS PA'I RIGS
BRAL BAR 'GYUR BA'I PHYIR TE, DE BAS NA DE BZHIN GSHEGS PAS THABS
MKHAS PAS SMAN PA'I RGYAL PO 'TSO BYED


@129B LAS BKRU SMAN AUD PA LA HA STA GAN DHA BSLANGS TE GSOL PA
DANG, DE NAS GNAS GTZANG MA'I RIS KYI LHA'I BU RNAMS KYIS DGE
SLONG DE DAG LA 'DI SKAD CES SMRAS SO, ,TSE DANG LDAN PA KHYED
CAG SMAN

DAG GZHAN TSOL LA 'CHI BA'I DUS BYED PAR MI 'GYUR BAR GYIS SHIG
,DGE SLONG DE DAG GIS 'DI SKAD CES SMRAS SO, ,LHA'I BU DAG, KHO
BO CAG NI DE BZHIN GSHEGS PA'I BSLAB PA LAS YANG

DAG PAR 'DA' BA'I MTHU MED CING DBANG MED PA YIN PAS, SHI BAR
GYUR KYANG KHO BO CAG NI DE BZHIN GSHEGS PA'I BSLAB PA LAS YANG
DAG PAR 'DA' BAR MI BYED DO, ,DE NAS GNAS GTZANG MA'I

RIS KYI LHA'I BU RNAMS KYIS DGE SLONG DE DAG LA 'DI SKAD CES
SMRAS SO, ,TSE DANG LDAN PA DAG ,DE BZHIN GSHEGS PA CHOS KYI BDAG
PO DE NYID KYIS KYANG SMAN BKUS TE BOR BA SPANGS NAS SMAN

GZHAN BTZAL GYI, KHYED CAG KYANG SMAN GZHAN TSOL CIG ,DE NAS DGE
SLONG DE DAG 'GYOD PA DANG BRAL NAS SMAN GZHAN BTZAL TE BSTAN PA
DANG, DE DAG NAD DE LAS YONGS SU THAR NAS, NAD DANG

BRAL BA DE DAG GIS ZHAG BDUN GYIS DGRA BCOM PA NYID MNGON DU BYAS
SO, ,RIGS KYI BU, GAL TE DE BZHIN GSHEGS PAS SMAN GZHAN BTZAL BA
MA MDZAD DU ZIN NA, DGE SLONG DE DAG KYANG SMAN

GZHAN TSOL BAR MI BYED PAS, DE DAG NAD DE LAS THAR PA DANG, NYON
MONGS PA LAS GROL ZHING DGRA BCOM PA NYID 'THOB PAR 'GYUR BA'I
GNAS MED DE, SKABS MA YIN ZHING DE NA GNAS MED


@130A *, ,DE; DE YANG DE BZHIN GSHEGS PA'I THABS LA MKHAS PA YIN
NO, ,CI'I PHYIR DE BZHIN GSHEGS PA BSOD NAMS THAMS CAD DANG LDAN
PA GRONG DU BSOD SNYOMS

KYI PHYIR; JI LTAR LHUNG BZED BKRUS PAS ZHUGS PA BZHIN DU PHYIR
YANG BYUNG BAR GYUR CE NA, RIGS KYI BU, DE LA DE BZHIN GSHEGS PA
LA NI LAS KYI SGRIB PA CUNG ZAD KYANG MI MNGA' MOD KYI, 'ON

KYANG DE BZHIN GSHEGS PAS NI SKYE BO PHYI MA RNAMS LA THUGS BRTZE
BA DANG, RJES SU BSRUNG BAR BYA DGOS TE, DGE SLONG BSOD SNYOMS PA
GANG LA LA DAG GRONG DANG, GRONG KHYER DANG, GRONG RDAL

DANG; YUL 'KHOR DANG, RGYAL PO'I PHO BRANG 'KHOR DAG TU BSOD
SNYOMS KYI PHYIR ZHUGS PA NA, DE DAG BDAG NYID BSOD NAMS CHUNG
BAS BSOD SNYOMS MI RNYED PA DE'I TSE NA, DE DAG DE BZHIN

GSHEGS PA YID LA BYED PAR 'GYUR TE, DE BZHIN GSHEGS PA BSOD NAMS
THAMS CAD KYI GZI BRJID KYIS MNGON PAR 'PHAGS PA DE NYID KYANG
GRONG DU BSOD SNYOMS KYI PHYIR CI LTAR

LHUNG BZED BKRUS PAS ZHUGS PA DE BZHIN DU BSOD SNYOMS MA RNYED
PAR PHYIR BYUNG BAR GYUR NA, BDAG CAG DGE BA'I RTZA BA CHUNG NGU
DANG LDAN PA RNAMS LA LTA SMOS KYANG CI DGOS TE, DE BAS NA

BDAG CAG BSOD SNYOMS MA RNYED PAS YID CHAD PA BSKYED PAR MI BYA'O
SNYAM DU SEMS PAR 'GYUR BA'I PHYIR TE, DON GYI DBANG DE GZIGS PAS
NA, DE BZHIN GSHEGS PA BSOD SNYOMS KYI PHYIR


@130B JI LTAR LHUNG BZED BKRUS PAS GRONG DU ZHUGS PA BZHIN DU
PHYIR YANG BYUNG BAR GYUR TO, ,GZHAN YANG GANG LA LA DAG 'DI SKAD
CES GANG DAG GIS DE BZHIN GSHEGS PA LA BSOD SNYOMS MA PHUL

BA'I BRAM ZE DANG, KHYIM BDAG DE DAG NI BDUD SDIG CAN GYIS BYIN
GYIS BRLABS SO ZHES SMRA NA, RIGS KYI BU, DE LTAR MI BLTA'O, ,DE
CI'I PHYIR ZHE NA, BDUD SDIG CAN GYIS NI DE BZHIN GSHEGS

PA LA BAR CHAD BYA BAR MI NUS PA'I PHYIR TE, GZHAN DU NA DE BZHIN
GSHEGS PA NYID KYI BYIN GYIS BRLABS KYIS BDUD SDIG CAN GYIS BRAM
ZE DANG KHYIM BDAG DE DAG BYIN GYIS BRLABS PAR ZAD KYI,

RANG GI BLOS NI MA YIN NO, ,DE LA DE BZHIN GSHEGS PA LA NI LAS
KYI SGRIB PA CUNG ZAD KYANG MI MNGA' MOD KYI, SEMS CAN DE DAG
NYID YONGS SU SMIN PAR BYA BA'I PHYIR, DE BZHIN GSHEGS PA JI LTAR

LHUNG BZED BKRUS PAS GRONG DU ZHUGS PA BZHIN DU PHYIR YANG BYUNG
BAR GYUR TO, ,ZHAL ZAS BCAD PA DE'I TSE NA DE BZHIN GSHEGS PA
DANG, DGE SLONG GI DGE 'DUN LA YID MI BDE BA MED CING,

SNGON JI LTA BA BZHIN DU PHYIS KYANG DE BZHIN TE, MTHO BA YANG
MED, DMA' BA YANG MED PAR GYUR TO, ,DE NAS DE'I MOD LA LHA'I BU
BDUN KHRIS DAD PA THOB PAR GYUR NAS, DE BZHIN GSHEGS PA LA

RAB TU BTUD PA DANG, DE BZHIN GSHEGS PAS KYANG DE DAG LA CI NAS
KYANG DE DAG THAMS CAD CHOS RNAMS LA CHOS KYI MIG RDUL MED CING
DRI MA DANG BRAL PA RNAM PAR DAG PAR 'GYUR BA DE LTA DE


@131A *, ,LTAR CHOS BSTAN TO, ,BRAM ZE DANG, KHYIM BDAG DE DAG
GIS KYANG DUS GZHAN GYI TSE NA STON PA BCOM LDAN 'DAS KYI YON TAN
DANG, CHOG SHES PA DAG THOS NAS,

BCOM LDAN 'DAS KYI SPYAN SNGAR LHAGS TE, NYES PA LA NYES PAR
BSHAGS PA DANG, DE BZHIN GSHEGS PAS KYANG DE DAG LA 'PHAGS PA'I
BDEN PA BZHIS GTAM YANG DAG PAR BSTAN PA

MDZAD PAS, DE NAS LHA DANG, MI RNAMS KYI SKYE DGU LAS SROG CHAGS
KHRI NYIS STONG CHOS RNAMS LA CHOS KYI MIG RDUL MED CING DRI MA
DANG BRAL BA RNAM PAR DAG PA STE, GANG GI PHYIR DE BZHIN

GSHEGS PA BRAM ZE'I GRONG SHING S'A LA CHEN PO CAN DU BSOD SNYOMS
KYI PHYIR JI LTAR LHUNG BZED BKRUS PAS ZHUGS PA BZHIN DU PHYIR
BYUNG BA'I RGYU NI DE YIN, RKYEN NI DE YIN, DE YANG DE

BZHIN GSHEGS PA'I THABS LA MKHAS PA YIN NO, ,CI'I PHYIR BRAM ZE'I
BU MO DREGS MAS SHING GI GZHONG BU LTO BAR BCINGS TE, DGE SBYONG
KHYOD KYIS KHO MO SBRUM PAR BYAS KYI, KHO MO LA

ZAS DANG GOS BYIN CIG CES DE BZHIN GSHEGS PA LA SKUR PA BTAB PAR
GYUR CE NA, RIGS KYI BU, DE BZHIN GSHEGS PA LA NI LAS KYI SGRIB
PA CUNG ZAD KYANG MI MNGA' STE, DE BZHIN

GSHEGS PAS BRAM ZE'I BU MO DREGS MA 'JIG RTEN GYI KHAMS GANGG'A'I
KLUNG GI BYE MA SNYED DU 'PHANG BAR YANG SPYOD MOD KYI, DE BZHIN
GSHEGS PAS DE MKHYEN BZHIN DU BTANG SNYOMS MDZAD


@131B CING THABS LA MKHAS PAS LAS KYI BYA BA KUN TU BSTAN PAR
MDZAD DO, ,DE CI'I PHYIR ZHE NA, PHYI MA'I DUS NA BSTAN PA 'DI LA
RAB TU BYUNG BA'I DGE SLONG DAG BYUNG BAR GYUR TE, DE DAG LA YANG

DAG PA MA YIN PA'I SKUR PA BTAB PAS DE DAG 'GYOD PA DANG SEMS
ZHUM PAR 'GYUR ZHING, DE DAG MNGON PAR MI DGA' BA DANG, NYAMS PA
LA 'JUG PAR 'GYUR BAS, DE DAG SKUR PA BTAB

PA'I TSE NA 'DI SKAD DU DE BZHIN GSHEGS PA DKAR PO'I CHOS THAMS
CAD DANG LDAN PA NYID KYIS KYANG SKUR PA BRNYES PAR GYUR NA, BDAG
CAG GIS LTA CI'I PHYIR MI RNYED CES DE BZHIN

GSHEGS PA RJES SU DRAN PAR BYED CING, DE DAG DE'I TSE NA SKUR PA
DE ZIL GYIS MNAN NAS TSANGS PAR SPYOD PA YONGS SU DAG PA YONGS SU
BYANG BA SPYOD PAR 'GYUR BA DANG, NYAMS PA LA 'JUG

PAR MI 'GYUR BAR BYA BA'I PHYIR RO, ,BRAM ZE'I BU MO DREGS MA NI
RE ZHIG SDIG PA'I LAS KUN DU RGYAS PA DANG, RANG BZHIN GYI MA DAD
PA MANG BA YIN PAS, DE LTAR LAS KYI SGRIB PAS BSGRIBS

PA DES NA PHUNG PO DANG, KHAMS DANG, SKYE MCHED DE DAG NYID KYIS
BSTAN PA 'DI LA GDON MI ZA BAR RMA 'BYIN PAR BYED PA YIN TE, DE
SDIG PA'I LAS KUN TU RGYAS PA DES, GAL TE RMI LAM NA DE

BZHIN GSHEGS PA LA SKUR PA BTAB PAR GYUR NA YANG, DE GNYID KYIS
SAD PA'I TSE NA DRI MAR YANG 'GYUR RO, ,RIGS KYI BU, GAL TE DE
BZHIN GSHEGS PAS THABS 'GA' ZHIG GIS DE MI


@132A *, ,DGE BA'I LAS MNGON PAR 'DU BYED PA DE LAS BZLOG PAR
SPYOD NA NI BZLOG PAR YANG MDZAD LA, DE BZHIN GSHEGS PAS BSRUNG
BAR SPYOD NA BSRUNG BAR YANG MDZAD DO, ,DE CI'I PHYIR ZHE NA,

DE BZHIN GSHEGS PAS SEMS CAN 'GA' YANG YONGS SU MA BTANG BA'I
PHYIR TE, DE YANG DE BZHIN GSHEGS PA'I THABS LA MKHAS PA YIN NO,
,CI'I PHYIR DE BZHIN GSHEGS PA THAMS CAD

MKHYEN PAS, KUN TU RGYU MDZES MA KUN TU RGYU DAG GIS SREG
[*SROG?] DANG PHRAL TE RGYAL BU RGYAL BYED KYI TSAL GYI 'OBS KYI
NANG DU BOR BA BTANG SNYOMS SU MDZAD CE NA, DE BZHIN GSHEGS PA NI
THAMS

CAD MKHYEN PA THOGS PA MI MNGA' BA'I YE SHES GZIGS PA DANG LDAN
PA YIN PAS, DE BZHIN GSHEGS PAS DE DE LTAR 'GYUR BAR MKHYEN CING,
DE BZHIN GSHEGS PAS DE LTA BU'I

BYIN GYIS BRLABS BYIN GYIS RLOB PAR YANG SPYOD MOD KYI, KUN TU
RGYU MDZES MA NYID TSE'I TSAD ZAD CING, GDON MI ZA BAR GZHAN GYI
GNOD PAS TSUL MA YIN PAS 'CHI BA'I DUS BYED PAR

'GYUR BA'I PHYIR TE, RNAM GRANGS DES NA GZHAN MU STEGS CAN DAG
'DI LTAR SANGS RGYAS KYI YE SHES DE NI JI LTA JI LTAR SEMS CAN
RNAMS KYI DKAR PO'I CHOS RNAM PAR 'PHEL BA DANG,

DGE BA'I RTZA BA RNAM PAR 'PHEL BAR 'GYUR BA DANG, JI LTA JI LTAR
DE LA GZHAG PAR BYA BA DE LTA DE LTAR DE LA 'JOG PAR MDZAD DO,
,ZHES BDAG NYID KYI RANG GI NYES PAS SHIN TU TSAR GCOD


@132B PAR 'GYUR RO, ,DE'I TSE BCOM LDAN 'DAS ZHAG BDUN GYI BAR DU
GRONG KHYER DU MA ZHUGS PAR LHA BYE BA PHRAG DRUG CU BTUL NAS,
ZHAG BDUN PO DE 'DAS PA DANG, BCOM LDAN 'DAS KYI THAD DU 'KHOR

BZHI PO DAG LHAGS NAS, BCOM LDAN 'DAS KYIS CI NAS KYANG SROG
CHAGS BRGYAD KHRI BZHI STONG DAG YE SHES MTHONG BA SKYES PAR GYUR
PA DE LTA DE LTAR DE DAG LA CHOS BSTAN TE, DE YANG DE BZHIN
GSHEGS PA'I

THABS LA MKHAS PA YIN NO, ,CI'I PHYIR DE BZHIN GSHEGS PA DGE
SLONG GI DGE 'DUN DANG BCAS PA NYON MONGS MED KYI LJONGS SU DBYAR
GNAS PAR ZHAL GYIS BZHES PA NA, ZLA BA GSUM DU SKYE BO

RNAMS LA BAG PHAB STE, BRAM ZE NYON MONGS MED KYI RTA CHAS KYI
NAS DAG GSOL CE NA, RIGS KYI BU, DE BZHIN GSHEGS PAS JI LTAR
KHYIM BDAG DES DE BZHIN GSHEGS PA DGE SLONG GI DGE

'DUN DANG BCAS PA SPYAN DRANGS NAS RI MO MI BYED PAR YANG MKHYEN
MOD KYI, DES MKHYEN BZHIN DU DANG DU BLANGS SHING BTANG SNYOMS SU
MDZAD DO, ,DE CI'I PHYIR ZHE NA, DE BZHIN GSHEGS PA

DGE SLONG GI DGE 'DUN DANG BCAS PAS, DBYAR ZLA BA GSUM DU GANG
DAG GI RTA CHAS KYI NAS DAG GSOL BA'I RTA LNGA BRGYA PO GANG DAG
YIN PA DE DAG THAMS CAD NI BYANG CHUB SEMS DPA'I THEG PA

LA YANG DAG PAR ZHUGS PA, SNGON GYI RGYAL BA LA LHAG PAR BYA BA
BYAS PA SHA STAG YIN TE, DE DAG SDIG PA'I GROGS PO'I DBANG GIS
SDIG PA'I LAS DANG, LAS DMAN PA BYAS SHING MNGON


@133A *, ,PAR 'DUS BYAS PAS, LAS DES DE DAG DUD 'GRO'I SKYE GNAS
SU SKYES TE, RTA LNGA BRGYA PO DE DAG GI NANG NA RTA CANG SHES
GCIG YOD PA GANG YIN PA DE NI BYANG CHUB

SEMS DPA'I NYI MA'I SNYING PO ZHES BYA BA SMON LAM GYIS BSAM
BZHIN DU DER SKYES PA YIN LA, RTA LNGA BRGYA PO DE DAG THAMS CAD
KYANG SNGON MIR GYUR PA NA, BYANG CHUB SEMS DPA' NYI MA'I SNYING

PO DE NYID KYIS BYANG CHUB YANG DAG PAR 'DZIN DU BCUG PA YIN PAS,
DE DE DAG YONGS SU THAR PAR BYA BA DANG, YONGS SU SMIN PAR BYA
BA'I PHYIR DER SKYES TE, RTA CANG SHES DE NYID KYI MTHUS

RTA LNGA BRGYA PO DE DAG THAMS CAD KYIS SNGON GYI TSE RABS RJES
SU DRAN PAR GYUR CING, DE DAG GI BYANG CHUB KYI SEMS DE YANG
MNGON DU GYUR PA'I PHYIR TE, RIGS KYI BU, DE LTA BAS NA DE BZHIN

GSHEGS PA BYANG CHUB SEMS DPA' RTAR GYUR PA LNGA BRGYA PO DE DAG
LA THUGS BRTZE BA'I PHYIR, DE BZHIN GSHEGS PA DUD 'GRO'I SKYE
GNAS SU SKYES PA DE DAG GI DON DU DBYAR ZLA BA GSUM

DER GNAS PAR ZHAL GYIS BZHES SO, ,DE NA RTA LNGA BRGYA PO DAG GI
RTA CHAS KYI NAS GANG DAG YIN PA DE DAG LAS PHYED PHYED NI DGE
SLONG LNGA BRGYA PO DAG LA 'BUL LO, ,RTA CANG SHES KYI CHAS KYI

NAS GANG DAG YIN PA DE DAG LAS PHYED NI DE BZHIN GSHEGS PA LA
'BUL LO, ,PHYED NI RTA CANG SHES DE NYID ZA ZHING, RTA CANG SHES
DES RTA'I SKAD KYIS, RTA LNGA BRGYA PO DE DAG THAMS CAD


@133B SDIG PA 'CHAGS SU BCUG CING, SANGS RGYAS LA SOGS PA DGE
SLONG GI DGE 'DUN DE DAG LA PHYAG 'TSAL DU YANG BCUG GO ,RTA CANG
SHES DES RTA LNGA BRGYA PO DE DAG LA 'DI SKAD CES KHYED KYI

CHAS KYI NAS DAG LAS PHYED PHYED DE BZHIN GSHEGS PA DANG, DGE
SLONG GI DGE 'DUN GYIS GSOL TO ZHES GO BAR YANG BYAS SO, ,DE LTAR
RTA LNGA BRGYA PO DE DAG GIS SDIG PA BSHAGS SHING, SANGS

RGYAS LA SOGS PA DGE SLONG GI DGE 'DUN LA DAD PA BSKYED NAS, ZLA
BA GSUM PO DE DAG 'DAS PA'I 'OG TU DUS GZHAN GYI TSE NA RTA LNGA
BRGYA PO DE DAG THAMS CAD SHI 'PHOS TE, DGA' LDAN GYI LHA

RNAMS DANG SKAL BA MNYAM PAR SKYES NAS, LHAR GYUR PA DE DAG GIS
KYANG DE BZHIN GSHEGS PA LA ZHAL ZAS 'PHUL ZHING BKUR STIR BYAS,
BLA MAR BYAS, RI MOR BYAS, MCHOD PA BYAS PA

DANG, DE BZHIN GSHEGS PAS KYANG DE DAG LA CI NAS KYANG, DE DAG
BLA NA MED PA YANG DAG PAR RDZOGS PA'I BYANG CHUB TU NGES PAR
'GYUR BA DE LTA DE LTAR CHOS BSTAN TO, ,RTA LNGA BRGYA PO DE DAG

'DUL ZHING 'TSO BAR BYED PA'I RTA RDZI GANG YIN PA DE YANG DE
BZHIN GSHEGS PAS RANG SANGS RGYAS RAB TU SEMS DUL ZHES BYA BAR
'GYUR ZHES LUNG BSTAN TO, ,DE BZHIN GSHEGS PAS RTA CANG

SHES DE YANG SANGS RGYAS BCOM LDAN 'DAS DPAG TU MED PA LA MCHOD
PA BYAS SHING, BYANG CHUB KYI PHYOGS KYI CHOS RNAMS YONGS SU
RDZOGS PAR BYAS NAS, DE BZHIN GSHEGS PA DGRA BCOM


@134A *, ,PA YANG DAG PAR RDZOGS PA'I SANGS RGYAS RAB TU SEMS DUL
ZHES BYA BAR 'GYUR TE 'JIG RTEN DU 'BYUNG BAR 'GYUR RO ZHES LUNG
BSTAN TO, ,RIGS KYI BU, DE LTA

MOD KYI; MI'I KHA ZAS GANG YIN PA DE DAG NI DE BZHIN GSHEGS PA LA
MI BSOD PA CUNG ZAD KYANG MED DE, RIGS KYI BU, YONGS SU BRTAG PAR
NYE BAR BZUNG NA, GAL TE DE BZHIN GSHEGS

PAS SHING DANG, BONG BA DANG, GSEG MA DANG, GYO MO DAG ZHAL ZAS
KYI PHYIR YONGS SU LONGS SPYAD PAR GYUR NA YANG SHING DANG, BONG
BA DANG, GSEG MA DANG, GYO MO LA SOGS PA DE DAG GI

RO DE LTA BU DANG, RO BRO BA'I MCHOG GI KHYAD PAR GANG DAG YIN PA
DE LTA BU DAG NI, STONG GSUM GYI STONG CHEN PO'I 'JIG RTEN GYI
KHAMS NA YANG 'GA' YANG MED DO, ,DE CI'I PHYIR ZHE NA, RIGS

KYI BU; 'DI LTAR DE BZHIN GSHEGS PA NI SKYES BU CHEN PO'I MTSAN
RO BRO BA'I MCHOG DANG LDAN PA YIN PAS NA, DE BZHIN GSHEGS PA'I
SKU LA ZHAL ZAS MI BSOD PA THAMS CAD GSOL MA

THAG TU YANG, LHA'I KHA ZAS LAS YANG DAG PAR 'DAS PA'I RO DANG
LDAN PAR 'GYUR BA'I PHYIR TE, RIGS KYI BU, DE'I PHYIR RNAM GRANGS
DES NA KHYED KYIS 'DI LTAR DE BZHIN GSHEGS PA'I ZHAL

ZAS THAMS CAD NI BSOD PA YIN PAR RIG PAR BYA'O, ,RIGS KYI BU,
DE'I TSE NA DGE SLONG KUN DGA' BO 'DI SNYAM DU, DE BZHIN GSHEGS
PA 'KHOR LOS BSGYUR BA'I RGYAL SRID SPANGS TE RAB TU BYUNG


@134B NAS; DA RTA CHAS KYI NAS DAG GSOL BAR MDZAD PA LTA ZHES YID
MI BDE BAR GYUR PA DANG, DE BZHIN GSHEGS PAS DE'I SEMS LA RNAM
PAR GZIGS NAS, KUN DGA' BO, 'DI CI'I RO YIN SHES

SAM ZHES NAS KYI 'BRU GCIG BYIN PA DANG, DES DE ZOS NAS NGO MTSAR
DU 'DZIN PAR 'GYUR TE, NGA LA 'DI SKAD CES BCOM LDAN 'DAS BDAG NI
RGYAL PO'I KHYIM DU SKYES SHING RGYAL PO'I KHYIM DU LEGS

PAR RGYAS PA LAGS NA, BCOM LDAN 'DAS, BDAG GIS RO'I MCHOG 'DI LTA
BU NI SNGON CHAD MA 'TSAL, MA MYONG LAGS SO, ZHES ZER TE, DE'I
BYIN GYIS DGE SLONG KUN DGA' BO ZAS GZHAN MI

ZA BAR DGE BA DANG BDE BAS ZHAG BDUN 'DAS PAR GYUR TO, ,RIGS KYI
BU, RNAM GRANGS DES NA KHYOD KYIS 'DI LTAR DE NI DE BZHIN GSHEGS
PA'I THABS LA MKHAS PA YIN GYI, LAS KYI SGRIB

PA MA YIN PAR RIG PAR BYA'O, ,RIGS KYI BU, GZHAN YANG SEMS CAN
GANG DAG DGE SBYONG DANG, BRAM ZE TSUL KHRIMS DANG LDAN PA DAG
MGRON DU GNYER LA, SEMS RNAM PAR G-YENGS PAS RI

MO MI BYED PA'I SEMS CAN DE DAG LA JI SKAD SMRAS PA DE BZHIN BYED
PA NYID KUN DU BSTAN PAR BYA BA'I PHYIR, LAS KYI RGYUD DE LTA BU
DAG TU STON PAR MDZAD DO, ,RIGS KYI BU, GANG GIS DE BZHIN

GSHEGS PA SPYAN DRANGS LA, RI MO MA BYAS PA DE YANG DE BZHIN
GSHEGS PAS LOG PAR LTUNG BAR MI 'GYUR BA'I CHOS SU LUNG BSTAN
PA'I DE BZHIN GSHEGS PA RNAMS KYI DE BZHIN GSHEGS


@135A *, ,PA'I CHOS NYID LA LTOS, RIGS KYI BU, GZHAN YANG DE
BZHIN GSHEGS PA DANG THABS GCIG TU DBYAR ZLA BA GSUM GNAS PAR
KHAS BLANGS PA'I DGE SLONG

LNGA BRGYA PO GANG DAG GIS, RTA CHAS KYI NAS ZOS PA DE DAG LAS,
DGE SLONG BZHI BCU NI 'DOD CHAGS SPYOD PA DANG, SDUG PA'I MTSAN
MA SPYOD PA YIN PAS, GAL TE DE'I TSE NA DE DAG GIS

ZAS BSOD PA DAG ZOS PAR GYUR NA, DE DAG GI 'DOD CHAGS DANG LDAN
PA'I RNAM PAR RTOG PA SHIN TU SHAS CHEN PO DAG SKYE BAR 'GYUR BA
ZHIG NA, DE DAG GIS ZAS NGAN PA ZOS PA DES

'DOD CHAGS KYI KUN NAS LDANG BA DE DAG SRAB CING MED PAR 'GYUR
TE, DE DAG GIS 'DOD CHAGS KYI KUN NAS LDANG BA DAG RNAM PAR BSAL
NAS, DE DAG THAMS CAD KYIS ZLA BA GSUM PO

DE DAG 'DAS NAS ZHAG BDUN GYIS DGRA BCOM PA NYID THOB PAR GYUR
TO, ,RIGS KYI BU, DE LTA BAS NA DGE SLONG LNGA BRGYA PO DE DAG
GDUL BA'I DBANG GI PHYIR DANG, BYANG CHUB SEMS DPA' DE DAG

YONGS SU SMIN PAR BYA BA'I PHYIR, DE BZHIN GSHEGS PAS THABS LA
MKHAS PA DES, ZLA BA GSUM DU RTA CHAS KYI NAS DAG GSOL BAR ZAD
KYI, LAS KYI SGRIB PA'I NYES PA NI MA YIN TE, DE YANG

DE BZHIN GSHEGS PA'I THABS LA MKHAS PA YIN NO, ,CI'I PHYIR DE
BZHIN GSHEGS PA GSO SBYONG LA BZHUGS PA NA, 'OD SRUNG, NGA NI RO
RGYAB NA BAS KHYOD KYIS BYANG CHUB KYI YAN LAG DAG


@135B SHOD CIG CES BKA' STZAL CE NA, RIGS KYI BU, DE'I TSE NA
LHA'I BU NYAN THOS KYIS 'DUL BA GANG DAG SNGON DGE SLONG 'OD
SRUNG GIS SANGS RGYAS DANG, CHOS DANG, DGE 'DUN DANG, BAG YOD
PA'I BYA

BA DAG LA YANG DANG YANG DU DAD PA BSKYED CING, YANG DAG PAR
'DZIN DU BCUG PA BRGYAD STONG 'KHOR DE NYID DU 'DUS PAR GYUR TE
'DUG PAS, LHA'I BU DE DAG GIS SNGON YANG BYANG CHUB KYI YAN LAG
GI

GTAM DAG THOS LA, LHA'I BU DE DAG LA DGE SLONG 'OD SRUNG MA GTOGS
PAR GAL TE SANGS RGYAS 'BUM GYIS CHOS BSTAN PAR GYUR KYANG DE DAG
GIS CHOS BSTAN PA KUN SHES PAR MI 'GYUR BAS NA, DE'I

PHYIR DGE SLONG 'OD SRUNG GIS BYANG CHUB KYI YAN LAG RAB TU DBYE
BA RGYA CHER BSHAD PAS LHA'I BU BRGYAD STONG PO DE DAG GIS YE
SHES MNGON PAR RTOGS PAR GYUR TO, ,GZHAN YANG SEMS CAN GANG LA LA

DAG NAD KYIS GNOD PAR GYUR CING, NAD PAR GYUR NAS, CHOS NYAN DU
MA 'ONGS SHING CHOS MI NYAN PA'I SEMS CAN CHOS MA THOS PA DE DAG
'DI SNYAM DU, DE BZHIN GSHEGS PA CHOS KYI BDAG PO DE

YANG BYANG CHUB KYI YAN LAG GI GTAM DAG GSAN NAS, SNYUN NAD LAS
YONGS SU THAR BAR GYUR NA, BDAG CAG GIS CI'I PHYIR CHOS MNYAN PAR
MI BYA SNYAM DU SEMS PAR YANG 'GYUR TE, RIGS

KYI BU; DE LTAR NA LHA'I BU DE DAG GDUL BA'I DBANG GI PHYIR DANG,
SEMS CAN NAD PA RNAMS CHOS LA GUS PA KUN DU BSTAN PAR BYA BA'I
PHYIR, DE BZHIN GSHEGS PAS TSIG 'DI SKAD CES,


@136A *, ,'OD SRUNG, NGA NI RO RGYAB NA BAS, KHYOD KYIS BYANG
CHUB KYI YAN LAG DAG SHOD CIG CES GSUNGS PAR ZAD KYI, DE BZHIN
GSHEGS PA'I SKU LA SNYUN MNGA'

BA NI MA YIN NO, ,DE CI'I PHYIR ZHE NA, RIGS KYI BU, DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS RNAMS
NI CHOS KYI SKU YIN TE, DE DAG LA 'BYUNG BA'I LUS

RAGS PA YONGS SU GRUB PA MED PA'I PHYIR TE, DE YANG DE BZHIN
GSHEGS PA'I THABS LA MKHAS PA YIN NO, ,CI'I PHYIR DE BZHIN GSHEGS
PAS SH'AKYA RNAMS RAB TU RNAM PAR 'JIG PAR

GYUR PA NA, TSIG 'DI SKAD CES, KUN DGA' BO, NGA KLAD PA NA ZHING
MI BDE'O ZHES GSUNGS SHE NA, RIGS KYI BU, DE NI SEMS CAN GANG LA
LA DAG DE BZHIN GSHEGS PAS NYE DU RNAMS KYI SRID

PA'I RTZE MO'I BAR GYI SDUG BSNGAL GYI PHUNG PO MTHAR MDZAD PA MI
SHES PA'I SEMS CAN DE DAG 'DI SNYAM DU, GANG GI PHYIR DE BZHIN
GSHEGS PA 'JIG RTEN LA PHAN PA'I PHYIR RAB TU BYUNG NAS,

RGYAL PO'I GDUNG RGYUD THAMS CAD CHUD ZOS KYANG DES NYE DU RNAMS
YONGS SU MA BSKYABS PA LAS NA, DE BZHIN GSHEGS PA NI NYE DU RNAMS
LA PHAN PAR BZHED PA YANG MA YIN, DON DU BZHED

PA YANG MA YIN, BDE BAR BZHED PAR YANG MA YIN, GRUB PA DANG BDE
BAR BZHED PA YANG MA YIN NO, ,SNYAM DU SEMS PAR MI 'GYUR BAR SEMS
CAN DE DAG GI SEMS GZUNG BA'I PHYIR, DE


@136B BZHIN GSHEGS PAS GNAS BRTAN KUN DGA' BO LA TSIG 'DI SKAD
CES NGA KLAD PA NA ZHING MI BDE'O ZHES GSUNGS SO, ,RIGS KYI BU,
GANG GI TSE DE BZHIN GSHEGS PAS GNAS BRTAN KUN DGA'

BO LA TSIG 'DI SKAD CES, KUN DGA' BO, NGA KLAD PA NA ZHING MI
BDE'O ZHES GSUNGS PA DE'I TSE NA, LHA'I BU CHAD PAR SMRA BA SUM
STONG 'DUS PAR GYUR PA DANG, SEMS CAN SROG GCOD PAR RAB TU MANG
PO DAG

KYANG 'DUS PAR GYUR PAS, DE NA SEMS CAN CHAD PAR SMRA BA DE DAG
DANG, SEMS CAN SROG GCOD PA DE DAG LAS KYI BYA BA LA GZUD PA'I
PHYIR, DE BZHIN GSHEGS PAS SROG GCOD PA'I DBANG GIS

DE BZHIN GSHEGS PA'I DBU SNYUNG ZHING MI BDE'O ZHES LAS KYI RGYUD
DE KUN TU BSTAN TO, ,DE NA DE BZHIN GSHEGS PAS GSUNG GI 'PHRIN
LAS BRJOD PA DE BSTAN PA NA, LHA DANG MI RNAMS KYI SKYE DGU LAS

SROG CHAGS KHRI BTUL BAR GYUR TE, DE YANG DE BZHIN GSHEGS PA'I
THABS LA MKHAS PA YIN NO, ,CI'I PHYIR DE BZHIN GSHEGS PA BRAM ZE
BHA RA DVA DZAS SPYO BA RNAM PA BRGYAS SPYOS PA NA DE BZHIN

GSHEGS PA SPYO BA DE DAG DANG DU LEN PAR MDZAD CE NA, RIGS KYI
BU, DE BZHIN GSHEGS PAS NI BRAM ZE BHA RA DVA DZA SPYO BAR BYED
PA LA PHYIR SPYO BA'AM, YANG NA DE PHYOGS GZHAN DU 'PHANG BA'AM,
YANG

NA DE DE BZHIN GSHEGS PA LA TSIG GCIG TZAM GYIS SPYO BAR YANG MI
SPOBS PA DE LTAR BYIN GYI RLABS KYIS BYIN GYIS BRLAB PAR YANG
SPYOD MOD KYI, 'ON KYANG 'KHOR DER LHA DANG MI MANG PO 'DUS PAR


@137A *, ,GYUR PA DE DAG GIS DE BZHIN GSHEGS PA'I MA ZHUM PA
DANG, MA KHENGS PA DANG, THUGS MNYAM PA DANG, PHAN PA'I DNGOS PO
DANG, MNYEN PA DANG, DES [*NGES?] PA DANG,

SNGON GYI JI LTA BAR PHYIS KYANG DE BZHIN PAS BZOD PA'I STOBS
BSKYED PA MTHONG NAS, SROG CHAGS BZHI STONG GIS BLA NA MED PA
YANG DAG PAR RDZOGS PA'I BYANG CHUB TU SEMS BSKYED PAR GYUR TE,

DE BZHIN GSHEGS PAS DON GYI DBANG DE GZIGS PAS NA, BRAM ZE BHA RA
DVA DZAS SPYOS PA BTANG SNYOMS SU BZHAG GO ,DES KYANG SPYO BAR
BYED PA BRAM ZE BHA RA DVA DZA DE BZHIN GSHEGS PA LA

SEMS DAD PAR GYUR NAS, SANGS RGYAS LA SKYABS SU SONG ZHING YONGS
SU MYA NGAN LAS 'DA' BA'I BAR GYI SA BON BSKYED PAR GYUR TE, DE
YANG DE BZHIN GSHEGS PA'I THABS LA MKHAS PA

YIN NO; ;RIGS KYI BU ,GANG GI PHYIR BYANG CHUB SEMS DPA'I SKYE BA
THAMS CAD DANG, SRID PA THAMS CAD DU LHAS BYIN YANG DANG YANG DU
RJES SU 'BRANG BAR GYUR PA DE YANG BYANG CHUB

SEMS DPA'I THABS LA MKHAS PA YIN NO, ,DE CI'I PHYIR ZHE NA, LHAS
BYIN LA BRTEN NAS NGA PHA ROL TU PHYIN PA DRUG PO DAG YONGS SU
RDZOGS SHING, SEMS CAN DPAG TU MED PA RNAMS

KYI DON KYANG BYAS PA'I PHYIR RO, ,RNAM GRANGS GANG GIS SHE NA,
RIGS KYI BU, 'DI LA GANG GI TSE SEMS CAN RNAMS BDE BA DANG LDAN
PA GYUR CING, GANG GI TSE SBYIN PA YANG MI SHES, LEN PA


@137B PO YANG MI SHES PA DE'I TSE NA LHAS BYIN BYANG CHUB SEMS
DPA'I DRUNG DU 'ONGS TE, BU DAG KYANG SLONG BAR BYED, CHUNG MA
DAG KYANG SLONG BAR BYED, RGYAL SRID DAG KYANG SLONG BAR BYED,
LAG PA DANG, RKANG

PA DAG DANG, MIG DANG, MGO YANG SLONG BAR BYED CING, DE DAG LA
SOGS PA DKA' BA DANG, SEMS CAN RNAMS LA BDE BA SKYED PAR BYED PA
GZHAN GANG YANG RUNG BA DAG KYANG SLONG BAR BYED DO, ,

BYANG CHUB SEMS DPAS ZHUM PA MED PAR DE DAG SBYIN PAR BYED PA DE
SEMS CAN DPAG TU MED PA DAG GIS MTHONG NAS DGA' BA DANG, DAD PA
DANG, MCHOG TU DGA' BA SKYES TE SPRO BA BSKYED NAS, 'DI

JI LTA BA BZHIN DU BDAG CAG KYANG DE BZHIN DU GYUR CIG ,CES DE
DAG SBYIN PA LA MOS SHING BYANG CHUB TU SMON LAM 'DEBS PAR YANG
BYED DO, ,GZHAN YANG LHAS BYIN DANG SEMS CAN DPAG TU MED PA

GANG DAG TSUL KHRIMS 'DRAL BAR 'DOD PA DE DAG GIS, BYANG CHUB
SEMS DPA' TSUL KHRIMS MI 'DRAL BA MTHONG NAS, DE DAG KYANG TSUL
KHRIMS YANG DAG PAR LEN PAR BYED PA DANG, SEMS CAN

DE DAG BYANG CHUB SEMS DPA'I RJES SU SLOB PA NA BZOD PA PHUN SUM
TSOGS PA DE MTHONG NAS, DE DAG LA SPYOS SAM, BRGYAD BKAG GAM,
BRDEGS NA YANG 'KHRUG PAR MI 'GYUR ZHING, BZOD PA

YONGS SU RDZOGS PAR 'GYUR TE, RNAM GRANGS DES KYANG SEMS CAN
RNAMS KYI DON BYAS PA YIN NO, ,GANG GI TSE LHAS BYIN GYIS DE
BZHIN GSHEGS PA BGRONGS PA'I PHYIR BSHED MA BA'I MI DAG SBAD


@138A *, ,PA DANG; DE BZHIN GSHEGS PA BGRONGS PA'I PHYIR GLANG PO
CHE GDUG PA NOR SKYONG SBAD PA DANG, DE BZHIN GSHEGS PA BGRONGS
PA'I PHYIR DE BZHIN GSHEGS PA LA

RDO 'PHANGS PA GANG YIN PA DE YANG DE BZHIN GSHEGS PA'I THABS LA
MKHAS PA YIN PAR LTA BAR BYA'I, LAS KYI SGRIB PA'I NYES PA NI MA
YIN NO, ,DE CI'I PHYIR ZHE NA, THABS LA MKHAS PA DE LA

BRTEN NAS SEMS CAN DPAG TU MED PA DAG GI DON MDZAD PA'I PHYIR TE,
RIGS KYI BU, MDOR NA LHAS BYIN DE NI NGA'I STON PA PHAN PAR 'DOD
PA YIN NO, ,LAS KYI RGYUD BCU PO THAMS CAD KYANG DE

BZHIN GSHEGS PA'I THABS LA MKHAS PA YIN PAR LTA BAR BYA'I, LAS
KYI SGRIB PA'I NYES PA NI MA YIN NO, ,DE CI'I PHYIR ZHE NA, SEMS
CAN LAS KYI BYA BA DANG, RNAM PAR SMIN PA CHUD

GSON PA RNAMS LAS KYI BYA BA DANG, RNAM PAR SMIN PA LA 'JUG PAR
BYA BA'I PHYIR, DE BZHIN GSHEGS PAS THABS LA MKHAS PAS, SEMS CAN
RNAMS LA LAS CHE GE MO ZHIG GI RNAM PAR

SMIN PA NI 'DI YIN NO, ,LAS CHE GE MO ZHIG GI RNAM PAR SMIN PA NI
'DI YIN NO ZHES LAS KYI RGYUD KUN DU BSTAN TE, DE THOS NA SEMS
CAN RNAMS MI DGE BA'I LAS KYI SGRIB PA DANG, DGE BA'I LAS

LA SGRIB PA DANG, DGE BA'I LAS MNGON PAR 'DU BYA BA LA MI G-YEL
BAR SPYOD PAR 'GYUR BA'I PHYIR RO, ,RIGS KYI BU, THABS LA MKHAS
PA BSTAN PA 'DI NI GSANG BAR BYA BA YIN TE, SEMS CAN DMAN


@138B PA DGE BA'I RTZA BA CHUNG NGU RNAMS KYI MDUN DU BRJOD PAR
MI BYA, BSTAN PAR MI BYA, BSHAD PAR MI BYA, BKLAG PAR MI BYA'O,
,DE CI'I PHYIR ZHE NA, BSTAN PA 'DI NI NYAN THOS DANG, RANG SANGS
RGYAS THAMS

CAD KYIS YANG MA YIN NO, BYIS PA SO SO'I SKYE BO DMAN PA LA MOS
PA RNAMS KYI LTA SMOS KYANG CI DGOS PA'I PHYIR RO, ,DE CI'I PHYIR
ZHE NA, DE DAG NI THABS LA MKHAS PA 'DI LA MA BSLABS PA'I

PHYIR RO; ;DE CI'I PHYIR ZHE NA, DE DAG LA 'DIS DON DU 'GYUR BA
MED DE, THABS LA MKHAS PA BSTAN PA 'DI'I SNOD DU 'GYUR BA DANG,
GANG DAG GIS BSTAN PA 'DI LA BSLAB PAR BYA BA NI BYANG

CHUB SEMS DPA' SEMS DPA' CHEN PO RNAMS MA GTOGS PAR GZHAN 'GA'
YANG MED PA'I PHYIR RO, ,RIGS KYI BU, 'DI LTA STE, DPER NA, MTSAN
MO MUN PA MUN GNAG GI NANG DU 'BRU MAR

GYI MAR ME PHYUNG NA, KHYIM GYI SNOD THAMS CAD SNANG BAR GYUR PA
DE BZHIN DU, RIGS KYI BU, BYANG CHUB SEMS DPAS KYANG THABS LA
MKHAS PA BSTAN PA 'DI THOS NA, SEMS CAN THAMS CAD

BYANG CHUB SEMS DPA'I SPYOD PA LA 'JUG PAR MTHONG ZHING, BDAG GIS
KYANG 'DI LA BSLAB PAR BYAS NAS BYANG CHUB SEMS DPA'I SPYOD PA
THAMS CAD DANG, SANGS RGYAS KYI SPYOD PA THAMS

CAD LA 'JUG CING 'GRO BAR 'GYUR TE, DE NI LEGS PAR YANG DAG PAR
BRTZON PAS SLA'O SNYAM DU SEMS PA DANG, DE THABS LA MKHAS PA DE
DAG LA LEGS PAR BSLABS PA DANG, SEMS CAN


@139A *, ,RNAMS SMAS PAR MI BYED PA DE LTA BU'I MING DU YANG
'GYUR RO, ,RIGS KYI BU KHYOD MOS PAR BYA, KHYOD KYIS KHONG DU
CHUD PAR BYA STE, RIGS KYI BU'AM, RIGS KYI BU

MO BYANG CHUB DON DU GNYER BAS NI GANG NAS THABS LA MKHAS PA'I
PHA ROL TU PHYIN PA BSTAN PA 'DI RNA LAM DU GRAG PAR 'GYUR BA'I
DPAG TSAD 'BUM DU YANG 'GRO BAR BYA'O, ,DE CI'I PHYIR ZHE NA,

'DI LTAR BYANG CHUB SEMS DPAS THABS LA MKHAS PA BSTAN PA 'DI THOS
NA SNANG BA THOB PAR 'GYUR ZHING, THE TSOM DANG BRAL BA DANG, NEM
NUR DANG BRAL BAR 'GYUR BA'I PHYIR RO, ,DE NAS

LHA DANG BCAS PA'I 'JIG RTEN DANG, 'KHOR BZHI PO GANG DAG CHOS
KYI RNAM GRANGS 'DI'I SNOD DU GYUR PA 'KHOR DER 'DUS PAR GYUR PA
DE DAG GIS NI BCOM LDAN 'DAS KYIS GSUNGS PA'I CHOS

KYI RNAM GRANGS 'DI THOS PAR GYUR TO, ,GANG DAG SNOD DU MA GYUR
CING MI SHES PA 'KHOR DER 'DUS PAR GYUR PA DE DAG LA NI CHOS KYI
RNAM GRANGS 'DI RNA LAM DU GRAG PAR YANG MA GYUR TO, ,CHOS KYI

RNAM GRANGS 'DI BSHAD PA NA SROG CHAGS BDUN KHRI NYIS STONG DAG
BLA NA MED PA YANG DAG PAR RDZOGS PA'I BYANG CHUB TU SEMS SKYES
SO, ,DE NAS BCOM LDAN 'DAS LA TSE DANG LDAN PA KUN DGA' BOS

'DI SKAD CES GSOL TO, ,BTZUN PA BCOM LDAN 'DAS, CHOS KYI RNAM
GRANGS 'DI'I MING CI LAGS, 'DI JI LTAR GZUNG BAR BGYI, BCOM LDAN
'DAS KYIS BKA' STZAL PA, KUN DGA' BO DE'I PHYIR


@139B KHYOD KYIS CHOS KYI RNAM GRANGS 'DI NI THABS LA MKHAS PA'I
PHA ROL TU PHYIN PA BSTAN PA ZHES BYA BAR GZUNG ZHIG ,THABS LA
MKHAS PA'I LE'U ZHES BYA BAR YANG GZUNG ZHIG ,THABS LA MKHAS PA
BSTAN

PA ZHES BYA BAR YANG GZUNG ZHIG ,SANGS RGYAS THAMS CAD KYI GSANG
CHEN THABS LA MKHAS PA'I LE'U ZHES BYA BAR YANG GZUNG ZHIG ,BCOM
LDAN 'DAS KYIS DE SKAD CES BKA' STZAL NAS, TSE DANG

LDAN PA KUN DGA' BO DANG, BYANG CHUB SEMS DPA' SEMS DPA' CHEN PO
YE SHES DAM PA DANG, NYAN THOS KYI THEG PA DANG, RANG SANGS RGYAS
KYI THEG PA DANG, BYANG CHUB SEMS DPA'I THEG PA LA YANG

DAG PAR ZHUGS PA'I DGE BSNYEN DANG, DGE BSNYEN MA DANG, LHA DANG,
MI DANG, LHA MA YIN DANG, DRI ZAR BCAS PA'I 'JIG RTEN YI RANGS
TE, BCOM LDAN 'DAS KYIS GSUNGS PA LA MNGON PAR

BSTOD DO, ,'PHAGS PA DKON MCHOG BRTZEGS PA CHEN PO'I CHOS KYI
RNAM GRANGS LE'U STONG PHRAG BRGYA PA LAS, SANGS RGYAS THAMS CAD
KYI GSANG CHEN THABS LA MKHAS PA, BYANG CHUB SEMS DPA'

YE SHES DAM PAS ZHUS PA ZHES BYA BA'I LE'U STE, 'DUS PA SUM CU
RTZA BRGYAD PA RDZOGS SO,, ,,RGYA GAR GYI MKHAN PO DZI NA MI TRA
DANG, SU RENDRA BO DHI DANG, ZHU CHEN GYI LOTZTSA BA ZHANG YE
SHES

SDE LA SOGS PAS BSGYUR CING GTAN LA PHAB PA,,