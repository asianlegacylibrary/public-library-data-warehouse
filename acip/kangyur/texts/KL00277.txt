@123A *, ,RGYA GAR SKAD DU, A'ARYA AAshtA MAndA LA KAm N'A MA
MAH'A Y'A NA S'U TRA, BOD SKAD DU, 'PHAGS PA DKYIL 'KHOR BRGYAD
PA ZHES BYA BA THEG PA CHEN PO'I MDO, SANGS

RGYAS DANG, BYANG CHUB SEMS DPA' THAMS CAD LA PHYAG 'TSAL LO,
,'DI SKAD BDAG GIS THOS PA DUS GCIG NA, BCOM LDAN 'DAS MNYAN YOD
NA RGYAL BU RGYAL BYED KYI TSAL MGON

MED ZAS SBYIN GYI KUN DGA' RA BA NA, DGE SLONG LNGA BRGYA TZAM
GYI DGE SLONG GI DGE 'DUN CHEN PO DANG THABS GCIG TU BZHUGS SO,
,BYANG CHUB SEMS DPA' RAB TU MANG PO LA, 'DI LTA

STE; BYANG CHUB SEMS DPA' SEMS DPA' CHEN PO RDO RJE SGRA DBYANGS
DANG, BYANG CHUB SEMS DPA' SEMS DPA' CHEN PO MI PHAM PA DANG,
NGAG MCHOG DANG, BLO GROS MTHA'

YAS DANG, DRI MED SNYING PO DANG, YE SHES RGYAL PO DANG, MTHA'
YAS SDE DANG, YE SHES SNANG BA DANG, YE SHES SGRON MA DANG, SHES
RAB SNANG BA DANG, TSANGS PAS BYIN DANG, BYANG

CHUB SEMS DPA' SEMS DPA' CHEN PO LHA'I COD PAN DANG, DE DAG DANG,
GZHAN YANG, BYANG CHUB SEMS DPA' SEMS DPA' CHEN PO DBANG CHE BA
DBANG CHE BAR GRAGS PA SHA STAG

DANG YANG THABS GCIG GO ,DE NAS BCOM LDAN 'DAS KYIS TSE DANG LDAN
PA SH'A RI'I BU LA BKA' STZAL PA, SH'A RI'I BU, SANGS RGYAS KYI
ZHING 'DI NAS SHAR PHYOGS LOGS SU 'JIG


@123B RTEN GYI KHAMS GANGG'A'I KLUNG GI BYE MA SNYED 'DAS PA NA
'JIG RTEN GYI KHAMS GZHAN GYIS MI THUB PA'I RGYAL MTSAN ZHES BYA
BA YOD DE, DE NA DE BZHIN GSHEGS PA DGRA BCOM PA YANG DAG PAR

RDZOGS PA'I SANGS RGYAS MTSAN SHIN TU YONGS BSGRAGS DPAL ZHES BYA
BA DA LTAR YANG BZHUGS TE 'TSO ZHING GZHES LA CHOS KYANG STON TO,
,SH'A RI'I BU, SANGS RGYAS KYI ZHING 'DI NAS

SHAR PHYOGS LOGS SU 'JIG RTEN GYI KHAMS GANGG'A'I KLUNG GNYIS KYI
BYE MA SNYED 'DAS PA NA 'JIG RTEN GYI KHAMS MTHONG DGA' ZHES BYA
BA YOD DE, DE NA DE BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS KUN TU SNANG BA ZHES BYA BA
DA LTAR YANG BZHUGS TE 'TSO ZHING GZHES LA CHOS KYANG STON TO,
,SH'A RI'I BU, SANGS RGYAS KYI ZHING 'DI NAS SHAR PHYOGS LOGS

SU 'JIG RTEN GYI KHAMS GANGG'A'I KLUNG GSUM GYI BYE MA SNYED 'DAS
PA NA 'JIG RTEN GYI KHAMS MNGON PAR DGA' BA MED PA ZHES BYA BA
YOD DE, DE NA DE BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS G-YUL LAS RNAM PAR RGYAL
BA'I DPAL ZHES BYA BA DA LTAR YANG BZHUGS TE 'TSO ZHING GZHES LA
CHOS KYANG STON TO, ,SH'A RI'I BU, SANGS RGYAS

KYI ZHING 'DI NAS SHAR PHYOGS LOGS SU 'JIG RTEN GYI KHAMS
GANGG'A'I KLUNG BZHI'I BYE MA SNYED 'DAS PA NA 'JIG RTEN GYI
KHAMS SHIN TU RNAM PAR DAG PA'I TSOGS ZHES BYA BA YOD DE, DE NA


@124A *, ,DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS DBANG PO'I TOG GI RGYAL MTSAN GYI RGYAL PO ZHES
BYA BA DA LTAR YANG BZHUGS

TE 'TSO ZHING GZHES LA CHOS KYANG STON TO, ,SH'A RI'I BU, SANGS
RGYAS KYI ZHING 'DI NAS SHAR PHYOGS LOGS SU 'JIG RTEN GYI KHAMS
GANGG'A'I KLUNG LNGA'I BYE MA SNYED 'DAS PA NA 'JIG RTEN GYI

KHAMS RDUL BRAL TSOGS ZHES BYA BA YOD DE, DE NA DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS YON TAN
MTHA' YAS PA SNANG BA'I DBANG PHYUG RGYAL PO

ZHES BYA BA DA LTAR YANG BZHUGS TE 'TSO ZHING GZHES LA CHOS KYANG
STON TO, ,SH'A RI'I BU, SANGS RGYAS KYI ZHING 'DI NAS SHAR PHYOGS
LOGS SU 'JIG RTEN GYI KHAMS GANGG'A'I KLUNG DRUG GI

BYE MA SNYED 'DAS PA NA 'JIG RTEN GYI KHAMS SLU BA MED PA ZHES
BYA BA YOD DE, DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS THOGS PA MED PAR STON

PA'I DPAL ZHES BYA BA DA LTAR YANG BZHUGS TE 'TSO ZHING GZHES LA
CHOS KYANG STON TO, ,SH'A RI'I BU, SANGS RGYAS KYI ZHING 'DI NAS
SHAR PHYOGS LOGS SU 'JIG RTEN GYI KHAMS GANGG'A'I

KLUNG BDUN GYI BYE MA SNYED 'DAS PA NA 'JIG RTEN GYI KHAMS GSER
GYI TSOGS ZHES BYA BA YOD DE, DE NA DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS RIN


@124B PO CHE'I PADMA LA RNAM PAR GNON PAS BZHUD PA ZHES BYA BA DA
LTAR YANG BZHUGS TE 'TSO ZHING GZHES LA CHOS KYANG STON TO, ,SH'A
RI'I BU, SANGS RGYAS KYI ZHING 'DI NAS SHAR PHYOGS LOGS SU 'JIG

RTEN GYI KHAMS GANGG'A'I KLUNG BRGYAD KYI BYE MA SNYED 'DAS PA NA
'JIG RTEN GYI KHAMS SGRA DBYANGS SNYAN PA ZHES BYA BA YOD DE, DE
NA DE BZHIN GSHEGS PA DGRA BCOM PA YANG DAG PAR RDZOGS PA'I

SANGS RGYAS RIN PO CHE'I PADMA LA RAB TU GNAS PA'I RI DBANG RGYAL
PO ZHES BYA BA DA LTAR YANG BZHUGS TE 'TSO ZHING GZHES LA CHOS
KYANG STON TO, ,SH'A RI'I BU, DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS BRGYAD PO DE DAG GI
SANGS RGYAS KYI ZHING DE DAG NI YONGS SU DAG PA STE, BUD MED MED
DO, ,SNYIGS MA LNGA MED DO, ,SH'A RI'I BU, RIGS KYI BU'AM,

RIGS KYI BU MO THEG PA CHEN PO LA YANG DAG PAR ZHUGS PA GANG LA
LA ZHIG DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS BRGYAD PO DE DAG GI MTSAN THOS NAS

LEN CING 'DZIN LA KLOG CING KUN CHUB PAR BYED DE, 'JUG PAR BYED
CING GZHAN DAG LA'ANG RGYA CHER RAB TU STON NA, SH'A RI'I BU,
RIGS KYI BU'AM, RIGS KYI BU MO DE SEMS CAN DMYAL

BAR 'GRO'AM, DUD 'GRO'I SKYE GNAS SAM, YI DVAGS KYI YUL LAM, LHA
MA YIN GYI YUL GYI NANG DU 'GRO BAR 'GYUR BA DE'I GNAS MED DE, GO
SKABS MA YIN NO, ,MI KHOM PA RNAMS


@125A *, ,SU SKYE BA DE'I GNAS MED DO, ,SH'A RI'I BU, BUD MED
KYIS KYANG DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS DE DAG GI MTSAN

THOS NAS, BLANGS SHING BZUNG LA BKLAGS SHING KUN CHUB PAR BYAS TE
'JUG PAR BYAS SHING, GZHAN DAG LA'ANG RGYA CHER YANG DAG PAR RAB
TU BSHAD NA, SH'A RI'I BU, DE BUD MED KYI

DNGOS PO LAN GNYIS LEN PA'I GNAS DE MED CING GO SKABS MA YIN TE,
DE'I GNAS MED DO, ,SH'A RI'I BU, RIGS KYI BU'AM, RIGS KYI BU MO
THEG PA CHEN PO LA YANG DAG PAR ZHUGS

PA GANG LA LA ZHIG GIS, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS DE DAG GI MTSAN THOS NAS BLANGS SHING
BZUNG LA BKLAGS SHING KUN CHUB PAR

BYAS TE 'JUG PAR BYAS SHING, GZHAN DAG LA'ANG RGYA CHER YANG DAG
PAR RAB TU STON NA, DE LA LHA DANG, KLU DANG, GNOD SBYIN DANG,
SRIN PO DANG, MI DANG, MI MA YIN PA DANG, RGYAL PO

DANG, CHOM RKUN DANG, ME DANG, CHU DANG, DUG DANG, MTSON CHA LAS
'JIGS PA MI 'BYUNG BAR SHES PAR BYA'O, ,SH'A RI'I BU, RIGS KYI
BU'AM, RIGS KYI BU MO THEG PA CHEN PO LA

YANG DAG PAR ZHUGS PA GANG LA LA ZHIG GIS DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS DE DAG GI MTSAN
BRJOD DE, NUB MO SROD LA NYAL NA DE BDE BAR


@125B GNYID KYIS LOG PAR 'GYUR, BDE BAR SAD PAR 'GYUR ZHING SDIG
PA CAN GYI RMI LAM RMI BAR MI 'GYUR TE, DE GNYID KYIS LOG PA
NA'ANG LHA RNAMS BSRUNG BAR 'GYUR RO, ,SH'A RI'I BU, RIGS

KYI BU'AM, RIGS KYI BU MO THEG PA CHEN PO LA YANG DAG PAR ZHUGS
PA GANG LA LA ZHIG GIS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS DE DAG GI MTSAN

BRJOD NAS MTSAN MO THO RANGS 'JIG RTEN PA'I BYA BA RNAMS RTZOL NA
'PHEL BA NYID DU 'GYUR GYI 'GRIB PAR MI 'GYUR RO, ,SH'A RI'I BU,
RIGS KYI BU'AM, RIGS KYI BU MO THEG PA CHEN PO LA YANG

DAG PAR ZHUGS PA GANG LA LA ZHIG DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS DE DAG GI MTSAN THOS NAS LEN
CING 'DZIN LA KLOG CING KUN CHUB PAR

BYED DE, 'JUG PAR BYED CING GZHAN DAG LA'ANG RGYA CHER YANG DAG
PAR RAB TU STON NA, DE 'DI NAS BZUNG STE BYANG CHUB KYI BAR DU
NAM YANG MNGON PAR SHES PA DANG BRAL BAR MI 'GYUR,

NAM YANG GZUNGS DANG BRAL BAR MI 'GYUR, NAM YANG DBANG PO MA
TSANG BAR MI 'GYUR, NAM YANG MTSAN DANG BRAL BAR MI 'GYUR, NAM
YANG SHES RAB SHIN TU RGYAS PA DANG BRAL BAR

MI 'GYUR, NAM YANG SANGS RGYAS DANG, BYANG CHUB SEMS DPA' DANG,
RANG SANGS RGYAS DANG, NYAN THOS DANG BRAL BAR MI 'GYUR RO, ,DE
'DI NAS BZUNG STE BYANG CHUB KYI BAR DU


@126A *, ,NAM YANG SHES RAB PHUN SUM TSOGS PA SHIN TU RGYAS PA
DANG BRAL BAR MI 'GYUR RO, ,BCOM LDAN 'DAS KYIS DE SKAD CES BKA'
STZAL TE, BDE BAR GSHEGS

PAS DE SKAD GSUNGS NAS, STON PAS GZHAN YANG 'DI SKAD CES BKA'
STZAL TO, ,'JIG RTEN MGON PO 'DI DAG GI ,MTSAN RNAMS MI GANG
'DZIN BYED PA, ,DE NI NGAN 'GRO KUN

ZLOG NAS, ,RING PO MI THOGS BDE 'GROR 'GRO, ,RDZOGS PA'I SANGS
RGYAS MNYES PAR BYED, ,DE YI SEMS NI DAD PAR 'GYUR, ,RTAG TU 'JIG
RTEN MGON MTHONG NAS, ,MCHOD PA

DAM PA BYED PAR 'GYUR, ,MTSAN RNAMS 'DI DAG 'DZIN BYED PA, ,BSKAL
PA BYE BA GRANGS MED DU, ,DE NI 'DU BA'I SGO RNYED CING, ,DE NI
RTAG TU BKUR BAR 'GYUR, ,MTSAN RNAMS 'DI

DAG 'DZIN BYED PA, ,BSKAL PA BYE BA GRANGS MED DU, ,LHA RNAMS
KYIS NI RTAG TU MCHOD, ,MYUR DU BYANG CHUB 'TSANG RGYAR 'GYUR,
,MTSAN RNAMS 'DI DAG 'DZIN BYED PA, ,DE NI SHES RAB

'CHAL BA'AM, ,BLUN PA'AM 'ON PAR YONG MI 'GYUR, ,KUN TU SANGS
RGYAS MTHONG BAR 'GYUR, ,SANGS RGYAS RNAMS KYI MTSAN 'DZIN PA,
,DE LA LHA KLU GNOD SBYIN DANG, ,GSANG

BA LHA DANG LHA MIN RNAMS, ,NYIN DANG MTSAN DU SRUNG BAR BYED,
,MTSAN RNAMS 'DI DAG 'DZIN BYED PA, ,DE NI GZUGS MTSAN PHUN SUM
TSOGS, ,'BYOR BA'I RIGS SU SKYE 'GYUR ZHING, ,


@126B DE NI SBYIN PA'I BDAG POR 'GYUR, ,THUB PA RNAMS KYI MTSAN
'DZIN PAS, ,BSKAL PA BYE BA BRGYA MANG DU, ,DE YI KHA NAS DRI
'BYUNG BA, ,DRI BSUNG ZHIM PO 'BYUNG BAR 'GYUR, ,THUB PA

RNAMS KYI MTSAN 'DZIN PA, ,RDZU 'PHRUL CHE ZHING YID GZHUNGS LA,
,'DAB MA BYE BA STONG LDAN PA'I, ,RIN CHEN PADMA SKYE BAR 'GYUR,
,MTSAN RNAMS 'DI DAG 'DZIN BYED PA, ,PHA DANG MA

DANG RTZA LAG DANG, ,SPUN RNAMS KYI NI YID 'ONG ZHING, ,NAM YANG
PHONGS PA MTHONG MI 'GYUR, ,BUD MED KYIS KYANG BLO LDAN PA, ,DE
DAG RNAMS KYI MTSAN THOS NA, ,BUD MED LUS LA YID

BYUNG NAS, ,MKHAS SHING SKYES PAR SKYE BAR 'GYUR, ,LUS CAN KUN LA
PHAN PA'I PHYIR, ,MYUR DU BYANG CHUB 'TSANG RGYA STE, ,LHA DANG
BCAS PA'I 'JIG RTEN GYI, ,RTEN DANG SKYABS SU 'BYUNG

BAR 'GYUR, ,DE LA MTSON GYIS MI TSUGS TE, ,DUG GIS MI TSUGS MES
MA YIN, ,G-YON CAN DAG DANG CHOM RKUN DANG, ,RGYAL PO'ANG DE LA
GNOD MI 'GYUR, ,THUB PA RNAMS KYI MTSAN 'DZIN

PA; ;DE LA SDIG DANG LDAN PA'I BDUD, ,NAG PO'I RTZA LAG BZHON
BCAS PAS, ,GLAGS NI RNYED PAR YONG MI 'GYUR, ,ZHING RNAMS BYE BA
BSAM YAS SU, ,DE NI MKHA' LAS 'GRO 'GYUR

TE; ;PHUN SUM TSOGS PA'I ZHING DER NI, ,'JIG RTEN MGON PO RNAMS
LA BLTA, ,BRTAN PA SANGS RGYAS RNAMS MTHONG NAS, ,DAD PA BRTAN PO
THOB PAR 'GYUR, ,DE YI BSAM PA MKHYEN


@127A *, ,NAS SU, ,MI MCHOG RNAMS NI LUNG STON TE, ,THUB PA RNAMS
LAS MNGON SUM BDAG ,BYANG CHUB LUNG BSTAN THOS NAS SU, ,RTAG TU
DGA' DANG LDAN 'GYUR ZHING, ,DE

NI DOGS PA MED PAR 'GYUR, ,MKHAS PA GANG ZHIG MTSAN 'DI DAG ,THOS
NAS RAB TU 'DZIN BYED PA, ,DE NI YON TAN 'DI DAG DANG, ,RGYA CHEN
GZHAN YANG LOS KYANG 'THOB, ,THUB PA DRANG

SRONG CHE GYUR PA, ,'DI DAG RNAMS KYI MTSAN THOS NAS, ,MI GANG
MTSAN RNAMS 'DZIN BYED PA, ,RDZU 'PHRUL CHE MKHAS BSOD NAMS 'DOD,
,DE LTA BAS NA BDAG NYID CHE, ,DE DAG

RNAMS KYI MTSAN THOS NA, ,SKYES BU MKHAS PAS GZUNG BYA ZHING,
,GZHAN DAG LA YANG BSHAD PAR BYA, ,BCOM LDAN 'DAS KYIS DE SKAD
CES BKA' STZAL NAS, ,TSE DANG LDAN PA SH'A RI'I

BU DANG, DGE SLONG DE DAG DANG, BYANG CHUB SEMS DPA' DE DAG DANG,
LHA DANG, MI DANG, LHA MA YIN DANG, DRI ZAR BCAS PA'I 'JIG RTEN
YI RANGS TE, BCOM LDAN 'DAS KYIS GSUNGS

PA LA MNGON PAR BSTOD DO, ,'PHAGS PA DKYIL 'KHOR BRGYAD PA ZHES
BYA BA THEG PA CHEN PO'I MDO RDZOGS SO,, ,,RGYA GAR GYI MKHAN PO
SU RENDRA BHO DHI DANG, ZHUS

CHEN GYI LO TZ'A BA BANDE YE SHES SDES BSGYUR CING ZHUS TE GTAN
LA PHAB PA,, 
