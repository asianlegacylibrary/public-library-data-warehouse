@393B ,,RGYA GAR SKAD

DU; DE BA T'A S'U TRA, BOD SKAD DU, LHA'I MDO, SANGS RGYAS DANG,
BYANG CHUB SEMS DPA' THAMS CAD LA PHYAG 'TSAL LO, ,'DI SKAD BDAG
GIS THOS PA DUS GCIG NA, BCOM LDAN 'DAS

MNYAN YOD NA RGYAL BU RGYAL BYED KYI TSAL MGON MED ZAS SBYIN GYI
KUN DGA' RA BA NA BZHUGS TE, DE NAS MTSAN MO MI NYAL TZAM NA LHA
MDOG BZANG PO ZHIG BCOM LDAN 'DAS GA LA

BA DER SRONG STE PHYIN NAS, BCOM LDAN 'DAS KYI ZHABS LA MGO BOS
PHYAG BTZAL TE, PHYOGS GCIG TU 'DUG GO, DE NAS LHA DE'I MTHUS
RGYAL BYED KYI TSAL THAMS CAD

SNANG BA CHEN POS KHYAB PAR GYUR TO, ,DE NAS DE'I TSE LHA DES
TSIGS SU BCAD PA 'DI DAG GSOL TO, ,MTSON CHA RNON PO DE GANG
LAGS, ,HA LA HA LA'I DUG GANG LAGS, ,RAB TU

'BAR BA'I ME GANG LAGS, ,MUN PA RAB GANG DE GANG LAGS, ,BCOM LDAN
'DAS KYIS BKA' STZAL PA, ,TSIG RTZUB MTSON CHA RNON PO YIN, ,'DOD
CHAGS HA LA HA LA'I DUG,

ZHE SDANG RAB TU 'BAR BA'I ME, ,MUN PA RAB GNAG MA RIG PA'O,
,LHAS GSOL PA, MI YIS ZIN PA DE GANG LAGS, ,GANG 'DIR POR BA DE
GANG LAGS, ,MI SHIGS GO CHA CI


@394A *, ,ZHIG LAGS, ,'DI NA MTSON DU CI RNO LAGS, ,BCOM LDAN
'DAS KYIS BKA' STZAL PA, BDAG GIS GANG BYIN ZIN PA YIN, ,KHYIM DU
GANG BZHAG 'DIR

BOR YIN, ,MI SHIGS GO CHA BZOD PA YIN, ,'DI NA MTSON DU SHES RAB
RNO, ,LHAS GSOL PA, CHOM RKUN ZHES BGYI DE GANG LAGS, ,DAM PA
RNAMS KYI NOR GANG LAGS, ,

LHA DANG BCAS PA'I 'JIG RTEN NA, ,BSLUS SHES BGYI BA GANG DAG
LAGS, ,BCOM LDAN 'DAS KYIS BKA' STZAL PA, ,RNAM RTOG CHOM RKUN
MKHAS PA YIN, ,TSUL KHRIMS DAM

PA RNAMS KYI NOR, ,GANG DAG TSUL KHRIMS LOG LHUNG BYAS, ,DE DAG
'JIG RTEN BSLUS PA YIN, ,LHAS GSOL PA, ,BDE ZHES BGYI BA DE GANG
LAGS, ,DBANG PHYUG DAM PA DE

GANG LAGS, ,RTAG TU RNAM PAR BRGYAN PA GANG, ,MTHO BA TZAMS GANG
LAGS BKA' STZAL GSOL, ,BCOM LDAN 'DAS KYIS BKA' STZAL PA, ,'DOD
CHUNG BDE BAR SHES

PAR BYA, ,CHOG SHES DBANG PHYUG DAM PA YIN, ,KHRIMS LDAN RTAG TU
RNAM PAR BRGYAN, ,TSUL KHRIMS NYAMS PA MTHO BA TZAMS YIN, ,LHAS
GSOL PA, RTZA LAG MNYES

GSHIN DE GANG LAGS, ,BSAM PA SDANG BA'I DGRA GANG LAGS, ,SDUG
BSNGAL MI BZAD DE GANG LAGS, ,MCHOG TU BDE BA DE GANG LAGS, ,BCOM
LDAN 'DAS KYIS


@394B BKA' STZAL PA, ,RTZA LAG MNYES GSHIN BSOD NAMS YIN, ,SDIG
PA BSAM PA SDANG BA'I DKRA, DMYAL BA'I SDUG BSNGAL MI BZAD PA,
,PHUNG PO MED PA'I BDE BA'I MCHOG ,LHAS GSOL

PA; SDUG LA MI PHAN DE GANG LAGS, ,PHAN YANG MI SDUG GANG ZHIG
LAGS, ,GNOD PA BGYID PA'I NAD GANG LAGS, ,SMAN PA'I MCHOG GCIG DE
GANG LAGS, ,BCOM LDAN 'DAS KYIS

BKA' STZAL PA, ,'DOD PA SDUG KYANG MI PHAN PA, ,THAR PA PHAN MI
SDUG PA, ,'DOD CHAGS GNOD PA MED PA'I NAD, ,SMAN PA'I MCHOG GCIG
SANGS RGYAS YIN, ,LHA SA GSOL

BA; GANG GIS 'JIG RTEN 'DI BSGRIBS LAGS, ,GANG GIS 'JIG RTEN
DBANG DU BGYIS, ,GANG GIS MDZA' BSHES 'BYED PAR BGYID, ,GANG GIS
MTHO RIS MCHI MI 'GYUR, ,

BCOM LDAN 'DAS KYIS BKA' STZAL PA, ,MI SHES PAS NI 'JIG RTEN
BSGRIBS, ,GTI MUG GIS NI DBANG DU BYAS, ,ZHEN PAS MDZA' BSHES
'BYED PAR BYED, ,CHAGS PAS

MTHO RIS 'GRO MI 'GYUR, ,LHAS GSOL PA, GANG GIS MDZA' BSHES 'PHEL
BAR 'GYUR, ,GANG GIS DGRA RNAMS ZHI BAR BGYID, ,GANG GIS MTHO RIS
'THOB PAR BGYID,,

GANG GIS THAR PAR 'GRO BAR 'GYUR, ,BCOM LDAN 'DAS KYIS BKA' STZAL
PA, ,GTONG BAS MDZA' BSHES 'PHEL BAR 'GYUR, ,BYAMS PAS DGRA RNAMS
ZHI BAR BYED, ,TSUL


@395A *, ,KHRIMS KYIS NI MTHO RIS THOB, SHES PAS THAR PAR 'GRO
BAR 'GYUR, ,LHA SA GSOL PA, RGYAL PO DANG NI CHOM RKUN GYIS,
,SHIN TU BSGRIM PA BGYIS

GYUR NA; ;SKYES PA'AM BUD MED GANG GI'ANG RUNG, ,DBROG PAR MI
TSUGS CI ZHIG LAGS, ,BCOM LDAN 'DAS KYIS BKA' STZAL PA, RGYAL PO
DANG NI CHOM RKUN GYIS, ,SHIN

TU BSGRIB PA BYAS GYUR KYANG, ,SKYES PA'AM BUD MED GANG GI'ANG
RUNG, ,DBROG PAR MI TSUGS TSUL KHRIMS SO, ,LHA SA GSOL PA, 'JIG
RTEN 'DI NI GANG GIS 'CHING, ,GANG

GIS 'JIG RTEN RNAM PAR GROL, ,GANG ZHIG RNAM PAR SPANGS PAS NA,
,MYA NGAN 'DAS ZHES BGYI BAR BGYI, ,BCOM LDAN 'DAS KYIS BKA'
STZAL PA, ,'DOD PAS 'JIG RTEN

'CHING PAR BYED, ,'DOD PA MED PAS RNAM PAR GROL, ,SRED PA RNAM
PAR SPANGS PAS NA, ,MYA NGAN 'DAS ZHES BRJOD PA YIN, ,LHA SA GSOL
PA, RLUNG DMAR GYIS KYANG MI SHIGS

SHING, ,ZHUGS KYIS MI 'TSIG DE CI LAGS, ,DOG SA GTAM PAR BGYID PA
YI, ,CHAB KYIS MI 'DRUL CI ZHIG LAGS, ,BCOM LDAN 'DAS KYIS BKA'
STZAL PA, ,RLUNG

DMAR GYIS KYANG MI SHIGS SHING, ,MES KYANG MI 'TSIG BSOD NAMS
YIN, ,SA RNAMS KHEBS PAR BYED PA YI, ,CHUS KYANG MI 'DRUL BSOD
NAMS SO, ,LHA SA GSOL PA,


@395B SU ZHIG SHIN TU BSLUS GYUR NAS, ,'JIG RTEN 'DI NAS PHA ROL
MCHIS, ,DA DUNG BDAG GI DOGS PA 'DI, ,KHYOD KYIS BSAL BAR MDZAD
PA'I RIGS, ,BCOM LDAN 'DAS KYIS BKA' STZAL

PA; GANG GIS LONGS SPYOD YOD BZHIN DU, ,BSOD NAMS BSAGS PA MA
BYAS PA, ,DE NI SHIN TU BSLUS GYUR NAS, ,'JIG RTEN 'DI NAS PHA
ROL SONG, ,LHA SA GSOL PA, 'JIGS

PA KUN LAS 'DAS GYUR CING, ,RGAL BA'I 'JIG RTEN MTHU LDAN PA'I,
,BRAM ZE MYA NGAN YONGS 'DAS PA, ,KYE MA BDAG GIS RING NAS
MTHONG, ,BCOM LDAN 'DAS KYIS DE SKAD CES

BKA' STZAL NAS LHA DE YI RANGS TE, BCOM LDAN 'DAS KYI ZHABS LA
MGO BOS PHYAG BTZAL NAS RJES SU YI RANGS STE DE NYID DU MI SNANG
BAR GYUR TO, ,LHA'I MDO RDZOGS SO,, ,,