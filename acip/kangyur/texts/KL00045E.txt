@1B [DD] #, ,RGYA GAR SKAD [DD] DU, A'ARYA MA H'A RATNA KU [DD]

tA DHARMA PA RYA YA SHA TA S'A HA SRI KA GRAN THE TRI SAMBA

RA NI RA DE SHA PA RI BRTA NA N'A MA MA H'A Y'A NA S'U TRA,

BOD SKAD DU, 'PHAGS PA DKON MCHOG BRTZEGS


@2A [DD] #, ,PA CHEN PO'I CHOS KYI RNAM GRANGS STONG PHRAG BRGYA
PA LAS, SDOM [DD]

PA GSUM BSTAN PA'I LE'U ZHES BYA BA THEG PA CHEN PO'I MDO, BAM PO
DANG PO, ,

SANGS RGYAS DANG, BYANG CHUB SEMS DPA' THAMS CAD LA PHYAG 'TSAL
LO, ,'DI

SKAD BDAG GIS THOS PA'I DUS GCIG NA, BCOM LDAN 'DAS RGYAL PO'I
KHAB NA,

BYA RGOD KYI PHUNG PO'I RI LA BZHUGS TE, RI'I RGYAL PO BYA RGOD
KYI PHUNG PO DE NI MTHO BA,


@2B ZLUM PA, GNAM 'PHANG DANG, RGYAR YANGS PA, LO TOG THAMS CAD
KYIS 'DZIN PA, ME TOG DANG, PHRENG BA DANG, SPOS RNAM PA SNA

TSOGS DANG LDAN PA, MI'AM CI DANG, SKYES BU'AM CI'I TSOGS RNAM
PAR RGYU BA, GNOD SBYIN DANG, SRIN PO DANG, SHA ZA RNAM PA

MANG PO'I GNAS SO, ,RI DVAGS KYI TSOGS KYANG RNAM PAR RGYU BA,
'DI LTA STE, SENG GE DANG, STAG DANG, GLANG PO CHE DANG, BSE
DANG,

DOM DANG, DRED DANG, GZIG DANG, MA HE DANG, SHA BKRA DANG, BSE
KHA SGO DANG, BA LANG KHA ZHO SNGON PO DANG, BA LANG DANG, SHA BA

DANG, SHAN DMAR DANG, SPRE'U'I TSOGS RNAM PAR RGYU BA'O, ,DE NA
BYA RNAM PA MANG PO BRGYA STONG GNAS PA, 'DI LTA STE, NE TZO
DANG,

RI SKEGS DANG, KHU BYUG DANG, SHANG SHANG TE'U DANG, NGANG PA
DANG, KHRUNG KHRUNG DANG, RMA BYA DANG, GHU GHU STA KA DANG, KA
dA KA DANG, THING


@3A *, ,RIL DANG, YID 'ONG NGANG PA DANG, GONG MA SREG DANG, AE
DA NU MA K'A KA DHE NU DANG, DHAN DHA ZHES BYA BA DANG, KA DA RU

HA DANG, MOR DANG, NGUR PA DANG, BI RA BA TA DANG, RDO RJE MCHOG
DANG, KA RA NAD PA DANG, NGANG SKYA DANG, KUG KU HA DANG, NOR
SKYONG DANG, SHA MA

DANG; SHI KHAN dI LA DANG, BYA GAG DANG, PHUG RON DANG, KAG KA
BA DANG, KU RA TA DANG, BYA RGOD DANG, B'A NA T'A SHA KA DANG,
TZAD TZA LA DANG,

GSER BU DANG, 'OL BA DANG, KHRA DANG, KHRA SEMS SHES DANG, 'UG PA
DANG, SREG PA DANG, KA PIN DA KA DANG, PAD tI KA DANG, NA BA TZA
TI KA

DANG; KHA BA TZItA KA DANG, CA SHA DANG, TZA KO RA DANG, BYA GAG
BYA RGOD DANG, RGYAGS BYED RI SKEGS DANG, KA TA MA KA DANG, KA
TZA RU TZA KA DANG, KA RA RU BE KA

DANG; DE DAG LA SOGS PA BYA'I TSOGS RNAMS GNAS TE, DE DAG KYANG
SANGS RGYAS KYI MTHUS 'DOD CHAGS KYI GNOD PA MED DO, ,ZHE SDANG
DANG,


@3B GTI MUG GI GNOD PA MED DO, ,GCIG LA GCIG MI ZA'O, ,DE DAG
GCIG LA GCIG PHA MAR 'DU SHES SHING GNAS SO, ,YANG RI'I RGYAL PO
BYA RGOD KYI PHUNG PO DE LA SHING GI TSOGS BRGYA

STONG DU MA YAL GA STUG CING, LO MA RGYAS LA, 'DAB NA DRANG SRONG
GNAS PA DAG YOD PA LA, 'DI LTA STE, THANG SHING DANG, BLAG SHA
DANG, AA SHVAD THA DANG, PI PI LING GI SHING DANG, RGYA

SKYEGS SHING DANG, HA RI TA DANG, AA RU RA'I SHING DANG, SKYU RU
RA'I SHING DANG, BA RU RA'I SHING DANG, S'A LA DANG, TA LA DANG,
NAG TA M'A LA DANG, DONG KA'I SHING DANG, AA MRA DANG,

DZAMBU'I SHING DANG, KHAM SHING DANG, KA PID THA DANG, RGYA SHUG
GI SHING DANG, SENG LDENG GI SHING DANG, MA DU LUNG KA DANG, BAL
PO SI'U SHING DANG, STARGA SHING DANG, TIN TU KA DANG,

KUD TZA KA DANG, DHA BA KA DANG, SA RAL DANG, AEL DANG, KshU PA
DANG, N+YA GRO DHA DANG, dI dHA NI MA DANG, 'BRA GO DANG, KAM PI
LA DANG, PA LA SHA DANG, NI YA MA DANG, KA KE RI YA DANG,

NID DYA PI LO DHI DANG, POG DKA' PO'I SHING DANG, SRA RTZI POG
GI SHING DANG, SHING KUN SHING DANG, TZAN DAN DANG, TZANDAN DMAR
PO DANG, AU PA DA DANG, SA KA BI KA DANG, GARDZA DANG, BI

GARDZA DANG, GSER SHING DANG, PA NA SA DANG, RGUN SHING DANG,
SHING BAL SHING DANG, PA RIKSHA TRA DANG, HI LA STE, LHA DANG
BCAS PA DAG GO ,YANG RI'I RGYAL PO BYA RGOD KYI PHUNG PO DE LA
THANG


@4A *, ,LAS SKYES PA'I ME TOG RNAM PA MANG PO DAG SKYES PA, 'DI
LTA STE, AA TI MUG TA KA DANG, TZAM PA KA DANG, SKYA SNAR DANG,
B'A RA SHI KA DANG, SNA MA'I

ME TOG DANG, DRI MCHOG DANG, YU THI KA DANG, DA NU KA RI DANG,
BAL LA DANG, TA RA nI DANG, GA PA TA PA RI nI DANG, KANG SA GU NA
DANG, LUG MIG DANG, HA RI NNI KA DANG, MAD TA LI KA DANG,

MAN DZU BU SPI KA STE, ME TOG SNA TSOGS DE LTA BU DAG GIS RI'I
RGYAL PO BYA RGOD KYI PHUNG PO GANG ZHING MDZES SO, ,YANG RI'I
RGYAL PO BYA RGOD KYI PHUNG PO DE LA CHU LAS SKYES PA'I ME TOG
RNAM PA MANG

PO DE DAG SKYE BA, 'DI LTA STE, AUTPA LA DANG, PADMA DANG, KU MU
TA DANG, PADMA DKAR PO DANG, BANG KA NI RI TI KA DANG, KANG KA RA
KA DANG, KANG KA RA KA CHEN PO STE ,DE DAG LA SOGS PA CHU

LAS SKYES PA'I ME TOG RNAMS KYIS RI'I RGYAL PO BYA RGOD KYI PHUNG
PO MDZES PAR BYAS SO, ,YANG RI'I RGYAL PO BYA RGOD KYI PHUNG PO
DE LA RTAG TU RGYUN MI 'CHAD PAR NAM GYI GUNG THUN LA SPRIN CHEN

PO MNGON PAR 'DUS TE, THOG MAR RI'I RGYAL PO BYA RGOD KYI PHUNG
PO DE LA CHAR SPRIN LHA'I BU MNGON PAR BSGRAGS NAS, BA 'JOS TZAM
GYI BAR DU YAN LAG BRGYAD DANG LDAN PA'I CHAR ZIM

BU ZIM BU DAL BU DAL BUS 'BAB STE, DES RI'I RGYAL PO BYA RGOD KYI
PHUNG PO'I KHOR YUG TSIM PAR BYAS NAS, THO RANGS SPRIN LHA GYES
SHING, NAM MKHA' LA SPRIN MED PAR GYUR NAS ,DER YANG


@4B BSIL ZHING 'JAM LA SIM PAR BYED PA'I RLUNG LDANG STE, DE DAG
GIS RI'I RGYAL PO BYA RGOD KYI PHUNG PO LA GNAS PA'I SEMS CAN
RNAMS RTAS PAR BYED, SIM PAR BYED, TSIM PAR BYED DE,

'DI LTA STE, DPER NA ME TOG PHRENG RGYUD DAM, ME TOG PHRENG RGYUD
KYI SLOB MAS PHRENG BRGYUS ZIN NAS CHUS BTAB PA DANG, DE'I PHRENG
BA DE DAG SNGAR BAS CHES BZANG BAR 'GYUR BDE BZHIN DU, RI'I

RGYAL PO BYA RGOD KYI PHUNG PO LA RTAG TU RGYUN MI 'CHAD PAR NAM
GYI GUNG THUN LA SPRIN CHEN PO MNGON PAR 'DUS TE, THOG MAR RI'I
RGYAL PO BYA RGOD KYI PHUNG PO DE LA CHAR SPRIN LHA'I BU MNGON
PAR BSGRAGS

NAS; BA 'JOS TZAM GYI BAR DU YAN LAG BRGYAD DANG LDAN PA'I CHAR
ZIM BU ZIM BU DAL BU DAL BUS 'BAB STE, THO RANGS SKYA RENGS SHAR
BA'I DUS NA SPRIN LHA 'GYES SHING, NAM MKHA' LA

SPRIN MED PAR GYUR TO, ,YANG RI'I RGYAL BO BYA RGOD KYI PHUNG PO
LA RTZVA SAR PA DAG SKYES TE, REG BZOD PA DANG LDAN PA, DRI DANG
LDAN PA, SNGO ZHING 'JAM PA, G-YAS PHYOGS SU 'KHYIL BA DAG

SKYE BA, 'DI LTA STE, DPER NA, RMA BYA'I MGRIN PA'I SPU'I KHA DOG
BZHIN NO, ,'DI LTA STE, DPER NA, PAR SHA KA'I ME TOG GI DRI BZHIN
NO, ,'DI LTA STE, DPER NA, KA TZA LIN DA'I GOS

LA REG PA BZHIN TE, RKANG MTHIL BZHAG NA NI SOR BZHIS NEMS ZHES
BYED PA, RKANG PA BTEG NA NI SOR BZHIS SPAR ZHES BYED PA, ME TOG
DANG, 'DAB MA DANG, 'BRAS BU DANG LDAN PA,


@5A *, ,BLTA BAS CHOG MI SHES PA DAG GO ,YANG RI'I RGYAL PO BYA
RGOD KYI PHUNG PO DE LA 'BAB CHU'I DNGO DANG, MTSO BRAN DANG,
MTSO DANG, MTSE'U DANG,

RDZING RNAM PA MANG PO BSIL BA'I CHUS RAB TU GANG BA DAG YOD DE,
DE DAG LAS PADMA SNGON PO DANG, SER PO DANG, DMAR PO DANG, DKAR
PO DANG, LEB RGAN DANG, SHEL GYI KHA DOG LTA BU

DANG; ME'I KHA DOG LTA BU DANG, GSER GYI KHA DOG LTA BU DANG, CHE
KHYAD SHING RTA'I 'PHANG LO TZAM DAG SKYE STE, DE DAG BCAD NA DRI
NGAD PHYOGS BZHI KUN DU DPAG TSAD TZAM DU LDANG NGO, ,RI'I

RGYAL PO DE'I RTZE MO LA PADMA'I GDAN CHEN PO AAN DA RNYIL GZHAN
GYIS MI TSUGS PA RDO RJE LTA BU'I CHU BA CAN, BEE d'UR+YA CHEN
POS MTHA' BSKOR BA, DZAMBU CHU BO'I GSER DRI MA MED PA'I 'DAB

MA RGYAS PA, TZAN DAN DUS KYI RJES SU 'BRANG BA'I SNYING PO RNAM
PAR DAG PA RIN PO CHE'I RDO'I SNYING PO'I ZE BA DANG LDAN PA,
TSAD RGYA MTSO LTAR YANGS SHING RGYA CHE BA, LHA MA YIN GYI DBANG
PO

SA YAS SNYING PO KUN TU BZUNG BA, NOR BU RIN PO CHE SA YA'I DRA
BA SNA TSOGS KYIS G-YOGS PA, KLU'I DBANG PO SA YAS SPRIN LAS SPOS
CHU'I CHAR PHAB PA, NAM MKHA' LDING GI DBANG

PO SA YAS MKHA' NAS DAR DPYANGS SHING RI MO BYAS PA, MI'AM CI'I
DBANG PO SA YAS PHAN PA'I SEMS KYIS BLTA BA, LTO 'PHYE CHEN PO'I
DBANG POS YA SA YAS GDONG GIS PHYAG 'TSAL


@5B CING RI MO BYAS PA, DRI ZA'I DBANG PO SA YAS BSTOD CING
BSNGAGS LA MCHOD PA, LHA'I DBANG PO SA YAS ME TOG DANG, PHRENG BA
DANG, SPOS DANG, BYUG PA DANG, PHYE MA DANG, GOS DANG, GDUGS

DANG; RGYAL MTSAN DANG, LHA'I BA DAN GYI SPRIN GYI CHAR PHAB PA,
TSANGS PA'I DBANG PO SA YAS MGO BOS PHYAG 'TSAL ZHING RI MO BYAS
PA, GNAS GTZANG MA'I RIS KYI LHA'I BU SA YAS THAL MO

SBYAR NAS PHYAG BYAS PA, MI'I DBANG PO 'KHOR LOS BSGYUR BA SA YAS
NOR BU RIN PO CHE SNA BDUN DANG LDAN PAS BSU BA, RGYA MTSO'I LHA
SA YAS BSU ZHING PHYAG BYAS PA, NOR BU RIN PO CHE SKAR

MDOG SA YAS 'OD ZER GYIS SNANG BAR BYAS PA, BSOD NAMS KYIS DAG
PA'I NOR BU RIN PO CHE SA YAS SHIN TU NGES PAR MDZES PAR BYAS PA,
NOR BU RIN PO CHE RNAM PAR SNANG BYED SA YAS SNYING PO

DRI MA MED PA, NOR BU RIN PO CHE DPAL GYI 'OD ZER SA YAS DPAL RAB
TU THAL LE BA, NOR BU RIN PO CHE'I MDZOD SNA TSOGS SA YAS MTHA'
YAS PAR SNANG BA, NOR BU RIN PO CHE DZAMBU'I RGYAL MTSAN

SA YAS LEGS PAR BZUNG BAS BRTAN PAR GYUR PA, NOR BU RIN PO CHE
RDO RJE'I SENG GE SA YAS GZHAN GYIS MI THUB PAR BKOD PA, NOR BU
RIN PO CHE NYI MA'I SNYING PO SA YAS RGYA CHER SPRAS PA, NOR

BU RIN PO CHE BSAM GYIS MI KHYAB PA SA YAS KHA DOG SNA TSOGS KYIS
RI MO BYAS PA, YID BZHIN GYI NOR BU RIN PO CHE SA YAS MI ZAD PA
BKOD PAS RI MO BYAS PA BYUNG STE, PADMA CHEN PO DE NI DE BZHIN


@6A *, ,GSHEGS PA'I 'JIG RTEN LAS 'DAS PA'I DGE BA'I RTZA BA LAS
NGES PAR BYUNG BA, BYANG CHUB SEMS DPA'I BSAM PAS MNOS PA, PHYOGS
THAMS CAD DU MNGON

DU GO BAR BYED PA, SGYU MAR GYUR PA'I CHOS LAS NGES PAR BYUNG BA,
DRI NGA BA MED PA'I LAS LAS SKYES PA, NYON MONGS PA MED PA'I CHOS
NYID KYI TSUL BKOD PA, RMI LAM LTA BU'I CHOS NYID KYIS

KUN TU RGYU BA, MNGON PAR 'DU BYED PA MED PA'I CHOS NYID KYIS
RGYAS BTAB PA, CHAGS PA MED PA DANG LDAN PA, PHYOGS KUN DU CHOS
KYI DBYINGS KYIS KHYAB PAR BYED PA, SANGS RGYAS KYI YUL RAB

TU BRJOD PA DANG MTHUN PA STE, DE'I RNAM PA DANG, YON TAN DANG,
DBYIBS DANG, KHA DOG DANG, BKOD PA'I MTHA' NI, BSKAL PA GRANGS
MED PAR YANG RTOGS PAR MI NUS PA'I PADMA CHEN PO DE LA BCOM

LDAN 'DAS SKYIL MO KRUNG BCAS NAS BZHUGS TE, 'DI LTAR DGE SLONG
BRGYAD STONG GI DGE SLONG GI DGE 'DUN CHEN PO DANG THABS GCIG PA
LA, 'DI LTA STE, TSE DANG LDAN PA KUN SHES KO'U DI N+YA DANG, TSE
DANG

LDAN PA RTA THUL DANG, TSE DANG LDAN PA RLANGS PA DANG, TSE DANG
LDAN PA MING CHEN DANG, TSE DANG LDAN PA 'CHAR KA DANG, TSE DANG
LDAN PA GRAGS PA DANG, TSE DANG LDAN PA GANG PO DANG, TSE DANG
LDAN PA DRI MA MED

DANG; TSE DANG LDAN PA BA LANG BDAG DANG, TSE DANG LDAN PA LAG
BZANG DANG, TSE DANG LDAN PA LTENG RGYAS 'OD SRUNG DANG, TSE DANG
LDAN PA CHU KLUNG 'OD SRUNG DANG, TSE DANG LDAN PA GA YA 'OD
SRUNG DANG, TSE DANG


@6B LDAN PA 'OD SRUNG CHEN PO DANG, TSE DANG LDAN PA KA TYA'I BU
DANG, TSE DANG LDAN PA SH'A RADVA TI'I BU DANG, TSE DANG LDAN PA
MO'U 'GAL GYI BU CHEN PO DANG, TSE DANG LDAN PA MA 'GAGS PA DANG,
TSE DANG LDAN

PA RAB 'BYOR DANG, TSE DANG LDAN PA NAM GRU DANG, TSE DANG LDAN
PA BYAMS MA'I BU GANG PO DANG, TSE DANG LDAN PA NYE BAR 'KHOR
DANG, TSE DANG LDAN PA SGRA GCAN ZIN DANG, TSE DANG LDAN PA KUN

DGA' BO LA SOGS PA DGE SLONG BRGYAD STONG THAMS CAD KYANG BDEN
PA'I NGO BO NYID KYI TSUL MNGON PAR RDZOGS PAR RTOGS PA, YANG DAG
PA'I MTHA' MNGON SUM DU GYUR PA, CHOS KYI RANG BZHIN LA

ZHUGS PA, SRID PA'I RGYA MTSO LAS BRGAL BA, DE BZHIN NYID NAM
MKHA' LTA BU'I SPYOD YUL BA, KUN DU SBYOR BA DANG BAG LA NYAL GYI
'CHING BA BCAD PA, GNAS DANG RTEN LA MA CHAGS PA, NAM MKHA'

LTAR ZHI BA LA RNAM PAR RGYU BA, SANGS RGYAS LA NEM NUR DANG YID
GNYIS DANG THE TSOM ZA BA BCAD PA, SANGS RGYAS KYI YE SHES KYI
RGYA MTSO LA MOS PA'I LAM DU ZHUGS PA, 'GRO BA THAMS CAD LA PHAN
PA'I

PHYIR ZHUGS PA, GSOL BA MA BTAB PAR DGE BA'I BSHES GNYEN BYED PA,
SEMS CAN THAMS CAD BSRUNG BAR ZHUGS PA, SEMS CAN THAMS CAD YONGS
SU MI GTONG BA'I MDZA' BSHES SU GYUR PA,

SANGS RGYAS KYI BSTAN PA'I SPYOD YUL LAS NGES PAR BYUNG BA, DE
BZHIN GSHEGS PA'I BSTAN PA BSRUNG BAR ZHUGS PA, SANGS RGYAS KYI
BSTAN PA KUN DU 'DZIN PAR SMON LAM BTAB PA, DE BZHIN GSHEGS


@7A *, ,PA'I GDUNG RIGS 'BYUNG BAR MNGON DU PHYOGS PA, THAMS CAD
MKHYEN PA'I YE SHES MNGON DU GYUR PA SHA STAG GO ,KUN TU BZANG PO
DANG, BYANG CHUB SEMS DPA'

'PHAGS PA 'JAM DPAL LA SOGS PA BYANG CHUB SEMS DPA' BRGYAD STONG
DANG THABS GCIG PA LA 'DI LTA STE, BYANG CHUB SEMS DPA' YE SHES
BLA MA'I YE SHES CAN DANG, RIN CHEN BLA MA'I

YE SHES CAN DANG, SKAD THAMS CAD SHES PA CAN DANG, THOGS PA MED
PA'I YE SHES CAN DANG, ME TOG BLA MA'I YE SHES CAN DANG, NYI MA'I
BLA MA'I YE SHES CAN DANG, ZLA BA'I BLA MA'I YE

SHES CAN DANG, DRI MA MED PA'I BLA MA'I YE SHES CAN DANG, RDO
RJE'I YE SHES CAN DANG, RDUL MED YE SHES CAN DANG, BYANG CHUB
SEMS DPA' RNAM PAR SNANG BA'I YE SHES CAN DANG, BYANG CHUB SEMS
DPA'

SNANG BA'I RGYAL MTSAN DANG, LHUN PO RGYAL MTSAN DANG, RIN CHEN
RGYAL MTSAN DANG, MA CHAGS RGYAL MTSAN DANG, ME TOG RGYAL MTSAN
DANG, DRI MED RGYAL MTSAN DANG, NYI MA'I RGYAL MTSAN

DANG; MDZES PA'I RGYAL MTSAN DANG, RDUL MED RGYAL MTSAN DANG,
BYANG CHUB SEMS DPA' RNAM PAR SNANG BA'I RGYAL MTSAN DANG, BYANG
CHUB SEMS DPA' SA'I GZI BRJID DANG, RIN PO

CHE'I GZI BRJID DANG, GZI BRJID CHEN PO DANG, YE SHES RDO RJE'I
GZI BRJID DANG, DRI MA MED PA'I GZI BRJID DANG, NYI MA'I GZI
BRJID DANG, ZLA BA'I GZI BRJID DANG, BSOD NAMS RIN


@7B CHEN GZI BRJID DANG, YE SHES SNANG BA'I GZI BRJID DANG, BYANG
CHUB SEMS DPA' KUN NAS DPAL GYI GZI BRJID DANG, BYANG CHUB SEMS
DPA' NAM MKHA'I SNYING PO DANG, PADMA'I SNYING PO DANG,

RIN PO CHE'I SNYING PO DANG, NYI MA'I SNYING PO DANG, YON TAN
RNAM PAR DAG PA'I SNYING PO DANG, CHOS KYI RGYA MTSO'I SNYING PO
DANG, RNAM PAR SNANG BA'I SNYING PO DANG, LTE BA'I SNYING PO
DANG, BYANG CHUB

SEMS DPA' PADMA'I DPAL GYI SNYING PO DANG, BYANG CHUB SEMS DPA'
NYI MA'I MIG DANG, RNAM PAR DAG PA'I MIG DANG, DRI MA MED PA'I
MIG DANG, MA CHAGS PA'I MIG DANG, KUN DU LTA BA'I MIG

DANG; YE SHES SHIN TU RNO BA'I MIG DANG, RDO RJE'I MIG DANG, RIN
PO CHE'I MIG DANG, NAM MKHA'I MIG DANG, BYANG CHUB SEMS DPA' KUN
NAS MIG DANG, BYANG CHUB SEMS DPA' LHA'I COD

PAN DANG, CHOS KYI DBYINGS SNANG BA'I NOR BU'I COD PAN DANG,
BYANG CHUB KYI SNYING PO'I NOR BU'I COD PAN DANG, PHYOGS RNAM PAR
SNANG BA'I COD PAN DANG, SANGS RGYAS THAMS CAD BYUNG BA'I SNYING

PO'I COD PAN DANG, 'JIG RTEN THAMS CAD LAS 'PHAGS PA'I COD PAN
DANG, KUN NAS RNAM PAR SNANG BA'I COD PAN DANG, ZIL GYIS MI NON
PA'I COD PAN DANG, DE BZHIN GSHEGS

PA THAMS CAD KYI SENG GE'I GDAN G-YOGS PA'I COD PAN DANG, BYANG
CHUB SEMS DPA' NAM MKHA' LTA BU'I CHOS KYI DBYINGS KUN TU SNANG
BA'I COD PAN DANG, BYANG CHUB SEMS DPA' TSANGS PA'I


@8A *, ,DBANG PO'I GTZUG PHUD DANG, KLU'I DBANG PO'I GTZUG PHUD
DANG, SANGS RGYAS THAMS CAD KYI SPRUL PA SNANG BA'I GTZUG PHUD
DANG, BYANG CHUB KYI SNYING PO'I GTZUG

PHUD DANG, SMON LAM THAMS CAD KYI RGYA MTSO'I DBYANGS KYI NOR
BU'I RGYAL PO'I GTZUG PHUD DANG, DE BZHIN GSHEGS PA THAMS CAD KYI
'OD KYI DKYIL 'KHOR GYIS 'GROL BA'I NOR BU RIN PO

CHE RAB TU BSGRAGS PA'I GTZUG PHUD DANG, NAM MKHA'I DKYIL THAMS
CAD DBYER MED PAR RNAM PAR RIG PA'I NOR BU RIN PO CHES BRGYAN
PA'I GTZUG PHUD DANG, DE BZHIN GSHEGS PA THAMS

CAD KYI RNAM PAR SPRUL PA SNANG BA'I RGYAL MTSAN GYI NOR BU RIN
PO CHE'I DRA BAS G-YOGS PA'I GTZUG PHUD DANG, DE BZHIN GSHEGS PA
THAMS CAD KYI CHOS KYI 'KHOR LO'I DBYINGS KYI GTZUG

PHUD DANG, BYANG CHUB SEMS DPA' DUS GSUM THAMS CAD KYI 'KHOR LO'I
DBYINGS KYI GTZUG PHUD CES BYA BA DANG, BYANG CHUB SEMS DPA' 'OD
CHEN DANG, DRI MA MED PA'I 'OD DANG, RIN PO

CHE'I 'OD DANG, RDUL MED 'OD DANG, SKAR MA'I 'OD DANG, CHOS KYI
'OD DANG, ZHI BA'I 'OD DANG, NYI MA'I 'OD DANG, RNAM PAR SPRUL
PA'I 'OD DANG, BYANG CHUB SEMS DPA' LHA'I 'OD DANG,

BYANG CHUB SEMS DPA' BSOD NAMS KYI TOG DANG, YE SHES KYI TOG
DANG, CHOS KYI TOG DANG, MNGON PAR SHES PA'I TOG DANG, 'OD KYI
TOG DANG, ME TOG GI TOG DANG, NOR BU'I TOG DANG,


@8B BLO'I TOG DANG, TSANGS PA'I TOG DANG, BYANG CHUB SEMS DPA'
KUN NAS SNANG BA'I TOG DANG, BYANG CHUB SEMS DPA' TSANGS PA'I
DBYANGS DANG, RGYA MTSO'I DBYANGS DANG, SA NGES PAR

SGROGS PA'I DBYANGS DANG, 'JIG RTEN DBANG PO'I DBYANGS DANG, RI'I
DBANG PO'I DBYANGS DANG, RI'I DBANG PO'I RGYAL PO KUN DU RDOB
PA'I DBYANGS DANG, CHOS KYI DBYINGS RGYAS PAR 'GENGS

PA'I DBYANGS DANG, CHOS KYI RGYA MTSO THAMS CAD BSGRAGS PA'I
DBYANGS DANG, BDUD KYI DKYIL 'KHOR THAMS CAD RAB TU 'JOMS PA'I
DBYANGS DANG, SNYING RJE CHEN PO'I TSUL GYI 'BRUG

NGES PAR BSGRAGS PA'I DBYANGS DANG, BYANG CHUB SEMS DPA' 'GRO BA
THAMS CAD KYI SDUG BSNGAL RAB TU ZHI BA'I SGRA DBYANGS DANG,
BYANG CHUB SEMS DPA' CHOS 'PHAGS DANG, KHYAD PAR

'PHAGS DANG, YE SHES 'PHAGS DANG, BSOD NAMS RI RAB 'PHAGS DANG,
YON TAN MCHOG RAB 'PHAGS DANG, GRAGS PA 'PHAGS DANG, KUN NAS
SNANG 'PHAGS DANG, BYAMS

PA CHEN PO 'PHAGS DANG, YE SHES SNANG BA 'PHAGS DANG, BYANG CHUB
SEMS DPA' DE BZHIN GSHEGS PA'I GDUNG RIGS 'PHAGS DANG, BYANG CHUB
SEMS DPA' 'OD DPAL DANG, MCHOG

RAB DPAL DANG, CHOS 'PHAGS DPAL DANG, RNAM PAR SNANG BA'I DPAL
DANG, CHOS DPAL DANG, ZLA BA DPAL DANG, NAM MKHA' DPAL DANG, RIN
CHEN DPAL DANG, TOG DPAL DANG,


@9A *, ,BYANG CHUB SEMS DPA' YE SHES DPAL DANG, BYANG CHUB SEMS
DPA' S'A LA'I DBANG PO'I RGYAL PO DANG, CHOS KYI DBANG PO'I RGYAL
PO DANG, GLANG

PO CHE'I DBANG PO'I RGYAL PO DANG, TSANGS PA'I DBANG PO'I RGYAL
PO DANG, RI'I DBANG PO'I RGYAL PO DANG, TSOGS KYI DBANG PO'I
RGYAL PO DANG, LHA'I DBANG PO'I RGYAL PO DANG, ZHI BA'I DBANG

PO'I RGYAL PO DANG, MI G-YO BA'I DBANG PO'I RGYAL PO DANG, KHYU
MCHOG GI DBANG PO'I RGYAL PO DANG, BYANG CHUB SEMS DPA' BYANG
CHUB MCHOG GI DBANG PO'I RGYAL PO DANG, BYANG CHUB SEMS

DPA' ZHI BA'I SGRA DANG, CHAGS PA MED PA'I SGRA DANG, SA'I
DBYANGS SGRA DANG, RGYA MTSO'I DBYANGS SGRA DANG, SPRIN GYI
DBYANGS SGRA DANG, CHOS SNANG BA'I SGRA DANG, NAM MKHA'I DBYANGS
SGRA DANG, BYANG

CHUB SEMS DPA' DGE BA'I RTZA BA THAMS CAD NGES PAR BSGRAGS PA'I
SGRA DANG, SNGON GYI SMON LAM GYIS YANG DAG PAR BSKUL BA'I SGRA
DANG, BYANG CHUB SEMS DPA' BDUD KYI DKYIL 'KHOR

THAMS CAD KYI DBYANGS SGRA DANG, BYANG CHUB SEMS DPA' YE SHES
LHUN PO'I BLO DANG, NAM MKHA'I BLO DANG, DRI MA MED PA'I BLO
DANG, CHAGS PA MED PA'I BLO DANG, SA'I BLO DANG, DUS GSUM SNANG

BA'I BLO DANG, RIN PO CHE'I BLO DANG, YANGS PA'I BLO DANG, KUN
NAS SNANG BA'I BLO DANG, BYANG CHUB SEMS DPA' CHOS KYI DBYINGS
KYI TSUL SNANG BA'I BLO LA SOGS PA BYANG CHUB SEMS DPA' BRGYAD


@9B STONG PO THAMS CAD KYANG KUN TU BZANG PO'I SPYOD PA'I SMON
LAM LAS NGES PAR BYUNG BA, SANGS RGYAS KYI ZHING THAMS CAD RGYAS
PAR 'GENGS PAS SPYOD YUL LA THOGS PA MED PA, ,DE BZHIN GSHEGS

PA THAMS CAD KYI THAD DU 'GRO BAS LUS MTHA' YAS PAR BYIN GYIS
RLOB PA, SANGS RGYAS KYI RNAM PAR SPRUL PA THAMS CAD RNAM PAR RIG
PAS MTHA' YAS PA LA DMIGS PA'I MIG GI DKYIL 'KHOR

RNAM PAR DAG PA, DE BZHIN GSHEGS PA THAMS CAD MNGON PAR RDZOGS
PAR BYANG CHUB PA'I SGOR 'GRO BA RGYUN MI GCOD PAS 'GRO BA TSAD
MED PA, CHOS RGYA MTSO THAMS CAD KYI TSUL SHES PA'I

SNANG BA NOD PAS SNANG BA MTHA' YAS PA, SO SOR YANG DAG PAR RIG
PA RNAM PAR DAG PAS BSKAL PA MTHA' YAS PAR YON TAN MI ZAD PAR
STON PA, YE SHES KYI SPYOD YUL RNAM PAR DAG PAS

NAM MKHA'I KHAMS KYIS KLAS PA, BSAM PA JI LTA BA BZHIN DU 'GRO
BA'I LUS GZUGS KUN TU STON PAS GNAS PA MED PA, SEMS CAN MED PA
DANG LDAN PAS DBYINGS YONGS SU SHES PAS

RAB RI BA MED PA, CHOS KYI DBYINGS THAMS CAD 'OD ZER GYI DRA BAS
RGYAS PAR 'GENGS PAS SHES RAB NAM MKHA' LTA BU SEMS SHIN TU ZHI
ZHING RAB TU ZHI BA, GZUNGS KYI RIGS THAMS CAD SHES

PA'I YUL DANG LDAN PA, TING NGE 'DZIN GYIS PHA ROL GNON PA LA
'JIGS PA MED PA, CHOS KYI DBYINGS GNAS PA'I MTHAR THUG PA'I MIG
CAN, CHOS THAMS CAD MI DMIGS PAR GNAS PA THOB


@10A *, ,PA; SHES RAB RGYA MTSO MTHA' YAS PAS RNAM PAR RGYU BA,
YE SHES DAM PA'I PHA ROL TU SON PA, SHES RAB KYI PHA ROL TU PHYIN
PA THOB PA, RDZU 'PHRUL GYI PHA ROL

TU PHYIN PAS 'GRO BA, MCHOG THAMS CAD KYI PHA ROL TU SON PA, TING
NGE 'DZIN MCHOG LA DBANG THOB PA SHA STAG GO ,DGE SLONG MA LNGA
BRGYA DANG YANG THABS GCIG PA LA 'DI LTA STE, GO'U TA M'I SKYE

DGU'I BDAG MO CHEN MO DANG, DGE SLONG MA BDE MA DANG, DGE SLONG
MA AUTPA LA'I MDOG DANG, DGE SLONG MA GO'U TA M'I SKEM MO DANG,
SGRA GCAN ZIN GYI MA DGE SLONG MA GRAGS 'DZIN LA SOGS PA DGE

SLONG MA LNGA BRGYA DANG THABS GCIG GO ,DGE BSNYEN LNGA BRGYA
TZAM DANG YANG THABS GCIG PA LA 'DI LTA STE, DGE BSNYEN GZI BRJID
BZANG PO DANG, SA'I GZI BRJID DANG, SHES RAB 'OD DANG,

GRAGS PA'I GZI BRJID DANG, GRAGS PA MCHOG GI GZI BRJID DANG, BLO
GROS BZANG DANG, ZLA BA'I DPAL DANG, ZLA BA DGA' DANG, CHER DGA'
DANG, SGRA GCAN BZANG DANG, CHER BZANG LA

SOGS PA DGE BSNYEN LNGA BRGYA DANG THABS GCIG GO ,DGE BSNYEN MA
LNGA BRGYA TZAM LA 'DI LTA STE, DGE BSNYEN MA 'OD CHEN DANG, 'OD
BZANG DANG, LUS BZANG DANG, MNGON DGA' LUS DANG, BZANG MO

DANG; BZANG DPAL DANG, ZLA 'OD DANG, TOG 'OD DANG, DPAL 'OD DANG,
MIG BZANG LA SOGS PA DGE BSNYEN MA LNGA BRGYA DANG YANG THABS
GCIG GO ,DE BZHIN DU LHA DANG, KLU DANG, GNOD


@10B SBYIN DANG, DRI ZA DANG, LHA MA YIN DANG, NAM MKHA' LDING
DANG, MI'AM CI DANG, LTO 'PHYE CHEN PO RNAMS KYIS YONGS SU BSKOR
CING MDUN GYIS BLTAS NAS BCOM LDAN 'DAS CHOS STON TE, 'DI LTA

STE; SDOM PA GSUM BSTAN PA ZHES BYA BA'I CHOS KYI SGO'I LE'U YANG
DAG PAR RAB TU STON TO, ,DE BZHIN GSHEGS PA THAMS CAD KYI YUL,
BYANG CHUB SEMS DPA' SPYOD PA RAB TU BRJOD PA'I CHOS KYI

DBYINGS KYI DKYIL 'KHOR THAMS CAD SNANG BA CHOS KYI DKYIL 'KHOR
THAMS CAD YANG DAG PAR 'DU BAR SNANG BA, ZHING GI DKYIL 'KHOR
THAMS CAD RNAM PAR SBYONG BA'I RGYAN, PHAS KYI RGOL BA THAMS

CAD RNAM PAR 'THOR BA, BDUD KYI RTZOD PA'I PHA ROL GYI DMAG TSOGS
RAB TU 'JOMS PA, SEMS CAN GYI KHAMS THAMS CAD SIM PAR BYED PA,
SEMS CAN THAMS CAD KYI SEMS KYI THIBS PO

SNANG BAR BYED PA, SEMS CAN THAMS CAD KYI BSAM PA JI LTA BA BZHIN
DU GO BAR BYED PA, SEMS CAN THAMS CAD KYI DBANG PO BZHIN DU 'KHOR
LO BSKOR BAR SNANG BA RAB TU STON TO, ,DE NAS

TSE DANG LDAN PA 'OD SRUNG CHEN PO STAN LAS LANGS TE, BLA GOS
PHRAG PA GCIG TU BGOS NAS PUS MO G-YAS PA'I LHA NGA SA LA BTZUGS
TE, BCOM LDAN 'DAS GA LA BA DE LOGS SU THAL MO SBYAR BA BTUD

NAS; BCOM LDAN 'DAS LA 'DI SKAD CES GSOL TO, ,BCOM LDAN 'DAS,
SEMS CAN GANG DAG SANGS RGYAS KYI CHOS TSOL BA DANG, SANGS RGYAS
KYI STOBS DANG, MI 'JIGS PA TSOL BA DE DAG


@11A *, ,GIS CHOS JI LTA BU DAG CIG YANG DAG PAR BLANGS TE GNAS
PAR BGYI, DE DAG YONGS SU SMIN PAR 'GYUR BA'I CHOS RNAMS NI JI
LTA BU ZHIG LAGS ,DE DAG

BLA NA MED PAR YANG DAG PAR RDZOGS PA'I BYANG CHUB LAS SLAR MI
LDOG CING THOB PAR 'GYUR BA'I CHOS RNAMS NI CI LTA BU ZHIG LAGS,
DE SKAD CES GSOL PA DANG, BCOM LDAN 'DAS KYIS

TSE DANG LDAN PA 'OD SRUNG CHEN PO LA 'DI SKAD CES BKA' STZAL TO,
,'OD SRUNG KHYOD SKYE BO MANG PO LA PHAN PA DANG, SKYE BO MANG PO
LA BDE BA DANG, 'JIG RTEN LA SNYING BRTZE BA DANG, LHA DANG MI
RNAMS KYI

DON DANG, PHAN PA DANG BDE BA'I PHYIR ZHUGS TE, 'DI LTA BU'I GNAS
DAG 'DRI BAR SEMS PA NI, 'OD SRUNG KHYOD LEGS SO, ,LEGS SO, ,'OD
SRUNG, DE'I PHYIR LEGS PAR RAB TU NYON LA YID

LA ZUNGS SHIG DANG NGAS BSHAD DO, ,TSE DANG LDAN PA 'OD SRUNG
CHEN PO DANG, THAMS CAD DANG LDAN PA'I 'KHOR DES BCOM LDAN 'DAS
KYI LTAR MNYAN PA DANG, BCOM LDAN 'DAS KYIS DE DAG LA 'DI

SKAD CES BKA' STZAL TO, ,'OD SRUNG, SEMS CAN GANG DAG SANGS RGYAS
KYI YE SHES TSOL BA DANG, SANGS RGYAS KYI STOBS DANG, MI 'JIGS PA
TSOL BA'I SEMS CAN DE LTA BU DE DAG GIS, DE

DAG GANG LA BRTEN NAS DGE BA'I RTZA BA RNAMS SKYE BAR 'GYUR BA'I
CHOS GANG YANG MI DMIGS SO, ,'OD SRUNG, BYANG CHUB SEMS DPA' JI
SNYED PA 'DI DAG BLA NA MED PA YANG DAG PAR RDZOGS PA'I


@11B BYANG CHUB TSOL ZHING, SANGS RGYAS KYI CHOS RNAMS LAS 'DUS
BYAS GZHAN PAR SEMS SHING, 'DUS MA BYAS LAS SANGS RGYAS KYI CHOS
GZHAN PAR SEMS LA, SANGS RGYAS KYI CHOS RNAMS

LA SEMS SHING 'DU SHES LA SPYOD PAR 'GYUR RAM, SANGS RGYAS KYI
CHOS RNAMS LA SEMS PA'O, ,SNYAM DU SHES NA, SHES PA DE SANGS
RGYAS KYI CHOS RNAMS LAS PHYIR LOG PA YIN TE, DE DAG

NI BLA NA MED PA YANG DAG PAR RDZOGS PA'I BYANG CHUB LA YANG DAG
PAR ZHUGS PA ZHES MI BYA'O, ,DE CI'I PHYIR ZHE NA, SANGS RGYAS
KYI CHOS SU SEMS NA, DE BDAG TU 'DZIN PA NYID YIN PA'I

PHYIR RO, ,NYIN GCIG BZHIN DU SBYOR BAS DE LA BRTZON PAR BYED NA,
DE NI DE'I BDAG TU 'DZIN PA YIN TE, 'BRAL BA MA YIN NO, ,GANG MA
BRAL BA DE SEMS PA'O, ,GANG SEMS PA DANG,

GANG GIS SEMS PA DANG, GANG LA SEMS PA DE RNAM PAR NYAMS PA'O,
,GANG RNAM PAR NYAMS PA DE RNAM PAR RGYUG GO ,GANG RNAM PAR RGYUG
PA DE KUN DU RGYUG GO ,GANG KUN DU RGYUG PA DE

RJES SU 'GRO'O, ,GANG RJES SU 'GRO BA DE RTOG GO ,GANG RTOG PA DE
RNAM PAR RTOG GO ,GANG RNAM PAR RTOG PA DE RAB TU RTOG GO ,GANG
RAB TU RTOG PA DE KUN DU RTOG GO ,GANG KUN DU RTOG PA DE MA

ZHI BA'O, ,GANG MA ZHI BA DE G-YON PHYOGS PA'O, ,GANG G-YON
PHYOGS PA DE 'KHYAM PA'O, ,GANG 'KHYAM PA DE PHONGS PA'O, ,CIS
PHONGS SHE NA, BDE BAS PHONGS SO, ,BDE BA GANG ZHE NA ,


@12A *, ,GANG LA KUN DU RTOG PA MED PA DE BDE BA'O, ,GANG PHONGS
PA DE SKYON CAN NO, ,SKYON CAN GANG YIN PA DE NYE BAR 'GRO BA'O,
,GANG NYE BAR 'GRO BA DE BAG LA NYAL LO,,

BAG LA NYAL BA GANG YIN PA DE MTSAMS SBYOR BA'O, ,GANG MTSAMS
SBYOR BA DE RNAM PAR MTSAMS SBYOR BA'O, ,GANG RNAM PAR MTSAMS
SBYOR BA DE YONGS SU MTSAMS SBYOR BA'O, ,

GANG YONGS SU MTSAMS SBYOR BA DE RNAM PAR SMRA BA'O, ,GANG RNAM
PAR SMRA BA DE SMRA BA LKUGS PA'O, ,GANG SMRA BA LKUGS PA DE MYA
NGAN BYED PA'O, ,GANG MYA NGAN BYED PA DE TSIG PAR BYED

PA'O; ;GANG TSIG PAR BYED PA DE NYAMS PA STE, YID DU 'ONG BA
DANG, YID DU MI 'ONG BA'I CHOS SHES GANG LA GNAS PA'I DRA BA CAN
NO, ,'DI LA CHOS GANG YANG GNAS PA MED MOD KYI, 'ON

KYANG 'DU SHES KYI RGYUN GYIS 'DU SHES BCINGS SHING, 'DU SHES
BCINGS PAS 'DU SHES KYI RGYUN TE, DES NA 'DU SHES KYIS BCINGS PA
ZHES BYA'O, ,MA BYUNG BA'I GNAS NI 'DOD CHAGS

KYI GNAS, KHRO BA'I GNAS, ZHE SDANG GI GNAS, GTI MUG GI GNAS TE,
YANG DAG PA MA YIN PA'I KUN RTOG PA LA RTOG ,RNAM PAR RTOG
,DPYOD, RNAM PAR DPYOD PAS DE'I PHYIR, DE BLA NA

MED PA YANG DAG PAR RDZOGS PA'I BYANG CHUB MYUR DU MI 'THOB BO,
,'OD SRUNG, DE LTAR NA SRED PA'I GNAS TE, CI'I PHYIR SRED PA'I
GNAS ZHES BYA ZHE NA, GANG SRED PA ZHES BYA BA'I CHOS DE YANG


@12B GANG YANG MED LA, 'DI LA GANG GIS SRED PA'I CHOS KYANG GANG
YANG MED CING, DE LA GANG LA SRED PA'I CHOS KYANG GANG YANG MED
PA'I PHYIR RO, ,'ON KYANG SRED PA ZHES MNGON PAR ZHEN PAS MNGON

PAR ZHEN TE, NAM MKHA' LA SBAG PAR BYED DO, ,GANG NAM MKHA' LA
SBAG PAR BYED PA DES, SBAGS PA RNYED PAR 'GYUR TE, BDAG GIS SPAGS
PA DANG, SEMS CAN GYIS SBAGS PA DANG,

DGE BA DANG MI DGE BAS SPAGS PA'O, ,'OD SRUNG, DE LTAR NA MED
PA'I CHOS RNAMS KYIS RTOG PAR BYED PA DE NI DNGOS PO MED PA'O,
,GANG DNGOS PO MED PA LA DNGOS PO'I 'DU SHES CAN DE NI

BYANG CHUB LA DNGOS POR BYED DO, ,GANG BYANG CHUB LA DNGOS POR
BYED PA DE NI BDAG GI 'DU SHES CAN NO, ,BDAG GI 'DU SHES CAN GANG
YIN PA DE NI BYANG CHUB SEMS DPA' ZHES MI BYA'O, ,

CI'I PHYIR BDAG GI 'DU SHES CAN ZHES BYA ZHE NA, 'DU SHES MI
DMIGS PA'I PHYIR TE, GANG LA 'DU SHES MI DMIGS PA DE LA 'DU SHES
CAN MED DE, DE'I PHYIR BDAG GI 'DU SHES CAN ZHES

BYA'O; ;'DI LTA STE, BDAG GI 'DU ZHES BYA BA DE NI YANG DAG PA MA
YIN PA'I GZHI'I TSIG BLA DVAGS SO, ,'ON KYANG SEMS CAN YONGS SU
RDZOGS PA GANG YIN PA DE BYANG CHUB YONGS SU RDZOGS

PA'O; ;DE LA BYANG CHUB GANG ZHE NA, GANG SGYU MAR GYUR PA YONGS
SU RDZOGS PA'O, ,SGYU MAR GYUR PA GANG ZHE NA, SEMS CAN CHEN POR
'DU SHES SHING SMRA BA DANG, SROG CHEN POR 'DU SHES SHING SMRA


@13A *, ,BA'O; ;GANG 'DU SHES DANG, 'DU SHES LA GNAS PAR BYED PA
DE 'DU SHES MED PA DANG, 'DU SHES MED PA LA GNAS PAR BYED PA'O,
,GANG 'DU SHES

MED PA DANG, 'DU SHES MED PA LA GNAS PA DE RGYAGS PAR BYED PA'O,
,GANG RGYAGS PAR BYED PA DE, SDUG BSNGAL DANG, SDUG BSNGAL LA KUN
DU RGYUG GO ,GANG SDUG BSNGAL DANG, SDUG

BSNGAL LA KUN DU RGYUG PA DE SMRA BA LA RGYUG CING SMRAS PA'O
ZHES DE BZHIN GSHEGS PAS GSUNGS SO, ,CI'I PHYIR SMRA BA LA RGYUG
CING GNAS PA ZHES BYA ZHE NA, SHIN TU YID LA BYED PA'I PHYIR

RO; ;GANG LA YID LA BYED PA YOD PA DE LA NGAR 'DZIN PA YOD DO,
,GANG LA NGAR 'DZIN PA YOD PA DE LA BYED PA YOD DO, ,GANG LA BYED
PA YOD PA DE LA SHIN TU YOD DO, ,GANG LA SHIN TU

YOD PA DE KUN DU BRJOD PA DANG, NYE BAR BRJOD PA DANG, GNAS PAR
BYED PA'O ZHES DE BZHIN GSHEGS PAS GSUNGS TE, DE'I PHYIR CHOS
THAMS CAD NI YID LA BYED PA LAS BYUNG BA'O, ,'OD

SRUNG; 'DI LTA STE, DPER NA, STENG GI BAR SNANG LAS SPRIN GYI
PHUNG PO BYUNG BA DE DAG NI SHAR PHYOGS NAS MA 'ONGS, LHO PHYOGS
NAS MA YIN, NUB PHYOGS NAS MA YIN, BYANG PHYOGS NAS MA

YIN; STENG NAS MA YIN, 'OG NAS MA YIN, PHYOGS NAS MA YIN, PHYOGS
MTSAMS NAS KYANG MA 'ONGS TE, DE BZHIN GSHEGS PA YANG DAG PA
GSUNG BAS, DE PHYOGS BCU NAS MA


@13B 'ONGS PAR MKHYEN NAS, DON GYI TSUL DANG, RIGS PA'I TSUL
DANG, YANG DAG PA'I TSUL GYIS SPRIN GYI PHUNG PO NI PHUNG PO MED
PA'O ZHES YANG DAG PA JI LTA BA BZHIN DU GSUNGS TE, DES

NA PHUNG PO MED PA NI SPRIN GYI PHUNG PO ZHES BYA'O, ,CI'I PHYIR
SPRIN GYI PHUNG PO ZHES BYA ZHE NA, YANGS PA'I GNAS KYIS SO,
,YANGS PA'I GNAS JI LTA BUS SHE NA, MTSAN MA SNA TSOGS KYI SBYOR

BAS LDING BA'I MTSAN MA'O ZHES RGYUD 'KHRUL GYI, DE LA NI LDING
BAR RNAM PAR SHES PAR BYED PA GANG YANG MED DO, ,SPRIN GYI PHUNG
PO NI LDING BA'I MTSAN MA LAS BYUNG BA LA LTOS, DE LA LDING

BA'I MTSAN MA GANG YIN PA DE NI MTSAN MA MED PA'O, ,GANG LDING
BAR SHIN TU 'DU SHES PA DE NI SPRIN GYI PHUNG PO MA YIN NO, ,'OD
SRUNG, 'DI LTA STE, DPER NA, MI LA LA ZHIG GIS MI

GZHAN ZHIG LA 'DI SKAD CES SMRAS TE, GRIB MA DER DONG LA 'KHOD
PAR BYA'O, ,DE NAS MKHAS PA'I RANG BZHIN CAN GYI MI DES 'DI SKAD
CES SMRAS TE, KHO BO NI SPRO BA MED DE, 'DI NA 'DUG

GO ;DES 'DI SKAD CES SMRAS TE, KHO BO NI KHYOD LA MI ZER GYI,
GRIB MA 'DI LA ZER RO, ,DES 'DI SKAD CES SMRAS TE, KYE MI KHYOD
KYIS GANG GRI BA MA DE LA SMRAS PA DE NI GRIB MA MED PA SMRAS SO

ZHES ZER NA, 'OD SRUNG, MI DES THA SNYAD KYI GNAS JI SNYED PA DE
GANG GIS RJES SU RTOGS PA LA LTOS, 'OD SRUNG, DE BZHIN DU DE
BZHIN GSHEGS PAS CHOS RNAMS KYI TSUL MKHYEN NAS 'KHOR


@14A *, ,LA YANG DAG PAR SENG GE'I SGRA SGROG GO ,'OD SRUNG, DE
BZHIN GSHEGS PA NI BZHED NA, MTHUN PA'I CHOS RNAMS LA MI MTHUN
PA'I 'DU SHES CAN DU GNAS TE,

SEMS CAN RNAMS KYI BDAG GI 'DU SHES GANG YIN PA DE NI DE BZHIN
GSHEGS PA'I DON DAM PA'O, ,DE CI'I PHYIR ZHE NA, DE BZHIN GSHEGS
PAS MKHYEN LA, DE BZHIN GSHEGS PAS

MKHYEN PA'I PHYIR TE, SEMS CAN GYI 'DU SHES GANG YIN PA DE NI 'DU
SHES MED PA'O, ,DE LA BYIS PA'I RANG BZHIN CAN LA LA ZHIG GRIB MA
DE'I LDEM PO NGAG DAM PA DE MA SHES PA DE NI DE BZHIN

GSHEGS PA LA RGOL TE, DE LA NGES 'DI SKAD DU 'JIG RTEN NI NGA LA
RGOL GYI, NGA NI 'JIG RTEN DANG MI RTZOD DO ZHES GSUNGS SO, ,DE
LA 'JIG RTEN GANG ZHE NA, 'JIG RTEN ZHES BYA BA NI, SEMS

CAN GYI 'JIG RTEN NO, ,CI'I PHYIR SEMS CAN GYI 'JIG RTEN LA BYA
ZHE NA, DE BZHIN GSHEGS PAS JI LTAR MKHYEN PA 'JIG RTEN YANG DE
BZHIN TE, DE'I PHYIR SEMS CAN LA 'JIG RTEN

ZHES BYA'O, ,BYIS PA SO SO'I SKYE BO RNAMS KYIS JI LTAR SHES PA
DE NI 'JIG PA, RAB TU 'JIG PA'O, ,NYAMS PAR 'GYUR BA, RNAM PAR
NYAMS PAR 'GYUR BA'O, ,'DI LTA STE, RNAM PAR

'JIG PA DE NI DE DAG GI THA SNYAD 'DI GO BAR BYED PA YIN NO, ,DE
CI'I PHYIR ZHE NA, GANG DAG 'JIG RTEN 'DI NI GNAS PA DE DAG RNAM
PAR 'JIG PA CHEN POR GYUR PA'I PHYIR TE, GANG DAG 'JIG


@14B RTEN 'DI NA GNAS PA DE DAG NI BRKAM PA'O, ,GANG DAG BRKAM PA
DE DAG KHRO BA'O, ,GANG DAG KHRO BA DE DAG RMONGS PA'O, ,GANG DAG
RMONGS PA DE DAG MA DAG PA'O, ,GANG DAG MA DAG PA DE

DAG 'GAL BA'O, ,SU DANG 'GAL ZHE NA, DE BZHIN GSHEGS PA DANG, DE
BZHIN GSHEGS PA'I NYAN THOS RNAMS DANG 'GAL LO, ,GANG DAG 'GAL BA
DE DAG RJES SU 'DZIN PA'O, ,GANG

DAG RJES SU 'DZIN PA DE DAG SO SOR 'DZIN PA'O, ,GANG DAG SO SOR
'DZIN PA DE DAG SRID PA TSOL BA'O, ,GANG DAG SRID PA TSOL BA DE
DAG TSOL BA'O, ,GANG DAG TSOL BA DE DAG YONGS SU TSOL

BA'O; ,GANG DAG YONGS SU TSOL BA DE DAG 'DOD PA CHUNG BA MA YIN
NO, ,GANG DAG 'DOD PA CHUNG BA MA YIN PA DE DAG BYA BA MANG BA'O,
,GANG DAG BYA BA MANG BA DE DAG 'DOD PA CHE BA'O, ,GANG

DAG 'DOD PA CHE BA DE DAG 'DOD PA'I KHAMS BAG LA NYAL BAR BYED,
GZUGS KYI KHAMS DANG, GZUGS MED PA'I KHAMS BAG LA NYAL BAR BYED
DO, ,GANG DAG BAG LA ZHEN PAR BYED PA

DE DAG BAG LA NYAL BAR BYED DO, ,GANG DAG BAG LA NYAL BAR BYED PA
DE DAG RGYUN DANG RGYUN PHYOGS SU 'GRO BA'O, ,GANG DAG RGYUN DANG
RGYUN PHYOGS SU 'GRO BA DE DAG 'CHI BAR 'GRO BA'O,,

GANG DAG 'CHI BAR 'GRO BA DE DAG MYA NGAN LAS 'DAS PAR MI 'GRO
BA'O, ,GANG DAG MYA NGAN LAS 'DAS PAR MI 'GRO BA DE DAG 'GRO BA
MA YIN PAR 'GRO BA'O, ,GANG DAG 'GRO BA MA YIN PAR


@15A *, ,'GRO BA DE DAG THAMS CAD SEMS CAN DMYAL BAR 'GRO BA'O,
,'OD SRUNG, DE LTAR NA BKRA MI SHIS PA'I SBYOR BAS SBYOR GYIS,
KHRO BA DANG 'KHRUG PAS

MI SBYOR BA MA YIN, RNAM PAR 'JIG PAS MA YIN NO, ,GANG DAG RNAM
PAR 'JIG PAS MA YIN PA DE DAG BDAG GI 'DU SHES LA RNAM PAR RTOG
PAR MI BYED DO, ,GANG DAG BDAG GI

'DU SHES LA RNAM PAR RTOG PAR MI BYED PA DE DAG NGA ZHE'AM, NGA'I
ZHES GONG BUR BYED DO, ,ZAG PAR BYED DO, ,CI'I PHYIR NGA ZHE'AM,
NGA'I ZHES BYA ZHE NA, YANG DAG PA MA YIN PA LA

'DZIN PAS 'DU SHES RNAM PA SNA TSOGS KYI GNAS NAS LAS MNGON PAR
'DU BYED DE, GANG DAG 'DU SHES RNAM PA SNA TSOGS DAG GIS GNAS NAS
LAS MNGON PAR 'DU BYED PA DE DAG

BDAG LA NGA'O SNYAM DU 'DZIN PA'I PHYIR RO, ,CI'I PHYIR NGA'I
ZHES BYA ZHE NA, BRNAB SEMS DANG, NGA'I DANG, 'DOD PA RNAMS KYIS
'DU 'DZI LA MNGON PAR GTOD PA DANG, TSUL KHRIMS KYI

PHUNG PO 'JIG PAR BYED PA DANG, GZHAN LA GNOD SEMS KYI SEMS SU
BYED PA DANG, KHRO BAS ZIL GYIS NON PA DANG, DE YANG BDAG LA RNAM
PAR NGA RGYAL BYED PA DANG, 'BRU RJEN PA BDAG

GIR BYED PA DANG, LEN PA DANG, SDUD PA DANG, NYE BAR BYED PA STE,
DE'I PHYIR NGA'I ZHES BYA'O, ,GANG DAG NGA YIR BYED PA DE DAG
'KHYAM PA'O, ,GANG DAG 'KHYAM PA DE DAG RMONGS PA'O,


@15B GANG DAG RMONGS PA DE DAG SDANG BA'O, ,GANG DAG SDANG BA DE
DAG GSHE BA'O, ,GANG DAG GSHE BA DE DAG ZA BA'O, ,GANG DAG ZA BA
DE DAG TSIG PA'O, ,GANG DAG TSIG PA DE

DAG YONGS SU CHAGS PA STE, 'DOD PA'I 'DOD CHAGS KYIS BUD MED KYI
'DU SHES DANG, SKYES PA'I 'DU SHES DANG, SROG GI 'DU SHES KYIS
BDAG GIR BYED DE, DE'I PHYIR NGA'I ZHES BYA'O, ,YANG DON

DU NA, DE NI BDAG LA MI SNYAN PA BRJOD PA ZHES BYA STE, BDAG GI
PHYIR BYIS PA'O, ,BYIS PA'I TSUL BAG LA NYAL BAR BYED DO, ,DES NA
NGA'I ZHES BYA'O, ,'OD SRUNG, DE LTAR NA GANG CHOS

'DI DAG MA THOS PAR BYANG CHUB TU KHAS 'CHE BA'AM, BYANG CHUB
SEMS DPA'I SPYOD PAR KHAS 'CHE BA DE SPYOD PA KHAS 'CHE BA'O,
,'OD SRUNG, BYANG CHUB SEMS DPA'I SPYOD PA GANG YIN PA DE LA
SPYOD

PA GANG YANG MED DE, DES NA BYANG CHUB SEMS DPA'I SPYOD PA ZHES
BYA'O, ,'OD SRUNG, BYANG CHUB SEMS DPA' GANG GI SPYOD PA YONGS SU
RDZOGS PAR 'GYUR BA DANG, TSANG BAR 'GYUR BA DANG,

TSOGS PAR 'GYUR BA DANG, DAG PAR 'GYUR BA DANG, RNAM PAR DAG PAR
'GYUR BA DANG, YONGS SU DAG PAR 'GYUR BA DANG, RNAM PAR GNON PAR
'GYUR BA'I SKABS YOD DO, ,DE DAG

CHOS KYANG STON TE, CHOS DE DAG NAM MKHA' LTAR BYAS KYI, CHOS DE
DAG PHUNG POR MA BYAS SO, ,DE DAG RIGS PA RNAMS LA CHOS CHEN PO
STON TE, MI RIGS PA RNAMS LA MA YIN NO, ,YON


@16A *, ,TAN DANG LDAN PA RNAMS LA STE, NYES PAR GNAS PA RNAMS LA
MA YIN NO, ,TSUL DANG LDAN PA RNAMS LA STE, TSUL NGAN PA RNAMS LA
MA YIN NO, ,

KHYED KYIS CHOS DE DAG GZUNG BAR BYA STE, JI LTAR CHOS LA MNGON
PAR ZHEN PAR MI 'GYUR BA DA LTAR GZUNG ZHIG ,DE CI'I PHYIR ZHE
NA, DE BZHIN GSHEGS PA NI, MCHOG GSUNG BA'I

PHYIR TE, SEMS CAN GZUNG BAR 'OS PA RNAMS KYI DON GYI PHYIR DRIS
PA DE LA NGAS CHOS KYI MCHOG GIS LAN GDAB PAR BYA'O, ,DE LA CHOS
KYI MCHOG GANG ZHE NA, GANG LA CHOS KYI 'DU SHES

MED PA'O, ,'OD SRUNG, 'DI LA BYANG CHUB SEMS DPA' THOG MA NYID DU
TSUL KHRIMS DANG LDAN PAR 'GYUR RO, ,GANG GI SEMS LA RJES SU
'GYOD PA YOD PA NI, MTSAMS MED PA

BYED PAR MI 'GYUR, DGE SLONG MA SUN PAR BYED PAR MI 'GYUR, KHYIM
GYI NANG DU 'DRE BAR MI 'GYUR, SROG GCOD PAR MI 'GYUR, MA BYIN
PAR LEN PAR MI 'GYUR, 'DOD PA LA LOG

PAR G-YEM PAR MI 'GYUR, BRDZUN SMRA BAR MI 'GYUR, PHRA MA SMRA
BAR MI 'GYUR, NGAG RTZUB PO SMRA BAR MI 'GYUR, TSIG KYAL BA SMRA
BAR MI 'GYUR, BRNAB SEMS CAN DU MI 'GYUR, GNOD

SEMS CAN DU MI 'GYUR, LOG PAR LTA BAR MI 'GYUR, BDAG LA GNOD PAR
BYA BAR MI SEMS, GZHAN LA GNOD PAR BYA BAR MI SEMS, 'DU BA 'DOD
PAR MI 'GYUR, LONGS


@16B SPYOD LA 'DOD PAR MI 'GYUR, BRGYAL BAR BYA BA'I RTZED MO
RNAMS GZHAN DAG LA BRJOD PAR MI BYED, BDAG KYANG MI BYED, MA NING
DANG BSTEN PAR MI BYED, SMAD 'TSONG MA SPYOD YUL BAR MI

'GYUR; YUGS MO SPYOD YUL BAR MI 'GYUR, NA CHUNG CHEN MO SPYOD YUL
BAR MI 'GYUR, BYA PA DANG 'DRE BAR MI 'GYUR, NYA PA DANG 'DRE BAR
MI 'GYUR, DE DAG RI DVAGS KYI RNGON PA DANG 'DRE

BAR MI 'GYUR, GSOD PA DANG 'DRE BAR MI 'GYUR, GDOL PA DANG 'DRE
BAR MI 'GYUR, GZHAN GYI CHUNG MA DANG BSTEN PAR MI 'GYUR, MIR RO
BA'I LAG NAS 'DZIN PA'AM RTZOD PAR MI BYED DE, DE

DAG KHYI DANG GDOL PA LTAR YONGS SU SPONG BAS YONGS SU SPONG NGO,
,GANG DAG YONGS SU SPANGS PA DE LA 'KHRUL PA'I SEMS BSKYED PA
GCIG TZAM GYI SEMS KYANG MI BSKYED DO, ,DE LTAR NA BYAMS

PA'I RNAM PA LA ZHUGS PA'I SEMS KYIS GNAS NYI SHU YONGS SU SPONG
NGO, ,NYI SHU GANG ZHE NA, BUD MED YONGS SU SPONG ZHING SU DANG
YANG SPROD PAR MI BYED LA SU DANG YANG 'THAM PAR MI BYED CING,

SMRA BA LA PHYIR SMRA BAR MI BYED PA DANG, PHA MA LA MI GUS PAR
MI 'GYUR BA DANG, SANGS RGYAS DANG, CHOS DANG, DGE 'DUN LA MI GUS
PAR MI 'GYUR BA DANG, NYI SHUR MA TSANG BAR BUD MED KYI 'KHOR

LO CHOS MI 'CHAD CING, GAL TE SKYES PA'I GNAS NA GNAS PAR GYUR PA
NA DE'I TSE CHOS STON PA DANG, DGE SLONG MA'I PHUN SUM TSOGS PAR
THAMS CAD KYI THAMS CAD DU 'GRO BAR MI BYA BA DANG,


@17A *, ,DGE SLONG MAS DRIS PA'I LAN GDAB PAR MI BYA BA DANG, BUD
MED KYIS YI GE BRI BAR MI BYA BA DANG, GSOL BA MA BTAB PAR SBYIN
PAR MI BYA BA DANG,

GNYEN 'DAB KYIS MGRON DU BOS PA RNAMS RNAM PA THAMS CAD DU BDAG
GIR MI BYA BA DANG, RNAM PA THAMS CAD DU 'DOD CHAGS DANG BCAS PAS
RJES SU CHAGS PA'I SEMS KYIS BUD

MED KYI MDUN DU YUD TZAM YANG GNAS PAR MI BYA BA DANG, DE GCIG PU
DGON PAR SONG STE, RANG GI YUL BSTEN PA RNAM PA THAMS CAD DU
BRJOD PAR MI BYA BA DANG, DGE SLONG MAS BSGUGS PA LA

RNAM PA THAMS CAD DU SLAR BSGUGS PAR MI BYA, DGE SLONG MAS BYIN
PA'I CHOS GOS RNAM PA THAMS CAD DU BGO BAR MI BYA STE, GZHAN DU
NA 'KHOR BZHI PO RNAMS KYI NANG NA 'DUG CING CHOS

'CHAD PA'I TSE, CHOS LA DGAB PAR BYA BA NI MA GTOGS TE, DE LA
YANG DES SA DANG MTSUNGS PA'I SEMS KYIS YID LA BYAD PAR BSGYUR
NAS SPYAD PAR BYA BA DANG, YANG DE'I NGOR BLTA

BAR MI BYA BA DANG, RNAM PA THAMS CAD DU DGE SLONG MAS BYAS PA'I
CHOS GOS NYAN PA'I GNAS SU YANG BGO BAR MI BYA BA DANG, NAM YANG
DGE SLONG MAS MGRON DU BOS PA LA RNAM PA THAMS CAD

DU KHAS BLANG BAR MI BYA NA, BDE BA'AM, NAD MED PA'I RANG BZHIN
CAN LTA CI SMOS PA DANG, YUGS SA MOS MGRON DU BOS PA NA DGE 'DUN
MED PAR RNAM PA THAMS CAD DU KHAS BLANG BAR MI


@17B BYA BA DANG, DGE SLONG MA'I DBYAR KHANG DU RNAM PA THAMS CAD
DU 'JUG PAR MI BYA BA DANG, RNAM PA THAMS CAD DU DGE SLONG MA'I
DBANG DU MI BYA, GAL TE DGE SLONG MAS BOS NA YANG LAG PA BSNOL

LA MGO SMAD DE SA PHYOGS DE NAS 'GRO BAR BYA BA DANG, CHOS STON
CING 'DUG PA'I GAN DU DGE SLONG MA RKANG PA LA PHYAG 'TSAL DU
'ONG NA, SNYIM PAS GDONG BKAB STE 'DUG PAR BYA ZHING, DES RKANG

PA BSKYOD PAR MI BYA STE, SKYES BU DAM PAS LUS DPA' BAR MI BYA'I,
RTZE GCIG TU YID LA BYA BAS SEMS DPA' BAR BYA BA DANG, DNGOS PO
THAMS CAD LA KUN DU 'DOD CHAGS KYI SEMS RNAM PA

THAMS CAD DU BSKYED PAR MI BYA BA DANG, KHONG KHRO BA'I SEMS RNAM
PA THAMS CAD DU BSKYED PAR MI BYA BA STE, DE LTAR THAMS CAD
MKHYEN PA NYID KYI PHYIR DAM BCAS PA BRTAN PAR BYA BA DANG, CHOS

'DI DAG THOS NAS NAN TAN GYIS BSGRUB PAR MNGON PAR BRTZON PAR BYA
BA DANG, 'OD SRUNG, RIGS KYI BU'AM RIGS KYI BU MO BYANG CHUB SEMS
DPA'I THEG PA LA YANG DAG PAR ZHUGS PA GANG ZHIG

CHOS DE DAG THOS MA THAG TU NAN TAN GYIS MI SGRUB NA, DES BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR MI NUS SO, ,DE CI'I PHYIR ZHE NA, 'OD SRUNG,

NAN TAN GYIS BLA NA MED PA YANG DAG PAR RDZOGS PA'I BYANG CHUB
'THOB KYI, NAN TAN MED PAS NI MA YIN PA'I PHYIR RO, ,'OD SRUNG,
GAL TE NAN TAN MED PAR BLA NA MED PA YANG DAG PAR RDZOGS


@18A *, ,PA'I BYANG CHUB THOB TU ZIN NA NI, RI BONG DANG, BYI LA
YANG BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR 'GYUR

RO; ;DE CI'I PHYIR ZHE NA, 'OD SRUNG, GANG DAG LA NAN TAN MED PA
DE DAG BLA NA MED PA YANG DAG PAR RDZOGS PA'I BYANG CHUB TU 'GYUR
DU ZIN NA NI, 'OD SRUNG, SGRA YANG BLA NA MED PA YANG

DAG PAR RDZOGS PA'I BYANG CHUB MNGON PAR 'TSANG RGYA BAR 'GYUR
BA'I PHYIR TE, SANGS RGYAS SU 'GYUR BAR BYA'O ZHES BRJOD PAS SEMS
CAN DPAG TU MED PA DAG SANGS RGYAS SU 'GYUR

BA'I RIGS SO, ,'OD SRUNG, 'DI LTAR THA NA NYIN ZHAG GCIG SPYOD PA
'DI YANG DAG PAR BSGRUB PA'I SEMS CAN DAG KYANG DKON NA, GANG
BSKAL PA'AM, BSKAL PA BRGYA STONG DU LTA

CI SMOS, DE LTA BAS NA SANGS RGYAS BCOM LDAN 'DAS RNAMS 'BYUNG BA
RNYED BA DKA'O, ,'OD SRUNG, 'DI LTA STE, DPER NA, STONG GSUM GYI
STONG CHEN PO'I 'JIG RTEN GYI KHAMS KYI SEMS

CAN DE DAG THAMS CAD KYI NANG NAS, SEMS CAN GCIG CIG BSKAL PA'AM,
BSKAL PA BRGYA'AM, BSKAL PA STONG NGAM, BSKAL PA BYE BA PHRAG
BRGYA STONG NA SANGS RGYAS SU 'GYUR RO, ,SANGS

RGYAS SU 'GYUR RO ZHES BYANG CHUB KYI PHYIR SMRAS LA, SEMS CAN DE
DAG GIS KYANG BSKOR CING SANGS RGYAS SU 'GYUR RO, ,SANGS RGYAS SU
'GYUR RO ZHES SMRAS NA, RNAM GRANGS 'DIS DBUGS


@18B DBYUNG BA DANG, RDUB [*RNGUB] PA RGYUN CHAD PAR 'GYUR GYI,
SEMS CAN RNAMS KYI NGAG GI LAS NI RGYUN CHAD PAR MI 'GYUR RO,
,'OD SRUNG, DE LTA BU'I NGAG GI LAS TZAM GYIS NI BYANG CHUB SEMS

DPAS SEMS DANG PO BSKYED PA YANG YONGS SU SMIN PAR BYA BAR SLA BA
MA YIN NA, BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR BYA BA LTA CI SMOS TE,

DE DAG NI GNAS MA YIN NO, ,'OD SRUNG, DUS DE DANG, TSE DE 'BYUNG
BAR 'GYUR TE, NGA YONGS SU MYA NGAN LAS 'DAS SHING, KHYOD KYANG
YONGS SU MYA NGAN LAS 'DAS LA, LHA RNAMS KYANG SPRO BA

CHUNG BA'I TSE, NGA'I BSDAGS [*BSNGAGS] PA THOS NAS, SEMS CAN
MANG PO BLA NA MED PA YANG DAG PAR RDZOGS PA'I BYANG CHUB TU SEMS
BSKYED PAR 'GYUR TE, DE LA DGE SLONG GANG DAG BYANG CHUB TU SEMS

BSKYED PAR 'GYUR BA DE DAG PHAL CHER CHOS NYI SHU LA GNAS PAR
'GYUR TE, NYI SHU GANG ZHE NA, DGE SLONG MA DANG BSTEN PAR 'GYUR,
KHA ZAS YONGS SU MA DAG PA ZA BAR 'GYUR, KHAM GYIS ZA

BA'I ZAS LA BRKAM PAR 'GYUR, DGE SLONG MAS YONGS SU BSGRUB PA'I
ZAS ZA BAR 'GYUR RO, ,'OD SRUNG, DPER NA, DA LTAR MANG DU THOS
PA'I DGE SLONG DGON PA NA GNAS SAM, GRONG NA GNAS

KYANG RUNG STE, CHOS YANG DAG PAR SDUD CING GNAS PA DE BZHIN DU,
'OD SRUNG, DE'I TSE DGE SLONG DAG DGON PA NA GNAS SAM, KHROD NA
GNAS KYANG RUNG STE, DGE SLONG MA RNAMS DANG LHAN


@19A *, ,CIG CHOS YONGS SU SDUD CING GNAS PAR 'GYUR RO, ,DE DAG
'DOD CHAGS KYI SEMS SHIN TU MANG DU SKYE'I, CHOS KYI SEMS NI MA
YIN NO, ,DGE SLONG

MA DE DAG KYANG 'DOD CHAGS KYI SEMS SHIN TU MANG DU SKYE'I, CHOS
KYI SEMS NI SHIN TU NYUNG NGO, ,'OD SRUNG, JI TZAM DU BYANG CHUB
SEMS DPA'I MING 'DI THOB NAS NGAN SONG GI G-YANG

SA CHEN POR 'GRO BA'I LAM RAB TU 'DZIN PAR 'GYUR BA LA LTOS, 'OD
SRUNG, DE LTAR NA DE'I TSE CHOS KYI MTSAN NYID KYIS 'DU 'JIR
'GYUR TE, DE DAG GCIG GIS GCIG MTHONG

NAS; 'DOD CHAGS KYIS YONGS SU CHIG PAR 'GYUR RO, ,MCHU BSGYUR BAS
DGOS PA GO BAR BYED PAR 'GYUR RO, ,DE DAG 'DUS NAS NYE BAR GNAS
PA DANG, GNAS RNAMS YONGS SU

'DZIN PAR 'GYUR RO, ,DE DAG THOG MAR SLOB DPON LA PHYAG 'TSAL BAR
'GYUR RO, ,DE'I 'OG TU SMAN BYED PA GTONG BAR 'GYUR RO, ,DE'I 'OG
TU MING NAS SMOS PAR 'GYUR RO, ,DE'I

'OG TU KHYIM DU 'JOG PAR 'GYUR RO, ,YANG NA LAM PO CHE STON PAR
'GYUR, GNAS KHANG STON PAR 'GYUR, DE DAG 'JUG PA DANG 'BYUNG BA
NA YANG KHYOD CI 'DRA ZHES 'DRI BAR 'GYUR, DE

DAG PHAN TSUN SNAG GI GNYEN MTSAMS DANG, SRING MO ZHES BRJOD PAR
'GYUR RO, ,DE DAG RGYUN MI 'CHAD PAR LTA BAS GNAS SU 'DU BAR
'GYUR RO, ,GNAS SU 'DUS NAS 'DOD CHAGS


@19B 'DRES PAR 'GYUR RO, ,'DOD CHAGS 'DRES NAS SPROD PAR 'GYUR
RO, ,SPRAD NAS DE NYID KYI MING SMOS PAR 'GYUR TE, DE DAG NI
TSANGS PAR SPYOD PA MA YIN PA'I CHOS SPYOD DO, ,GANG CHOS

MA YIN PA BSTEN PA NI BYANG CHUB MED PAR 'GYUR, MTHO RIS MED PAR
'GYUR ZHING MYA NGAN LAS 'DAS PA DANG RING NGO, ,DE DAG GIS DE
BZHIN GSHEGS PA YONGS SU BTANG, DE DAG GIS

CHOS BOR, DE DAG GIS DGE 'DUN DON DU MA GNYER TO, ,DE DAG PHYOGS
GCIG TU 'KHOD NAS, 'DOD PA'I RNAM PAR RTOG PA LA RNAM PAR RTOG
PAR 'GYUR RO, ,GNOD SEMS KYI RNAM PAR

RTOG PA DANG, RNAM PAR 'TSE BA'I RNAM PAR RTOG PAS RNAM PAR RTOG
PAR 'GYUR RO, ,BYANG CHUB SEMS DPA'I LAM TSANGS PA'I GNAS PA BZHI
PO GANG YIN PA DE DAG KYANG DE DAG LA MED

PAR 'GYUR TE, DPER NA, DA LTAR TSANGS PA'I GNAS PA BSGOM PA DE
LTAR DE'I DUS NA 'DOD PA LA RNAM PAR RTOG PAR 'GYUR, GNOD SEMS
KYI RNAM PAR RTOG PA DANG, RNAM PAR 'TSE BA'I

RNAM PAR RTOG PAR 'GYUR RO, ,'OD SRUNG, DE LTAR DE'I DUS NA SKYES
BU DAM PA MA YIN PAS GNAS PAR 'GYUR, RKU BAS GNAS PA DANG, SGYUS
GNAS PAR 'GYUR RO, ,'OD SRUNG, DE'I DUS NA CI

TZAM DU MTSAMS LAS 'DA' BAR 'GYUR BA LA LTOS, YANG MDO SDE 'DI
LTA BU 'DI DAG THOS NAS SMOD PAR 'GYUR TE, SNGON TSUL KHRIMS
YONGS SU DAG PA LA GNAS SHING SBYIN PA BYIN NAS YID CHES


@20A *, ,PAS; BLA NA MED PA YANG DAG PAR RDZOGS PA'I BYANG CHUB
TU SEMS BSKYED KYANG, DE DAG PHYIS MDO SDE 'DI LTA BU 'DI DAG
THOS NAS SPONG BAR 'GYUR RO, ,'OD

SRUNG; DE'I DUS NA MDO SDE 'DI LTA BU 'DI DAG THOS NAS SPONG BAR
'GYUR BA'I RTAGS TZAM DANG, MTSAN MA TZAM 'DI LA LTOS, DE LA
MKHAS PA TSUL KHRIMS YONGS SU DAG PA CHOS 'DZIN PA

RNAMS KYIS JI LTAR MDO SDE'I TSIG LAS 'BYUNG BA'I DGE SLONG BSTAN
PA 'DI LTA BU DAG SHES PAR BYA, YONGS SU SPANG BAR BYA STE, DE
DAG LA NI CHOS LA DGA' BA MED DO, ,'OD SRUNG, GZHAN

YANG DE'I DUS NA DE DAG BDAG YONGS SU BSTAN PA'I PHYIR, BYANG
CHUB SEMS DPA'I SPYOD PA STON PAR 'GYUR, BAG MED PAR 'GYUR RO,
,BAG MED PAR GYUR PAS, RANG SANGS RGYAS DANG,

DGRA BCOM PA DAG PAS KYANG BDAG CHES MCHOG CES BRJOD PAR 'GYUR
TE, DE DAG GSOR MI RUNG BA, BYA BA MA YIN PAR LHUNG BA STE, LOG
PAR LHUNG BAR 'GRO BAR 'GYUR RO, ,'OD SRUNG,

GZHAN YANG DE'I DUS NA, LAS MA YIN PA LA GNAS SHING LAS MI BYED
PA DAG 'BYUNG NGO, ,DE'I DUS NA BYANG CHUB BRJOD PAS CHER SEMS
CAN DU 'DZIN CING KUN DU ZHEN TO, 'OD SRUNG, DE LTAR

NA DE'I TSE MTSAN MA'I GNAS SU 'GYUR RO, ,'OD SRUNG, GZHAN YANG
DE'I DUS NA KHA CIG LA PHA ROL TU PHYIN PA LTAR BCOS PA SHIN TU
RDZOGS PAR 'GYUR, SHIN TU 'JUG PAR 'GYUR TE, 'DI


@20B YANG DE'I DUS NA MTSAN MA'I GNAS SU 'GYUR RO, ,'OD SRUNG,
GZHAN YANG DE'I DUS NA, YANG DAG PA JI LTA BA BZHIN DU BSHAD PA'I
MDO SDE 'DI LTA BU 'DI DAG LA SHIN TU SDANG BAR 'GYUR,

SHIN TU 'DOR BAR 'GYUR TE, MDO SDE 'DI LTA BU 'DI DAG GIS LOG PAR
LTA BA'I 'DU SHES SU 'GYUR RO, ,MI BLUN PO DE DAG GIS NI 'CHAL
PA'I TSUL KHRIMS BRJOD PA 'DI DAG DE LTAR RTOGS

PAR MI 'GYUR RO, ,'OD SRUNG, GZHAN YANG DE'I DUS NA, CHOM RKUN
GYI SKYON MTHA' DAG CHAGS PAR 'GYUR TE, DE LTA BAS NA DE DAG LAS
BDAG GIR BYA BA NYID MA MTHONG BA'I PHYIR SANGS RGYAS

KYI BYANG CHUB MA DKRUG SO ZHES GNONG MI BSKUR BAS SANGS RGYAS
KYI BYANG CHUB SPONG BAR 'GYUR RO, ,'OD SRUNG, GZHAN YANG DE'I
DUS NA DGE 'DUN GYI RJES SU 'GRO BAR MI 'GYUR TE, 'DI YANG

DE'I DUS NA MTSAN MA'I GNAS SU 'GYUR BA'O, ,'OD SRUNG, GZHAN YANG
DE'I DUS NA PHAL CHER BYAS PA MI GZO BAR 'GYUR, BSLUS PAR 'GYUR
RO, ,JI SRID CIG TU BSLUS PAR 'GYUR ZHE NA,

GANG DE BZHIN GSHEGS PAS DE DAG GI BSNYAD PA BRJOD PAR 'GYUR BA
DE SRID DU BSLUS PAR 'GYUR RO, ,PHYIR ZHING TSIG GIS YONGS SU
BSLU BAS ZAS MNGON PAR BSGRUB PAR 'GYUR RO, ,'OD SRUNG,

GZHAN YANG DE'I DUS NA PHAL CHER BYAS PA MI GZO BAR 'GYUR, SO SOR
THAR PA LA BSNGAGS PAR MI 'GYUR, NGAG GI LAS MA BSRUNGS PAR 'GYUR
RO, ,DE DAG NGAG GI LAS MA BSRUNGS PAS SPYOD LAM


@21A *, ,MA BSRUNGS LA, DE DAG RUNG BA MA YIN PA'I GNAS LA GNAS
SHING, RUNG BA MA YIN PA LA GNAS PA RNAMS LA CHOS STON PAR 'GYUR
TE, DE LTAR CHOS 'DI LA

MTHAR GYIS CHER 'BAD PAR MI 'GYUR RO, ,DE LTAR MTHAR GYIS BUD MED
DANG LHAN CIG GNAS PA SHIN TU MANG BAR 'GYUR TE, DE DAG SKYES PA
RNAMS SPANGS NAS GTZUG LAG KHANG DU 'DONG

ZHING GTZUG LAG KHANG DU ZHUGS NAS LHAN CIG 'KHOD CING SANGS
RGYAS KYI BKA' BRJOD DE, MYA NGAN LAS 'DAS PA LTAR BCOS PA'I GTAM
RAB TU 'CHAD PAR 'GYUR RO, ,'OD SRUNG, CHOS

NI LNGA BRGYA KUN NAS NYON MONGS PA YANG LNGA BRGYAR ZAD NA, DE'I
TSE MNGON PAR MI BRTZON PA'I SKYES BU GANG ZAG GI CHOS MA YIN
PA'I SGO NI MANG BAR NGAS DGONGS TE, DE'I DUS NA DE DAG MI NYUNG

BAR RJES SU 'JUG PAR 'GYUR, KHYIM PA'I TSUL KHRIMS 'DRA BAR 'GYUR
TE, 'OD SRUNG, DE'I DUS NA DE LTA BU DAG 'BYUNG BAR 'GYUR RO, ,DE
LA DON TSOL ZHING BYANG CHUB YONGS SU TSOL

BAR 'DOD PAS, DGE SLONG MA DANG 'DRE BAR MI BYA, DE LTAR GNAS PAR
MI BYA'O, ,'DRE BA THAMS CAD RNAM PA THAMS CAD DU SPANGS LA MI
'DRE BAR BYA'O, ,'JIG RTEN GYI ZANG ZING THAMS CAD

RNAM PA THAMS CAD DU SPANGS LA BSOD SNYOMS SPYAD PAR BYA'O, ,GOS
LA SRED PA THAMS CAD SPANGS LA PHYAG DAR KHROD PAR BYA'O, ,KHANG
PA BRTZEGS PA DANG, GDING BA THAMS CAD RNAM PA THAMS


@21B CAD DU SPANGS LA, CHU 'GRAM DANG, MYA NGAM LA BRTEN PAR BYA,
RDO LEB DANG, SHING DRUNG DU BRTEN PAR BYA'O, ,NA BA'I GSOS SMAN
DANG, YO BYAD THAMS CAD SPANGS LA BKUS TE BOR BA LA BRTEN PAR
BYA'O,,

SEMS CAN THAMS CAD SNGON GYI SNAG GI GNYEN MTSAMS SU GYUR PAR RIG
NAS BYAMS PA LA GNAS PAR BYA, GSHE BA DANG, BRDEG PA DANG, YONGS
SU GDUNG BA RNAM PA THAMS CAD DU SPANGS

LA BZOD PAR BYA'O, ,MDZA' BSHES KYI KHYIM DANG, SLONG BA STER
BA'I KHYIM THAMS CAD SPANGS LA LAS BDAG GIR BYA BA LA BRTEN PAR
BYA'O, ,KHYIM PA DANG 'DRE BAR MI BYA'O, ,DES JI SKAD DU

BSTAN PA'I SO SOR THAR PA DANG MTHUN PAR BYA'O, ,'OD SRUNG, GANG
DAG SO SOR THAR PA DANG MI MTHUN PAR BYA BAR SEMS PA DE DAG NI,
SANGS RGYAS KYI STOBS DANG, MI 'JIGS PA DANG MI MTHUN

PAR BYA BAR SEMS PA'O, ,GANG DAG SANGS RGYAS KYI STOBS DANG, MI
'JIGS PA DANG MI MTHUN PAR BYA BAR SEMS PA DE DAG NI 'DAS PA
DANG, MA BYON PA DANG, DA LTAR BYUNG BA'I SANGS RGYAS

BCOM LDAN 'DAS RNAMS KYI BYANG CHUB DANG MI MTHUN PAR BYA BAR
SEMS PA STE, DE'I RNAM PAR SMIN PAS NI STONG GSUM GYI STONG CHEN
PO'I 'JIG RTEN GYI KHAMS KYI SEMS CAN JI SNYED PAS SEMS

CAN DMYAL BA'I SDUG BSNGAL GYI TSOR BA MYONG BA'I TSOR BA DAG
DE'I TSOR BA DE'I BRGYA'I CHAR YANG MI PHOD, STONG DANG, BRGYA
STONG DANG, BYE BA BRGYA STONG DANG, GRANGS DANG, CHA DANG,
BGRANG BA


@22A *, ,DANG; DPE DANG, RGYUR YANG MI PHOD DO, ,SDUG BSNGAL
DANG, YID MI BDE BA 'DI LTA BU 'DI DAG YONGS SU SPANG BAR 'DOD
PAS, DGE SLONG DE DAG GI SPYOD PA

'DI LTA BU 'DI DAG DPAG TSAD STONG BAS KYANG RING DU YONGS SU
SPANG BAR BYA STE, BZLAS PA'I SGRA YANG YONGS SU SPANG BAR BYA
NA, BLTA BA DANG, MNYAN PA LTA CI SMOS TE, DE DAG YONGS SU SPANG

BAR BYA'O, ,CHOS GCIG KUN TU BSTAN PAR BYA STE, CHOS GCIG PO GANG
ZHE NA, CHOS THAMS CAD DNGOS PO MED PAR GYUR PA STE, GANG GI TSE
BDAG KYANG DE 'DRA BA'I TSE CHOS THAMS CAD LA

DNGOS PO MED PA'I BZOD PA DANG LDAN PAR 'GYUR TE, DE MI DE LTA BU
DE DAG DANG BSTEN PAR MI BYED, BSNYEN PAR MI BYED, BSNYEN BKUR MI
BYED DO, ,DES CHOS GNYIS KUN DU BSTEN PAR

BYA STE, GNYIS GANG ZHE NA, CHOS THAMS CAD LA DNGOS PO MED PA'I
CHOS NYID YONGS SU BTZAL BAR BYA BA DANG, YONGS SU BTZAL BA'I
SEMS KYANG BSKYED PAR MI BYA'O, ,JI LTA BUR YONGS

SU BTZAL BAR BYA ZHE NA, JI LTAR YONGS SU BTZAL BA DE GNYIS MI
DMIGS PAR 'GYUR BA LTA BUR RO, ,DE LA MI DMIGS PAS MI DMIGS PA'I
SEMS KYANG BSKYED PAR MI BYA STE, DE NI LOG

PAR LTA BA YIN PAS KHAMS GSUM PA THAMS CAD DANG BRAL BA'I SEMS
KYIS BYANG CHUB SEMS DPA'I SPYOD PA'I RJES SU 'GRO BAR BYA'O,
,MTSAN MA THAMS CAD MED PA'I SEMS KYIS BYANG CHUB


@22B SEMS DPA'I SPYOD PA'I RJES SU 'GRO BAR BYA'O, ,DE LA BYANG
CHUB SEMS DPA'I SPYOD PA NI 'DI YIN TE, GANG 'DI DE'I DUS NA
BSTAN PA YIN NO, ,GANG DAG CHOS 'DI LTA BU 'DI DAG THOS

NAS YONGS SU SPONG BAS YONGS SU SPONG PA DE DAG GIS DE BZHIN
GSHEGS PA BYAMS PA MNYES PAR BYAS NAS, MI MNYES PAR MI BYED,
THUGS BYUNG BAR MI BYED PAS, KYE MA'O BDAG CAG BDUD

KYI ZHAGS PA DAG LAS GROL LO, ,KYE MA BDAG CAG NGAN 'GROR 'GRO
BA'I RGYU RNAMS LAS GROL TE, KYE MA BDE'O ZHES TSIG TU SMRA'O,
,'OD SRUNG, GANG DAG DE'I DUS NA MDO SDE 'DI LTA BU 'DI

DAG THOS NAS MI SKRAG MI DNGANG ZHING DNGANG BAR MI 'GYUR LA, DE
LA BDAG KYANG RJES SU MTHONG BAR 'GYUR ZHING, GZUNGS KYI BLO YANG
SKYE BAR 'GYUR BA DE DAG THAMS CAD NI DE BZHIN GSHEGS

PAS MKHYEN TE, DE DAG THAMS CAD NGA'I CHOS SRUNG BA DAG GO ,'OD
SRUNG, 'DI LTA STE, DPER NA, KHYIM BDAG PHYUG PO NOR CHE BA LONGS
SPYOD CHE BA ZHIG GI BU GANG YIN PA DE DAG GIS KHYIM DE NAS THA

NA PHA'I RDZAS LAS CHU RDZA TZAM MTHONG NA YANG MTHONG MA THAG TU
PHA'I RDZAS DE LA 'DI NI BDAG GI'O SNYAM DU 'DU SHES BSKYED DE,
DUS GZHAN ZHIG NA PHA YANG SHI LA LONGS SPYOD KYANG ZAD PA'I TSE,
CHU RDZA DE

BDAG GI DRUNG DU 'JOG GAM, GNAS GANG YANG RUNG BAR 'JOG PA DE
BZHIN DU, 'OD SRUNG, DE'I DUS NA DGE SLONG DE DAG MDO SDE 'DI LTA
BU 'DI DAG THOS NA, 'DI LTA BU'I 'DU SHES YID LA BYED PA


@23A *, ,BSKYED PAR 'GYUR TE, MDO SDE 'DI DAG NI DE BZHIN GSHEGS
PAS GSUNGS PA MDZES PA YID DU 'ONG BAS GSUNGS PA'O SNYAM MO, ,DE
LA DGE SLONG KHA CIG NI, MDO

SDE 'DI LTA BU 'DI DAG THOS NA SPONG BAR 'GYUR RO, ,DE LA CHOS
'DZIN PA'I DGE SLONG DE DAG NI 'DI SNYAM DU SEMS PAR 'GYUR TE,
MDO SDE 'DI DAG NI DE BZHIN GSHEGS PAS GSUNGS PA'O, ,

SNYAM DU SEMS LA, KHA CIG GIS BRNYAS SHING SHIN TU BRNYAS PA GYUR
PA DE DAG NI NYUNG LA NYAM CHUNG PAR GYUR PA DAG STE, DE DAG GIS
SBA BA'I PHYIR NYIN MTSAN DU 'JOG PAR 'GYUR RO, ,'OD

SRUNG; 'DI LTAR DE BZHIN GSHEGS PA BYAMS PA DANG, NGA'I CHOS KYI
GRONG KHYER BSRUNG BAR 'GYUR BA THA MAL PA DE DAG NI NYUNG STE,
DE DAG NGAS DA LTAR GZIGS SO, ,DE'I PHYIR DE DAG GI GNYEN

PO NI 'DI DAG STE, DE DAG NI SBYIN PA CHEN PO YONGS SU GTONG BAR
'GYUR RO, ,KYE GANG GI TSE RIGS KYI BU DE DAG GIS CHOS 'DI LTA BU
'DI DAG THOS NAS JI LTAR BCAS PA'I BYA BA BZHIN DU NAN TAN

GYIS BSGRUB PA DE DAG NI, DE BZHIN GSHEGS PA BYAMS PA LAS SNYING
PO'I MCHOG THOB PAR 'GYUR TE, DE LA TSANGS PAR SPYAD PA SPYOD
CING YANG DAG PAR LTA BA'I SEMS CAN RNAMS NI YANG

CHOS KYI GRONG KHYER 'DI 'DZIN PAR 'GYUR RO, ,'OD SRUNG, GANG DAG
GIS NGA MNYES PAR MA BYAS PA'I SEMS CAN DE NI GCIG KYANG NGAS KUN
NAS MA MTHONG STE, DE DAG NI PHYI MA'I TSE LNGA BRGYA


@23B THA MA LA MDO SDE 'DI LTA BU DE DAG THOS NAS SPONG BAR MI
'GYUR GYI LEN PAR 'GYUR, 'DZIN PAR 'GYUR, KLOG PAR 'GYUR BA DE NI
GNAS MED DO, ,GANG DAG GIS DA LTAR NGA MTHONG BA DANG,

BSNYEN BKUR BYAS PA DE DAG NI PHYI MA'I TSE LNGA BRGYA THA MA LA
MDO SDE 'DI LTA BU 'DI DAG NOD PAR 'GYUR, LEN PAR 'GYUR, 'DZIN
PAR 'GYUR TE, DE DAG LA NGAS LEGS SO ZHES BYA BA SBYIN CI DGOS

TE; DE DAG BDAG NYID KYIS THAMS CAD MKHYEN PA'I YE SHES DANG LDAN
PA'I PHYIR RO, ,NGA RJES SU DRAN NAS DGA' BAR 'GYUR TE, KYE MA,
KYE MA SH'AKYA THUB PA DES PHAN GDAGS PA'I DAM PAS BDAG

CAG LA PHAN BTAGS SO ZHES TSIG DE SKAD SMRA BAR 'GYUR RO, ,'OD
SRUNG, DE LTA BAS NA CHOS 'DI LA SLOBS SHIG ,'DI LA BSLABS NA CI
DANG CI 'DOD PA DE DANG DE RNYED DKA' BAR MI 'GYUR RO, ,

DE SKAD CES BKA' STZAL PA DANG, BCOM LDAN 'DAS LA TSE DANG LDAN
PA 'OD SRUNG CHEN POS 'DI SKAD CES GSOL TO, ,BCOM LDAN 'DAS, BDAG
GIS CI ZHIG 'TSAL BAR BGYI, BCOM LDAN

'DAS; BDAG NI RE BA MA MCHIS TE, BCOM LDAN 'DAS, BDAG NI BLA NA
MED PA YANG DAG PAR RDZOGS PA'I BYANG CHUB LAS YONGS SU NYAMS PA
LAGS SO, ,BCOM LDAN 'DAS, BDAG GANG

GI TSE THAMS CAD MKHYEN PA'I YE SHES DANG LDAN PAR GYUR PA NA
SHIN TU DGA' BAR 'GYUR LAGS SO, ,BCOM LDAN 'DAS, BDAG BLA NA MED
PA YANG DAG PAR RDZOGS PA'I BYANG CHUB LA NGO


@24A *, ,MTSAR DU 'DZIN PA LAGS SO, ,BCOM LDAN 'DAS, BDAG GIS BLA
NA MED PA YANG DAG PAR RDZOGS PA'I BYANG CHUB RNYED DKA' LAGS SO,
,DE SKAD CES

GSOL PA DANG, BCOM LDAN 'DAS KYIS TSE DANG LDAN PA 'OD SRUNG CHEN
PO LA 'DI SKAD CES BKA' STZAL TO, ,'OD SRUNG, NGA KHYOD LA NI MI
ZER GYI, KHYOD LA BRTEN NAS DE DAG LA SMRAS NA,

BLA NA MED PA YANG DAG PAR RDZOGS PA'I BYANG CHUB MYUR DU MNGON
PAR RDZOGS PAR 'TSANG RGYA BAR 'GYUR RO ZHES BYA BA THE TSOM MED
PA LA KHYOD THE TSOM ZA'O, ,'OD SRUNG, GZHAN YANG SEMS

CAN GANG DAG CHOS LA SKOM PA DANG LDAN PA DANG, CHOS YONGS SU
TSOL BA DANG LDAN PA DE DAG THAMS CAD NI MTHAR GYIS BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS

PAR SANGS RGYAS NAS, YONGS SU TSOL PA THAMS CAD YANG DAG PAR
GZHOL BA'I PHYIR CHOS STON PAR 'GYUR RO,, ,,BAM PO GNYIS PA, 'OD
SRUNG, BYANG CHUB

SEMS DPAS CHOS BZHI DANG LDAN PAR BYA STE, BZHI GANG ZHE NA,
BYANG CHUB SEMS DPA' BRTZON 'GRUS BRTZAM PAR BYA BA'O, ,BRTZON
'GRUS BRTZON 'GRUS ZHES BYA BA GANG ZHE NA, GANG GZUGS

MI TSOL, TSOR BA DANG, 'DU SHES DANG, 'DU BYED DANG, RNAM PAR
SHES PA MI TSOL GYI, ZAG PA MED PA'I CHOS RNAMS TSOL BA'O, ,DE LA
ZAG PA MED PA'I CHOS RNAMS GANG ZHE NA, GANG NA


@24B SA'I KHAMS MED PA DANG, SA'I KHAMS KUN DU BRJOD PA MED PA
DANG, CHU'I KHAMS MED PA DANG, ME'I KHAMS MED PA DANG, RLUNG GI
KHAMS MED PA DANG, RLUNG GI KHAMS KUN DU BRJOD PA MED PA DANG,

GANG NA GANG BRJOD PA DE DAG THAMS CAD BTAGS PA STE, BTAGS PA'I
CHOS DE DAG THAMS CAD NI YANG DAG PA MA YIN PA'O, ,DE LA BYANG
CHUB SEMS DPAS BTAGS PA MED PA'I SNYING PO BLANG

PAR BYA'O, ,GSOL PA, BCOM LDAN 'DAS, GAL TE BTAGS PA'I CHOS YANG
DAG PA MA LAGS NA, GANG LA LA 'DI SKAD DU GAL TE BTAGS PA'I CHOS
YANG DAG PA MA YIN NA, GANG SANGS

RGYAS ZHES BYA BA'I SGRA BRJOD PA'I BTAGS PA 'DI YANG YANG DAG PA
MA YIN PAR MI 'GYUR RAM ZHES MCHI BAR 'GYUR NA, BCOM LDAN 'DAS,
BDAG GIS DE LA JI SKAD BGYI, BDAG NI DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS LA
SKUR PA 'DEBS PAR MI 'TSAL LO, ,DE SKAD CES GSOL PA DANG, BCOM
LDAN 'DAS KYIS TSE DANG LDAN PA 'OD SRUNG CHEN PO

LA 'DI SKAD CES BKA' STZAL TO, ,'OD SRUNG, MA 'ONGS PA'I DUS NA
DGE SLONG LUS MA BSGOMS PA, SEMS MA BSGOMS PA, TSUL KHRIMS MA
BSGOMS PA, SHES RAB MA BSGOMS PA DAG 'BYUNG

STE; DE DAG NI DON MI SHES PA, KHYAD DU GSOD PA, GNOD SEMS LA
DPA' BA, SMRA BA LA DPA' BA DAG 'BYUNG STE, DE DAG MDO SDE 'DI
LTA BU 'DI DAG LEN PAR MI BYED, KUN CHUB PAR MI BYED,


@25A *, ,'DZIN PAR MI BYED, KLOG PAR MI BYED DO, ,DE CI'I PHYIR
ZHE NA, DE DAG 'DI LTAR GZUGS SKYE BA DANG, TSOR BA DANG, 'DU
SHES DANG, 'DU BYED DANG, RNAM

PAR SHES PAR SKYE BAR RTOGS PA'I PHYIR RO, ,'DI LTAR MDO SDE 'DI
LTA BU 'DI DAG NI BTAGS PA'I CHOS SO, ,DE'I DUS NA 'BYUNG BA DE
DAG NI JI LTAR GZUGS SKYE BA DANG, JI LTAR TSOR BA

DANG; JI LTAR 'DU SHES DANG, JI LTAR 'DU BYED RNAMS DANG, JI LTAR
RNAM PAR SHES PA SKYE BA DE LTAR DGE SLONG DE DAG DE'I TSE GNAS
PAR 'GYUR RO, ,DE'I DUS NA KHYIM PA DANG, DGE SLONG KHA

CIG 'BYUNG BAR 'GYUR BA DE DAG LA DON DAM PAS CI ZHIG BYA, 'OD
SRUNG, 'DI LTA STE, DPER NA, MI DMUS LONG LA GSER GYI PHRENG BA
BTAGS NA DES MI SHES SO, ,'OD SRUNG, DE BZHIN DU DE'I DUS

NA DGE SLONG DE DAG GIS MDO SDE 'DI LTA BU 'DI DAG THOS NA TSIG
TU BRJOD PAS KYANG 'DZIN PAR MI 'GYUR NA, DON DAM PA YID LA BYED
PAS 'JUG PAR 'GYUR BA LTA CI SMOS, 'OD SRUNG, 'DI LTA STE, DPER

NA; KHYE'U 'AM BU MO LA LA ZHIG LA, MI LA LA ZHIG GIS BSDIGS NA
DE YUN JI SRID DU MI DE'I MING THOS PA DE SRID DU SKRAG LA DNGANG
ZHING DNGANG PAR 'GYUR RO, ,'OD SRUNG, DE BZHIN DU DE'I DUS NA
DGE

SLONG DE DAG MDO SDE 'DI LTA BU 'DI DAG GIS YANG DAG PA JI LTA BA
DE BZHIN BSKUL NA, BDAG GI BSNGAGS PA MA YIN PA SHES SHING BDAG
CHOS GOS KYIS DKRIS PAR RIG NAS, SKRAG LA DNGANG ZHING DNGANG


@25B PAR 'GYUR RO, ,'OD SRUNG, 'DI LTA STE, DPER NA, SPRE'U BYI
LA'I DRUNG DU BTAGS NA DE LA MI PHYOGS TE LTA BAR MI NUS SO, ,'OD
SRUNG, DE BZHIN DU DE'I DUS NA DGE SLONG DE DAG MDO SDE 'DI LTA

BU 'DI DAG THOS NA RGYAB KYIS PHYOGS SHING MDUN GYIS MI PHYOGS
PAR 'GYUR RO, ,'OD SRUNG, 'DI LTA STE, DPER NA, WA NI KHYI LA
'BROS TE DUR KHROD DU GZHOL, KHUNG DU GZHOL, PHUG TU GZHOL LO,,

'OD SRUNG, DE BZHIN DU DE'I DUS NA DGE SLONG DE DAG MDO SDE 'DI
LTA BU 'DI DAG THOS NA WA'I RNAM PAR RGYUG PAS RGYUG PAR 'GYUR
RO, ,DE LA WA'I RNAM PAR RGYUG PA NI 'DI YIN TE, GANG DAG TSUL
KHRIMS

'CHAL PAR 'GYUR BA STE, DE DAG NI MDO SDE 'DI LTA BU 'DI DAG THOS
NA SPONG BAR 'GYUR RO, ,'OD SRUNG, 'DI LTA STE, DPER NA, WA NI
DUR KHROD DU GZHOL BAR 'GYUR RO, ,'OD SRUNG, DE BZHIN DU DE'I

DUS NA DGE SLONG DE DAG KYANG MDO SDE 'DI LTA BU 'DI DAG THOS NA,
KHYIM LA GZHOL BAR 'GYUR, 'DOD PA LA GZHOL BAR 'GYUR, BUD MED LA
GZHOL BAR 'GYUR, 'THAB MO DANG MTSANG 'BRU BA

LA GZHOL BAR 'GYUR, 'DUS PA LA GZHOL BAR 'GYUR, RTZI SMAN GYI THA
SNYAD LA GZHOL BAR 'GYUR, RGYAL PO'I BKRABS PAR 'GYUR ZHING, DER
GNAS PA DE DAG CHES TSUL KHRIMS 'CHAL PAR

'GYUR TE, DE NI DE DAG GI DUR KHROD DU 'GRO BA ZHES BSHAD DO,
,'OD SRUNG, 'DI LTA STE, DPER NA, WA NI KHUNG DU GZHOL LO, ,'OD
SRUNG, DE BZHIN DU DE'I DUS NA DGE SLONG DE DAG KYANG 'CHI BA'I
DUS


@26A *, ,BYAS NA NGAN 'GROR GZHOL BAR 'GYUR TE, DE NI DE DAG GI
KHUNG DU GZHOL BAR BSHAD DO, ,'OD SRUNG, 'DI LTA STE, DPER NA, WA
NI PHUG TU GZHOL LO, ,'OD

SRUNG; DE BZHIN DU DE'I DUS NA DGE SLONG DE DAG KYANG SPU GRI
GTAMS PA DANG, RAL GRI 'DAB MA CAN GYI TSAL GYI SEMS CAN DMYAL BA
CHEN PO RNAMS DANG, GSAL SHING GI TSAL GYI SEMS CAN

DMYAL BA CHEN PO RNAMS SU RGYUG CING, RNAM PAR RGYUG PAR 'GYUR
TE, 'DI NI DE DAG GI WA'I 'GRO BA ZHES BSHAD DO, ,'OD SRUNG, WA'I
CHOS DANG LDAN PA'I DGE SLONG DE DAG NI, MDO SDE 'DI

LTA BU 'DI DAG GZUNG BA'AM, RTOGS PAR BYED MI NUS KYI, GANG SMAD
CING SPANGS NAS DE LUS ZHIG STE, SHI BA'I 'OG TU NGAN SONG NGAN
'GRO LOG PAR LTUNG BA SEMS CAN DMYAL BA RNAMS SU

LTUNG BAR NI BYED NUS SO, ,'OD SRUNG, DGE SLONG GANG 'DI SKAD CES
BTAGS PA'I CHOS YANG DAG PA MA YIN NA GANG DE BZHIN GSHEGS PA
ZHES BRJOD PAR GYUR PA 'DI YANG BTAGS PA STE, YANG

DAG PA MA YIN PA'O ZHES ZER BA DE LA DGE SLONG MKHAS PA RNAMS
KYIS 'DI SKAD CES BRJOD PAR BYA STE, TSE DANG LDAN PA STONG PA
NYID DAM, 'ON TE BTAGS PA'AM GNAS GANG GIS GNAS 'DI

BRJOD CES BRJOD PAR BYA'O, ,DE GAL TE 'DI SKAD DU BTAGS PA'O ZHES
ZER NA, DE LA 'DI SKAD BRJOD PAR BYA STE, 'O NA NI KHYOD KYANG
SANGS RGYAS SU 'GYUR RO, ,DE CI'I PHYIR ZHE NA, KHYOD KYI MING


@26B BTAGS PA YANG YOD PA'I PHYIR RO ZHES BRJOD PAR BYA'O, ,DE
GAL TE 'DI SKAD DU STONG PA NYID DO ZHE NA, DE LA 'DI SKAD DU 'O
NA NI BRJOD PAR MI BYA'O, ,DE CI'I PHYIR ZHE NA, STONG PA NYID NI
BRJOD DU MED

PA'I PHYIR TE, DES STONG PA BTAGS SO, ,STONG PA GANG YANG BDAG
GAM, BDAG GI'AM, SEMS CAN GYIS STONG PA MA YIN PA DE STONG PA'O
ZHES BRJOD PAR BYA'O, ,YANG DGE SLONG DE LA DGE SLONG KHYOD

CI CHOS THAMS CAD STONG PAR 'DOD DAM ZHES DRI BAR BYA'O, ,DE GAL
TE 'DI SKAD DU KHO BO NI STONG PA NYID MI 'DOD DO ZHES ZER NA, DE
LA 'DI SKAD DU TSE DANG LDAN PA KHYOD NI DGE SBYONG SH'AKYA'I
SRAS LAS

NYAMS NAS YUN RING NGO, ,DE CI'I PHYIR ZHE NA, BCOM LDAN 'DAS, DE
NI STONG PA NYID GSUNG BA STE, BDAG TU GSUNG BA MA YIN, SEMS CAN
DU GSUNG BA MA YIN, SROG TU GSUNG BA MA YIN, GANG

ZAG TU GSUNG BA MA YIN PA'I PHYIR RO ZHES BRJOD PAR BYA'O, ,DE
GAL TE 'DI SKAD DU CHOS THAMS CAD NI STONG PA STE, KHO BO STONG
PA NYID 'DOD DO, ,ZHES ZER NA, DE LA 'DI SKAD DU TSE DANG LDAN PA
CHOS

THAMS CAD KYANG STONG NA, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS LTA CI SMOS, TSE DANG LDAN PA, CI
MIG DE BZHIN GSHEGS PA YIN NAM, CI RNA BA DANG,

SNA DANG, LCE DANG, LUS DANG, YID DE BZHIN GSHEGS PA YIN ZHES
BRJOD PAR BYA'O, ,DE GAL TE 'DI SKAD DU MIG DE BZHIN GSHEGS PA
YIN, RNA BA DANG, SNA DANG, LCE DANG, LUS DANG,


@27A *, ,YID DE BZHIN GSHEGS PA YIN NO, ,ZHES ZER NA, DE LA 'DI
SKAD DU 'O NA NI TSE DANG LDAN PA YANG DE BZHIN GSHEGS PA YIN NO
ZHES BRJOD PAR BYA'O, ,DE

GAL TE 'DI SKAD DU MIG DE BZHIN GSHEGS PA MA YIN TE, YID KYI BAR
DU DE BZHIN GSHEGS PA MA YIN NO ZHES ZER NA, DE LA 'DI SKAD DU DE
LTAR NA MIG NI BTAGS PA STE, DE DE BZHIN

GSHEGS PA MA YIN, YID KYI BAR DU BTAGS PA STE, DE DE BZHIN GSHEGS
PA MA YIN NO, ,TSE DANG LDAN PA DE LTAR NA KHYOD 'DI SKAD DU DE
BZHIN GSHEGS PA BTAGS PA MA YIN NO ZHES

ZER NA, GNAS DER BDAG CAG GIS CI ZHIG MA THOB PAR GYUR CES BRJOD
PAR BYA'O, ,DE GAL TE 'DI SKAD DU MIG DE BZHIN GSHEGS PA MA YIN,
DE BZHIN GSHEGS PA MIG LAS GZHAN

PA YANG MA YIN, YID KYI BAR DU DE BZHIN GSHEGS PA MA YIN, DE
BZHIN GSHEGS PA YID LAS GZHAN PA YANG MA YIN NO ZHES ZER NA, DE
LA 'DI SKAD DU DE BZHIN GSHEGS PAS SKYE MCHED BCU GNYIS GSUNGS PA
NI

'DI LTA STE, MIG GI SKYE MCHED DANG, GZUGS KYI SKYE MCHED NAS YID
KYI SKYE MCHED DANG, CHOS KYI SKYE MCHED DE, TSE DANG LDAN PA, DE
DAG NI SEMS CAN NAM, SEMS CAN DU BTAGS

PAR ZAD NA, TSE DANG LDAN PA, CI MIG DE BZHIN GSHEGS PA YIN NAM,
YID KYI BAR DU DE BZHIN GSHEGS PA YIN NAM ZHES BRJOD PAR BYA'O,
,DE GAL TE 'DI SKAD DU MIG DE BZHIN GSHEGS


@27B PA YIN TE, YID KYI BAR DU DE BZHIN GSHEGS PA YIN NO ZHES ZER
NA, DE LA 'DI SKAD DU 'O NA SEMS CAN THAMS CAD KYANG SANGS RGYAS
SU 'GYUR TE, SA THAMS CAD DANG, RI THAMS CAD DANG,

SHING THAMS CAD DANG, SRID PAR GTOGS PA RNAMS SANGS RGYAS SU
'GYUR RO ZHES BRJOD PAR BYA'O, ,DE GAL TE 'DI SKAD DU MIG DE
BZHIN GSHEGS PA MA YIN TE, YID KYI BAR DU DE BZHIN

GSHEGS PA MA YIN NO ZHES ZER NA DE LA 'DI SKAD DU DE BZHIN GSHEGS
PAS CHOS DANG CHOS MA YIN PA BSTAN PA NI 'DI DAG GO ZHES BRJOD
PAR BYA'O, ,DE GAL TE 'DI SKAD DU GZUGS DE BZHIN

GSHEGS PA MA YIN TE, CHOS KYI BAR DU DE BZHIN GSHEGS PA MA YIN NO
ZHES ZER NA, TSE DANG LDAN PA, CI CHOS MA YIN PA DE BZHIN GSHEGS
PA YIN NAM ZHES BRJOD PAR BYA'O, ,DE GAL TE

'DI SKAD DU CHOS MA YIN PA DE BZHIN GSHEGS PA'O ZHES ZER NA, DE
LA 'DI SKAD DU 'O NA SEMS CAN GANG DAG PHAR MI 'DZIN PA DANG, MAR
MI 'DZIN PA DANG, DGE SBYONG DU MI 'DZIN PA DANG, BRAM

ZER MI 'DZIN PA DANG, RIGS KYI GTZO BO MI SKYONG BA DANG, SROG
GCOD PA DANG, MA BYIN PAR LEN PA DANG, 'DOD PA LA LOG PAR G-YEM
PA DANG, BRDZUN DU SMRA BA DANG, PHRA MA SMRA BA DANG, NGAG RTZUB
PO SMRA

BA DANG, TSIG KYAL PA SMRA BA DANG, BRNAB SEMS CAN DANG, GNOD
SEMS KYI SEMS DANG LDAN PA DANG, LOG PAR LTA BA DAG DANG, SRID
PAR BSDUS PA DE DAG THAMS CAD KYANG DE BZHIN GSHEGS PAR


@28A *, ,'GYUR RO ZHES BRJOD PAR BYA'O, ,DE GAL TE 'DI SKAD DU
CHOS MA YIN PA DE BZHIN GSHEGS PA MA YIN NO ZHES ZER NA, DE LA
'DI SKAD DU DE'I PHYIR DE

BZHIN GSHEGS PA NI CHOS KYANG MA YIN, CHOS MA YIN PA YANG MA YIN
NO, ,GANG CHOS KYANG MA YIN, CHOS MA YIN PA YANG MA YIN PA DE LA
BTAGS PA MED DO, ,TSE DANG LDAN PA, DE LTAR NA

'DI SKAD DU DE BZHIN GSHEGS PA BTAGS PA MA YIN NO ZHES ZER RAM
ZHES BRJOD PAR BYA'O, ,'OD SRUNG, DE LTAR NA MI BLUN PO DE DAG NI
DUS DUS SU CHOS DANG MTHUN PAS TSAR GCOD PAR

BYA'O; ;'OD SRUNG, GANG CHOS DANG MTHUN PAR NGES PAR BYUNG BA 'DI
LA CHOS DANG MTHUN PAS, PHYIR SMRA NUS PA DE NI LHA DANG BCAS PA
DANG, BDUD DANG BCAS PA DANG, TSANGS PA DANG BCAS PA'I

'JIG RTEN NA NGAS MA MTHONG STE, GZHAN DU NA KHRO BA DANG, ZHE
SDANG BA DANG, GTI MUG DANG, MI BZOD PA DANG, RKYEN MED PA SMRAS
NAS CHOS STON PA LA SMOD CING 'GRO BAR 'GYUR BA NI MA GTOGS

SO; ;'OD SRUNG, DE LTAR KHYOD KYIS MDO SDE 'DI LTA BU 'DI DAG
GZUNG BAR BYA'O, ,'OD SRUNG, DGE SLONG GANG DAG MDO SDE 'DI LTA
BU DE DAG 'DZIN PAR MI 'GYUR BA'I DUS DE YOD DE, DE DAG LA

MING GSUM 'DOGS PAR 'GYUR RO, ,GSUM GANG ZHE NA, 'DI LTA STE,
CHAD PAR SMRA ZHING DNGOS PO MED PA DANG, PHUNG PO MED PA DANG,
RIM GRO MED PA'O, ,'OD SRUNG, DE LTAR NA DE'I TSE MDO


@28B SDE 'DI LTA BU 'DI DAG SPONG BAR 'GYUR RO, ,'OD SRUNG, DE'I
DUS NA 'DI LTAR DE BZHIN GSHEGS PA LA BSTI STANG MI BYED PA DANG,
CHOS LA BSTI STANG MI BYED PAR 'GYUR TE, DE BZHIN GSHEGS

PA DANG, CHOS LA BSTI STANG MED PAR BYAS NAS, DGE 'DUN GYI MING
GIS TSOGS LHAG MAR 'GYUR BA LA LTOS, DE DAG NI BTAGS PA LA BRTEN
PAR 'GYUR, MING LA BRTEN PAR 'GYUR TE, DE

DAG SANGS RGYAS DANG, CHOS KYI MING BRJOD CING, GZHAN DAG LA STON
KYANG SANGS RGYAS JI LTAR BLTA BAR BYA BA NI SHES PAR MI 'GYUR
RO, ,DE DAG SANGS RGYAS DANG, CHOS ZHES TSIG TU BRJOD KYANG

DE BZHIN GSHEGS PAS CHOS BSHAD PA GANG YIN PA NI SHES PAR MI
'GYUR RO, ,DE DAG SKYAS BU ZUNG BZHI DANG, SKYES BU GANG ZAG YA
BRGYAD BRJOD PAR 'GYUR ZHING, BCOM LDAN 'DAS KYI NYAN

THOS KYI MING TZAM SHES PAR 'GYUR TE, YON TAN GANG DAG GIS DE'I
MING DANG DE'I DON NI RIG PAR MI 'GYUR, DE'I DON NI SHES PAR MI
'GYUR RO, ,DE DAG GOS DANG, ZAS KYI CHED DANG, MAL STAN

DANG; NA BA'I GSOS SMAN DANG, YO BYAD KYI PHYIR CHOS SPONG BAR
'GYUR RO, ,DE LA BYANG CHUB SEMS DPAS MDO SDE 'DI LTA BU 'DI DAG
KHONG DU CHUD PAR BYA BA'I PHYIR BRTZON 'GRUS BRTZAM PAR BYA,
BDAG

'JUG PAR BYAS LA GZUNG BAR BYA'O, ,DE CI'I PHYIR ZHE NA, DE DAG
PHYI MA'I DUS NA CHOS KYI GRONG KHYER SKYONG BAR 'GYUR BA'I PHYIR
RO, ,CHOS BSTAN PA 'DI LTA BUS BSKAL PA DGU BCU RTZA GCIG STONGS
PAR


@29A *, ,'GYUR, 'OD SRUNG, NGAS MNGON PAR SHES TE, 'DAS PA'I DUS
NA BSKAL PA STONG LA DE BZHIN GSHEGS PA GCIG 'JIG RTEN DU BYUNG
NGO, ,'OD SRUNG, NGAS

MNGON PAR SHES TE, 'DAS PA'I DUS NA DE BZHIN GSHEGS PA ZHI BA
DANG LDAN PA ZHES BYA BA BYANG CHUB SEMS DPA' RNAMS YONGS SU SMIN
PAR MDZAD PA DANG, 'JIG RTEN GYI DON GYI PHYIR BSKAL

PA BRGYAD KHRI BZHI STONG DU BZHUGS PAR GYUR TO, ,'OD SRUNG, NGAS
MNGON PAR SHES TE, 'DAS PA'I DUS NA DE BZHIN GSHEGS PA DRI MA MED
PA ZHES BYA BA BSKAL PA BYE BA PHRAG NYI SHUR BZHUGS TE,

BSKAL PA BYE BA PHRAG NYI SHUR BYANG CHUB SEMS DPA'I SPYOD PA
SPYAD NAS GDOD BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR SANGS RGYAS SO, ,'OD SRUNG, DE BZHIN

GSHEGS PA SEMS CAN RNAMS LA PHAN GDAGS PA'I PHYIR JI TZAM DU DKA'
BA MDZAD PA LA LTOS, 'OD SRUNG, BSKAL PA'I SNYIGS MA 'DI LTA BU
ZAD PA'I DUS NA NGAS SMAD PAR MI BYA'O, ,

'OD SRUNG, THA NA SEMS CAN GCIG GIS NGA'I CHOS SHES PA DANG,
THAMS CAD LAG NA DBYIG PA THOGS SHING, LAG NA MTSON THOGS TE,
NGA'I GAN DU RGYUG CING 'ONG BAR MI SEMS PA DE

YANG NGO MTSAR SHIN TU CHE'O, ,DE CI'I PHYIR ZHE NA, 'OD SRUNG,
SKYES BU DAM PA'I CHOS NI 'DI DAG YIN TE, 'DI LTA STE, 'DUS BYAS
THAMS CAD LA MNGON PAR 'DU MI BYED PA SHES PAR DKA'


@29B BA'I PHYIR RO, ,BDAG TU LTA BA'AM, SEMS CAN DU LTA BA'AM,
SROG TU LTA BA'AM, GANG ZAG TU LTA BA'AM, 'BYUNG BAR LTA BA'AM,
PHUNG PO LA MNGON PAR BRTEN PA'AM, TSUL KHRIMS

SU LTA BA'AM, SANGS RGYAS SU LTA BA'AM, CHOS SU LTA BA'AM, DGE
'DUN DU LTA BA'AM, MYA NGAN LAS 'DAS PAR LTA BA'AM, GANG LA LA
MYA NGAN LAS 'DAS PAR LTA BA DE DAG THAMS CAD NI DE

BZHIN GSHEGS PAS LOG PAR LTA BAR MKHYEN TO, ,DE CI'I PHYIR ZHE
NA, 'OD SRUNG, DE BZHIN GSHEGS PA NI MYA NGAN LAS 'DAS PA LA MI
DGONGS SHING, MYA NGAN LAS 'DAS PA MI DMIGS

PA'I PHYIR RO, ,'OD SRUNG, GANG DAG MYA NGAN LAS 'DAS PA LA SEMS
SHING DMIGS PA DE DAG THAMS CAD NI DE BZHIN GSHEGS PAS LOG PAR
LTA BAR MKHYEN TO, ,GANG DAG LOG PAR LTA BA

DE DAG NI MI SHES PA ZHES BYA'O, ,GANG DAG MI SHES PA DE DAG NI
SMAS PA'O, ,GANG DAG SMAS PA DE DAG NI BYIS PA'O, ,BYIS PA GANG
YIN PA DE DAG LA SANGS RGYAS KYI BYANG CHUB KYIS CI ZHIG BYA STE,

DE DAG NI THA NA MTHO RIS SU SKYE BA DANG YANG RING NGO, ,'OD
SRUNG, MA 'ONGS PA'I DUS NA DGE SLONG LO NYI SHU'AM, LO BZHI
BCU'AM, LO LNGA BCU'AM, DRUG CU'AM, BDUN CU'AM, BRGYAD

CU'AM, DGU BCU'AM, LO BRGYA THUB STE, RGA BAS ZIL GYIS NON PA,
CHOS GOS KYIS BRGYAN PA, MGO BREGS PA, LUS BSLUS PA, RGAS PA,
GNAS BRTAN DU CHUD PA, GTI MUG PA, 'KHOGS


@30A *, ,PA; GZI BRJID NYAMS PA, LOG PAR ZHUGS PA DAG 'BYUNG STE,
DE DAG 'CHI BA'I DUS KYI TSE, SDIG PA 'DOD PAS ZIL GYIS NON NAS
BSAM BZHIN DU LHOD

PA'I CHOS RNAMS KYIS GNAS TE, DE DAG GNAS GSUM PO 'DI DAG GI
RTOGS PA BRJOD PAR 'GYUR RO, ,GSUM GANG ZHE NA, 'DI LTA STE, YANG
NA SPYOD LAM KUN TU STON PAS SAM, YANG NA

SPYOD PA 'DZIN PAS SAM, YANG NA MDZUB MO BSGRENG BA STE, GNAS
GSUM PO 'DI DAG GIS RTOGS PA BRJOD PAR 'GYUR RO, ,DE DAG LHAG
PA'I NGA RGYAL CAN DU GYUR PAS, 'CHI BA'I

DUS KYI TSE 'GYOD PA'I SEMS KYIS 'CHI BA'I DUS BYED PAR 'GYUR TE,
DE DAG LUS ZHIG NAS SHI BA'I 'OG TU NGAN SONG NGAN 'GRO LOG PAR
LTUNG BA SEMS CAN DMYAL BA RNAMS SU SKYE BAR

'GYUR RO, ,'OD SRUNG, DE LTA BAS NA KHYOD MOS PAR BYA, KHYOD KYIS
KHONG DU CHUD PAR BYA STE, CI NAS KYANG DGE BA'I BSHES GNYEN
DANG, DON 'DOD PA DANG, SNYING BRTZE BA CAN DU BYA ZHING,

'DI LTA STE, DPER NA, KUN DU RGYU RTZA BA CAN DANG, 'CHING BA PA
BZHIN DU PHYIS 'GYOD PAR MI BYA'O, ,'OD SRUNG, BDAG TU LTA BA LA
RAB TU 'BYUNG BAR NGA SKABS MI 'BYED DO, ,SEMS

CAN DU LTA BA LA MA YIN, SROG TU LTA BA LA MA YIN ZHING, GANG ZAG
TU LTA BA LA RAB TU 'BYUNG BA'I SKABS MI 'BYED DO, ,GANG DAG LA
SKABS MA PHYE BA DE DAG BSTAN PA 'DI LA RAB TU 'BYUNG


@30B ZHING RKUN MA DE DAG DAD PAS BYIN PA YONGS SU SPYOD DE, YANG
DAG PA'I DGE SLONG TSUL KHRIMS DANG LDAN PA NI MA YIN NO, ,'OD
SRUNG, MIS ZHAG DRUG GI BAR DU ZAS MA ZOS PA NI BLA'I, BSTAN

PA 'DI LA RAB TU BYUNG NAS 'DI LTA STE, BDAG TU LTA BA'AM, SEMS
CAN DANG SROG TU LTA BA'AM, GANG ZAG TU LTA BA'AM, MYA NGAN LAS
'DAS PA'I BAR DU LTA BAS, DAD PAS BYIN PA YONGS SU SPYAD PA

NI DE LTA MA YIN NO, ,DE LA BYANG CHUB SEMS DPAS BDAG TU LTA BAR
MI 'GYUR BA DANG, SEMS CAN DU LTA BAR MI 'GYUR BA DANG, SROG TU
LTA BAR MI 'GYUR BA DANG, GANG ZAG TU LTA BAR MI

'GYUR BA DANG, 'BYUNG BAR LTA BAR MI 'GYUR BA DANG, MYA NGAN LAS
'DAS PAR LTA BAR MI 'GYUR BAR BYA ZHING LTA BA THAMS CAD SPANG
BA'I PHYIR CHOS BSTAN PAR BRTZON 'GRUS BRTZAM PAR BYA'O,,

'OD SRUNG, SKYES BU DAM PA DE LTA BU DE DAG LA NGAS MDO SDE 'DI
DAG RJES SU GTOD DO, ,DE CI'I PHYIR ZHE NA, 'DI LTAR DE DAG NI
NGA CI 'DRA BA DE 'DRA BAR 'GYUR BAR 'DOD PA'I PHYIR RO, ,GANG
DAG

DE 'DRA BAR 'GYUR BAR 'DOD PA DE DAG NI, NGA 'DRA BA RNAMS KYIS
BRDAR BYAS PA'O, ,GANG DAG NGED KYIS BRDAR BYA BA DE DAG GIS NGED
LA BSKUL BAR BYA'O, ,DE NAS DE'I TSE BCOM LDAN 'DAS

KYIS TSIGS SU BCAD PA 'DI DAG BKA' STZAL TO, ,GANG DAG SPROS PA
MI MNGA' BA, ,'JIG RTEN MGON RNAMS MA GTOGS PAR, ,SEMS CAN GNOD
PAS NYEN GYUR PA, ,DE DAG RNAMS KYI


@31A *, ,SKYABS MED DO, ,DMAN ZHING GOL BA'I LAM ZHUGS PA, ,SEMS
CAN GNOD PAR 'GYUR RNAMS LA, ,GANG GIS NGAN 'GROR 'GRO BA YI,
,'DOD CHAGS

PHYIR ZHING RAB TU 'PHEL, ,'DREN PA MED CING MGON MED PA'I, ,DGON
PA LA NI RAB TU GNAS, ,GANG NA BDE BA MED PA YI, ,LAM DE LA NI
RAB TU ZHUGS, ,DPER NA MDA' GZHU MA THOGS

PA'I; ;TSONG PA LAM DU ZHUGS GYUR PA, ,DE NI CHOM POS BCOM NAS
SU, ,DE LAS NOR RNAMS KUN PHROGS TE, ,SDUG BSNGAL LAS BYUNG GANG
GI NOR, ,RNAM PAR CHUD GZAN BYAS 'ONGS TE, ,

DNGOS PO GANG DANG GANG GZUNG BA, ,DE LAS PHYIR YANG GNOD PA
'BYUNG, ,DE BZHIN 'DI NA KHA CIG KYANG, ,CHOS KYI BYA BA 'ONGS PA
YANG, ,SNGON GYI DGE BA DAM PA MCHOG ,NOR DE SPYAD

NAS 'ONGS PA YIN, ,DE DAG 'DI NAS MGO BREGS BSTEN, ,BYIS PA'I LTA
BA'I DBANG DU SONG, ,BDAG DANG SROG DANG DE BZHIN DU, ,GANG ZAG
'DU SHES 'DZIN PAR 'GYUR, ,DGE SLONG

GANG DAG STONG NYID SMRA, ,GANG ZAG LA NI MI BRTEN PA, ,DE LA
SDANG BA'I SEMS BSKYED NAS, ,MYUR DU NGAN 'GROR 'GRO BAR 'GYUR,
,GNOD PA'I SEMS NI BYED PAR 'GYUR, ,GCIG LA

GCIG NI GNOD PAR BYED, ,YOD PA MA YIN SKUR BA 'DEBS, ,DE LA DES
NI KHREL BAR 'GYUR, ,LUS KYIS GNOD CING NGAG GIS GNOD, ,YID NI
SHIN TU G-YO DANG LDAN, ,GANG DAG


@31B PHYIN CI LOG LTA BA, ,DE DAG 'GRO PA SHIN TU SDIG ,SDIG PA'I
LAS RNAMS BYAS NAS SU, ,MYUR DU NGAN 'GROR 'GRO BAR 'GYUR, ,SDUG
BSNGAL RNAMS KYIS GNOD 'GYUR LA, ,DPUNG GNYEN

MED CING SKYABS KYANG MED, ,MA 'ONGS DUS NA DGE SLONG DAG ,GNOD
SEMS DPA' BA 'BYUNG 'GYUR TE, ,GANG DAG BYANG CHUB RJES ZHUGS
PA'I, ,DGE SLONG RNAMS LA GNOD BYED 'GYUR, ,SHIN

TU MI ZAD GYUR PA DAG ,MDO SDE 'DI 'DRA 'DI DAG SPONG, ,SH'AKYA
SENG GE'I BSTAN PA LA, ,PHYIR ZHING DAD PAR MI 'GYUR RO, ,GCIG LA
GCIG NI GNOD PA'I SEMS, ,SHIN TU CHEN POR BYED

PAR 'GYUR, ,GCIG LA GCIG NI MI SNYAN PA, ,PHYOGS PHYOGS DAG TU
SGROGS PAR 'GYUR, ,YOD PA MA YIN SKUR 'DEBS SHING, ,DE LA DE DAG
KHREL BAR 'GYUR, ,SDIG PA'I BSHES

GNYEN DPUNG SKYE ZHING, ,DE NA DES PA MTHU CHUNG 'GYUR, ,DAM CHOS
MTHU CHUNG BYAS NAS SU, ,SDIG PA CAN DAG DPUNG SKYES NAS, ,NGA
SRAS THUGS LAS SKYES PA YI, ,DGE SLONG DE DAG 'DONG BAR

'GYUR; ;PHYOGS GANG DU NI 'DONG MNYAM ZHING, ,GANG DU DGE BAR
'GYUR BA DANG, ,SDIG PA RNAMS LAS GROL 'GYUR ZHES, ,DE LA SNYING
RJE SKYE BAR 'GYUR, ,DE PHYIR DE DAG MDO SDE 'DI, ,DE YI

TSE NA YID LA 'DZIN, ,MTHA' 'KHOB TU NI DGA' GYIS SHIG ,'JIG RTEN
MGON GYIS BKA' STZAL GYI, ,TSUR GSHEGS SANGS RGYAS BSNGAGS PA YI,
,MTHA' 'KHOB DER NI 'DONG BAR BYA, ,RNAM


@32A *, ,BAR 'JIG PA'I DUS BAB PA, ,DA LTAR DES PA SHIN TU DKON,
,DE NA KHA CIG 'DI SKAD 'DZER, ,GANG DU DRANG SRONG CHEN PO DES,
,BLA MED BYANG CHUB BRNYES

GYUR PA, ,DER NI MYUR 'DONG TSUR SHEG CIG ,DE NA KHA CIG 'DI SKAD
'DZER, ,DES PA 'DI NI LEGS PAR SMRAS, ,YUL RGYU 'BRAS BU YOD DO
ZHES, ,'JIG RTEN MGON GYIS BKA'

STZAL TO, ,BYANG CHUB SA NI YID 'ONG BA, ,DER 'DONG BA NI CHES
BLA YI, ,GNOD PA'I SEMS KYIS 'DIR GCES NAS, ,'CHI 'GYUR DE LTA MA
YIN ZHES, ,NGA YI PHYIR NI YUL RGYU ZHING, ,

DGE SLONG DE DAG 'DONG BAR 'GYUR, ,SANGS RGYAS BZHUGS BZHUGS RAB
BZANG BA, ,GNAS NI DER YANG MTHONG BAR 'GYUR, ,'CHAG SA DANG NI
BZHUGS SA DANG, ,RDO LEB SHING DRUNG

STONGS GYUR PA, ,DER NI DE DAG 'DUS NAS SU, ,YANG DANG YANG DU
NGU BAR 'GYUR, ,'DI NI DRANG SRONG CHE DE YI, ,'CHAGS YONGS SU
SPYAD PA STE, ,DE YI TSE NA DER BYUNG BA, ,SANGS RGYAS DE

NI MA MTHONG NGO, ,'DIR NI DRANG SRONG CHEN PO DES, ,'DUS BYAS
THAMS CAD MI RTAG CES, ,CHOS KYI DAM PA BSTAN PA MDZAD, ,DE YANG
BDAG CAG DENG MA MTHONG, ,MI DANG MI MA YIN

RNAMS DANG, ,LHA DANG KLU RNAMS LHAGS GYUR NAS, ,LEGS PAR GSUNGS
PAS TSIM MDZAD PA, ,DE YANG BDAG CAG STONGS PAR MTHONG, ,BYANG
CHUB SNYING PO DAM PA MCHOG ,SANGS RGYAS


@32B SA DANG NYER DONG STE, ,DE DAG DER NI TSOGS GYUR NAS, ,TSUL
BZHIN DU NI SEMS PAR 'GYUR, ,'DIR NI 'JIG RTEN MGON PO DES,
,BYANG CHUB BLA NA MED PA BRNYES, ,'DIR NA SDIG CAN DPUNG

BCAS PA, ,WA BZHIN SHIN TU SKRAG PAR MDZAD, ,GANG NA SANGS RGYAS
GDAN YOD PA, ,'DI NI SA YI SNYING PO STE, ,'DAS DANG GANG DAG
'BYUNG GYUR BA, ,KUN GYI GDAN YANG 'DI YIN NO, ,'DI

NYID DU NI DPA' CHEN LA, ,LHA MANG BYE BAS BSTI STANG BYAS, ,ZHAG
BDUN SKYIL MO KRUNG GCIG GIS, ,SHING 'DI LA NI GZIGS PA MDZAD,
,DER YANG BSTI STANG BYAS NAS SU, ,GANG DU 'KHOR LO

RAB BSKOR ZHING, ,TSANGS PA'I 'JIG RTEN GO GYUR PA, ,CHOS BSTAN
PA NI 'DONG BAR GYUR, ,DGE SLONG DE DAG DER DONG NAS, ,YANG DANG
YANG DU NGU BAR 'GYUR, ,DPA' BO 'DIR NI GSHEGS

NAS SU, ,DE TSE LNGA SDE BTUL BA MDZAD, ,LNGA SDES SANGS RGYAS
MTHONG NAS SU, ,YID MI BDE BA SKYES GYUR TE, ,GANG YANG LDANG BAR
MI BYA ZHES, ,'OG KHRIMS DE NI BCAS PAR GYUR, ,STON PA

THUGS RJE LDAN PA DES, ,SROG CHAGS RNAMS LA THUGS RJE MDZAD,
,'CHI MED 'BRAS BU THOB 'GYUR BA, ,DGE SLONG LNGA SDE RNAMS LA
GDAMS, ,CHOS KYI 'KHOR LOR PHYAG 'TSAL ZHING, ,YANG

DANG YANG DU DUS BYAS NAS, ,GANG DU MYA NGAN 'DAS GYUR TE, ,THA
MAR SANGS RGYAS MTHONG BAR 'DOD, ,SROG CHAGS KUN LA PHAN PA'I
PHYIR, ,'DIR NI 'JIG RTEN MGON PO DES, ,SKU YI TSIG NI


@33A *, ,DBYE BA MDZAD, ,'DIR NI SANGS RGYAS MYA NGAN 'DAS,
,SH'AKYA SENG GE THUB PA CHE, ,KYE MA SANGS RGYAS ZHES KYANG
'DZER, ,KHYOD KYI SGRA NI THOS GYUR GYI, ,KHYOD NI

DE RING MA MTHONG NGO, ,'DIR NI DRANG SRONG CHEN PO DES, ,DGE
SLONG RAB BZANG THA MA PA, ,'DI NI THA MA PAR GYUR ZHES, ,YE SHES
KYIS NI SNGA NAS MKHYEN, ,KHA CIG RNAM PAR RGYU ZHING 'CHI,,

KHA CIG LEGS PAR GNAS SHING 'CHI, ,KHA CIG 'DU BA BYAS NAS 'CHI,
,DE DAG KUN KYANG BDE 'GROR 'GRO ,DE NAS PHYI MA'I DUS KYI TSE,
,GANG DAG TSUL KHRIMS RAB GNAS PA, ,DE DAG

GI NI BSTAN PA 'DI, ,SHIN TU RGYA CHEN 'GAG PAR 'GYUR, ,DGE SLONG
GANG DAG KHRIMS 'CHAL BA, ,DE DAG THAMS CAD MCHOD PAR 'GYUR, ,DAD
BAS BYIN PA DE SPYAD NAS, ,MYUR DU

NGAN 'GROR 'GRO BAR 'GYUR, ,PHYI MA'I DUS NA'ANG SHES RAB CAN,
,MYUR DU BDE 'GROR 'GRO 'GYUR BA, ,CI 'DRA DE TSE 'BYUNG 'GYUR
BA, ,DGE SLONG RNAMS KYI BYE BRAG LTOS, ,DE NA

'JIG RTEN SNANG BYED PA, ,'JIG RTEN LA NI SNYING BRTZE BA, ,BYANG
CHUB SEMS DPA' SHES RAB CHE, ,BYAMS PA'I SEMS KYIS PHAN BYED
RNAMS, ,DGA' ZHING MGU BA'I SEMS KYIS

NI; ;DE DAG ZHAL TA BYED PAR 'GYUR, ,BDAG CAG SANGS RGYAS 'GYUR
BAR BYA, ,BDAG CAG BYAMS PA MNYES PAR BYA, ,SROG CHAGS KUN GYI
MDUN DU NI, ,BDAG CAG STON LA BSTI


@33B STANG BYA, ,JI LTAR BDAG CAG BSAMS PA BZHIN, ,THAMS CAD
MKHYEN PAS LUNG STON 'GYUR, ,MTHU BO CHE NI DE DAG GI ,DON PHYIR
NGAS NI BSHAD PAR BYA, ,DE DAG GIS NI MNGON MTHONG

BZHIN; ;SANGS RGYAS NGAS NI DE DAG GZIGS, ,NGAS NI 'DI DAG DBUGS
DBYUNG NGO, ,NGA YANG 'DI 'DRAR 'GYUR BYA ZHES, ,BYANG CHUB YAN
LAG YONGS TSOL ZHING, ,SANGS RGYAS KUN LA PHYAG

'TSAL LO, ,DE NA BUD MED GANG DAG KYANG, ,BYANG CHUB MCHOG LA
ZHUGS GYUR PA, ,DE DAG KUN KYANG DBUGS DBYUNG NGO, ,DE BZHIN
GSHEGS PA DPAG TU MED, ,BUD MED MTSAN RNAMS SPANGS

GYUR NAS, ,MYUR DU SKYES PAR RED PAR 'GYUR, ,SANGS RGYAS BYAMS PA
DE MTHONG NAS, ,DE DAG BSTI STANG BYED PAR 'GYUR, ,'DUN PA DRAG
PO BSKYED BYAS LA, ,SHES GNYEN RNAMS NI BSLAB BYAS

NAS; ;YONGS SU TSOL BA DE DAG KUN, ,DKA' BA MED PAR RNYED PAR
'GYUR, ,'DUN PA DAG CING KHRIMS LDAN DANG, ,MANG DU THOS PAR GYUR
NAS SU, ,DE'I TSE SANGS RGYAS STON PA PO, ,

BYAMS PAS DE DAG LUNG STON 'GYUR, ,DE BAS DON 'DI THOS GYUR NAS,
,DAD PA BZANG PO SKYE BAR 'GYUR, ,SEMS CAN KUN LA PHAN GDAGS
PHYIR, ,SEMS NI BRTAN POR BYED PAR 'GYUR, ,

'DI NA MING GANG YONGS TSOL BA, ,GNAS DE CI PHYIR RNYED MI 'GYUR,
,GANG LA SHES RAB BRTZON 'GRUS YOD, ,DE LA BYANG CHUB DKON PA
MED, ,DGA' ZHING MGU BA'I SEMS KYIS NI, ,G-YO DANG LDAN


@34A *, ,PAR YONG MI BYA, BYAMS PA'I SEMS NI BSGOM PAR BYA, ,BAS
MTHA' DGON PAR GNAS PAR BYA, ,'DI NI BYANG CHUB SPYOD PA YIN,
,GANG DAG 'DI

LAS GSOG CHOS KYIS, ,GNAS 'DI RAB TU RJOD BYED PA, ,DE DAG CHOM
RKUN DRAG PO CHE, ,SEMS CAN KUN GYIS PHYAG BYAS SO, ,GANG DAG
BZA' DANG BTUNG BA DANG, ,RNYED DANG BKUR

STI'I DON GYI PHYIR, ,CHOS RNAMS MTHUN PAR BZUNG BYAS NAS, ,PHAN
TSUN DU NI 'CHAD PAR 'GYUR, ,DE DAG SROG NI MCHOG MIN TE, ,DE DAG
SROG NI DON MED DO, ,DE NI 'CHI ZHING

PHONGS PAR 'GYUR, ,DES NI NGAN SONG MYUR DU 'GYUR, ,CHOS KYI SGO
NAS KHA CIG NI, ,DGE SLONG MIN LA DGE SLONG MING, SO SOR THAR PA
LEGS GSUNGS DANG, ,MDO SDE BSNGAGS MIN

BRJOD PAR 'GYUR, ,GANG DU RANG KHRIMS PHUN SUM TSOGS, ,'DI 'DRA
BA DAG NGAS BSHAD PA, ,DGE SLONG GZUGS KYIS SPONG 'GYUR TE, ,DE
DAG LA NI BZANG 'GRO MED, ,GANG ZHIG LHAR

BCAS 'JIG RTEN LA, ,DE SNYED SKUR PA BTAB PA LAS, ,GANG GIS KUN
MKHYEN STON PA LA, ,SKUR BTAB DE NI DE BAS MANG, ,LUS KYIS KUN DU
BSDAM PAR BYA, ,NGAG GIS YANG DAG

BSDAM PAR BYA, ,YID KYIS SDANG BAR MI BSAM STE, ,DE TSE MYA NGAN
'DAS PAR GYIS, ,'OD SRUNG, DE BZHIN GSHEGS PA YONGS SU MYA NGAN
LAS 'DAS SHING, SNGON GYI RGYAL BA LA LHAG


@34B PAR BYA BA BYAS PA'I DGE SLONG RNAMS KYANG YONGS SU MYA NGAN
LAS 'DAS LA, LHAG PA'I BSAM PA PHUN SUM TSOGS PA'I SEMS CAN RNAMS
KYANG 'CHI BA'I DUS BYAS TE, ZAD PAR GYUR PA 'BYUNG

BA'I DUS DE YOD DE, DAM PA'I CHOS PHYI MA LO LNGA BRGYA PA THA
MAR GYUR PA NA, DGE SLONG BRKAM PA CHAGS PAS ZIL GYIS NON PA,
CHAGS PAS YANG PAS ZIL GYIS NON PA, PHRA MA CAN, GTUM

PA; BRLANG BA, RTZUB PA, KHRO GNYER MANG BA, CHOS GSUM LA GNAS PA
DAG 'BYUNG STE, GSUM GANG ZHE NA, SMAD PA'I THA SNYAD LA GNAS PA
DANG, NYO TSONG GI SPYOD PA LA GNAS PA DANG, BUD MED

DANG 'DRE ZHING GNAS PA STE, CHOS GSUM PO DE DAG LA GNAS PAR
'GYUR RO, ,CHOS BZHI LAS YONGS SU NYAMS PAR 'GYUR TE, BZHI GANG
ZHE NA, TSUL KHRIMS KYI PHUNG PO LAS YONGS SU NYAMS

PAR 'GYUR BA DANG, BZANG 'GROR 'GRO BA LAS YONGS SU NYAMS PAR
'GYUR BA DANG, 'BRAS BU THOB PA LAS YONGS SU NYAMS PAR 'GYUR BA
DANG, SANGS RGYAS LA YANG DAG PAR JI LTA BA BZHIN

DU LTA BA LAS YONGS SU NYAMS PAR 'GYUR BA'O, ,CHOS BZHI PO DE DAG
DANG LDAN PA DE RNAMS LA SKYO BAR BYED PA'I CHOS BZHI SHIN TU
SHAS CHE BAR 'GYUR TE, BZHI GANG ZHE NA, DE DAG LA PHRAG

DOG SHIN TU SHAS CHE BAR 'GYUR BA DANG, DE DAG LA KHRO BA SHIN TU
SHAS CHE BAR 'GYUR BA DANG, DE DAG LA KHYIM LA LHAG PAR CHAGS PA
SHIN TU SHAS CHE BAR 'GYUR BA DANG, BDAG KYANG


@35A *, ,YONGS SU SPANGS TE, BRKAM PAS ZAS GSOG PA'I GNAS KYI BUM
PAR 'JOG PAR 'GYUR TE, DE DAG CHOS GOS LA ZHEN NAS CHAGS PAS ZIL

GYIS NON NAS, ZA MA TOG LTA BU'I CHOS MANG DU KUN SPYOD PAR
'GYUR, ZA MA TOG LTA BU'I CHOS YANG DAG PAR BLANGS NAS GNAS PAR
'GYUR, SROG DANG YA MA RLAR 'GYUR TE, DE DAG

LA DGE SBYONG GI CHOS GNAS PAR MI 'GYUR RO, ,CHOS 'DI LTA BU 'DI
DAG THOS NAS GNAS BZHI LHAG PAR YONGS SU TSOL BAR 'GYUR TE, BZHI
GANG ZHE NA, CHOS SPONG BA LHAG PAR YONGS

SU TSOL BAR 'GYUR BA DANG, MA GNANG BA SMRA BAR 'GYUR PA DANG,
BUD MED 'BA' ZHIG 'KHOD PA LA CHOS 'CHAD PAR 'GYUR BA DANG, DE
DAG DE LTA BU BYED CING SO SOR THAR PA SPONG BA LHAG

PAR YONGS SU TSOL BAR 'GYUR BA STE, DE DAG MDO SDE 'DI LTA BU 'DI
DAG THOS NAS DE BAS KYANG CHER CHOS KYIS PHONGS PAR 'GYUR BA'I
LAS BYED PAR 'GYUR RO, ,'OD SRUNG, 'DI LTA

STE; DPER NA, KHYI KHRO BA'I SNAR MKHRIS PA BSKUS NA, 'OD SRUNG,
'DI JI SNYAM DU SEMS, KHYI DE DE BAS KYANG CHER SHIN TU KHRO BAR
'GYUR RAM, GSOL PA, BCOM LDAN 'DAS, DE DE LTAR

LAGS SO, ,BCOM LDAN 'DAS KYIS BKA' STZAL PA, 'OD SRUNG, DE BZHIN
DU SKYES BU DAM PA MA YIN PA KHYI DANG 'DRA BA, 'DRE DANG 'DRA BA
DE DAG 'BYUNG BAR 'GYUR TE, DGE SLONG MDO


@35B SDE PA BSAM PA'I GZHI LA GNAS PA, CHOS 'DI LTA BU 'DZIN PA,
CHOS 'DI LTA BU STON PA DAG GIS DE DAG YANG DAG PAR 'DOD PA CHUNG
BA LA BKOD CING, 'DOD PA CHUNG BA'I BSNGAGS PA SMRAR

BCUG LA, DE DAG GIS THOS NAS MI DGA' BAR 'GYUR, SGYID LUG PAR
YANG 'GYUR, ZHUM PAR 'GYUR, YONGS SU GDUNG BAR 'GYUR, KHRO BAS
ZIL GYIS NON PAR 'GYUR TE, BDAG CAG

DUS MA YIN PA DANG, PHYOGS MA YIN PAR BKOD DO, ,BDAG CAG DUS MA
YIN PAR BKOD PAR GYUR PA LAS SO SOR RJES SU SBYOR BA BYAS TE, CI
BYED PA BYED PAR 'GYUR ZHES SMRA BAR 'GYUR, MDO

SDE 'DI LTA BU 'DI DAG THOS NAS SPONG BAR 'GYUR, RAL GRI'I SO
DANG, MDUNG THUNG LTA BU'I KHRO BA RIG PAR BYED PAR 'GYUR, DE DAG
'DOD PA CHUNG BA'I BSNGAGS PA MI SMRA BAS, 'DI SANGS RGYAS KYIS

GSUNGS PA MA YIN NO ZHES TSIG TU SMRA BAR 'GYUR TE, DE DAG 'DOD
PA CHUNG BA MA YIN ZHING 'DOD PA CHE BA YONGS SU 'DZIN TO, ,'OD
SRUNG, NGAS NI RNAM GRANGS DU MAS 'DOD PA CHUNG BA'I BSNGAGS

PA GSUNGS TE, 'TSO BA YONGS SU DAG PAS CHOG SHES PA DANG, GSO SLA
BA DANG, DGANG SLA BA DANG, YO BYAD BSNYUNGS PA DANG, SBYANGS
PA'I YON TAN DANG, MDZES PA DANG, DGON PA LA GNAS

PA DANG, BRTZON 'GRUS BRTZAMS PA'I BSNGAGS PA GSUNGS SO, ,KHYED
ZA MA TOG LTA BU'I CHOS LA KUN DU SPYOD PA MANG BAR MA BYED CIG
,DE CI'I PHYIR ZHE NA, CHOS 'DI DAG NI SNYING STOBS BSKYED PA YIN


@36A *, ,PA'I PHYIR TE, KHYED G-YO BA MA BYED CIG ,CHOS 'DI DAG
NI SNYING STOBS BSKYED PA YIN GYI, KHYED KHRO BA LA GDU BAR MA
BYED CIG ,KHYOD DNGOS PO LEN PAR MA

BYED CIG ,KHYED DNGOS PO MED PAR GYIS SHIG ,KHYED MTSAN MA'I 'DU
SHES MA BYED CIG ,KHYED GNAS MED PA DANG 'DRIS PA MED PAR GYIS
SHIG ,KHYED BA LANG DANG, BONG BU SDUD PAR MA BYED

CIG ,KHYED LE LO'I GNAS RNAMS DANG LDAN PAR MA BYED CIG ,KHYED MI
DGE BA'I CHOS SPANG BA DANG, DGE BA'I CHOS BSGRUB PA'I PHYIR
BRTZON 'GRUS RTZOMS SHIG ,'OD SRUNG, NGAS NI RNAM

GRANGS DU MAS DBEN PA BSNGAGS TE, DGON PA LA GNAS PA DANG, 'DU
'DZI MED PA BSNGAGS SO, ,DE LA YO BYAD MA BSNYUNGS PA LA GNAS PA,
'DOD PA CHE BA, SDIG PA 'DOD PA, YO BYAD

MA BSNYUNGS PA'I TSUL LA GNAS PA DAG GIS YO BYAD BSNYUNGS PA LA
GNAS PA 'DI LTA BU 'DI DAG SPONG BAR 'GYUR RO, ,'OD SRUNG, 'DI
LTA STE, DPER NA, DBYAR ZLA 'BRING PO LA MI ZHIG

MAR 'THUNGS LA, DE YANG SHES RAB 'CHAL PA'I RANG BZHIN CAN ZHIG
PAS SKOM NAS CHU TSOL TE, DES MI ZHIG LA CHU BSLANGS PA DANG, DES
'DI SKAD DU KYE MI KHYOD MAR 'THUNGS KYI CHU

'DOD PAR MA BYED CIG ,SHI BAR GYUR TA RE ZHES SMRAS PA DANG, DE
KHOR BAS ZIL GYIS NON NAS MI DE LA MI SNYAN PAR BRJOD CING GSHE
LA, DE'I TSIG MA MNYAN TE, DES CHU 'THUNGS NAS


@36B 'CHI BA'I DUS BYED PA DE BZHIN DU, 'OD SRUNG, GANG DAG DMIGS
PA CAN GYI RANG BZHIN CAN BRKAM PA, YON TAN MA YIN PA LA GNAS
PA'I DGE SLONG DAG 'BYUNG BAR 'GYUR TE, DE DAG

LA CHOS 'DI LTA BU 'DZIN PA'I DGE SLONG DAG GIS 'DI NI BYA BA'O,
,'DI NI BYA BA MA YIN PA'O ZHES BSKUL NA, DE DAG KHRO BOS ZIL
GYIS NON NAS, MI SNYAN PA BRJOD PA DANG, GSHE BAR 'GYUR TE, MDO
SDE

'DI LTA BU 'DI DAG DANG, DE BZHIN GSHEGS PA'I GDAMS PA DANG, RJES
SU BSTAN PA SPONG BAR 'GYUR RO, ,'OD SRUNG, DE LTA BAS NA DA LTAR
PHAL CHER DE BZHIN GSHEGS PA DANG RTZOD DO, ,

'OD SRUNG, DE BZHIN GSHEGS PA DGE SLONG GI DGE 'DUN LA BSLAB PA'I
GZHI 'CHA' ZHING STAN GCIG PAR ZA BA BSNGAGS PA NA, DGE SLONG
BZANG SKYONG KHRO BAS ZIL GYIS NON NAS ZLA BA GSUM

NA NGA'I GAN DU 'ONGS PA LA LTOS, 'OD SRUNG, TSANGS PAR SPYOD
PA'I SNYING PO MCHOG 'DI NYID LA GNAS SKABS 'DI LTA BU 'DI BYUNG
NA, DE BZHIN GSHEGS PA YONGS SU MYA NGAN LAS 'DAS NAS

LTA CI SMOS, DGE SLONG ZANG ZING LA CHAGS PA, LHUNG BZED LA CHAGS
PA, CHOS GOS LA CHAGS PA, NA BA'I GSOS SMAN DANG YO BYAD LA CHAGS
PA, RMUGS DANG GNYID KYI DBANG DU SONG BA DANG,

GNOD SEMS LA DPA' BA'I DGE SLONG RNAMS MDO SDE 'DI LTA BU 'DI DAG
THOS NA, DE BZHIN GSHEGS PA LA YANG BSTI STANG MED PAR 'GYUR NA,
DGE SLONG GANG DAG BYA BA LA GNAS PA RNAMS LA LTA


@37A *, ,CI SMOS, 'OD SRUNG, GANG CHOS RIN PO CHE 'DI LTA BU 'DI
NUB PAR 'GYUR BA NI MA LEGS PA'O, ,SHIN TU MA LEGS PA'O, ,DE LA
RIGS KYI BU'AM

RIGS KYI BU MO DON 'DOD PA, DAD PAS PHYI MA'I DUS, SNYIGS MA'I
DUS, SHIN TU 'CHAB PA'I DUS, RIGS KYI BU, MU GE BYUNG BA'I DUS DE
NA, NGA'I BSTAN PA LA MDO SDE ZAB MO 'DI

LTA BU 'DI DAG THOS NAS RIGS PA DANG LDAN PA RNAMS LA BRJOD PAR
BYA'O, RIGS PA DANG MI LDAN PA RNAMS LA NI MA YIN NO, ,DAD PA
RNAMS LA BRJOD PAR BYA'I, MA DAD PA RNAMS

LA NI MA YIN NO, ,'OD SRUNG, NGA YANG DA LTAR RIGS PA DANG LDAN
PA RNAMS LA NI SMRA'I, RIGS PA DANG MI LDAN PA RNAMS LA NI MA YIN
NO, ,DAD PA RNAMS LA SMRA'I, MA DAD PA RNAMS

LA NI MA YIN NO, ,'OD SRUNG, RTA RMU RGOD NI RTA CANG SHES KYI GO
CHA MI LEN TO, ,LEN NA YANG DE LA DE YID MI DGA' BAR 'GYUR NA,
DUNG DANG, 'KHAR RNGA DANG, RNGA BO CHE DANG, RDZA RNGA'I SGRA

BZOD PA LTA CI SMOS TE, DE NI GNAS MED DO, ,'OD SRUNG, DE BZHIN
DU DGE SLONG TSUL KHRIMS 'CHAL BA YANG SKYES BU DAM PA'I CHOS LA
NAM YANG BZOD PAR MI 'GYUR, 'OD SRUNG, 'DI LTA

STE; DPER NA, RTA RMU RGOD DE NI 'DROG PAR 'GYUR RO, ,'OD SRUNG,
DE BZHIN DU DGE SLONG TSUL KHRIMS 'CHAL BA YANG THA NA CHOS THAMS
CAD NI BDAG MED PA'O ZHES TSIG GCIG SMRAS NA, DE


@37B LA BDAG GI 'DU SHES CAN 'JIGS PAR 'GYUR, SKRAG PAR 'GYUR,
RTZOD PAR 'GYUR NA, NYE BAR BSTAN PA NA LTA CI SMOS, GO CHA BGOS
NAS BDUD KYI SDE BYE BA PHRAG BRGYA PHAM PAR BYA, JI

LTAR SHIN TU RTZOD PAR MI 'GYUR BA DE LTAR PHA ROL PHAM PAR
BYA'O, ,DE DAG GIS GO CHA DE NI MI SHIGS PA'I RTZA BA DANG,
SBYANGS PA'I YON TAN DANG, YO BYAD BSNYUNGS PA'I RTZA BA DANG, MA
CHAGS

PA'I RTZA BA DANG, ZHE SDANG MED PA'I RTZA BA DANG, GTI MUG MED
PA'I RTZA BA DANG, PHRAG DOG MED PA'I RTZA BA DANG, 'DOD PA SPONG
BA'I RTZA BA DANG, GCIG PU GNAS PA'I RTZA BA DANG, MI NYAL BA'I
RTZA

BA'O; ;THAMS CAD KYI THAMS CAD DU GNOD SEMS KYI SEMS BSKYED PAR
MI BYA, THAMS CAD KYI THAMS CAD DU 'DOD CHAGS KYI SEMS BSKYED PAR
MI BYA, GANG DU YANG RE BAR MI BYA'O, ,GO CHA DE

NI RE BA MED PA'I RTZA BA ZHES BYA STE, GO CHA DE LTA BU DE BGOS
NAS, BYANG CHUB TU SEMS BSKYED PAR BYA, GANG LA YANG MNGON PAR
ZHEN PA MED PAR BYA'O, ,BDAG TU 'DU SHES BSKYED PAR MI BYA STE,

SEMS CAN DU 'DU SHES MI BSKYED, SROG TU 'DU SHES MI BSKYED, GANG
ZAG TU 'DU SHES MI BSKYED, BUD MED DU 'DU SHES MI BSKYED, SKYES
PAR 'DU SHES MI BSKYED, SA'I KHAMS SU 'DU

SHES MI BSKYED, CHU'I KHAMS SU 'DU SHES MI BSKYED, ME'I KHAMS SU
'DU SHES MI BSKYED, RLUNG GI KHAMS SU 'DU SHES MI BSKYED, 'DOD
PA'I KHAMS SU 'DU SHES MI BSKYED, GZUGS


@38A *, ,KYI KHAMS SU 'DU SHES MI BSKYED, GZUGS MED PA'I KHAMS SU
'DU SHES MI BSKYED, TSUL KHRIMS SU 'DU SHES MI BSKYED, 'CHAL BA'I
TSUL KHRIMS

SU 'DU SHES MI BSKYED CING, STONG PA NYID DU 'DU SHES BSKYED PAR
MI BYA, THAMS CAD LA 'DU SHES BSKYED PAR MI BYA STE, THA NA MYA
NGAN LAS 'DAS PA'I 'DU SHES KYANG BSKYED PAR MI BYA

NA; BDAG TU 'DU SHES BSKYED PA LTA CI SMOS, CI'I PHYIR 'DU SHES
BSKYED PAR MI BYA ZHES BYA ZHE NA, 'DI LA 'DU SHES DE DAG GANG
YANG MI DMIGS PA'I PHYIR RO, ,'OD SRUNG, GAL TE 'DOD

CHAGS YANG DAG PA YIN DU ZIN NA, DE'I 'PHO BA DANG 'GOG PA KUN DU
SHES PAR MI 'GYUR RO, ,'OD SRUNG, 'DI LTAR 'DOD CHAGS NI YUL NA
GNAS PA DANG, PHYOGS NA GNAS PAR

MI GNAS TE, BRDZUN DU SMRA BA NI MA GTOGS SO, ,DE LTA BAS NA DE
BZHIN GSHEGS PA NI YANG DAG PAR GSUNG BA STE, YANG DAG PA JI LTA
BA BZHIN DU GSUNG NGO, ,'DOD CHAGS GANG

YIN PA DE NI BDAG MA YIN TE, DE LTA BU'I CHOS DE DAG NI DGE
SBYONG GI CHOS RNAMS SO, ,DE LA GANG MI DMIGS PA DE DAG NI DGE
SBYONG GI CHOS YIN NO, ,GANG DAG GIS 'DU SHES DE BZUNG NA,

DE DAG GIS RI RAB DANG MNYAM PA'I GANG ZAG TU 'DU SHES BZUNG BAR
'GYUR TE, DE DAG NI BSTAN PA 'PHAGS PA 'DI LAS NYAMS PA STE, DE
DAG GIS DGE SBYONG GI CHOS DE DAG CI YANG MA


@38B BSKYED CING, DE DAG DGE SBYONG GI CHOS LA GNAS PA MA YIN TE,
RAGS PA LHUR LEN PA'O, ,DE NA SKYES BU GTI MUG PA GTI MUG GIS
RGAS PA DE DAG LA SUS KYANG CI YANG BRJOD PAR MI BYA'O, ,

DE CI'I PHYIR ZHE NA, 'DI LTAR DE DAG GIS CI YANG BZUNG STE, DES
NA SEMS CAN DMYAL BA CHEN PO MI BZAD PAR BSKAL PAR GNAS PAR 'GYUR
BA'I SKABS YONGS SU BZUNG BA'I PHYIR RO, ,'OD

SRUNG; DGE SLONG KO KA LI KA DANG, DGE SLONG LHAS BYIN DANG, DGE
SLONG KHAn dA DRAB BYA BA DANG, DGE SLONG KA TA MO RA KA TI SHYA
DANG, DGE SLONG RGYA MTSOS BYIN LA LTOS, 'OD SRUNG, DGE SLONG RTA
THUL

DANG; NAB SO LA LTOS, 'OD SRUNG, DGE SLONG SKAR BZANG NGA'I G-YOG
BYED DE, NGA'I MDUN NA SMRA ZHING 'CHAG PA DANG 'DUG PA LA YANG
LTA, RDZU 'PHRUL GYI STOBS KYIS STENG GI BAR SNANG LA 'CHAG

PA LA YANG LTA, CHOS DANG MTHUN PAS MU STEGS CAN STONG TSAR GCOD
PA LA YANG LTA LA, DE NGA LA DAD PAR MI BYED CING, TSIG RE RE LA
YANG MTHUN PAR MI BYED PA LA YANG LTOS, GANG GIS TSIG

RE RE LA YANG MTHUN PA MI BYED PA DE NI NGAN PAR 'GRO BAR 'GYUR
RO, ,KYE YANG SANGS RGYAS YANG DAG PA'O ZHES TSIG TU SMRA BAR
'GYUR BA DE LA NI TZANDAN GYI PHUR MA RI RAB TZAM GYIS GTOR BAR
BYA ,

MNGON PAR GTOR BAR BYA'O, ,STONG GSUM GYI STONG CHEN PO'I 'JIG
RTEN GYI KHAMS KYI TSAD TZAM GYI GDUGS BYAS TE, STENG GI BAR
SNANG LA GZUNG BAR BYA'O, ,DE CI'I PHYIR ZHE NA, 'OD SRUNG, 'DI


@39A *, ,LTAR SANGS RGYAS KYI SGRA YANG DAG PA LA YANG YID CHES
PAR DKA' NA, GANG DAD PAR GYUR NAS DAD PAS RAB TU 'BYUNG BA DANG,
'DOD PA'I YON TAN SPANGS NAS CI

LA'ANG MI GNAS PAR BSAM GTAN BYED PAR 'GYUR BA LTA CI SMOS, 'OD
SRUNG, SEMS CAN GANG DAG 'DI LA BZOD CING JI LTAR BCAS PA'I BSLAB
PA LA SLOB PA DANG, CHOS BDUD RTZI DE YANG

RTOGS PA DE DAG NI MCHOG TU NGO MTSAR CHE'O, ,'OD SRUNG, 'DI LTA
STE, DPER NA, 'DUS PA CHEN POR GYUR PA'I NANG NA PAGS PA'I RNGA
SGRA BYUNG RGYAL DU 'BYUNG BA, LEGS PAR BYAS PA BRJOD PA

BZHIN DU BYED PA, SBYIN PA SBYIN PA RNAM PAR BKRA BA DAG CI YOD
LA, MI ZHIG GIS DE MGO LA MI LHUNG BAR BYA STE, CHER BSGRUB PA'O
ZHES SMRA ZHING GOS DAG GIS DKRIS TE KHYER BA LAS, 'OD

SRUNG; BLTAS NA SBYIN PA CI YANG SBYIN PAR MA GYUR NAS, KYE YANG
YOD PA MA YIN PAR MTHONG STE, 'DOR BAR BYED PA DE BZHIN DU, 'OD
SRUNG, DE BZHIN GSHEGS PA'I DPAL GYIS SBYIN PA

CI YANG SBYIN PAR MA MTHONG LA, CI YANG YOD PA MA YIN PAR MTHONG
NAS 'DOR BAR 'GYUR RO, ,'OD SRUNG, BDAG TU 'DU SHES PA LAS 'DOD
CHAGS 'BYUNG NGO, ,GZHAN DU 'DU

SHES PA LAS 'DOD CHAGS 'BYUNG NGO, ,'OD SRUNG, SU BDAG GI 'DU
SHES YONGS SU SHES PA DE NI, 'OD SRUNG, MDO SDE 'DI LTA BU 'DI
DAG THOS NAS MI 'KHRUG GO ,DE CI'I PHYIR ZHE


@39B NA; MI MTHUN PA LAS GSHE BAR 'GYUR BA'I PHYIR RO, ,DE LTA
BAS NA CHOS 'DI LTA BU 'DI DAG THOS NAS, DE BAS KYANG SHAS CHER
YID BYUNG BA'I SEMS 'THOB BO, ,GANG DAG GIS

DE SHIN TU BZUNG BA DE DAG NI LOG PAR LTA BA'O, ,GANG DAG LOG PAR
LTA BA DE DAG NI YANG DAG PA 'DI LTA BUS BSKUL NA 'KHRUG GO ,DE
CI'I PHYIR ZHE NA, 'OD SRUNG, BDAG TU 'DU SHES

PA NI 'KHRUG PAR 'GYUR BA'I PHYIR RO, ,'OD SRUNG, DGE SLONG NGAM,
DGE SLONG MA'AM, DGE BSNYEN NAM, DGE BSNYEN MA GANG ZHIG CHOS 'DI
LTA BU 'DI DAG THOS NAS 'KHRUG GAM, GNOD

SEMS BSKYED DAM, SPONG BAR BYED NA DE DAG NI DGE SBYONG ZHES BYA
YANG DGE SBYONG GI THA SNYAD BOR BA STE, DE DAG NI NGA'I NYAN
THOS MA YIN LA, NGA YANG DE DAG GI STON PA MA YIN NO, ,DE CI'I
PHYIR

ZHE NA, 'OD SRUNG, BRDZUN DU SMRA BA DAG NI NGA'I NYAN THOS MA
YIN LA, NGA YANG BRDZUN DU SMRA BA DAG GI STON PA MA YIN PA'I
PHYIR RO, ,DE CI'I PHYIR ZHE NA, DE BZHIN GSHEGS PA NI YANG DAG
PAR

GSUNG BA, DE BZHIN GSHEGS PA NI CHOS THAMS CAD STONG PA'O ZHES DE
SKAD GSUNG BA'I PHYIR RO, ,'OD SRUNG, DE BZHIN GSHEGS PA NI BDAG
GI STOBS 'JIG PAR MDZAD PA STE DE DANG RTZOD

DO; ;GANG DE BZHIN GSHEGS PA DANG RTZOD PA DE NI BDUD CES BYA'O,
,DE BZHIN GSHEGS PAS NI BDUD KYI RIS RAB TU DBYUNG BA DANG,
BSNYEN PAR RDZOGS PAR MA GNANG NGO, ,'OD SRUNG, 'DI


@40A *, ,LTA STE, DPER NA, GANG ZHIG 'DI SKAD DU, BYA KA LA KU tI
KA LAS BAL GLANG GLANG PO CHE SKYES SO ZHES ZER NA, 'OD SRUNG,
'DI JI SNYAM DU SEMS ,MI DE'I

TSIG DE YID CHES PAR BYA BA YIN NAM, GSOL PA, BCOM LDAN 'DAS, DE
NI MA LAGS SO, ,BKA' STZAL PA, 'OD SRUNG, 'DI JI SNYAM DU SEMS,
DE MTHUN PA YIN NAM, 'ON TE

MI MTHUN PA YIN, GSOL PA, BCOM LDAN 'DAS, DE NI MI MTHUN PA LAGS
SO, ,BKA' STZAL PA, DE BAS KYANG SKYES BU DAM PA MA YIN PA GANG
DAG BDAG TU 'DU SHES PA DANG, SEMS

CAN DU 'DU SHES PA DANG, SROG TU 'DU SHES PA DANG, GANG ZAG TU
'DU SHES PA DANG, MYA NGAN LAS 'DAS PA'I 'DU SHES LA GNAS TE, NGA
LA STON PA ZHES BRJOD PA DE DAG NI CHES MI MTHUN

NO; ;'OD SRUNG, 'DI LTA STE, DPER NA, MI LA LA ZHIG 'ONGS NAS 'DI
SKAD DU, BYA 'DAB BZANG LAS BYA ROG SKYES SO ZHES ZER NA, 'OD
SRUNG, 'DI JI SNYAM DU SEMS, MI DE'I TSIG

DE YID CHES PAR BYA BA YIN NAM, GSOL PA, BCOM LDAN 'DAS, DE NI MA
LAGS SO, ,BKA' STZAL PA, 'OD SRUNG, 'DI JI SNYAM DU SEMS, DE
MTHUN PA MA YIN NAM, 'ON TE

MI MTHUN PA YIN, GSOL PA, BCOM LDAN 'DAS, MI MTHUN PA LAGS SO,
,BKA' STZAL PA, DE BAS KYANG SKYES BU DAM PA MA YIN PA GANG DAG
BDAG TU 'DU SHES LA GNAS


@40B PA NAS, MYA NGAN LAS 'DAS PA'I 'DU SHES KYI BAR LA GNAS NAS,
NGA LA STON PA'O ZHES BRJOD PA DE DAG NI CHES MI MTHUN NO, ,'OD
SRUNG, 'DI LTA STE, DPER NA, MI LA LA ZHIG 'DI SKAD

DU; SRIN BU ME KHYER GYIS RI RAB BLANGS TE 'GRO'O ZHES ZER NA,
'OD SRUNG, 'DI JI SNYAM DU SEMS, MI DE'I TSIG DE YID CHES PAR BYA
BA YIN NAM, GSOL PA, BCOM LDAN 'DAS, DE NI MA

LAGS SO, ,BKA' STZAL PA, 'OD SRUNG, 'DI JI SNYAM DU SEMS, MI DE'I
TSIG DE MTHUN PA YIN NAM, 'ON TE MI MTHUN PA YIN, GSOL PA, BCOM
LDAN 'DAS, MI MTHUN PA LAGS SO, ,

BKA' STZAL PA, DE BAS KYANG SKYES BU DAM PA MA YIN PA GANG DAG
BDAG TU 'DU SHES LA GNAS PA NA, MYA NGAN LAS 'DAS PA'I BAR GYI
'DU SHES LA GNAS NAS, NGA LA STON PA'O ZHES BRJOD

PA DE DAG NI CHES MI MTHUN PA'O, ,'OD SRUNG, 'DI LTA STE, DPER
NA, RGYAL PO'I RIM GRO BA'I MI LA LA ZHIG YOD LA, SNGON MA MTHONG
BA'I MI LA LA ZHIG GIS DE LAS BSLABS NAS DE DBANG PHYUG GI

GNAS ZHIG TU SONG STE, RGYAL PO'I ZHABS 'BRING PA DE DAG GI NANG
DU SONG NAS MA GLENGS PAR 'DI SKAD CES ZER TE, RGYAL PO 'DI SKAD
GSUNG NGO, ,RGYAL POS 'DI LTA BU DAG BKA' STZAL GYI DE BZHIN

DU GYIS SHIG ,KHO BO NI RGYAL PO'AM, RGYAL PO'I BLON PO CHEN PO
DE DAG MA MTHONG BA'I MI YIN TE, DBANG PHYUG GI GNAS KYIS 'ONGS
SO ZHES DE DE SKAD ZER, DE DE LTA BU DAG ZER ZHING DE LTAR BYA'O, ,


@41A *, ,KHO BO NI SROG GI CHED DU RGYAL PO'AM, RGYAL PO'I BLON
PO CHEN PO DE DAG GI GAN DU 'GRO'O ZHES ZER BA DE BZHIN DU, 'OD
SRUNG, DE BZHIN GSHEGS PA YANG

STOBS RDZOGS PA RANG GI BYA BA RDZOGS PA DANG LDAN PA STE, DPER
NA, RGYAL POS SA'I DKYIL 'KHOR CHEN PO MTHAR THUG PA MED PA BDE
BAR CHAM DU 'BEBS SHING, DE LA ZAS SBYAR BA DAG

KYANG 'BYUNG BA DE BZHIN DU DE BZHIN GSHEGS PA YANG DGE 'DUN
MTHA' THUG PA MED PA DANG, SANGS RGYAS KYI ZHING MANG PO CHAM DU
'BEBS TE, DE LA ZHAL ZAS SBYAR BA DAG KYANG 'BYUNG

NGO; ;DE NA SNGON MA MTHONG BA'I MI BDAG TU SMRA BA DANG, SEMS
CAN DU SMRA BA NAS MYA NGAN LAS 'DAS PA'I BAR DU SMRA BA DAG 'ONG
ZHING, DE DAG MA BCOL BAR 'ONGS NAS 'DI SKAD CES ZER

TE; DE BZHIN GSHEGS PAS 'DI SKAD CES BKA' STZAL TO, ,DE BZHIN
GSHEGS PAS 'DI LTA BU DAG BKA' STZAL TE, 'DI NI BYA BA'O, ,'DI NI
BYA BA MA YIN NO ZHES ZER RO, ,DE LA

GANG DAG GDAMS NGAG DANG, RJES SU BSTAN PA'I BKA' DANG MTHUN PAR
BYED PAR DE DAG NI, DE BZHIN GSHEGS PA'I BKA' LA MNGON PAR DAD
CING, 'GAL BAR MI BYED DE, DE DAG

GIS DE DAG THOS NAS BDAG DANG YANG BSNGO, ,BU DANG, CHUNG MA DANG
YANG BSNGO ZHING SBYIN PAR BYED, SHIN TU MCHOG DANG, SHIN TU GYA
NOM BA SBYIN PAR BYED, SHIN TU BSTI STANG BYAS TE SBYIN PAR BYED


@41B DAD PAS SBYIN PAR BYED CING JI SRID DU KHONG DU MA CHUD PA
DE SRID DU DAD PAS SBYIN PAR BYED DE, DE LTAR NA YON TAN DE LTA
BU DANG LDAN PA DE DAG NI SNGON MA MTHONG BA'I MI DANG 'DRA'O,
,DE DAG GIS

YONGS SU SPYAD NA, 'DU 'DZIS NYIN MTSAN 'DAS PAR BYED DO, ,RGYAL
PO'I GTAM BRJOD PA DANG, CHOM RKUN GYI GTAM BRJOD PA DANG, BZA'
BA'I GTAM DANG, BTUNG BA'I GTAM DANG, SMAD

'TSONG MA'I GTAM DANG, BUD MED KYI GTAM DANG, SMAD PA'I GTAM
BRJOD PAR 'GYUR, ZLA BA SPYANG KIS ZIN PA DANG, NYI MA SPYANG KIS
ZIN PA DANG, RGYAL PO 'ONG NGO, ,RGYAL PO 'GRO'O, ,RGYAL

PO BTZUN MO'I 'KHOR GYI NANG NA 'DUG GO ZHES BYA BA DANG, KHYIM
GYI GTAM BRJOD PAR 'GYUR, SDUG PAR 'GRO BAR BYA, GANG NA ZAS STER
BA DER 'GRO BAR BYA'O ZHES DE LTA BU'I GTAM BRJOD

PAR 'GYUR RO, ,ZHAG GCIG GNAS PAS NYI MA 'DAS PAR BYAS NAS, GTZUG
LAG KHANG DU 'GRO BAR BYA, ZHAG GNYIS GNAS PA DANG, ZHAG GSUM
GNAS PA DANG, ZHAG BZHI GNAS PA

DANG; ZHAG LNGA GNAS PA DANG, ZHAG DRUG GNAS PA DE DAG DER GNAS
PA LTA BU'I GTAM BRJOD PAR 'GYUR ZHING, DE LTA BU'I GTAM DAG
BRJOD PAR 'GYUR, SMAN CHANG SNA TSOGS KYI GTAM

GYI RGYUD KYIS SHES BZHIN MED PAR GYUR PA'I LUS DANG, KHA NAS KHA
CHU ZAG CING MYOS NAS NYAL BAR 'GYUR RO, ,DE DAG GIS DER CI BYAS
PA DE RMI LAM DU RMI BAR 'GYUR, BDAG 'GRO BA RMI BAR


@42A *, ,'GYUR; BDAG YON TAN MA THOB PA SGRUB PAR RMI BAR 'GYUR
RO, ,DE DAG SAD NAS PHAN TSUN GTAM ZER TE, 'DI LTAR KHYOD NI
MTSAN MO SONG NGO, ,'DI

LTAR KHYOD NI 'DUG GO ,'DI LTAR KHYOD KYIS DE LAS THOB BO, ,GANG
DAG GIS MA THOB PA DE DAG KYANG MYUR DU SKYEN PAR MYUR DU SONG
DANG, LEGS SO ZHES PHAN TSUN SMRA BAR 'GYUR TE, SHIS

PA'I RMI LAM DE DAG RMIS NAS, DE DAG GRONG DANG GRONG KHYER DANG,
GRONG RDAL DANG, YUL 'KHOR DANG, RGYAL PO'I PHO BRANG 'KHOR DU
'JUG PAR 'GYUR, GCIG LA GCIG NGOM ZUM GANG

PA DANG, SDUG BSNGAL BA DANG, NYE BAR GNAS PA MA YIN PA'I RGYUD
DANG, MNYAM PAR MA BZHAG PA'I SEMS KYIS RGOD CING, DBANG PO PHAL
PAR GYUR LA, MA BSGRIMS SHING SEMS

G-YENG BA'I SPYOD PAS DE DAG KHYIM DU DONG NAS SO SO THAR PA BOR
TE, BUD MED NYI TSE 'KHOD PA LA CHOS STON PAR 'GYUR, DE DAG BDAG
CAG GANG LAS SHIN TU RNYED PAR 'GYUR SNYAM NAS, CHOS

SGRUB CING DE DAG DE LAS RNYED PAR 'GYUR TE, DE DAG CHAGS SHING
ZHEN LA MDUD PA BOR TE, BRGYAL ZHING LHAG PAR CHAGS LA, LHAG PAR
CHAGS PAR GYUR NAS, DE DAG MI 'GYOD PAS NGU ZHING

'DONG BAR 'GYUR RO, ,GNAS GNYIS RAB TU STON TE, GNYIS GANG ZHE
NA, SHIN TU BZANG ZHING SHIN TU RAB TU ZHI BA LA BSNGAGS PAR
MTHONG BA DANG, KHA CIG SHIN TU BZANG PO MA YIN PA LA MI SNYAN


@42B PAR BRJOD PAR 'GYUR BA STE, SBYIN PA PO RNAMS LA LTA CI
SMOS, DE DAG YANG DE LTAR 'DUS NAS GCIG LA GCIG LTA ZHING CI ZHIG
BYIN, SUS BYIN, JI SNYED CIG BYIN, JI SNYED CIG

SPYAD CES SMRA BAR 'GYUR RO, ,'OD SRUNG, 'CHI BA'I DUS MA BYAS
KYI BAR DU RNAL 'BYOR LA MI BRTZON PA DAG GI RNAM GRANGS NI 'DI
DAG GO ,RNAL 'BYOR DANG MI LDAN PA DE DAG LA GZHAN

YANG SHES PAR BYA STE, 'DI LTA STE, CHOS THAMS CAD SPONG BA'O,
,'OD SRUNG, DGE SLONG DE LTA BU DE DAG LA SNYING RJE BAR BYA'O,
,DE CI'I PHYIR ZHE NA, DE DAG GI RNAM PAR SMIN PA SDUG BSNGAL

BAR 'GYUR BA'I PHYIR RO, ,DE NAS BCOM LDAN 'DAS KYIS DE'I TSE
TSIGS SU BCAD PA 'DI DAG BKA' STZAL TO, ,'TSO BA DAG GI DON GYI
PHYIR, ,BYIS PA RGYAL PO'I BKRABS PAR 'GYUR, ,

KHYIM DANG KHYIM DU RGYU BYED CING, ,RGYAL PO 'DI SKAD GSUNG ZHES
SMRA, ,DE DAG DONG NAS PHRA MA ZER, ,KHROS NAS CHAD PAS BCAD DA
RE, ,BYIS PA'I MTHU NI DE LTA BUS, ,RTAG TU 'TSO BA BYED PAR

'GYUR; ;GANG GIS BSKAL PA BRGYA MANG DU, ,LAG PA RKANG PA YONGS
BTANG ZHING, ,BYA BAR DKA' BA MANG MDZAD PA'I, ,SANGS RGYAS LA
LTA SMOS CI DGOS, ,NGA NI CHOS KYI RGYAL PO'I MI, ,CHAD

PA DRAG PO GCOD LA DBANG, ,JI LTAR BYA ZHING CI BYA ZHES, ,SU
YANG 'DRI BAR YONG MI BYED, ,DGE SLONG RNAMS LA GNAS BYIN ZHING,
,ZAS DANG SKOM GYI DAM PA DANG, ,CHOS GOS MCHOG TU GANG


@43A *, ,GYUR PA, ,THAMS CAD GUS DANG BCAS PAS BYIN, ,'DI LTAR
BDAG KYANG MI SPYOD CING, ,BU LA'ANG SBYIN PAR MI BYED LA, ,SDUG
BSNGAL SHA THANG BTZAL

BYAS NAS, ,GANG DAG TSUL KHRIMS LDAN LA BYIN, ,DE LA GANG DAG MI
RIGS PA, ,SPYAD NAS MYUR DU 'GRO BYED DE, ,PHYOGS GCIG TU NI 'DUS
NAS SU, ,BDE BAR GYUR TAM ZHES KYANG

'DZER; ;RGYAL PO'I GTAM DANG CHOM RKUN GTAM, ,GEL BA'I GNAS KYI
GTAM DAG DANG, ,BZA' BA DANG NI BTUNG BA'I GTAM, ,DE DAG 'DUS NAS
SMRA BAR BYED, ,NYI ZLA SPYANG KIS ZIN

PA DANG, ,RGYAL PO 'ONG DANG 'GRO BA DANG, ,DER NI RGYAL BAR
'GYUR BA DANG, ,DER NI PHAM PAR 'GYUR BA DAG ,MI RIGS PA RNAMS
BRJOD PA 'DI, ,YANG DANG YANG DU BRJOD PAR 'GYUR, ,MAL

BCA' BZANG POS MAL BCAS TE, ,MTSAN MO THOG THAG NYAL BYAS NAS,
,DE DAG NA NI NGAN PA STE, ,SBYIN PA DE YANG MCHOG MA YIN, ,YANG
DANG YANG DU MI RNYED KYI, ,GANG NA BZANG BA'I

KHYIM DER 'DENG, ,DE SRID DU NI DON BRTAGS TE, ,NYAL BA BYAS NAS
DE YI TSE, ,MI RIGS RMONGS PA BLO NGAN PA, ,DPER NA BONG BU KHAL
KHYER BZHIN, ,DE NI DE DAG CI BSAM BZHIN, ,DE

TSE RMI LAM RMIS GYUR PA, ,SAD NAS KUN TU RJOD BYED DE, ,DE DAG
PHAN TSUN SMRA BAR BYED, ,KHYOD LA KYAL KA MI BYED DE, ,KHYOD LA
RMI LAM BZANG RMIS KYI, ,YID MI BDE BA MA SKYES PAR, ,


@43B MYUR DU SONG LA DE SGRUBS SHIG ,SHIN TU SDOM PA CI 'DRA BAR,
,DE DAG GRONG DANG YUL 'KHOR 'GRO ,THAMS CAD NGOM ZUM GNAG GYUR
CING, ,SPRE'U DANG 'DRA BAR RNAM PAR 'KHYAMS, ,

DE DAG KHYIM DU ZHUGS NAS SU, ,SO SOR THAR PA LEGS BSHAD PA,
,SANGS RGYAS KYI NI MDO BOR NAS, ,BUD MED RNAMS LA CHOS 'CHAD DO,
,DE DAG KHYIM NAS 'GRO BYED CING, ,GANG GIS RAB

TU NGAN 'BYIN PA, ,DER NI SBYIN PA PO DANG DE'I, ,GNYEN GSHES
GYUR PA RNAMS LA SMOD, ,DE DAG DANG YANG 'DUS GYUR NAS, ,GCIG LO
GCIG NI 'DRI BYED DE, ,CI RNYED KHYOD KYIS CI ZHIG ZOS,,

CI ZHES DRIS NAS DE DAG SMRA, ,DE LTAR SNGA MA BZHIN SBYAR TE,
,LO GCIG BZHIN DU LO BRGYAR YANG, ,DE DAG DE 'DRA'I RTOG PA YIS,
,DE DAG 'TSO BA BYED PAR 'GYUR, ,DER NI RTZOD PA BYAS NAS

SU; ;'DI NI SMAN DU 'GYUR BA STE, ,NAD NYUNG 'GYUR BA YIN NO
ZHES, ,ME TOG GI NI SBRANG RTZI SDUD, ,DER NI SGOM PA BOR NAS SU,
,KHYIM PA RNAMS DANG 'DU BYED PA, ,DE DAG LA NI SANGS

RGYAS DANG, ,SANGS RGYAS BRGYAS KYANG CI ZHIG MDZAD, ,BDAG LA
PHANGS PAR 'DZIN PA DANG, ,BDAG TU 'DU SHES RTAG SPANGS LA, ,GANG
DAG NGAN 'GROR MI 'GRO BA'I, ,RNAL 'BYOR

DE DAG BSKYED GYUR PA, ,DE DAG LA NI DE RAB DKA', ,'DI LTAR BYIS
PA BLO NGAN PA, ,KHYIM PA DANG NI 'DU BA RNAMS, ,DAM PA'I CHOS NI
SPONG BAR BYED, ,GANG DAG SH'AKYA SENG GE YI, ,NYAN THOS


@44A *, ,YANG DAG SPYOD YUL PA, ,SROG GI DON GYI CHED DU YANG,
,SU YANG BSLAB PA 'DA' MI NUS, ,KHUR GYI 'DU SHES SKYED GYUR PA,
,MKHAS PA ZAS LA

BRKAM PA MED, ,DE LA MI SDUG SGOM PAR BYED, ,DE LA 'DUG CING RNAM
PAR SBYONG, ,'DOD PA'I ZAG PA SPANG PA'I PHYIR, ,'DU SHES THAMS
CAD RNAM PAR 'JIG ,DE DAG BSTAN PA 'DI

LA NI, ,RAB TU 'BYUNG BAR SKABS 'BYED DO, ,YANG DANG YANG DU
YONGS BTZAL NA, ,GANG LA SNYING PO MI DMIGS PA, ,STONG PA NYID NI
GAR BRJOD PA, ,CHOS LA MKHAS PA MI SMOD DO, ,GANG DAG

STONG NYID TSUL MKHAS PA, ,DE DAG DPA' ZHING SHES RAB CHE, ,BDUD
DPUNG BCAS PAR SKRAG PAR BYED, ,DE DANG DE DAG SBYIN PA SBYONG,
,DE DAG LA NI DGA' BA MED, ,STONG PA NYID DANG

'GAL MI BYED, ,DPA' BO DE DAG SANGS RGYAS SRAS, ,RKANG GNYIS NANG
NA SBYIN PA'I GNAS, ,BLO GROS NGAN PA MANG BYUNG TSE, ,DAM PA'I
CHOS NYUNG GNAS PAR 'GYUR, ,BAG YOD PAS

NI TSOL BA YI, ,DGE SLONG DES BA NYUNG BAR 'GYUR, ,'CHI BA MYUR
DU 'BYUNG 'GYUR LA, ,BDAG GI YANG DAG NYID KYI GTAM, ,NYIN DANG
MTSAN DU BRJOD 'GYUR ZHES, ,MKHAS PAS SKYO BA

BSKYED PAR BYA, ,RKANG GNYIS DAM PA MA GTOGS PAR, ,'JIG RTEN NA
NI SKYABS GZHAN MED, ,BSLAB PA RNAMS LA BDAG BSLABS LA, ,'CHI
BA'I DUS BYED 'GYUR BAR BYA, ,DGONGS


@44B TE BSHAD PA 'DI LTA BU, ,GANG DAG MI SHES DE DAG NI, ,BLA NA
MED PA'I SANGS RGYAS DANG, ,CHOS LA'ANG BSTI STANG MI BYED DO,
,KYE MA DAM CHOS ZAD GYUR TE, ,'DI DAG YUN RING MI THOGS

SHING; ;RGYUN THUNG RING POR MI THOGS KYI, ,BRTZON 'GRUS BRTAN PO
BRTZAM PAR BYA, ,DE SKAD CES BKA' STZAL NAS, ,BCOM LDAN 'DAS LA
TSE DANG LDAN PA 'OD SRUNG CHEN POS 'DI SKAD

CES GSOL TO, ,BCOM LDAN 'DAS, GANG DAG MDO SDE 'DI LTA BU 'DI DAG
THOS NAS, YANG DAG PAR SKYO BA 'DI LTA BU MI SKYED PA DE DAG NI
NGO MTSAR TO, ,DE SKAD CES GSOL NAS, BCOM

LDAN 'DAS KYIS TSE DANG LDAN PA 'OD SRUNG CHEN PO LA 'DI SKAD CES
BKA' STZAL TO, ,'OD SRUNG, CHOS BZHI DANG LDAN PA'I SEMS CAN
RNAMS SKYO BA MI SKYE STE, BZHI GANG ZHE NA, BAG MED PA

MANG BA DANG, LAS KYI RNAM PAR SMIN PA LA YID MI CHES PA DANG,
SEMS CAN DMYAL BA CHEN PO LA YID MI CHES PA DANG, 'DI LTAR BDAG
'CHI BAR 'GYUR BAR YID MI CHES PA STE, 'OD SRUNG,

CHOS BZHI PO DE DAG DANG LDAN PA'I SEMS CAN RNAMS SKYO BA MI
SKYE'O, ,'OD SRUNG, GZHAN YANG CHOS BZHI DANG LDAN PA'I SEMS CAN
RNAMS SKYO BA MI SKYE STE, BZHI GANG ZHE NA, 'BYUNG BA CHEN PO

GZHON TE BAR CHAD MED PAR 'DUG PAR GYUR PA DANG, MTHU STOBS DANG
LDAN PAR GYUR PA DANG, 'DOD PA'I YON TAN RNAMS LA RAB TU CHAGS
PAR GYUR PA DANG, GZI BRJID LA SEMS PAS RNAL


@45A *, ,'BYOR MA MYONG ZHING BTUNG BA'I STOBS CAN DU GYUR PA
STE, 'OD SRUNG, CHOS BZHI PO DE DAG DANG LDAN PA'I SEMS CAN RNAMS
SKYO BA MI SKYE'O, ,'OD SRUNG, CHOS

BZHI DANG LDAN PA'I DGE SLONG NI SANGS RGYAS KYI BYANG CHUB SPONG
STE, BZHI GANG ZHE NA, DES SNGON SDIG PA'I LAS BYAS PAR GYUR PA
DANG, DE'I CHOS KYIS PHONGS PAR GYUR PA DANG, DE'I MI DGE

BA'I RNAM PAR SMIN PA STON PA MKHAN PO DANG, SLOB DPON NI SKYE BO
MANG POS BSNGAGS PA YIN NA, DE NI SANGS RGYAS KYI BYANG CHUB
SPONG ZHING, DE DAG GI RJES SU BSLABS NAS, SPONG LA THOS PA

NYUNG BAR GYUR PA YIN TE, SKYON GZHAN GYIS PHA ROL DAG LA PHRAG
DOG TU GYUR PAS, SANGS RGYAS KYI BYANG CHUB SPONG BA STE, 'OD
SRUNG, CHOS BZHI PO DE DAG DANG LDAN PA'I DGE SLONG NI SANGS

RGYAS KYI BYANG CHUB SPONG NGO,, ,,BAM PO GSUM PA STE THA MA'O,
,'OD SRUNG, DGE SBYONG DU BYED PA DANG, BRAM ZER BYED PA'I CHOS
GCIG STE, GCIG GANG ZHE NA, CHOS THAMS

CAD LA SEMS MI GNAS PA STE, 'DI NI DGE SBYONG DU BYED PA DANG,
BRAM ZER BYED PA'I CHOS GCIG GO ,'OD SRUNG, 'DI LTA STE, DPER NA,
MI LA LA ZHIG RI KA NAS DBAB TU LHUNG NAS STONG

PA'I GNAS DANG, SHING STONG PA'I GNAS DANG, NAM MKHA' STONG PA'I
'DU SHES KYIS SA STONG PAR SHES TE, DE DBUGS PHYI NANG DU RGYU
BAR MI 'GYUR RO, ,'OD SRUNG, DE BZHIN DU CHOS THAMS


@45B CAD LA 'DZIN TE, MIG GIS RTAGS SU 'DZIN CING MIG GIS MTSAN
MAR 'DZIN PA NI, DGE SBYONG DU BYED PA'I CHOS MA YIN, BRAM ZER
BYED PA'I CHOS MA YIN NO, ,DE BZHIN DU RNA BA DANG,

SNA DANG, LCE DANG, LUS DANG, YID KYIS RTAGS SU 'DZIN CING, MTSAN
MAR 'DZIN PA NI, DGE SBYONG DU BYED PA'I CHOS MA YIN, BRAM ZER
BYED PA'I CHOS MA YIN NO, ,GZUGS LA MTSAN

MAR 'DZIN PA DANG, TSOR BA DANG, 'DU SHES DANG, 'DU BYED DANG,
RNAM PAR SHES PA LA MTSAN MAR 'DZIN PA NI, DGE SBYONG DU BYED
PA'I CHOS MA YIN, BRAM ZER BYED PA'I CHOS MA YIN

NO; ;TSUL KHRIMS KYIS BYANG CHUB 'DOGS SHING, TSUL KHRIMS KYIS
BYANG CHUB RLOM SEMS SU BYED PA DANG, THOS PA YONGS SU TSOL BAS,
BYANG CHUB RLOM SEMS SU BYED PA DANG, NGO TSA SHES

PA DANG, KHREL YOD PAS BYANG CHUB 'DOGS PA DANG, 'ONG BA DANG,
'GRO BAS BYANG CHUB RLOM SEMS SU BYED PA'I CHOS 'DI NI, DGE
SBYONG DU BYED PA'I CHOS MA YIN, BRAM ZER BYED PA'I CHOS

MA YIN NO, ,GANG RLOM SEMS SU BYED PA'I CHOS DE NI GNOD PAR 'GYUR
RO, ,CIS GNOD PAR 'GYUR ZHE NA, 'DOD CHAGS KYIS GNOD PAR 'GYUR
RO, ,ZHE SDANG GIS GNOD PAR 'GYUR

RO; ;GTI MUG GIS GNOD PAR 'GYUR RO, ,DE LA GANG MIG GIS MTSAN MAR
'DZIN PA DE NI, MTSAN MAR 'DZIN PAS YID DU 'ONG BA DANG, YID DU
MI 'ONG BA'I GZUGS RNAMS KYIS


@46A *, ,MIG LA GNOD PAR 'GYUR RO, ,RNA BA DANG, SNA DANG, LCE
DANG, LUS DANG, YID KYANG DE BZHIN TE, YID KYIS MTSAN MAR 'DZIN
NA, DE MTSAN MAR 'DZIN

PAS; YID DU 'ONG BA DANG, YID DU MI 'ONG BA'I CHOS RNAMS KYIS YID
LA GNOD PAR 'GYUR RO, ,GANG LA GNOD PAR 'GYUR BA DE NI SEMS CAN
DMYAL BA DANG, DUD 'GRO'I SKYE GNAS

DANG; YI DVAGS KYI YUL DANG, LHA DANG MI'I NANG DU PHONGS PAR
'GYUR RO, ,GANG PHONGS PA DE NI RLOM SEMS KYIS PHONGS PAR 'GYUR
RO, ,DE LA RLOM SEMS GANG ZHE NA, NGA'O SNYAM PA

NI RLOM SEMS SO, ,NGA'I 'O SNYAM PA NI RLOM SEMS SO, ,BUD MED DO
SNYAM PA NI RLOM SEMS SO, ,SKYES PA'O SNYAM PA NI RLOM SEMS SO,
,SA'O SNYAM PA NI RLOM SEMS SO, ,CHU'O SNYAM

PA NI RLOM SEMS SO, ,ME'O SNYAM PA NI RLOM SEMS SO, ,RLUNG NGO
SNYAM PA NI RLOM SEMS SO, ,KENG RUS SU 'DU SHES PA NI RLOM SEMS
SO, ,RNAM PAR ZOS PAR 'DU SHES PA NI

RLOM SEMS SO, ,RNAM PAR SNGOS PAR 'DU SHES PA NI RLOM SEMS SO,
,RNAM PAR DMAR BAR 'DU SHES PA NI RLOM SEMS SO, ,RNAM PAR 'BU
ZHUGS PAR 'DU SHES PA NI RLOM SEMS

SO; ;RNAM PAR GROL BAR 'DU SHES PA NI RLOM SEMS SO, ,RNAM PAR
GROL BA GANG CI YANG RUNG BA ZHIG YOD DO, ,SNYAM DU RLOM SEMS SU
BYED CING, DES RNAM PAR GROL BAR 'GYUR RO, ,


@46B SNYAM PA NI RLOM SEMS SO, ,SNGON GYI GNAS RJES SU DRAN PA
RNAM PA DU MA MNGON DU BYA'O SNYAM PA NI RLOM SEMS SO, ,BDAG RJES
SU DRAN PAR BYA'O SNYAM PA NI RLOM SEMS SO, ,SHIN TU 'DAS SO,,

SHIN TU DA LTAR BYUNG NGO, ,NGA BDAG GANG YIN PA DE 'DAS PA'O,
,NGA BDAG GANG YIN PA DE DA LTAR BYUNG BA'O SNYAM PA NI RLOM SEMS
SO, ,GANG DANG GANG DU 'DU SHES PA NI RLOM SEMS TE, MYA NGAN

LAS 'DAS PA'I BAR DU 'DU SHES PA NI RLOM SEMS SO, ,MYA NGAN LAS
'DAS PA THOB PAR BYA'O SNYAM PA NI RLOM SEMS SO, ,'OD SRUNG, MDOR
NA DMIGS PA NI RLOM SEMS SO, ,GANG DANG GANG DU

'DU SHES 'JUG NA THA NA STONG PA NYID DO SNYAM PA DE THAMS CAD
KYANG RLOM SEMS TE, DGE SBYONG DU BYED PA'I CHOS MA YIN PA DANG,
BRAM ZER BYED PA'I CHOS MA YIN PA THAMS CAD NI RLOM SEMS

THAMS CAD DO, ,'DI LTA BU 'DI DAG NI DGE SBYONG GI SPYOD PA MA
YIN, BRAM ZE'I SPYOD PA MA YIN NO, ,DGE SBYONG DANG, BRAM ZE'I
CHOS RNAMS NI, DE BZHIN GSHEGS PAS GSUNGS PA STE, 'OD

SRUNG; 'DI LTA STE, DPER NA, NAM MKHA'AM, SA LTA BU'O, ,DE CI'I
PHYIR ZHE NA, BAR SNANG NI 'DI SNYAM DU NGA BAR SNANG NGO SNYAM
DU MI SEMS PA'I PHYIR RO, ,'OD SRUNG, DE BZHIN DU DGE SBYONG
DANG,

BRAM ZE YANG 'DI SNYAM DU, NGA NI DGE SBYONG NGO, ,NGA NI BRAM
ZE'O SNYAM DU MI SEMS SO, ,'OD SRUNG, DE LTA BAS NA GANG CHOS 'DI
DAG LA RLOM SEMS SU MI BYED PA DE NI DGE SBYONG 'DU BYED PA'I
CHOS


@47A *, ,SO; ;BRAM ZER BYED PA'I CHOS SO, ,DE CI'I PHYIR, DGE
SBYONG DU BYED PA'I CHOS DANG, BRAM ZER BYED PA'I CHOS ZHES BYA
ZHE NA, DGE SBYONG NI DE LTAR BYED PA YANG

MED; MI BYED PA YANG MED DE, DE'I PHYIR DGE SBYONG DU BYED PA
DANG, BRAM ZER BYED PA'I CHOS ZHES BYA'O, ,'OD SRUNG, 'DI LTA
STE; DPER NA, MI LA LA ZHIG MTSAN MO MUN PA MUN NAG GI

MUN PAR ZHUGS NAS, LAG PA G-YOB CING KHA GDANGS TE, TSIG 'DI
SKAD CES 'JIG RTEN LA CO DRI'O, ,'JIG RTEN LA CO DRI'O ZHES SMRAS
NA, 'OD SRUNG, 'DI JI SNYAM DU SEMS, MI DES

GANG ZHIG LA CO DRIS PAR 'GYUR, GSOL PA, BCOM LDAN 'DAS, BDAG
NYID LA CO DRIS LAGS SO, ,DE CI'I SLAD DU ZHE NA, DE NA CO DRI BA
GANG YANG MA MCHIS PA'I SLAD DU'O, ,BKA'

STZAL PA, 'OD SRUNG, DE BZHIN DU DGE SLONG YANG DGON PA NA 'DUG
GAM, SHING DRUNG NA 'DUG GAM, KHANG STONG NA 'DUG GAM, BLA GAB
MED PA NA 'DUG KYANG RUNG STE, MIG MI RTAG

GO ZHES YID LA BYED PA, RNA BA DANG, SNA DANG, LCE DANG, LUS
DANG, YID MI RTAG GO ZHES YID LA BYED, GZUGS MI RTAG GO ZHES YID
LA BYED, SGRA DANG, DRI DANG, RO DANG, REG DANG,

CHOS RNAMS MI RTAG GO ZHES YID LA BYED, MYA NGAN LAS 'DAS PA THOB
PAR BYA'O ZHES YID LA BYED CING, BDAG RNAM PAR ZHI BAR BYA'O
SNYAM PA 'DI LTA BU 'DI DAG NI, DGE SBYONG GI SPYOD


@47B PA MA YIN NO, ,DE CI'I PHYIR ZHE NA, GANG MI DMIGS NAS, MIG
DGAG PA'I PHYIR MNGON PAR BRTZON ZHING MNGON PAR 'DU BYED PA NI
SDIG PA 'DZIN PAR RTOG PA'O, ,GANG RNA BA DANG, SNA DANG, LCE

DANG; LUS DANG, YID DMIGS NAS YID DGAG PA'I PHYIR MNGON PAR
BRTZON ZHING MNGON PAR 'DU BYED PA DE NI GNAS GSUM DMIGS TE,
SGRUB PA YID LA BYED PA, DE DAG GIS GNAS GSUM

LA RTOG GO ,GANG LA MTHONG BAS RTOG PA YOD PA DE LA SEMS RTZE
GCIG PA GA LA YOD, 'OD SRUNG, SANGS RGYAS KYI BYANG CHUB 'DI NI
ZAB STE RTOGS PAR DKA' BA'O, ,TSOGS NI NYAMS SU LON

PAR DKA' BA'O, ,'OD SRUNG, SEMS RTZE GCIG PA ZHES BYA BA CI TZAM
GYIS NA, SEMS RTZE GCIG PA ZHES BYA ZHE NA, YONGS SU BTZAL NA
CHOS GCIG KYANG MI DMIGS PA STE, MIG LA SNYING PO MI DMIGS

SO; ;RNA BA DANG, SNA DANG, LCE DANG, LUS DANG, YID LA SNYING PO
MI DMIGS SO, ,CHOS THAMS CAD LA SNYING PO MED PAR YANG MI DMIGS
SO, ,DE CI'I PHYIR ZHE NA, SEMS KYI RANG BZHIN SKYE BA

MED PA GANG YIN PA 'DI NI, DE'I RANG BZHIN YIN PA'I PHYIR RO,
,CHOS THAMS CAD NI SNYING PO MED PA, DMIGS PA MED PA STE, DE DAG
NI 'DAS PA YANG RUNG, MA 'ONGS PA YANG RUNG, DA LTAR BYUNG BA

YANG RUNG, SEMS LA MI DMIGS SO, ,MI DMIGS PA DANG, MNGON PAR 'DU
MI BYED PAS, DE'I PHYIR MNGON PAR 'DU MI BYED PA ZHES BYA'O, ,DE
CI'I PHYIR DON MNGON PAR 'DU MI BYED PA ZHES BYA


@48A *, ,ZHE NA, RNYING PA DANG GSAR PA MNGON PAR 'DU MI BYED DE,
DE'I PHYIR MNGON PAR 'DU MI BYED PA ZHES BYA'O, ,DE LA 'DAS PA'I
SEMS KYANG RNAM PAR MI GROL, MA

'ONGS PA'I SEMS KYANG RNAM PAR MI GROL, DA LTAR BYUNG BA'I SEMS
KYANG RNAM PAR MI GROL LO, ,GANG SEMS MI DMIGS PA DE'I PHYIR SEMS
RTZE GCIG PA ZHES BYA STE, 'DI NI SEMS KYI BGRANG

BA BYAS PA'O, ,'OD SRUNG, MA 'ONGS PA'I DUS NA, DGE SLONG DANG,
DGE SLONG MA DANG, DGE BSNYEN DANG, DGE BSNYEN MA RU KHAS 'CHE
ZHING, DNGOS PO DE DANG DE DAG RNAM PAR 'JIG PAR 'DOGS

PA DAG KYANG 'BYUNG STE, DE DAG PHUNG PO LNGAR 'DU SHES PAR 'GYUR
TE, DE BZHIN GSHEGS PAS PHUNG PO LNGA NI, RMI LAM LTA BUR GSUNGS
NA, DE DAG DE'I TSE 'DI LTAR RMI LAM ZHES BYA BA'I

THA SNYAD YOD PAS, RMI LAM 'DI NI YOD DO, ,RMI LAM 'DI NI YOD DO
ZHES RMI LAM YANG DAG PA NYID DU STON PAR 'GYUR RO, ,GAL TE RMI
LAM MED DU ZIN NA, BDAG CAG DE LA RMI LAM GYI 'DU

SHES MI 'BYUNG NGO, ,DE LTA BAS NA RNAM PAR RIG PA DE YOD DE, DE
BAS NA BDAG CAG RMI LAM DE LA RMI LAM DU 'DU SHES 'BYUNG NGO, ,DE
BZHIN DU GANG DAG NYE BAR BZUNG STE, RMI LAM LTA

BU'O ZHES GSUNGS PA'I PHUNG PO LNGA PO DAG KYANG YOD DO, ,KYE
PHUNG PO DE DAG MED DU ZIN NA, PHUNG PO LNGA NYE BAR BZUNG STE,
RMI LAM LTA BU'O ZHES MDZAD PAR MI 'GYUR RO ZHES ZER RO, ,KYE MI


@48B BLUN PO DE DAG NI RMI LAM LA YANG DAG PA'I 'DU SHES BSKYED
PAR 'GYUR TE, DE DAG 'DI LTA BU'I MDO SDE 'DI DAG THOS NAS SPONG
BAR 'GYUR RO, ,DE LA DGE SLONG MA GANG DAG 'BYUNG BA DE DAG NI,

BSLANG BA'I KHYIM MANG PO DAG TU DGRA BCOM MA YIN NO ZHES SBRAGS
SHING, DGE SLONG MA'I GLENG GZHI NI, SHES RAB SOR GNYIS PA YIN
NA, THOB PAR BRJOD CING LEN PAR 'GYUR RO, ,DE LA

DGE BSNYEN DANG, DGE BSNYEN MA DE DAG NI TSIGS SU BCAD PA TZAM
MAM, TSIGS SU BCAD PA'I CHA TZAM THOS NAS THOS PA SGROGS PAR
'GYUR RO, ,'OD SRUNG, DE LTAR DE'I TSE, DGE SLONG GANG

LO NYI SHU'AM SUM CUR DGON PA'I GNAS NA MNGON PAR BRTZON PAR
'GYUR BA DE, SANGS RGYAS KYI GSUNG RAB KYI CHED DU DGE BSNYEN
ZHAG GCIG LON PA DANG 'GROGS PAR 'GYUR TE, 'OD

SRUNG; STONG PA SGROGS PAR 'GYUR RO, ,DE LA PHAN TSUN STONG BA
STONG PA ZHES TSIG TU BRJOD PAS YONGS SU RTOGS SO, ,YONGS SU
RTOGS SO ZHES TSIG TU SMRA BAR 'GYUR RO, ,DE LA DGE SLONG

GANG CHOS 'DI LTA BU 'DI DAG THOS NAS, 'DI LTA BU DAG PHAN TSUN
BRJOD PAR 'GYUR RO, ,DE DAG GIS DE DAG THOS NAS SKRAG PAR 'GYUR
TE, KHYIM PA'AM, RAB TU BYUNG YANG RUNG, TSIG 'DI

SKAD CES KHYIM PA RNAMS DANG 'GROGS BAR MI BYA STE, MI 'GROGS
KYI, PHA ZAD CIG 'DI NI STON PA'I BKA' MA YIN NO ZHES SMRA BAR
'GYUR RO, ,DE CI'I PHYIR ZHE NA, CI LTAR SHES PA DANG,


@49A *, ,JI LTAR RAB TU SHES PA DES PHAN TSUN 'DU BAR 'GYUR
ZHING, DE DAG LA GANG DAG GIS SHIN TU ZAB MO BRJOD PA DE SPONG
BAR 'GYUR TE, KHYIM PA DANG, RAB TU

BYUNG BA DE DAG GIS DE BRNYAS PAR 'GYUR BA'I PHYIR RO, ,DE CI'I
PHYIR ZHE NA, 'OD SRUNG, TSANGS PAR SPYOD PA'I SNYING PO MCHOG
BSTAN PA NA, SHES PAR GYUR PA YANG NYUNG NA, DE'I TSE NYUNG DU DE
DAG

KYANG YONGS SU MYA NGAN LAS 'DAS SHING SHIN TU NYUNG LA MCHOG TU
SHIN TU NYUNG BA RNAMS LUNG 'BOG PA LTA LA SMOS KYANG CI DGOS,
'OD SRUNG, DE LTAR NA DE'I TSE GANG YANG DAG PA JI LTA BA

BZHIN DU RTOGS SHING MI 'GAL BAR SHES PA'I DGE SLONG NI DGE SLONG
STONG GI DGE 'DUN GYI NANG NA YANG GCIG KYANG DE NA DKON PAR
'GYUR RO, ,DE NA GZHAN GANG DAG 'BYUNG BA DE DAG NI,

SKYE BO DE LAS MI SLOB STE, GANG YANG DAG PA JI LTA BA BZHIN DU
RTOGS SHING MI 'GAL BAR SBYOR BA DANG LDAN PAR 'GYUR BA'I DGE
SLONG NI DGE SLONG NYIS STONG GI DGE 'DUN GYI NANG NA YANG GCIG

KYANG DE NA DKON PAR 'GYUR RO, ,'OD SRUNG, DE LTAR NA DE'I TSE,
KHYIM PA DANG, RAB TU BYUNG BDAG BSTAN PA 'DI LA BRNYAS PAR 'GYUR
RO, ,'OD SRUNG, DE'I TSE DE'I DUS NA, DGE SLONG GANG

MI DGE BA'I CHOS SPANG BA DANG, DGE BA'I CHOS BSKYED PA'I PHYIR,
BRTZON 'GRUS BRTZAMS PA DANG, NAM GYI CHA STOD DANG, NAM GYI CHA
SMAD LA MI NYAL BAR RNAL 'BYOR LA BRTZON PAR 'BYUNG BAR


@49B 'GYUR TE, DE NI DE'I TSE, SROG LA BAB PAR 'GYUR, SMAD PAR
'GYUR, YONGS SU SPONG BAR 'GYUR RO, ,'OD SRUNG, DE LTAR NA DE'I
TSE, CHOS 'DI LTA BU RNAM PAR 'JIG PAR 'GYUR RO, ,DGE

SLONG RNAM PAR 'JIG PAR 'GYUR RO, ,DE NA MKHAS PA ZAB MO LA MOS
PA, GOS PA MED PA LA MOS PA DAG GIS DE'I TSE GUS PA DANG BCAS PAR
BYA, ZHES DANG BCAS PAR BYA ZHING, GCIG TU

'DUS NAS DGON PA LA GNAS PAR BYA'O, ,DE NAS BCOM LDAN 'DAS KYIS
DE'I TSE TSIGS SU BCAD PA 'DI DAG BKA' STZAL TO, ,NGA YIS CHOS
GANG LEGS BSHAD PA, ,DAM PA'I DON

DANG LDAN PA STE, ,PHUNG PO SNYING PO MED BSTAN PA, ,DE DAG RMI
LAM 'DRA BAR LTOS, ,DE'I TSE DGE SLONG DE DAG NI, ,RTZOD PAR BYED
DE G-YO ZHING 'GYUR, ,PHAN TSUN BYE BRAG YOD MED DE, ,DE DAG

'DU SHES RNYED PAR 'GYUR, ,DGE SLONG GANG GIS CI BRJOD PA, ,DE
DAG RNAMS KYI DE TZAM BRJOD, ,CHOS KYI TSUL NI DE TZAM STE, ,BYE
BRAG YOD PAR MI 'GYUR RO, ,KHYIM PAS DGE SLONG SMRA BA NI, ,

SANGS RGYAS RNAMS KYI BYANG CHUB 'DI, ,GAL TE SHES NA NGO MTSAR
TE, ,KHYOD KYIS 'BRAS BU DANG PO THOB, ,KHYIM PA DGE SLONG BSTEN
DE DAG ,CHOS MTHONG YIN PA SNYAM DU SEMS, ,DE YI MDUN

DU SBYIN PA RNAMS, ,DE DAG YANG YANG SBYIN PAR 'GYUR, ,DGE SLONG
JI LTAR BSHAD PA DAG ,DE NI DE BZHIN GZHAN DU MIN, ,BDEN PA
MTHONG DES BDAG CAG LA, ,BSHAD PA RNAMS NI


@50A *, ,MTHUN SNYAM BYED, ,SBYIN PA YOD DE DGE SLONG RNAMS, ,DAM
PA'I CHOS LA MI GNAS TE, ,DE YI TSE NA 'BYUNG BA RNAMS, ,SANGS
RGYAS BYANG CHUB 'JIG PAR

BYED, ,DE LA MA BSTEN NGA LA BSTEN, ,NGA NI KHYOD KYI STON PA
YIN, ,NGA NI JI LTAR GYUR PA BZHIN, ,KHYOD KYIS MYUR DU THOB PAR
'GYUR, ,'DI NI GNAS KYI DAM PA STE, ,ZHI BA YIN ZHES PHAN TSUN

SMRA; ,THAMS CAD GCIG TU 'DUS GYUR NAS, ,NGA YI BSTAN PA 'JIG
BYED 'GYUR, ,DPER NA GRONG 'JOMS BYED PA YI, ,CHOM RKUN SHIN TU
MI BZAD RNAMS, ,GRONG CHEN RNAMS DANG YUL

'KHOR DANG, ,MOD 'DABS DAG NI RNAM PAR 'JIGS, ,DE BZHIN DGE SLONG
RNAMS 'BYUNG BA, ,BLO NGAN DMAN ZHING SHIN TU RMONGS, ,SHES RAB
CHUNG ZHING SDOM PA 'CHAL, ,SROG

DANG GANG ZAG SHIN TU RTEN, ,NGA YIS G-YO BA GANG BSHAD PA, ,DER
RTEN 'DI LA NYAMS PA STE, ,DE DANG DE DAG DGRA BCOM SMRA, ,DE KUN
LHAG PA'I NGA RGYAL CAN, ,DGE SLONG DGE

'DUN MDUN DAG TU, ,DE DAG 'DUS PAR GYUR KYANG NI, ,DE NI MING DU
SNANG BAR ZAD, ,GCIG KYANG DE NA SHIN TU DKON, ,DE'I TSE CHOS KYI
RGYAL PO YI, ,BYANG CHUB RAB TU SPONG BAR 'GYUR,

LHA RNAMS SDUG BSNGAL YI MUG CING, ,YANG DANG YANG DU NGU BAR
'GYUR, ,CHOS MCHOG SH'AKYA SENG GE YI, ,BSTAN PA 'DI NI RAB 'JIG
CES, ,DE NA LHAG NGA DAD PA RNAMS, ,SA LA RAB


@50B TU 'GYEL BAR 'GYUR, ,KYE MA SANGS RGYAS ZHES SMRA ZHING,
,KYE MA LEGS PAR BSHAD PA'I CHOS, ,KYE MA DGE 'DUN SBYIN PA'I
GNAS, ,SANGS RGYAS THUGS SKYES SRAS ZHES SMRA, ,CHOS KYI

RGYAL POS BSTAN PA YI, ,CHOS NI PHYIN CHAD MI THOS SO, ,KUN TU
RMONGS SHING MUN PAR 'GYUR, ,THUB PA 'DI NI MYA NGAN 'DA', ,SA
BLA'I LHA RNAMS DE MA THAG ,SGRA CHEN 'DI SKAD SGROGS PAR

'GYUR; ;SGRON MA 'DI NI MED 'GYUR ZHES, ,LHA RNAMS GO BAR BYED
PAR 'GYUR, ,DE LAS 'JIG RTEN LHAG MED PA'I, ,SANGS RGYAS KHYED
KYIS THOS ZIN GYI, ,PHYIN CHAD LHA DANG KLU RNAMS

KYANG; ;YID LA GCAGS PAR GYUR TA RE, ,SANGS RGYAS JI LTAR NGA
'GYUR ZHES, ,BSKAL PA GRANGS MED GSUM DU DES, ,BDAG GI DANG NI
GZHAN DAG GI ,SDUG BSNGAL THAMS CAD BZOD

PAR BYAS, ,GANG GIS SROG CHAGS THAMS CAD LA, ,SHIN TU LEGS PAR
CHOS BSTAN PA, ,'JIG RTEN MGON PO DE YI CHOS, ,'DI NI SHIN TU NUB
PAR 'GYUR, ,'KHRUG PAR BYED PA 'BYUNG

GYUR TE, ,SHIN TU MI BZAD SDIG BYED PA, ,BDUD KYI PHO NYA DRAG
PO'I BDUD, ,'JIG 'DOD BKA' BLO RAB MI BDE, ,G-YO BYED G-YON CAN
BLO GROS NGAN, ,SGYU DANG LDAN ZHING BYIS PA DMAN, ,

KHROS ZHING KHROS NAS BLA MA DANG, ,RGYAL BA'I BSTAN PA 'JIG PAR
BYED, ,SA BLA PA LAS SGRA THOS NAS, ,BLA MA'I LHA RNAMS MI DGAR
'GYUR, ,RGYAL PO CHEN PO BZHI PO YANG, ,DE TSE YID MI BDE


@51A *, ,BAR 'GYUR, ,LCANG LO CAN GYI PHO BRANG DU, ,GNOD SBYIN
TSOGS RNAMS 'DUS GYUR NAS, ,THAMS CAD GDONG LA MCHI 'DZAG CING,
,'JIGS SU RUNG BA'I

SGRA YANG 'BYIN, ,LHA RNAMS THAMS CAD 'DUS GYUR NAS, ,NYAM THAG
PAR NI CHO NGE 'DON, ,PHAN TSUN SLOB PAR MI BYED CING, ,YID NI
SHIN TU DMAN PAR 'GYUR, ,GRONG KHYER GANG

DAG RAB BRGYAN CING, ,RIN CHEN RANG BZHIN GNAS PA RNAMS, ,THAMS
CAD MI SDUG MDOG GYUR CING, ,PHYAG DAR PHUNG PO 'DRA BAR 'GYUR,
,GRONG KHYER DAM PA DE DAG TU, ,SKAD CIG DE

LA DGA' MI 'GYUR, ,GRONG KHYER DAM PA DE DAG TU, ,SNGON CHAD
BZHIN DU DGA' MI 'GYUR, ,GANG DU NGA NI BTZAS GYUR PA, ,DER NI
LHA RNAMS 'DONG BYED CING, ,MTHONG NAS RAB TU 'GYEL

GYUR TE, ,DE LTAR SHIN TU MI ZAD 'GYUR, ,SA LAS 'BAB PAR BYED
GYUR CING, ,DER 'DONG DER NI 'DUG PAR BYA, ,YANG DAG NYID KYI
CHOS RNAMS NI, ,MYUR DU 'JIG 'GYUR YOD CES

'DZER, ,'DZAM BU GLING DU BABS GYUR NAS, ,RNAM PAR 'JIG PA MTHONG
BAR 'GYUR, ,SANGS RGYAS SRAS RNAMS 'BREL PHONGS TE, ,SHIN TU RNAM
PAR 'JIG PAR 'GYUR, ,GRONG KHYER

MCHOG RNAMS ZHAG BDUN DU, ,KHA DOG GZI BYIN MED PAR GYUR, ,ZHAG
BDUN BAR DU LHA RNAMS KYANG, ,YANG DANG YANG DU NGU BAR 'GYUR,
,KYE MA SANGS RGYAS DPA' CHEN PO, ,MNGON SUM


@51B MTHONG BAR GANG GYUR PA, ,MGON PO DE YANG SNANG MA GYUR,
,BDAG MGON DE YANG MYA NGAN 'DAS, ,MNYAN YOD GNAS PAR GYUR PA NA,
,GANG DAG LHAGS NAS BSNYEN BKUR BA, ,DE DAG

SA DER GNAS NAS SU, ,YANG DANG YANG DU NGU BAR 'GYUR, ,'DI NI
SANGS RGYAS GDAN YIN TE, ,'PHAGS PA'I BDEN PA BZHI PO DAG ,MI
MCHOG GIS NI DER BSHAD PA, ,BDAG CAG DE'I TSE

MNGON SUM MO, ,'JIG RTEN DAG KYANG YANG LJONGS SHING, ,PHAN TSUN
GUS PAR BYED MI 'GYUR, ,SDIG PA'I LAS RNAMS BYAS NAS SU, ,DES NI
NGAN 'GROR 'GRO BAR 'GYUR, ,LHA YI GZHAL

MED KHANG MANG RNAMS, ,DE YI TSE NA STONGS PAR 'GYUR, ,'DZAM BU
GLING GI SEMS CAN RNAMS, ,MGON MED SKYABS KYANG MED PAR 'GYUR,
,'CHAG SAR GYUR PA'I GNAS 'DI DAG ,RNAM PAR

ZHIG CING STONGS PAR 'GYUR, ,CHOS RGYAL MYA NGAN 'DAS GYUR PAS,
,'JIG RTEN 'DI DAG DGA' BA MED, ,SUM CU RTZA GSUM GNAS KYI BDAG
,LHA DBANG BRGYA BYIN DE YI TSE, ,SDUG BSNGAL GYUR

CING YI MUG NAS, ,SGRA CHEN RAB TU 'BYIN PAR 'GYUR, ,SUM CU RTZA
GSUM LHA KUN KYANG, ,LAG PA BSGRENG ZHING RAB TU NGU, ,SKYED MOS
TSAL DU THOS GYUR NAS, ,DE MA THAG TU RGYUG PAR

'GYUR; ;CHOS RNAMS STON PA GANG YIN PA, ,'JIG RTEN MGON DANG BRAL
LO ZHES, ,LHA RNAMS RTAG TU RGYUN DU YANG, ,NGA NI RJOD PAR BYED
PAR 'GYUR, ,LHA RNAMS BDUD RTZI MI ZA ZHING, ,


@52A *, ,GLU YI SGRA YANG LEN MI 'GYUR, ,SUM CU RTZA GSUM LHA
RNAMS NI, ,ZLA BA DRUG TU YID MI BDE, ,BSTAN PA'I BDAG PO MED
GYUR CES, ,LHA MA YIN GYIS

DE THOS NAS, ,SUM CU GSUM GYI LHA RNAMS DANG, ,'THAB MO BYED DU
'DONG ZHES 'DZER, ,'DZAM BU GLING GI RGYAL PO RNAMS, ,SANGS RGYAS
MCHOD RTEN BYED PAR 'GYUR, ,DE YI TSE NA

LHA MIN DANG, ,LHA RNAMS 'THAB MOR BYED PAR 'GYUR, ,DE'I TSE DGE
SLONG PHAL CHER YANG, ,NGAN 'GRO DAG TU 'GRO BAR 'GYUR, ,DGE
SLONG MA NI PHAL CHER YANG, ,NGAN 'GRO DAG TU

'GRO BAR 'GYUR, ,DE TSE KHYIM PA KHRIMS 'CHAL PA, ,DGE BSNYEN
PHA'AM KHYIM GNAS PA, ,DE DAG GIS KYANG SGRA BRJOD NAS, ,DES NA
NGAN 'GROR 'GRO BAR 'GYUR, ,DE'I TSE BUD MED

SDIG PA CAN, ,DE DAG 'GRO BA'ANG SDIG CAN TE, ,DE TSE 'JIG RTEN
THAMS CAD KYANG, ,G-YO ZHING SHIN TU 'GUL BAR 'GYUR, ,LA LA DAG
NI GRONG 'DABS RGYUG ,LA LA DAG NI RI

LA RGYUG ,RNAM PAR RGYUG PA'I SEMS CAN RNAMS, ,SROG NI RING POR
MI THUB 'GYUR, ,CHOM RKUN DAG KYANG MANG DU 'BYUNG, ,DGON PA YANG
NI 'BYUNG 'GYUR ZHING, ,'BRU RNAMS

BTAB KYANG MI GNAS TE, ,BYI BA DAG GIS GNOD PAR 'GYUR, ,MU GE
BYUNG BAR GYUR PA NA, ,MI GANG 'CHI BA'I DUS BYED PA, ,SHI NAS
YI DVAGS NANG 'GRO STE, ,DE NI SDUG BSNGAL MYONG BAR


@52B 'GYUR; ;DE'I TSE PHYOGS BZHI'I DGE 'DUN DANG, ,MCHOD RTEN LA
NI GANG PHUL BA, ,DE TSE DGE SLONG DE DAG GIS, ,PHAN TSUN 'GYED
PAR BYED PAR 'GYUR, ,NGA 'DAS GYUR BA'I PHYI NA NI, ,

SDUG BSNGAL 'DI 'DRA 'DI 'BYUNG GI ,MYUR DU RAB TU BRTZON GYIS
SHIG ,DE NA MNGON SUM GYUR TA RE, ,BYIS PA THAMS CAD MI SHES
SHING, ,BYIS PA THAMS CAD MKHAS MA YIN, ,BYIS

PA DE DAG LAS BYAS NAS, ,NGAN 'GROR MYUR DU 'GRO BAR 'GYUR, ,GANG
LAS SHES RAB 'BYUNG 'GYUR BA, ,LUNG NOD PA DANG KHA TON DGA',
,SHES RAB BSLABS PA'I SEMS CAN

RNAMS; ;MYUR DU BDE 'GROR 'GRO BAR 'GYUR, ,SHES RAB RNAM PAR
BRTAGS NA MDZES, ,NGA NI CI 'DRA DE LTAR SLOBS, ,THAMS CAD 'DU BA
SPANGS NAS SU, ,MYUR DU MYA NGAN 'DAS

PAR 'GYUR, ,DAM PA'I CHOS NI CUNG ZHIG GNAS, ,BRTZON 'GRUS BRTAN
PAR BRTZAMS PAR GYIS, ,DE TZAM ZHIG NI SMRA BAR NUS, ,TSUL BZHIN
BSAM PAR MYUR DU GYIS, ,BSKAL PA

'DI NI 'DAS 'OG TU, ,BSKAL PA DRUG CU THAM PAR NI, ,SANGS RGYAS
SGRA GRAGS MI 'GYUR NA, ,DGA' BA 'DI NI GA LAS BYUNG, ,BKRES PAS
SHIN TU NYEN GYUR PAS, ,PHAN TSUN DAG

NAS 'DUS GYUR NAS, ,MA YI SHA DANG BU YI SHA ,DE DAG ZA BAR BYED
PAR 'GYUR, ,DE NA BU PHO SKYES PA YANG, ,BAG PHEBS KHYIM DU 'GRO
MI BYED, ,RANG GI KHYIM DU 'DUG KYANG NI, ,SHIN


@53A *, ,TU 'JIGS PAS SKRAG PAR 'GYUR, ,'KHOR BAR SHIN TU GNOD
GYUR PA, ,DE DAG MTHONG ZHING THOS GYUR NAS, ,'DOD LA SU ZHIG
SRED PA BSKYED, ,'DOD

PA'I RTZA BA BUD MED YIN, ,SKYE BA'I RTZA BA MI SHES PA, ,SDUG
BSNGAL RTZA BA PHUNG PO STE, ,DE BAS SDUG BSNGAL YONGS SU SPONGS,
,SEMS CAN GANG DAG RMONGS GYUR PA, ,DE DAG BUD

MED STEN PAR BYED, ,SEMS CAN GANG DAG MA RMONGS PA, ,MYUR DU MYA
NGAN 'DAS REG 'GYUR, ,LUNG 'BOG BYED NI RNAM SMIN DANG, ,PHRAD
PAR 'GYUR BA YOD MA YIN, ,GANG GIS

NGAN 'GROR 'GRO 'GYUR BA, ,ZAG BCAS 'BRAS BUR BCAS PA 'DI, ,GANG
DAG ZAG PA MED PA'I CHOS, ,GSOB DANG GSOG DANG STONG PA DANG,
,SNYING PO MED DANG DPEN PA STE, ,DE DAG

MYUR DU RTOGS PAR GYIS, ,'OD SRUNG, CHOS DANG PO 'DI DANG LDAN
PA'I BYANG CHUB SEMS DPA' ZAG PA MED PA'I CHOS 'DOD NA, CHOS
THAMS CAD LA SEMS MI GNAS PAR BRTAN PAR

BYA'O, ,'OD SRUNG, GZHAN YANG BYANG CHUB SEMS DPA' NI YONGS SU
SBYANG BAR BYA BA BRTAN PA YIN TE, DE LA BRTAN PA NI GANG, YONGS
SU SBYANG PAR BYA BA NI GANG ZHE NA, SEMS BRTAN PA

YIN ;BRTZON 'GRUS BRTAN PA YIN NO, ,DE LA SEMS BRTAN PA GANG ZHE
NA, 'OD SRUNG, 'DI LA BYANG CHUB SEMS DPAS 'DI SNYAM DU GANGG'A'I
KLUNG GI BYE MA JI SNYED PA DE SNYED KYI SANGS RGYAS LA BSNYEN


@53B BKUR BYAS NAS, PHYIS BYANG CHUB TU SEMS GCIG BSKYED LA, DE
NAS YANG BSKAL PA GANGG'A'I KLUNG GI BYE MA SNYED NA, SANGS RGYAS
GCIG 'BYUNG ZHING SEMS BSKYED PA, GANGG'A'I KLUNG GI BYE

MA SNYED KYI MI LUS GCIG THOB LA, MIR SKYE BA THOB PA GANGG'A'I
KLUNG GI BYE MA SNYED KYI CHOS KYI TSIG GCIG THOS SHING, DES SHES
RAB GSAL BAR GYUR KYANG, DE BLA NA MED PA YANG DAG PAR

RDZOGS PA'I BYANG CHUB LA PHAN PAR 'GYUR BA SNYAM DU SEMS BSKYED
PAR BYA'O, ,DE LA BYANG CHUB SEMS DPAS SEMS BRTAN PA 'DI LTA BU
BSKYED PAR BYA STE, SANGS RGYAS KYI YE SHES CI

'DRA BA DE MNOD BAR BYA, BDAG GI BYA DKA' BA 'DI LTA BUS DE BTZAL
BAR BYA, BDAG GIS BYA DKA' BA 'DI LTA BUS SANGS RGYAS KYI YE SHES
DE YANG DAG PAR BSGRUB PAR BYA'O SNYAM DU SEMS

BSKYED PAR BYA STE, 'OD SRUNG, BYANG CHUB SEMS DPA' RNAMS NI,
SEMS BRTAN PA 'DI LTA BU YIN NO, ,KYE 'OD SRUNG, 'DI LA MI
MDZANGS PA KHA CIG NI ,DPES BSHAD PA'I DON RTOGS

PAR 'GYUR BAS, KHYOD LA DPE BRJOD PAR BYA'O, ,'OD SRUNG, GAL TE
BYA DKA' BA'I GNAS 'DI LTA BUS BYANG CHUB THOB STE, GANG GIS
BSKAL PA GANGG'A'I KLUNG GI BYE MA SNYED DU DBUGS 'BYUNG

BAR MI BYA, DBUGS RNGUB PAR MI BYA BAR SLOB CING, DBUGS 'BYUNG
BAR MI BYED ,DBUGS RNGUB PAR MI BYED PAR BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR BYANG


@54A *, ,CHUB PAR BYED CING, BSKAL PA GANGG'A'I KLUNG GI BYE MA
SNYED DU GNAS NA YANG, DE LA BYANG CHUB SEMS DPAS MTHU BSKYED PAR
BYA, SPRO BA BSKYED PAR BYA'I, BDAG

GIS BLA NA MED PA YANG DAG PAR RDZOGS PA'I BYANG CHUB YONGS SU
GTANG BAR MI BYA'O SNYAM DU SEMS BRTAN PA 'DI LTA BU BSKYED PAR
BYA STE, KYE 'OD SRUNG, BYANG CHUB SEMS DPA' NI SEMS

NI SEMS BRTAN PA 'DI LTA BU DANG LDAN PA YIN NO, ,'OD SRUNG,
BYANG CHUB SEMS DPA' GANG LA LA ZHIG 'DI LTA BU'I SEMS BSKYED NA,
CI ZHIG 'DZIN CE NA, GNAS KYANG MI 'DZIN,

GNAS MA YIN PA YANG MI 'DZIN TO, ,JI LTAR GNAS KYANG MI 'DZIN,
GNAS MA YIN PA YANG MI 'DZIN CE NA, GANG BLA NA MED PA YANG DAG
PAR RDZOGS PA'I BYANG CHUB TU 'GYUR BA'I GNAS

KYANG MED LA, DE MYUR DU YANG THOB PA'O, ,'OD SRUNG, GANG GIS
STONG GSUM GYI STONG CHEN PO'I 'JIG RTEN GYI KHAMS RIN PO CHES
YONGS SU BKANG STE SBYIN PA SBYIN PA BAS, GANG GIS DE BZHIN

GSHEGS PAS GSUNGS PA'I MDO SDE BYANG CHUB LA YANG DAG PAR GZHOL
BA 'DI LTA BU 'DI DAG GI TSUL GYI GNAS LEN CING NAN TAN GYIS
SGRUB NA, DES NI DE BAS CHES BSOD NAMS KYI PHUNG PO MANG

DU BSKYED PAR 'GYUR RO, ,'OD SRUNG, BYANG CHUB SEMS DPA' NI SEMS
BRTAN PA YIN TE, SEMS BRTAN BA NI SEMS KYANG MI DMIGS TE, DES NA
DE ZHUM PAR MI 'GYUR RO, ,DE LA YONGS SU SBYANG BAR BYA


@54B BA GANG ZHE NA, YONGS SU SBYANG BAR BYA BA NI MANG STE,
YONGS SU SBYANG BAR BYA BA MANG BA GANG ZHE NA, YONGS SU SBYANG
BAR BYA BA MANG BA NI, GANG SEMS BSKYED PA GCIG KYANG RTOGS PAR
MI NUS PA'O, ,

DE CI'I PHYIR ZHE NA, CHOS DE DAG NI GDAGS PAR BYA BA MA YIN PA'I
PHYIR RO, ,DE LA 'DI NI YONGS SU SBYANG BAR BYA BA'I DAM PA YIN
TE, 'DI LTA STE, SEMS BRTAN PA NYID DO, ,DE LA 'DI SKAD CES BYA

STE; 'BYUNG NGAM MI 'BYUNG 'GYUR ZHIG GU ,BDAG NI CI 'DRAR 'GYUR
ZHIG CES, ,SEMS MED SEMS KYI 'DU SHES PA, ,SKRAG PA CHEN PO
'BYUNG BAR 'GYUR, ,DE DAG RTAG TU RNAM PAR RTOG ,JI LTAR

BYANG CHUB THOB SNYAM ZHING, ,LAS MTHA' MIN LA GNAS GYUR NAS,
,RNAL 'BYOR GDAMS NGAG BYED PAR 'GYUR, ,'DI DAG LE LO'I MTSAN
NYID DE, ,'DI DAG BYANG CHUB MTSAN NYID MIN, ,

'DIR NI THE TSOM THAMS CAD 'BYUNG, ,SANGS RGYAS MA NI NYAN THOS
KYANG, ,SANGS RGYAS CHOS RNAMS RAB BZANG BA, ,SPYOD PAR MI BYED
MI TSOL NA, ,SGRA TZAM GYIS NI BDE BA 'DI, ,THOB PAR NUS

PA MA YIN NO, ,RGYA CHEN SGRUB PAR BYED PA YI, ,'DUN DANG DAD PA
'DIR YOD KYANG, ,SEMS TZAM GYIS NI DAL BA 'DI, ,THOB PAR NUS PA
MA YIN NO, ,'DIR NI BYA BA THAMS CAD KYANG, ,CHOS

GCIG GIS NI BYED DO ZHES, ,BYE BRAG 'DI NI RTOGS GYUR NAS, ,BYANG
CHUB BYED RGYU SBYANG BAR BYA, ,'OD SRUNG, DE LA CHOS KYI RNAM
GRANGS 'DI BSHAD PA NA, RNAM GRANGS DE DANG LDAN NA,


@55A *, ,BYANG CHUB SEMS DPAS SANGS RGYAS RNAMS MNYES PAR YANG MI
BYED LA, ,BDAG DE BZHIN GSHEGS PA DGRA BCOM PA YANG DAG PAR
RDZOGS PA'I SANGS

RGYAS SU 'GYUR RO ZHES BDAG NYID KYIS BDAG LA LUNG STON PAR BYED
DO, ,'OD SRUNG, 'DI LA BYANG CHUB SEMS DPA' KHYIM PA'I YONGS SU
SBYANG BAR BYA BA GANG DAG BYANG CHUB LA PHAN PAR

'GYUR BA GANG YIN ZHE NA, 'OD SRUNG, BYANG CHUB SEMS DPA' KHYIM
PA'I YONGS SU SBYANG BAR BYA BA GANG DAG BYANG CHUB LA PHAN PAR
'GYUR BA NI GSUM STE, GSUM GANG ZHE NA, THAMS CAD

MKHYEN PA NYID LA SHIN TU 'DUN PAR BYA BA DANG, SNGON GYI BYED
PAR MA LHUNG BAR BYA BA DANG, DES BSLAB PA'I GZHI LNGA DANG LDAN
PAR BYA BA STE, YAN LAG GSUM PO DE DAG DANG LDAN NA,

CHOS DRUG SGRUB PAR BYED DO, ,DRUG GANG ZHE NA, 'PHAGS PA'I GNAS
THOB PA DANG, MI BLUN ZHING LUG LTAR LKUG PA MA YIN PA DANG, 'ON
PA MA YIN ZHING DIG PA MA YIN PA DANG, DE'I LUS

RNAM PAR GSAL BAR MNGON PAR 'GRUB PA DANG, DAD PA MYUR DU THOB
CING, CHOS ZAB MO DAG GIS SKRAG PAR MI 'GYUR BA DANG, BSGRIM MI
DGOS PAR THOS PAS 'PHAGS SHING, MYUR

DU PHYIR MI LDOG PAR THOB PAR 'GYUR BA'O, ,CHOS DRUG PO 'DI DAG
GI BAR DU GCOD PAR 'GYUR BA'I CHOS LNGA STE ,DE LA MKHAS PAR
BYA'O, ,LNGA GANG ZHE NA, ,PHRA MA MI BYA BAR DAM


@55B BCAS TE MI GNAS PA DANG, RNAM PA THAMS CAD DU BSLU BAR MI
BYA BA DANG, BYANG CHUB SEMS DPA'I BSAM PA PHUN SUM TSOGS PAR BYA
BA DANG, SER SNA NI DE'I BAR DU GCOD PAR 'GYUR

BA DANG, 'DOD PA LA MNGON PAR CHAGS PA NI DE'I BAR DU GCOD PAR
'GYUR BA STE, CHOS LNGA PO DE DAG NI DE'I BAR DU GCOD PAR 'GYUR
BA'O, ,GZHAN YANG NYAMS SU BLANG BA'I CHOS

GSUM STE, GSUM GANG ZHE NA, RGYUN MI 'CHAD PAR RAB TU 'BYUNG BA'I
SEMS BSKYED PAR BYA BA DANG, TSUL KHRIMS DANG LDAN PA'I DGE
SBYONG DANG, BRAM ZE RNAMS LA GUS PA DANG BCAS

SHING ZHE SA DANG BCAS PAR BYA BA DANG, GANG DAG BCOS SHING CHOS
STON PA DE DAG YONGS SU SPANG BAR BYA BA'O, ,DE CI'I PHYIR ZHE
NA, DE LA BYANG CHUB SEMS DPAS BSLAB PAR MI BYA

BA'I PHYIR RO, ,BYANG CHUB SEMS DPAS RTZVA'I KHUR BSKUR BAR MI
BYA'O, ,DE CI'I PHYIR ZHE NA, GANG GSOG PA DE BYANG CHUB KYI LAM
MA YIN PA'I PHYIR TE, DE NI MI SHES PAS SBAGS NAS,

CHOS DE DAG YANG DAG PAR BLANGS TE MI SLOB BO, ,'OD SRUNG, GZHAN
YANG BYANG CHUB SEMS DPAS CHOS GSUM YANG DAG PAR BLANGS NAS BSLAB
PAR BYA STE, GSUM GANG ZHE NA, DES RGYUN

MI 'CHAD PAR SANGS RGYAS LA GZHOL BAR BYA BA DANG, LUNG MNOS TE
KHA TON BYA BA LA MNGON PAR BRTZON PAR BYA BA DANG, DES SEMS CAN
RNAMS LA BYAMS PA'I SEMS BSKYED PAR BYA ZHING


@56A *, ,BSGOM PAR BYA STE, CHOS GSUM PO DE DAG YANG DAG PAR
BLANGS NAS BSLAB PAR BYA'O, ,GZHAN YANG CHOS GSUM KUN TU BSTEN
PAR BYA STE, GSUM

GANG ZHE NA, DE KHU TSUR DANG THAL LCAG GIS RDEG PA SPANG BAR BYA
BA DANG, DES GZHAN LA DMAN PAR GYUR PAS SMRA BAR MI BYA BA DANG,
SEMS CAN 'JIGS PA RNAMS LA MI 'JIGS

PA SBYIN PAR BYA BA STE, CHOS GSUM PO DE DAG NI KUN DU BSTEN PAR
BYA'O, ,DE LA 'DI SKAD CES BYA STE, SEMS CAN DMAN PA RNAMS MI
BSTEN, GANG DAG LTA BA MI DRANG BA, ,MTHONG

NAS RING DU SPANG BYA STE, ,SBRUL GDUG GTUM PA JI BZHIN NO, ,GANG
DAG DE DAG PHYAG 'TSAL BA, ,DE DAG RJES SU BSLAB MI BYA, ,KHYI ZA
MTHONG BA JI LTA BAR, ,DE DAG RING DU SPANG BAR

BYA; ;GANG DAG DMIGS PA CAN GYUR PA, ,SEMS CAN DE DAG NGAN 'GROR
'GRO ,GANG DAG DE DAG RJES SLOB PA, ,DE DAG 'GRO BA'ANG DE
'DRA'O, ,RGYAL BA'I BSTAN PA THOS GYUR NAS, ,

STONG PA'I CHOS LA DOG MED CING, ,DGE SLONG GANG DAG STONG DGA'
BA, ,DE DAG DE LA GUS PAR BYED, ,DE DAG LAS NI THOS PA 'PHEL, ,DE
DAG SHES RAB RNO BAR 'GYUR, ,BYANG CHUB LA NI

NYE 'GYUR TE, ,SEMS CAN KUN GYIS PHYAG BYAS SO, ,MYUR DU GSO
SBYONG BYED PAR 'GYUR, ,LUNG NOD PA LA MYUR DU SPYOD, ,DE YI SHES
RAB SHIN TU 'PHEL, ,CHU LAS AUTPAL JI BZHIN NO, ,


@56B MYUR DU GSO SBYONG BYED PAR 'GYUR, ,CHOS KYANG MYUR DU NYAN
PAR BYED, ,DE YI SHES RAB RAB TU 'PHEL, ,DES NI ZAG PA CHAD PAR
BYED, ,SHES RAB CHE ZHING BRTZON 'GRUS

CHE; ;GZI BRJID CHE ZHING 'JIGS PA MED, ,GANG DAG LA NI BYED 'DOD
DANG, ,BDAG GI DON YANG RAB TU BYED, ,'DI LA KHYIM PA KHU TSUR
DANG, ,THAL LCAG RDEG PA SPONG

BAR BYED, ,BYANG CHUB YAN LAG YONGS SU TSOL, ,DE NI CHOS LAS
NYAMS MI 'GYUR, ,DE NI NAD KYANG NYUNG BAR 'GYUR, ,GZUGS KYI
MCHOG KYANG LDAN PAR 'GYUR, ,

SEMS CAN RNAMS NI DGA' BAR 'GYUR, ,NOR LA DGA' BA MED PAR 'GYUR,
,KHYIM GYIS LA GNAS BYED CING, ,BYAMS PA'I SEMS NI SGOM PAR BYED,
,NGAN 'GRO THAMS

CAD YONGS SPANGS NAS, ,SUM CU RTZA GSUM GNAS SU 'GRO ,LHA ZHES
BYA BA'I MING THOB CING, ,'DOD PA CAN GYIS 'DOD MOS NAS, ,LHA YI
NANG NAS SHI 'PHOS KYANG, ,DE NI

NGAN 'GROR 'GRO MI 'GYUR, ,GANG DAG RIGS BTZUN GRAGS PA YI, ,MI
YI 'JIG RTEN DER SKYE'O, ,DE NI GZUGS DANG LDAN PAR 'GYUR, ,DE LA
RNAM PAR GTZE MI NUS, ,MI

'DI CHOS SPYOD YIN ZHES TE, ,LHA DANG KLU RNAMS SRUNG BAR BYED,
,GNAS KYI DAM PA MTHONG 'GYUR ZHING, ,SROG CHAGS KUN KYANG DGA'
BAR 'GYUR, ,DE NI BDE BAR NYAL BYED


@57A *, ,CING; ;BDE BAR PHYIR YANG SAD PAR 'GYUR, ,LHA RNAMS KYIS
NI BSRUNGS PA BZHIN, ,DE LA 'JIGS PA MI 'BYUNG NGO, ,RGYA CHEN
CHOS DANG

LDAN RNAMS KYI, ,MTSAN NYID 'DI 'DRA 'DI DAG STE, ,KHYIM GYI GNAS
NA GNAS RNAMS KYI, ,GZHAN YANG RGYA CHE RAB TU MANG, ,KHYIM PA
BYANG CHUB ZHUGS PA GANG, ,SKYE BO MANG

LA DGE BA DAG ,SKUL BAR BYED CING DRAN PAR BYED, ,SKRAG RNAMS MI
'JIGS SBYIN BYED PA, ,THAMS CAD GZIGS PA MA GTOGS PAR, ,LHA GZHAN
RNAMS KYIS SHES MA

YIN; ;DE DAG LAM NI DRANG POR 'GYUR, ,KUN KYANG SHES RAB LDAN PAR
'GYUR, ,DE NI DGE BA'I RTZA BA DES, ,NGAN 'GRO THAMS CAD YONGS
SPANGS NAS, ,RIG PA

GSUM PO KUN DANG LDAN, ,BSLAB PA GSUM LA BSLABS PA YIN, ,BSOD
NAMS CI 'DRA BYAS PA DANG, ,PHYAG KYANG CI 'DRA BYAS PA BZHIN,
,DE NI SEMS CAN THAMS

CAD KYIS, ,GCIG PU PHYAG BYA BYUNG BA YIN, ,GANG ZHIG STON LA
PHYAG BYAS BA, ,BSOD NAMS CI 'DRA BYAS PA DANG, ,PHYAG KYANG CI
'DRA BYAS PA BZHIN, ,SEMS CAN

RNAMS KYI MCHOG TU 'GYUR, ,KHYIM GYIS LA GNAS NAS SU, ,GANG ZHIG
BYANG CHUB SEMS BSKYED PA, ,DE YI GRAGS CHOS 'DI RNAMS TE, ,GZHAN
RNAMS DAG KYANG YANG NYON


@57B CIG ,'OD SRUNG, BYANG CHUB SEMS DPA' KHYIM PAS CHOS GSUM
DANG LDAN PAR BYA STE, GSUM GANG ZHE NA, DGE MTSAN DANG LTAS
SPANG BAR BYA BA DANG, KHYIM PA DES BSREL BA MANG PO

SPANG BA'I PHYIR GTZANG SBRAR BYA BA DANG, DES MANG DU THOS PA LA
MNGON PAR BRTZON PAR BYA BA STE, CHOS GSUM PO DE DAG DANG LDAN
PAR BYA'O, ,GZHAN YANG DES CHOS GSUM YANG DAG PAR

BLANGS NAS GNAS PAR BYA STE, GSUM GANG ZHE NA, CHOS 'CHAD PA NA
RGYUN CHAD PAR MI BYA BA DANG, CHOS BRJOD PA LA GSOL BA GDAB PAR
BYA BA DANG, DES 'BRU MAR GYI MAR ME RGYUN MI GCAD

PAR BYA BA STE, DES CHOS GSUM PO DE DAG RGYUN MI GCAD PAR BYA'O,
,'OD SRUNG, GZHAN YANG BYANG CHUB SEMS DPA' KHYIM PAS GANG DAG
BUD MED KYI DNGOS POR 'GYUR BA'I CHOS

GSUM THAMS CAD KYI THAMS CAD DU MI BYA STE, GSUM GANG ZHE NA, MA
CHOS NYAN PA LAS BZLOG PAR MI BYA BA DANG, DGE SLONG LA LTA BA
LAS BZLOG PAR MI BYA BA DANG, CHUNG MA DGE SLONG LA

LTA BA LAS BZLOG PAR MI BYA, THA NA RANG GI CHUNG MA LA YANG CHOS
NYAN PA'I BAR CHAD MI BYA, YAN LAG MA YIN PAR GZHUG PAR MI BYA BA
STE, GANG SKYES PA'I DNGOS PO SPANGS NAS BUD MED

DU 'GYUR BA'I CHOS GSUM PO 'DI DAG THAMS CAD KYI THAMS CAD DU MI
BYA'O, ,DE LA 'DI SKAD CES BYA STE, RAB TU DAD PAS YANG DANG
YANG, ,'BRU MAR MAR ME BUD PAR BYA, ,DE LAS


@58A *, ,DES NI RDUL MED SPYAN, ,SANGS RGYAS SPYAN NI 'THOB PAR
'GYUR, ,MIG DE YIS NI MGON PO DE, ,SHES BYA THAMS CAD SHES PAR
'GYUR, ,SHES

BYA GANG ZHIG SHES MIN DANG, ,SHES BYA SHES NAS SHES PAR 'GYUR,
,'DAS PA'I SHES BYA'I CHOS RNAMS DANG, ,DA LTAR BYUNG BA'ANG DE
BZHIN TE, ,MA 'ONGS PA LA'ANG BRTAG

MI BYA, ,MTSAN NYID GSUM DU GYUR TA RE, ,MTSAN NYID GNYIS PO DE
DAG YOD, ,GSUM PO RNAM PAR SPANGS BYAS NA, ,DE DAG THAMS CAD DON
GCIG 'GYUR, ,MTSAN NYID

KYIS NI MTSAN NYID MED, ,DBANG PO SANGS RGYAS KYIS BSHAD PA,
,CHOS DE DBANG PO MA YIN NO, ,GANG GIS DE DAG RNAM BRTAGS PA, ,DE
NI BYANG CHUB MCHOG MI 'GYUR, ,SANGS

RGYAS SPYAN NI RNAM SBYANGS NA, ,THAMS CAD MNGON SUM SHES PAR
'GYUR, ,GANG ZHIG YANG DAG RAB BSHAD PA'I, ,LAM 'DI NYID LA BYANG
CHUB YOD, ,CHOS RNAMS DE DAG

BSTAN PA MED, ,DE DAG RNAM PAR GZHIG PA'ANG MED, ,CHOS RNAMS
THAMS CAD MA BSHAD DES, ,DES NA RAB TU BSHAD CES BYA, ,DE YI
PHYIR NA STON PA NI, ,KHYIM PA RNAMS

LA CHOS STON TE, ,'BRU MAR RNAMS KYI MAR ME BUS, ,DE TSE MIG GIS
SHES PAR 'GYUR, ,SH'AKYA SENG GE'I BSTAN PA NI, ,BSHAD PA'I TSE
NA RGYUN MI GCAD, ,MYUR DU NGAN 'GROR


@58B SONG NGA RE, ,DMUS LONG DU'ANG MYUR DU 'GYUR, ,RGYAL BA'I
BSTAN PA SHOD CIG CES, ,YANG DANG YANG DU GSOL BA GDAB, ,DE NI
DGE BA'I RTZA BA DES, ,'KHOR LO DAM PA BSKOR

BAR 'GYUR, ,BAR CHAD BYED PAR MI BYA STE, ,CHOS KYI BAR CHAD BYAS
PAS NA, ,BUD MED MI BZAD CHEN PO DANG, ,LONG SGUR RAB SDIG GYUR
TA RE, ,DE NI GZUGS RNAMS MI MTHONG

ZHING; ;DE NI CUNG ZAD MI THOS TE, ,SKYE BA PO ZHIG MUN KHUNG DU,
,BCUG NAS 'DUG PA JI BZHIN NO, ,CHUNG MA'I PHYIR NI PHRAG DOG
CAN, ,BAR CHAD DAG NI BYAS PAS NA, ,MYUR DU 'CHI

BA'I DUS BYAS NAS, ,SHIN TU SDIG CAN BUD MED 'GYUR, ,SKRA NI SER
ZHING KHAM PA DANG, ,GNAG CING BLTA NA MI SDUG DANG, ,SHIN TU MI
ZAD RKANG GYOL DANG, ,'ON PAR 'GYUR ZHING LCE

MED 'GYUR, ,PHRAG DOG CAN GYI SKYES PA NI, ,'DOD PA'I CHED DU 'DI
'DRA'I GNAS, ,SHIN TU MI BZAD 'DI DAG NI, ,YANG DANG YANG DU MYUR
DU 'GYUR, ,'OD SRUNG, GZHAN YANG BYANG CHUB

SEMS DPA' KHYIM PAS CHOS GSUM MI BYA STE, GSUM GANG ZHE NA, GZHAN
GYI SBYIN PA LA MA BOS SAM, THABS MED PAR MAR GYI SNYING KHU YANG
SBYIN PAR MI BYA ZHING, GZHAN CI YANG RUNG STE ,

SBYIN PAR DKA' BA'I YONGS SU GTANG BA SBYIN PAR MI BYA BA DANG,
DES RAB TU 'BYUNG BA'I BAR CHAD MI BYA ZHING, RAB TU MA BYUNG BA
YANG RAB TU 'BYUNG BA YANG DAG PAR 'DZIN DU 'JUG PA DANG,


@59A *, ,DE BZHIN GSHEGS PA'I RING BSREL GYI MCHOD RTEN GYI ZHAL
TA BYA ZHING, LAG DPON DU BSKO BA'I GNAS SU BSKOS NA YANG DE LA
BRTEN TE, YO

BYAD DU SPYAD PAR MI BYA BA STE, BYANG CHUB SEMS DPA' KHYIM PAS
CHOS GSUM PO DE DAG MI BYA'O, ,DE LA 'DI SKAD CES BYA STE, PHA
ROL SBYIN PA SBYIN PA'I TSE, ,RIGS PA MIN LA

SBYIN MI BYA, ,SBYIN PA SKYON CHAGS THAMS CAD NI, ,SKYE BO DKON
LA SBYIN MI BYA, ,DAD PAS DER NI SONG NAS SU, ,THAL MO SBYAR TE
'DUG PAR BYA, ,SBYIN DANG SBYIN PAR YANG DANG

YANG; ;YID NI RAB TU DGA' BAR BYA, ,DE NYID DGE 'DUN GNAS PA DER,
,SPRO BA SHIN TU CHUNG 'GYUR NA, ,GANG LAS SKYE BO SPRO CHUNG
BAS, ,GSOL BA BTAB STE LAN DU GZHUG

BTUNG 'OS GSAL BA'I BTUNG BA DANG, ,DE NA GANG DAG DE 'DRA BA,
,DE LA MI MTHUN YID KYIS SU, ,SEMS NI GNOD PAR MI BSAM MO, ,BU'AM
'ON TE GNYEN GYI RNAMS, ,RAB

TU 'BYUNG PAR BYED PA NA, ,DE LA BYANG CHUB SEMS DPA' YIS, ,BAR
DU GCAD PAR MI BYA'O, ,SEMS CAN THAMS CAD BDER GYUR CIG ,THAMS
CAD MYA NGAN 'DAS REG SHOG ,BDAG

GI LHAG BSAM 'DI 'DRA LA, ,CHOS KYI DAM PA BSHAD DU GSOL, ,NYES
DMIGS 'DI DAG SHES NAS SU, ,BDAG NI DRI MA MED PAR BYA, ,NYON
MONGS DRI CAN BYAS PAS NA, ,YUN


@59B RING MYA NGAN BYED DA RE, ,'OD SRUNG, GZHAN YANG BYANG CHUB
SEMS DPA' KHYIM PAS CHOS GSUM LA BRTZON PAR MI BYA STE, GSUM GANG
ZHE NA, SKYES PA BTZONG PAR MI BYA BA DANG, BUD

MED BTZONG BAR MI BYA BA DANG, GZHAN DAG LA SMAN MA YIN PA SBYIN
PAR MI BYA ZHING, GANG DAG DE LTA BU BYED PA DE DAG LA YANG BSTEN
PAR MI BYA'O, ,DE LA 'DI SKAD CES BYA STE, SKYES

BA BTZONG BA SPANG BAR BYA, ,BUD MED GTZONG BA'ANG RNAM PAR
SPANG, ,SMAN MIN SBYIN PAR MI BYA STE, ,SBYIN PAR BYED PA DE DAG
SPANG, ,LHA RNAMS DE LA 'PHYA BAR BYED, ,SEMS CAN SDUG

BSNGAL MYONG BAR 'GYUR, ,PHYOGS DANG PHYOGS MTSAMS 'GRO BYED
CING, ,MYA NGAN ZUG RNGUS GNOD PAR 'GYUR, ,MYA NGAN RNAM PA MANG
PO YIS, ,DE NI YUN RING GNOD PAR 'GYUR, ,MYA

NGAN GYUR NAS 'CHI DUS BYED, ,DE LTA BAS NA DE MI BYA, ,DE PHYIR
NYES PA 'DI DAG DANG, ,GZHAN RNAMS DAG KYANG NGAS SHES PAS,
,BYANG CHUB SEMS DPA' RNAMS KYI PHYIR, ,PHYOGS TZAM ZHIG NI

BRJOD PA YIN, ,'OD SRUNG, GZHAN YANG BYANG CHUB SEMS DPA' KHYIM
PAS CHOS GSUM MI BYA STE, GSUM GANG ZHE NA, BUD MED SMAD 'TSONG
MA'I GAN DU 'GRO BAR MI BYA BA DANG, SMRA

SEMS THA DAD PAR SPYOD PA'I SKYES PA'AM, BUD MED BSTEN PAR MI BYA
BA DANG, BA LANG GSOD PA'I GNAS SU GNAS PAR MI BYA BA STE, BYANG
CHUB SEMS DPA' KHYIM PAS CHOS GSUM PO DE DAG MI


@60A *, ,BYA'O; ;DE LA 'DI SKAD CES BYA STE, 'DOD PA SPYOD PA
SMAD PA'I 'OS, ,SMAD 'TSONG GAN DU 'GRO MI BYA, ,'DOD PA NGAN PA
STEN BYED PA, ,MYUR DU RIM GRO MI BYED

'GYUR; ;GZUGS BZANG GAN DU 'GRO BYED PA, ,DE DAG LA NI SMOD PAR
'GYUR, ,MYUR DU NAD KYIS THEB PAR 'GYUR, ,DES NI DE YANG 'CHI DUS
BYED, ,SMRA SEMS THA DAD SPYOD PA YI, ,

SKYES PA'AM BUD MED DES MI STEN, ,GZHAN GYI BUD MED 'PHROG BYED
NA, ,DE LAS DUS KYIS RAB TU SBYOR, ,BA LANG GSOD PAR BYED PA NA,
,RNAM PA KUN TU DER MI 'GRO, ,BYANG CHUB

SEMS DPA' RNAMS DAG LA, ,SKYOB PA NGAS NI 'DI MI BSNGAGS, ,NYES
PA 'DI DAG MKHYEN PAS NA, ,SANGS RGYAS KYIS NI DE PHYIR BRJOD,
,RIGS PA MIN LA SBYOR BA RNAMS, ,DE DAG

CHED DU BRJOD PA MDZAD, ,SANGS RGYAS NGA YIS NYAN THOS RNAMS,
,SHES SO ZHES NI KHA CIG SMRA, ,DE DAG SANGS RGYAS SPYAN SNGA
NAS, ,SPYOD YUL GANG NA YOD PAR 'DONG, ,SEMS CAN

GANG DAG 'PHAGS GNAS SHING, ,MYUR DU MYA NGAN 'DAS 'DOD PA, ,DE
DAG DON DU BSHAD PA STE, ,BKA' BLO MI BDE PHYIR MA BSHAD, ,'OD
SRUNG, GZHAN YANG BYANG CHUB SEMS DPA' KHYIM

PAS CHOS GSUM DANG LDAN PAR BYA STE, GSUM GANG ZHE NA, KHYIM NA
GNAS PA DES SROG NI PHO NYA'I DGONGS GNAS DANG 'DRA BAR BDAG LA
RNAM PAR BRTAGS PAR BYA BA DANG, BYIN ZHING YONGS SU BTANG


@60B BA'I NOR BSAGS PAR BSGRUB PAR BYA ZHING, GANG MA BYIN ZHING
YONGS SU MA BTANG BA DE LA DPAG TSAD BRGYA NA YOD PA NA YANG 'DU
SHES BSKYED PAR MI BYA BA DANG, DES BU DANG CHUNG MA'I CHED DU

BZHAG PA'I BLO BSKYED PAR MI BYA BA STE, 'OD SRUNG, BYANG CHUB
SEMS DPA' KHYIM PAS CHOS GSUM PO DE DAG DANG LDAN PAR BYA'O, ,DE
LA 'DI SKAD CES BYA STE, BDAG NI MYUR DU MCHI'O ZHES, ,'CHI

BA'I 'DU SHES BSGOM PAR BYA, ,DE BAS LONGS SPYOD BSAGS PA LA,
,LONGS SPYOD LAS NI SNYING PO BLANG, ,BU DANG CHUNG MA'I DON GYI
PHYIR, ,DES NI NOR RNAMS BSAGS MI BYA, ,LUS DANG LONGS SPYOD SROG

RNAMS LAS, ,SNYING PO MYUR DU LEN PAR BYED, ,BYANG CHUB DON DU
'DUN DRAG BSKYED, ,RGOD CING G-YENG BAR MI BYED DO, ,NOR DANG
CHOS NI SPANGS NAS SU, ,LUS KUN LA NI GNOD PAR 'GYUR, ,DE NI BYIS

PA'I RTZED MO STE, ,SNANG BA MTHONG ZHING MI SNANG MTHONG, ,RO
MYANG BA NI DGOS PA MED, ,CHOS KYI SHUGS NI SKYOB PA YIN, ,RGYUN
MI 'CHAD PAR BSHAD PAR BYA, ,CHOS 'DI RTAG TU GNAS PA YIN,
,MTSUNGS

PAR LDAN RNAMS PHAN TSUN DU, ,'PHYA BAR BYED BA SDUG BSNGAL YIN,
,'DI 'DRA BA YI CHOS 'DI DAG ,'OD SRUNG NGAS NI RAB TU BRJOD,
,GANG DAG MKHAS PAR 'GYUR BA DAG ,MI DE KUN NI NGAS

SHES TE, ,DE DAG SHES PAR RIG GYUR CING, ,BDAG LA YID 'BYUNG GYUR
NAS NI, ,DE YI TSE NA YANG DANG YANG, ,NGA NI MNGON DU GYUR PAR
BYA, ,'OD SRUNG, GZHAN YANG BYANG CHUB SEMS DPA' KHYIM


@61A *, ,PA CHOS GSUM DANG LDAN NA, ,BLA NA MED PA YANG DAG PAR
RDZOGS PA'I BYANG CHUB LAS PHYIR MI LDOG PA 'THOB STE, GSUM GANG
ZHE NA, PHA MA MA DAD PA DAD

PA LA 'JOG PAR BYED, PHA MA TSUL KHRIMS 'CHAL BA TSUL KHRIMS LA
'JOG PAR BYED, PHA MA SER SNA CAN GTONG BA LA 'JOG PAR BYED, BLA
NA MED PA YANG DAG PAR RDZOGS PA'I

BYANG CHUB KYI BSNGAGS PA BRJOD CING, GZHAN DAG LA YANG CHOS STON
PAR BYED PA 'DI NI, GANG GIS BYANG CHUB SEMS DPA' KHYIM PA BLA NA
MED PA YANG DAG PAR RDZOGS PA'I BYANG CHUB LAS

PHYIR MI LDOG PA THOB PA'I CHOS DANG PO'O, ,'OD SRUNG, GZHAN YANG
BYANG CHUB SEMS DPA' KHYIM PAS BKUR STI BYA BAR 'OS PA YANG SHES,
BKUR STI BYA BA'I 'OS MA YIN PA YANG SHES TE ,

BKUR STI BYA BA'I 'OS DANG, BKUR STI BYA BA'I 'OS MA YIN PA SHES
NAS KYANG, GANG DAG BKUR STI BYA BA DE DAG LA NI BKUR STI BYED,
GANG DAG BKUR STI BYA BA'I 'OS MA YIN PA DE DAG LA NI BKUR

STI MI BYED KYI, DE DAG LA BYAMS PA SGOM PAR BYED DE, 'OD SRUNG,
BYANG CHUB SEMS DPA' KHYIM PA CHOS GNYIS PO 'DI DANG LDAN NA, BLA
NA MED PA YANG DAG PAR RDZOGS PA'I BYANG CHUB LAS

PHYIR MI LDOG PA 'THOB BO, ,'OD SRUNG, GZHAN YANG BYANG CHUB SEMS
DPA' KHYIM PA DE'I LONGS SPYOD GANG DAG SDUG BSNGAL GYIS SDUG
BSNGAL BAR BSGRUBS PA DE DAG DES CHUD MI GSON


@61B CING CHUD MI ZA BAR BYED DE, DGE SBYONG DANG, BRAM ZE TSUL
KHRIMS DANG LDAN PA RNAMS DANG THUN MONG DU SPYOD PA MA GTOGS PAR
SU LA YANG SBYIN PAR MI BYED DE, TSANGS PA MTSUNGS PAR SPYOD PA

RNAMS DANG SRI BA MED PAR SPYOD DO, ,'OD SRUNG, BYANG CHUB SEMS
DPA' KHYIM PA CHOS GSUM PO 'DI DANG LDAN NA, BLA NA MED PA YANG
DAG PAR RDZOGS PA'I BYANG CHUB LAS PHYIR MI LDOG PA THOB BO, ,DE

LA 'DI SKAD CES BYA STE, BYANG CHUB SEMS DPA' KHYIM PA NI, ,BYANG
CHUB DAM PA TSOL BA NA, ,GANG GIS DAM PA RTOGS GYUR PA'I, ,SHES
RAB RTZA BA GSUM GYIS SKYE, ,PHA DANG MA NI GANG YIN PA, ,BLO
GROS

NGAN CING MA DAD PA, ,DE LA 'DUN PA SKYED BYED CING, ,CHOS KYI
MCHOG LA SBYOR BAR BYED, ,'JUNGS PA GTONG DANG TSUL KHRIMS LA,
,SHES RAB 'CHAL BA SHES RAB SBYOR, ,BYANG CHUB DAM PA GANG YIN

PA; ;DE LA DE DAG YANG DAG 'DZUD, ,PHYOGS BZHI DAG TU SONG NAS
SU, ,LEGS PAR BSHAD PA YONGS BTZAL TE, ,GANG ZHIG SHES RAB 'PHEL
'GYUR BA, ,CHOS KYIS BYIN PA SBYIN PAR BYA, ,KHRIMS

'CHAL KHRIMS LA GZHAG BYAS SHING, ,MA DAD DAD PA 'DZIN BCUG STE,
,SHES 'CHAL SHES RAB 'DZIN BCUG NAS, ,DE NI LDOG PAR MI 'GYUR RO,
,SHES RAB CAN DES DGE SLONG MTHONG, ,TSUL KHRIMS

LDAN DANG MANG THOS LA, ,BKUR STI BYED CING STEN PAR BYED, ,SONG
NAS YANG DANG YANG DU 'DRI, ,GANG GI DON DU BSTEN PA YI, ,DGE
SLONG DE LA YANG YANG 'DRI, ,KHYIM PA RNAMS KYI CHOS DE DAG ,


@62A *, ,DES NI MYUR DU DE MI LDOG ,MKHAS PA DE NI DE DAG GI
,THOS PA'I GNAS KYI KHYAD PAR SHES, ,MKHAS PA RNAMS KYI KHYAD
SHES NAS, ,DE LA BDAG GI SHA YANG SBYIN, ,

NGA YIS GANG DAG BRJOD BYAS PA, ,DE DAG DAD PA'I MTSAN NYID DE,
,MA DAD PAS NI DE DAG GIS, ,BYANG CHUB SEMS 'DUN MI NUS SO,
,KHYAD PAR SHES SHING YID GZHUNGS PA, ,KHYAD PAR

MYUR DU THOB PAR 'GYUR, ,CHOS RNAMS KUN GYI KHYAD PAR NI, ,DE LA
DKON PAR MI 'GYUR RO, ,BDAG DANG PHA ROL GZHAN RNAMS KYI, ,KHYAD
PAR DE LTAR SHES GYUR NAS, ,SEMS DGA'

MNGON DU SGRUB PAR BYED, ,DE NAS DE YI SHES RAB 'PHEL, ,DE YIS
LONGS SPYOD GANG YIN PA, ,GANG DAG DES NI KUN BSGRUBS PA, ,DE DAG
TSUL KHRIMS LDAN RNAMS DANG, ,GCIG TU SPYAD

PAR SNGA NAS BYAS, ,DE NI GZHAN DU MI SMRA STE, ,DE NI LOG PAR
SMRA MA YIN, ,GTONG DANG LDAN ZHING MTHU BRTAN PA, ,DE NI DE
BZHIN GSHEGS PAR 'GYUR, ,TSUL KHRIMS BZANG ZHING 'GROGS NA

BDE; ;DPA' BO BYAMS PA THOB GYUR PA, ,SBYIN PA BYIN NAS SNGA LOGS
SAM, ,YANG NA PHYI NAS DGA' BAR 'GYUR, ,SBYIN BDAG DAM PA DPA' BO
STE, ,SBYIN BDAG LAS NI 'TSOL BA MED, ,THAMS

CAD SBYIN BDAG BRTAN PA PO, ,DE LA MA BYIN YONG MED DE, ,GSER RAM
YANG NA DBYIG KYANG RUNG, ,SNGON GYI TSE RABS RNAMS NI BYIN,
,CHOS MCHOG RNAMS DANG ZAB MO MCHOG ,GO 'PHANG YONGS SU


@62B TSOL BAR BYED, ,GANG ZHIG LHAR BCAS 'JIG RTEN LA, ,BSTI
STANG BYED PA RIG MA YIN, ,GANG ZAG GCIG PO GANG YIN LA, ,CHOS
KYI DON PHYIR BKUR STI BYA, ,CHOS LAS SKYES PA DPA' BOS NI, ,

CHOS KYI CHOS KYANG YONGS SU TSOL, ,CHOS GCES CHOS DANG YID
GZHUNGS PA, ,'JIG RTEN NA NI 'DREN PAR 'GYUR, ,'OD SRUNG, GZHAN
YANG BYANG CHUB SEMS DPA' KHYIM PA CHOS GSUM DANG LDAN

NA; BLA NA MED PA YANG DAG PAR RDZOGS PA'I BYANG CHUB TU SEMS
BSKYED PA LAS NYAN THOS KYI THEG PAR YONGS SU MYA NGAN LAS 'DA'
BAR BYED DE, GSUM GANG ZHE NA, 'OD SRUNG, 'DI LA KHA CIG BYANG

CHUB TU SEMS BSKYED NAS, SEMS CAN DMYAL BA RNAMS KYIS 'JIGS
SHING, DUD 'GRO'I SKYE GNAS DANG, GSHIN RJE'I 'JIG RTEN GYIS
'JIGS TE, BYANG CHUB LA KHUR DU 'DU SHES PAR 'GYUR

ZHING; DE GAL TE DGE BA'I RTZA BA YANG DAG PAR BSGRUBS PA RNAMS
RGYUN MI 'CHAD PAR YID LA MI BYED DE, LEN PAR MI BYED LA, DE YID
KYIS ZHE 'GRAS PAR BYED, DE SEMS KYIS ZHE 'GRAS

PAR BYED CING, SDUG BSNGAL GYI 'DU SHES SU 'GYUR NA, 'OD SRUNG,
CHOS DANG PO DE DANG LDAN PA'I BYANG CHUB SEMS DPA' BYANG CHUB
LAS LDOG CING NYAN THOS KYI THEG PAR YONGS SU MYA NGAN LAS

'DA' BAR BYED DO, ,'OD SRUNG, GZHAN YANG 'DI LA KHA CIG BYANG
CHUB TU SEMS BSKYED NAS, GANG SBYIN PA SBYIN ZHING YONGS SU DGA'
BA MA YIN PA'I SBYIN PA BYIN TE, BYIN ZHING BYIN NAS KYANG


@63A *, ,'GYOD PAR 'GYUR ZHING SANGS RGYAS KYI YE SHES LA MI GTOD
NA, 'OD SRUNG, CHOS GNYIS PA DE DANG LDAN PA'I BYANG CHUB SEMS
DPA' KHYIM PA NI BYANG CHUB LAS LDOG

CING MYUR DU NYAN THOS KYI THEG PAR YONGS SU MYA NGAN LAS 'DA'
BAR BYED DO, ,'OD SRUNG, GZHAN YANG 'DI LA KHA CIG BYANG CHUB TU
SEMS BSKYED NAS MANG DU THOS PA YONGS SU BTZAL

BA'I PHYIR BRTZON 'GRUS MI RTZOM GYI, DE DGE BA'I RTZA BA NGAN
NGON TZAM DES MYUR DU YONGS SU MYA NGAN LAS 'DA' BAR BYED NA, 'OD
SRUNG, CHOS GSUM PA DE DAG DANG LDAN PA'I BYANG CHUB

SEMS DPA' KHYIM PA BYANG CHUB LAS LDOG CING MYUR DU NYAN THOS KYI
THEG PAR YONGS SU MYA NGAN LAS 'DA' BAR BYED DO, ,DE LA 'DI SKAD
CES BYA STE, ,BYANG CHUB CHED DU 'DUN BSKYED LA, ,

MTHUN PAR RJES SU MI SGRUB NA, ,SANGS RGYAS THEG LAS LDOG 'GYUR
TE, ,NYAN THOS THEG PAR 'GRO BAR 'GYUR, ,MA DAD PA DANG LE LO
CAN, ,SER SNA CAN DANG SHES RAB 'CHAL, ,DE DAG

LA NI BYANG CHUB MED, ,DE DAG BAR DU GCOD PA YIN, ,BYAS PA GZO
DANG KHRIMS LDAN DANG, ,SBYIN LA YID NI DGA' BA DANG, ,BYIN NAS
SEMS NI TSIM GYUR PA, ,DE DAG BYANG CHUB DKON

MA YIN, ,SDIG PA DAG NI SEMS KYIS BYED, ,SEMS KYIS SBYIN PA SBYIN
PAR BYED, ,SEMS CAN SEMS MCHOG LDAN DE DAG ,'JIG RTEN MCHOD RTEN
'DRA BAR 'GYUR, ,GANG DAG CHOS


@63B 'DI RNAMS SPANGS NAS, ,BYANG CHUB TU NI SEMS BTUD PA, ,DE
DAG 'JIG RTEN RNAMS NA NI, ,SBYIN GNAS BLA MED SANGS RGYAS 'GYUR,
,'OD SRUNG, BYANG CHUB SEMS DPA' KHYIM PA CHOS GSUM

DANG LDAN NA, BYANG CHUB LAS LDOG CING, RANG SANGS RGYAS KYI
YONGS SU MYA NGAN LAS 'DA' BAS YONGS SU MYA NGAN LAS 'DA' BAR
BYED DO, GSUM GANG ZHE NA, 'OD SRUNG, 'DI LA KHA CIG

BYANG CHUB TU SEMS BSKYED NAS CHOS LA SER SNA BYED DE, 'OD SRUNG,
CHOS DANG PO 'DI DANG LDAN PA'I BYANG CHUB SEMS DPA' KHYIM PA
BYANG CHUB LAS LDOG CING, RANG SANGS RGYAS KYI YONGS SU

MYA NGAN LAS 'DA' BAS YONGS SU MYA NGAN LAS 'DA' BAR BYED DO,
,'OD SRUNG, GZHAN YANG 'DI LA KHA CIG BYANG CHUB TU SEMS BSKYED
NAS, DGE MTSAN DANG LTAS LA CHAGS TE, 'OD SRUNG,

CHOS GNYIS PA 'DI DANG LDAN PA'I BYANG CHUB SEMS DPA' KHYIM PA
BYANG CHUB LAS LDOG CING, RANG SANGS RGYAS KYI YONGS SU MYA NGAN
LAS 'DA' BAS YONGS SU MYA NGAN LAS 'DA' BAR BYED

DO; ;'OD SRUNG, GZHAN YANG 'DI LA KHA CIG BYANG CHUB TU SEMS
BSKYED NAS, BYANG CHUB KYI YAN LAG RNAMS YONGS SU MI TSOL ZHING
LE LO CAN DU 'GYUR TE, 'OD SRUNG, CHOS GSUM PA 'DI

DANG LDAN PA'I BYANG CHUB SEMS DPA' KHYIM PA BYANG CHUB LAS LDOG
CING, RANG SANGS RGYAS KYI YONGS SU MYA NGAN LAS 'DA' BAS YONGS
SU MYA NGAN LAS 'DA' BAR BYED DO, ,DE LA 'DI SKAD


@64A *, ,CES BYA STE, ,CHOS LA SER SNA BYED GYUR CING, ,GZHAN DAG
LA NI MI STON PA, ,RKYEN GYIS BYANG CHUB THOB 'GYUR TE, ,'DI NI
BYANG CHUB LDOG PAR 'GYUR, ,DE LTAR 'DI

NYID GNOD 'GYUR TE, ,GNOD PA LAS NI SDUG BSNGAL 'ONGS, ,'GRO'AM
NYE BAR BSTEN NAM ZHES, ,DE NI BYANG CHUB THE TSOM ZA, ,THEG PA
CHE LA BSAM BYAS NAS, ,MYUR DU LTAS NI LTA BAR BYED,

GANG 'DIR STON PA MI STEN PA, ,DE DAG DAD PA'I MTSAN NYID MIN,
,GANG DAG 'DUN PA GRAGS LDAN ZHING, ,BYANG CHUB BRTAN PAR 'DOD
GNYER BA, ,DE DAG GZHAN LA PHYAG MI 'TSAL, ,

'JIG RTEN MCHOD RTEN MA GTOGS SO, ,GANG DAG DAD PA 'DI 'DRA BA,
,LHA GZHAN RNYED PAR MI 'GYUR TE, ,DES NA MCHOG NI PHUN SUM
TSOGS, ,LHA YI LHA ZHES BYA BA YIN, ,BYANG CHUB TU

NI 'DUN BSKYED NAS, ,GANG ZHIG GZHAN LA PHYAG MI 'TSAL, ,DE NI DE
DANG DE DAG TU, ,STOBS DANG GZUGS DANG LDAN PAR 'GYUR, ,'OD
SRUNG, BYANG CHUB SEMS DPA' KHYIM PA CHOS

GSUM DANG LDAN NA, LUS GNAG PAR 'GYUR ZHING LUS NAG POR 'GYUR TE,
GSUM GANG ZHE NA, DE BZHIN GSHEGS PA'I MCHOD RTEN LA MAR ME BUS
PA DE NAS MAR ME RKU BA DANG, PHA

ROL DANG 'GYED PA NA KHRO BA NYE BAR STON PA DANG, MA DRIS PAR
SMRA ZHING MI NAG PO'I MTSANG BRUS PA YIN TE, 'OD SRUNG, BYANG
CHUB SEMS DPA' KHYIM PA CHOS GSUM PO DE DAG DANG LDAN NA


@64B LUS NAG POR 'GYUR RO, ,DE LA 'DI SKAD CES BYA STE, ,MCHOD
RTEN MAR ME BUS PA LA, ,DE YI 'OD 'PHRO MED BYED NA, ,DE YI LUS
NI GNAG GYUR TE, ,DPER NA LA BA NAG PO BZHIN, ,MI MTHONG

NAS NI MTSANG 'BRU STE, ,NGA NI DKAR GYI KHYOD GNAG CES, ,DES NI
GZHAN LA BRNYAS BYAS NAS, ,NAG POR 'GYUR TE MUN PA BZHIN, ,NGAG
NI SHIN TU BSDAM PAR GYIS, ,CHUD ZAR 'GYUR BA'I

LAS MED DE, ,LAS DE JI LTAR BYAS PA BZHIN, ,DE LTAR DE LA SPYOD
PAR 'GYUR, ,'OD SRUNG, BYANG CHUB SEMS DPA' KHYIM PA CHOS GSUM
DANG LDAN NA, MGAR BA'I KHYIM DU SKYE BAR 'GYUR TE ,

GSUM GANG ZHE NA, 'OD SRUNG, 'DI LA BYANG CHUB SEMS DPA' KHYIM PA
BDAG NYID BSLAB PA'I GZHI LNGA DANG LDAN PA YIN LA, NYE DU LAM
RING PO NAS LHAGS PA DE DAG LA CHANG LDUD PA DANG,

SEMS CAN GZHAN DAG KYANG CHANG LA MGRON DU 'BOD NA, 'OD SRUNG,
CHOS DANG PO 'DI DANG LDAN PA'I BYANG CHUB SEMS DPA' KHYIM PA NI
MGAR BA'I KHYIM DU SKYE BAR 'GYUR RO, ,'OD SRUNG,

GZHAN YANG BYANG CHUB SEMS DPA' KHYIM PA BDAG NYID TSANGS PAR
SPYOD PA YIN LA, GZHAN DAG 'KHRIG PA'I CHOS LA SBYOR NA, DE LAS
BYAS SHING BSAGS PA DES, MGAR BA'I KHYIM DU SKYE

BAR 'GYUR TE, 'OD SRUNG, CHOS GNYIS PA 'DI DANG LDAN PA'I BYANG
CHUB SEMS DPA' KHYIM PA MGAR BA'I KHYIM DU SKYE BAR 'GYUR RO,
,'OD SRUNG, GZHAN YANG BYANG CHUB SEMS DPA' KHYIM


@65A *, ,PA DE KHYIM NA BYA BA CI YANG RUNG BA ZHIG BRTZAMS PA
YOD LA, DE MI CHOS KYIS BREL BA ZHIG 'DUG PA DE'I GAN DU SONG STE
BOS NAS TSUR SHOG ,RE ZHIG KHA TON BYED PA

THONG LA, LAS RINGS PA GYIS SHIG CES BSGO NA, DE LAS BYAS SHING
BSAGS PA DES MGAR BA'I KHYIM DU SKYE BAR 'GYUR TE, 'OD SRUNG,
CHOS GSUM PA 'DI DAG LDAN PA'I BYANG CHUB

SEMS DPA' KHYIM PA NI MGAR BA'I KHYIM DU SKYE BAR 'GYUR RO, ,DE
LA 'DI SKAD CES BYA STE, ,NYE DU LHAGS PA MTHONG NAS SU, ,CHANG
LA MGRON DU 'BOD BYED CING, ,MYOS PA'I BTUNG BA

BYIN PAS NI, ,MGAR BA MU COR SMRA BAR 'GYUR, ,DE NI KHAB DANG
MTSON CHA DANG, ,BZO YI GNAS NI MI BYED KYI, ,SA LA 'DUG PA BYAS
NAS SU, ,LAG PAS SPUD PA BLANGS NAS 'BUD, ,

BUD MED DANG NI 'DU SPANGS LA, ,GZHAN DAG LA NI 'DOD BSNGAGS NA,
,LAS KYI RNAM PAR SMIN PA DES, ,MGAR BA MU COR SMRA BAR 'GYUR,
,DES NI KHAB DANG MTSON CHA DANG, ,SBUD PA

'BUD KYANG MI SHES LA, ,LAG PAS THO BA BZUNG NAS SU, ,DE NI LCAGS
KYI GAR BU BRDUNG, ,CHOS NI RNAM PAR SPANGS BYAS PAS, ,DE NAS MI
DE SHI 'PHOS NAS, ,MI DE RAB TU MYUR BAR NI,,

MGAR BA'I KHYIM DU SKYE BAR 'GYUR, ,DE NI SDUD PA MI MTHONG
ZHING, ,DE NI MTHO PA'ANG MI MTHONG STE, ,SNOD RNAMS THAMS CAD
'JOMS PAR BYED, ,RNAM PAR SMIN PA 'DI 'DRA'O, ,'OD


@65B SRUNG NGAG NI BSRUNG BAR BYA, ,YID KYANG SHIN TU BSDAM PAR
BYA, ,MI DGE BA YI CHOS RNAMS KUN, ,GZHAN LA BRJOD PAR MI BYA'O,
,SKYE BA'I 'KHOR BA SDUG BSNGAL TE, ,SRED PAS SKYE BA 'PHEL BAR

'GYUR, ,DE BAS BRTAN PA CHOS SPYOD CIG ,CHOS MA YIN PA RNAM PAR
SPONGS, ,'OD SRUNG, BYANG CHUB SEMS DPA' KHYIM PA CHOS GSUM DANG
LDAN NA, RGYAL RIGS SHING S'A LA CHEN PO LTA BU

RNAMS DANG SKAL BA MNYAM PAR 'GYUR ZHING, GZUGS BZANG BA DANG,
MDZES PA DANG, BLTA NA SDUG PA DANG, KHA DOG BZANG PO RGYAS PA
MCHOG DANG LDAN PA DANG, LE LO MED PA DANG, GSAL

BA DANG, SHIN TU RNAM PAR NGES PAR 'GYUR TE, GSUM GANG ZHE NA,
'OD SRUNG, 'DI LA BYANG CHUB SEMS DPA' KHYIM PAS SNGON MA MTHONG
BA'I DGE SBYONG DANG BRAM ZE DAG MTHONG NA, 'DI DAG

NI SBYIN GNAS SO, ,'DI DAG NI MCHOD PAR 'OS PA'O, ,'DI DAG NI
PHYAG BYA BAR 'OS PA'O, ,'DI DAG NI BSOD NAMS KYI ZHING NGO ZHES
DGA' BA BSKYED DE, DE DGA' BAR GYUR BA'I SEMS

KYIS GOS DANG, ZAS DANG, MAL CHA DANG, NA BA'I GSOS SMAN DANG, YO
BYAD RNAMS KYIS MGRON DU GNYER TE, 'OD SRUNG, CHOS DANG PO 'DI
DANG LDAN PA'I BYANG CHUB SEMS DPA' KHYIM PA

RGYAL RIGS SHING S'A LA CHEN PO LTA BU DANG BSKAL BA MNYAM PAR
SKYE BAR 'GYUR RO, ,'OD SRUNG, GZHAN YANG BYANG CHUB SEMS DPA'
KHYIM PA YI DAM SNYING PO CAN LA GNAS PA YIN TE, DE YID


@66A *, ,DAM SNYING PO CAN LA GNAS PAS, JI SKAD SMRAS PA BZHIN
BYED CING, BRDZUN DU MI SMRA BA YIN TE, 'OD SRUNG, CHOS GNYIS PA
'DI DANG LDAN PA'I BYANG CHUB SEMS DPA'

KHYIM PA RGYAL RIGS SHING S'A LA CHEN PO LTA BU RNAMS DANG SKAL
BA MNYAM PAR SKYE BAR 'GYUR RO, ,'OD SRUNG, GZHAN YANG BYANG CHUB
SEMS DPA' KHYIM PA DGE SBYONG DANG BRAM ZE'I TSUL

KHRIMS DANG LDAN PA DE DAG LA BSNYEN BKUR BYAS NAS SNYING PO LEN
TE, 'OD SRUNG, CHOS GSUM PA 'DI DANG LDAN PA'I BYANG CHUB SEMS
DPA' KHYIM PA RGYAL RIGS SHING S'A LA CHEN PO

LTA BU RNAMS DANG SKAL BA MNYAM PAR SKYE BAR 'GYUR RO, ,DE LA 'DI
SKAD CES BYA STE, DES NI SHES RAB RANG BZHIN CAN, ,KHRIMS LDAN
MANG DU THOS MTHONG NAS, ,YID BDE BA NI BSKYED

BYAS TE, ,SONG NAS DE DAG MGRON DU GNYER, ,DE DAG MGRON DU GNYER
BYAS NAS, ,DE NI YANG DAG JI BZHIN BYED, ,DE NI GTONG RGYUN MI
GCOD CING, ,DE LA 'GRAS PAR 'GYUR BA MED, ,

GANG GI DON DU BSNYEN BKUR BA, ,SNYING PO DE NI LEN PAR BYED,
,SNA TSOGS SHES PA'I KHYAD PAR GYIS, ,RIN CHEN SHIN TU DKON LA
YANG, ,GANG DAG DAD PA 'DI 'DRA ZHING, ,BYANG CHUB

LA YANG MNGON ZHUGS PA, ,DE DAG YE SHES SPYOD YUL BA, ,BYANG CHUB
RNYED PAR DKA' BA MED, ,'TSO BA MCHOG GIS 'TSO BYAS NAS, ,LONGS
SPYOD MCHOG RNAMS SDUD PAR BYED, ,CHOS


@66B KYI DAM PA YONGS SU TSOL, ,MYA NGAN 'DAS PA MCHOG LA REG
,RIGS MCHOG RNAMS SU SKYE BAR 'GYUR, ,GZUGS KYI DAM PA MNGON PAR
'GRUB, ,CHOS GOS DAM PA 'CHANG BAR BYED, ,DE NI MYA

NGAN 'DAS MCHOG 'THOB, ,MKHAS PA'I MI NI 'DI 'DRA'I CHOS, ,DE DAG
SHES PAR GYUR NAS NI, ,KUN DU SPYOD DE THUB PA YIS, ,NYE BAR
BSTAN LA GUS PAR BYED, ,MI DE SANGS RGYAS THEG PA

YI; ;THEG PA MCHOG GIS 'GRO BAR BYED, ,MYA NGAN LAS 'DAS BSIL
BA'I DNGOS, ,DE NI DE YI 'BRAS BU MCHOG ,CI 'DRA BA YI LAS BYAS
PA, ,RNAM PAR SMIN PA DE 'DRA 'GYUR, ,BSKAL PA

BYE BA PHRAG BRGYAR YANG, ,DE NI CHUD ZAR 'GYUR BA MED, ,'OD
SRUNG, BYANG CHUB SEMS DPA' KHYIM PA CHOS GSUM DANG LDAN NA,
KHYIM GYIS LA GNAS NAS BLA NA MED PA YANG DAG PAR RDZOGS

PA'I BYANG CHUB MNGON PAR RDZOGS PAR SANGS RGYAS KYI BAR DU, JI
LTAR NAM DU YANG 'DOD PA'I YON TAN LNGA PO DAG LA YONGS SU SPYOD
PAR MI 'GYUR BA DE LTA BU'I DGE BA'I RTZA BA BSKYED DE,

GSUM GANG ZHE NA, 'OD SRUNG, 'DI LA BYANG CHUB SEMS DPA' KHYIM PA
BSLAB PA'I GZHI LNGA DANG LDAN PA YIN TE, DE GZHAN LA YANG 'DOD
PA BSNGAGS PA MI BYED CING, BUD MED DANG RGYU

BA MA YIN GYI, RANG GI DON LA MNGON PAR BRTZON PA YIN TE, BDAG NI
BUD MED DANG BSTEN PAS CHOG GI ,BDAG BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS


@67A *, ,PAR SANGS RGYAS KYI BAR DU 'DOD PA'I YON TAN LNGA PO DE
DAG DANG PHRAD PAR MA GYUR CIG CES SEMS KYANG BSKYED DO, 'OD
SRUNG, CHOS DANG PO 'DI DANG LDAN PA'I BYANG

CHUB SEMS DPA' KHYIM PA BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR SANGS RGYAS KYI BAR DU NAM YANG
'DOD PA'I YON TAN LNGA PO DAG LA YONGS SU MI SPYOD

DO; ,'OD SRUNG, GZHAN YANG BYANG CHUB SEMS DPA' KHYIM PA 'DI LTA
BU'I MDO SDE 'DI DAG THOS NAS DAD PA BSKYED CING DAD NAS KYANG
YONGS SU TSOL LO, ,'OD SRUNG, GZHAN YANG

MDO SDE 'DI LTA BU 'DI DAG GZUNG DKA' BAS YONGS SU ZIN PAR 'GYUR
TE, 'ON KYANG LUNG 'BOG PAR BYED, BRTZON PAR BYED DO, ,'OD SRUNG,
GZHAN YANG GANG ZHIG CHOS 'DI LTA

BU 'DI DAG THOS NAS 'GYOD PA'I GNAS MTHA' DAG SEL BAR 'GYUR TE,
DE DAG DGE BA'I RTZA BA DES CHAGS PA MED PA'I SPOBS PA DANG, GROL
BA'I SPOBS PA DANG LDAN PAR

'GYUR, SHI 'PHOS KYANG RUNG, SHI 'PHOS PAR MA GYUR KYANG RUNG
STE, DE BZHIN GSHEGS PA RNAMS MYUR DU MTHONG BAR 'GYUR, SHI 'PHOS
NAS KYANG MTHO RIS KYI 'JIG RTEN

DU 'GRO BAR 'GYUR TE, DE BLA NA MED PA YANG DAG PAR RDZOGS PA'I
BYANG CHUB DANG RING NGO SNYAM DU SHES PAR MI BYA STE, 'OD SRUNG,
CHOS GNYIS PA 'DI DANG LDAN PA'I BYANG CHUB SEMS


@67B DPA' KHYIM PA BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR SANGS RGYAS KYI BAR DU 'DOD PA'I YON
TAN LNGA PO DAG LA MI SPYOD DO, ,'OD SRUNG, GZHAN YANG BYANG

CHUB SEMS DPA' KHYIM PA DGE BA'I RTZA BA THAMS CAD BLA NA MED PA
YANG DAG PAR RDZOGS PA'I BYANG CHUB TU YONGS SU BSNGO STE, DE
GZUGS LA DGA' BA MA YIN, SGRA LA DGA' BA MA YIN,

DRI LA DGA' BA MA YIN, RO LA DGA' BA MA YIN, REG LA DGA' BA MA
YIN, LONGS SPYOD LA DGA' BA MA YIN, DBANG PHYUG LA DGA' BA MA
YIN, G-YOG 'KHOR LA DGA' BA MA YIN TE,

DE 'DUS MA BYAS KYI SEMS DANG, 'DUS MA BYAS KYI RNAM PAR SMIN PAR
GYUR NAS, MYUR DU BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA STE, BLA NA MED

PA YANG DAG PAR RDZOGS PA'I BYANG CHUB MNGON PAR RDZOGS PAR SANGS
RGYAS KYI BAR DU 'DOD PA'I YON TAN LNGA PO DAG LA YONGS SU MI
SPYOD DE, 'OD SRUNG, CHOS GSUM PO 'DI DANG LDAN

PA'I BYANG CHUB SEMS DPA' KHYIM PA BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR SANGS RGYAS KYI BAR
DU 'DOD PA'I YON TAN LNGA PO DAG LA MI SPYOD DO, ,DE LA

'DI SKAD CES BYA STE, KHYIM PA BSLAB PA'I GZHI LNGA PO, ,BSRUNG
BA DAG NI LEGS BSRUNGS TE, ,BUD MED DAG NI 'DU BA SPONG, ,DE LA
SMOD CING BSHUNG BAR BYED, ,'DI 'DRA BA YI CHOS 'DI


@68A *, ,DAG ,YONGS SU TSOL BAS NGOMS PA MED, ,'GYOD PA'I GNAS NI
GANG YIN PA, ,DE DAG DES NI MYUR DU SEL, ,DGE BA'I CHOS RNAMS
THAMS CAD KYANG, ,BYANG

CHUB DON DU BSNGO BAR BYED, ,DE NI DGE BA'I RTZA BA DES, ,'DOD
PA'I YON TAN MYUR DU SPONG, ,RTAG TU MANG DU THOS PAR 'GYUR,
,SNYING RJE YANG DAG BSKYED NAS SU, ,SROG CHAGS RNAMS LA CHOS

KYANG STON, ,BYANG CHUB LAM NI YONGS SU TSOL, ,DE BAS 'DI 'DRA
RNAMS THOS NAS, ,'DUN PA BZANG PO BSKYED BYAS SHING, ,'DOD PA
BSTEN PAR MI BYA STE, ,'KHOR LO MYUR DU BSKOR

BAR BYA, ,DE NAS BCOM LDAN 'DAS LA TSE DANG LDAN PA 'OD SRUNG
CHEN POS 'DI SKAD CES GSOL TO, ,BTZUN PA BCOM LDAN 'DAS, CHOS KYI
RNAM GRANGS 'DI'I MING CI LAGS, 'DI

JI LTAR GZUNG BAR BGYI, BCOM LDAN 'DAS KYIS BKA' STZAL PA, 'OD
SRUNG, DE'I PHYIR KHYOD KYIS CHOS KYI RNAM GRANGS 'DI SNGOM PA
GSUM BSTAN PA ZHES BYA BAR YANG ZUNGS SHIG ,

BYANG CHUB SEMS DPA'I BSLAB PA YONGS SU BRJOD PA ZHES BYA BAR
YANG ZUNGS SHIG ,CHOS THAMS CAD YANG DAG PAR 'DU PA ZHES BYA BAR
YANG ZUNGS SHIG ,BCOM LDAN 'DAS KYIS DE

SKAD CES BKA' STZAL NAS, TSE DANG LDAN PA 'OD SRUNG CHEN PO DANG,
THAMS CAD DANG LDAN PA'I 'KHOR DE DAG DANG, LHA DANG, DRI ZA
DANG, MI DANG, LHA MA YIN DU BCAS PA'I 'JIG RTEN


@68B YI RANGS TE, BCOM LDAN 'DAS KYIS GSUNGS PA LA MNGON PAR
BSTOD DO, ,'PHAGS PA DKON MCHOG BRTZEGS PA CHEN PO'I CHOS KYI
RNAM GRANGS LE'U STONG PHRAG BRGYA PA LAS, SDOM PA GSUM PO

BSTAN PA ZHES BYA BA LE'U DANG PO RDZOGS SO,, ,,RGYA GAR GYI
MKHAN PO DZI NA MI TRA DANG, SU RENDRA BO DHI DANG, ZHU CHEN GYI
LOTZTSA BA BAN DE YE SHES SDES BSGYUR CING ZHUS TE, SKAD GSAR

BCAD KYIS KYANG BCOS NAS GTAN LA PHAB PA,, 
