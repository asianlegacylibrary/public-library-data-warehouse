@387A ,,RGYA GAR
SKAD DU,

A'ARYA AA SHO KA DATTA BY'A KA RA nA N'A MA MAH'A Y'A NA S'U TRA,
BOD SKAD DU, 'PHAGS PA MYA NGAN MED KYIS BYIN PA LUNG BSTAN PA
ZHES BYA BA THEG PA CHEN PO'I MDO, BAM PO GCIG

GO ,SANGS RGYAS DANG BYANG CHUB SEMS DPA' THAMS CAD LA PHYAG
'TSAL LO, ,'DI SKAD BDAG GIS THOS PA'I DUS GCIG NA, BCOM LDAN
'DAS RGYAL PO'I KHAB NA, BYA

RGOD KYI PHUNG PO'I RI LA DGE SLONG LNGA BRGYA TZAM GYI DGE SLONG
GI DGE 'DUN CHEN PO DANG, BYANG CHUB SEMS DPA' BRGYA STONG THAMS
CAD KYANG GZUNGS THOB PA, SPOBS PA THOGS

PA MED PA, MNGON PAR SHES PA BSGRUB PA LA MKHAS PA, CHOS ZAB MO'I
TSUL LA GNAS PA, STONG PA NYID LA GNAS PA, MTSAN MA MED PA LA
GNAS PA, SMON PA MED PA LA

GNAS PA, MI DMIGS PA'I CHOS LA GNAS PA, MI GNAS PA'I CHOS STON
PA, MI SKYE PA'I CHOS LA BZOD PA DANG LDAN PA SHA STAG LA, 'DI
LTA STE, BYANG CHUB SEMS DPA'

LHUN PO DANG, BYANG CHUB SEMS DPA' LHUN PO CHEN PO DANG, BYANG
CHUB SEMS DPA' YE SHES LHUN PO DANG, BYANG CHUB SEMS DPA' RIN
CHEN SENG GE DANG, BYANG CHUB SEMS


@387B DPA' SENG GE BLO GROS DANG, BYANG CHUB SEMS DPA' RTAG TU
LAG BRKYANG DANG, BYANG CHUB SEMS DPA' RTAG TU LAG BSGRENG DANG,
BYANG CHUB SEMS DPA' RTAG TU BRTZON DANG, BYANG CHUB

SEMS DPA' RTAG TU 'DZUM ZHING RAB TU DGA' BA DANG, BYANG CHUB
SEMS DPA' DBANG PO LAS 'DAS PA DANG, BYANG CHUB SEMS DPA' RTAG TU
GDUNG DANG, BYANG CHUB SEMS DPA' RIN

CHEN SEMS DANG, BYANG CHUB SEMS DPA' LAG NA RIN CHEN DANG, BYANG
CHUB SEMS DPA' LAG NA RIN CHEN THOGS DANG, BYANG CHUB SEMS DPA'
RIN CHEN BKRA LDAN DANG, BYANG CHUB

SEMS DPA' KHA LO SGYUR DANG, BYANG CHUB SEMS DPA' KHA LO SGYUR
CHEN PO DANG, BYANG CHUB SEMS DPA' BDEN PA LA DGA' BA DANG, BYANG
CHUB SEMS DPA' BYAMS PA DANG,

BYANG CHUB SEMS DPA' 'JAM DPAL GZHON NUR GYUR PA DANG, SKYES BU
DAM PA BRGYAD LA, 'DI LTA STE, BYANG CHUB SEMS DPA' BZANG SKYONG
DANG, BYANG CHUB SEMS DPA' DKON

MCHOG 'BYUNG GNAS DANG, BYANG CHUB SEMS DPA' PHUG SBAS DANG,
BYANG CHUB SEMS DPA' DBANG PO'I LHA DANG, BYANG CHUB SEMS DPA'
CHU LHA'I LHA DANG, BYANG CHUB SEMS

DPA' BLO GROS YANGS PA DANG, BYANG CHUB SEMS DPA' BLO GROS KHYAD
PAR CAN DANG, BYANG CHUB SEMS DPA' BLO GROS 'PHEL DANG, DE DAG LA
SOGS PA BYANG CHUB SEMS DPA'


@388A *, ,BRGYAD STONG DANG THABS GCIG TU BZHUGS SO, ,DE NAS DE'I
TSE BCOM LDAN 'DAS RGYAL PO'I KHAB KYI GRONG KHYER CHEN PO NA
GNAS SHING BZHUGS PA

LA RGYAL PO MA SKYES DGRA DANG, RGYAL PO'I BKA' LA GTOGS PA DANG,
BLON PO DANG, SNA CHEN PO LA GTOGS PA DANG, ZHANG BLON GYI BU TSA
DANG, ZHABS DRUNG NA 'KHOD PA DANG, PHO

BRANG 'KHOR GYI MI DANG, BRAM ZE DANG, RGYAL RIGS DANG, KHYIM
BDAG RNAMS KYIS BSTI STANG DU BYAS, BLA MAR BYAS, RI MOR BYAS,
MCHOD PA BYAS TE, DE NAS BCOM LDAN

'DAS 'KHOR BRGYA STONG DU MAS YONGS SU BSKOR CING MDUN GYIS BLTAS
NAS CHOS STON PA 'DI LTA STE, TSANGS PAR SPYOD PA, THOG MAR DGE
BA, BAR DU DGE BA, THA MAR DGE

BA; DON BZANG PO, TSIG 'BRU BZANG PO, MA 'DRES PA, YONGS SU
RDZOGS PA, YONGS SU DAG PA, YONGS SU BYANG BA RAB TU STON TO, ,DE
NAS TSE DANG LDAN PA SH'A RADVA TI'I BU

DANG, TSE DANG LDAN PA MO'U 'GAL GYI BU CHEN PO DANG, TSE DANG
LDAN PA 'OD SRUNG CHEN PO DANG, TSE DANG LDAN PA RAB 'BYOR DANG,
TSE DANG LDAN PA BYAMS PA'I BU GANG PO DANG, TSE DANG

LDAN PA RTA THUL DANG, TSE DANG LDAN PA NYE BAR 'KHOR DANG, TSE
DANG LDAN PA SGRA GCAN 'DZIN DANG, TSE DANG LDAN PA NAM GRU DANG,
TSE DANG LDAN PA KUN DGA' BO DANG, TSE DANG LDAN PA


@388B MA 'GAGS PA DANG, DE DAG DANG, GZHAN YANG NYAN THOS CHEN PO
RAB TU MANG PO RNAMS SNGA DRO'I DUS KYI TSE, CHOS GOS DANG, SHAM
THABS BGOS NAS, LHUNG BZED THOGS TE,

RGYAL PO'I KHAB KYI GRONG KHYER CHEN POR BSOD SNYOMS KYI PHYIR
ZHUGS SO, ,DE NAS NYAN THOS CHEN PO DE DAG RGYAL PO'I KHAB KYI
GRONG KHYER CHEN POR MTHAR CHAGS SU BSOD SNYOMS

KYI PHYIR RGYU ZHING, MTHAR GYIS RGYAL PO CHEN PO MA SKYES DGRA'I
PHO BRANG GA LA BA DER DONG STE LHAGS NAS, PHYOGS GCIG TU CANG MI
SMRA BAR 'KHOD DO, ,YANG DE'I TSE RGYAL PO MA SKYES DGRA'I PHO
BRANG

NA; BU MO MYA NGAN MED KYIS BYIN PA ZHES BYA BA BTZAS NAS, LO BCU
GNYIS LON PA 'DRA BA, GZUGS BZANG BA, MDZES PA, BLTA NA SDUG PA,
KHA DOG BZANG PO, RGYAS PA MCHOG DANG

LDAN PA, SNGON GYI RGYAL BA LA LHAG PAR BYA BA BYAS PA, DGE BA'I
RTZA BA BSKYED PA, SANGS RGYAS BRGYA STONG MANG PO LA BSNYEN BKUR
BYAS PA, BLA NA MED PA'I BYANG CHUB LAS PHYIR MI LDOG PA

DE RANG GI PHA'I KHANG BZANG NA KHRI GSER GYI RKANG PA CAN YOD PA
LA 'DUG PAR GYUR TO, ,DE NAS BU MO MYA NGAN MED KYIS BYIN PAS
NYAN THOS CHEN PO DE DAG MTHONG NAS, KHRI DE LAS MA LANGS

TE; BSUR YANG MI 'GRO ,PHYAG KYANG MI BYED, GTAM YANG MI ZER,
STAN YANG MI 'DINGS, BSOD SNYOMS KYANG MI 'BUL BAR KHA ROG STE
'DUG GO ,DE NAS RGYAL PO MA SKYES DGRAS, NYAN


@389A *, ,THOS CHEN PO DE DAG RGYAL PO'I PHO BRANG DU 'ONG ZHES
THOS NAS, RANG GI KHANG BZANG GI SNGA KHANG GA LA BA DER SONG STE
PHYIN NAS, NYAN THOS CHEN PO DE DAG LA MCHOG

TU SDUG PAR 'DZIN PAS MNGON PAR DGA' ZHING STAN YANG BTING NGO,
,RGYAL PO MA SKYES DGRAS, BU MO MYA NGAN MED KYIS BYIN PAS NYAN
THOS CHEN PO DE DAG MTHONG BZHIN DU KHA ROG STE

'DUG PA MTHONG NAS, BU MO MYA NGAN MED KYIS BYIN PA LA 'DI SKAD
CES SMRAS SO, ,BU MO, 'DI DAG NI BCOM LDAN 'DAS DE BZHIN GSHEGS
PA DGRA BCOM PA YANG DAG PAR RDZOGS PA'I

SANGS RGYAS SH'AKYA THUB PA DE'I NYAN THOS CHEN PO STE, CHE BA
NYID KYI YON TAN GYI CHOS DANG LDAN PA, ZAG PA ZAD PA, BYA BA
BYAS PA, BYED PA BYAS PA, KHUR BOR BA, BDAG GI DON RJES SU

THOB PA; SRID PAR KUN TU SBYOR BA YONGS SU ZAD PA, YANG DAG PA'I
SHES PAS SEMS SHIN TU RNAM PAR GROL BA, BSOD NAMS KYI ZHING DU
GYUR PA, SNYING BRTZE BA CAN YIN TE, 'JIG

RTEN LA SNYING BRTZE BA'I PHYIR, BSOD SNYOMS KYI PHYIR RGYU BAR
KHYOD KYIS MI SHES SAM, CI NA KHYOD KYIS DE DAG MTHONG LA, MTHONG
BZHIN DU KHRI LAS KYANG MI LDANG, BSU BAR YANG MI BYED,

PHYAG KYANG MI 'TSAL, GTAM YANG MI ZER, STAN DANG BSOD SNYOMS LA
YANG SPYAN MI 'DREN, DAD PA DANG, GUS PA YANG MI BSKYED PAR, CI'I
PHYIR MA GUS PA STON CING KHA ROG STE 'DUG ,


@389B KHYOD KYIS DON GYI DBANG CI ZHIG MTHONG, DE SKAD CES SMRAS
PA DANG, BU MO MYA NGAN MED KYIS BYIN PAS RANG GI PHA RGYAL PO MA
SKYES DGRA LA 'DI SKAD CES SMRAS SO, ,YAB, 'DI JI SNYAM DU

DGONGS, CI; 'KHOR LOS BSGYUR BA'I RGYAL PO, RGYAL PHRAN LA LDANG
BA'AM, BSUR MCHI BA NAM YANG GSAN TAM, GZIGS SAM, RGYAL POS SMRAS
PA, BU MO, DE NI MA YIN NO, ,BU MOS

SMRAS PA, YAB, CI; LHA'I DBANG PO BRGYA BYIN LHA GZHAN DAG LA
LDANG NGAM, BSUR MCHI'AM, RGYAL POS SMRAS PA, BU MO DE NI MA YIN
NO, ,BU MOS SMRAS PA, YAB, CI; MI MJED KYI

BDAG PO TSANGS PA LHA GZHAN DAG LA LDANG NGAM, BSUR MCHI'AM,
RGYAL POS SMRAS PA, BU MO DE NI MA YIN NO, ,BU MOS SMRAS PA, YAB,
CI; RGYA MTSO CHEN PO MTSO DANG, MTSE'U

DANG, CHU MIG DANG, MTSO BRAN DANG, LTENG KA DANG, KHRON PA LA
PHYAG 'TSAL BA GSAN TAM, GZIGS SAM, RGYAL POS SMRAS PA, BU MO, DE
NI MA YIN NO, ,BU MOS SMRAS PA, YAB,

CI; RI'I RGYAL PO RI RAB NI RI NAG PO GZHAN DAG LA 'DUD PA'AM,
PHYAG 'TSAL BA GSAN TAM, GZIGS SAM, RGYAL POS SMRAS PA, BU MO, DE
NI MA YIN NO, ,BU MOS SMRAS PA, YAB,

CI; NYI MA DANG, ZLA BA DANG, SKAR MA'I TSOGS SRIN BU ME KHYER
GYI 'OD 'DOD PA GSAN TAM, GZIGS SAM, RGYAL POS SMRAS PA, BU MO DE
NI MA YIN NO, ,BU MOS SMRAS PA, YAB, CI; RI


@390A *, ,DVAGS KYI RGYAL PO SENG GE NI, WA LA LDANG BA'AM, BSUR
MCHIS PA GSAN TAM, GZIGS SAM, RGYAL POS SMRAS PA, BU MO, DE NI MA
YIN NO, ,

BU MOS SMRAS PA, YAB, DE BZHIN DU SU ZHIG BLA NA MED PA YANG DAG
PAR RDZOGS PA'I BYANG CHUB TU SEMS BSKYED NAS, BYAMS PA CHEN PO
DANG, SNYING RJE CHEN PO'I SENG GE'I SGRA BSGRAGS

PA LA, DMAN PA LA MOS PA NYAN THOS WA LTA BUR GYUR PA, BYAMS PA
CHEN PO DANG, SNYING RJE CHEN PO DANG BRAL BA DAG LA DGA' ZHING
LDANG BA'AM, BSUR MCHI BA'AM, PHYAG 'TSAL

BA'AM, BKUR STI BGYID, YAB, CHOS KYI RGYAL PO CHEN PO SU ZHIG
CHOS KYI 'KHOR LO BLA NA MED PA BSKOR TAM, BSKOR BAR BGYID PA NA,
NYAN THOS DMAN PA, ZHAN PA, ZHUM

PA; NYI TSE BA'I SHES PA DANG LDAN PA RNAMS LA DGA' BAS PHYAG
'TSAL BA'AM, 'DUD PAR BGYID, YAB, LHA'I BDAG PO LHA'I DBANG PO
LTA BU SU ZHIG RNAM PAR DAG PA'I LHA'I

BDAG PO DON DU GNYER BA NA, DGE BA CHUNG BA'I LHA LTA BU'I NYAN
THOS DAG LA 'DOD PA DANG, PHYAG 'TSAL BA'AM, LDANG BA'AM, BSUR
MCHI BAR BGYID, YANG MI MJED KYI BDAG

PO TSANGS PA LTA BU SU ZHIG 'JIG RTEN NA TSANGS PA'I SNGA KHANG
BLA NA MED PA DON DU GNYER BA NA, DGE BA'I RTZA BA CHUNG BA'I
TSANGS PA LTA BU'I NYAN THOS DAG LA 'DOD PA'AM, LDANG


@390B BA'AM, BSUR MCHI BA'AM, PHYAG 'TSAL BAR BGYID, YAB, SU ZHIG
YE SHES RGYA MTSO DPAG TU MED PA, MI MNYAM PA DANG MNYAM PA'I
CHOS RTOGS PA TSOL BA NA, BA LANG GI RMIG

RJES KYI CHU LTA BU'I TSUL KHRIMS KYI RJES SU SONG BA'I NYAN THOS
DAG LA 'DOD PA'AM, LDANG BA'AM, BSUR MCHI BA'AM, PHYAG 'TSAL BAR
BGYID, YAB, SU ZHIG RI RAB LTA BU'I

BSAM GTAN DANG, RNAM PAR THAR PA DANG LDAN PA'I DE BZHIN GSHEGS
PA'I GZUGS KYI SKU DON DU GNYER BA NA, YUNGS 'BRU LTA BU TING NGE
'DZIN GYI STOBS DANG LDAN PA'I NYAN THOS

DAG LA LDANG BA'AM, BSUR MCHI BA'AM, PHYAG 'TSAL BA'AM, 'DUD
PA'AM, 'DOD PA SKYED PAR BYED, YAB, SU ZHIG SANGS RGYAS BCOM LDAN
'DAS RNAMS KYI CHE BA NYID SHES

RAB DANG, BSOD NAMS DANG, YE SHES DANG, YON TAN NYI MA DANG ZLA
BA'I SNANG BA DPAG TU MED PA LTA BU THOS NAS, SRIN BU ME KHYER
GYI 'OD LTA BU'I RANG GI RGYUD LA SNANG BA GNAS

PA, GZHAN GYI SGRA'I RJES SU SONG BA'I NYAN THOS DAG GI RNAM PAR
GROL BA LA 'DOD PA SKYED PAR BGYID, BDAG NI DE BZHIN GSHEGS PA
RNAMS YONGS SU MYA NGAN LAS 'DAS KYANG

NYAN THOS RNAMS LA PHYAG MI 'TSAL NA, BZHUGS BZHIN DU LTA CI
SMOS, DE CI'I SLAD DU ZHE NA, SU ZHIG ZLA BA DANG, NYI MA'I DKYIL
'KHOR BTANG STE, SRIN BU ME KHYER LA PHYAG 'TSAL


@391A *, ,BAR BGYID, YAB, GANG NYAN THOS LA BRTEN PA NI NYAN THOS
KYI SEMS DANG GNAS PAR 'GYUR RO, ,YANG DAG PAR RDZOGS PA'I SANGS
RGYAS LA

BRTEN NA, THAMS CAD MKHYEN PA'I RIN PO CHE'I SEMS BSKYED PA DANG
GNAS PAR 'GYUR RO, ,DE NAS RGYAL PO MA SKYES DGRAS, BU MO MYA
NGAN MED KYIS BYIN PA LA 'DI SKAD

CES SMRAS SO, ,'DI LTAR KHYOD NYAN THOS 'DI DAG MTHONG BZHIN DU,
MI LDANG ZHING BSUR MI 'GRO LA, PHYAG MI 'TSAL ZHING BSNYEN BKUR
MI BYED DE, 'DI DAG STAN DANG, BSOD

SNYOMS LA SPYAN MI 'DREN PA NI, BU MO KHYOD LHAG PA'I NGA RGYAL
CAN ZHIG GO ,DE SKAD CES SMRAS PA DANG, BU MO MYA NGAN MED KYIS
BYIN PAS, RANG GI PHA RGYAL PO MA SKYES DGRA

LA 'DI SKAD CES SMRAS SO, ,YAB, BDAG NI LHAG PA'I NGA RGYAL CAN
MA LAGS SO, ,DE CI'I SLAD DU ZHE NA, YAB KHYOD GRONG KHYER KYI
DBUL PO RNAMS LA MI BZHEN PA, BSUR

MI BZHUD, STAN MI 'DINGS PA LAGS NA, KHYOD NYID LHAG PA'I NGA
RGYAL CAN LAGS PA SNYAM BGYID DO, ,RGYAL POS SMRAS PA, BU MO, DE
DAG NI NGA YANG MTSUNGS PA MA YIN

NI; ;BU MOS SMRAS PA, YAB, DE BZHIN DU BYANG CHUB SEMS DPA' SEMS
DANG PO BSKYED PA NI, NYAN THOS DANG RANG SANGS RGYAS THAMS CAD
DANG MTSUNGS PA MA LAGS SO, ,


@391B RGYAL POS SMRAS PA, BU MO, BYANG CHUB SEMS DPA' RNAMS NI
NGA RGYAL DANG, DREGS PA SPANGS TE, SEMS CAN THAMS CAD LA 'DUD
CING PHYAG 'TSAL BAR MI BYED DAM, BU

MOS SMRAS PA, YAB, BYANG CHUB SEMS DPA' NI KHON DU 'DZIN PA DANG,
THA BA DANG, KHRO BA DANG, GNOD SEMS DANG, NYES PA SPANG BA DANG,
DGE BA'I RTZA BA YONGS SU SMIN

PAR BGYI BA'I SLAD DU SEMS CAN THAMS CAD LA 'DUD CING PHYAG 'TSAL
LO, ,YAB, NYAN THOS CHEN PO 'DI DAG LA NI KHON DU 'DZIN PA DANG,
THA BA DANG, KHRO BA DANG, GNOD SEMS

DANG, NYES PA BSAL BAR BGYID BA MA MCHIS, SPANG BAR BGYI BA DANG,
DGE BA 'PHEL BAR BGYI BA YANG MA MCHIS TE, YAB, NYAN THOS THAMS
CAD LA NI SANGS RGYAS 'BUM GYIS,

NYAN THOS KYI TSUL KHRIMS JI SNYED PA DANG, TING NGE 'DZIN JI
SNYED PA DANG, SHES RAB JI SNYED PAS CHOS BSTAN DU LAGS KYANG,
YAB, DE DAG LA NI TSUL KHRIMS KYANG GA LAS MCHI,

TING NGE 'DZIN KYANG GA LAS MCHI, SHES RAB KYANG GA LAS MCHI,
RNAM PAR GROL BA YANG GA LAS MCHI, RNAM PAR GROL BA'I YE SHES
MTHONG BA YANG GA LAS MCHI, YAB, 'DI LTA STE,

DPER NA, BUM PA CHAB KYIS GANG BA'I NANG DU CHAR BAB NA, DE CHAB
KYI THIGS PA GCIG KYANG MI LEN LA, DER GNAS PAR YANG MI 'GYUR RO,
,YAB, DE BZHIN DU NYAN THOS RNAMS LA,


@392A *, ,GAL TE SANGS RGYAS 'BUM GYIS CHOS BSHAD DU LAGS KYANG,
DE DAG 'DZIN PAR MI 'GYUR LA, TSUL KHRIMS DANG, TING NGE 'DZIN
DANG, SHES RAB DANG,

RNAM PAR GROL BA DANG, RNAM PAR GROL BA'I YE SHES MTHONG BA YANG
DE DAG LA GNAS PAR MI 'GYUR ZHING, RNAM PAR 'PHEL BAR YANG MI
'GYUR RO, ,YAB, 'DI LTA STE, DPER NA,

RGYA MTSO CHEN PO NI CHU KLUNG THAMS CAD DANG, CHAR GYI RGYUN
THAMS CAD 'DZIN CING DER GNAS PAR 'GYUR RO, ,DE CI'I SLAD DU ZHE
NA, RGYA MTSO CHEN PO NI TSAD MA MCHIS PA'I SLAD

DU'O, ,YAB, BYANG CHUB SEMS DPA' SEMS DPA' CHEN PO RGYA MTSO LTA
BU DE DAG KYANG DE BZHIN TE, CHOS BSTAN PA'I CHU THAMS CAD YANG
DAG PAR 'DZIN CING, CHOS BSTAN PA

THAMS CAD DE LA YANG DAG PAR GNAS SO, ,DE CI'I SLAD DU ZHE NA,
'DI LTAR BYANG CHUB SEMS DPA' SEMS DPA' CHEN PO RNAMS KYI THAMS
CAD MKHYEN PA NYID KYI SEMS KYI

SNOD DE NI MI MNYAM PA DANG MNYAM PA'I SLAD DU'O, ,DE LA 'DI SKAD
CES BYA STE, MA SKYES DGRA YI BU MOR GYUR PA NI, ,MYA NGAN MED
BYIN YON TAN GZI BRJID BRGYAN, ,NYAN

THOS LNGA BRGYA DAG NI LHAGS GYUR KYANG, ,DE LA PHYAG BYA'I PHYIR
NI DE MA LANG, ,MA SKYES DGRA YIS DE LA SMRAS PA NI, ,BU MO DON
'DI NGA LAS NYAN PAR GYIS, ,KHYOD KYI NYAN THOS LNGA


@392B BRGYA MTHONG BZHIN DU, ,PHYAG BYA'I PHYIR NI CI PHYIR LDANG
MI BYED, ,BU MO MYA NGAN MED KYIS BYIN NA RE, ,NYAN THOS 'DI DAG
BDAG GIS MTHONG BA NA, ,CI PHYIR PHYAG 'TSAL BSAM PA MI

SKYE BA, ,BDAG MCHIS YAB GCIG TSIG NI GSAN PAR GSOL, ,DPER NA MI
ZHIG RGYA MTSOR MCHIS NAS KYANG, ,RIN CHEN 'BYUNG KHUNGS NAS NI
MCHING BU BLANGS, ,DE BZHIN BDAG NI

NYAN THOS THAMS CAD KYANG, ,YE SHES DBYINGS NAS NYAN THOS BLANGS
SNYAM BGYID, ,DPER NA RGYAL PO NOR GYI DBANG DU PHYUG PO, ,SA
BDAG 'KHOR LOS BSGYUR BA MNYES BGYIS NAS, ,KAR

SHA BA NI GCIG TZAM GSOL NA NI, ,DE YIS RGYAL PO BSTEN PA DON MA
MCHIS, ,GANG GIS 'KHOR LOS BSGYUR BA MNYES BGYIS NAS, ,BYE BA
PHRAG STONG GSOL BA BGYIS NA NI, ,DES NI

DBUL MANG NOR DANG LDAN PAR BGYID, ,DES NI RGYAL PO LEGS PAR
BSTEN PA LAGS, ,KAR SHA PA NI SLONG BA'I MI BZHIN DU, ,GANG ZHIG
SANGS RGYAS YON TAN MTHA' YAS RNAMS, ,

THOS NAS THEG PA DMAN LA 'DOD SKYED PA, ,NYAN THOS KUN LA BDAG NI
DE SNYAM BGYID, ,NOR RNAMS SGRUB BGYID MI NI JI LTA BU, ,BYANG
CHUB SEMS DPA' MKHAS PA DE 'DRA STE, ,

RGYAL BA CHOS KYI RGYAL PO MNYES BGYIS SHING, ,BYANG CHUB RE GNAS
SEMS CAN 'DUL BAR BGYID, ,DPER NA NAD PA NAD BRGYAS GZIR RNAMS
SMAN PA YIS, ,GROL BGYID DE BZHIN


@393A *, ,GZHAN GYI SGRA PHYIR 'BRANG BA YI, ,NYAN THOS NYON
MONGS RNAMS KYIS GZIR BA THAMS CAD KYANG, ,BYANG CHUB SEMS DPA'
SMAN PA LTA BUS GROL BAR BGYID

SEMS CAN MANG PO GROL BGYID SMAN PA BTANG NAS NI, ,SOS GYUR SEMS
CAN LA NI SU ZHIG 'DUD PAR BGYID, ,DE BZHIN RDZOGS PA'I SANGS
RGYAS SMAN PAR GNYER BA NA, ,SOS

GYUR NYAN THOS LA NI SU ZHIG 'DUD PAR BGYID, ,JI LTAR NAD PA SOS
PAR GYUR BA THAMS CAD LA, ,SMAN PA DAG GIS GSO BAR NUS PAR MI
'GYUR BA, ,DE BZHIN NYAN THOS THAMS

CAD SOS PAR 'GYUR BA LA, ,SANGS RGYAS SMAN PA DAG GIS GSO BAR MI
SPYOD DO, ,'DI NI SMAN PA GANG ZHIG BDAG GIS BDAG NYID LA, ,GSO
BAR SEMS KYI SEMS CAN

GZHAN LA MA LAGS TE, ,DE 'DRA'I BDAG NYID KHENGS PAR BGYID PA'I
NGA RGYAL GYIS, ,SMAN PA DE DAG LA NI 'DOD PA'I SEMS MI SKYED,
,SMAN PA GANG ZHIG SNYING RJE BSKYED

NAS BDAG NYID JI LTA BAR, ,DE BZHIN PHA ROL RNAMS KYANG NAD LAS
GROL BGYID PA, ,DE NI MCHOD PAR 'OS SHING BSNGAGS PAR BGYI BA
DANG, ,'JIG RTEN KUN GYIS 'DUD

BAR BGYI BA'I GNAS KYANG LAGS, ,GANG GIS YE SHES RIG PA GTZO BO
RTOGS GYUR NAS, ,BDAG NYID GROL BAR BGYID KYI SEMS CAN GZHAN MA
LAGS, ,DE NI SMAN PA BDAG


@393B NYID GROL BAR BGYID PA LTAR, ,MKHAS PA DAG GIS MCHOD PA
BGYI BA'I GNAS MA LAGS, ,GANG GIS YE SHES RIG PA GTZO BO RTOGS
GYUR NAS, ,SEMS CAN GRANGS MED SDUG

BSNGAL DAG LAS GROL BGYID PA, ,DE DAG BYANG CHUB MCHOG LA 'DUN BA
SKYED PA STE, ,DE NI 'JIG RTEN KUN GYIS BSNGAGS PAR BGYI BA LAGS,
,AE RAndA YI SHING SDONG MDZES PA

MA LAGS LA, ,DE DAG RNAMS KYI GRIB MA'ANG YANGS PA MA LAGS TE,
,AE RAndA YI SHING 'DRA NYAN THOS THAMS CAD KYI, ,RNAM PAR GROL
BA'I GRIB MA NYE BAR BSTEN MA LAGS, ,

TZANDAN MCHOG GI SDONG CHEN DAG NI TSA BA YIS, ,GDUNGS PA'I SKYE
BO RNAMS KYI NYE BAR BSTEN PA LAGS, ,DE BZHIN BDAG NI BYUNG CHUB
SEMS DPA' RNAMS LA YANG, ,LHA DANG

BCAS PA'I 'JIG RTEN DAG GIS DON BGYID SNYAM, ,BA LANG RMIG RJES
CHU NI YANGS MA LAGS, ,TSA BAS GDUNGS BA ZHI BAR MI BGYID LA,
,GANGG'A'I KLUNG NI SEMS CAN BYE BA STONG, ,

TSIM PAR BGYIS NAS RGYA MTSO CHEN POR MCHI, ,BA LANG RMIG RJES
CHU 'DRA'I NYAN THOS KUN, ,SEMS CAN KUN GYI TSA BZHI MI BGYID,
,GANGG'A'I KLUNG 'DRA'I BYANG CHUB SEMS DPA' RNAMS

SEMS CAN MTHA' YAS CHOS KYIS TSIM PAR BGYID, ,JI LTAR RIN CHEN
CHAR NI 'BAB PA NI, ,DBUL PO DAG NI 'GRON BU LEN PAR BGYID, ,GANG
ZHIG NOR MANG DE DAG BLANGS NAS


@394A *, ,NI, ,SEMS CAN DBUL PO NOR DANG LDAN PAR BGYID, ,DE LTAR
SANGS RGYAS RIN CHEN CHOS CHAR 'BEBS, ,NYAN THOS RNAMS NI DAM
CHOS RIN

CHEN LAS, ,CHUNG DU 'DZIN TE BYANG CHUB SEMS DPA' RNAMS, ,SEMS
CAN DON SLAD MANG DU LEN PAR BGYID, ,JI LTAR SEMS CAN DAG NI RI
RAB KYI, ,DRUNG DU MCHIS NA GSER

GYI MDOG TU 'GYUR, ,RI BO GZHAN LA SEMS CAN RNAMS MCHIS NA, ,GSER
GYI KHA DOG CAN DU YONG MI 'GYUR, ,BYANG CHUB SEMS DPA' RNAMS NI
RI RAB BZHIN, ,GANG

DAG MTHUS NI LHAR BCAS SKYE DGU RNAMS, ,RNAM GROL MDOG TU KHA DOG
GCIG TU 'GYUR, ,NYAN THOS RNAMS KYI YE SHES 'DOD MI BGYID, ,YAB
GCIG JI LTAR RTZVA BRAN

RTZE MO YI, ,ZIL PA'I THIGS PAS LO TOG RGYAS MI BGYID, ,RAB TU
KHEBS PA'I SPRIN GYIS SA STENG 'DI, ,TSIM BAR BGYID CING LO TOG
'PHEL BAR BGYID, ,NYAN THOS THAMS

CAD ZIL BA'I THIGS PA BZHIN, ,BYANG CHUB SEMS DPA' RAB 'BEBS
SPRIN DANG 'DRA, ,SNYING RJE MNGON BYAS GANG DAG BSTEN NA NI,
,STONG GSUM DAM CHOS CHU YIS TSIM PAR

BGYID, ,KA RA BI RA'I ME TOG DRI MCHOG MI NA, ,DES NI SKYES PAR
BUD MED DGA' MA 'GYUR, ,TZAM BA KA YI ME TOG DRI LA DGA', ,AUTPAL
BAR SHI KA YANG DE BZHIN NO, ,NYAN THOS KA RA


@394B PI RA'I DRI BZHIN TE, ,DE DAG SHES PAS SKYE DGU DGA' MI
'GYUR, ,KUN MKHYEN DRI CAN BYANG CHUB SEMS DPA' LA, ,LHA DANG MI
RNAMS RAB TU DGA' BAR 'GYUR, ,GCIG PU MCHI BA DE LA

MTSAR CI MCHIS, ,GANG ZHIG SEMS CAN MTHA' YAS KHRID PA RMAD,
,NYAN THOS MI RENG GCIG PU MCHI BA BZHIN, ,BYANG CHUB SEMS DPA'
RNAMS NI DED DPON 'DRA, ,MGRON ZHIG

GZHAN GYIS STZAL PA 'TSAL BA DANG, ,SKYE BO KUN LA STZOL BGYID
KUN MGRON BZHIN, ,SGRA 'BRANG NYAN THOS KUN NI MGRON DANG 'DRA,
,BYANG CHUB SEMS DPA' KUN LA MGRON BGYID

BZHIN, ,GZINGS LAS BRTEN PAS CHU BO CHEN PO LAS, ,GZHAN DAG
BSGRAL BAR NUS PAR MI 'GYUR GYI, ,BRTAN BGYIS GRU YI NANG DU
ZHUGS NAS NI, ,SEMS CAN BYE BA MANG PO SGROL

BAR BGYID, ,NYAN THOS GZINGS LAS BRTEN PA LTA BU STE, ,SEMS CAN
GZHAN DAG SGROL BAR JI LTAR NUS, ,RDZOGS PA'I BYANG CHUB GRUR
ZHUGS BYANG CHUB SEMS, ,SDUG BSNGAL MTSO

LAS SEMS CAN SGROL BAR BGYID, ,JI LTAR G-YUL NGOR BONG BU ZHON NA
NI, ,DGRA LAS RGYAL BAR NUS PAR MI 'GYUR GYI, ,GLANG CHEN RTA
DANG SHING RTA ZHON NAS NI, ,G-YUL DU LHAGS

BA'I DGRA RNAMS CHOMS PAR NUS, ,NYAN THOS RNAMS NI BONG BU ZHON
PA BZHIN, ,BYANG CHUB SEMS DPA' GLANG CHEN ZHON 'DRA STE, ,SEMS
CAN KUN LA PHAN DANG BDE SLAD DU, ,DE DAG


@395A *, ,SHING DBANG DRUNG DU BDUD RNAMS 'JOMS, ,JI LTAR BAR
SNANG SKAR MAS RGYAS GYUR KYANG, ,DE DAG GIS NI MTSAN MO MDZES MI
'GYUR, ,ZLA BA RAB TU RGYAS PA

SHAR BAS NI, ,MTSAN MO MKHA' LA THIG LE BZHIN DU MDZES, ,YAB GCIG
NYAN THOS 'DI DAG SKAR MA 'DRA, ,RGYAL PO BYANG CHUB SEMS DPA'
ZLA BA BZHIN, ,GANG DAG SEMS CAN

KUN LA SMAN SLAD DU, ,YE SHES SHAR BAS SKYE BO SNANG BAR BGYID,
,YAB GCIG SRIN BU ME KHYER TSOGS 'OD KYIS, ,LAS RNAMS LA NI 'JUG
PAR MI NUS KYI, ,'DZAM GLING 'DI NA NYI

MA'I 'OD RNAMS KYIS, ,BYA BA SNANG TSOGS BRGYA DAG BGYID PAR
'GYUR, ,NYAN THOS 'DI DAG SRIN BU ME KHYER 'DRA, ,DE DAG SHES 'OD
YANG DAG MTHONG MI 'GYUR, ,SANGS RGYAS RNAM GROL NYI

MA LTA BU YI, ,SHES RAB YE SHES KYIS NI SEMS CAN 'GREL, ,YAB GCIG
WA BRGYA DAG GIS SKAD PHYUNG YANG, ,RI DVAGS TSOGS RNAMS 'DROG
PAR MI 'GYUR GYI, ,SENGGE'I SKAD

KYIS GLANG CHEN RI DVAGS DANG, ,BYAR BCAS RNAMS KYANG PHYOGS BCUR
'BYER BAR 'GYUR, ,YAB GCIG DE LTAR NYAN THOS WA 'DRAR GZIGS, ,DE
DAG SKAD KYIS BDUD RNAMS SKRAG

MI 'GYUR, ,RGYAL PO BYANG CHUB SEMS DPA'I SPYOD SPYAD PAS, ,BDUD
DANG DE BZHIN BDUD RIGS SKRAG PAR 'GYUR, ,YAB GCIG RGYU 'DI BDAG
GIS MTHONG BAS NA, ,THEG PA


@395B DMAN PA DAG LA 'DOD MI SKYED, ,SU ZHIG BLA MED BYANG CHUB
SPANGS NAS NI, ,THEG PA DMAN LA 'DOD PA SKYED PAR BGYID, ,GANG
DAG BYANG CHUB DAM PA YONGS SPANGS NAS, ,THEG PA DMAN

LA 'DOD PA SKYED PAR BGYID, ,DE DAG 'TSO NGAN RNYED PA THOB MA
'GYUR, ,DE DAG MIR SKYES BA NI NYES PAR MCHIS, ,GANG DAG LHAR
BCAS 'JIG RTEN SMAN SLAD DU, ,BYANG CHUB MCHOG LA

'DUN PA SKYED PAR BGYID, ,DE DAG LEGS 'TSO RNYED PAR LEGS PAR
RNYED, ,DE DAG MI LUS THOB PA LEGS PAR MCHIS, ,GANG DAG LUS DANG
NGAG DANG YID KYIS KYANG, ,'JIG RTEN

SMAN SLAD LAS BGYID YID KYANG RTON, ,GANG DAG RTAG TU SEMS CAN
SMAN SLAD BRTZON, ,DE DAG AU DUM WA RA'I ME TOG BZHIN, ,DE NAS
RGYAL PO MA SKYES DGRAS, BU MO MYA NGAN MED

KYIS BYIN BAS TSIGS SU BCAD PA BSTAN PA 'DI DAG THOS NAS CANG MI
SMRA BAR GYUR TO, ,DE NAS TSE DANG LDAN PA SH'A RI'I BU 'DI SNYAM
DU SEMS TE, KYE MA BU MO 'DI SPOBS PA THOGS PA MED

PA ZHIG NA, CI BZOD PA THOB BAM, MA THOB PA BDAG GIS 'DI BRTAG
PAR BYAR NGES SO SNYAM MO, ,DE NAS TSE DANG LDAN PA SH'A RI'I
BUS, BU MO MYA NGAN MED KYIS BYIN PA LA 'DI SKAD CES

SMRAS SO, ,CI BU MO KHYOD NYAN THOS KYI THEG PA LA YANG DAG PAR
ZHUGS SAM, SMRAS PA, MA YIN NO, ,RANG SANGS RGYAS KYI THEG PA LA
YANG DAG PAR ZHUGS SAM, SMRAS PA, MA


@396A *, ,YIN NO, ,BU MO KHYOD CI ZHIG DON DU GNYER NA, 'DI LTAR
SENGGE'I SGRA SGROGS PAR BYED, BU MOS SMRAS PA, BTZUN PA SH'A
RI'I BU, GAL TE BDAG CHOS

'GA' ZHIG DON DU GNYER NA NI, BDAG SENGGE'I SGRA CI YANG MI
SGROGS PA ZHIG NA, BTZUN PA SH'A RI'I BU, 'DI LTAR BDAG NI CHOS
GANG YANG DON DU MI GNYER TE, DE'I PHYIR BDAG

SENGGE'I SGRA SGROGS SO, ,BTZUN PHA SH'A RI'I BU, GANG YANG 'DI
SKAD DU CI BU MO KHYOD NYAN THOS KYI THEG PA LA YANG DAG PAR
ZHUGS SAM ZHES ZER BA NI, BTZUN PA SH'A RI'I BUS

CHOS GANG MNGON SUM DU BYAS PA'I CHOS DE LA, CI NYAN THOS ZHES
BYA BA'AM, RANG SANGS RGYAS ZHES BYA BA'AM, YANG DAG PAR RDZOGS
PA'I SANGS RGYAS ZHES BYA BA'I THEG

PA RNAM PAR BZHAG PA YOD DAM, GNAS PA BRTAN SH'A RI'I BUS SMRAS
PA, BU MO, CHOS DE LA NI THEG PA RNAM PAR BZHAG PA MED DE, CHOS
DE NI 'DI LTAR MTSAN NYID MED PAR MTSAN

NYID GCIG PA'O, ,BU MOS SMRAS PA, BTZUN PA SH'A RI'I BU, MTSAN
NYID MED PA'I CHOS LA DON DU GNYER BA CI ZHIG YOD, SH'A RI'I BUS
SMRAS PA, BU MO, CHOS DE LA NI DON DU GNYER

BA CI YANG MED DO, ,GNAS BRTAN SH'A RI'I BUS, BU MO MYA NGAN MED
KYIS BYIN PA LA GZHAN YANG 'DI SKAD CES SMRAS SO, ,BU MO, SANGS
RGYAS KYI CHOS RNAMS DANG SO SO'I SKYE BO'I


@396B CHOS RNAMS LA BYE BRAG NI CI YOD, THA DAD DU DBYE BA NI CI
YOD, BU MOS SMRAS PA, BTZUN PA SH'A RI'I BU, STONG BA NYID DANG,
DBEN PA NYID LA BYE BRAG NI CI YOD, THA DAD DU DBYE BA CI

YOD, SH'A RI'I BUS SMRAS PA, BYE BRAG MED CING THA DAD DU DBYE BA
NI CI YANG MED DO, ,BU MOS SMRAS PA, BTZUN PA SH'A RI'I BU, STONG
PA NYID DANG, DBEN PA NYID LA JI LTAR BYE BRAG MED CING

THA DAD DU DBYE BA CI YANG MED PAR DE BZHIN DU, BTZUN PA SH'A
RI'I BU, SANGS RGYAS KYI CHOS RNAMS DANG, SO SO'I SKYE BO'I CHOS
RNAMS LA YANG BYE BRAG MED CING THA DAD DU DBYE BA CI

YANG MED DO, ,BTZUN PA SH'A RI'I BU, 'DI LTA STE, DPER NA, NAM
MKHA' DANG, BLAG BA MED PA LA YANG, BYE BRAG MED CING THA DAD DU
DBYE BA CI YANG MED DO, ,BTZUN PA SH'A RI'I BU,

DE BZHIN DU SANGS RGYAS KYI CHOS RNAMS DANG, SO SO'I SKYE BO'I
CHOS RNAMS LA YANG BYE BRAG MED CING THA DAD DU DBYE BA CI YANG
MED DO, ,GNAS BRTAN SH'A RI'I BU CANG MI SMRA BAR GYUR TO,,

DE NAS TSE DANG LDAN PA MO'U 'GAL GYI BU CHEN POS, BU MO MYA NGAN
MED KYIS BYIN PA LA 'DI SKAD CES SMRAS SO, ,BU MO, CI KHYOD DE
SKAD CES ZER BA LAS NA, SANGS RGYAS KYI CHOS RNAMS

NI SHIN TU CHES LHAG PA ZHIG TU MTHONG LA, NYAN THOS KYI CHOS
RNAMS SHIN TU DMAN LA MTHONG NGAM CI NA, KHYOD NYAN THOS CHEN PO
RNAMS MTHONG NA LDANG BAR YANG MI BYED, PHYAG KYANG MI


@397A *, ,'TSAL, BSUR YANG MI 'GRO, GTAM YANG MI ZER, STAN DANG
BSOD SNYOMS LA YANG SPYAN 'DREN PAR MI BYED, DE SKAD CES SMRAS PA
DANG, BU MO MYA

NGAN MED KYIS BYIN PAS GNAS BRTAN MO'U 'GAL GYI BU CHEN PO LA 'DI
SKAD CES SMRAS SO, ,BTZUN PO MO'U 'GAL GYI BU CHEN PO, STONG GSUM
GYI STONG CHEN PO'I 'JIG RTEN GYI

KHAMS NA, SKAR MA'I GZUGS SU GTOGS PA JI SNYED CIG YOD PA SHES
SAM, MO'U 'GAL GYI BU CHEN POS SMRAS PA, BU MO, SNYOMS PAR ZHUGS
NA NI KHO BOS GRANGS SHES

KYI; SNYOMS PAR MA ZHUGS NA NI MI SHES SO, ,BU MOS SMRAS PA,
BTZUN PA MO'U 'GAL GYI BYA CHEN PO, DE BZHIN GSHEGS PAS NI LAN
GCIG MNYAM PAR BZHAG PA NYID KYIS

STONG GSUM GYI STONG CHEN PO'I 'JIG RTEN GYI KHAMS GANGG'A'I
KLUNG GI BYE MA SNYED DAG NA, SEMS CAN 'DAS PA DANG, MA 'ONGS PA
DANG, DA LTAR BYUNG BA THAMS CAD KYI SEMS KYI

SPYOD PA YANG RAB TU MKHYEN NA, STONG GSUM GYI STONG CHEN PO'I
'JIG RTEN GYI KHAMS GCIG TU GTOGS PA'I SEMS CAN RNAMS KYI LTA CI
SMOS TE, BTZUN PA MO'U 'GAL GYI BU

CHEN PO, 'DI NI DE BZHIN GSHEGS PA DANG, NYAN THOS RNAMS KYI
KHYAD PAR YIN TE, 'DI NI THA DAD DU DBYE BA YIN NO, ,BTZUN PA
MO'U 'GAL GYI BU CHEN PO, PHYOGS BCU'I 'JIG


@397B RTEN NA, SANGS RGYAS KYI ZHING 'JIG PA NI JI SNYED CIG YOD,
'CHAGS PA NI JI SNYED CIG YOD SHES SAM, MO'U 'GAL GYI BUS SMRAS
PA, BU MO, DE NI MI SHES SO, ,BU MOS SMRAS PA

BTZUN PA MO'U 'GAL GYI BU CHEN PO, SANGS RGYAS BCOM LDAN 'DAS
'DAS PA NI JI SNYED CIG YOD, MA BYON PA NI JI SNYED CIG YOD, DA
LTAR BZHUGS PA NI JI SNYED CIG YOD SHES

SAM, MO'U 'GAL GYI BUS SMRAS PA, BU MO, DE NI MI SHES SO, ,BU MOS
SMRAS PA, BTZUN PA MO 'GAL GYI BU CHEN PO, SEMS CAN 'DOD CHAGS LA
SPYOD PA NI JI SNYED CIG YOD, ZHE

SDANG LA SPYOD PA NI JI SNYED CIG YOD, GTI MUG LA SPYOD PA NI JI
SNYED CIG YOD, CHA MNYAM PA LA SPYOD PA JI SNYED CIG YOD SHES
SAM, MO'U 'GAL GYI BUS SMRAS PA, BU MO, DE NI

MI SHES SO, ,BU MOS SMRAS PA, BTZUN PA MO'U 'GAL GYI BU CHEN PO,
NYAN THOS KYI THEG PA PA'I SEMS CAN NI JI SNYED CIG YOD, RANG
SANGS RGYAS KYI THEG PA NI JI SNYED CIG YOD,

THEG PA CHEN PO LA YANG DAG PAR ZHUGS PA NI JI SNYED CIG YOD SHES
SAM, MO'U 'GAL GYI BUS SMRAS PA, BU MO, DE NI MI SHES SO, ,BU MOS
SMRAS PA, BTZUN PA MO'U 'GAL GYI BU CHEN

PO, NYAN THOS KYIS 'DUL BA'I SEMS CAN NI JI SNYED CIG YOD, RANG
SANGS RGYAS KYIS 'DUL BA'I SEMS CAN NI JI SNYED CIG YOD, SANGS
RGYAS KYIS 'DUL BA'I SEMS CAN NI


@398A *, ,JI SNYED CIG YOD SHES SAM, MO'U 'GAL GYI BUS SMRAS PA,
BU MO, DE NI MI SHES SO, ,BU MOS SMRAS PA, BTZUN PA MO'U 'GAL GYI
BU CHEN PO, YANG DAG PA NYID DU

NGES PA'I SEMS CAN NI JI SNYED CIG YOD, LOG PA NYID DU NGES PA'I
SEMS CAN NI JI SNYED CIG YOD, MA NGES PA'I SEMS CAN NI JI SNYED
CIG YOD SHES SAM, MO'U 'GAL

GYI BUS SMRAS PA, BU MO, DE NI MI SHES SO, ,BU MOS SMRAS PA,
BTZUN PA MO'U 'GAL GYI BU CHEN PO, DE BZHIN GSHEGS PAS NI, DE DAG
DANG, GZHAN YANG DE'I GONG DU GANG NYAN

THOS DANG, RANG SANGS RGYAS THAMS CAD KYI SA MA YIN PA DAG KYANG
RAB TU MKHYEN NA, SEMS CAN GZHAN DAG GI LTA CI SMOS TE, BTZUN PA
MO'U 'GAL GYI BU CHEN PO, 'DI NI

DE BZHIN GSHEGS PA'I BLA MA'I KHYAD PAR YIN NO, ,BTZUN PA MO'U
'GAL GYI BU CHEN PO, GZHAN YANG DE BZHIN GSHEGS PAS KHYOD RDZU
'PHRUL CHEN PO RNAMS KYI MCHOG TU

BSTAN GYI, BTZUN PA MO'U 'GAL GYI BU CHEN PO 'JIG RTEN GYI KHAMS
SPOS KYI 'OD CES BYA BA GANG NA DE BZHIN GSHEGS PA DGRA BCOM PA
YANG DAG PAR RDZOGS PA'I SANGS

RGYAS SPOS RAB TU 'GYED PA'I 'OD ZER DA LTAR BZHUGS TE, 'TSO
ZHING GZHES LA, BYANG CHUB SEMS DPA' RNAMS LA CHOS KYANG STON
PA'I SANGS RGYAS KYI ZHING DE NA, SHING LJON


@398B PA THAMS CAD LAS TZANDAN SBRUL GYI SNYING PO'I SPOS GANG
GIS SANGS RGYAS KYI ZHING DE KHYAD PAR 'GYUR BA'I SPOS KYI NGAD
LDANG BA YOD PA DER SONG ZHIG ,GNAS BRTAN MO'U 'GAL GYI BU CHEN

POS SMRAS PA, BU MO, SANGS RGYAS KYI ZHING DE'I MING YANG DE KHO
BOS DA GDOD THOS NA, SANGS RGYAS LA LTA BA DANG, CHOS MNYAN PA'I
PHYIR JI LTAR 'GRO BAR BYA, DE NAS BU MO MYA NGAN MED

KYIS BYIN PAS KHRI DE LAS MA LANGS BZHIN DU TSIG 'DI SKAD CES
SMRAS SO, ,BDEN PA DANG BDEN PA'I TSIG GANG GIS BYANG CHUB SEMS
DPA' SEMS DPA' CHEN PO SEMS BSKYED MA THAG

TU NYAN THOS DANG, RANG SANGS RGYAS THAMS CAD ZIL GYIS GNON PA
LTA NA, BDEN PA DANG BDEN PA'I TSIG DES, DE BZHIN GSHEGS PA SPOS
RAB TU 'GYED PA'I 'OD ZER DES, BDAG

NYID DANG, RANG GI SANGS RGYAS KYI ZHING NYAN THOS CHEN PO 'DI
DAG LA STON PAR GYUR CIG ,TZANDAN GYI DRI DE DAG KYANG NYAN THOS
CHEN PO 'DI DAG GIS TSOR BAR GYUR CIG ,CES BYAS SO,,

DE NAS BU MO MYA NGAN MED KYIS BYIN PAS, TSIG DE SKAD SMRAS MA
THAG TU BDEN PA'I BYIN GYI RLABS DES, BCOM LDAN 'DAS DE BZHIN
GSHEGS PA SPOS RAB TU 'GYED PA'I 'OD ZER GYIS,

DE NYID KYI TSE 'OD GANG GIS NYAN THOS CHEN PO DE DAG GIS 'JIG
RTEN GYI KHAMS SPOS KYI 'OD DE DANG, DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS SPOS RAB TU


@399A *, ,'GYED PA'I 'OD ZER DE CHOS STON CING BZHUGS PA MTHONG
BAR 'GYUR BA DE LTA BU'I 'OD SKU LAS BKYE'O, ,CHOS BSTAN PA DE
YANG SANGS RGYAS KYI

MTHUS 'JIG RTEN GYI KHAMS 'DIR THOS SO, ,TZANDAN SBRUL GYI SNYING
PO'I DRI DES KYANG 'JIG RTEN GYI KHAMS MI MJED 'DI KHYAB PAR GYUR
TO, ,DE BZHIN GSHEGS PA SPOS RAB

TU 'GYED PA'I 'OD ZER DES KYANG, GSUNG GI YAN LAG DRUG CU DANG
LDAN PA'I TSIG GIS 'DI SKAD CES BKA' STZAL TO, ,BU MO MYA NGAN
MED KYIS BYIN PAS JI SKAD SMRAS PA DE

BZHIN TE, BYANG CHUB SEMS DPA' SEMS DPA' CHEN POS SEMS DANG PO
BSKYED MA THAG TU NYAN THOS DANG, RANG SANGS RGYAS THAMS CAD ZIL
GYIS GNON TO, ,DE NAS

BYANG CHUB SEMS DPA' SEMS DPA' CHEN PO BYAMS PA BYA RGOD KYI
PHUNG PO LA GNAS PAS TZANDAN SBRUL GYI SNYING PO'I DRI TSOR NAS,
BCOM LDAN 'DAS LA 'DI SKAD CES GSOL

TO, ,BCOM LDAN 'DAS, TZANDAN SPRUL GYI SNYING PO'I DRI 'DI GA LAS
BYUNG LAGS, DE SKAD CES GSOL PA DANG, BCOM LDAN 'DAS KYIS BYANG
CHUB SEMS DPA' BYAMS

PA LA 'DI SKAD CES BKA' STZAL TO, ,BYAMS PA, BU MO MYA NGAN MED
KYIS BYIN PA 'DIS, NYAN THOS CHEN PO RNAMS KYI MDUN DU SENGGE'I
SGRA BSGRAGS TE, DES NYAN THOS CHEN


@399B PO DE DAG LA BDEN PA'I BYIN GYI RLABS KYIS 'JIG RTEN GYI
KHAMS SPOS KYI 'OD CES BYA BA NA, DE BZHIN GSHEGS PA SBOS RAB TU
'GYED PA'I 'OD ZER BYANG CHUB SEMS DPA' SEMS

DPA' CHEN PO RNAMS LA CHOS STON CING BZHUGS PA YANG BSTAN, 'JIG
RTEN GYI KHAMS SPOS KYI 'OD DE'I TZANDAN SPRUL GYI SNYING PO'I
DRI DES KYANG 'JIG RTEN GYI KHAMS 'DI KHYAB PAR

BYAS SO, ,DE NAS BU MO MYA NGAN MED KYIS BYIN PAS, TSE DANG LDAN
PA MO'U 'GAL GYI BU CHEN PO LA 'DI SKAD CES SMRAS SO, ,BTZUN PA
MO'U 'GAL GYI BU CHEN PO, MKHAS PA SU ZHIG BYANG

CHUB SEMS DPA' SEMS DPA' CHEN PO DAG GI CHO 'PHRUL DANG, RNAM PAR
'PHRUL BA BSAM GYIS MI KHYAB PA RMAD DU BYUNG BA 'DI LTA BU DAG
MTHONG NGAM THOS NA, NYAN THOS DMAN PA,

ZHAN PA, ZHUM PA, NYI TSE BA'I SHES PA DANG LDAN PA RNAMS LA
LDANG BA'AM, BSUR 'GRO BA'AM, PHYAG 'TSAL BAR BYED, BTZUN PA MO'U
'GAL GYI BU CHEN PO, 'JIG RTEN GYI KHAMS

SPOS KYI 'OD DE JI TZAM DU THAG RING BA SHES SAM, MO'U 'GAL GYI
BUS SMRAS PA, BU MO, DE NI MI SHES SO, ,BU MOS SMRAS PA, BTZUN PA
MO'U 'GAL GYI BU CHEN PO, GAL TE KHYOD 'DRA

BA'I RDZU 'PHRUL CAN SHA STAG GIS, STONG GSUM GYI STONG CHEN PO'I
'JIG RTEN GYI KHAMS 'DI, DPER NA, BU RAM SHING GI TSAL LAM, 'OD
MA'I TSAL LAM, 'DAM BU'I TSAL LAM ,


@400A *, ,'BRAS S'A LU'I ZHING BZHIN DU MTSAMS MED PAR GANG BAR
GYUR NAS, DE DAG THAMS CAD KYIS BSKAL PAR BRTZIS KYANG, 'JIG RTEN
GYI KHAMS SPOS KYI 'OD CES BYA

BA DE; SANGS RGYAS KYI ZHING JI SNYED CIG 'DAS PA'I PHA ROL NA
'DUG PA, BGRANG BA'I THABS KYIS RTOGS PAR MI NUS SO, ,DE NAS BCOM
LDAN 'DAS DE BZHIN GSHEGS PA SPOS

RAB TU 'BYED PA'I 'OD ZER GYIS 'OD DE DAG MI SNANG BAR MDZAD DE,
SANGS RGYAS KYI ZHING DE YANG MI SNANG BAR MDZAD DO, ,DE NAS TSE
DANG LDAN PA 'OD SRUNG CHEN POS, BU MO MYA NGAN

MED KYIS BYIN PA LA 'DI SKAD CES SMRAS SO, ,BU MO KHYOD KYIS BCOM
LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SH'AKYA THUB PA DE SNGON

MTHONG NGAM, BU MOS SMRAS PA, BTZUN PA 'OD SRUNG CHEN PO, DE
BZHIN GSHEGS PA MTHONG BAR NUS SAM, DE BZHIN GSHEGS PAS, GANG DAG
NGA LA GZUGS SU MTHONG, ,

GANG DAG NGA LA SGRAR SHES PA, ,LOG PAS SPONG BAR ZHUGS PA STE,
,SKYE BO DE DAG NGA MI MTHONG, ,SANGS RGYAS RNAMS NI CHOS NYID
LTA, ,'DREN PA RNAMS NI CHOS KYI SKU, ,CHOS NYID

SHES PAR BYA MIN PAS, ,DE NI RNAM PAR SHES MI NUS, ,ZHES MA
GSUNGS SAM, BTZUN PA 'OD SRUNG CHEN PO, GZHAN YANG BU MO KHYOD
KYIS BCOM LDAN 'DAS DE BZHIN GSHEGS


@400B DGRA BCOM PA YANG DAG PAR RDZOGS PA'I SANGS RGYAS SH'AKYA
THUB PA DE SNGON MTHONG NGAM ZHES DE SKAD ZER BA NI, BTZUN PA 'OD
SRUNG CHEN PO, BDAG GIS DE BZHIN GSHEGS PA MTHONG

MOD KYI, SHA'I MIG GIS MA YIN TE, GZUGS SU MA YIN NO, ,LHA'I MIG
GIS MA YIN TE, TSOR BAR MA YIN NO, ,SHES RAB KYI MIG GIS MA YIN
TE, 'DU SHES KYIS MA YIN NO,,

CHOS KYI MIG GIS MA YIN TE, 'DU BYED DU MA YIN NO, ,SANGS RGYAS
KYI MIG GIS MA YIN TE, RNAM PAR SHES PAR MA YIN NO, ,BTZUN PA 'OD
SRUNG CHEN PO, GZHAN YANG BDAG GIS

DE BZHIN GSHEGS PA MTHONG STE, DPER NA, GNAS BRTAN GYIS MA RIG PA
DANG, SRID PA LA SRED PA MTHONG BA BZHIN NO, ,BTZUN PA 'OD SRUNG
CHEN PO, GZHAN YANG BDAG GIS DE

BZHIN GSHEGS PA MTHONG STE, DPER NA, GNAS BRTAN GYIS NGAR 'DZIN
PA DANG, NGA YIR 'DZIN PA MTHONG BA BZHIN NO, ,GNAS BRTAN 'OD
SRUNG CHEN POS SMRAS PA, BU MO, 'DI

LTAR MA RIG PA DANG, SRID PA LA SRED PA DANG, NGAR 'DZIN PA DANG,
NGA YIR 'DZIN PA'I CHOS 'DI GNYIS NI MED PA YIN NO, ,CHOS GANG
MED PA DE NI BLTA BAR MI NUS SO, ,BU MO MYA

NGAN MED KYIS BYIN PAS SMRAS PA, BTZUN PA 'OD SRUNG CHEN PO, DE
DE BZHIN NO, ,CHOS THAMS CAD NI MED PA YIN TE, DE DAG NI BLTA BAR
MI NUS SO, ,'OD SRUNG CHEN POS SMRAS PA, BU MO,


@401A *, ,CI SANGS RGYAS KYI CHOS KYANG MED DAM, BU MOS SMRAS PA,
GNAS BRTAN, SANGS RGYAS KYI CHOS RNAMS SAM, SO SO'I SKYE BO'I
CHOS RNAMS KYANG RUNG

STE; CHOS 'GA' ZHIG YONGS SU GRUB PAR 'DOD DAM, 'OD SRUNG CHEN
POS SMRAS PA, BU MO, KHO BOS NI SO SO'I SKYE BO'I CHOS RNAMS LA
YANG YONGS SU GRUB PAR MI 'DOD NA, SANGS

RGYAS KYI CHOS RNAMS LTA CI SMOS, BU MOS SMRAS PA, BTZUN PA 'OD
SRUNG CHEN PO, CHOS GANG DAG YONGS SU GRUB PA MED PA'I CHOS DE
DAG CI YOD PA YIN NAM, 'ON TE MED PA YIN,

'OD SRUNG CHEN POS SMRAS PA, BU MO, MED PA DE DAG NI MED PA YIN
NO, ,BU MOS SMRAS PA, BTZUN PA 'OD SRUNG CHEN PO, DE BAS NA CHOS
THAMS CAD NI MED PA NYID DO, ,MED PA GANG

YIN PA DE DAG LA NI LTA BA RNAM PAR SBYANG BAR BYA BA MED DO,
,BTZUN PA 'OD SRUNG CHEN PO, RIGS KYI BU'AM, RIGS KYI BU MO SANGS
RGYAS LA LTA BA RNAM PAR SBYANG BAR 'DOD

PAS NI BDAG LA LTA BA RNAM PAR SBYANG BAR BYA'O, ,'OD SRUNG CHEN
POS SMRAS PA, BU MO, BDAG LA LTA BA JI LTAR RNAM PAR DAG PAR
'GYUR, BU MOS SMRAS PA, BTZUN PA 'OD SRUNG

CHEN PO, GANG GI TSE BDAG RANG BZHIN MED PA'I PHYIR CHOS THAMS
CAD RANG BZHIN MED PA NYID DU MOS NA, DE TZAM GYIS NA BDAG LA LTA
BA RNAM PAR DAG PAR 'GYUR RO, ,'OD SRUNG CHEN POS


@401B SMRAS PA, BU MO, BDAG GIS RANG BZHIN CI YIN, BU MOS SMRAS
PA, BTZUN PA 'OD SRUNG CHEN PO, BDAG GIS RANG BZHIN NI STONG PA
NYID DO, ,BDAG GI RANG BZHIN MED PA'I PHYIR BDAG DBEN

PA YANG YIN NO, ,RANG BZHIN MED PA DES BDAG DBEN NO, ,RANG BZHIN
MED PA DES CHOS THAMS CAD DBEN NO, ,'OD SRUNG CHEN POS SMRAS PA,
BU MO KHYOD KYIS SU LAS CHOS THOS NA ,

'DI LTAR KHYOD KYI YANG DAG PA'I LTA BA SKYES PAR GYUR, BU MO,
YANG DAG PA'I LTA BA SKYES PA LA NI RGYU GNYIS DANG, RKYEN GNYIS
YOD DE, GZHAN GYI SGRA DANG, BDAG NYID KYI TSUL BZHIN YID

LA BYED PA LAS 'BYUNG NGO ZHES DE SKAD GSUNGS SO, ,BU MOS SMRAS
PA, BTZUN PA 'OD SRUNG CHEN PO, GANG DAG GZHAN GYI DRING MI 'JOG
PA'I SHES RAB CAN DE DAG NI GZHAN GYI SGRA DANG, BDAG

NYID KYIS TSUL BZHIN DU SO SOR RTOGS PA LAS LTA BA RNAM PAR DAG
PAR 'GYUR RO, ,BTZUN PA 'OD SRUNG CHEN PO, GANG DAG GZHAN GYI
DRING MI 'JOG PA'I SHES RAB CAN DAG NI GZHAN GYI

SGRA MI TSOL LO, ,BTZUN PA 'OD SRUNG CHEN PO, JI LTAR NA DGE
SLONG TSUL BZHIN DU ZHUGS PA YIN, 'OD SRUNG CHEN POS SMRAS PA, BU
MO, GANG GI TSE DGE SLONG JI SKAD THOS PA'I CHOS RNAMS

KYI DON LA NYE BAR RTOG PAR BYED PA DE LTAR NA, DGE SLONG TSUL
BZHIN DU ZHUGS PA YIN NO, ,'OD SRUNG CHEN POS SMRAS PA, BU MO, JI
LTAR NA BYANG CHUB SEMS DPA' TSUL BZHIN DU ZHUGS


@402A *, ,PA YIN, BU MOS SMRAS PA, BTZUN PA 'OD SRUNG CHEN PO,
GANG GIS BYANG CHUB SEMS DPA' SEMS CAN THAMS CAD DANG LHAN CIG
GNAS KYANG SEMS

CAN DU 'DU SHES SKYED PAR MI BYED PA DE LTAR NA, BYANG CHUB SEMS
DPA' TSUL BZHIN DU ZHUGS PA YIN NO, ,BTZUN PA 'OD SRUNG CHEN PO,
ZHUGS PA ZHES BYA BA NI, CHOS THAMS CAD

NI SNGON GYI MTHA'I DE BZHIN NYID DANG LDAN NO, ,CHOS THAMS CAD
NI PHYI MA'I MTHA'I DE BZHIN NYID DANG LDAN NO, ,CHOS THAMS CAD
NI DA LTAR BYUNG BA'I DE BZHIN NYID DANG LDAN NO, ,

ZHES, BTZUN PA 'OD SRUNG CHEN PO, BYANG CHUB SEMS DPA' SBYOR BA
DE LTA BUS SBYOR BAR MI BYED NA, DE TZAM GYIS NA BYANG CHUB SEMS
DPA' TSUL BZHIN DU ZHUGS PA YIN NO, ,'OD

SRUNG CHEN POS SMRAS PA, BU MO, CHOS DE DAG LA JI LTAR SBYAR BAR
BYA, BU MOS SMRAS PA, BTZUN PA 'OD SRUNG CHEN PO, JI LTAR DE
BZHIN NYID LA SBYOR BA YANG MED, MI SBYOR BA YANG

MED PAR MTHONG BA DE BZHIN DU CHOS THAMS CAD LA SBYAR PAR BYA'O,
,'OD SRUNG CHEN POS SMRAS PA, BU MO, JI LTAR MTHONG NA CHOS THAMS
CAD MTHONG BA YIN, BU MOS SMRAS PA ,

BTZUN PA 'OD SRUNG CHEN PO, CHOS THAMS CAD LA GNYIS SU MED PAR
MTHONG LA, MI BYED CING 'JIG PAR YANG MI BYED NA, DE LTAR NA CHOS
THAMS CAD MTHONG BA YIN NO, ,BTZUN PA


@402B 'OD SRUNG CHEN PO, MTHONG BA ZHES BYA BA DE NI, MTHONG BA
MED PA'I TSIG BLA DVAGS SO, ,'OD SRUNG CHEN POS SMRAS PA, BU MO,
BDAG JI LTAR BLTA BAR BYA, BU MOS SMRAS PA, BTZUN PA 'OD SRUNG

CHEN POS JI LTAR MTHONG BA BZHIN DU BLTA BAR BYA'O, ,'OD SRUNG
CHEN POS SMRAS PA, BU MO, KHO BOS NI BDAG DANG BDAG GI MA MTHONG
NGO, ,BU MOS SMRAS PA, BTZUN PA 'OD SRUNG CHEN PO,

JI LTAR BDAG MED CING BDAG GI MED PA DE BZHIN DU CHOS THAMS CAD
BLTA BAR BYA'O, ,GTAM DE SKAD BRJOD PA'I SKABS SU GNAS BRTAN RAB
'BYOR GYIS BU MO MYA NGAN MED KYIS BYIN PA

LA 'DI SKAD CES SMRAS SO, ,BU MO KHYOD KYI SPOBS PA 'DI 'DRA BA
NI KHYOD KYIS RNYENG [*RNYED] PA LEGS PAR RNYED DO, ,BU MO MYA
NGAN MED KYIS BYIN PAS SMRAS PA, BTZUN PA RAB 'BYOR, RNYED PA LAS

NI SPONGS PAR MI 'GYUR GYI, GANG GIS CI YANG MA RNYED PA DE SPOBS
PA DANG LDAN ZHING, GANG GIS NANG NGAM PHYI ROL CI YANG MI DMIGS
PA DE SPOBS PA DANG LDAN PA YIN NO, ,RAB 'BYOR

GYIS SMRAS PA, BU MO, GANG MA RNYED NA SPOBS PA DANG LDAN PA YIN,
BU MOS SMRAS PA, GANG GIS BDAG MA RNYED CING GZHAN MA YIN, DGE BA
MA YIN, MI DGE BA MA YIN, KHA NA MA THO BA DANG

BCAS PA MA YIN, KHA NA MA THO BA MED PA MA YIN, ZAG PA DANG BCAS
PA MA YIN, ZAG PA MED PA MA YIN, 'DUS BYAS MA YIN, 'DUS MA BYAS
MA YIN, 'JIG RTEN MA YIN, 'JIG


@403A *, ,RTEN LAS 'DAS PA MA YIN, KUN NAS NYON MONGS PA MA YIN,
RNAM PAR BYANG BA MA YIN TE, 'KHOR BA DANG, MYA NGAN LAS 'DAS PA
MA RNYED NA, SO SO'I

SKYE BO'I CHOS MI DMIGS SHING 'PHAGS PA'I CHOS KYANG MI DMIGS TE,
SANGS RGYAS KYI CHOS MI DMIGS NA, BTZUN PA RAB 'BYOR, DE LTAR NA
GANG GIS CI YANG MA RNYED PA'I

SPOBS PA DANG LDAN PA YIN NO, ,RAB 'BYOR GYIS SMRAS PA, JI LTAR
SPOBS PAR 'GYUR, BU MOS SMRAS PA, BTZUN PA RAB 'BYOR GYIS JI LTAR
CHOS THAMS CAD MA RNYED PA DE BZHIN

DU DE SPOBS PAR 'GYUR RO, ,CHOS KYI DE BZHIN NYID GANG GIS GNAS
BRTAN NYON MONGS PA MED PA RNAMS KYI MCHOG TU BSTAN PA'I CHOS KYI
DE BZHIN NYID DE CI BRJOD CING, SMRAR RUNG NGAM,

NYON MONGS PA MED PA DE DANG, CHOS KYI DE BZHIN NYID DE LA SPOBS
PA CI YANG YOD DAM, RAB 'BYOR GYIS SMRAS PA, NYON MONGS PA MED PA
DANG, DE BZHIN NYID NI BSTAN PA'AM,

BRJOD PAR MI NUS SO, ,BU MOS SMRAS PA, BTZUN PA RAB 'BYOR, CHOS
THAMS CAD NI BRJOD DU MED PA YIN NA, KHYOD KYIS BU MO KHYOD SPOBS
PA 'DI LTA BU DANG LDAN PA NI KHYOD

KYIS RNYED PA LEGS PAR RNYED DO, ,ZHES BYA BA DE JI LTA BU YIN,
RAB 'BYOR GYIS SMRAS PA, BU MO KHYOD NI 'DI LTAR MED PA'I SPOBS
PAS STON TO, ,BU MOS SMRAS PA, GNAS BRTAN RAB


@403B 'BYOR, CHOS THAMS CAD LA BRAG CA LTA BUR MOS SAM, RAB 'BYOR
GYIS SMRAS PA, BU MO, MOS SO, ,BU MOS SMRAS PA, GNAS BRTAN RAB
'BYOR, CI BRAG CA LA SPOBS PA CI YANG YOD DAM,

RAB 'BYOR GYIS SMRAS PA, BU MO, DE NI MED DE, BU MO, RGYU DANG
RKYEN TSOGS PA LAS SGRA 'BYUNG BAR ZAD DO, ,BU MOS SMRAS PA,
BTZUN PA RAB 'BYOR, BRTEN NAS SGRA 'BYUNG BA GANG YIN PA DE

LA RANG BZHIN GYIS GRUB PA CI YANG MED DO, ,DE CI'I PHYIR ZHE NA,
'DI LTAR GANG BRTEN NAS BYUNG BA DE LA NI SKYE BA CI YANG MED
PA'I PHYIR RO, ,RAB 'BYOR GYIS SMRAS PA, BU MO, CHOS THAMS

CAD NI BRTEN NAS BYUNG BA'O, ,BU MO SMRAS PA, BTZUN PA RAB 'BYOR,
DE BAS NA CHOS THAMS CAD NI RANG BZHIN GYIS MA SKYES PA'O, ,RAB
'BYOR GYIS SMRAS PA, BU MO, GAL TE

CHOS THAMS CAD RANG BZHIN GYIS MA SKYES PA YIN NA, BCOM LDAN 'DAS
KYIS DE BZHIN GSHEGS PA GANGG'A'I KLUNG GI BYE MA SNYED NI 'ONGS
TE GSHEGS SO, ,DE BZHIN GSHEGS PA GANGG'A'I

KLUNG GI BYE MA SNYED NI MA 'ONGS PA NA 'BYUNG BAR 'GYUR RO, ,DE
BZHIN GSHEGS PA GANGG'A'I KLUNG GI BYE MA SNYED NI DA LTAR BZHUGS
SO, ,ZHES CI'I PHYIR BSTAN, BU MOS SMRAS PA, BTZUN PA RAB

'BYOR, MI SKYE BA NI SKYE BAR MI 'GYUR RO, ,DE CI'I PHYIR ZHE NA,
BTZUN PA RAB 'BYOR, CHOS KYI DBYINGS LA NI SKYE BA'AM NUB PAR
'GYUR BAR MI 'DOD PA'I PHYIR RO, ,RAB 'BYOR GYIS SMRAS


@404A *, ,PA; BU MO KHYOD NI 'DI LTAR SKYE BA MED PA DON DAM PA'I
TSIG STON TO, ,BU MOS SMRAS PA, BTZUN PA RAB 'BYOR, BSTAN PA
THAMS CAD NI BSTAN DU MED

PA'O, ,DE'I PHYIR BSTAN PA THAMS CAD BSTAN DU MED CE NA, DE NI
BSTAN KYANG RUNG, MA BSTAN KYANG RUNG BA DNGOS PO MA YIN TE,
DNGOS PO MED PA DANG, BRJOD DU MED PA'I MTHA' MI

SPONG BA'I PHYIR RO, ,RAB 'BYOR GYIS SMRAS PA, BU MO KHYOD KHYIM
NA GNAS BZHIN DU 'DI LTA BU'I CHOS LA GNAS SHING, 'DI LTA BU'I
RNAM PAR DAG PA STON PA 'DI NI NGO MTSAR TO, ,BU

MOS SMRAS PA, BTZUN PA RAB 'BYOR, BYANG CHUB SEMS DPA' SEMS DPA'
CHEN PO LA NI KHYIM PA'AM, RAB TU BYUNG BA ZHES GZUNG BAR MI
BYA'O, ,DE CI'I PHYIR ZHE NA, DE DAG NI

BSAM PAS PHYE BA YIN, SHES RAB KYIS PHYE BA YIN, YE SHES KYIS
PHYE BA YIN PA'I PHYIR RO, ,BTZUN PA RAB 'BYOR, BYANG CHUB SEMS
DPA'I GNAS PA KHYOD KYIS SHES SAM,

RAB 'BYOR GYIS SMRAS PA, BU MO KHYOD KYIS SHOD CIG DANG, KHO BOS
MNYAN TO, ,BU MOS SMRAS PA, BTZUN PA RAB 'BYOR, BYANG CHUB SEMS
DPA' SEMS DPA' CHEN PO CHOS BRGYAD

DANG LDAN NA, KHYIM PA'AM RAB TU BYUNG BA ZHES MI BYA STE, SPYOD
LAM GANG DANG GANG GIS GNAS KYANG KHA NA MA THO BA MED PAR 'GYUR
RO, ,BRGYAD GANG ZHE NA, 'DI LTA STE, BTZUN PA RAB


@404B 'BYOR, 'DI LA BYANG CHUB SEMS DPA' SEMS DPA' CHEN PO LHAG
PA'I BSAM PA PHUN SUM TSOGS PA YIN TE, LHAG PA'I BSAM PA DE BLA
NA MED PA YANG DAG PAR RDZOGS PA'I BYANG

CHUB KYI PHYIR RO, ,SEMS CAN THAMS CAD YONGS SU MI GTONG BAR GNAS
PA'I PHYIR BYAMS PA LA GNAS PA YANG YIN NO, ,'JIG RTEN PA'I DGA'
BA DANG SPYOD PA DANG BRAL BA'I PHYIR SNYING

RJE CHEN PO LA GNAS PA YANG YIN NO, ,LUS DANG SROG LA MI LTA BA'I
PHYIR BTANG SNYOMS LA GNAS PA YANG YIN NO, ,YONGS SU BSNGO BA LA
MKHAS PA SHIN TU RDZOGS PA'I PHYIR THABS LA

MKHAS PA YANG YIN NO, ,LTA BA THAMS CAD DANG BRAL BA'I PHYIR SHES
RAB KYI PHA ROL TU PHYIN PA LAS NGES PAR 'BYUNG BA YANG YIN NO,
,DGE BA'I RTZA BA TSOL BA LA BRTZON PAS CHOG MI SHES PA'I

PHYIR BRTZON 'GRUS BRTZAMS PA YANG YIN NO, ,BZOD PA SHIN TU THOB
PA'I PHYIR MA BSTAN PAR SHES PA YANG YIN TE, BTZUN PA RAB 'BYOR,
BYANG CHUB SEMS DPA' SEMS DPA' CHEN PO

CHOS BRGYAD PO DE DAG DANG LDAN NA, KHYIM PA'AM, RAB TU BYUNG BA
ZHES MI BYA STE, SPYOD LAM GANG DANG GANG GIS GNAS KYANG THAMS
CAD DU KHA NA MA THOB MED PAR 'GYUR RO, ,DE NAS

TSE DANG LDAN PA SGRA GCAN ZIN GYIS, BU MO MYA NGAN MED KYIS BYIN
PA LA 'DI SKAD CES SMRAS SO, ,BU MO KHYOD MAL KHRI GSER GYI RKANG
PA CAN LA 'DUG CING STAN SHIN TU MTHO BA LA


@405A *, ,'DUG NAS, NYAN THOS CHEN PO DAG DANG GTAM ZER BA DE NI
RUNG BA MA YIN PAR GNAS PA YIN NO, ,BU MO MIN BAR STAN MTHON PO
LA 'DUG PA

LA STAN DMA' PA LA 'DUG PAS CHOS BSHAD PAR MI BYA'O, ,ZHES BYA BA
CI KHYOD KYIS MA THOS SAM, DE SKAD CES SMRAS PA, BU MO MYA NGAN
MED KYIS BYIN PAS TSE DANG LDAN PA SGRA

GCAN ZIN LA 'DI SKAD CES SMRAS SO, ,BTZUN PA SGRA GCAN ZIN, 'JIG
RTEN NA GANG DAG NI RUNG BA YIN, 'JIG RTEN NA GANG DAG NI RUNG BA
MA YIN PA KHYOD KYIS SHES SAM, SGRA

GCAN ZIN GYIS SMRAS PA, BU MO KHO BOS SHES TE, GANG DAG JI LTAR
BCAS PA'I BSLAB PA LA SLOB CING, BSLAB PA DE LAS 'GAL BAR MI BYED
PA DE DAG NI RUNG BA ZHES BYA'O, ,

GANG DAG BSLAB PA DE LAS 'GAL BAR BYED PA DE DAG NI RUNG BA MA
YIN PA ZHES BYA'O, ,BU MO MYA NGAN MED KYIS BYIN PAS SMRAS PA,
BTZUN PA SGRA GCAN ZIN THONG, DE SKAD MA

ZER CIG ,BTZUN PA SGRA GCAN ZIN, GANG DAG JI LTAR BCAS PA'I BSLAB
PA LA SLOB PA DE DAG NI RUNG BA MA YIN PA'O, ,DE CI'I PHYIR ZHE
NA, 'DI LTAR DE DAG NI RTOG CING

RNAM PAR RTOG PA'I PHYIR RO, ,BTZUN PA SGRA GCAN ZIN, GANG DAG MI
RTOG CING RNAM PA MI RTOG PA DE DAG NI RUNG BA ZHES BYA'O, ,BTZUN
PA SGRA GCAN ZIN, RUNG BA ZHES BYA BA


@405B 'DI NI DGE SLONG DGRA BCOM PA ZAG PA ZAD PA RNAMS KYI TSIG
BLA DVAGS YIN TE, DE DAG NI BSLAB PA LAS 'GAL BAR MI BYED DO, ,DE
CI'I PHYIR ZHE NA, BCOM LDAN 'DAS KYI NYAN THOS

RNAMS NI BSLAB PA LAS YANG DAG PAR 'DAS PA'I PHYIR TE, DE DAG NI
PHYIR YANG BSLAB PAR 'DOD PA MA YIN PAS, DE DAG NI RUNG BA YIN
NO, ,DE DAG NI KHAMS GSUM DU PHYIR

MI 'ONG BA YIN, DE DAG NI BSLAB PA LAS YANG DAG PAR 'DAS PA YIN
TE, MI SLOB PA ZHES BYA'O, ,DE LTAR NA DE DAG GI BSLAB PA NI MI
DMIGS TE KHAMS GSUM PAS BTAGS

BA TZAM DU SHES SO, ,DE'I PHYIR DE DAG NI RUNG BA ZHES BYA'O,
,SGRA GCAN ZIN GYIS SMRAS PA, BU MO, RUNG BA DANG, RUNG BA MA YIN
PA LA THA DANG DU DBYE BA CI ZHIG YOD, BU MOS SMRAS

PA, BTZUN PA SGRA GCAN ZIN, 'DI LTA STE, DPER NA, GSER DUL MA
RGYAN DU BYAS PA DANG, RGYAN DU MA BYAS PA LA THA DAD DU DBYE BA
CI ZHIG YOD, SGRA GCAN ZIN GYIS SMRAS PA, BU MO,

THA DAD DU DBYE BA CI YANG MED DO, ,BU MOS SMRAS PA, BTZUN PA
SGRA GCAN ZIN, DE BZHIN DU RUNG BA DANG, RUNG BA MA YIN PA LA
YANG YI GE'I THA SNYAD MNYAM PA NYID GYI PHYIR THA DAD DU DBYE

BA CI YANG MED DO, ,DE CI'I PHYIR ZHE NA, CHOS THAMS CAD NI CI
DANG YANG BRAL BA'I PHYIR TE, RANG BZHIN GYIS KUN NAS NYON MONGS
PA CAN MA YIN NO, ,BTZUN PA SGRA GCAN ZIN, YANG


@406A *, ,'DI SKAD DU, STAN SHIN TU MTHO BA LA 'DUG STE CHOS NYAN
TAM ZER BA LA, BYANG CHUB SEMS DPA' NI RTZA GTING BA LA 'DUG
KYANG SHIN TU MTHO BA LA

'DUG PA YIN NO, ,SGRA GCAN ZIN GYIS SMRAS PA, RNAM GRANGS GANG
GIS KHYOD DE SKAD SMRA, BU MOS SMRAS PA, BTZUN PA SGRA GCAN ZIN,
'DI JI SNYAM DU SEMS, BYANG CHUB SEMS

DPA' GANG LA 'DUG STE, BYANG CHUB THOB PAR 'GYUR, SGRA GCAN ZIN
GYIS SMRAS PA, RTZVA BTING BA LA BZHUGS NAS BYANG CHUB THOB BO,
,BU MOS SMRAS PA, BTZUN PA SGRA GCAN ZIN, CI

BYANG CHUB SEMS DPA' RTZVA BTING BA LA 'DUG PA LA STONG GSUM GYI
STONG CHEN PO'I 'JIG RTEN GYI KHAMS NA TSANGS PA'AM, BRGYA BYIN
NAM, 'JIG RTEN SKYONG NGAM, DE LAS GZHAN

PA 'OG MIN MAN CHAD KYI LHA GANG YIN PA DE DAG THAMS CAD KYIS LUS
BTUD DE, THAL MO SBYAR NAS BYANG CHUB SEMS DPA'I ZHABS LA GTUG
PAR BYED DAM, SGRA GCAN ZIN GYIS

SMRAS PA, BU MO, DE DE BZHIN TE, KHYOD KYIS JI SKAD SMRAS PA
BZHIN NO, ,BU MOS SMRAS PA, BTZUN PA SGRA GCAN ZIN, DE'I PHYIR
RNAM GRANGS DES KYANG, DPER NA, BYANG CHUB SEMS

DPA' SEMS DPA' CHEN PO RTZVA BTING BA LA 'DUG KYANG, STAN SHIN TU
MTHO BA LA 'DUG PA YIN GYI, NYAN THOS TSANGS PA'I 'JIG RTEN NA
'DUG PA NI DE LTA MA YIN PAR RIG PAR BYA'O, ,


@406B DE NAS RGYAL PO MA SKYES DGRAS BU MO MYA NGAN MED KYIS BYIN
PA LA 'DI SKAD CES SMRAS SO, ,BU MO, BTZUN PA SGRA GCAN ZIN NI
BCOM LDAN 'DAS SH'AKYA THUB PA'I SRAS YIN TE, BSLAB PA

'DOD PA RNAMS KYI MCHOG YIN NA, CI KHYOD KYIS MI SHES SAM, BU MO
MYA NGAN MED KYIS BYIN PAS SMRAS PA, YAB THONG ZHIG ,THONG ZHIG
,'DI LTAR BTZUN PA SGRA GCAN ZIN BCOM

LDAN 'DAS SH'AKYA THUB PA DE'I SRAS YIN ZHES MA GSUNGS SHIG, RI
DVAGS KYI RGYAL PO SENGGE RAL PA CAN COD PA NA BTAGS PA LTA BUS,
BU WA BSKYED PAR 'GYUR BA NAM YANG

GSAN TAM, GZIGS SAM, RGYAL POS SMRAS PA, BU MO, DE NI MA YIN NO,
,BU MOS SMRAS PA, YAB, DE BZHIN DU DE BZHIN GSHEGS PA SENG GE'I
RTZAL LTA BUS GSHEGS

PA; DAM PA'I CHOS KYI 'KHOR LOS BSGYUR BA ZHABS 'BRING BA NI,
NYAN THOS MDZES PA MA LAGS SO, ,YAB, DE BZHIN GSHEGS PA'I SRAS
GANG YIN ZHES YANG DAG PA'I SMRA BAS

GANG SMRA NA, BYANG CHUB SEMS DPA' NYID YIN NO ZHES DE DAG LA
YANG DAG PA'I SMRA BAS SMRA'O, ,YAB, DE LTA BAS NA DE BZHIN
GSHEGS PA'I SRAS SU KHAS LEN PAR 'TSAL BAS NI,

BLA NA MED PA YANG DAG PAR RDZOGS PA'I BYANG CHUB TU SEMS BSKYED
PAR BGYI'O, ,GTAM 'DI BRJOD PA'I SKABS SU RGYAL PO MA SKYES
DGRA'I BTZUN MO'I 'KHOR NAS, BTZUN MO NYI SHUS


@407A *, ,BLA NA MED PA YANG DAG PAR RDZOGS PA'I BYANG CHUB TU
SEMS BSKYED DO, ,LHA'I BU BRGYA THAM PAS KYANG BU MO DE'I SENG
GE'I SGRA 'DI THOS NAS, BLA NA MED PA

YANG DAG PAR RDZOGS PA'I BYANG CHUB TU SEMS BSKYED DO, ,TSIG 'DI
SKAD DU BDAG CAG 'DI RNAMS 'DAS PA DANG, MA BYON PA DANG, DA LTAR
BYUNG BA'I SANGS RGYAS BCOM LDAN

'DAS KYI SRAS SU KHAS LEN TO, ,ZHES KYANG SMRAS SO, ,LHA'I BU DE
DAG GIS 'DI LTAR BU MO BYA NGAN MED KYIS BYIN PA LA MCHOD PA BYA
BA'I PHYIR, RGYAL PO'I KHAB KYI GRONG KHYER CHEN

PO THAMS CAD LHA'I ME TOG DAG GIS MNGON PAR GTOR TO, ,DE NAS BU
MO MYA NGAN MED KYIS BYIN PA KHRI GSER GYI RKANG PA CAN LAS BABS
TE, NYAN THOS CHEN PO DE DAG GI RKANG PA

LA MGO BOS PHYAG 'TSAL NAS, BZA' BA DANG, BCA' BA DANG, BLDAG PA
DANG, BZHIB PA DANG, MYANG BAR BYA BA BSOD PA MANG PO DAG GIS
BKUR STIR BYAS TE, DAD PA DANG,

GUS PAS RANG GI LAG NAS NYAN THOS CHEN PO DE DAG TSIM PAR BYAS
NAS, 'DI SKAD DU, BTZUN PA DANG, RANG DGAR SLANG DRO BCOM LDAN LA
CHOS NYAN DU BZHUD CIG, BTZUN

PA DAG, BDAG KYANG MCHI BAR 'TSAL LO, ,ZHES KYANG SMRAS SO, ,DE
NAS BU MO MYA NGAN MED KYIS BYIN PA, PHA MA LA SOGS PA 'KHOR MANG
PO DANG, SKYE BO PHAL CHES YONGS SU BSKOR


@407B NAS, BCOM LDAN 'DAS GA LA BA DER SONG STE PHYIN NAS, BCOM
LDAN 'DAS KYI ZHABS LA MGO BOS PHYAG 'TSAL TE PHYOGS GCIG TU 'DUG
GO ,RGYAL PO BTZUN MO'I 'KHOR DANG

BCAS PAS KYANG BCOM LDAN 'DAS KYI ZHABS LA MGO BOS PHYAG 'TSAL
NAS GNANG STE PHYOGS GCIG TU 'DUG GO ,NYAN THOS CHEN PO DE DAG
KYANG BCOM LDAN 'DAS KYI THAD DU DONG STE,

BCOM LDAN 'DAS KYI ZHABS LA MGO BOS PHYAG 'TSAL NAS PHYOGS GCIG
TU 'KHOD DO, ,DE NAS BCOM LDAN 'DAS LA TSE DANG LDAN PA SH'A RI'I
BUS 'DI SKAD CES GSOL TO, ,BCOM

LDAN 'DAS, BU MO MYA NGAN MED KYIS BYIN PA'I SPOBS PA NI NGO
MTSAR LAGS SO, ,BCOM LDAN 'DAS KYIS BKA' STZAL PA, SH'A RI'I BU,
BU MO 'DIS NI THOG MA NYID DU BYANG CHUB

DON DU GNYER BA NA, SANGS RGYAS BYE BA KHRAG KHRIG PHRAG DGU BCU
RTZA GNYIS LA DGE BA'I RTZA BA DAG BSKYED DO, ,SH'A RI'I BUS GSOL
PA, BCOM LDAN 'DAS, CI'I SLAD DU BU MO 'DIS BUD

MED KYIS LUS MA BSGYUR, BCOM LDAN 'DAS KYIS BKA' STZAL PA, SH'A
RI'I BU, 'DI JI SNYAM DU SEMS, BU MO MYA NGAN MED KYIS BYIN PA LA
BUD MED DO SNYAM DU SEMS NA DE LTAR MI

BLTA'O, ,BYANG CHUB SEMS DPA' DAG NI SEMS CAN YONGS SU SMIN PAR
BYA BA'I PHYIR, SMON LAM GYIS BDAG NYID BUD MED KYI GZUGS SU STON
TO, ,DE NAS DE'I TSE BU MO MYA NGAN MED


@408A *, ,KYIS BYIN PAS BDEN PA'I BYIN GYIS BRLABS BYAS TE, BDEN
PA'I BYIN GYI BRLABS GANG GIS CHOS THAMS CAD SKYES PA YANG MA
YIN, BUD MED KYANG

MA YIN PA LTA NA, BDEN PA DANG BDEN PA'I TSIG DES BDAG SKYES PA'I
LUS SU GYUR CIG ,THAMS CAD DANG LDAN PA'I 'KHOR 'DIS KYANG MTHONG
BAR GYUR CIG ,TSIG DE SKAD

CES SMRAS MA THAG TU, BUD MED KYI MTSAN MA MI SNANG BAR GYUR TE
SKYES PA'I MTSAN MA BYUNG NAS, STENG GI BAR SNANG LA TA LA BDUN
SRID TZAM DU 'PHAGS SO, ,DE NAS BCOM

LDAN 'DAS KYIS TSE DANG LDAN PA SHA RI'I BU LA BKA' STZAL PA,
SH'A RI'I BU, BYANG CHUB SEMS DPA' SEMS DPA' CHEN PO MYA NGAN MED
KYIS BYIN PA STENG GI BAR SNANG LA

'PHAGS PA KHYOD KYIS MTHONG NGAM, SH'A RI'I BUS GSOL PA, BCOM
LDAN 'DAS, MTHONG LAGS SO, ,BCOM LDAN 'DAS KYIS BKA' STZAL PA,
SH'A RI'I BU, BYANG CHUB SEMS

DPA' SEMS DPA' CHEN PO MYA NGAN MED KYIS BYIN PA 'DI NI BSKAL PA
GRANGS MED PA BDUN GYIS 'JIG RTEN GYI KHAMS DRI MA MED PA'I 'OD
CES BYA BAR DE BZHIN GSHEGS

PA DAG BCOM PA YANG DAG PAR RDZOGS PA'I SANGS RGYAS MYA NGAN MED
PA ZHES BYA BAR 'GYUR TE, TSE'I TSAD NI BSKAL PA BRGYAR YANG
'GYUR RO, ,DAM PA'I CHOS NI BSKAL PA


@408B BCUR GNAS PAR 'GYUR RO, ,DE'I DGE 'DUN NI BYANG CHUB SEMS
DPA' 'BA' ZHIG TU 'GYUR TE, PHYIR MI LDOG PA'I BYANG CHUB SEMS
DPA' SEMS DPA' CHEN PO BYE BA PHRAG SUM

CU RTZA GNYIS YOD DO, ;'JIG RTEN GYI KHAMS DE YANG BEE d'URYA LAS
GRUB PA, RIN PO CHE SNA BDUN GYIS BKRA BAR BYAS SHING, MIG MANG
RIS SU BRIS LA, RIN PO CHE'I PADMAS KHEBS

PA DANG, NGAN SONG THAMS CAD RNAM PAR SPANGS PAR 'GYUR RO, ,LHA
DANG MI RNAMS KYI LONGS SPYOD DAG KYANG KHYAD PAR MED DO, ,SH'A
RI'I BU, DGA' LDAN GYI LHA RNAMS KYI NYE BAR SPYAD PA

DANG, LONGS SPYOD JI LTA BA BZHIN DU MI RNAMS KYI YANG DER DE
BZHIN DU 'GYUR RO, ,DE NAS BYANG CHUB SEMS DPA' MYA NGAN MED KYIS
BYIN PA'I MA, RGYAL PO MA SKYES DGRA'I BTZUN MO DAM PA

ZLA BA CAN ZHES BYA BA DES THAL MO SBYAR BA BTUD NAS, BCOM LDAN
'DAS LA 'DI SKAD CES GSOL TO, ,BCOM LDAN 'DAS, BDAG GIS SKYES BU
DAM PA 'DI DGUNG ZLA DGUR RUM

NA BZUNG BA NI, BDAG GIS RNYED PA LEGS PAR RNYED LAGS SO, ,BCOM
LDAN 'DAS, BDAG GIS KYANG BLA NA MED PA YANG DAG PAR RDZOGS PA'I
BYANG CHUB TU SEMS BSKYED PAR BGYI

STE, DGE BA'I RTZA BA 'DIS BDAG 'JIG RTEN GYI KHAMS DRI MA MED
PA'I 'OD DE NYID DU, 'DI'I 'OG TU BLA NA MED PA YANG DAG PAR
RDZOGS PA'I BYANG CHUB TU MNGON PAR RDZOGS PAR


@409A *, ,'TSANG RGYA BAR GYUR CIG ,DE NAS BCOM LDAN 'DAS KYIS
TSE DANG LDAN PA SH'A RI'I BU LA BKA' STZAL PA, SH'A RI'I BU,
SRING MO ZLA BA CAN 'DI KHYOD KYIS

MTHONG NGAM, SH'A RI'I BUS GSOL PA, BCOM LDAN 'DAS, MTHONG LAGS
SO, ,BCOM LDAN 'DAS KYIS BKA' STZAL PA, SH'A RI'I BU, RGYAL PO'I
BTZUN MO ZLA BA CAN 'DI NI 'DI

NAS SHI 'PHOS NAS, SUM CU RTZA GSUM PA'I LHA RNAMS DANG SKAL PA
MNYAM PAR SKYE BAR 'GYUR ZHING, LHA'I BU RIN CHEN MCHOG CES BYA
BAR 'GYUR TE, GANG GI TSE BYANG CHUB SEMS

DPA' BYAMS PAS BYANG CHUB THOB PAR 'GYUR BA DE'I TSE RGYAL PO
DUNG ZHES BYA BA DE'I BU RGYAL PO GZHON NU MTHONG NA DGA' BA ZHES
BYA BAR GYUR NAS, DE BZHIN GSHEGS PA BYAMS

PA LA MCHOD PA BYAS STE RAB TU 'BYUNG BAR 'GYUR RO, ,DES DE BZHIN
GSHEGS PA BYAMS PA'I NGAM [*DAM] PA'I CHOS THOG MA DANG, BAR
DANG, THA MA'I BAR DU 'DZIN PAR 'GYUR TE, BSKAL

PA BZANG PO 'DI LA SANGS RGYAS BCOM LDAN 'DAS GANG DAG 'BYUNG BAR
'GYUR BA DE DAG THAMS CAD KYANG MNYES PAR BYED CING MCHOD PAR
'GYUR RO, ,DE MTHAR GYIS DE BZHIN GSHEGS

PA MYA NGAN MED PAS BYANG CHUB THOB PA NA, 'KHOR LOS BSGYUR BA'I
RGYAL PO MU KHYUD 'DZIN CES BYA BAR 'GYUR TE, DES DE BZHIN GSHEGS
PA DE LA MCHOD PA TSAD MED PA DAG BYAS NAS ,


@409B SANGS RGYAS KYI ZHING DE LTA BU DE NYID DU BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA BAR 'GYUR TE, DE BZHIN GSHEGS PA KUN TU 'OD ZER ZHES BYA BAR

'GYUR RO, ,DE NAS RGYAL PO'I BTZUN MO ZLA BA CAN GYIS BDAG NYID
LUNG BSTAN PA THOS NAS, TSIM ZHING MGU STE YI RANGS NAS, BCOM
LDAN 'DAS LA MU TIG GI DO SHAL BRGYA STONG RI BA PHUL

TE; TSANGS PAR SPYOD PA RGYAL POS GNANG NAS BSLAB PA'I GZHI DAG
BZUNG NGO, ,DE NAS BYANG CHUB SEMS DPA' SEMS DPA' CHEN PO MYA
NGAN MED KYIS BYIN PAS, LHAS PHUL BA'I ME TOG

MANDA RA BA DAG GIS BCOM LDAN 'DAS DANG 'KHOR THAMS CAD LA GTOR
TO, ,DE NAS BAR SNANG LAS BABS TE PHYOGS GCIG TU 'DUG NAS, TSIG
'DI SKAD DU BDEN PA DANG BDEN PA'I

TSIG GANG GIS BDAG GIS BYANG CHUB THOB PA NA, BYANG CHUB SEMS
DPA' SEMS DPA' CHEN PO DE DAG THAMS CAD BRDZUS TE SKYES SHING,
CHOS GOS NGUR SMRIG GYON LA RIN PO CHE'I PADMA

DAG LA SKYIL MO KRUNG BCAS TE SKYE BAR 'GYUR BA LTA NA BDEN PA
DANG BDEN PA'I TSIG DES, DPER NA, DGE SLONG BSNYEN PAR RDZOGS NAS
LO BRGYA LON PA'I SPYOD LAM JI LTA BA BZHIN DU

BDAG GNAS PAR GYUR CIG ,CES SMRAS SO, ,BYANG CHUB SEMS DPA' SEMS
DPA' CHEN PO MYA NGAN MED KYIS BYIN PAS BDEN PA'I BYIN GYI RLABS
BYAS MA THAG TU DGE SLONG GI SPYOD


@410A *, ,LAM DANG LDAN PAR SNANG BAR GYUR TO, ,DE NAS BYANG CHUB
SEMS DPA' SEMS DPA' CHEN PO MYA NGAN MED KYIS BYIN PAS PA RGYAL
PO MA SKYES DGRA

LA 'DI SKAD CES SMRAS SO, ,YAB, 'DI LTAR CHOS THAMS CAD NI BCOS
MA STE, RNAM PAR BSGRUBS PAS NYE BAR GNAS PA'I MTSAN NYID DANG,
YONGS SU BRTAGS PA LAS LANGS PA

MED BZHIN DU PHYIN CI LOG DANG MTSUNGS PAR LDAN PA LAGS SO,
,RGYAL PO CHEN PO GZIGS SHIG DANG, DE RING KHO NA'I GDUGS GCIG LA
BU MO'I GZUGS SU YANG GZIGS,

KHYE'U YI GZUGS SU YANG KHYOD KYIS GZIGS, DA NI BDAG LA DGE SLONG
GI GZUGS SU YANG KHYOD KYIS GZIGS NA, 'DI LA GANG YANG DAG PA'I
GZUGS LAGS, RGYAL PO

CHEN PO, DE LTAR NA YA MA RLA'I CHOS THAMS CAD LA 'DI NA KHA CIG
LTA BA'I KUN NAS DKRIS PAS KUN NAS GLAGS SHING MCHIS TE, RANG GI
RGYUD LA MCHIS PA'I NYON MONGS PA RNAMS

KYIS YONGS SU BSREG GO ,YONGS SU BSREGS PAS CHOS 'DUL BA 'DI MA
'TSAL TE, 'GYOD PA MA LAGS PA LA 'GYOD PAR SEMS SO, ,RGYAL PO
CHEN PO, DE LTAR NA KHYOD

KYIS BAG YOD PAR MDZOD LA RGYAL SRID NYAM NGA BA NA BZHUGS BZHIN
DU RTAG TU BCOM LDAN 'DAS KYI THAD DU BZHUD CIG DANG, 'JAM DPAL
GZHON NUR GYUR PAS KHYOD KYI YOD


@410B PA MA YIN PA PHYIN CI LOG LAS BYUNG BA'I 'GYOD PA SEL BAR
'GYUR RO, ,RGYAL PO CHEN PO KHYOD NI BYA BA MANG ZHING BYED PA
MANG BA LAGS KYI BZHUD CIG ,DE NAS RGYAL PO MA SKYES DGRA

DANG, BTZUN MO ZLA BA CAN DANG, BTZUN MO'I 'KHOR THAMS CAD KYIS
BCOM LDAN 'DAS DANG, BYANG CHUB SEMS DPA' MYA NGAN MED KYIS BYIN
PA DANG, DGE SLONG GI DGE 'DUN RNAMS

LA PHYAG 'TSAL NAS, BCOM LDAN 'DAS LA 'DI SKAD CES GSOL TO, ,BCOM
LDAN 'DAS, BDAG CAG NI BGYI BA MANG ZHING BGYID PA MANG BA LAGS
KYI BDAG CAG MCHI'O, ,BCOM

LDAN 'DAS KYIS BKA' STZAL PA, RGYAL PO CHEN PO, DA DE'I DUS BAB
PAR SHES NA SONG ZHIG CES BKA' STZAL NAS, RGYAL PO MA SKYES DGRA
BTZUN MO ZLA BA CAN LA SOGS PA BTZUN MO'I

'KHOR CHEN PO DAG DANG LHAN CIG TU BYA RGOD KYI PHUNG PO'I RI LAS
RGYAL PO'I KHAB KYI GRONG KHYER CHEN POR DONG NGO, ,DE NAS BCOM
LDAN 'DAS KYIS TSE DANG LDAN PA KUN DGA' BO LA

BKA' STZAL PA, KUN DGA' BO KHYOD KYIS CHOS KYI RNAM GRANGS 'DI
GZUNG ZHIG ,CHONGS SHIG ,LHOGS SHIG ,KUN CHUB PAR GYIS SHIG
,GZHAN DAG YANG RGYA CHER RAB TU STON CIG ,KUN

DGA' BOS GSOL PA, BCOM LDAN 'DAS, CHOS KYI RNAM GRANGS 'DI BDAG
GIS BZUNG LAGS NA, BCOM LDAN 'DAS CHOS KYI RNAM GRANGS 'DI'I MING
CI LAGS, 'DI JI LTAR GZUNG


@411A *, ,BAR BGYI, BCOM LDAN 'DAS KYIS BKA' STZAL PA, KUN DGA'
BO, DE'I PHYIR CHOS KYI RNAM GRANGS 'DI MYA NGAN MED KYIS BYIN
PA'I SENGGE'I SGRA ZHES BYA BA

DANG; MYA NGAN MED KYIS BYIN PA LUNG BSTAN PA ZHES BYA BAR GZUNG
ZHIG ,GZHAN DAG LA YANG STON CIG ,KUN DGA' BO, GANG GIS STONG
GSUM GYI STONG CHEN PO'I 'JIG RTEN GYI

KHAMS 'DI RIN PO CHE SNA TSOGS KYIS YONGS SU BKANG STE SBYIN PA
BYIN PA BAS, GANG GIS CHOS KYI RNAM GRANGS 'DI THA NA RNA LAM DU
THOS NA 'DI NI DE BAS CHES BSOD NAMS MANG

DU BSKYED NA, GANG 'DZIN PA DANG, KUN CHUB PAR BYED PA DANG,
'CHANG BA DANG, KLOG PA DANG, BRJOD PA'I LUNG JI SKAD PHOG PA
BZHIN DU NAN TAN DU SGRUB PA LTA CI SMOS, BCOM LDAN

'DAS KYIS DE SKAD CES BKA' STZAL NAS, BYANG CHUB SEMS DPA' SEMS
DPA' CHEN PO MYA NGAN MED KYIS BYIN PA DANG, NYAN THOS CHEN PO DE
DAG DANG, LHA DANG, MI DANG,

LHA MA YIN DANG, DRI ZAR BCAS PA'I 'JIG RTEN YI RANGS TE, BCOM
LDAN 'DAS KYIS GSUNGS PA LA MNGON PAR BSTOD DO, ,'PHAGS PA DKON
MCHOG BRTZEGS PA CHEN PO'I

CHOS KYI RNAM GRANGS LE'U STONG PHRAG BRGYA PA LAS, 'PHAGS PA MYA
NGAN MED KYIS BYIN PA LUNG BSTAN PA ZHES BYA BA'I LE'U STE, 'DUS
PA SUM CU RTZA GNYIS PA RDZOGS SO,, ,,


@411B RGYA GAR GYI MKHAN PO DZI NA MI TRA DANG, SU RENDRA BO DHI
DANG, LO TZTSA BA ZHANG YE SHES SDES ZHUS TE GTAN LA PHAB PA,,