@416B RGYA GAR SKAD DU, SHR'I KRIshnA YA M'A
RI TANTRA R'A DZA TRI KALPA N'A MA, BOD SKAD DU, DPAL GSHIN RJE'I
GSHED NAG PO'I RGYUD KYI

RGYAL PO RTOG BA GSUM PA ZHES BYA BA, BCOM LDAN 'DAS DPAL GSHIN
RJE GSHED LA PHYAG 'TSAL LO, ,DON DAM CHOS SKU ZHI BA NYID, ,GANG
'DIR KHAMS GSUM RNAM RGYAL TE, ,GSHIN RJE DGRA ZHES GRAGS PA YI,
,'KHOR LO BSKOR BA'I


@417A *, ,CHO GA BSHAD, ,YON TAN LDAN PA'I SNGAGS PA YIS, ,CHO GA
BZHIN DU BSNYEN BYAS NAS, ,DUR KHROD DBEN PA LA SOGS PAR, ,DKYIL
'KHOR KHRU DO TSAD DU BYA, ,DRI DANG BA YI

RNAM LNGA DANG, ,NYI ZLA SOGS PAS BYI DOR BYA, ,BA LANG LA SOGS
DAM RDZAS LNGA, ,GZHAN YANG TSOGS KYI 'KHOR LO DANG, ,PHYI NANG
PHYED PA'I BYE BRAG GIS, ,LEGS PAR MCHOD PA BYAS NAS NI, ,

'KHOR LO BRI DANG BTU BA DANG, ,DRANG DANG BSRE DANG SPO BA
BRTZAMS, ,SNGAGS PA RNAL 'BYOR LDAN PA YIS, ,LHO YI PHYOGS SU KHA
BLTAS TE, ,DAM TSIG RJES SU DRAN PA YIS, ,AOm BADZRA SA MA

YA STVAm; GSANG SNGAGS 'DI NI RJES DRAN BYED, ,'KHOR LO BRI BA
BRTZAM PAR BYA, ,DBUS NAS SOR TSAD BCU DRUG PAR, ,KUN NAS ZLUM
POS BSKOR NA NI, ,'DI NI NANG GI DKYIL 'KHOR TE, ,

RIM PA GSUM DU BSKOR BA LA, ,SGO MED LCAGS MKHAR BCU DRUG BYA,
,'DI NI GSHIN RJE'I GRONG KHYER TE, ,SRID PA GSUM GYI 'JUG SA
YIN, ,DE YI PHYI RIM MU KHYUD GSUM, ,KUN TU

LCAGS RIS BSKOR BA STE, ,MU KHYUD DE DAG RE RE YANG, ,KHANG PA
SUM CU GNYIS DANG LDAN, ,'GRO BA CHOS BZHIN SPYOD PA YI, ,'KHOR
LO 'DI LTAR BRIS NAS NI, ,PHYI ROL MU KHYUD THA MA LA, ,

YI GE KA SOGS DA YIG MTHAR, ,NGA NYA BSAL NAS DGOD PAR BYA, ,YI
GE DHA SOGS KshA YIG MTHAR, ,DE YI RJES SU BRI BAR BYA, ,MU KHYUD
DBUS MA DAG LA NI, ,DBYANGS YIG BCU DRUG


@417B NYIS 'GYUR DGOD, ,BTU DANG DGOD SOGS RTZOM PA NA, ,MTSAN MA
'DI DAG SHES PAR BYA, ,ZLA BA MIG DANG YON TAN DANG, ,RIG BYED
MDA' DANG DBANG PO DANG, ,RGYA MTSO BKRA SHIS GZA' DANG

PHYOGS; ;DRAG PO NYI MA YAN LAG SA, ,TSES ZHES BYA BAR RAB TU
GRAGS, ,PHYI ROL MU KHYUD THA MA LA, ,SHAR GYI TSANGS THIG NAS
BRTZAMS NAS, ,RIM MIN GZA' CAN KHANG PA NAS, ,YI GE BKRA

SHIS TZAM BLANGS TE, ,NANG GI NGOS KYI MU KHYUD KYI, ,TSANGS THIG
GI NI NGOS DAG LA, ,PHYOGS BZHIR MIG GI TSAD DU SBYIN, ,RIM MIN
PHYOGS CAN KHANG BA PA NAS, ,YI GE MIG GI TSAD BLANGS TE, ,

SHAR DU DE YI G-YAS G-YON GZHAG ,RIM MIN BKRA SHIS KHANG PA NAS,
,DBYANGS YIG GNYIS PA CAN BLANGS NAS, ,MIG GI TSAD DU BYAS NAS
NI, ,DE YI NGOS LA RE RE GZHAG ,NUB KYI TSANGS

THIG NAS GRANGS PA'I, ,RGYA MTSO CAN GYI KHANG PA NAS, ,DBYANGS
YIG BCU GCIG DANG LDAN PA, ,MIG GI TSAD DU BLANGS NAS NI, ,LHO YI
NGOS SU DE BZHIN SBYIN, ,NUB NAS RIM PA MIN PA YI, ,

ZLA BA CAN GYI KHYIM NAS NI, ,DBYANGS YIG BCU GSUM DANG LDAN PA,
,MIG GI TSAD DU BLANGS NAS NI, ,LHO NGOS DE RJES SBYIN PAR BYA,
,DE NYID DBYANGS YIG GSAL BA NI, ,MIG GI TSAD DU

BLANGS NAS KYANG, ,SNGON BZHIN NUB KYI NGOS SU SBYIN, ,NUB NAS
BKRA SHIS KHANG PA NAS, ,DBYANGS YIG BCU GSUM PA LDAN PA, ,MIG GI
TSAD DU BLANGS NAS NI, ,NUB KYI NGOS SU DE BZHIN SBYIN, ,


@418A *, ,BYANG NAS BKRA SHIS KHANG PA NAS, ,DBYANGS YIG BCU GCIG
PA LDAN PA, ,MIG GI TSAD DU BLANGS NAS NI, ,BYANG GI NGOS LA DE
BZHIN SBYIN, ,RLUNG GI SA BON ZHES BYA

BA; ;MIG GI TSAD BLANGS DE BZHIN SBYIN, ,MDA' CAN KHANG PA NANG
GNAS PA'I, ,'OD KYI GONG BUR BYAS PA DANG, ,DE NYID NAS NI
BGRANGS PA YI, ,GZA' CAN KHANG PA LA GNAS PA, ,DBYANGS YIG

GSUM PAR LDAN PA DAG ,ZLA BA'I TSAD DU BLANGS NAS NI, ,BYANG SHAR
MTSAMS SU RE RE SBYIN, ,RGYA MTSO'I KHANG PA LA GNAS PA, ,DBYANGS
YIG GNYIS PA LDAN PA DAG ,RIM MIN YON TAN

KHANG PA NAS, ,ZLA BA'I TSAD DU BLANGS NAS NI, ,SHAR LHO MTSAMS
SU DE BZHIN SBYIN, ,RIM MIN BKRA SHIS KHANG PA NAS, ,DBYANGS YIG
LNGA PA LDAN PA DAG ,YAN LAG CAN GYI KHANG PA NAS,,

ZLA BA'I TSAD DU BLANGS NAS NI, ,LHO NUB MTSAMS SU DE BZHIN
SBYIN, ,RIM MIN TSES CAN KHANG PA NAS, ,DBYANGS YIG GSUM PA LDAN
PA DANG, ,RIM MIN BKRA SHIS KHANG PA NAS, ,ZLA

BA'I TSAD DU BLANGS NAS NI, ,NUB BYANG MTSAMS SU DE BZHIN SBYIN,
,DE LTAR DGOD PAR BYAS NAS NI, ,DE NAS DRANG BA BRTZAM PAR BYA,
,DAM TSIG RJES SU DRAN BYED CING, ,RDO RJE SHUGS DANG

LDAN PA YI, ,SHAR GYI TSANGS THIG NGOS GNYIS NAS, ,YI GE ZUNG
LDAN DRANGS NAS NI, ,DBUS KYI KHANG PAR GZHAG PAR BYA, ,PHYOGS
GZHAN TSANGS THIG NGOS DAG NA, ,DE BZHIN ZUNG


@418B LDAN DRANGS NAS NI, ,DE BZHIN DBUS KYI KHANG PAR GZHAG ,DE
NAS SHAR GYI YI GER YANG, ,ZUNG LDAN GNYIS PA DRANGS NAS NI, ,RIM
PA GNYIS PA'I KHANG PAR GZHAG ,PHYOGS GZHAN DU

YANG DE BZHIN NO, ,SHAR GYI ZUNG LDAN GSUM PA YANG, ,RIM PA GSUM
PA'I KHANG PAR DRANG, ,PHYOGS GZHAN DU YANG DE BZHIN NO, ,MTSAMS
KYI YI GE YA BRAL NI, ,RANG RANG NANG GI

MTSAMS SU DRANG, ,DE DAG PHYUNG BA'I KHANG STENG DU, ,DBYANGS KYI
YI GE DRANG BAR BYA, ,DBYANGS KYI YI GE GZHI LA NI, ,MING GI YI
GE DRANG BAR BYA, ,MING GI YI GE BZHI LA NI, ,SO SO'I LAS

DANG MTHUN PA YI, ,SKUL BA'I YI GE DGOD PAR BYA, ,BSAD DANG
BSKRAD DANG DBYE BA LA, ,YI GE PHAt NI GZHAG PAR BYA, ,MNAN PA LA
YANG YI GE LAm, ,ZHI BA LA NI YI GE AOm, ,RGYAS PA DE BZHIN

YI GE SVA; ;DBANG LA BAm GYIS BRGYAN PA STE, ,DGUG PA LA NI YI GE
DZA, ,DE LA LAS KYI 'OD ZER NI, ,ZHI BA CHU STE RGYAS PAS, ,DBANG
NI RLUNG STE DRAG PO ME, ,DBYE DGUG BSKRAD PA DBANG DANG

MTHUN; ;MNAN PA DAG NI RGYAS PA BZHIN, ,DRANG BA'I SBYOR BA BYAS
NAS NI, ,BSRE BA'I SBYOR BA BRTZAM PAR BYA, ,GNYIS MED SNGAGS
DANG LDAN PA YIS, ,DBUS KYI BKRA SHIS YI GE YANG, ,

ZLA LTAR 'OD KYI GONG BUR BYA, ,SNGAGS KYI RGYAL PO BCU PA YANG,
,'OD KYI GONG BU DE NANG DU, ,'DOD PA'I BSGRUB BYA GZHAG PAR BYA,
,DE DKYIL RANG MING DANG BOR GZHAG ,PHYOGS KYI KHYIM


@419A *, ,NA GNAS PA YI, ,YI GE ZUNG MA THAMS CAD DANG, ,DE TSE
'OD KYI GONG BUR BYA, ,SNGAGS KYI RGYAL PO BCU PA YANG, ,BCU
GNYIS KHYIM DU SPEL TE BRI, ,BYIN RLOB

H'Um ZHES BYA BA YANG, ,KHANG PA RE LA ZUR RE MDZES, ,YONGS SU
DAG PA DGOD BYAS NAS, ,MCHOD DANG GTOR MA BYAS NAS NI, ,SPO BA
DAG NI BRTZAM PAR BYA, ,LAS KYI DBYE BA JI LTA

BAR; ;'KHOR LO'I RAS NI BLANG BYA STE, ,ZHI BA DANG NI RGYAS PA
LA, ,SHIN TU DGE BA'I RAS LA BYA, ,DBANG DANG DGUG LA SMAD 'TSONG
SOGS, ,BSAD DANG DBYE DANG BSKRAD PA DANG, ,MNAN PA

LA NI DUR KHROD RAS, ,GI WANG GUR GUM ZHI RGYAS LA, ,DBANG DANG
DGUG LA TZANDAN DMAR, ,MNAN PA LA NI LDONG ROS SOGS, ,BSKRAD LA
BYA ROG KHRAG GIS TE, ,DBYE BA RTA DANG MA HE

SOGS; ;BSAD LA DUG LA SOGS PAS BRI, ,DGE BA'I LAS LA BZANG PO'I
SHING, ,DGE MIN LA NI RUS PA DANG, ,LCAGS LA SOGS PAS BRI BAR
BYA, ,ZHI LA SHAR BLTA DBANG LA

NUB; ;RGYAS LA BYANG STE DRAG POR LHO, ,GZHAN NI CI RIGS SBYAR
BAR BYA, ,ZHI RGYAS DBANG DANG DGUG PA LA, ,SA BSKOR RIM BZHIN
DGOD PAR BYA, ,GNAM BSKOR DAG NI RIM LAS

BZLOG ,BSAD BSKRAD DBYE BA MNAN PA LA, ,SA BSKOR RIM LAS BZLOG PA
STE, ,GNAM BSKOR DAG NI RIM BZHIN BRI, ,'DI LTAR LEGS PAR MA BRIS
NA, ,'KHOR LO RANG LA LDOG


@419B PAR 'GYUR, ,DE BAS NAN TAN BSKYED DE BYA, ,RAS KYI 'KHOR LO
LEGS ZIN NAS, ,DKYIL 'KHOR LA GNAS DKYIL 'KHOR TE, ,RAS KYI 'KHOR
LOR SPYAN DRANGS TE, ,RDO RJE BSDU BA'I SBYOR BA

YIS; ;DKYIL 'KHOR 'KHOR LO BTU BAR BYA, ,RAS KYI 'KHOR LO MCHOD
NAS NI, ,BDEN PA'I BYIN BRLABS DMIGS PAR BYA, ,JI LTAR GSUNGS
PA'I CHO GA BZHIN, ,'KHOR LO SPO BA BYAS

NAS NI, ,GSANG SNGAGS BZLAS PA BRTZAM PAR BYA, ,AOm BADZRA SA MA
YA STVAm, DAM TSIG GI SNGAGS SO, ,AOm BADZRA BE GA ,RDO RJE SHUGS
KYI SNGAGS SO, ,AOm BADZRA AA SA ME TRI SA ME MA H'A SA MA YE

SV'AH'A, YI GE BSRE BA'I SNGAGS SO, ,AOm BADZRA SA M'A DZA, 'KHOR
LO SPO BA'I SNGAGS SO, ,AOm YA MA R'A DZ'A SA DO ME YA, YA ME DO
RU nA YO DA YA, YA DA YO NA RI YAKshE YA, YAKshE YATZTSA NI RA MA
YA

PHAt PHAt, 'DI NI, RTZA BA'I GSANG SNGAGS TE, LAS THAMS CAD PA'O,
,AOm HR'I:shtR'I:WI KRI T'A NA NA H'Um PHAt, 'DI NI, LAS KYI
GSANG SNGAGS TE, LAS THAMS CAD PA'O, ,SH'ANTIm KU RU SV'AH'A, ZHI

BAR BSKUL BA'O, ,PUshtIm KU RU SV'AH'A, RGYAS PA'I 'O, ,BA SHAm
KU RU SV'AH'A, DBANG GI'O, ,MA RA YA PHAt, BSAD PA'I 'O, ,BI DVE
shA YA PHAt, DBYE BA'I 'O, ,AUTZTSA tA YA PHAt, BSKRAD PA'I 'O,
,STAm BHA YA

H'Um LAm, MNAN PA'I 'O, ,A'A KARshA YA H'Um, DGUG PA'I 'O, ,AOm
MUm, SLAR DGROL BA'I SNGAGS SO, ,A'A LI K'A LI'I GRONG KHYER NI,
,GSANG SNGAGS 'BYUNG BA'I RTZA BA STE, ,LAS KYI BRTZON RA DAG
KYANG


@420A *, ,YIN; ;YI GE BTU BA MED NA NI, ,GSANG SNGAGS SGRA NI LOG
PAR 'GYUR, ,YI GE TSONG BAR MA BKOD NA, ,GSANG SNGAGS SGRA NI LOG
PAR 'GYUR, ,YI GE TSANG BAR MA BKOD NA, ,GSANG SNGAGS SGRA NI LOG
PAR 'GYUR, ,GSANG SNGAGS

BRDA YIS MA BRJOD NA, ,SNGAGS NI DNGOS GRUB MED PAR 'GYUR, ,DRANG
BA DAG NI MA BYAS NA, ,SHIN TU 'KHOR BAR MI 'GYUR RO, ,YI GE BSRE
BA MA BYAS NA, ,BCU DRUG KHANG PA DON MED 'GYUR, ,BSKOR

PHYOGS LOG NA DON MI 'GRUB, ,RIG SNGAGS NYAMS DANG LOG PA NI,
,LHA MIN G-YUL LAS PHAM PA DANG, ,DBANG PO'I DGRA YIS DGRA BSAD
BZHIN, ,'KHOR LO SPO BA MA BYAS NA, ,CHO GA NGAG NI

NYAMS PAR 'GYUR, ,RGYU YIN PA DANG SBYOR BA DANG, ,DAD PA BRTAN
PAS 'GRUB PAR 'GYUR, ,DE BAS NAN TAN BSKYED DE BYA, ,DPAL GSHIN
RJE GSHED NAG PO'I 'KHOR LO BRI BA'I CHO GA RGYAS PA'I RTOG

PA STE DANG PO'O,, ,,DE NAS GZHAN YANG BSHAD BYA BA, ,SNGAGS PAS
RTAG TU BSTEN PA NI, ,RUS SBAL 'O MA ZHES BYA DANG, ,DE BZHIN 'OD
KYI LO MA DANG, ,'JIM PA SKAM PO NYID

DANG NI, ,DE BZHIN ME YI KHU BA DANG, ,SGRA SNYAN GYI NI RDZAS
DAG DANG, ,'DI RNAMS RTAG TU DPYAD NA NI, ,RANG BZHIN GYIS NI NAD
MED CING, ,TSE RING DBANG PO RGYAS PA DANG, ,RTAG TU LANG TSO DAR
LA

BAB, ,LHA RNAMS KUN GYIS BYIN GYIS RLOB, ,'DI LA DPYAD PAR MI BYA
STE, ,MTHU DANG NGO BO NYID KYIS GRUB, ,TING 'DZIN SNGAGS KYIS
BYIN BRLABS NA, ,LAS KYI RNAM SMIN SBYONG PAR BYED, ,RIG PA


@420B 'DZIN PA'I SA LA GNAS, ,DE PHYIR CHO GA BZHIN DU BSTEN,
,TSES GCIG SKYA RENGS SHAR BA NI, ,SNOD LA MA REG RUS SPAL ZHO,
,DROD MA YAL BAR BTUNG BA'AM,, YANG NA NYI MA'I SBU GUS BTUD,
,MAR GYI NGO YI TSES

GCIG LA, ,'OD KYI LO MA BTZAL NAS NI, ,DEN YID NAS NI GZUNG BAR
BYA, ,ZHAG GSUM SKYA RENGS SHAR BA NA, ,L MA DE BCAD BZA' BAR
BYA, ,YANG NA NYI MA'I SPU GSUM BTUNG, ,'JIM PA BZANG PO SBYAR
NAS NI, ,

ZHAG GSUM CHU YI NANG DU SBANG, ,DE BLANGS NAS NI YANG BSKAMS
NAS, ,PHYI MA BYI LA'I SPAR CHAD RE, ,BA YI 'O MA DANG SBYAR NAS,
,SNGAGS PAS RTAG TU BTUNG BAR BYA, ,ME YI SDONG PO SAR PA NI, ,SA
YI MAR GYIS

DRIL NAS NI, ,KHA SBYAR SBYOR DANG LDAN BYAS NA, ,ME CHU SA YIS
BTZIR NAS NI, ,BTUNG NGAM NYI MA'I SBU GUS BTUNG, ,LAN TSVA BRAL
BA DAG LA NI, ,ZHAG GSUM 'CHI BA'I SGRA BRNYAN RDZAS, ,NAM GYI
DUS LA

SNGAGS PAS BLANGS, ,CHA GSUM SNOD DU ZHAG GSUM BZHAG ,KHA YI CHA
NI BYUGS PA STE, ,DBUS MA'I CHA NI BDUD RTZI NYID, ,RTZA BA'I CHA
NI DOR BA STE, ,'DI RNAMS SO SOR BRTAN PA NA, ,THA MAL 'BRAS BU

GSUM GYI PHYE, ,BYI LA'I SPAR TSAD DE DANG SBYAR, ,MA SBYAR NA
YANG NYES PA MED, ,TSOGS PAR BRTEN NA BZA' BAR BYA, ,RE RE BSTEN
KYANG NYES PA MED, ,'JAM DPAL GYI RTOG PA LAS, ,DAM RDZAS SMAN

DU BSGYUR TE BSTAN PA'I CHO GA'I RTOG PA STE GNYIS PA'O,, ,,DE
NAS GZHAN YANG BSHAD PA NI, ,LAS KYI GROGS KYI BYE BRAG STE, ,ZHI
BA'I LAS NI ZLA BA YIN, ,RGYAS PA DE BZHIN MIG


@421A *, ,TU BSGRAGS, ,DBYE BA YON TAN ZHES BYA STE, ,DBANG DU
BYA BA RIG BYED YIN, ,DGUG BA'I LAS LA DE BZHIN MDA', ,BSKRAD
DANG MNAN PA DBANG PO YIN, ,MNAN BA RJES SU

'BRANGS PA YIS, ,BSAD PA'I LAS NI RGYA MTSOR 'DOD, ,LAS RNAMS DE
DAG RE RE YANG, ,'PHAGS TSOGS MCHOD SBYIN DANG PO STE, ,NYI MA
GNYIS PAR GTOR MA SBYIN, ,GSUM PA BZLAS PA RNAM

PAR 'BAD, ,BZHI PA SBYIN SREG TSANG BAR BYA, ,LNGA PA LAS KYI
'KHOR LO BSKOR, ,DRUG PA BSAM GTAN RTZE GCIG BYA, ,BDUN PA LAS
KYI LHAG CHAD BSKRAD, ,GROGS KYI LAS LA KHYAD PAR DU, ,LAS KYI

GTZOR NI GANG SGRUB DE'I, ,'KHOR LO BSKOR BA NYI MA BZHI, ,LAS
KYI BYE BRAG 'DI SHES NA, ,ZHI BAS 'JIGS PA BRGYAD LAS SKYOB,
,RGYAS PAS YON TAN DRUG DANG 'BYOR, ,DBANG GIS MOS PA RNAM BZHIR

BSGYUR, ,DBYE BAS GSANG SDE BRGYAD DANG 'BYED, ,MNAN PAS DBANG PO
DRUG 'CHING BYED, ,GZHAN YANG JI LTA DE BZHIN DU, ,SNGAGS DANG
RDZAS KYI SBYOR BA LA, ,DPYAD NA DNGOS GRUB MI 'GRUB STE, ,GAL

TE YID GNYIS ZA GYUR TAM, ,BSAM PA 'GYUR RAM DAD PA NYAMS, ,DE
TSE DNGOS GRUB NYE BA YANG, ,PHYIR LDOG 'GYUR BAR GDON MI ZA,
,DAD PA BRTAN POS BSGRUBS PA NA, ,NAM MKHA' MED PAR GYUR

NA YANG, ,SNGAGS KYI DNGOS GRUB MED MI SRID, ,LHA DANG DRANG
SRONG GIS BSHAD PA'I, ,RIG SNGAGS BSLU BA MI SRID NA, ,'DOD CHAGS
BRAL BAS BSHAD PA YI, ,GSANG SNGAGS SBYOR BAS BSLU BA NI,,


@421B MA BYUNG 'GYUR BAR MI 'GYUR RO, ,CHOS NYID BSAM GYIS MI
KHYAB PA'I, ,DON LA THE TSOM MED PA YIS, ,MKHAS PA LA NI DNGOS
GRUB NYE, ,YANG NA BLUN PO DAD PA BRTAN, ,DE LA SBYOR BA'I DNGOS
GRUB NYE, ,RTOG

CING DPYOD PA'I RTOG GE BA, ,DE LA SGRUB PA'I DNGOS GRUB RING,
,BLA MAS MAN NGAG BSTAN BYAS KYANG, ,SLOB MA YID GNYIS ZA GYUR
NA, ,DE LA DNGOS GRUB RING BAR BSHAD, ,BLA MAS MAN NGAG SPAS

BYAS KYANG, ,SLOB MA YID GNYIS MI ZA ZHING, ,BLA MA'I MAN NGAG
DAM PA ZHES, ,GCES SPRAS BYAS NA 'GRUB PAR NGES, ,DE YI PHYIR NA
SNGAGS PA YIS, ,RANG GI YID GNYIS SPANG BA'I PHYIR, ,

BLA MA MNYES PAR BYA BA GCES, ,BSNYEN BKUR BYAS NA NUS MTHU CHE,
,GSANG STE BRJOD PAS BAR CHAD MED, ,YON TAN PHUL BA BYAS PAS NI,
,RANG SEMS RIN CHEN RNAM GNYIS 'GYUR, ,RIN CHEN

GNYIS LAS GRUB PAR 'BYUNG, ,DKON PAR GYUR PAS SNGAGS PA BRJOD,
,BSNGAGS NA YON TAN 'BYUNG 'GYUR TE, ,BSNGAGS PA DAG NI MA BYAS
NA, ,JI LTAR YID BZHIN NOR

BU YANG, ,GANG GIS BSNGAGS PA MA BYAS PA, ,DE LA 'DOD DON MI STER
RO, ,DAD PA SANGS RGYAS DAD PA CHOS, ,DAD PA DGE 'DUN DAD PA MA,
,DAD PA BLA MA DAD PA PHA, ,

DAD PA LAM CHEN DAD PA DRU [?], ,DAD PA YID BZHIN NOR BU STE, ,DAD
PA GSANG SNGAGS DNGOS GRUB NYID, ,DAD PA BSOD NAMS NOR YIN TE,
,DE YI PHYIR NA SNGAGS PA YIS, ,RANG


@422A *, ,SEMS DAD PA BSKYED PA'I PHYIR, ,GZHAN LA GUS BA MCHOG
TU BKUR, ,DBAL GSHIN RJE GSHED NAG BO'I 'KHOR LO BSKOR

BA'I CHO GA LAS, LAS KYI RGYUD DANG GROGS BSTEN PA'I RTOG PA STE
GSUM PA'O,, ,,GSHIN RJE GSHED NAG PO'I RGYUD RTOG PA GSUM PA

RDZOGS SO,,