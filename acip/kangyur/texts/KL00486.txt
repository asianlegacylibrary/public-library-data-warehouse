@89B ,,RGYA GAR SKAD DU SU PRA TI shTHA TA NTRA
SAm GRA HA, BOD SKAD DU, RAB TU

GNAS PA MDOR BSDUS PA'I RGYUD, DPAL RDO RJE SEMS DPA' LA PHYAG
'CHAL LO, ,'DI SKAD BDAG GIS THOS PA DUS GCIG NA, BCOM LDAN 'DAS
DE BZHIN GSHEGS

PA THAMS CAD KYI DAM TSIG RDO RJE BYIN GYIS RLOB PA ZHES BYA BA'I
TING NGE 'DZIN LA SNYOMS PAR ZHUGS NAS, BRDUNGS PA DANG, BRIS PA
DANG, 'BUR DU BYAS PA LA SOGS


@90A *, ,PA RAB TU GNAS PA'I CHO GA GSUNGS PA, SLOB DPON DE NYID
BCU SHES SHING, ,MTSAN NYID KUN DANG YANG DAG LDAN, ,PHYAG RGYA
SNGAGS DANG

CHO GA SHES, ,LAS RNAMS KUN LA MKHAS PAS SO, ,SKU GZUGS MTSAN
NYID LDAN PA STE, ,ZHI BA LA SOGS RO YIS LDAN, ,TSAD KYIS TSAD LA
PHAB CING BZANG, ,DE

'DRA RAB TU GNAS PAR 'GYUR, ,YANG THOG MCHOD RTEN SOGS GNAS DANG,
,KHYIM DANG LHA YI GNAS RNAMS SU, ,SANGS RGYAS LA SOGS RAB GNAS
NI, ,CHO GA DAG

DANG LDAN PAS BYA, ,CHO GA DMAN PAS MI BYA STE, ,RAB GNAS RTAG
PAR BKRA MI SHIS, ,'JIG RTEN 'DIR YANG SDUG BSNGAL LA, ,'JIG RTEN
PHA ROL 'JIGS PA

CHE; ;DE BAS 'BAD PA THAMS CAD KYIS, ,DNGOS GRUB 'DOD PAS NAN TAN
BYA, ,CHO GA BDAG NYID NUS PA YIS, ,BRTAG PA LAS GSUNGS TSUL LEGS
PAS, ,DE

BYAS BSOD NAMS CHE BA NI, ,MTHONG DANG MI MTHONG RNAMS SU SKYE,
,SKU GZUGS SNGAGS KYI MTSAN NYID KYIS, ,DE LA BYIN RLABS 'JUG PAR
'GYUR, ,GANG DU SKU

GZUGS RDZOGS PA LA, ,BYIN MA BRLABS PAR RING GNAS NA, ,DE LA BKRA
MI SHIS 'BYUNG ZHING, ,JI SRID MCHOD PAR DE MI 'OS, ,DPER NA
SKYES BU LA LA ZHIG


@90B RIG PA'I MTSAN NYID SPANGS PA NA, ,'JIG RTEN DUN GYI MCHOD
MI BYED, ,DE DE BZHIN DU GZUGS BRNYAN DE, ,RAB GNAS MA BYAS GZUGS
BRNYAN LA, ,GANG GIS MCHOD

CING PHYAG BED PA, ,DAM TSIG BRAL ZHING SNGAGS DMAN PAS, ,SBYIN
SREG THAL BA 'BRAS MED MTSUNGS, ,DE BZHIN DU YANG SNGAGS GNAS
PAS, ,CHOS LDAN MCHOD PA BYED

PA GANG, ,DE YI LAS KYI RNAM SMIN GYIS, ,SKYE PA RU NI MCHOD PAR
'GYUR, ,BYANG CHUB SEMS DPA' RNAMS KYIS GSOL BA, BCOM LDAN 'DAS,
CHOS THAMS CAD RAB TU

MI GNAS PA LAGS NA, JI LTAR NA RGYAL BA RNAMS KYIS RAB TU GNAS PA
LAGS, BCOM LDAN 'DAS KYIS BKA' STZAL PA, SANGS RGYAS KUN NI RAB
TU BZHUGS, ,RAB

TU GNAS PA GANG NA'ANG MED, ,KUN TU MKHA' LTAR GNAS PA LA, ,GCIG
SHOS KYIS NI RAB TU BRTAGS, ,'JIG RTEN KUN RDZOB LA BRTEN NAS,
,RAB TU GNAS PAR RAB TU

BRTAGS, ,DAM PA'I DON DU DPYAD PA NA, ,GANG ZHIG GANG GIS GANG DU
BRLAB, ,GZOD MA NAS NI SKYE MED PA, ,CI 'DRAS JI LTAR RAB TU
GNAS, ,DANG PO'I LAS CAN

SEMS CAN RNAMS, ,RTOGS PA'I RGYU RU BSHAD PAR ZAD, ,DANG POR RE
ZHIG YONGS SU BRTAGS PA'I GNAS YONGS SU SBYANGS PA DANG, GDUGS
DANG, RGYAL MTSAN DANG


@91A *, ,BLA RE DANG, BA DAN BSGRENG BA RNAMS SU MCHOG TU GSOL BA
'DEBS PAS GSOL BA BTAB PA'I BLA MA SPOS DANG, ME TOG LA SOGS PA
DANG

LDAN PAS TSES DANG, RGYU SKAR SHIS PA LA SLOB DPON LEGS PAR MNYAM
PAR GZHAG PAS RAB TU GNAS PA'I SAR 'KHOD DE, SANGS RGYAS DANG,
BYANG CHUB SEMS DPA'

LA SOGS PA RIGS LNGA DANG RAB TU 'BREL BA YIN LA, DE BZHIN DU RAB
TU 'BREL BA'I DKYIL 'KHOR GYI TSOGS SA YONGS SU GZUNG ZHING THIG
GDAB PA DANG, RDUL

TSON GYI LAS DANG, GSOL BA GDAB PA LA SOGS PA BYAS LA, RTZA BA'I
SNGAGS SAM, RGYUD KYI DGONGS PAS SA'I GTER DU NOR BU'AM, SOR GDUB
BCUG LA, DE NAS

LHA'I KHANG PAR RANG GI SLOB MA DANG POR BCUG STE, RNAM PA KUN
GYI MCHOG DANG LDAN PA'I DE BZHIN GSHEGS PA LA SOGS PA'I SKUR
BLTAS LA, LHA LA MNGON PAR

PHYOGS TE PHYAG 'TSAL ZHING, ,JI LTAR 'BYOR BA'I ME TOG THAL MO
DANG, ,DRI CHU GTZANG MAS CHO GA BZHIN BRTAGS LA, ,TING NGE 'DZIN
LA LEGS GNAS PAS, ,ZHABS

BSIL ME TOG SPOS SOGS LDAN, ,RNAM PAR MI RTOG SEMS KYIS NI,
,MCHOD YON RNAMS NI PHUL BYAS LA, ,MNYAM PAR GZHAG PAS SNGAGS 'DI
YIS, ,LAN


@91B GSUM PAR DU BRJOD PAR BYA'O, ,AOm SA MA YA STVAm SA MA YA HO
AA HAm, JI LTAR SANGS RGYAS THAMS CAD NI, ,DGA' LDAN DU NI GNAS
PA LAS, ,LHA MO SGYU 'PHRUL LHUMS ZHUGS

LTAR, ,DE BZHIN GZUGS BRNYAN 'DIR BZHUGS SHIG ,'DI RU MGON PO
RTAG BZHUGS NAS, ,BYANG CHUB SEMS NI BSKYED PA DANG, ,'DI ZHES
BYA BA'I DON SLAD DU, ,

BDAG GI 'BYOR PA NYID KYIS NI, ,CI 'BYOR PA YI MCHOD PA RNAMS,
,ME TOG LA SOGS 'DI BZHES SHIG ,BDAG DANG SLEB MAR BCAS PA LA,
,RJES SU BRTZE BAS DGONGS

SU GSOL, ,KUN GYIS 'DI LA BYIN BRLAB CING, ,DE NYIS DU NI BZHUGS
PAR RIGS, ,SKU GZUGS STA GON LEGS BYAS LA, ,DE NAS RTAG PAR MNYAM
PAR BRTZAM, ,SLOB

MA SMYUNG BAR GNAS PA YI, ,DE LTAR THAMS CAD SPYAD BYAS LA,
,SNGAGS PAS MCHOD PA'I CHO GA SOGS, ,BLA MA YIS NI GANG BSGO BA,
,MA TSOGS PA KUN BSGRUB PAR BYA, ,MCHOD

SBYIN 'BRAS BU CHEN PO 'GYUR, ,DE NAS SNGAGS PAS SNYAN GSAN DBAB,
,GDAN LA BSTIM BYAS MCHOD YON DANG, MCHOD PA GTOR MA SPOS ME TOG
,DE BZHIN DU NI MAR ME

DAG ,SNGAGS DANG LDAN PAS DBUL BAR BYA, ,SKU GZUGS MDUN DU PHYAG
BYAS LA, ,NA BZA' SER POS G-YOGS BYA ZHING, ,DE NAS SNGAGS PAS
'DU BYA BA, ,KHYAD PAR DU NI BDUG


@92A *, ,PAR BYA, ,DE NAS BSGRUB PHYIR DE LA NI, ,DE LA LAN GCIG
GTOR BYA BA, ,DE NAS DE LA SNGAGS 'DIS NA, ,ME DANG DE NAS CHU LA
GTOR, ,AOm

SARBA P'A BAm DA HA NA BDZR'A YA SV'A H'A, ZHES BYA BAS SO, ,DE
NAS, RNAM PA KUN GYI MCHOG LDAN PA'I, ,DON BZHIN DU NI BSGOM BYA
STE, ,DE NAS GNAS GSUM RNAMS SU BSTIM, ,AOm

H'Um A'A: YI YI GE GSUM, ,AOm YIG SBYIN BOR BSTIM BYA ZHING,
,SNYING GAR H'Um GI YI GER 'GYUR, ,NGAG GI PHYOGS SU A'A: YIG GO
,SKU GSUNG THUGS NI BSGRUB PAR BYA, ,YANG

NA, GANG GI SA BON GANG YIN PA, ,DE YI THUGS GAR DE DGOD DO,
,PHYAG RGYA SNGAGS KYIS RAB BSKUL ZHING, ,CI RIGS PA NI SNYAN
GSAN DBAB, ,GSER RAM DNGUL LAM

ZANGS MA'AM, ,RDO DANG DE BZHIN SHING DANG NI, ,SA 'AM DUNG CHOS
DE BZHIN TE, ,YANG NA SHING LO'I 'DAB MA RNAMS, ,MCHOD YON SNOD
DU SBYAR BAR BYA, ,DE BZHIN BUM PA GSER

LA SOGS, ,ZANGS MA'I SNOD KYI MCHOD YON NI, ,MCHOD YON SNOD LA
RAB TU SHIS, ,GAL TE NUS PAS MA RNYED NA, ,JI LTAR RNYED PAS KUN
TU BYA, ,DE NAS DRI YI TIL

MAR SOGS, ,D'UR BA'I PHON GYI PIR GYIS SBYANG, ,BKRA SHIS RNGA LA
SOGS PA'I SGRAS, ,NA CHUNG RNAMS KYIS DE BZHIN BRJOD, ,TIL MAR LA
SOGS SNGAGS KYIS NI,,


@92B AOm SARBA TA TH'A GA TA K'A YA BI SHO DHA NI SV'AH'A, BUM
LNGA 'AM YANG NA BRGYAD, ,TZANDAN LA SOGS RNAMS KYIS BYUG ,SNA
TSOGS DRI CHUS DGANG BA DANG, ,'KHOR LOR BYAS LA MNGON

PAR BSNGAGS, ,BU MOS BKAL BA'I SRAD BU 'AM, ,YANG NA RAS BAL SKUD
PA'ANG RUNG, ,TSON CHEN PO YIS BSGYUR BYAS LA, ,DE LA SNGAGS KYIS
DKRI BAR BYA, ,SMAN LNGAG [?] NI

CHEN LNGA DANG NI, ,ME TOG 'BRAS BUR LDAN PA STE, ,SKU GSUM PA
DANG YUNGS KAR LDAN, ,BUM PA MNGON PAR BSNGAGS PAR BYA, ,GTZUG
TOR RNAM RGYAL ZHES BYA DANG, ,GZI

BRJID GZHAN GYIS MI RJI DANG, ,BKRA SHIS ZHI RNAMS SNGAGS KYIS
NI, ,KHRUS KYI TSAD DU MNGON PAR BSNGAGS, ,'JAM PA'I TIL MAR DAG
DANG NI, ,AU DU MA W'A RA'I LCUG [?]

MA BZANG, ,'KHAR BA'I SNOD KYI NANG DAG TU, ,BKOD LA RAB TU DBUL
BAR BYA, ,DRI LNGA YIS NI DE DAG BYUG ,SA BON LNGA NI GTOR BAR
BYA, ,SLOB MA TSOGS DANG BCAS PA

YIS, ,SNGAGS KYI GTZANG SBRAS BKRU BAR BYA, ,BKRA SHIS ZHES BYA
YID 'ONG BA'I, ,BLO DANG LDAN PAS TSIGS BCAD BRJOD, ,RIG MA SPYAN
MA JI BZHIN DU, ,CHO GA BZHIN DU

MNGON DBANG BSKUR, ,SNGAGS NI, JI LTAR BLTAMS PA TZAM GYIS NI,
,LHA YI CHU NI DAG PA YIS, ,DE BZHIN GSHEGS KUN KHRUS GSOL LTAR,
,DE BZHIN BDAG GIS


@93A *, ,KHRUS GSOL LO, ,ZHES BYA BA LA SOGS PAS SO, ,AOm SARBA
TA TH'A GA TA AA BHI shE KA TA SA MA YA SHRI YE H'Um, LUGS MA
RNAMS NI DNGOS SU BKRU, ,

RI MO RNAMS NI ME LONG LA'O, ,DAG BYED LNGAS NI SNGON DU BSGO,
,D'UR BA YIS NI MNYE BAR BYA, ,RAS SAM LAG PA DAG GIS NI, ,BLO
DANG LDAN PAS SKU LUS PHYI, ,GUR GUM

MAR DANG BCAS PAS BSKU, ,GOS ZUNG DAG KYANG SKU LA GSOL, ,BLO
DANG LDAN PAS SNGAGS 'DI YIS, ,DKYIL 'KHOR DBUS SU BZHUGS SU
GSOL, ,AOm DHI BDZRA W'A

SA SE SV'AH'A, AOm BDZRA GANDHE SV'AH'A, AOm BDZRA A'A BA RA nA
BI SHUDDHE SV'AH'A, BLO LDAN GYIS RANG DAM TSIG BSKUL, ,PHYAG
RGYA SNGAGS KYI DBANG BSKUR BA, ,JI LTAR 'OS PAR

MNGON DBANG BSKUR, ,AOm H'Um AAm DZRIm KHAm, DE LTAR COD PAN
BCING BYAS LA, ,GDAN LA LEGS PAR BZHUGS GSOL TE, ,BRTAG PA LAS
GSUNGS TSUL GYIS SO, ,

MDUN PHYOGS SU NI MA BUB CING, ,YO BA MIN ZHING DRANG BA YIS, ,DE
LTAR SKU GZUGS MDZES PAR DGOD, ,DE LTAR MIN NA SKYON 'BYUNG
'GYUR, ,ME TOG SPOS DANG DE

BZHIN DRI, ,MAR ME NA BZA' SOGS 'BYOR GANG, ,DE KUN SNGAGS DANG
LDAN PA YIS, ,LHA RNAMS LA NI DBUL BAR BYA, ,AOm BDZRA PUshPE
A'A: H'Um, ZHES BYA BA 'DI DAG LA


@93B SOGS PAS SO, ,MCHOG GI ME TOG 'DI DAG NI, ,CHU DANG THANG
LAS DE BZHIN SKYES, ,MCHOG TU DAD PAS KHYOD LA 'BUL, ,CI BDE BAR
NI SO SOR BZHES, ,LHAN CIG SKYES

DANG SBYAR LAS BYUNG, ,MCHOG GI BDUG PA 'DI DAG NI, ,BDAG GI DAD
PAS 'BUL LAGS KYIS, ,CI BDE BAR NI BZHES SU GSOL, ,LHAN CIG SKYES
DANG SBYAR LAS BYUNG, ,

MCHOG TU GYUR PA'I DRI 'DI NI, ,MCHOG GI DAD PAS 'BUL LAGS KYIS,
,CI BDE BAR NI SO SOR BZHES, ,MUN PA 'JOMS BYED SNANG BA'I MCHOG
,MAR DANG TIL GYI MAR ME 'DI,,

YANG DAG YE SHES SPYAN DBYE PHYIR, ,DAD PAS BDAG GIS DBUL BAR
BGYI, ,BZA' DANG BCA' BA PHUN SUM TSOGS, ,KHA DOG DRI RO RNAMS
DANG LDAN, ,THAMS CAD LDAN PA'I

LHA YI BSHOS, ,BDAG GIS DBUL GYIS SO SOR BZHES, ,DE LA SOGS PA
GANG YANG YUNG, ,CUNG ZAD CI 'BYOR SKU GZUGS LA, ,DE DAG THAMS
CAD 'DI NYID KYIS, RIM

PA YIS NI DBUL BAR BYA, ,SNGAGS KYI GTZANG SBRA TZ'A RU BYA, ,DER
NI GSER GYI RANG BZHIN GYI, ,THUR MAS SPYAN NI DBYE BAR BYA,
,ZHAL ZAS DER DBUL BLO LDAN PAS, ,AOm TZAKshU:

TZAKshU: SA MANTA TZAKshU BI SHO DHA NI SV'AH'A, AOm DH+Y'A NA SA
M'A DHI PRI nA NE SV'A H'A, DE LTAR BZLAS TE DE NAS YANG, ,SLOB
MA RAB TU BCUG BYAS LA, ,KHYOD KYIS NGA LA GANG GSOL BA'I, ,SKU


@94A *, ,GZUGS DAG NI KHYAD PAR DU, ,JI LTAR GSUNGS PA'I RAB GNAS
PAR, ,DE DAG DON NI NGES BYAS TE, ,DE RNAMS DON NI GRUB ZIN GYI,
,CI BDE BAR NI

MCHOD PAR BYOS, ,DE NAS DAM TSIG DBANG BSKUR BAR, ,KHYOD LA BYAS
KYIS SREG BLUGS NI, ,STONG NGAM YANG NA DE YI PHYED, ,SNGAR
GSUNGS PAR MAS 'BRU RNAMS KYIS,

'O MA CAN GYI BUD SHING LA, ,SREG KHUNG GRU BZHIR SREG BLUGS BYA,
,DE NYID MAR DANG 'O MA YIS, ,LHAG MA TZ'A RUR PHUL BYAS LA,
,BDAG DANG SLOB MA THAMS CAD NI, ,ZHI DANG

RGYAS PA 'PHEL BAR BYA, ,AOm BDZRA A'A YU shE SV'AH'A, A'A
GATZTSA HA RI PADGI LE TE DZA TE DZA HA LO GI TA KshA DE HI DA BA
YA AI DAm TZA L+YE K'AR+YAN KU RU SV'AH'A, AOm BDZRA PUshtA YA
SV'AH'A, DE LTAR BYAS

LA 'BAD PA YIS, ,KHRI YI STENG DU BZHUGS PAR BYA, ,SKU GZUGS KYI
NI SUM 'GYUR CHA'I, ,TSAD TZAM DU NI RAB TU BRTAG ,AOm SU PRA
TIshthA BDZRE SV'AH'A, ME TOG SPOS SOGS

SNGON 'GRO BAS, ,PHYOGS SKYONG RNAMS KYANG MCHOD PAR BYA, ,AOm
AINDRA YA SV'AH'A, ZHES BYA BAS DBANG LDAN LA THUG GI BAR DU ROL
MO'I SGRA LA SOGS PAS YANG DAG PAR MCHOD DE

GSHEGS SU GSOL BAR BYA BA NI, RDZOGS SANGS RGYAS DANG DE YI SRAS,
,TSANGS SOGS LHA YI TSOGS RNAMS DANG, ,GANG DAG CHOG GA MA TSANG
BA, ,DE DAG BZOD PA MDZAD


@94B BAR RIGS, ,KUN TU ZHI DANG RGYAS PA RU, ,YON BDAG TSE LA RAB
MDZAD NAS, ,SANGS RGYAS YUL DU GSHEGS NAS NI, ,SLAR YANG 'BYON
PAR MDZAD DU GSOL, ,SA DANG CHU DANG

ME RLUNG GI ,LHA RNAMS KUN GYI SKU GZUGS LA, ,BSKAL BA BRGYA RU
BSRUNG GNAS MDZOD, ,DGYES SHING YID BZANG GYUR NAS SU, ,SLOB DPON
SLOB MAR BCAS PA YI, ,BU DANG

TSA PO BSRUNG MDZAD NAS, ,RANG GNAS BDE BAR GSHEGS SU GSOL,
,DPYID ZLA RA BA'AM DPYID ZLA 'BRING, ,DGUN DANG DPYID KYI THA
CHUNGS SAM, ,DBYAR RA DE BZHIN

DBYAR 'BRING PO, ,NYI MA BYANG DU GNAS PA YI, ,DKAR PO'I PHYOGS
KYI GNYIS PA'AM, ,RIM BZHIN DE LTAR GSUM PA 'AM, ,GANG TSE GZA'
DANG RJES MTHUN, ,NAG PO'I

PHYOGS LA'ANG BRTZAM PAR BYA, ,GANG TSE THAMS CAD MTHUN GYUR NA,
,MI RNAMS YUN DU 'PHEL BAR BYED, ,BCO LNGA DE BZHIN BRGYAD PA
DANG, ,BCU GSUM PA YANG DE BZHIN NO, ,

GNAM STONG DANG NI DE BZHIN DU, ,BCU BZHI PA LA'ANG BYA BA MIN,
,THAMS CAD DU NI CHU SMAD DANG, SNAR MA GRO ZHUN DE BZHIN TE,
,LAG PA SNUBS DANG SNRON DANG NI, ,RGYAL DANG

CHU SMAD DE BZHIN NO, ,KHRUMS SMAD DAG KYANG DE BZHIN TE, ,RGYU
SKAR 'DI RNAMS THAMS CAD DU, ,SKYE DGU 'PHEL ZHING DE YI NI, ,RAB
TU GNAS PA'I MCHOG TU BYED, ,SKAR MA


@95A *, ,DBO LA RAB GNAS BYA, ,DES NI SHES RAB CHEN POR 'GYUR,
,YID LA 'DOD PA CI YANG RUNG, ,DNGOS GRUB ME BZHIS STER BAR
'GYUR, ,LUS LAS

SHES PA YANG DAG PA, ,KHRUMS SAM YANG NA GRO BZHIN GYIS, ,LAG GIS
SKAL BZANG SNAR MAS NI, ,GZHAN DAG LAS NI RGYAL BAR BYED, ,MGO
YIS ZHI BA NYE BAR STON, ,

CHU STOD KYIS NI BU DAG GSON, ,RTAG PAR DNGOS GRUB KHRUMS SMAD
KYIS, ,RGYAL GYIS RTAG PAR TSE RING 'GYUR, ,SNRON GYIS MCHOG TU
BA DE BAR BYED, ,LHA MTSAMS KYIS NI MCHOG

STER 'GYUR, ,PHUR BU LAG DANG PA BA SANGS, ,ZLA BA GZA' SOGS SHES
BYA STE, ,'DI RNAMS BZANG LDAN LA BYAS NA, ,RAB TU GNAS PA MCHOG
TU DGE ,GSUM PA DRUG PA

BDUN PA LA, ,BCU DANG BCU GCIG LA ZLA BA, ,GNYIS PA BZHI PA DE
BZHIN BRGYAD, ,BCU DANG BCU GCIG RNAMS LA LAG, ,GNYIS DANG BDUN
DANG DE BZHIN DGU ,DE BZHIN

PHUR BU BCU GCIG PA, ,DUS SBYOR ZHI BA LAS BRTEN NAS, ,DE LA LHAG
PAR GNAS PAR BYA, ,DRUG BDUN BCU PA DOR BA YIS, ,PA BA SANGS NYID
DGE BA YIN, ,DE LTAR GZA'

RNAMS THAMS CAD KYI, ,STOBS LDAN MI LDAN DER SHES BYA, ,GANG TSE
ZHI BA'I GZA' RNAMS DANG, ,ZHING RNAMS ZHI BA DGE BA YIN, ,DANG
PO LNGA PA GSUM DE BZHIN, ,NOR


@95B RNAMS 'JOMS PA SPANG BAR BYA, ,RJES SU MTHUN PAR BYED PA
POS, ,SKAD CIG DE LA YONGS 'GRUB CING, ,JI LTAR GSUNGS BZHIN KUN
BYAS NA, ,RAB TU GNAS PA MCHOG 'GYUR

ZHING, ,'KHOR LOS BSGYUR RGYAL DBANG PHYUG NI, ,THOB 'GYUR DE LA
THE TSOM MED, ,GZA' DANG RGYU SKAR DER MED DE, ,BGEGS DANG LOG
PAR 'DREN PA'ANG MED, ,GZA' RNAMS

THAMS CAD RJES MTHUN ZHING, ,BGEGS DANG RGYU SKAR LHA RNAMS NYID,
,DE RU GRUB PAR KUN GNAS SHING, ,GZUGS BRNYAN MCHOD RTEN LA SOGS
KYI, ,DNGOS GRUB DAG NI STER

BAR MDZAD, ,YID KYIS CUNG ZAD GANG BSAMS PA, ,SKYE DANG SKYE BA
'GRUB BAR 'GYUR, ,RGYAN RNAMS MA LUS PA YIS NI, ,PHYI NAS BZO BO
RNAMS LA MCHOD, ,GANG DAG DE LA

GROGS BYED PA, ,GZHAN DAG KYANG NI MCHOD PAR BYA, ,DE NAS DE DAG
THAMS CAD LA, ,DGA' BAS 'DI SKAD BRJOD PAR BYA, ,JI LTAR GSUNGS
PA'I MCHOD PA RNAMS, ,BDAG LA

MTHUN PA'I NUS PA MED, ,DE PHYIR KHYOD LA BDAG BZOD GSOL, ,SNGAGS
KYIS GTZANG SBRA'I BZA' BCA' DAG ,GZUGS BRNYAN DAG LA SBYIN BYA
STE, ,BDER GSHEGS LHAG MA

'DI DAG NI, ,ZO ZHIG SDIG PA BYANG BAR 'GYUR, ,ZHES BYA BAS SO,
,GLANG PO RTA GLANG SHING RTA NOR, ,YON GYI DAM PA DBUL BAR BYA,
,DE NAS DE LA NAN TAN GYIS, ,LONGS


@96A *, ,SPYOD G-YO BA DBUL BAR BYA, ,GAL TE LHA NYID DGYES 'DOD
NA, ,BLA MA GUS PAS DGYES BYA ZHING, ,DE LTAR RNAM PA THAMS CAD
DU, ,BLA MA

YANG DAG MNYES PAR BYA, ,DE NAS YANG DAG BRTUL ZHUGS CAN, ,DGE
SLONG DGE BSNYEN DGE SLONG MA, ,MCHOG TU GUS PAS MCHOD BYAS LA,
,JI LTAR 'OS PA'I YON

YANG DBUL, ,DUNG NGAM ROL MO SGRA LA SOGS, ,BZANG PO'I GLU DANG
GAR RNAMS KYIS, ,GNYEN DANG RIGS RGYUD 'KHOR RNAMS KYIS, ,ROL MO
CHEN PO MTSAN MO DBUL, ,

DE LTAR THAMS CAD PHUL ZIN NAS, ,GANG RUNG MCHOD SBYIN DKYIL
'KHOR LA, ,PHUL LAM 'BUL BAR BYED PA RNAMS, ,SLOB DPON LA NI DBUL
BYA YI, ,BZO BO LA NI MI

SBYIN ZHING, ,DGE SLONG RNAMS LA'ANG SBYIN MI BYA, ,SLOB DPON
MCHOG GI LHA YIN TE, ,NOR RNAMS THAMS CAD DE LA DBUL, ,DE NAS
DKYIL 'KHOR BYUG BYA STE, ,BA YI LCI

BAS BYUGS BYA ZHING, ,RDUL TSON CHU BOR RAB DOR RO, ,DE YIS YANG
DAG LEGS PAR 'GYUR, ,RAB TU GNAS PA MDOR BSDUS PA'I RGYUD RDZOGS
SO,, ,,

KHA CHE'I PAntI TA CHEN PO DZNY'A NA BADZRA DANG, LO TZ'A BA 'BRO
DGE SLONG SHES RAB GRAGS PAS BSGYUR BA'O,,