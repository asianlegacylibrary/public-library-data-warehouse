@252B ,,RGYA
GAR SKAD DU, A'ARYA RATNA TZANDRA PA RI PRi TZTS'A

N'A MA MA H'A Y'A NA S'U TRA, BOD SKAD DU, 'PHAGS PA RIN CHEN ZLA
BAS ZHUS PA ZHES BYA BA THEG PA CHEN PO'I MDO, THAMS CAD MKHYEN
PA LA PHYAG 'TSAL LO, ,'DI SKAD BDAG GIS

THOS PA DUS GCIG NA, BCOM LDAN 'DAS RGYAL PO'I KHAB NA BYA RGOD
PHUNG PO'I RI LA SH'A RI'I BU DANG, MOONGGAL GYI BU CHEN PO LA
SOGS PA DGE SLONG 'BUM PHRAG BDUN CU RTZA GNYIS

KYI DGE SLONG GI DGE 'DUN CHEN PO RNAMS DANG THABS GCIG TU BZHUGS
TE, BYANG CHUB SEMS DPA' DGU KHRI LA, 'DI LTA STE, BYANG CHUB
SEMS DPA' SEMS DPA' CHEN PO BYAMS

PA DANG, BYANG CHUB SEMS DPA' SEMS DPA' CHEN PO 'JAM DPAL DANG,
BYANG CHUB SEMS DPA' SEMS DPA' CHEN PO BLO GROS MI ZAD PA DANG,
BYANG CHUB SEMS DPA' SEMS

DPA' CHEN PO BLO GROS RGYA MTSO DANG, BYANG CHUB SEMS DPA' SEMS
DPA' CHEN PO BLO GROS MTHA' YAS DANG, BYANG CHUB SEMS DPA' SEMS
DPA' CHEN PO BLO GROS BRTAN PA DANG,

BYANG CHUB SEMS DPA' SEMS DPA' CHEN PO KHAMS GSUM RNAM PAR GNON
PA DANG, BYANG CHUB SEMS DPA' SEMS DPA' CHEN PO LAG NA RIN PO CHE
DANG, BYANG CHUB SEMS


@253A *, ,DPA' SEMS DPA' CHEN PO SMAN GYI RGYAL PO DANG, BYANG
CHUB SEMS DPA' SEMS DPA' CHEN PO RIN CHEN 'BYUNG GNAS DANG, BYANG
CHUB SEMS

DPA' SEMS DPA' CHEN PO DGA' SDUG DANG, DE DAG LA SOGS PA BYANG
CHUB SEMS DPA' DGU KHRI DANG, LHA'I BU BYE BA KHRAG KHRIG 'BUM
PHRAG DU MA DAG DANG, RGYAL PO CHEN PO

BZHI DANG, LHA RNAMS KYI DBANG PO BRGYA BYIN G-YOG 'KHOR LHA'I BU
'BUM PHRAG DU MA DANG BCAS PA DANG, MI MJED KYI BDAG PO TSANGS PA
G-YOG 'KHOR TSANGS RIS KYI LHA'I BU

'BUM PHRAG DU MA DANG BCAS PA DANG, KLU'I RGYAL PO RGYA MTSO
DANG, KLU'I RGYAL PO MA DROS PA DANG, KLU'I RGYAL PO AE LA'I 'DAB
DANG, KLU'I RGYAL PO KUN TU GRAGS DANG, DE DAG

LA SOGS PA KLU 'BUM PHRAG DU MA DANG, GNOD SBYIN GYI SDE DPON
CHEN PO 'BROG GNAS DANG, KHA SPU CAN DANG, RTZI SMAN DANG, BONG
BU DANG, DE DAG LA SOGS PA GNOD SBYIN GYI

SDE DPON 'BUM PHRAG DU MA DANG THABS GCIG TU BZHUGS SO, ,DE NAS
BCOM LDAN 'DAS SNGA DRO'I DUS KYI TSE, SHAM THABS DANG, CHOS GOS
GSOL TE, LHUNG BZED BSNAMS

NAS RGYAL PO'I KHAB KYI GRONG KHYER CHEN POR BSOD SNYOMS LA
GSHEGS SO, ,DE'I TSE RGYAL PO GZUGS CAN SNYING PO'I SRAS KHYE'U
RIN CHEN ZLA BA ZHES BYA BA GLANG PO CHE LAG BRGYAD


@253B PA ZHES BYA BA RIN PO CHE SNA BDUN GYIS BRGYAN CING GSER
GYIS DRA BAS G-YOGS PA, DRIL BU G-YER KHA DPYANGS PA, GSER GYIS
SPRAS PA'I DAR GYI LDA LDI MANG POS MDZES PAR BYAS

PA; BDUG PAS GDUGS PA, ME TOG SIL MAS GTOR BA, RGYAL MTSAN DANG
BA DAN SGRENG BA, GDUGS DANG RA BAS BRGYAN PA, RIN PO CHE'I SHING
LJON PAS MDZES PAR BYAS PA,

STEGS BU BDUN GYIS KHOR RA KHOR YUG DAG BSKOR BA LA ZHON NAS
RGYAL PO'I 'BYOR PA CHEN PO DANG, RGYAL PO'I MTHU CHEN PO DANG
LDAN PAS RGYAL PO'I KHAB KYI GRONG KHYER CHEN PO NAS

BYUNG STE, SEMS CAN THAMS CAD LA SBYIN PA DAG SBYIN ZHING SONG BA
LAS GZHON NU RIN CHEN ZLA BAS THAG RING PO ZHIG NAS BCOM LDAN
'DAS MDZES PA, DANG BAR BYA BA, DBANG PO

DUL BA, THUGS DUL BA, KHA DOG BZANG PO RGYAS PA MCHOG DANG LDAN
PA, DUL BA DANG, ZHI BA'I MCHOG ,DUL BA DANG, ZHI BA DAM PA'I PHA
ROL TU PHYIN PA, GTZO BO CHEN PO, DBANG

PO BSRUNG BA, DBANG PO THUL BA, MTSO LTAR DANG ZHING GSAL LA
RNYOG PA MED PA, SKYES BU CHEN PO'I MTSAN SUM CU RTZA GNYIS MNGA'
BA, DPE BYAD BZANG PO BRGYAD CUS BRGYAN PA'I

SKU GSER GYI MCHOD SDONG LTAR 'PHAGS LA DPAL GYI MCHOG GIS LHAM
ME, LHAN NE, LHANG NGE STE GSHEGS PA MTHONG NGO, ,MTHONG NAS
KYANG, SEMS DAD PAR GYUR TO, ,SEMS


@254A *, ,DAD PAR GYUR NAS GLANG PO CHE'I STENG NAS SKYEN PAR
BABS TE, BCOM LDAN 'DAS GA LA BA DER SONG STE PHYIN NAS BCOM LDAN
'DAS KYI ZHABS LA PHYAG

BTZAL TE, BCOM LDAN 'DAS LA LAN GSUM BSKOR BA BYAS NAS PHYOGS
GCIG TU 'DUG GO ,BCOM LDAN 'DAS LA ZHES DANG BCAS, GUS PA DANG
BCAS PAS PHYOGS GCIG

TU 'DUG NAS RGYAL PO GZUGS CAN SNYING PO'I SRAS KHYE'U RIN CHEN
ZLA BAS BCOM LDAN 'DAS GA LA BA DER LOGS SU THAL MO SBYAR BA BTUD
DE BCOM LDAN 'DAS LA 'DI SKAD

CES GSOL TO, ,BCOM LDAN 'DAS, RIGS KYI BU'AM, RIGS KYI BU MO DAD
PA CAN GANG DAG GIS PHYOGS BCU'I DE BZHIN GSHEGS PA DGRA BCOM PA
YANG DAG PAR RDZOGS

PA'I SANGS RGYAS BCU PO DAG GI MTSAN THOS NA BLA NA MED PA YANG
DAG PAR RDZOGS PA'I BYANG CHUB LAS PHYIR MI LDOG PAR 'GYUR BA DE
LTA BU BCOM LDAN 'DAS KYIS BSHAD

DU GSOL, BDE BAR GSHEGS PAS BSHAD DU GSOL, DE SKAD CES GSOL BA
DANG, BCOM LDAN 'DAS KYIS RGYAL PO GZUGS CAN SNYING PO'I SRAS
KHYE'U RIN CHEN ZLA BA

LA 'DI SKAD CES BKA' STZAL TO, ,GZHON NU, LEGS SO, ,LEGS SO,
,GZHON NU, KHYOD 'DI LTAR SKYE BO MANG PO LA PHAN PA DANG, SKYE
BO MANG PO LA BDE BA'I PHYIR DANG,


@254B 'JIG RTEN LA SNYING BRTZE BA DANG, SKYE BO'I TSOGS PHAL PO
CHE'I DON DANG, LHA DANG, MI RNAMS LA PHAN PA DANG, BDE BA'I
PHYIR ZHUGS PA DANG, DA LTAR DANG, MA 'ONGS PA'I BYANG CHUB

SEMS DPA' SEMS DPA' CHEN PO RNAMS YONGS SU GZUNG BA'I PHYIR ZHUGS
TE, GZHON NU, KHYOD DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS LA

DON 'DI ZHU BAR SEMS PA LEGS SO, ,GZHON NU, KHYOD KYI ZHU BA
BZANG STE SPOBS PA DGE'O, ,DE'I PHYIR, GZHON NU KHYOD LEGS PAR
RAB TU NYON LA YID LA ZUNGS SHIG DANG BSHAD

DO; ;SEMS RTZE GCIG TU RNA BA BLAGS TE SEMS SDUS LA SOMS SHIG
DANG, DON DE NGAS KHYOD LA BSHAD DO, ,DE NAS RGYAL PO GZUGS CAN
SNYING PO'I SRAS KHYE'U RIN CHEN ZLA BAS

BCOM LDAN 'DAS LA LEGS SO ZHES GSOL NAS BCOM LDAN 'DAS KYI LTAR
NYAN PA DANG, BCOM LDAN 'DAS KYIS DE LA 'DI SKAD CES BKA' STZAL
TO, ,GZHON NU, SANGS

RGYAS KYI ZHING 'DI NAS SHAR PHYOGS SU SANGS RGYAS KYI ZHING BYE
BA KHRAG KHRIG 'BUM PHRAG DPAG TU MED GRANGS MED BSAM GYIS MI
KHYAB GZHAL DU MED PA SNYED 'DAS PA NA 'JIG

RTEN GYI KHAMS MYA NGAN MED PA ZHES BYA BA ZHIG YOD DO, ,'JIG
RTEN GYI KHAMS MYA NGAN MED PA ZHES BYA BA DE SANGS RGYAS KYI
ZHING DPAG TU MED PA JI SNYED CIG 'DAS PA NA YOD


@255A *, ,CE NA, GZHON NU, DPER NA, STONG GSUM GYI STONG CHEN
PO'I 'JIG RTEN GYI KHAMS 'DI SRID PA'I RTZE MO'I BAR DU PHYE MAS
YONGS SU GANG BAR GYUR LA, DE

NAS MI LA LA ZHIG GIS BYE MA DE'I SA 'BRU RE RE NAS BLANGS SHING
SHAR PHYOGS KYI SANGS RGYAS KYI ZHING RE RER BYE MA 'BRU RE 'JOG
PAR BYED PA DE LTA BU'I TSUL GYIS BYE MA DE THAMS CAD

SHAR PHYOGS SU YONGS SU ZAD CING YONGS SU GTUGS PAR GYUR KYANG,
SANGS RGYAS KYI ZHING DE DAG GI TSAD DAM, MTHA' RTOGS PAR MI NUS
PA'I SANGS RGYAS KYI ZHING BYE BA KHRAG

KHRIG 'BUM PHRAG DPAG TU MED GRANGS MED PA DE SNYED 'DAS PA NA
'JIG RTEN GYI KHAMS MYA NGAN MED PA ZHES BYA BA DE YOD DE, 'JIG
RTEN GYI KHAMS DE'ANG LAG MTHIL LTAR

MNYAM PAR GYUR PA, RIN PO CHE SNA BDUN GYIS LEGS PAR BRGYAN PA,
GSER GYIS GZHIR 'DUG CING, MIG MANG RIS SU BRIS PA, RIN PO CHE'I
SHING LJON PAS BRGYAN PA,

SEMS CAN DMYAL BA DANG, DUD 'GRO'I SKYE GNAS DANG, YI DVAGS DANG,
LHA MA YIN GYI TSOGS RNAMS MED PA, RTZVA DANG, SHING SKAM DANG,
TSER MA DANG, RDO DANG, GSEG

MA DANG, GYO MO DAG MED PA, NGAM GROG DANG, G-YANG SA MED PA, ME
TOG, SIL MA DAG BKRAM PA YIN TE, DE NA DE BZHIN GSHEGS PA DGRA
BCOM PA YANG DAG PAR RDZOGS


@255B PA'I SANGS RGYAS DPAL BZANG PO ZHES BYA BA DA LTAR BZHUGS
ZHING 'TSO LA GZHES TE, ,BYANG CHUB SEMS DPA'I TSOGS KYIS BSKOR
CING, BYANG CHUB SEMS DPAS MDUN GYIS LTAS

PA; RIG PA DANG, ZHABS SU LDAN PA, BDE BAR GSHEGS PA, 'JIG RTEN
MKHYEN PA, SKYES BU GDUL BYA'I KHA LO SGYUR BA, BLA NA MED PA,
LHA DANG, MI RNAMS KYIS STON PA, SANGS RGYAS

BCOM LDAN 'DAS SKYES BU CHEN PO'I MTSAN SUM CU RTZA GNYIS KYIS
BRGYAN PA'I SKU, GSER LEGS PAR BTZOS SHING LEGS PAR DUL BA LTA BU
RIN PO CHE'I RGYAN LEGS PAR BKOD

PA BZHIN DU 'KHOR GYI NANG NA MDZES PAR BZHUGS SHING, THOG MAR
DGE BA, BAR DU DGE BA, THA MAR DGE BA'I CHOS STON TO, ,'DI SKAD
CES KYANG STON TE, 'DI LTAR SA'I KHAMS

NI MED PAR MI 'GYUR RO, ,DE BZHIN DU CHU'I KHAMS DANG, ME'I KHAMS
DANG, RLUNG GI KHAMS DANG, SKYE DGU'I BDAG PO TSANGS PA DANG,
GZUGS DANG, TSOR BA DANG, 'DU SHES

DANG; 'DU BYED DANG, RNAM PAR SHES PA MED PAR MI 'GYUR RO ZHES
STON TO, ,GZHON NU, GZHAN YANG, DE BZHIN GSHEGS PA DGRA BCOM PA
YANG DAG PAR RDZOGS PA'I SANGS

RGYAS DPAL BZANG PO BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR SANGS RGYAS NAS NI BSKAL PA BYE BA
PHRAG DRUG CU LON NO, ,GZHON NU, GZHAN YANG,


@256A *, ,SANGS RGYAS KYI ZHING DE NA NYIN MO DANG, MTSAN MO'I
MING YANG MED DE, DZAMBU GLING GI RTZI BA'I THABS 'DIS DPER BYA
BA NI MA GTOGS SO, ,SANGS RGYAS KYI

ZHING DE THAMS CAD KYANG RTAG TU DE BZHIN GSHEGS PA DE'I 'OD KYIS
SNANG BAR 'DUG GO ,GZHON NU, GZHAN YANG, DE BZHIN GSHEGS PA DES
CHOS BSTAN PA RE RES KYANG SEMS

CAN BYE BA KHRAG KHRIG PHRAG 'BUM DPAG TU MED PA DAG MI SKYE BA'I
CHOS LA 'GOD PAR MDZAD DO, ,BZOD PA DANG PO DANG, BZOD PA GNYIS
PA DANG, BZOD PA GSUM PA LA NI

DE'I NYIS GYUR 'GOD PAR MDZAD DO, ,GZHON NU, GZHAN YANG, DE BZHIN
GSHEGS PA DGRA BCOM PA YANG DAG PAR RDZOGS SANGS RGYAS DE'I SNGON
GYI SMON LAM GYI STOBS BSKYED

PAS SANGS RGYAS KYI ZHING GZHAN DAG NA GANG DAG SNGON GYI RGYAL
BA RNAMS LA LHAG PAR BYA BA BYAS SHING DGE BA'I RTZA BA BSKYED
PA'I SEMS CAN DAG GI LUS LA 'OD KYIS REG

PA DE DAG KYANG MI SKYE BA'I CHOS LA BZOD PA THOB BO, ,GZHON NU,
GZHAN YANG, RIGS KYI BU'AM, RIGS KYI BU MO 'ANG RUNG, DE BZHIN
GSHEGS PA DGRA BCOM PA YANG DAG PAR

RDZOGS PA'I SANGS RGYAS DPAL BZANG PO DE'I MTSAN THOS NA BLA NA
MED PA YANG DAG PAR RDZOGS PA'I BYANG CHUB LAS PHYIR MI LDOG PAR
'GYUR RO, ,GZHON NU, 'DI NAS LHO


@256B PHYOGS SU SANGS RGYAS KYI ZHING BYE BA KHRAG KHRIG 'BUM
PHRAG GRANGS MED PA SNGA MA JI SNYED PA DE SNYED 'DAS PA NA 'JIG
RTEN GYI KHAMS DGA' BA ZHES BYA BA ZHIG YOD DE, LAG

MTHIL LTAR MNYAM PA ZHES BYA BA NAS SNGA MA BZHIN DU SBYAR RO,
,DE NAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS TZANDAN DPAL ZHES BYA BA DA LTAR

BZHUGS SHING 'TSO LA GZHES TE, BYANG CHUB SEMS DPAS BSKOR CING
BYANG CHUB SEMS DPAS MDUN GYIS BLTAS PA LA THOG MAR DGE BA, BAR
DU DGE BA, THA MAR DGE BA'I

CHOS STON TO ZHES BYA BA NAS RNAM PAR SHES PAR MED PAR MI 'GYUR
RO, ,ZHES BYA BA'I BAR DU SNGA MA BZHIN DU SBYAR RO, ,GZHON NU,
DE LA JI SNYAM DU SEMS, CI'I PHYIR DE

BZHIN GSHEGS PA DE TZANDAN DPAL ZHES BYA ZHE NA, GZHON NU, DE
BZHIN GSHEGS PA DE'I SANGS RGYAS KYIS ZHING DE THAMS CAD TZANDAN
GYI KHANG PA BRTZEGS PAS YONGS SU KHYAB

PAS NA DE'I PHYIR DE BZHIN GSHEGS PA DE'I MTSAN TZANDAN DPAL ZHES
BYA'O, ,GZHAN YANG RIGS KYI BU'AM, RIGS KYI BU MO 'ANG RUNG, DE
BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS DE'I MTSAN THOS NAS BLA NA
MED PA YANG DAG PAR RDZOGS PA'I BYANG CHUB LAS PHYIR MI LDOG PAR
'GYUR RO, ,GZHON NU, 'DI NAS NUB PHYOGS


@257A *, ,SU SANGS RGYAS KYI ZHING BYE BA KHRAG KHRIG 'BUM PHRAG
GRANGS MED PA SNGA MA JI SNYED PA DE SNYED 'DAS PA NA 'JIG RTEN
GYI KHAMS BZANG PO ZHES BYA BA

ZHIG YOD DE, LAG MTHIL LTAR MNYAM PAR GYUR PA ZHES BYA BA NAS
SNGA MA BZHIN DU SBYAR TE, JI LTAR GONG DU BSTAN PA BZHIN NO, ,DE
NAS DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS SNANG BA MTHA' YAS ZHES
BYA BA DA LTAR BZHUGS SHING 'TSOL GZHES TE, BYANG CHUB SEMS DPAS
YONGS SU BSKOR CING, BYANG CHUB SEMS

DPAS MDUN GYIS BLTAS PA LA THOG MAR DGE BA, BAR DU DGE BA, THA
MAR DGE BA'I CHOS STON TO, ,'DI SKAD CES KYANG CHOS STON TO ZHES
BYA BA NAS RNAM PAR SHES PA MED PAR

MI 'GYUR RO ZHES BYA BA'I BAR DU SNGA MA BZHIN DU SBYAR RO,
,GZHON NU, GZHAN YANG, RIGS KYI BU'AM, RIGS KYI BU MO 'ANG RUNG,
DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS DE'I MTSAN THOS NA BLA NA MED PA
YANG DAG PAR RDZOGS PA'I BYANG CHUB LAS PHYIR MI LDOG PAR 'GYUR
ZHING 'OD DE'ANG NYAMS SU MYONG NGO, ,GZHON

NU; 'DI NAS BYANG PHYOGS SU SANGS RGYAS KYI ZHING BYE BA KHRAG
KHRIG 'BUM PHRAG GRANGS MED PA SNGA MA JI SNYED PA DE SNYED 'DAS
PA NA 'JIG RTEN GYI KHAMS 'KHRUG MED CES BYA BA


@257B ZHIG YOD DE, LAG MTHIL LTAR MNYAM PAR GYUR PA ZHES BYA BA
NAS THAMS CAD SNGA MA BZHIN DU SBYAR RO, ,DE NA DE BZHIN GSHEGS
PA DGRA BCOM PA YANG DAG PAR RDZOGS PA'I SANGS

RGYAS ME TOG GI DPAL ZHES BYA BA DA LTAR BZHUGS SHING 'TSOL GZHES
TE, BYANG CHUB SEMS DPAS YONGS SU BSKOR CING BYANG CHUB SEMS DPAS
MDUN GYIS BLTAS PA LA CHOS

STON TO ZHES BYA BA NAS RNAM PAR SHES PA MED PAR MI 'GYUR RO,
,ZHES BYA BA'I BAR DU SNGA MA BZHIN DU SBYAR RO, ,GZHON NU, GZHAN
YANG RIGS KYI BU'AM, RIGS KYI BU MO'ANG RUNG DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
DE'I MTSAN THOS NAS BLA NA MED PA YANG DAG PAR RDZOGS PA'I BYANG
CHUB LAS PHYIR MI LDOG PAR 'GYUR

ZHING LHA DANG BCAS PA'I 'JIG RTEN GYI RGYAL MTSAN LTA BUR 'GYUR
RO, ,GZHON NU, 'DI NAS SHAR LHO'I PHYOGS MTSAMS SU SANGS RGYAS
KYI ZHING BYE BA KHRAG KHRIG 'BUM PHRAG

GRANGS MED PA DE SNYED 'DAS PA NA 'JIG RTEN GYI KHAMS ZLA BA
SNANG BA ZHES BYA BA ZHIG YOD DE, LAG MTHIL LTAR MNYAM PA ZHES
BYA BA NAS SNGA MA BZHIN DU SBYAR RO, ,GZHON NU, DE LA

JI SNYAM DU SEMS, CI'I PHYIR 'JIG RTEN GYI KHAMS ZLA BA SNANG BA
ZHES BYA ZHE NA, 'JIG RTEN GYI KHAMS DE THAMS CAD DE BZHIN GSHEGS
PA DE'I 'OD KYIS SNANG BAR BYAS PA NA ,


@258A *, ,DE'I PHYIR 'JIG RTEN GYI KHAMS DE ZLA BA SNANG BA ZHES
BYA'O, ,DE NA DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS MYA NGAN

MED PA'I DPAL ZHES BYA BA DA LTAR BZHUGS SHING 'TSO LA GZHES TE,
BYANG CHUB SEMS DPAS YONGS SU BSKOR CING BYANG CHUB SEMS DPAS
MDUN GYIS BLTAS PA LA CHOS

STON TO ZHES BYA BA NAS, RNAM PAR SHES PA MED PAR MI 'GYUR RO
ZHES BYA BA'I BAR DU SNGA MA BZHIN DU SBYAR RO, ,RIGS KYI BU 'AM,
RIGS KYI BU MO'ANG RUNG, DE'I MTSAN THOS NA

BLA NA MED PA YANG DAG PAR RDZOGS PA'I BYANG CHUB LAS PHYIR MI
LDOG PAR 'GYUR RO, ,GZHON NU, 'DI NAS LHO NUB KYI PHYOGS MTSAMS
SU SANGS RGYAS KYI ZHING BYE BA KHRAG KHRIG

'BUM PHRAG GRANGS MED PA DE SNYED 'DAS PA NA 'JIG RTEN GYI KHAMS
RTOG DANG LDAN PA ZHES BYA BA ZHIG YOD DE, LAG MTHIL LTAR MNYAM
PAR GYUR PA ZHES BYA BA NAS SNGA MA

BZHIN DU SBYAR RO, ,DE NA DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS RIN PO CHE'I MCHOD SDONG ZHES BYA
BA DA LTAR BZHUGS SHING 'TSOL

BZHES TE, BYANG CHUB SEMS DPAS YONGS SU BSKOR CING BYANG CHUB
SEMS DPAS MDUN GYIS BLTAS PA LA CHOS STON TO ZHES BYA BA NAS RNAM
PAR SHES PA MED PAR MI 'GYUR


@258B RO ZHES BYA BA'I BAR DU SNGA MA BZHIN DU SBYAR RO, ,RIGS
KYI BU'AM, RIGS KYI BU MO'ANG RUNG, DE'I MTSAN THOS NA BLA NA MED
PA YANG DAG PAR RDZOGS PA'I BYANG CHUB LAS PHYIR MI LDOG PAR

'GYUR ZHING 'JIG RTEN NA RIN PO CHE LTAR MNGON PAR 'PHAG PAR
'GYUR RO, ,GZHON NU, 'DI NAS NUB BYANG GI PHYOGS MTSAMS SU SANGS
RGYAS KYI BYE BA KHRAG KHRIG 'BUM PHRAG GRANGS

MED PA DE SNYED 'DAS PA NA 'JIG RTEN GYI KHAMS SGRA LDAN ZHES BYA
BA ZHIG YOD DE, LAG MTHIL LTAR MNYAM PAR GYUR PA ZHES BYA BA NAS
SNGA MA BZHIN DU SBYAR RO, ,GZHON NU,

DE LA JI SNYAM DU SEMS, CI'I PHYIR 'JIG RTEN GYI KHAMS DE SGRA
DANG LDAN ZHES BYA ZHE NA, 'JIG RTEN GYI KHAMS DE SGRA 'DI LTA BU
DANG LDAN TE, 'DI LTA STE, SANGS RGYAS KYI SGRA DANG, CHOS

KYI SGRA DANG, DGE 'DUN GYI SGRA DANG, STONG PA NYID KYI SGRA
DANG, MTSAN MA MED PA'I SGRA DANG, SMON PA MED PA'I SGRA DANG,
SBYIN PA DANG, TSUL KHRIMS DANG, BZOD PA DANG, BRTZON

'GRUS DANG, BSAM GTAN DANG, SHES RAB KYI SGRA DANG, RNAM PAR GROL
BA'I SGRA DANG, RNAM PAR GROL BA'I YE SHES GZIGS PA'I SGRA RNAMS
DANG LDAN NO, ,GZHON NU, 'JIG RTEN

GYI KHAMS DE SGRA DE LTA BU DAG DANG LDAN PAS NA DE'I PHYIR 'JIG
RTEN GYI KHAMS DE SGRA DANG LDAN ZHES BYA'O, ,DE NA DE BZHIN
GSHEGS PA DGRA BCOM PA YANG DAG PAR RDZOGS


@259A *, ,PA'I SANGS RGYAS ME TOG DPAL ZHES BYA BA DA LTAR BZHUGS
SHING 'TSO LA GZHES TE, BYANG CHUB SEMS DPAS BSKOR CING BYANG
CHUB SEMS DPAS

MDUN GYIS BLTAS PA LA CHOS STON TO, ,ZHES BYA BA NAS, RNAM PAR
SHES PA MED PAR MI 'GYUR RO ZHES BYA BA'I BAR DU SNGA MA BZHIN DU
SBYAR RO, ,RIGS KYI BU'AM RIGS KYI BU

MO'ANG RUNG, DE'I MTSAN THOS NA BLA NA MED PA YANG DAG PAR RDZOGS
PA'I BYANG CHUB LAS PHYIR MI LDOG PAR 'GYUR ZHING ME TOG LTAR MI
DGE BA'I CHOS RNAMS KYIS KYANG GOS

BAR MI 'GYUR RO, ,GZHON NU, 'DI NAS BYANG SHAR GYI PHYOGS MTSAMS
SU SANGS RGYAS KYI ZHING BYE BA KHRAG KHRIG 'BUM PHRAG GRANGS MED
PA DE SNYED 'DAS PA NA 'JIG RTEN GYI KHAMS

BDE LDAN ZHES BYA BA ZHIG YOD DE, 'BYOR PA DANG, RGYAS PA DANG,
BDE BA DANG, LO LEGS PA DANG, SKYE BO DANG, MI MANG POS GANG
ZHING LAG MTHIL LTAR MNYAM PAR GYUR PA ZHES

BYA BA NAS SNGA MA BZHIN DU SBYAR RO, ,DE NA DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS MNGON PAR SHES
PA CHUNG DU DANG, 'BRING DANG, CHEN POS

RNAM PAR ROL PA ZHES BYA BA DA LTAR BZHUGS SHING 'TSOL GZHES TE,
BYANG CHUB SEMS DPAS BSKOR CING BYANG CHUB SEMS DPAS MDUN GYIS
BLTAS PA LA CHOS STON TO


@259B ZHES BYA BA NAS RNAM PAR SHES PA MED PAR MI 'GYUR RO ZHES
BYA BA'I BAR SNGA MA BZHIN DU SBYAR RO, ,RIGS KYI BU'AM, RIGS KYI
BU MO'ANG RUNG, DE'I MTSAN THOS NA BLA NA MED PA YANG

DAG PAR RDZOGS PA'I BYANG CHUB LAS PHYIR MI LDOG PAR 'GYUR ZHING
BYANG CHUB SEMS DPA'I SPYOD PA DANG TSUL THAMS CAD LA MKHAS SHING
PHA ROL TU PHYIN PA'I SHES PA'ANG YONGS

SU 'DZIN PAR 'GYUR RO, ,GZHON NU, 'DI NAS 'OG GI PHYOGS SU SANGS
RGYAS KYI ZHING BYE BA KHRAG KHRIG 'BUM PHRAG GRANGS MED PA DE
SNYED 'DAS PA NA 'JIG RTEN GYI KHAMS

YANGS PA DANG LDAN PA ZHES BYA BA ZHIG YOD DO, ,GZHON NU, DE LA
JI SNYAM DU SEMS, CI'I PHYIR 'JIG RTEN GYI KHAMS DE YANGS PA DANG
LDAN PA ZHES BYA ZHE NA, 'JIG RTEN GYI KHAMS

DE LAG MTHIL LTAR MNYAM PAR GYUR PA, RI MED CING KHOR YUG DANG,
KHOR YUG CHEN PO MED DE, SANGS RGYAS KYI ZHING DE NA RI ZHES BYA
BA'I MING YANG YE MED PAS NA DE'I PHYIR

'JIG RTEN GYI KHAMS DE YANGS PA DANG LDAN PA ZHES BYA'O, ,DE NA
DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS SNANG BA'I DPAL ZHES BYA BA DA

LTAR BZHUGS SHING 'TSO LA GZHES TE, BYANG CHUB SEMS DPAS BSKOR
CING BYANG CHUB SEMS DPAS MDUN GYIS BLTAS PA LA CHOS STON TO ZHES
BYA BA NAS RNAM PAR SHES


@260A *, ,PA MED PAR MI 'GYUR RO ZHES BYA BA'I BAR DU SNGA MA
BZHIN DU SBYAR RO, ,RIGS KYI BU'AM, RIGS KYI BU MO'ANG RUNG, DE'I
MTSAN THOS NA BLA NA MED PA

YANG DAG PAR RDZOGS PA'I BYANG CHUB LAS PHYIR MI LDOG PAR 'GYUR
ZHING NYE BAR LEN PA'I NYON MONGS PA THAMS CAD ZAD PAR YANG RJES
SU 'DZIN PAR 'GYUR RO, ,GZHON

NU; SANGS RGYAS KYI ZHING 'DI NAS STENG GI PHYOGS SU SANGS RGYAS
KYI ZHING BYE BA KHRAG KHRIG 'BUM PHRAG GRANGS MED PA, DPAG TU
MED PA, BSAM GYIS MI KHYAB, GZHAL DU

MED PA DE SNYED 'DAS PA NA 'JIG RTEN GYI KHAMS ZLA BA CAN ZHES
BYA BA ZHIG YOD DO, ,'JIG RTEN GYI KHAMS ZLA BA CAN ZHES BYA BA
DE SANGS RGYAS KYI ZHING DPAG TU MED PA

JI SNYAD CIG 'DAS PA NA YOD CE NA, GZHON NU, 'DI LTA STE, STONG
GSUM GYI STONG CHEN PO'I 'JIG RTEN GYI KHAMS 'DI SRID PA'I RTZE
MO'I BAR DU BYE MAS YONGS SU GANG

BAR GYUR LA, DE NAS MI LA LA ZHIG GIS BYE MA DE LAS 'BRU RE RE
NAS BLANGS SHING STENG GI PHYOGS KYI SANGS RGYAS KYI ZHING RE RER
BYE MA 'BRU RE 'JOG PAR BYED PA DE LTA BU'I

TSUL GYIS BYE MA DE THAMS CAD STENG GI PHYOGS SU YONGS SU ZAD
CING YONGS SU GTUGS PAR GYUR KYANG SANGS RGYAS KYI ZHING DE DAG
GI TSAD DAM, MTHA' RTOGS PAR MI NUS


@260B PA'I SANGS RGYAS KYI ZHING BYE BA KHRAG KHRIG 'BUM PHRAG
DPAG TU MED GRANGS MED PA DE SNYED 'DAS PA NA 'JIG RTEN GYI KHAMS
ZLA BA CAN ZHES BYA BA DE YOD DE, 'JIG RTEN GYI KHAMS

DE'ANG LAG MTHIL LTAR MNYAM PAR GYUR PA, RIN PO CHE SNA BDUN GYIS
LEGS PAR BRGYAN PA, GSER GYIS GZHIR 'DUG CING MIG MANG RIS SU
BRIS PA, RIN PO CHE'I SHING

LJON PAS LEGS PAR BRGYAN PA, SEMS CAN DMYAL BA DANG, DUD 'GRO'I
SKYE GNAS DANG, YI DVAGS DANG, LHA MA YIN GYI TSOGS RNAMS MED PA,
RTZVA DANG, SHING SKAM DANG,

TSER MA DANG, RDO DANG, GSEG MA DANG, GYO MO DAG MED PA, NGAM
GROG DANG, G-YANG SA MED PA, ME TOG GI SIL MA DAG BKRAM PA YIN
TE, DE NA DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS NOR DPAL ZHES BYA BA
DA LTAR BZHUGS SHING 'TSO LA GZHES TE, BYANG CHUB SEMS DPAS BSKOR
CING BYANG CHUB SEMS DPAS

MDUN GYIS BLTAS PA, RIG PA DANG, ZHABS SU LDAN PA, BDE BAR GSHEGS
PA, 'JIG RTEN MKHYEN PA, SKYES BU 'DUL BA'I KHA LO SGYUR BA BLA
NA MED PA, LHA DANG, MI RNAMS KYI STON

PA; SANGS RGYAS BCOM LDAN 'DAS SKYES BU CHEN MO'I MTSAN SUM CU
RTZA GNYIS KYIS BRGYAN PA'I SKU GSER LEGS PAR BTZOS SHING LEGS
PAR DUL BA LTA BU, RIN PO CHE'I RGYAN


@261A *, ,LEGS PAR BKOD PA BZHIN DU 'KHOR GYI NANG NA MDZES PAR
BZHUGS SHING, THOG MAR DGE BA, BAR DU DGE BA, THA MAR DGE BA'I
CHOS STON

TO; ;'DI SKAD CES KYANG STON TE, 'DI LTAR SA'I KHAMS MED PAR MI
'GYUR RO, ,DE BZHIN DU CHU'I KHAMS DANG, ME'I KHAMS DANG, RLUNG
GI KHAMS DANG, SKYE DGU'I BDAG

PO TSANGS PA DANG, GZUGS DANG, TSOR BA DANG, 'DU SHES DANG, 'DU
BYED DANG, RNAM PAR SHES PA MED PAR MI 'GYUR RO ZHES STON TO,
,RIGS KYI BU'AM, RIGS KYI BU

MO'ANG RUNG, DE'I MTSAN THOS NA BLA NA MED PA YANG DAG PAR RDZOGS
PA'I BYANG CHUB LAS PHYIR MI LDOG PAR 'GYUR ZHING CHOS RIN PO CHE
BLA NA MED PA'ANG THOB PAR 'GYUR RO, ,

GZHON NU, DE LTAR NA RIGS KYI BU'AM, RIGS KYI BU MO'ANG RUNG, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
SPYOD PA DANG, YON TAN

PHUN SUM TSOGS PA DANG, YE SHES PHUN SUM TSOGS PA DANG, TSUL
KHRIMS DANG, TING NGE 'DZIN DANG, SHES RAB DANG, RNAM PAR GROL BA
DANG, RNAM PAR GROL BA'I

YE SHES GZIGS PA PHUN SUM TSOGS PA DANG LDAN PA DE DAG GI MTSAN
THOS NA BLA NA MED PA YANG DAG PAR RDZOGS PA'I BYANG CHUB LAS
PHYIR MI LDOG PAR 'GYUR RO, ,GZHON


@261B NU; SNGON BYUNG BA 'DAS PA'I DUS BSKAL PA GRANGS MED PA BAS
KYANG CHES GRANGS MED PA YUN RING PO TSAD MED PA 'DAS PA DE'I TSE
RIN CHEN 'BYUNG GNAS ZHES BYA BA'I BSKAL PA

ZHIG BYUNG STE, DER DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RIG PA DANG, ZHABS SU LDAN PA, BDE BAR
GSHEGS PA 'JIG RTEN MKHYEN PA,

SKYES BU 'DUL BA KHA LO SGYUR BA, BLA NA MED PA, LHA DANG, MI
RNAMS KYI STON PA, SANGS RGYAS BCOM LDAN 'DAS RGYA MTSO'I DPAL
ZHES BYA BA ZHIG 'JIG RTEN DU BYUNG STE, DER DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
BCU PO 'DI DAG THAMS CAD LHAN CIG TU MTHUN PAR DGE BA'I RTZA BA
BSKYED DE, ZAS DANG, SKOM

DANG; BZA' BA DANG, BCA' BA RNAM PA SNA TSOGS DANG, ME TOG DANG,
SPOS DANG, ME TOG PHRENG BA DANG, BYUG PA DANG, GDUGS DANG, RGYAL
MTSAN DANG, BA DAN GYI RNAM PA

DPAG TU MED GRANGS MED PAS BCOM LDAN 'DAS DE LA MCHOD PA RGYA
CHEN PO BYAS NAS THAMS CAD KYIS LHAN CIG TU MTHUN PAR BLA NA MED
PA YANG DAG PAR RDZOGS PA'I BYANG CHUB

TU SEMS BSKYED DE, THAMS CAD KYIS NYI MA GCIG TU SKAD CIG THANG
CIG YUD TZAM GCIG LA MI SKYE BA'I CHOS LA BZOD PA THOB PAR GYUR
TO, ,DE NAS DE DAG GIS RIM GYIS BYANG


@262A *, ,CHUB SEMS DPA'I SPYOD PA SPYAD NAS, BYANG CHUB KYI
PHYOGS DANG MTHUN PA'I CHOS RNAMS YONGS SU RDZOGS PAR BYAS TE,
SKAD CIG YUD TZAM GCIG

LA RANG RANG GI SANGS RGYAS KYI ZHING RNAMS SU BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR SANGS RGYAS
SO, ,SKAD CIG THANG CIG YUD TZAM GCIG LA DE

DAG GIS CHOS KYI 'KHOR LO BSKOR TO, ,THAMS CAD KYI TSE'I TSAD
KYANG MNYAM MO, ,GZHON NU, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS DE

DAG THAMS CAD KYANG NYI MA GCIG TU SKAD CIG THANG CIG YUD TZAM
GCIG LA YONGS SU MYA NGAN LAS 'DA' BAR 'GYUR RO, ,DE SKAD CES
BKA' STZAL PA DANG, BCOM LDAN 'DAS

LA RGYAL PO GZUGS CAN SNYING PO'I SRAS KHYE'U RIN CHEN ZLA BAS
'DI SKAD GSOL TO, ,BCOM LDAN 'DAS, DE BZHIN GSHEGS PA DGRA BCOM
PA YANG DAG PAR RDZOGS PA'I

SANGS RGYAS DE DAG GI SKU TSE'I TSAD NI NGO MTSAR LAGS TE, BCOM
LDAN 'DAS, DE BZHIN GSHEGS PA DE DAG GIS NI SEMS CAN RNAMS LA
THUGS BRTZE BA'I SLAD DU SKU TSE'I

TSAD DE TZAM DU RING BA GZHES LAGS SO, ,BCOM LDAN 'DAS, GZHAN
YANG, RIGS KYI BU'AM, RIGS KYI BU MO GANG DE BZHIN GSHEGS PA DE
RNAMS KYI SKU TSE'I TSAD 'DI LA DE


@262B BZHIN DU 'DZIN CING YID CHES LA SPONG BAR MI BGYID, 'DOR
BAR MI BGYID PA DE LA BSOD NAMS JI TZAM SKYE BAR 'GYUR LAGS, BCOM
LDAN 'DAS KYIS BKA' STZAL PA, GZHON

NU; STONG GSUM GYI STONG CHEN PO'I 'JIG RTEN GYI KHAMS 'DI DANG,
DE BZHIN GSHEGS PA BCU PO DE DAG GI SANGS RGYAS KYI ZHING DE DAG
DANG, SANGS RGYAS KYI ZHING BCU PO RNAMS LHA'I

RIN PO CHE SNA BDUN GYIS YONGS SU BKANG NAS DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS RNAMS LA NYIN
GCIG BZHIN DU SBYIN PA BYIN TE, DE LTA

BUR BSKAL PA GRANGS MED PAR SBYIN PA SBYIN PAR BYED LA, RIGS KYI
BU'AM, RIGS KYI BU MO GANG GIS MTSAN 'DI RNAMS DANG, SKU TSE'I
TSAD 'DI RNAMS THOS NAS DE BZHIN DU

'DZIN CING YID CHES LA SPONG BAR MI BYED, SMOD PAR MI BYED DE,
MOS PAR BYED CING MTHUN PAR BYED NA BSOD NAMS KYI PHUNG PO SNGA
MA DES BSOD NAMS KYI PHUNG PO DE'I BRGYA'I CHAR

YANG MI PHOD, STONG GI CHA DANG, DPE'I BAR DU'ANG MI BZOD DO, ,DE
NAS LHA RNAMS KYI DBANG PO BRGYA BYIN DANG, MI MJED KYI BDAG PO
TSANGS PA DANG, RGYAL PO CHEN PO BZHI DANG, LHA'I

BU DBANG PHYUG DANG, DBANG PHYUG CHEN PO DANG, DPAL LDAN LEGS
DANG, DGA' LDAN DANG, LHA'I BU YONGS SU DGA' LDAN GYIS 'DI LTAR
CHOS KYI RNAM GRANGS 'DI DANG, DE BZHIN


@263A *, ,GSHEGS PA BCU PO DE RNAMS LA MCHOD PA BYA BA'I PHYIR DE
BZHIN GSHEGS PA LA LHA'I ME TOG DANG, TZANDAN GYI PHYE MAS GTOR,
MNGON PAR GTOR,

MNGON PAR RAB TU GTOR TO, ,TSIG 'DI SKAD CES KYANG SMRAS TE, BCOM
LDAN 'DAS, RIGS KYI BU'AM, RIGS BU MO GANG DAG CHOS KYI RNAM
GRANGS 'DI 'DZIN PA DANG ,

'CHANG BA DANG, KLOG PA DANG, BRJOD PAR BGYID PA DE DAG NI PHYAG
BGYI BA'I 'OS LAGS SO, ,BCOM LDAN 'DAS, THA NA CHOS KYI RNAM
GRANGS 'DI GANG DAG GIS SUG

NA MCHIS PA DE DAG NI BLA NA MED PA YANG DAG PAR RDZOGS PA'I
BYANG CHUB LAS PHYIR MI LDOG PAR 'GYUR BA LAGS SO, ,BCOM LDAN
'DAS, CHOS KYI RNAM GRANGS 'DI RIGS KYI

BU'AM, RIGS KYI BU MO GANG DAG GI RNA LAM DU GRAGS PAR 'GYUR PA
DE DAG NI BDUD SDIG CAN GYI DBANG DU MCHI BAR MI 'GYUR LAGS SO,
,DE NAS BCOM LDAN 'DAS LA

RGYAL PO GZUGS CAN SNYING PO'I SRAS KHYE'U RIN CHEN ZLA BAS TSIGS
SU BCAD PAS GSOL PA, PHUNG PO MED PA BCOM LDAN 'DAS, ,KHYOD KYIS
LEGS GSUNG DPAG TU MED, ,

BDAG DANG LHAR BCAS 'JIG RTEN RNAMS, ,KHYOD KYIS 'DI LA YI RANG
NGO, ,'JIG RTEN MGON PO 'DAS PA NA, ,GANG DAG DA DUNG MA BYON
DANG, ,PHYOGS RNAMS MA LUS GANG


@263B BZHUGS PA'I, ,SANGS RGYAS RNAMS LA SKYABS SU MCHI, ,SANGS
RGYAS RNAMS KYI YUL GCIG PA, ,CHOS DANG DGE 'DUN ZHI BA'I MCHOG
,YON TAN LEGS PAR BSAM MI KHYAB, ,DGE

'DUN LA YANG SKYABS SU MCHI, ,BYANG CHUB SEMS DPA' 'JIGS PA MED,
,GANG DAG BZOD LA RAB GNAS SHING, ,GANG DAG GZUNGS LA GNAS PA
DANG, ,GANG DAG MTSUNGS MED

STONG NYID TSUL, ,MTSAN NYID KYI NI MDO SDE DANG, ,BYANG CHUB
RGYUR 'GYUR SDE SNOD DANG, ,MTHUN PAR 'JUG PA'I MDO SDE LA, ,LEGS
BSLABS BYANG CHUB SEMS RNAMS LTAR, ,THUB

PA BDAG NI BYANG CHUB KYI, ,SPYAD PA SPYOD CING SLOB PAR 'TSAL,
,RANG BYUNG DE DAG JI BZHIN DU, ,ZHING GI BKOD PA RNAMS DAG DANG,
,SPYOD DANG SPYOD YUL TING 'DZIN DANG, ,DE DAG GI

NI YON TAN DANG, ,DRANG SRONG MCHOG RNAMS SKU TSE'I TSAD, ,GSUNGS
PA GANG LAGS RDZOGS PAR BGYI, ,DE NAS BCOM LDAN 'DAS KYIS LHA'I
BU DE DAG DANG, RIN CHEN ZLA BA GZHON

NUR GYUR PA LA LEGS SO ZHES BYA BA BYIN NAS TSIGS SU BCAD PA 'DI
DAG BKA' STZAL TO, ,'JIG RTEN MGON PO DE RNAMS KYI, ,MTSAN NI
GANG ZHIG 'DZIN BYED PA, ,MA 'ONGS

DUS NA DE DAG KUN, ,RKANG GNYIS RNAMS KYI MCHOG TU 'GYUR, ,NGA
YIS JI SKAD GSUNGS PA BZHIN, ,DRANG SRONG MCHOG BZHUGS DE DAG
LTAR, ,DE DAG TSE YANG BSKAL PA NI,,


@264A *, ,BYE BA BSAM YAS SNYED DU 'GYUR, ,GANG ZHIG SKYOBS PA DE
DAG GI ,MTSAN 'DI DAG NI 'DZIN 'DI LA, ,ME DANG CHOM RKUN DUG
RNAMS DANG, ,MTSON

GYIS TSUGS PAR MI 'GYUR RO, ,MTSAN 'DI DAG NI 'DZIN BYED NA, ,CHU
CHEN DAG GIS DE MI 'CHI, ,RGYAL PO'I GNOD PA MA YIN TE, ,DE NI
NAM YANG CHOS MI SPONG, ,MTSAN

MO THUN TSOD DANG PO DANG, ,GUNG DANG THA MA'ANG DE BZHIN TE,
,DUS GSUM DAG TU MTSAN SGROGS DANG, ,DRANG SRONG MCHOG NI DE DAG
GI ,MTSAN RNAMS SNGA DRO SGROGS BYED

CING; ;NYI MA'I GUNG LA SGROGS BYED DANG, ,MKHAS PA NUB KAR
SGROGS BYED PA, ,RMI LAM BZANG PO MTHONG BAR 'GYUR, ,MTSAN RNAMS
BZUNG NAS DE 'OG TU, ,BSKAL

PA BYE BA STONG RNAMS SU, ,SNGON CHAD SDIG PA CI BSAGS PA, ,MI
DGE THAMS CAD BSHAGS PAR BYA, ,DE YIS LUS NGAG YID KYI LAS, ,MI
DGE GANG DAG BYAS GYUR

NA; ;MTSAN RNAMS BZUNG NAS DE 'OG TU, ,NYES BYAS DE YANG BSHAGS
PAR BYA, ,YAN LAG LNGA YIS GTUGS NAS NI, ,RGYAL RNAMS BYANG CHUB
SNGON ROL TU, ,DUS

GSUM DGE BA CI BSAGS PA, ,DE KUN RJES SU YI RANG BYA, ,'JIG RTEN
RTZA LAG RNAMS KYIS NI, ,BYANG CHUB BRNYES NAS CHOS GSUNGS DANG,
,LUS CAN GANG DAG 'JIG


@264B RTEN GYI, ;MGON PO RNAMS LA MCHOD BYED PA, ,DE LA RGYAL
BA'I SRAS RNAMS KYIS, ,NYIN MTSAN DUS GSUM YI RANG BYA, ,DE NA
BDAG GZHAN DON BYED PA'I, ,PHA ROL PHYIN PA RDZOGS PAR

'GYUR, ,BCOM LDAN 'DAS KYIS DE SKAD CES BKA' STZAL NAS, RGYAL PO
GZUGS CAN SNYING PO'I SRAS KHYE'U RIN CHEN ZLA BA DANG, ,BYANG
CHUB SEMS DPA' DE DAG DANG, DGE SLONG

DE DAG DANG, LHA DANG, MI DANG, LHA MA YIN DANG, DRI ZAR BCAS
PA'I 'JIG RTEN BCOM LDAN 'DAS KYIS GSUNGS PA LA YI RANGS TE MNGON
PAR BSTOD DO, ,'PHAGS PA RIN CHEN

ZLA BAS ZHUS PA ZHES BYA BA THEG PA CHEN PO'I MDO RDZOGS SO,,
,,RGYA GAR GYI MKHAN PO BI SHUDDHA SING HA DANG, LO TZ'A BA BANDE
DGE BA DPAL GYIS BSGYUR, RGYA GAR GYI MKHAN

PO BIDY'A KA RA SIDHA DANG, ZHUS CHEN GYI LO TZ'A BA BANDE DE PA
TZANDRA SA ZHUS TE GTAN LA PHAB PA,, 
