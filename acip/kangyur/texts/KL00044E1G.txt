,,KYE RGYAL

BA'I SRAS DAG ,DE LA KHOR YUG CHEN PO DE'I NANG NI 'JIG RTEN GYI
KHAMS RGYA MTSO'I SA CHEN PO'I GZHI NI, NOR BU MANG PO'I BRGYAN
THAMS CAD KYIS BRGYAN PA, RDO RJE LTAR SHIN TU

MKHREGS SHING SRA LA BRTAN PA, RIN PO CHE'I RIGS THAMS CAD LAS
GRUB PA, RGYA MTSOS RNAM PAR PHYE BA MI SHIGS PA'I SNYING PO CAN,
MI MTHO BA MI DMA' BA'I THANG MNYAM

ZHING RNAM PAR DAG PA, NOR BU RIN PO CHE THAMS CAD KYI KHA DOG
DANG 'OD THAMS CAD KYIS RAB TU BRGYAN PA, SEMS CAN THAMS CAD KYI
LUS KYI DBYIBS LTA BU'I NOR BU'I GZUGS

SNA TSOGS KYIS RAB TU BSGRUBS PA, RIN PO CHE'I TSON THAMS CAD KYI
BRGYAN GYIS BRGYAN PA, RIN PO CHE YID DU 'ONG BA'I PADMO THAMS
CAD KYIS GZHI BYAS PA, DMIGS PA THAMS

CAD DU SNA TSOGS SU GYUR PA'I SPRIN GYIS KUN NAS YOG PA, NOR BU'I
RGYAL PO SPOS KYI MDZOD THAMS CAD KYIS SA GZHI MNYAM PAR BDAL BA,
NOR BU'I RGYAL PO DUS GSUM GYI

DE BZHIN GSHEGS PA'I ZHING GI RGYAN GYIS SPRIN GYI DRA BA RNAM
PAR BRES PA, DE BZHIN GSHEGS PA THAMS CAD KYI SPYOD YUL GYI 'OD
DANG, NOR BU'I DRA BA MIG 'PHRUL LTA BU


@150B RNAM PAR PHYE BA STE, KYE RGYAL BA'I SRAS DAG ,DE DAG LA
SOGS PA SA'I DKYIL 'KHOR DE'I RGYAN SHIN TU BSTAN PA NI, 'JIG
RTEN GYI KHAMS RGYA MTSO'I RDUL SHIN TU DRA BA SNYED DO, ,DE

NAS BYANG CHUB SEMS DPA' KUN TU BZANG POS YANG 'JIG RTEN GYI
KHAMS RGYA MTSO'I GZHI'I RGYAN RGYA MTSO 'DI NYID YONGS SU BRJOD
PA'I PHYIR SANGS RGYAS KYI BYIN GYI RLABS KYIS PHYOGS

BCUR RNAM PAR BLTAS TE, DE'I TSE TSIGS SU BCAD PA 'DI DAG SMRAS
SO, ,SA YI DKYIL 'KHOR GZHI NI RNAM PAR DAG MNYAM, ,'KHOR LO'I
DRA BAS BSGRUBS PA MI SHIGS SRA, ,RIN

CHEN SNA TSOGS MNYAM PA'I GZHIR GNAS SHING, ,RIN CHEN SNA TSOGS
KUN GYIS KUN TU GANG, ,YID 'ONG SA NI RDO RJE GSER GYI GZHI, ,RIN
CHEN CHU BO RI BO'I 'KHOR LOS BSGRUBS, ,

PADMO'I DKYIL 'KHOR GZHI YIN ME TOG SA, ,TZANDAN PHYE MA RIN CHEN
KUN TU BKRAM, ,'OD ZER SNA TSOGS RIN CHEN ME TOG RNAMS, ,'OD
'PHRO 'GYED PAS PHYOGS SU SPRIN KYANG 'BAR, ,SANGS

RGYAS 'OD SNANG NOR BU RNAM PAR BKRAM, ,SA KUN ME TOG YID DU 'ONG
BAS YOG ,THAMS CAD SPRIN NI PHYOGS NA STUG LDING BAS, ,MI ZAD
YANGS PA KUN NAS KHEBS PAR 'DUG ,ZHING RNAMS

THAMS CAD PHYOGS RNAMS KUN BKANG ZHING, ,SANGS RGYAS CHOS NI
SNYAN PAR RAB TU SGROG ,RIN CHEN NANG SNANG SANGS RGYAS SMON LAM
KUN, ,SHIN TU DUS RING RTAG TU KUN TU STON, ,SNGON CHAD


@151A *, ,SPYOD PA JI 'DRA SPYOD PA DAG ,KUN KYANG NOR BU'I 'BRU
LAS GSAL BAR SNANG, ,DE YI RGYA MTSO NOR BU SNA TSOGS GTING, ,DE
YI NANG NA SANGS RGYAS SPYOD YUL SNANG, ,

SANGS RGYAS SPYOD YUL DE DAG ZHING GI RNAMS, ,RGYA MTSO KUN GYI
RDUL PHRAN RE RER SNANG, ,ME TOG SNYING PO TSON GYI 'KHOR LOS
BSGRUBS, ,DER NI BYANG CHUB SEMS DPA' RTAG 'DONG ZHING, ,

BYANG CHUB SEMS DPA'I SMON LAM KUN KYANG SGROG, SNYING PO BYANG
CHUB 'KHOR DU RNAM 'PHRUL LO, ,RIN CHEN 'OD ZER 'OD DANG LDAN PA
DAG ,SA YI NOR BU RGYAN LAS RAB TU 'BYUNG, ,SANGS

RGYAS CHOS NYID 'DI YANG RTAG TU STON, ,CHOS DBYINGS NAM MKHA'
LTA BU KUN TU 'GENGS, ,SANGS RGYAS KUN YUL YE SHES RGYA CHEN
DANG, ,KUN TU BZANG PO'I SMON LAM SUS SHES PA, ,DE

DAG PHYOGS RNAMS RGYA MTSO KUN TU YANG, ,ZHING RNAMS RGYA MTSO
DBYINGS KYI 'PHRUL LA 'JUG, SHIN TU RGYAS PA CHEN PO'I MDO, SANGS
RGYAS PHAL PO CHE ZHES BYA BA LAS, 'JIG RTEN GYI

KHAMS RGYA MTSO'I SA GZHI'I RGYAN SHIN TU BSTAN PA ZHES BYA BA
STE, LE'U BDUN PA'O,,