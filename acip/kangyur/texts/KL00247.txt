@64B RGYA GAR SKAD DU, AARYA DHARMA AARTHA BI BHA GA
N'A MA MA H'A Y'A NA S'U TRA, BOD SKAD DU, 'PHAGS PA CHOS DANG
DON RNAM PAR 'BYED PA ZHES BYA BA THEG PA CHEN PO'I MDO, SANGS

RGYAS DANG BYANG CHUB SEMS DPA' THAMS CAD LA PHYAG 'TSAL LO, ,'DI
SKAD BDAG GIS THOS PA DUS GCIG NA, BCOM LDAN 'DAS MNYAM YOD NA
RGYAL BU RGYAL BYED KYI TSAL MGON MED


@65A *, ,ZAS SBYIN GYI KUN DGA' RA BA NA DGE SLONG GI DGE 'DUN
CHEN PO DANG THABS CIG TU BZHUGS TE, BYANG CHUB SEMS DPA'I DGE
'DUN CHEN PO DANG YANG THABS

CIG GO ,DE NAS BCOM LDAN 'DAS KYIS BYANG CHUB SEMS DPA' SEMS DPA'
CHEN PO RGYAL BAS DGA' LA BKA' STZAL PA, RIGS KYI BU, SNGON BYUNG
BA 'DAS PA'I DUS BSKAL PA

GRANGS MED PA'I YANG CHES GRANGS MED CING TSAD MED PAR GYUR PA
DE'I TSE DE'I DUS NA 'JIG RTEN GYI KHAMS ME TOG GI 'BYUNG GNAS
ZHES BYA BA 'BYOR BA RGYAS PA, BDE BA, LO LEGS

PA; NYAMS DGA' BA, SKYE BO MANG PO DANG MI RNAMS KYIS GANG BA,
LAG MTHIL LTAR MNYAM PAR GYUR BA ZHIG BYUNG NGO, ,RIGS KYI BU,
'JIG RTEN GYI KHAMS ME TOG GI 'BYUNG GNAS DE

NA DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS ME TOG LAS BYUNG BA ZHES BYA BA DA LTAR YANG BZHUGS TE 'TSO
ZHING GZHES LA 'KHOR BZHI DANG, LHA DANG,

KLU DANG, GNOD SBYIN DANG, DRI ZA DANG, LHA MA YIN DANG, NAM
MKHA' LDING DANG, MI'AM CI DANG, LTO 'PHYE CHEN PO DANG, MI DANG,
MI MA YIN PA RNAMS LA CHOS KYANG STON TO, ,RIGS

KYI BU; 'JIG RTEN GYI KHAMS ME TOG GI 'BYUNG GNAS DE NA MI'I
DBANG PO 'KHOR LOS BSGYUR BA'I RGYAL PO STONG GSUM YI STONG CHEN
PO'I 'JIG RTEN GYI KHAMS LA DBANG BYED PA RGYAL BA


@65B THOB PA ZHES BYA BA ZHIG BYUNG NGO, ,RIGS KYI BU, RGYAL PO
RGYAL BA THOB PA DE'I TSE TSIG RAB LA SEMS CAN DE DAG BDE ZHING
YID BDE BA SKYES LA, DGE BA BCU'I LAS KYI LAM DANG LDAN ZHING

BDAG GI CHUNG MAS MNGON PAR DGA'O, ,SEMS CAN DE DAG THAMS CAD
KYANG THEG PA GCIG LA YANG DAG PAR ZHUGS PA SHA STAG STE, 'DI LTA
STE, THEG PA CHEN PO LA YANG DAG PAR ZHUGS

PA; THEG PA MCHOG LA YANG DAG PAR ZHUGS PA, THEG PA GTZO BO LA
YANG DAG PAR ZHUGS PA, THEG PA DAM PA LA YANG DAG PAR ZHUGS PA,
THEG PA KHYAD PAR DU 'PHAGS PA DANG, RAB

DANG, PHUL DANG, BLA MA DANG, BLA MA'I YANG BLA MA DANG, BLA NA
MED PA LA YANG DAG PAR ZHUGS PA, THEG PA MNYAM PA MED PA LA YANG
DAG PAR ZHUGS PA, THEG PA MI MNYAM PA DANG

MNYAM PA LA YANG DAG PAR ZHUGS PA, THEG PA BSAM GYIS MI KHYAB PA
LA YANG DAG PAR ZHUGS PA, THEG PA GZHAL DU MED PA LA YANG DAG PAR
ZHUGS PA SHA STAG GO ,RIGS KYI BU ,

RGYAL PO RGYAL BA THOB PA DE'I TSE TSIG RAB LA THEG PA CHEN PO MA
GTOGS PAR THEG PA GZHAN GYI MING YANG MI GRAGS SO, ,RIGS KYI BU,
RGYAL PO RGYAL BA THOB PA DE'I BTZUN MO'I 'KHOR NI ,

DGU KHRI DGU STONG YOD DE, DE DAG THAMS CAD KYANG THEG PA GZHAN
MA YIN PA LA YANG DAG PAR ZHUGS PA, THEG PA CHEN PO'I KHONG SU
'DUS PA, NYIN MTSAN DU CHOS 'DOD CING CHOS LA


@66A *, ,DGA' BA SHA STAG GO ,RIGS KYI BU, DE NAS RGYAL PO DE'I
BTZUN MO DAM PA RIN PO CHE DPAL ZHES BYA BA BYANG CHUB SEMS DPA'
SDUD PA, SANGS RGYAS DANG CHOS

DANG DGE 'DUN LA YANG DAG PAR ZHUGS PA, THEG PA CHEN PO'I KHONGS
SU 'DUS PA, NYIN MTSAN DU CHOS 'DOD PA, CHOS KYI KUN DGA' LA DGA'
BA ZHIG YOD DE, RIGS KYI BU, RIN

CHEN DPAL DE CHEN PO LA 'OS PA'I SENGGE'I KHRI LA 'DUG PA DANG,
DE'I PANG NAS BU RIN CHEN 'BYUNG GNAS ZHES BYA BA LHA'I RGYAN
GYIS RNAM PAR BRGYAN PA, LHA'I GOS BGOS PA, LUS

MTSAN DANG DPE BYAD BZANG POS LEGS PAR BRGYAN PA ZHIG SKYIL MO
KRUNG BCAS TE BYUNG NAS GZHON NU DE BYUNG MA THAG TU GZHON DU DES
MA LA 'DI SKAD CES SMRAS SO, ,YUM, DE BZHIN

GSHEGS PA ME TOG LAS BYUNG BA DE 'TSO'AM, DE NAS RGYAL MO RIN
CHEN DPAL DES GZHON NU DE LA 'DI SKAD CES SMRAS SO, ,BU GCIG KUN
MKHYEN 'JIG RTEN MGON, ,BLA NA MED PA

DGA' MDZAD PA, ,LHA DANG MI DANG BCAS PA YI, ,'JIG RTEN NA NI DE
'TSO 'O, ,DE NAS RGYAL BU RIN CHEN 'BYUNG GNAS KYIS PHA MA LA 'DI
SKAD CES SMRAS SO, ,YAB YUM TSUR GSHEGS,

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS ME TOG LAS BYUNG BA DE LA BLTA BA DANG, PHYAG BGYI BA DANG,
MCHOD PA DANG, BSNYEN BKUR BGYI BA DANG,


@66B CHOS MNYAM PA'I SLAD DU GSHEGS SO, ,DE CI'I SLAD DU ZHE NA,
YAB YUM, DE BZHIN GSHEGS PA DE NI, LHA DANG MIR BCAS PA'I 'JIG
RTEN NA DKA' BA MDZAD PA STE, MA GROL BA RNAMS

GROL MDZAD MGON, ,LJONGS PA RNAMS LA MIG SBYIN MDZAD, ,CHOS LA
DPA' ZHING CHER DPA' BA, ,LHUN PO LTA BUR MI G-YOS SO, ,DE NAS
RGYAL PO RGYAL BA THOB DANG, RGYAL MO RIN CHEN

DPAL GYIS BU DE BLANGS TE BTZUN MO'I 'KHOR DANG G-YOG TU BCAS PAR
BCOM LDAN 'DAS DE'I ZHABS KYI DRUNG DU PHYIN NAS BCOM LDAN 'DAS
LA LAN BDUN BSKOR BA BYAS TE BRGYA STONG RI BA'I MU

TIG GI SE MO DO PHUL LO, ,PHUL NAS KYANG 'KHOR DE NYID DU 'DUG
PAR GYUR TO, ,RIGS KYI BU, DE NAS RGYAL BU DES RDZU 'PHRUL GYI
STOBS SKYED PA BYAS NAS SHING TA LA BDUN SRID TZAM GYI

BAR SNANG GI NAM MKHA' LA 'DUG STE BCOM LDAN 'DAS ME TOG LAS
BYUNG BA DE LA RIN PO CHE'I CHAR DANG, ME TOG GI CHAR DANG, SPOS
KYI CHAR RNAMS KYIS GTOR, MNGON PAR

GTOR TE, ,GTOR NAS BCOM LDAN 'DAS LA 'DI SKAD CES GSOL TO, ,STON
PA RGAL NAS SEMS CAN RNAMS, ,SDUG BSNGAL CHU BO CHE LAS SGROL,
,BDAG NI THAMS CAD MKHYEN PA

KHYOD; ;BLTA BA'I SLAD DU 'DIR MCHIS SO, ,'JIG RTEN MGON PO BLA
NA MED, ,LHA DANG MI YI 'JIG RTEN NA, ,KHYOD KYIS YON TAN GANG
BSTAN DANG, ,KHYOD 'DRA BA NI YONG MA MCHIS, ,SEMS


@67A *, ,CAN SHUL NGAN LHUNG GYUR CING, ,'DOD CHAGS ZHE SDANG
DBANG MCHIS RNAMS, ,THEG PA DMAN LA BZHAG MDZAD NAS, ,THEG PA
CHEN PO RJOD PAR MDZAD,

THABS LA MKHAS SHING DPA' BA STE, ,THUGS RJE CHEN PO'I DBANG DU
GYUR, ,CHOS NI DON TE CHOS KYI NGOMS, ,CHOS RTZOM YON TAN 'BYUNG
GNAS SO, ,GANG DAG SKYE BA MA MCHIS PA,,

CHOS DE SNYING PO MED MKHYEN NAS, ,CHOS NYID KYANG NI KHYOD KYIS
MKHYEN, ,DES NA KHYOD KYIS DKA' BA MDZAD, ,DE NAS GZHON NU DES
TSIG 'DI DAG GIS BCOM LDAN 'DAS DE BLA BSTOD

NAS YANG BSKOR BA BYAS TE BCOM LDAN 'DAS KYI ZHABS KYI DRUNG DU
'DUG GO ,DE NAS BCOM LDAN 'DAS KYIS PADMA'I 'DAB MA LTAR YANGS
PA'I SPYAN GYIS PHYOGS THAMS CAD DU

GZIGS TE 'KHOR BZHI PO DE DAG GI SEMS DANG SEMS LAS BYUNG BA
MKHYEN NAS RGYAL PO RGYAL BA THOB PA DE LA 'DI SKAD CES BKA'
STZAL TO, ,RGYAL PO CHEN PO, PHUNG PO LNGA PO

DE DAG NI, SNYING PO MED PA YIN NO, BYIS PA SO SO'I SKYE BO RNAMS
NI, SNYING POR 'DU SHES SO, ,RGYAL PO CHEN PO, PHUNG PO RNAMS NI,
KHA DOG NGAN PA, DRING BA, KHRAG DANG RANG

'BYUNG BA, SHING DANG, BONG BA DANG, LAM DANG MTSUNGS PA, SNYING
PO MED PA, G-YO BA MED PA DANG, DGA' BA DANG MI DGA' BAR 'BREL
BA, SRID PA'I LU GU RGYUD KYIS PHAN TSUN


@67B SBREL BA; NYON MONGS PA MANG BA, SMAD PA YIN NA, SNYING PO
MED PA LA SNYING POR 'DU SHES, MI RTAG PA LA RTAG PAR 'DU SHES,
MI SDUG PA LA SDUG PAR 'DU SHES, MI GCANG BA LA

GTZANG BAR 'DU SHES, BDEN PA MA YIN PA LA BDEN PAR 'DU SHES SO,
,RGYAL PO CHEN PO, PHUNG PO NGA NI, RANG GI LAS KYIS RNAM PAR
BRIS PA STE, RGYAL PO CHEN PO, DPER NA, RMA

BYA'I 'JUG TSOGS TSON SNA LNGA PA DE LA RI MO MKHAN GYIS BRIS
PA'ANG MED, TSON KYANG CI'ANG MED DE, ,DE NI, RANG GI LAS KYIS
RNAM PAR BRIS PA NYID DO, ,RGYAL PO CHEN PO, DE BZHIN

DU BYIS PA SO SO'I SKYE BO RNAMS KYANG RANG GI LAS KYIS RNAM PAR
BRIS PA PHAN TSUN GYI RKYEN LAS BYUNG BA DAG GO ,DE NAS 'KHOR
DE'I NANG NAS BYANG CHUB SEMS DPA' SEMS DPA' CHEN PO

MI PHAM DBANG PHYUG CES BYA BA DE STAN LAS LANGS TE BCOM LDAN
'DAS LA BSKOR BA BYAS NAS BLA GOS PHRAG PA GCIG TU GZAR TE BUS MO
G-YAS PA'I LHA NGA SA LA BTZUGS NAS LUS

BTUD LUS SMAD DE SOR MO BCU THAL MO SBYAR NAS BCOM LDAN 'DAS LA
'DI SKAD CES GSOL TO, ,BCOM LDAN 'DAS, PHUNG PO 'DI DAG NI, KHA
DOG NGAN PA, DRING BA, KHRAG DANG RANG

'BYUNG BA, SHING DANG, BONG BA DANG, RTZIG PA DANG, LAM DANG 'DRA
BA, SNYING PO MA MCHIS PA, G-YO BA MA MCHIS PA LAGS NA, BYIS PA
SO SO'I SKYE BO RNAMS NI, SNYING POR 'DU SHES TE,


@68A *, ,YANG DAG PA MA LAGS PA, LDONGS PA, RMONGS PA DANG 'DRA
BA, GTI MUG LA GZHOL BA, MUN PA DANG, RAB RIB DANG, LING TOG GIS
KUN NAS

KHEBS PA, LTA BA THAMS CAD KYI TSANG TSING THIBS POS GTIBS PA
LAGS SO, ,BCOM LDAN 'DAS, CHOS KYI PHUNG PO BZHI PO 'DI DAG NI,
ZAB STE, NAM MKHA' DANG MTSUNGS SHING

'DRA BA LAGS SO, ,BCOM LDAN 'DAS, GANG DAG 'DI LTA BU'I MDO SDE'I
TSIG BSHAD PA 'DI DAG LA YANG DAG PA'I 'DU SHES SKYED PA'I SEMS
CAN DE DAG 'BYUNG BAR 'GYUR LAGS

SAM; DE SKAD CES GSOL PA DANG, BCOM LDAN 'DAS ME TOG LAS BYUNG BA
DES BYANG CHUB SEMS DPA' SEMS DPA' CHEN PO DE LA 'DI SKAD CES
BKA' STZAL TO, ,RIGS KYI BU,

GANG GI TSE BYANG CHUB SEMS DPA' SEMS DPA' CHEN PO 'BYUNG BA DE'I
TSE SEMS CAN RNAMS SBYANG BA'I PHYIR 'BYUNG STE, MOS PA JI LTA BA
BZHIN DU SEMS CAN RNAMS LA CHOS KYANG

STON TO; ;SRED PAS NYAM THAG PA RNAMS KYI SRED PA GCOD DO, ,SDUG
BSNGAL GYIS NYAM THAG PA RNAMS KYI MYA NGAN SEL TO, ,CHOS THAMS
CAD SNYING PO MED PAR SHES TE NAM MKHA'

DANG MTSUNGS SHING 'DRA BAR SHES NAS SEMS CAN RNAMS CHOS NYID LA
RAB TU 'GOD DE, DE'I TSE BYANG CHUB SEMS DPA' RNAMS SEMS CAN
SBYONG BAR BYED PA ZHES BYA'O, ,BCOM LDAN


@68B 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS ME TOG LAS BYUNG BA DES SEMS CAN BSTAN PA 'DI
BSHAD PA NA RGYAL PO RGYAL BA THOB PA BU DANG BCAS PA

DANG, RGYAL MO RIN CHEN DPAL DE DANG, BTZUN MO'I 'KHOR DANG,
G-YOG 'KHOR DU BCAS PA THAMS CAD SKRA DANG KHA SPU BREGS TE BCOM
LDAN 'DAS DE LAS RAB TU BYUNG NGO, ,DE NAS

BCOM LDAN 'DAS KYIS 'KHOR DE DAG LA 'DI SKAD CES BKA' STZAL TO,
,RIGS KYI BU DAG, RGYAL BU GZHON NU 'DI LA LTOS, RIGS KYI BU DAG
,SKYES BU DAM PA 'DIS SANGS RGYAS BYE

BA KHRAG KHRIG BRGYA STONG PHRAG DGU BCU RTZA DGU LA DGE BA'I
RTZA BA BSKYED DE, THAMS CAD DU'ANG CHOS SMRA BAR GYUR TO, ,'DI
NI, RTAG TU SKYES BU DAM PA 'DI'I PHAR GYUR TE, RTAG TU SKYES

BU DAM PA 'DIS BLA NA MED PA YANG DAG PAR RDZOGS PA'I BYANG CHUB
LA YONGS SU SMIN PAR BYAS SO, ,RIGS KYI BU DAG ,RGYAL BU GZHON NU
RIN CHEN 'BYUNG GNAS 'DI NI, NGA YONGS SU

MYA NGAN LAS 'DAS MA THAG TU SANGS RGYAS SU 'GYUR TE, RIN PO CHE
DU MA BKOD PA'I BYANG CHUB KYI SHING DRUNG DU 'DUG NAS DE BYANG
CHUB THOB PA'I TSE DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS RIG PA DANG ZHABS SU LDAN PA, BDE
BAR GSHEGS PA, 'JIG RTEN MKHYEN PA, SKYES BU 'DUL BA'I KHA LO
SGYUR BA BLA NA MED PA, LHA DANG MI RNAMS KYI STON


@69A *, ,PA, SANGS RGYAS BCOM LDAN 'DAS 'OD ZER KUN NAS MNGON
'PHAGS DPAL BRTZEGS RGYAL PO ZHES BYA BAR 'GYUR RO, ,'JIG RTEN
GYI KHAMS NI, KUN

NAS RIN PO CHES YANG DAG PAR BRIS PA ZHES BYA BAR 'GYUR RO, ,DE'I
NYAN THOS KYI DGE 'DUN NI, TSAD MED PAR 'GYUR RO, ,DE'I TSE'I
TSAD NI, BSKAL PA BYE BA KHRAG KHRIG PHRAG DGU BCU RTZA

DRUG THUB PAR 'GYUR RO, ,DE'I DAM PA'I CHOS KYI GZUGS BRNYAN NI,
LO 'BUM PHRAG BDUN CU RTZA LNGAR GNAS PAR 'GYUR RO, ,RIGS KYI BU,
DE NAS BYANG CHUB SEMS DPA' SEMS

DPA' CHEN PO'I LUNG BSTAN PA BRJOD PA BSHAD PA NA SROG CHAGS
BRGYAD KHRI BZHI STONG MI SKYE BA'I CHOS LA BZOD PA THOB PAR GYUR
TO, ,RIGS KYI BU, DE'I TSE DE'I DUS KYI DE BZHIN GSHEGS

PA DE GZHAN ZHIG YIN PA SNYAM DU KHYOD DOGS SHING THE TSOM ZA'AM
YID GNYIS SU GYUR NA, DE LTAR MI BLTA'O, ,DE CI'I PHYIR ZHE NA,
RIGS KYI BU, DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS 'OD DPAG MED CES BYA BA
'DI DE'I TSE DE'I DUS NA DE BZHIN GSHEGS PA ME TOG LAS BYUNG ZHES
BYA BAR GYUR TE, 'JIG RTEN GYI KHAMS DER

CHOS BSTAN PAR GYUR TO, ,RIGS KYI BU, DE'I TSE DE'I DUS NA GZHON
NU RIN CHEN 'BYUNG GNAS ZHES BYA BA DE GZHAN ZHIG YIN PA SNYAM DU
KHYOD DOGS SHING THE TSOM ZA'AM YID GNYIS


@69B SU GYUR NA, DE LTAR MI BLTA'O, ,DE CI'I PHYIR ZHE NA, RIGS
KYI BU, BYANG CHUB SEMS DPA' SPYAN RAS GZIGS DBANG PHYUG 'DI DE'I
TSE DE'I DUS NA RGYAL PO RGYAL BA THOB PA ZHES BYA BA DE'I BUR

GYUR TE; DE BZHIN GSHEGS PA DES NGA LAS 'TSANG RGYA BAR 'GYUR RO,
,ZHES LUNG BSTAN TO, ,DE NAS 'KHOR DE'I BYANG CHUB SEMS DPA' SEMS
DPA' CHEN PO RGYAL BAS DGA' ZHES BYA BAS

BCOM LDAN 'DAS LA SOR MO BCU'I THAL MO SBYAR TE BCOM LDAN 'DAS LA
'DI SKAD CES GSOL TO, ,BCOM LDAN 'DAS, CHOS KYI RNAM GRANGS 'DI
NI, SEMS CAN DGE BA'I RTZA BA MA

BSKYED PA RNAMS KYI RNA LAM DU GRAGS PAR YANG MI 'GYUR RO, ,GANG
DAG YI GER 'BRI BA DANG, YI GER 'BRIR STZOL BA DANG, 'DZIN PA
DANG, KHA TON BGYID PA DANG, ME TOG DANG, BDUG

PA DANG, SPOS RNAMS KYIS MCHOD PAR 'GYUR BA LTA SMOS KYANG CI
'TSAL, DE NAS BCOM LDAN 'DAS KYIS BYANG CHUB SEMS DPA' SEMS DPA'
CHEN PO RGYAL BAS DGA' LA 'DI SKAD CES

BKA' STZAL TO, ,RIGS KYI BU, GANG DAG GIS SANGS RGYAS BCOM LDAN
'DAS GANGG'A'I KLUNG GI BYE MA SNYED LA BSNYEN BKUR BYAS PA DE
DAG GIS MDO SDE 'DI RNYED PAR 'GYUR RO, ,RIGS KYI

BU; CHOS KYI RNAM GRANGS 'DI DAG GANG GI RNA LAM DU GRAG PAR GYUR
LA THE TSOM MI ZA BA'I SEMS CAN DE DAG 'DI NAS SHI 'PHOS NAS 'JIG
RTEN GYI KHAMS BDE BA CAN DU SKYE BAR 'GYUR RO, ,RIGS


@70A *, ,KYI BU; GANG NA MDO SDE 'DI LTA BU DAG 'DZIN PA'I SA
PHYOGS DE DAG PHYAG BYA BA'I 'OS SU 'GYUR RO, ,RIGS KYI BU, PHYI
MA'I TSE PHYI MA'I DUS NA BUD MED

GANG LA LA ZHIG CHOS KYI RNAM GRANGS 'DI 'CHANG NGAM, KLOG NA, DE
BUD MED KYI LUS BRJES NAS 'JIG RTEN GYI KHAMS BDE BA CAN DU SKYE
BAR 'GYUR TE, DE NYID DE'I BUD MED KYI LUS KYI THA

MA YIN NO, ,'CHI BA'I DUS KYI TSE NA'ANG DE BZHIN GSHEGS PA 'OD
DPAG MED MTHONG BAR 'GYUR RO, ,BCOM LDAN 'DAS KYIS DE SKAD CES
BKA' STZAL NAS BYANG CHUB SEMS DPA'

SEMS DPA' CHEN PO RGYAL BAS DGA' BA DANG, BYANG CHUB SEMS DPA' DE
DAG DANG, DGE SLONG DE DAG DANG, THAMS CAD DANG LDAN PA'I 'KHOR
DE DANG, LHA DANG, MI DANG, LHA MA YIN DANG,

DRI ZAR BCAS PA'I 'JIG RTEN YI RANG STE BCOM LDAN 'DAS KYIS
GSUNGS PA LA MNGON PAR STOD DO, ,'PHAGS PA CHOS DANG DON RNAM PAR
'BYED PA ZHES BYA BA THAG PA CHEN PO'I MDO

RDZOGS SO,, ,,RGYA GAR GYI MKHAN PO DZI NA MI TRA DANG, D'A NA
SH'I LA DANG, ZHU CHEN GYI LO TZ'A BA BANDHE YE SHES SDES BSGYUR
CING ZHUS TE GTAN LA PHAB PA,