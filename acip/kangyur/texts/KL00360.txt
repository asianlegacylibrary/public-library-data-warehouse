@1B #, ,RGYA GAR SKAD DU, MANYDZU SHR'I DZNY'A NA

SATVA SYA PA RA M'ARTHA N'A MA SAm G'I TI, BOD SKAD DU,

'JAM DPAL YE SHES SEMS DPA'I DON DAM

PA'I MTSAN YANG DAG PAR BRJOD PA, 'JAM

(*, ,RGYAD RGYAL SDUD MDZAD CHOS RGYAL ZLA BA BZANG, ,) (*, ,RIGS
BRGYA'I KHYAB PA DAG DRUG PA RDO RJE 'CHANG, ,) (*, ,LHA YI RIGS
LDAN PAD MA DKAR PO'I ZHABS,,)


@2A #, ,DPAL GZHON NUR GYUR PA LA PHYAG 'TSAL LO, ,DE NAS DPAL

LDAN RDO RJE 'CHANG, ,GDUL DKA' 'DUL BA RNAMS KYI MCHOG ,DPA' BO
'JIG RTEN

GSUM LAS RGYAL, ,RDO RJE DBANG PHYUG GSANG BA'I RGYAL, ,RNAM
RGYAS PADMA DKAR PO'I

SPYAN; ;PADMA RAB TU RGYAS PA'I ZHAL, ,RANG GI LAG GI RDO RJE
MCHOG ,YANG DANG YANG DU

GSOR BYED PA, ,KHRO GNYER LDAN PA'I RLABS LA SOGS, ,LAG NA RDO
RJE MTHA' YAS PA, ,

(*, ,RGYAL BA GNYIS PA 'JAM MGON BLO BZANG GRAGS,,) (*, ,MKHAS
BTZUN BZANG GRUB 7RGYAL MCHOG THUB BSTAN MTSON KHA [?] )


@2B DPA' BO GDUL DKA' 'DUL BA PO, ,DPA' BO 'JIGS RUNG GZUGS CAN
DANG, ,RDO RJE RTZE MO RAB 'PHRO BA, ,RANG GI LAG GIS

GSOR BYED PA, ,SHES RAB THABS DANG SNYING RJE CHE, ,'GRO DON BYED
PA RNAMS KYI MCHOG ,DGA' MGU RANGS PA'I BSAMS PA CAN,,

KHRO BO'I LUS KYI GZUGS LDAN PA, ,SANGS RGYAS 'PHRIN LAS BYED
PA'I MGON, ,LUS BTUD RNAMS KYIS LHAN CIG TU, ,MGON

PO BCOM LDAN DE BZHIN GSHEGS, ,RDZOGS SANGS RGYAS LA PHYAG 'TSAL
TE, ,THAL MO SBYAR BA BYAS GYUR NAS, ,SPYAN SNGAR 'DUG

STE 'DI SKAD GSOL, ,KHYAB BDAG BDAG LA SMAN PA DANG, ,BDAG DON
BDAG LA THUGS BRTZE'I PHYIR, ,SGYU 'PHRUL DRA BAS MNGON

RDZOGS PA'I, ,BYANG CHUB JI LTAR BDAG THOB MDZOD, ,NYON MONGS PAS
NI SEMS DKRUGS SHING, ,MI SHES 'DAM DU BYING BA YI,,


@3A #, ,SEMS CAN KUN LA SMAN PA DANG, ,BLA MED 'BRAS BU THOB PA'I
PHYIR, ,BCOM LDAN STON PA RDZOGS SANGS RGYAS,,

'GRO BA'I BLA MAS BSHAD DU GSOL, ,DAM TSIG CHEN PO DE NYID
MKHYEN, ,DBANG PO BSAM PA RIG PA MCHOG ,BCOM LDAN 'DAS KYI

YE SHES SKU, ,GTZUG TOR CHEN PO TSIG GI BDAG, ,'JAM DPAL YE SHES
SEMS DPA' YI, ,YE SHES SKU STE RANG BYUNG BA, ,DON ZAB

DON NI RGYA CHE ZHING, ,DON CHEN MTSUNGS MED RAB ZHI BA, ,THOG MA
BAR DANG MTHAR DGE BA, ,MTSAN YANG DAG PAR BRJOD PA MCHOG,

'DAS PA'I SANGS RGYAS RNAMS KYIS GSUNGS, ,MA 'ONGS RNAMS KYANG
GSUNG 'GYUR LA, ,DA LTAR BYUNG BA'I RDZOGS SANGS RGYAS, ,

GANG YANG YANG YANG GSUNG BA GANG, ,RGYUD CHEN SGYU 'PHRUL DRA PA
'DIR, ,RDO RJE 'CHANG CHEN GSANG SNGAGS 'CHANG, ,DPAG MED RNAMS


@3B KYIS DGYES PA YIS, ,GANG YANG YANG DAG RAB GSUNGS PA, ,BDAG
KYANG 'DI NI GZUNG BAR BGYI, ,BSAM PA BRTAN POS NGES 'BYUNG BAR,
,MGON PO RDZOGS SANGS RGYAS KUN GYI, ,

GSANG 'DZIN JI LTAR BDAG 'GYUR BGYI, ,NYON MONGS MA LUS BSAL BA
DANG, ,MI SHES MA LUS SPANG BA'I PHYIR, ,SEMS CAN RNAMS KYI BSAM
PA YI, ,KHYAD PAR JI BZHIN RAB

BSHAD 'TSAL, ,GSANG DBANG LAG NA RDO RJE YIS, ,DE BZHIN GSHEGS LA
DE SKAD DU, ,GSOL BTAB PA THAL MO SBYAR BYAS TE, ,LUS BTUD NAS NI
SPYAN SNGAR 'DUG ,DE NAS BCOM

LDAN SH'AKYA THUB, ,RDZOGS PA'I SANGS RGYAS RKANG GNYIS MCHOG
,NYID KYI ZHAL NAS LJAGS BZANG DGE, ,RING ZHING YANGS PA BRKYANG
MDZAD DE, ,'JIG RTEN GSUM PO SNANG BYED CING,,

BDUD BZHI'I DGRA RNAMS 'DUL BYED PA, ,'JIG RTEN RNAMS KYI NGAN
SONG GSUM, ,SBYONG BAR BYED PA'I 'DZUM BSTAN NAS, ,TSANGS PA'I
GSUNG NI SNYAN PA YIS, ,'JIG RTEN GSUM

PO KUN BKANG STE, ,LAG NA RDO RJE STOBS PO CHE, ,GSANG DBANG LA
NI SLAR GSUNGS PA, ,LEGS SO DPAL LDAN RDO RJE 'CHANG, ,LAG NA RDO
RJE KHYOD LEGS SO, ,'GRO LA PHAN PA'I DON

DU KHYOD; ;SNYING RJE CHE DANG LDAN GYUR TE, ,'JAM DPAL YE SHES
SKU YI MTSAN, ,YANG DAG BRJOD PA DON CHE BA, ,DAG PAR BYED CING
SDIG SEL BA, ,NGA LAS NYAN PAR BRTZON PA NI, ,


@4A *, ,GSANG BA'I BDAG PO KHYOD LEGS SO, ,DE PHYIR 'DI NI NGAS
BSHAD BYA, ,KHYOD NI RTZE GCIG YID KYIS NYON, ,BCOM LDAN DE NI
LEGS ZHES GSOL, ,DA

NAS BCOM LDAN SH'AKYA THUB, ,GSANG SNGAGS MTHA' DAG RIGS CHEN PO,
,GSANG SNGAGS RIG PA 'CHANG BA'I RIGS, ,RIGS GSUM LA NI RNAM PAR
GZIGS, ,'JIG

RTEN 'JIG RTEN 'DAS PA'I RIGS, ,'JIG RTEN SNANG BYED RIGS CHEN
DANG, ,PHYAG RGYA CHEN PO'I RIGS MCHOG DANG, ,GTZUG TOR CHEN PO'I
RIGS CHEN NO, ,GSANG SNGAGS

RGYAL PO DRUG LDAN ZHIGN, ,GNYIS SU MED PAR 'BYUNG BA DANG, ,SKYE
BA MED PA'I CHOS CAN 'DI, ,TSIG GI BDAG POS TSIGS BCAD GSUNGS,
,AA A'A, AI A'I, AU A'U, AE AEE,

AO AOO, AAm AA:STHI TO HRI DI, DZNY'A NA M'URTI RA HAm BUDDHO
BUDDHA N'Am, TRYA DHVA BA RTTI NAm AOm BADZRA TIKshnA DU:KHA
TZTSE DE:PRA DZNY'A DZNY'A NA M'URTTA YE, DZNY'A NA K'A YA, W'A
G'I SHVA RA AA RA PA TZA NA YA TE NA MA:, ,

'DI LTAR SANGS RGYAS BCOM LDAN 'DAS, ,RDZOGS PA'I SANGS RGYAS AA
YIG BYUNG, ,AA YIG YIG 'BRU KUN GYI MCHOG, DON CHEN 'GYUR MED DAM
PA YIN, ,SROG CHEN PO STE SKYE

BA MED; ;TSIG TU BRJOD PA SPANGS PA STE, ,BRJOD PA KUN GYI RGYU
YI MCHOG ,TSIG KUN RAB TU GSAL BAR BYED, ,MCHOD PA CHEN PO 'DOD
CHAGS CHE, ,SEMS CAN THAMS CAD


@4B DGA' BAR BYED, ,MCHOD PA CHEN PO ZHE SDANG CHE, ,NYON MONGS
KUN GYI NGAG CHE BA, ,MCHOD PA CHEN PO GTI MUG CHE, ,GTI MUG BLO
STE GTI MUG SEL, ,MCHOD PA CHEN PO KHRO BA CHE, ,KHRO BA CHEN

PO DGRA CHE BA, ,MCHOD PA CHEN PO CHAGS PA CHE, ,CHAGS PA THAMS
CAD SEL BAR BYED, ,'DOD PA CHEN PO BA DE BA CHE, ,DGA' BA CHEN PO
MGU BA CHE, ,GZUGS CHE LUS KYANG CHE BA STE, ,KHA DOG

CHE ZHING LUS BOD CHE, ,MING YANG CHE ZHING RGYA CHE BA, ,DKYIL
'KHOR CHEN PO YANGS PA YIN, ,SHES RAB CHEN PO MTSON 'CHAD BA,
,NYON MONGS LCAGS KYU CHE BA'I MCHOG ,GRAGS CHEN SNYAN

GRAGS CHEN PO STE, ,SNANG BA CHEN PO GSAL BA CHE, ,MKHAS PA SGYU
'PHRUL CHEN PO 'CHANG, ,SGYU 'PHRUL CHEN PO DON SGRUB PA, ,SGYU
'PHRUL CHEN PO DG' BAS DGA', ,SGYU 'PHRUL CHEN PO MIG

'PHRUL CAN, ,SBYIN BDAG CHEN PO GTZO BO STE, ,TSUL KHRIMS CHEN PO
'CHANG BA'I MCHOG ,BZAD CHEN 'CHANG BA BRTAN PA STE, ,BRTZON
'GRUS CHEN PO PHA ROL GNON, ,BSAM GTAN CHEN PO

TING 'DZIN GNAS, ,SHES RAB CHEN PO LUS 'CHANG BA, ,STOBS PO CHE
LA THABS CHE BA, ,SMON LAM YE SHES RGYA MTSO STE, ,BYAMS CHEN
RANG BZHIN DPAG TU MED, ,SNYING RJE CHEN PO BLO YI MCHOG,

SHES RAB CHEN PO BLO CHEN LDAN, ,THABS CHEN BYED PA CHEN PO STE,
,RDZU 'PHRUL CHEN PO STOBS DANG LDAN, ,SHUGS CHEN MGYOGS PA CHEN
PO STE, ,RDZU 'PHRUL CHEN PO CHER GRAGS PA, ,STOBS CHEN


@5A *, ,PHA ROL GNON PA PO, ,SRID PA'I RI BO CHEN PO 'JOMS,
,MKHREGS SHING RDO RJE CHEN PO 'CHANG, ,DRAG PO CHEN PO DRAG SHUL
CHE, ,'JIGS CHEN 'JIGS PAR BYED PA

PO; ;MGON PO RIGS MCHOG CHEN PO STE, ,BLA MA GSANG SNGAGS CHE BA
MCHOG ,THEG PA CHEN PO'I TSUL LA GNAS, ,THEG PA CHEN PO'I TSUL
GYI MCHOG, ,SANGS RGYAS RNAM PAR SNAD MDZAD CHE,

THUB PA CHEN PO THUB CHEN LDAN ,GSANG SNGAGS TSUL CHEN LAS BYUNG
BA, ,GSANG SNGAGS TSUL CHEN BDAG NYID CAN, ,PHA ROL PHYIN BCU
THOB PA STE, ,PHA ROL PYIN PA BCU LA GNAS, ,PHA ROL

PHYIN BCU DAG PA STE, ,PHA ROL PHYIN PA BCU YI TSUL, ,SA BCU'I
DBANG PHYUG MGON PO STE, ,SA CU LA NI RAB TU GNAS, ,SHES BCU RNAM
DAG BDAG NYID CAN, ,SHES BCU RNAM DAG 'CHANG

BA PO; ;RNAM PA BCU PO DON BCU'I DON, ,THUB DBANG STOBS BCU KHYAB
PA'I BDAG ,KUN GYI DON NI MA LUS BYED, ,RNAM BCU DBANG LDAN CHE
BA PO, ,THOG MA MED PA SPROS MED BDAG, ,DE BZHIN

NYID DAG DAG PA'I BDAG ,YANG DAG SMRA ZHING CHIG GZHAN MED, ,JI
SKAD SMRAS PA DE BZHIN BYED, ,GNYIS SU MED PA GNYIS MED SMRA,
,YANG DAG MTHA' LA RNAM PAR GNAS, ,BDAG MED

SENG+GE'I SGRA DANG LDAN, ,MU STEGS RI DVAGS NGAN 'JIGS BYED,
,KUN TU 'GRO PA DON YOD BGROD, ,DE BZHIN GSHEGS PA'I YID LTAR
MGYOGS, ,RGYAL BA DGRA RGYAL RNAM PAR RGYAL,,


@5B 'KHOR LOS BSGYUR BA STOBS PO CHE, ,TSOGS KYI SLOB DPON TSOGS
KYI GTZO, ,TSOGS RJE TSOGS BDAG DBANG DANG LDAN, ,MTHU CHEN GCES
PAR 'DZIN PA STE, ,TSUL CHEN GZHAN GYI 'DREN PA MIN,,

TSIG RJE TSIG BDAG SMRA MKHAS PA, ,TSIG LA DBANG BA TSIG MTHA'
YAS, ,TSIG BDEN BDEN PAR SMRA BA DANG, ,BDEN PA BZHI NI STON PA
PO, ,PHYIR MI LDOG PA PHYIR MI 'ONG, ,BSE RU SO SOR 'DREN PA

STE; ;NGES 'BYUNG SNA TSOGS NGES 'BYUNG BA, ,'BYUNG BA CHEN PO
RGYU GCIG PU, ,DGE SLONG DGRA BCOM ZAG PA ZAD, ,'DOD CHAGS BRAL
BA DBANG PO THUL, ,BDE BA RNYED PA 'JIGS MED THOB, ,BSIL

BAR GYUR PA GOS PA MED, ,RIG PA DANG NI RKANG PAR LDAN, ,BDER
GSHEGS 'JIG RTEN RIG PA MCHOG ,BDAG GIR MI 'DZIN NGAR MI 'DZIN,
,BDEN PA GNYIS KYI TSUL LA GNAS, ,'KHRO BA'I

PHA ROL MTHAR GNAS PA, ,BYA BA BYAS PA SKAM SAR GNAS, ,YE SHES
'BA' ZHIG NGES 'BYUNG BA, ,SHES RAB MTSON CHAS RNAM 'JOMS PA,
,DAM CHOS CHOS RGYAL GSAL BAR LDAN, ,'JIG RTEN

SNANG BAR BYED PA'I MCHOG ,CHOS KYI DBANG PHYUG CHOS KYI RGYAL,
,LEGS PA'I LAM NI STON PA PO, ,DON GRUB GRUB PA'I KUN RTOG NI,
,KUN TU RTOG PA THAMS CAD SPANGS, ,RNAM PAR MI RTOG DBYINGS

MI ZAD; ;CHOS DBYINGS DAM PA ZAD MI SHES, ,BSOD NAMS LDAN PA BSOD
NAMS TSOGS, ,YE SHES YE SHES 'BYUNG GNAS CHE, ,YE SHES LDAN PA
YOD MED SHES, ,TSOGS GNYIS TSOGS DANG YANG


@6A *, ,DAG LDAN, ,RTAG PA KUN RGYAL RNAL 'BYOR CAN, ,BSAM GTAN
BSAM BYAS BLO YI BDAG ,SO SO RANG RIG MI G-YO BA, ,MCHOG GI DANG
PO SKU GSUM 'CHANG, ,SANGS

RGYAS SKU LNGA'I BDAG NYID CAN, ,KHYAB BDAG YE SHES LNGA YI BDAG
,SANGS RGYAS LNGA BDAG COD PAN CAN, ,SPYAN LNGA CHAGS PA MED PA
'CHANG, ,SANGS RGYAS THAMS CAD SKYED PA PO, ,SANGS RGYAS

SRAS PO DAM PA MCHOG, SHES RAB SRID 'BYUNG SKYE GNAS TE, ,CHOS
KYI SKYE GNAS SRID MTHAR BYED, ,GCIG PU SRE MKHREGS RDO RJE'I
BDAG ,'PHRAL DU BSKYED PA 'GRO BA'I BDAG ,NAM MKHA'

LAS BYUNG RANG BYUNG BA, ,SHES RAB YE SHES ME BO CHA, ,'OD CHEN
RNAM PAR SNANG BAR BYED, ,YE SHES SNANG BA LAM ME BA, ,'GRO BA'I
MAR ME YE SHES SGRON, ,GZI BRJID CHEN PO 'OD GSAL

BA; ;RIG PA'I RGYAL MCHOG SNGAGS DBANG PO, ,GSANG SNGAGS RGYAL PO
DON CHEN BYED, ,GTZUG TOR CHEN PO RMAD BYUNG GTZUG ,NAM MKHA'I
BDAG PO SNA TSOGS STON, ,SANGS RGYAS KUN BDAG

DNGOS PO MCHOG ,'GRO BA DGA' BA'I MIG DANG LDAN, ,SNA TSOGS GZUGS
CAN SKYED PA PO, ,MCHOD 'OS RJED 'OS DRANG SRONG CHE, ,RIGS GSUM
'CHANG BA GSANG SNGAGS LDAN, ,DAM TSIG CHEN

PO GSANG SNGAGS 'JIN, ,GTZO BO DKON MCHOG GSUM 'DZIN PA, ,THEG PA
MCHOG GSUM STON PA PO, ,DON YOD ZHAGS PA RNAM PAR RGYAL, 'DZIN PA
CHEN PO RDO RJE ZHAGS ,RDO RJE LCAGS KYU


@6B ZHAGS PA CHE, ,RDO RJE 'JIGS BYED 'JIGS PAR BYED, ,KHRO BO'I
RGYAL PO GDONG DRUG 'JIGS, ,MIG DRUG LAG DRUG STOBS DANG LDAN,
KENG RUS MCHE BA GTZIGS PA PO, ,HA LA HA LA GDONG BRGYA PA,,

GSHIN RJE MTHAR BYED BGEGS KYI RGYAL, ,RDO RJE SHUGS CAN 'JIGS
BYED PA, ,RDO RJE GRAGS PA RDO RJE SNYING, ,SGYU 'PHRUL RDO RJE
GSUS PO CHE, ,RDO RJE SKYE GNAS RDO RJE'I DBANG, ,RDO RJE SNYING
PO MKHA' 'DRA

BA; ;MI G-YO RAL PA GCIG BSGYINGS PA, ,GLANG CHEN PAGS PA RLON PA
'CHANG, ,DRAG CHEN H'A H'A ZHES SGROG PA, ,HI HI ZHES SGROG 'JIGS
PAR BYED, ,GAD MO CHEN PO GAD RGYANGS CAN, ,RDO RJE GAD

MO CHER SGROG PA, ,RDO RJE SEMS DPA' SEMS DPA' CHE, ,RDO RJE
RGYAL PO BDE BA CHE, ,RDO RJE GTUM PO DGA' BA CHE, ,RDO RJE H'Um
MDZAD H'Um GI GZUGS, ,RDO RJE MDA' YI MTSON 'CHANG BA, ,RDO RJE
RAL

GRIS GCOD MDZAD PA, ,RDO RJE KUN 'CHANG RDO RJE CAN, ,RDO RJE
GCIG PU G-YUL SEL BA, ,RDO RJE 'BAR BA GTZIGS PA'I MIG, ,MGO
SKYES RDO RJE 'BAR BA STE, ,RDO RJE 'BEBS PA 'BEBS PA CHE, ,MIG

BRGYA PA STE RDO RJE'I MIG ,RDO RJE'I SPU NI MYU GU LUS, ,RDO
RJE'I SPU NI LUS GCIG PU, ,RDO RJE RTZE MO SEN MOS BRTZAMS, ,RDO
RJE SNYING PO PAGS PA MKHREGS, ,RDO RJE PHRENG THOGS DPAL DANG
LDAN, ,RDO RJE'I

RGYAN GYIS BRGYAN PA STE, ,GAD RGYANGS H'A H'A NGAS PAR SGROG ,YI
GE DRUG PA RDO RJE'I SGRA, ,'JAM PA'I DBYANGS NI SGRA CHE BA,
,'JIG RTEN GSUM GCIG SGRA CHEN PO, ,NAM MKHA'I KHAMS KYI MTHAR
THUG


@7A *, ,SGRA; ;SGRA DANG LDAN PA RNAMS KYI MCHOG ,YANG DAG MED DE
DE BZHIN NYID, ,YANG DAG MTHA' STE YI GE MED, ,STONG NYID SMRA
BA'I KHYU MCHOG STE, ,ZAB CING RGYA CHE'I SGRA SGROG PA, ,

CHOS KYI DUNG STE SGRA CHEN PE, ,CHOS KYI GAnd'I SGRA BO CHE,
,RAB TU MI GNAS MYA NGAN 'DAS, ,PHYOGS BCUR CHOS KYI RNGA BO CHE,
,GZUGS MED GZUGS LDAN DAM PA STE, ,SNA TSOGS GZUGS

CAN YID RANG BZHIN, ,GZUGS RNAMS THAMS CAD SNANG BA'I DPAL,
,GZUGS BRNYAN MA LUS 'CHANG BA PO, ,SNANG BA MED CING CHE BAR
GRAGS, ,KHAMS GSUM DBANG PHYUG CHEN PO

STE; ;'PHAGS LAM SHIN TU MTHO LA GNAS, ,CHOS KYI TOG NI CHER
'BYUNG BA, ,'JIG RTEN GSUM PO GCIG GZHON LUS, ,GNAS BRTAN RGAN PO
SKYE RGU'I BDAG ,SUM CU RTZA GNYIS

MTSAN 'CHANG BA, ,SDUG GU 'JIG RTEN GSUM NA MDZES, ,SLOB DPON
'JIG RTEN YON TAN SHES, ,'JIG RTEN SLOB DPON 'JIGS PA MED, ,MGON
SKYOB 'JIG RTEN GSUM KHYAB PA, ,

SKYABS DANG SKYOB PA BLA NA MED, ,NAM MKHA' KHYAB PA LONGS SPYOD
PA, ,THAMS CAD MKHYEN PA YE SHES MTSO, ,MA RIG SGO NGA'I SBUBS
'BYED PA, ,SRID PA'I DRA BA 'JOMS PA PO, ,NYON

MONGS MA LUS ZHI BYED PA, ,'KHOR BA'I RGYA MTSO PHA ROL SON, ,YE
SHES DBANG BSKUR COD PAN CAN, ,YANG DAG RDZOGS PA'I SANGS RGYAS
RGYAN, ,SDUG BSNGAL GSUM GYI SDUG BSNGAL


@7B ZHI; ;GSUM MTHA' MTHA' YAS GROL GSUM PA, ,SGRIB PA THAMS CAD
NGES PAR GROL, ,MKHA' LTAR MNYAM PA NYID LA GNAS, ,NYON MONGS DRI
MA KUN LAS 'DAS, ,DUS GSUM DUS MED

RTOG PAR GNAS, ,SEMS CAN KUN GYI KLU CHEN PO, ,YON TAN THOD CAN
RNAMS KYI THOD, ,LHAG MA KUN LAS RNAM GROL BA, ,NAM MKHA'I LAM LA
RAB GNAS PA, ,YID BZHIN NOR BU CHEN PO

'CHANG, ,KHYAB BDAG RIN CHEN KUN GYI MCHOG ,DPAG BSAM SHING CHEN
RGYAS PA STE, ,BUM PA BZANG PO CHE BA'I MCHOG ,BYED PA SEMS CAN
KUN DON BYED, ,PHAN THOGS SEMS CAN MNYES

GSHIN PA, ,BZANG NGAN SHES PA DUS SHES PA, ,KHYAB BDAG DAM SHES
DAM TSIG LDAN, ,DUS SHES SEMS CAN DBANG PO SHES, ,RNAM GROL GSUM
LA MKHAS PA PO, ,YON TAN LDAN ZHING YON

TAN SHES, ,CHOS SHES RAB ZHI BKRA SHIS 'BYUNG, ,BKRA SHIS KUN GYI
BKRA SHIS PA, ,GRAGS PA DPAL MO SNYAN PA DGE, ,DBUGS 'BYIN CHEN
PO DGA' STON CHE, ,DGA' BA CHEN PO ROL PA CHE,,

BKUR STI RIM GRO PHUN SUM TSOGS, ,RAB TU DGA' BA GRAGS BDAG DPAL,
,MCHOG LDAN MCHOG SPYIN GTZO BO STE, ,SKYABS KYI DAM PA SKYABS SU
'OS, ,RAB MCHOG 'JIGS PA CHEN PO'I

DGRA; ;'JIGS PA MA LUS SEL BA PO, ,GTZUG PHUD PHUD BU RAL PA CAN,
,RAL BA MGO REG COD PA NA LDAN, ,GDONG LNGA GTZUG PHUD LNGA DANG
LDAN, ,ZUR PHUD LNGA DANG LDAN PA'I THOD, ,MGO ZLUM


@8A *, ,BRTUL ZHUGS CHEN PO 'CHANG, ,TSANGS PAR SPYOD PA BRTUL
ZHUGS MCHOG, DKA' THUB MTHAR PHYIN DKA' THUB CHE, ,KHRUS LDAN
GOO'U TA MA MCHOG ,BRAM ZE,

TSANGS PA TSANGS PA RIG ,TSANGS PA MYA NGAN 'DAS PA THOB, ,GROL
BA THAR PA RNAM GROL LUS, ,RNAM GROL ZHI BA ZHI BA NYID, ,MYA
NGAN 'DAS ZHI MYA NGAN 'DAS, ,LEGS PAR NGES 'BYUNG MTHAR

BYED BA; ;BDE BA SDUG BSNGAL MTHAR BYED GNAS, ,'DOD CHAGS BRAL BA
BRTAGS PA ZAD, ,THUB PA MED PA DPE MED PA, ,GSAL MIN MI SNANG GOS
PA MED, ,CHA MED KUN 'GRO KHYAB PA PO,,

PHRA MO SA BON ZAG PA MED, ,RDUL MED RDUL BRAL DRI MA MED, ,NYES
PA SPANGS PA SKYON MED PA, ,SHIN TU RAB SAD RNAM SAD BDAG ,THAMS
CAD YE SHES KUN RIG MCHOG ,RNAM PAR SHES

PA'I CHOS NYID 'DAS, ,YE SHES GNYIS MANG TSUL 'CHANG BA, ,RNAM
PAR RTOG MED LHUN GYIS GRUB, ,DUS GSUM SANGS RGYAS LAS BYED PA,
,SANGS RGYAS THOG MA THA MA MED, ,DANG PO'I SANGS

RGYAS RIGS MED PA, ,YE SHES MIG GCIG DRI MA MED, ,YE SHES LUS CAN
DE BZHIN GSHEGS, ,TSIG GI DBANG PHYUG SMRA BA CHE, ,SMRA BA'I
SKYES MCHOG SMRA BA'I RGYAL, ,SMRA BA'I DAM PA

MCHOG GI GNAS, ,SMRA BA'I SENG+GE THUB PA MED, ,KUN TU LTA BA
MCHOG TU DGA', ,GZI BRJID PHRENG LDAN BLTA NA SDUG ,'OD BZANG
'BAR BA DPAL GYI BE'U, ,SNANG BA GSAL BAR BYED


@8B PA'I 'OD, ,SMAN PA CHE MCHOG GTZO BO STE, ,ZUG RDU 'BYIN PA
BLA NA MED, ,SMAN RNAMS MA LUS LJON PA'I SHING, ,NYON MONGS NAD
KYI DGRA CHE BA, ,SDUG GU 'JIG RTEN GSUM GYI MCHOG,

DPAL LDAN RGYU SKAR DKYIL 'KHOR TZAN, ,PHYOGS BCU NAM MKHA'I
MTHAR THUG PA, ,CHOS KYI RGYAL MTSAN CHEN PO SGRENG, ,'GRO BA'I
GDUGS GCIG YANGS PA STE, ,BYAMS DANG SNYING RJE'I

DKYIL 'KHOR CAN, ,DPAL LDAN PADMA GAR DBANG PHYUG ,KHYAB BDAG
CHEN PO RIN CHEN GDUGS, ,SANGS RGYAS KUN GYI RGYAL PO CHE, ,SANGS
RGYAS KUN BDAG DNGOS PO 'DZIN, ,SANGS RGYAS KUN

GYI RNAL 'BYOR CHE, ,SANGS RGYAS KUN GYI BSTAN PA GCIG ,RDO RJE
RIN CHEN DBANG BSKUR DPAL, ,RIN CHEN KUN BDAG DBANG PHYUG STE,
,'JIG RTEN DBANG PHYUG KUN GYI BDAG ,RDO RJE KUN 'CHANG

MNGA' BDAG STE, ,SANGS RGYAS KUN GYI THUGS CHE BA, ,SANGS RGYAS
KUN GYI THUGS LA GNAS, ,SANGS RGYAS KUN GYI SKU CHE BA, ,SANGS
RGYAS KUN GYI MTSO DANG LDAN, ,RDO RJE NYI MA SNANG BA CHE, ,RDO
RJE ZLA

BA DRI MED 'OD, ,CHAGS BRAL DANG PO CHAGS PA CHE, ,KHA DOG SNA
TSOGS 'BAR BA'I 'OD, ,RDO RJE SKYIL KRUNG RDZOGS SANGS RGYAS,
,SANGS RGYAS BRJOD PA'I CHOS 'DZIN PA, ,DPAL LDAN SANGS RGYAS

PADMA SKYES, ,KUN MKHYEN YE SHES MDZOD 'JIN PA, ,RGYAL PO SGYU
'PHRUL SNA TSOGS 'CHANG, ,CHE BA SANGS RGYAS RIG BA 'CHANG, ,RDO
RJE RNON BO RAL GRI CHE, ,RNAM PAR DAG PA 'GYUR MED MCHOG,


@9A *, ,THEG PA CHEN PO SDUG BSNGAL GCOD, ,MTSON CHA CHEN PO RDO
RJE CHOS, ,RDO RJE ZAB MO DZIN DZIKA ,RDO RJE BLO GROS DON BZHIN
RIG ,PHA ROL PHYIN PA KUN RDZOGS PA, ,SA RNAMS THAMS

CAD RNAM PAR BRGYAN, ,RNAM PAR DAG PA BDAG MED CHOS, ,YANG DAG YE
SHES ZLA SNYING 'OD, ,SGYU 'PHRUL DRA BA RNAL 'BYOR CHE, ,RGYUD
KUN GYI NI BDAG PO MCHOG ,MA LUS RDO RJE SKYIL KLUNG STE, ,

YE SHES SKU RNAMS MA LUS 'CHANG, ,KUN TU BZANG PO BLO GROS BZANG,
,SA YI SNYING PO 'GRO BA 'DZIN, ,SANGS RGYAS KUN GYI SNYING PO
CHE, ,SNA TSOGS SPRUL PA'I 'KHOR LO 'CHANG, ,DNGOS PO

KUN GYI RANG BZHIN MCHOG ,DNGOS PO KUN GYI RANG BZHIN 'DZIN,
,SKYE MED CHOS TE SNA TSOGS DON, ,CHOS KUN NGO BO NYID 'CHANG BA,
,SKAD CIG GCIG LA SHES RAB CHE, ,CHOS KUN KHONG DU CHUD,

PA 'CHANG, ,CHOS KUN MNGON PAR RTOGS PA STE, ,THUB PA BLO MCHOG
YANG DAG MTHA' ,MI G-YO RAB TU DANG BA'I BDAG, ,RDZOGS PA'I SANGS
RGYAS BYANG CHUB 'CHANG, ,SANGS RGYAS KUN GYI

MNGON GSUM PA, ,YE SHES ME LCE 'OD RAB GSAL, ,'DOD PA'I DON SGRUB
DAM PA STE, ,NGAN SONG THAMS CAD RNAM SBYONG BA, ,MGON PO SEMS
CAN KUN GYI MCHOG, ,SEMS CAN THAMS CAD

RAB GOL BDE, ,NYON MONGS G-YUL DU GCIG DPA' BA, ,MI SHES DGRA YE
DREGS PA 'JOMS, ,BLO NI SGEG 'CHANG DPAL DANG LDAN, ,DPA' BO MI
SDUG GZUGS 'CHANG BA, ,LAG PA'I DBYUG


@9B PA BRGYA BSKYOD CING, ,RKANG PA BSKYOD PAS GAR BYED PA, ,DPAL
LDAN LAG PA BRGYAS GANG LA, ,NAM MKHA' KHYAB PAR GAR BYED PA,
,RKANG PA GCIG GIS MTHIL GNON PA, ,SA YI SNYING PO MTHIL LA GNAS

TSANGS PA'I SGO NGA'I RTZE MO GNON, ,RKANG MTHEB SEN MO LA GNAS
PA, ,DON GCIG GNYIS MED CHOS KYI DON, ,DAM PA'I DON TE 'JIGS PA
MED, ,RNAM RIG SNA TSOGS RANG BZHIN DON, ,SEMS

DANG RNAM SHES RGYUD DANG LDAN, ,DNGOS PO MA LUS DON DGA' BA,
,STONG PA NYID DGA' MCHOG GI BLO, SRID PA'I 'DOD CHAGS LA SOGS
'DAS, ,SRID PA GSUM PO DGA' BA CHE, ,DAG PA SPRIN DKAR

BZHIN DU DKAR, ,'OD BZANG STON KA'I ZLA BA'I 'OD, ,NYI MA 'CHAR
KA'I DKYIL LTAR MDZES, ,'DOD CHAGS CHEN PO SEN MO'I 'OD, ,ZUR
PHUD BZANG PO MTHON KHA MCHOG ,SKRA MCHOG MTHON KHA CHEN PO

'CHANG, ,NOR BU CHEN PO 'OD CHAGS DPAL, ,SANGS RGYAS SPRUL PA'I
RGYAN DANG LDAN, ,'JIG RTEN KHAMS BRGYA KUN BSKYOR PA, ,RDZU
'PHRUL RKANG PA STOBS CHEN LDAN, ,DE NYID DRAN PA CHEN PO
'CHANG,,

DRAN PA BZHI PO TING 'DZIN RGYAL, ,BYANG CHUB YAN LAG ME TOG
DGA', ,DE BZHIN GSHEGS PA YON TAN MTSO, ,LAM GYI YAN LAG BRGYAD
TSUL RIG ,YANG DAG SANGS RGYAS LAM RIG PA, ,SEMS

CAN KUN LA SHAS CHER CHAGS, ,NAM MKHA' LTA BUR CHAGS PA MED,
,SEMS CAN KUN GYI YID LAS SKYES, ,SEMS CAN KUN GYI YID LTAR
MGYOGS, ,SEMS CAN KUN GYI DBANG DON SHES, ,SEMS


@10A *, ,CAN KUN GYI YID 'PHROG PA, ,PHUNG PO LNGA DON DE NYID
SHES, ,RNAM DAG PHUNG PO LNGA 'CHANG BA, ,THAMS CAD NGES 'BYUNG
MTHA' LA GNAS, ,THAMS CAD NGES PAR 'BYUNG BA MKHA'

THAMS CAD NGES 'BYUNG LAM LA GNAS, ,THAMS CAD NGES 'BYUNG STON PA
PO, ,YAN LAG BCU GNYIS SRID RTZA BTON, ,DAG PA RNAM PA BCU GNYIS
'CHANG, ,DBEN BZHI'I TSUL GYI RNAM PA CAN,

SHES PA BRGYAD PO RTOGS PA 'CHANG, ,BDEN DON RNAM PA BCU GNYIS
LDAN, ,DE NYID RNAM PA BCU DRUG RIG ,RNAM PA NYI SHUS BYANG CHUB
PA, ,RNAM PAR SANGS RGYAS KUN RIG MCHOG ,DPAG

MED SANGS RGYAS SPRUL PA YI, ,SKU YI MTHA' NI RNAM SGOM PA, ,SKAD
CIG THAMS CAD MNGON PAR RTOGS, ,SEMS KYI SKAD CIG DON KUN RIG
,THEG PA SNA TSOGS THABS TSUL GYI, ,'GRO BA'I

DON GYI RNAM DBYE CAN, ,THEG PA GSUM GYI NGES 'BYUNG NI, ,THEG PA
GCIG GI 'BRAS BUR GNAS, ,NYON MONGS KHAMS RNAMS RNAM DAG BDAG
,LAS KYI KHAMS RNAMS ZAD BYED PA; ;CHU BO

RGYA MTSO KUN LAS RGAL, ,SBYOR BA'I DGON PA LAS BYUNG BA, ,NYON
MONGS NYE NYON KUN NYON MONGS, ,BAG CHAGS BCAS PA RAB SPANGS PA,
,SNYING RJE CHEN PO SHES RAB THABS, ,DON YOD 'GRO

BA'I DON MDZAD PA, ,'DU SHES THAMS CAD RAB SPANGS DON, ,RNAM SHES
DON NI 'GOG PA 'CHANG, ,SEMS CAN KUN GYI YID KYI YUL, ,SEMS CAN
KUN GYI YID GNAS PA, ,SEMS CAN KUN


@10B GYI YID NA GNAS, ,DE DAG SEMS DANG MNYAM NYID SON, ,SEMS CAN
KUN YID TSIM PAR BYED, ,SEMS CAN KUN GYI YID DGA' BA, ,GRUB MTHA'
'KHRUL PA LDAN PA MIN, ,'KHRUL PA THAMS CAD

RNAM PAR SPANGS, ,DON GSUM THE TSOM MED PA'I BLO, ,KUN DON YON
TAN GSUM GYI BDAG, ,DUS GSUM PHUNG PO LNGA YI DON, ,SKAD CIG
THAMS CAD RNAM SGOM PA, ,SKAD CIG GCIG MNGON RDZOGS

SANGS RGYAS, ,SANGS RGYAS KUN GYI RANG BZHIN 'CHANG, ,LUS MED
SKUS TE SKU YI MCHOG ,SKU NI BYE BA RNAM PAR 'GYED, ,GZUGS RNAMS
MA LUS KUN TU STON, ,SNOR BU CHEN PO RIN CHEN TOG, SANGS

RGYAS KUN GYIS RTOGS BYA BA, ,SANGS RGYAS BYANG CHUB BLA NA MED,
,GSANG SNGAGS SKYE GNAS YI GE MED, ,GSANG SNGAGS CHEN PO RIGS
GSUM PA, ,GSANG SNGAGS DON KUN SKYED PA PO, ,THIG LE

CHEN PO YI GE MED, ,STONG PA CHEN PO YI GE LNGA, ,THIG LE STONG
PA YI GE DRUG ,RNAM PA THAMS CAD RNAM PA MED, ,BCU DRUG PHYED
PHYED THIG LE CAN, ,CHA MED CHA LDAN LAS 'DAS PA, ,BSAM GTAN

BZHI PA'I RTZE MO 'CHANG, ,BSAM GTAN YAN LAG KUN SHES SHING,
,TING 'DZIN RIG DANG RGYUD RIG PA, ,TING 'DZIN SKU STE SKU YI
MCHOG ,LONGS SPYOD RDZOGS SKU KUN GYI RGYAL, ,SPRUL PA'I SKU STE

SKU YI MCHOG ,SANGS RGYAS SPRUL PA'I RGYUD 'CHANG BA, ,PHYOGS
BCUR SPRUL PA SNA TSOGS 'GYED, ,JI BZHIN 'GRO BA'I DON BYED PA,
,LHA YI DBANG PO LHA YI LHA, ,LHA MIN DBANG PO SBYIN BYED BDAG,


@11A *, ,LHA YI BLA MA 'CHI MED DBANG, ,RAB 'JOMS RAB 'JOMS DBANG
PHYUG PO, ,SRID PA'I DGON PA LAS RGAL BA, ,STON PA GCIG PU 'GRO
BA'I BLA, ,'JIG RTEN PHYOGS BCUR

RAB GRAGS PA, ,CHOS KYI SBYIN BDAG CHE BA PO, ,BYAMS PA'I GO CHA
CHAS PA STE, ,SNYING RJE YI NI YA LAD BGOS, ,SHES RAB RAL GRI
MDA' GZHU THOGS, ,NYON MONGS MI SHES G-YUL NGO

SEL; ;DPA' BO BDUD DGRA BDUD 'DUL BA, ,BDUD BZHI'I 'JIGS PA MTHAR
BYED PA, ,BDUD DPUNG THAMS CAD PHAM PAR BYED, ,RDZOGS PA'I SANGS
RGYAS 'JIG RTEN 'DREN, ,MCHOD 'OS

BSTOD 'OS PHYAG GI GNAS, ,RTAG TU RIM GRO BYA BA'I 'OS, ,BKUR 'OS
RJED PAR BYA BA'I MCHOG ,PHYAG BYAR 'OS PA BLA MA'I MCHOG ,'JIG
RTEN GSUM PO GOM GCIG BGROD, ,NAM

MKHA' MTHA' MED RNAM PAR GNON, ,GSUM RIG GTZANG MA DAG PA STE,
,MNGON SHES DRUG LDAN RJES DRAN DRUG ,BYANG CHUB SEMS DPA' SEMS
DPA' CHE, ,RDZU 'PHRUL CHEN PO 'JIG RTEN

'DAS; ;SHES RAB PHA ROL PHYIN PA'I MTHA', ,SHES RAB KYI NI DE
NYID THOB, ,BDAG RIG GZHAN RIG THAMS CAD PA, ,KUN LA PHAN PA GANG
ZAG MCHOG ,'JIG RTEN DPE LAS 'DAS PA STE, ,

SHES DANG SHES BYA'I BDAG PO MCHOG ,GTZO PO CHOS KYI SBYIN PA'I
BDAG ,PHYAG RGYA BZHI PO'I DON STON PA, ,'GRO BA'I BSNYEN BKUR
GNAS KYI MCHOG ,NGES 'BYUNG GSUM PO BGROD RNAMS


@11B KYI; ;DON GYI DAM PA RNAM DAG DPAL, ,'JIG RTEN GSUM GYI SKAL
BZANG CHE, ,DPAL LDAN 'BYOR PA KUN BYED PA, ,'JAM DPAL DPAL DANG
LDAN PA'I MCHOG ,MCHOG SBYIN RDO RJE MCHOG KHYOD 'DUD, ,

YANG DAG MTHAR GYUR KHYOD LA 'DUD, ,STONG NYID SNYING PO KHYOD LA
'DUD, ,SANGS RGYAS BYANG CHUB KHYOD LA 'DUD, ,SANGS RGYAS CHAGS
PA KHYOD LA 'DUD, ,SANGS RGYAS 'DOD LA PHYAG 'TSAL 'DUD, ,SANGS

RGYAS DGYES PA KHYOD LA 'DUD, ,SANGS RGYAS ROL LA PHYAG 'TSAL
'DUD, ,SANGS RGYAS 'DZUM PA KHYOD LA 'DUD, ,SANGS RGYAS SNANG LA
PHYAG 'TSAL 'DUD, ,SANGS RGYAS GSUNG BA KHYOD LA 'DUD, ,

SANGS RGYAS THUGS LA PHYAG 'TSAL 'DUD, ,DNGOS MED LAS BYUNG KHYOD
LA 'DUD, ,SANGS RGYAS 'BYUNG BA KHYOD LA 'DUD, ,NAM MKHA' LAS
BYUNG KHYOD LA 'DUD, ,YE SHES LAS BYUNG KHYOD LA 'DUD, ,

SGYU 'PHRUL DRA BA KHYOD LA 'DUD, ,SANGS RGYAS GAR MDZAD KHYOD LA
'DUD, ,THAMS CAD THAMS CAD KHYOD LA 'DUD, ,YE SHES SKU NYID KHYOD
LA 'DUD, ,LAG NA RDO RJE RDO RJE 'CHANG, 'DI NI, BCOM LDAN

'DAS KYI YE SHES KYI SKU DANG, DE BZHIN GSHEGS PA THAMS CAD KYI
YE SHES KYI SKU DANG, 'JAM DPAL YE SHES SEMS DPA'I MA 'DRES PA
YONGS SU DAG PA'I MTSAN YANG DAG PAR BRJOD PA'O, ,

KHYOD KYI BLA NA MED PA'I DGA' BA DANG RAB TU DANG BA DANG MGU BA
CHEN PO YANG DAG PAR BSKYED PA'I DON DANG, SKU DANG GSUNG DANG
THUGS KYI GSANG BA YONGS SU DAG PA'I PHYIR DANG, YONGS SU MA


@12A *, ,RDZOGS PA DANG YONGS SU MA DAG PA'I SA DANG PHA ROL TU
PHYIN PA DANG BSOD NAMS DANG YE SHES KYI TSOGS YONGS SU RDZOGS PA
DANG YONGS SU DAG PA'I PHYIR DANG, BLA NA

MED BA'I DON LHAG PAR MA RTOGS PA LHAG PAR RTOGS PA'I PHYIR DANG,
MA THOB PA THOB PA'I PHYIR DANG, JI SRID DE BZHIN GSHEGS PA THAMS
CAD KYI DAM PA'I CHOS KYI TSUL YANG DAG PAR

GZUNG BA'I DON DU YANG BDAG GIS BSTAN PA DANG, YANG DAG PAR RAB
TU BSHAD PA DANG, RNAM PAR BKROL BA DANG, RNAM PAR PHYE BA DANG,
RAB TU GSAL BAR BYAS PA DANG, BYIN GYIS

BRLABS PA'O, ,LAG NA RDO RJE RDO RJE 'CHANG, 'DI NI, NGAS KHYOD
KYI RGYUD LA SNGAGS KYI CHOS NYID THAMS CAD KYI BYIN GYI RLABS
KYIS BYIN GYIS BRLABS PA'O, ,'DI NI, 'KHOR LO DANG PO'I

RJES SU BSNGAGS PA BCU GCIG GO, ,GZHAN YANG LAG NA RDO RJE RDO
RJE 'CHANG, MTSAN YANG DAG PAR BRJOD PA 'DI NI, SHIN TU YONGS SU
DAG PA, YONGS SU BYANG BA, THAMS CAD MKHYEN PA'I

YE SHES DANG, SKU DANG GSUNG DANG THUGS KYI GSANG BAR GYUR BA'O,
,DE BZHIN GSHEGS PA THAMS CAD KYI SANGS RGYAS KYI BYANG CHUB
PA'O, ,YANG DAG PAR RDZOGS PA'I SANGS RGYAS RNAMS

KYI MNGON PAR RTOGS PA'O, ,DE BZHIN GSHEGS PA THAMS CAD KYI BLA
NA MED PA'O, ,BDE BAR GSHEGS PA THAMS CAD KYI CHOS KYI DBYINGS
RTOGS PA'O, ,RGYAL BA RNAMS KYI BDUD KYI


@12B STOBS THAMS CAD PHAM PAR BYED PA'O, ,STOBS BCU DANG LDAN PA
THAMS CAD KYI STOBS BCU'I STOBS SU GYUR PA'O, ,THAMS CAD MKHYEN
PA'I YE SHES RNAMS KYI THAMS CAD MKHYEN PA'O, ,

CHOS THAMS CAD KYI LUNG NGO, ,SANGS RGYAS THAMS CAD KYI YANG DAG
PAR KUN CHUB PA'O, ,BYANG CHUB SEMS DPA' SEMS DPA' CHEN PO THAMS
CAD KYI DRI MA MED PA SHIN TU YONGS SU DAG PA,

BSOD NAMS DANG YE SHES KYI TSOGS YONGS SU RDZOGS PA'O, ,NYAN THOS
DANG RANG SANGS RGYAS THAMS CAD KYI RAB TU SKYE BA'O, ,LHA DANG
MI THAMS CAD KYI PHUN SUM TSOGS PA'I ZHING NGO, ,THEG PA

CHEN PO'I RAB TU GNAS PA'O, ,BYANG CHUB SEMS DPA'I SPYOD PA'I
'BYUNG KHUNGS SO, ,'PHAGS PA'I LAM YANG DAG PA'I MTHAR THUG PA'O,
,RNAM PAR GROL BA RNAMS KYI BRTAG PA'O, ,NGES PAR

'BYUNG BA'I LAM GYI SKYED PA'O, ,DE BZHIN GSHEGS PA'I GDUNG GI
RGYUN MI 'CHAD PA'O, ,BYANG CHUB SEMS DPA' CHEN PO'I RIGS DANG
RGYUD RAB TU 'PHEL BA'O, ,PHAS KYI RGOL BA THAMS CAD

KYI TSAR GCOD PA'O, ,MU STEGS PA THAMS CAD KYI RNAM PAR 'JOMS
PA'O, ,BDUD BZHI'I STOBS DANG DPUNG DANG SDE RNAMS KYI PHAM PAR
BYED PA'O, ,SEMS CAN THAMS CAD KYI YANG DAG PAR,

SDANG PA'O, ,NGES PAR 'BYUNG BAS BGROD PA THAMS CAD KYI 'PHAGS
PA'I LAM YONGS SU SMIN PA'O, ,TSANGS PA'I GNAS BZHI LA GNAS PA
RNAMS KYI TING NGE 'DZIN NO, ,SEMS RTZE GCIG BA


@13A *, ,RNAMS KYI BSAM GTAN NO, ,LUS DANG NGAG DANG YID MNGON
PAR SBYOR BA RNAMS KYI RNAL 'BYOR RO, ,YANG DAG PAR SBYOR PA
THAMS CAD KUN TU SBYOR BA DANG BRAL BA'O, ,NYON

MONGS PA DANG NYE BA'I NYON MONGS PA THAMS CAD KYI SPONG BA'O,
,SGRIB PA THAMS CAD KYI NYE BAR ZHI BA'O, ,'CHING BA THAMS CAD
KYI RNAM PAR GROL BA'O, ,LHAG MA THAMS CAD KYI THAR PA'O, ,SEMS

NYE BAR 'PHRO BA THAMS CAD KYI ZHI BA'O, ,'BYOR PA THAMS CAD KYI
'BYUNG GNAS SO, ,RGUD PA THAMS CAD KYI RAB TU 'JOMS PA'O, ,NGAN
SONG GI SGO THAMS CAD KYI 'GEBS PA'O, ,RNAM PAR

GROL BA'I GRONG KHYER GYI LAM DAM PA'O, ,'KHOR BA'I 'KHOR LO'I
RAB TU MI 'JUG PA'O, ,CHOS KYI 'KHOR LO'I RAB TU BSKOR BA'O, ,DE
BZHIN GSHEGS PA'I BSTAN PA'I GDUGS DANG

RGYAL MTSAN DANG BA DAN RAB TU SGRENG BA'O, ,DAM BA'I CHOS STON
PA'I LHAG PAR GNAS PA'O, ,BYANG CHUB SEMS DPA'I SNGAGS KYI SGO'I
SPYOD PA RNAMS KYI MYUR DU GRUB PA'O, ,SHES RAB KYI PHA

ROL TU PHYIN PA RNAMS LA MNGON PAR SBYOR BA RNAMS KYI SGOM PAR
LHAG PAR RTOGS PA'O, ,GNYIS SU MED PA SO SOR RTOG PAR SGOM PA
MNGON PAR SBYOR BA RNAMS KYI STONG PA NYID SO SOR

RTOGS PA'O, ,PHA ROL TU PHYIN PA DANG TSOGS THAMS CAD KYI SKYED
PA'O, ,YONGS SU DAG PA'I SA DANG PHA ROL TU PHYIN PA THAMS CAD
KYI YONGS SU RDZOGS PA'O, ,YANG DAG PA'I 'PHAGS


@13B PA'I BDEN PA BZHI PO RNAMS KYI SO SOR RTOG PA'O, ,DRAN PA
NYE PAR GZHAG PA BZHI PO RNAMS KYI CHOS THAMS CAD GCIG PA'I SEMS
SO SOR RTOGS PA'O, ,MTSAN YANG DAG PAR BRJOD PA 'DI NI,

JI SRID SANGS RGYAS KYI YON TAN THAMS CAD KYI YONGS SU RDZOGS
PA'I BAR RO, ,'DI NI, 'KHOR LO GNYIS PA'I RJES SU BSNGAGS PA LNGA
BCU RTZA GNYIS SO, ,GZHAN YANG LAG NA RDO RJE RDO RJE 'CHANG,

MTSAN YANG DAG PAR BRJOD PA 'DI NI, SEMS CAN THAMS CAD KYI LUS
DANG NGAG DANG YID KYIS KUN TU SPYAD PA'I SDIG PA MA LUS PA RAB
TU ZHI BAR BYED PA'O, ,SEMS CAN THAMS CAD KYI NGAN

SONG THAMS CAD RNAM PAR SBYONG BA'O, ,NGAN 'GRO THAMS CAD ZLOG
PA'O, ,LAS KYI SGRIB PA THAMS CAD YANG DAG PAR GCOD PA'O, ,MI
KHOM PA BRGYAD DU SKYE BAR 'GYUR BA THAMS CAD MI SKYE BAR

BYED PA'O, ,'JIGS PA CHEN PO BRGYAD NYE BAR ZHI BAR BYED PA'O,
,RMI LAM NGAN PA THAMS CAD NGES PAR SEL BA'O, ,MTSAN MA NGAN PA
THAMS CAD RNAM PAR SEL BAR BYED PA'O, ,LTAS NGAN PA DANG

BGEGS THAMS CAD NYE BAR ZHI BAR BYED PA'O, ,BDUD KYI DGRA'I LAS
THAMS CAD THAG RING DU BYED PA'O, ,DGE BA'I RTZA BA DANG BSOD
NAMS THAMS CAD NYE BAR 'PHEL BAR BYED PA'O, ,TSUL BZHIN

MA YIN PA'I YID LA BYED PA THAMS CAD MI SKYE BAR BYED PA'O,
,RGYAGS BA DANG NGA RGYAL DANG DREGS PA DANG NGAR 'DZIN PA THAMS
CAD NGES PAR 'JOMS PAR BYED PA'O, ,SDUG BSNGAL DANG YID MI


@14A *, ,BDE BA THAMS CAD MI SKYE BAR BYED PA'O, ,DE BZHIN GSHEGS
PA THAMS CAD KYI SNYING POR GYUR PA'O, ,BYANG CHUB SEMS DPA'
THAMS CAD KYI GSANG BAR GYUR PA'O, ,

NYAN THOS DANG RANG SANGS RGYAS THAMS CAD KYI GSANG CHEN DU GYUR
PA'O, ,PHYAG RGYA DANG SNGAGS THAMS CAD DU GYUR PA'O, ,CHOS THAMS
CAD BRJOD DU MED PAR SMRA BA RNAMS KYI DRAN PA DANG

SHES BZHIN YANG DAG PAR SKYED PA'O, ,BLA NA MED PA'I SHES RAB
DANG YID GZHUNG PAR BYED PA'O, ,NAD MED PA DANG STOBS DANG DBANG
PHYUG PHUN SUM TSOGS PAR BYED PA'O, ,DPAL

DANG DGE BA DANG ZHI BA DANG LEGS PA RAB TU 'PHEL BAR BYED PA'O,
,GRAGS PA DANG SNYAN PA DANG TSIGS SU BCAD PA DANG BSTOD PA RAB
TU GSAL BAR BYED PA'O, ,NAD DANG 'JIGS PA CHEN

PO THAMS CAD NYE BAR ZHI BAR BYED PA'O, ,SHIN TU DAG PA RNAMS KYI
SHIN TU DAG PA'O, ,SHIN TU GTZANG BA RNAMS KYI SHIN TU GTZANG
BA'O, ,SHIN TU 'BYOR LDAN RNAMS KYI SHIN TU 'BYOR

LDAN NO; ;SHIN TU BKRA SHIS PA RNAMS KYI SHIN TU BKRA SHIS PA'O,
,SKYABS 'DOD PA RNAMS KYI SKYABS SO, ,GNAS 'DOD PA RNAMS KYI GNAS
SO, ,SKYOB PA 'DOD PA RNAMS KYI SKYOB PA'O,,

DPUNG GNYEN MED PA RNAMS KYI DPUNG GNYEN NO, ,GLING 'DOD PA RNAMS
KYI GLING DU GYUR PA'O, ,RTEN 'DOD PA RNAMS KYI BLA NA MED PA'I
RTEN DU GYUR PA'O, ,SRID PA'I RGYA MTSO'I NGA ROL TU 'GRO


@14B BA RNAMS KYI GRUR GYUR PA'O, ,NAD THAMS CAD NGES PAR 'JOMS
PA'I PHYIR SMAN PA'I RGYAL PO CHEN POR GYUR PA'O, ,BLANG BAR BYA
BA DANG DOR BAR BYA BA'I DNGOS PO RNAM PAR DBYE BA'I PHYIR SHES
RAB TU

GYUR PA'O, ,LTA BA NGAN PA'I MUN PA'I SMAG RUM THAMS CAD BSAL
BA'I PHYIR YE SHES KYI SNANG BAR GYUR PA'O, ,SEMS CAN THAMS CAD
KYI BSAM PA DANG 'DOD PA JI LTA BA BZHIN DU YONGS SU

RDZOGS PA'I PHYIR YID BZHIN GYI NOR BUR GYUR PA'O, ,'JAM DPAL GYI
YE SHES KYI SKU RAB TU THOB PA'I PHYIR THAMS CAD MKHYEN PA'I YE
SHES SU GYUR PA'O, ,SPYAN LNGA RAB TU THOB PA'I PHYIR

YONGS SU DAG PA'I YE SHES GZIGS PAR GYUR PA'O, ,ZANG ZING DANG MI
'JIGS PA DANG CHOS KYI SBYIN PA RAB TU GTONG PA NYID KYIS PHA ROL
TU PHYIN PA DRUG YONGS SU RDZOGS PAR GYUR PA'O, ,

BSOD NAMS DANG YE SHES KYI TSOGS DANG TING NGE 'DZIN YONGS SU
RDZOGS PA NYID KYIS SA BCU RAB TU THOB PAR GYUR PA'O, ,GNYIS KYI
CHOS DANG BRAL BA'I PHYIR GNYIS SU MED PA'I CHOS NYID

DO; ;LHAG PAR SGRO 'DOGS PA DANG BRAL BA NYID KYI PHYIR DE BZHIN
NYID KYI RANG BZHIN DANG GZHAN MA YIN PA'I CHOS NYID DO, ,DE
BZHIN GSHEGS PA THAMS CAD KYI YE SHES KYI SKU YONGS SU DAG PA'I
RANG

BZHIN NYID KYIS YANG DAG PA'I RANG BZHIN NYID DO, ,LTA BA NGAN
PA'I TSANG TSING MA LUS PA NGES PAR SEL BA NYID KYIS RNAM PA
THAMS CAD CHEN PO STONG PA NYID KYI RANG BZHIN NYID DO, ,MTSAN
YANG DAG


@15A *, ,PAR BRJOD PA 'DI NI, 'DI LTAR GNYIS SU MED PA'I CHOS
NYID KYI DON DANG MING YANG DAG PAR 'DZIN PA RAB TU GSAL BAR BYED
PA NYID KYI SA CHOS THAMS CAD BRJOD DU

MED PAR GYUR PA'O, ,'DI NI, 'KHOR LO GSUM PA'I RJES SU BSNGAGS PA
LNGA BCU RTZA GNYIS SO, ,GZHAN YANG LAG NA RDO RJE RDO RJE
'CHANG, RIGS KYI BU'AM RIGS KYI BU MO GANG LA LA

SNGAGS KYI SGO'I SPYOD PA SPYOD PAS BCOM LDAN 'DAS YE SHES SEMS
DPA'I YE SHES KYI SKU, DE BZHIN GSHEGS PA THAMS CAD KYI YE SHES
KYI SKU GNYIS SU MED PA DON DAM PA'I

MTSAN YANG DAG PAR BRJOD PA GTZUG GI NOR BU ZHES BYA BA 'DI MTHA'
DAG YONGS SU RDZOGS PA MA TSANG BA MED PA, DUM BU MA YIN PA,
TSIGS SU BCAD PA DANG, TSIG DANG, YI GE 'DI RNAMS

NYID KYI NYI MA SO SOR DUS GSUM DU 'DZIN PAR BYED PA DANG, RJOD
PAR BYED PA DANG, KUN CHUB PAR BYED PA DANG, TSUL BZHIN YID LA
BYED PA DANG, GZHAN RNAMS LA YANG DUS JI LTA BAR RGYAS

PAR JI LTA BA BZHIN RAB TU GSAL BAR BYED PA DANG, MTSAN GYI DON
GZHAN DANG GZHAN RE RE ZHING YANG 'JAM DPAL YE SHES KYI SKU MNGON
DU BYAS TE YID RTZE GCIG PAS SGOM PAR BYED PA

DANG, LHAG PAR MOS PA DANG, DE KHO NA YID LA BYED PA DAG GIS KUN
NAS SGO'I GNAS PAS GNAS PA DANG, CHOS THAMS CAD SO SOR RTOGS PA
DANG, MCHOG TU GYUR PA DANG RNYOG PA MED PA


@15B DANG SHES RAB KYIS RJES SU 'BIGS PA DANG, DAD PAS YANG DAG
PAR BGROD PA DE LA NI, DUS GSUM DU DUS MED PAR SANGS RGYAS DANG
BYANG CHUB SEMS DPA' THAMS CAD YANG DAG PAR 'DUS

TE YANG DAG PAR GSHEGS SHING YANG DAG PAR BYON NAS CHOS THAMS CAD
KYI SGO RNAMS NYE BAR STON PAR 'GYUR RO, ,BDAG NYID SGOM PA NYE
BAR STON PAR BYED DO, ,SANGS RGYAS DANG BYANG CHUB SEMS

DPA' THAMS CAD KYI BYIN GYI RLABS KYIS KYANG LUS DANG NGAG DANG
YID KYI RGYUD LA YANG DAG PAR BYIN GYIS RLOB PAR BYED DO, ,SANGS
RGYAS DANG BYANG CHUB SEMS DPA' THAMS CAD KYI RJES SU 'DZIN

PAS KYANG 'DZIN PAR BYED DO, ,CHOS THAMS CAD LA MI 'JIGS PA'I
SPOBS PA YANG NYE BAR SGRUB PAR BYED DO, ,DGRA BCOM PA DANG NYAN
THOS DANG RANG SANGS RGYAS THAMS CAD KYANG 'PHAGS PA'I CHOS

LA SDUG PA'I BSAM PA NYID KYIS BDAG GI DNGOS PO YANG NYE BAR STON
PAR BYED DO, ,GDUL DKA' BA 'DUL BA PO RNAMS KYANG KHRO BO'I RGYAL
PO CHEN PO DANG, RDO RJE 'CHANG CHEN PO LA SOGS PA 'GRO

BA YONGS SU SKYOB PAR GYUR PA GZUGS SNA TSOGS PA'I SPRUL PA'I SKU
RNAMS KYIS MDANGS DANG STOBS DANG GZI BRJID ZIL GYIS MI GNON PA
NYID DANG, SNGAGS DANG, PHYAG RGYA DANG, MNGON PAR

RDZOGS PA DANG, DKYIL 'KHOR RNAMS NYE BAR STON PAR BYED DO,
,SNGAGS DANG RIG PA'I RGYAL PO MA LUS PA DANG, BGEGS DANG LOG
'DREN DANG BDUD DANG DGRA PHYIR RGOL BA DANG GZHAN GYIS MI THUB
PA


@16A *, ,CHEN PO THAMS CAD KYANG MTSAN MO DANG NYIN MOR BCAS PAR
SKAD CIG SO SOR SPYOD PA THAMS CAD DANG, LAM RNAMS SU SRUNG BA
DANG SKYOB PA DANG SBED PAR BYED DO, ,TSANGS

PA DANG DBANG PO DANG NYE DBANG DANG DRAG PO DANG SRED MED KYI BU
DANG KUN 'GYED GZHON NU DANG DBANG PHYUG CHEN PO DANG SMIN DRUG
GI BU DANG NAG PO CHEN PO DANG DGA' BYED DBANG PHYUG DANG GSHIN
RJE DANG

CHU LHA DANG LUS NGAN DANG 'PHROG MA DANG PHYOGS BCU'I 'JIG RTEN
SKYONG BA GANG YIN PA DE DAG THAMS CAD KYANG RTAG PAR RGYUN DU
MTSAN MO DANG NYIN MOR BCAS PA 'GRO BA DANG GNAS PA DANG NYAL

BA DANG 'DUG PA DANG GNYID LOG PA DANG GNYID SAD PA DANG MNYAM
PAR BZHAG PA DANG MNYAM PAR MA BZHAG PA DANG GCIG PUR GNAS PA
DANG SKYE BO MANG PO'I NANG DU SONG BA DANG, JI SRID

GRONG DANG GRONG KHYER DANG GRONG RDAL DANG LJONGS DANG YUL 'KHOR
DANG RGYAL PO'I PHO BRANG NA GNAS PA DANG, DBANG PO'I PHUR PA
DANG SGO KHANG DANG LAM SRANG DANG BZHI MDO DANG SUM MDO DANG
GRONG

KHYER GYI BAR DANG TSONG KHANG GI NANG DU GNAS PA DANG, JI SRID
KHANG STONG DANG RI DANG DGON PA DANG CHU KLUNG DANG DUR KHROD
DANG NAGS TSANG TSING DU NYE BAR SON PA DANG, 'BAGS PA DANG MA
'BAGS

PA DANG MYOS PA DANG RAB TU MYOS PA NA RTAG TU THAMS CAD KYI RNAM
PA THAMS CAD DU MCHOG TU SRUNG BA DANG, SKYOB PA DANG, SBED PAR
BYED PAR 'GYUR RO, ,NYIN MO DANG MTSAN MO MCHOG TU BE DI


@16B LEGS SU BYED PAR 'GYUR RO, ,GZHAN YANG GANG DAG LHA DANG KLU
DANG GNOD SBYIN DANG DRI ZA DANG LHA MA YIN DANG NAM MKHA' LDING
DANG MI 'AM CI DANG LTO 'PHYE CHEN PO DANG MI DANG MI MA YIN PA
RNAMS DANG,

GZHAN YANG GANG DAG GZA' DANG RGYU SKAR DANG MA MO DANG TSOGS KYI
BDAG PO RNAMS DANG, GANG YANG MA MO BDUN PO RNAMS DANG, GANG YANG
GNOD SBYIN MO DANG SRIN MO DANG SHA ZA MO RNAMS TE, DE RNAMS

THAMS CAD LHAN CIG MTHUN PAR SDE DANG BCAS PA 'KHOR DANG BCAS PA
RNAMS KYIS SPYOD LAM DANG LAM RNAMS SU YANG MCHOG TU BSRUNG BA
DANG, BSKYAB PA DANG, SBA BAR BYED PAR 'GYUR RO, ,GZHAN

YANG DE'I LUS LA MDANGS DANG STOBS RAB TU 'JUG PAR BYED DO, ,NAD
MED PA DANG STOBS DANG TSE 'PHEL BA YANG NYE BAR SGRUB PAR BYED
DO, ,'DI NI, 'KHOR LO BZHI PA'I RJES SU BSNGAGS PA BCU

DGU PA'O, ,GZHAN YANG LAG NA RDO RJE RDO RJE 'CHANG, MTSAN YANG
DAG PAR BRJOD PA GTZUG GI NOR BU ZHES BYA BA 'DI NI, NYI MA SO
SOR MA NYAMS PAR YANG DAG PAR BLANGS TE MGRIN PAR GNAS PA LAN

GSUM DU KHA TON DU BYED PA DANG, GLEGS BAM TU CHUD PA KLOG PAR
BYED PA DANG, RAB TU 'DON PAR BYED PA DANG, BCOM LDAN 'DAS 'JAM
DPAL YE SHES SEMS DPA'I GZUGS LA DMIGS TE DE'I

GZUGS KYI RJES SU SEMS PAR BYED PA DANG, YANG DE'I GZUGS KYI RJES
SU BSAM GTAN BYED PA DE NYID SPRUL PA'I GZUGS KYI SKUS YUN MI
RING BA NYID LAS GDUL BYA'I DBANG NYE BAR BZUNG NAS


@17A *, ,MTHONG BAR 'GYUR RO, ,SANGS RGYAS DANG BYANG CHUB SEMS
DPA' THAMS CAD SNA TSOGS PA'I SPRUL BA'I GZUGS KYI SKU DANG LHAN
CIG GNAS PA NAM MKHA'I MTHIL NA BZHUGS

PA RNAMS KYANG MTHONG BAR 'GYUR RO, ,SEMS DPA' CHEN PO DE'I SKYE
BA JI LTAR GYUR KYANG NGAN 'GRO DANG NGAN SONG DU LTUNG BA'I
'JIGS PA 'BYUNG BAR MI 'GYUR RO, ,RIGS NGAN DU SKYE BAR MI

'GYUR RO, ,YUL MTHA' 'KHOB KYI SKYE BOR SKYE BAR MI 'GYUR RO,
,DBANG PO DMAN PAR MI 'GYUR RO, ,DBANG PO MA TSANG BAR MI 'GYUR
RO, ,LOG PAR LTA BA'I RIGS SU SKYE BAR MI 'GYUR RO,,

SANGS RGYAS MI BZHUGS PA'I SANGS RGYAS KYI ZHING RNAMS SU SKYE
BAR MI 'GYUR RO, ,SANGS RGYAS 'BYUNG BA DANG DES BSTAN PA'I CHOS
SPONG BA DANG LKOG TU GYUR PAR MI 'GYUR RO, ,LHA TSE RING PO

RNAMS SU SKYE BAR MI 'GYUR RO, ,MU GE DANG NAD DANG MTSON GYI
BSKAL PA RNAMS LA SKYE BAR MI 'GYUR RO, ,SNYIGS MA LNGA'I DUS
RNAMS LA SKYE BAR MI 'GYUR RO, ,RGYAL PO DANG CHOM RKUN DANG

DGRA'I 'JIGS PA 'BYUNG BAR MI 'GYUR RO, ,RGUD PA DANG DBUL BA'I
'JIGS PA THAMS CAD 'BYUNG BAR MI 'GYUR RO, ,MI BSNGAGS PA DANG
SKUR PA 'DEBS PA DANG SMOD PA DANG MI SNYAN

PA DANG GRAGS PA NGAN PA'I 'JIGS PA 'BYUNG BAR MI 'GYUR RO, ,SKYE
BA BZANG BO DANG RIGS DANG RUS PHUN SUM TSOGS PA 'BYUNG BAR 'GYUR
RO, ,KUN NAS MDZES PAR GYUR PA DANG GZUGS


@17B DANG KHA DOG YANG DAG PAR LDAN PAR 'GYUR RO, ,'JIG RTEN PA
RNAMS KYI SDUG PA DANG YID LA 'BAB PA DANG 'GROGS NA MCHOG TU BDE
BA DANG MTHONG NA DGA' BAR 'GYUR RO, ,'JIG RTEN PA RNAMS KYI

MDZES PA DANG SKAL BA BZANG PO DANG LDAN PA DANG TSIG GZUNG BAR
BYA BAR 'GYUR RO, ,GANG DANG GANG DU SKYE BAR 'GYUR BA DE DANG
DER SKYE BA DAN PAR 'GYUR RO, ,LONGS SPYOD CHE BA DANG 'KHOR MANG
BA

DANG LONGS SPYOD MI ZAD PA DANG 'KHOR MI ZAD PAR 'GYUR RO, ,SEMS
CAN THAMS CAD KYI MCHOG TU GYUR PA'I SMON LAM DANG YE SHES DANG
YANG DAG PAR LDAN PAR 'GYUR RO, ,RANG BZHIN GYIS

KYANG PHA ROL TU PHYIN PA DRUG GI YON TAN DANG YANG DAG PAR LDAN
PAR 'GYUR RO, ,TSANGS PA'I GNAS BZHI LA GNAS PAR 'GYUR RO, ,DRAN
PA DANG SHES BZHIN DANG THABS DANG STOBS DANG SMON

LAM DANG YE SHES DANG YANG DAG PAR LDAN PAR 'GYUR RO, ,BSTAN BCOS
THAMS CAD LA 'JIGS PA MED PA DANG SMRA MKHAS PAR YANG 'GYUR RO,
,TSIG GSAL BA DANG BLUN PO MA YIN PA DANG

BLO GSAL BAR 'GYUR RO, ,MKHAS PA DANG LE LO MED PA DANG CHOG SHES
PA DANG DON CHE BA DANG SRED PA MED BAR 'GYUR RO, ,SEMS CAN THAMS
CAD KYI MCHOG TU YID BRTAN PAR BYA BA DANG SLOB

DPON DANG BLA MAR BKUR BAR BYA BAR 'GYUR RO, ,DE'I SNGON MA THOS
PA'I BZO DANG RTZIS DRANG SHES PA DANG BSTAN BCOS THAMS CAD KYANG
DON DANG GZHUNG LAS RAB TU GSAL BA YANG DAG PAR RTOGS


@18A *, ,PAR 'GYUR RO, ,SHIN TU YONGS SU DAG PA'I TSUL KHRIMS
DANG 'TSO BA DANG KUN TU SPYOD PA SPYOD PA DANG LDAN PAR 'GYUR
RO, ,LEGS PAR RAB TU 'BYUNG BA DANG LEGS

PAR BSNYEN PAR RDZOGS PAR 'GYUR RO, ,THAMS CAD MKHYEN PA NYID
BYANG CHUB KYI SEMS RAB TU BRJED PA MED PAR 'GYUR RO, ,NYAN THOS
DANG DGRA BCOM PA DANG RANG SANGS RGYAS KYI NGES PA

DANG BGROD PA LA GNAS PAR NAM YANG MI 'GYUR RO, ,'DI NI, 'KHOR LO
LNGA PA'I RJES SU BSNGAGS PA LNGA BCU RTZA GCIG GO, ,LAG NA RDO
RJE RDO RJE 'CHANG, DE LTAR YON TAN DPAG TU MED PA DANG

YANG DAG PAR LDAN PAR 'GYUR RO, ,RNAM PA DE LTA BU'I YON TAN DPAG
TU MED PA GZHAN RNAMS DANG YANG DAG PAR LDAN PAR 'GYUR RO, ,LAG
NA RDO RJE RDO RJE 'CHANG, DON DAM PA'I MTSAN YANG

DAG PAR BRJOD PA 'DI YANG DAG PAR 'DZIN PA'I SKYES BU GANG ZAG
NI, RING PO MI THOGS PAR BSOD NAMS DANG YE SHES KYI TSOGS LEGS
PAR BSAGS TE SHIN TU MYUR BAR SANGS RGYAS

KYI YON TAN RNAMS YANG DAG PAR BSGRUBS NAS BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR 'TSANG RGYA BAR
'GYUR RO, ,BSKAL PA MANG POR YONGS SU MYA NGAN

LAS MI 'DA' BA'I CHOS KYIS SEMS CAN THAMS CAD KYI BLA NA MED PA'I
CHOS STON PA PO DANG PHYOGS BCUR CHOS KYI RNGA BO CHE LHAG PAR
GNAS PA'I CHOS KYI RGYAL POR 'GYUR RO, ,'DI NI, 'KHOR


@18B LO DRUG PA'I BSNGAGS PA DPAG TU MED PA'O,, ,,AOm SARBA
DHARM'A BH'A WA SVA BH'A BA BI SHUDDHA BADZRA TZAKshU: AA A'A:
AAm AA: PRA KRi TI PA RI SHUDDHA: SARBA DHARMA: YA DU TA, SARBA
TA TH'A GA TA DZNY'A NA K'A YA

MANYDZU SHR'I PA RI SHUDDHI T'A, MU PA D'A YE TI, AA A'A: SARBA
TA TH'A GA TA HRi DA YA, HA RA HA RA, AOm H'Um HR'I: BHA GA WAN,
DZNY'A NA MURTTI W'A G'I SHVA RA MA H'A P'A TZA, SARBA DHARM'A GA
GA N'A MA LA SU PA RI SHUDDHA, DHARM'A DH'A TU DZNY'A

NA GARBHA AA:, DE NAS DPAL LDAN RDO RJE 'CHANG, ,DGA' ZHING MGU
NAS THAL MO SBYAR, ,MGON PO BCOM LDAN DE BZHIN GSHEGS, ,RDZOGS
SANGS RGYAS LA PHYAG 'TSAL NAS, ,RNAM MANG MGON

PO GZHAN RNAMS DANG, ,GSANG DBANG LAG NA RDO RJE DE, ,KHRO BO'I
RGYAL POR BCAS RNAMS KYIS, ,GSANG BSTOD NAS NI TSIG 'DI GSOL,
,MGON PO BDAG CAG RJES YI RANG, ,LEGS SO LEGS SO

LEGS PAR GSUNGS, ,BDAG CAG YANG DAG RDZOGS PA YI, ,BYANG CHUB
THOB PA'I DON CHEN MDZAD, ,'GRO BA MGON MED RNAMS DANG NI, ,RNAM
GOL 'BRAS BU 'TSAL BA YI, ,RNAM DAG LEGS PA'I

LAM 'DI NI, ,SGYU 'PHRUL DRA BA'I TSUL BSTAN PA, ,ZAB CING YANGS
LA RGYA CHE BA, ,DON CHEN 'GRO BA'I DON BYED PA, ,SANGS RGYAS
RNAMS KYI YUL 'DI NI, ,RDZOGS PA'I SANGS RGYAS KUN GYIS BSHAD,

RNAL 'BYOR CHEN PO'I RGYUD SGYU 'PHRUL DRA BA STONG PHRAG BCU
DRUG PA'I TI [?] LE'U [?] LAS [?] BYUNG [?] BA, 'JAM DPAL YE SHES SEMS DPA'I
DON DAM PA'I MTSAN YANG DAG PAR BRJOD PA BCOM


@19A *, ,LDAN 'DAS DE BZHIN GSHEGS PA SH'AKYA THUB PAS GSUNGS PA
RDZOGS SO,, ,,THUN MONG DANG THUN MONG MA YIN PA'I GSUNG RAB
THAMS CAD LA DBANG 'BYOR PA'I BDAG

NYID CHEN PO BLA MA DAM PA CHOS KYI RGYAL PO'I BKA' DRIN GYIS NYE
BAR BSKYANGS PA SGRA SGYUR GYI LO TZ'A BA BLO GROS BRTAN PAS,
BSAM GTAN GLING GI DBEN GNAS SU BSGYUR ZHING DAG PAR BYAS PA'O,

SNGON GYI SGRA SGYUR CHEN PO DE DAG GIS, ,RGYUD 'DI BSGYUR CING
KUN LA GRAGS LAGS MOD, ,'ON KYANG SGRA DON GTZUG LAG JI BZHIN DU,
,RGYUD 'DI BLO BRTAN GNYIS PAS LEGS PAR BSGYUR,


