@446A ;;RGYAR SKAD DU, A'ARYA DZNY'A NA KA S'U TRA BUD
DDH'A AA BA D'A NA, BOD SKAD DU, 'PHAGS PA SANGS RGYAS KYI RTOGS
PA BRJOD PA, SHES LDAN GYI MDO, SANGS RGYAS

DANG, BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA DUS CIG NA BCOM LDAN 'DAS YUM GYI DON DU LHA
RNAMS KYI GNAS SU SUM CU RTZA GSUM NA,

SHING YONGS 'DUS BRTOL GYI DRUNG NA, LA BA DKAR PO LTA BU'I RDO
LEB LA BZHUGS SO, ,DER LHA'I BU ZHIG LA 'CHI BA'I SNGA LTAS NGAN
PA LNGA BYUNG STE, PHRENG RGYAN RNYIS PA DANG, GOS RNYINGS

PA DANG, LUS DRI NGA BAR GYUR PA DANG, MCHAN KHUNG NAS RDUL 'DZAG
PA DANG, RANG GI STAN LA DGA' BA MED PAR GYUR TO, ,SKYE BA YANG
MTHONG STE, YANGS PA'I PHAG GI MNGAL DU SKYE BA

MTHONG NGO, ,DES DE MTHONG NAS MYA NGAN GYIS THEBS, SMRE SNGAGS
'DON, BRANG RDUNG ZHING DU LA, SHIN TU MONG MONG POR GYUR TO, ,DE
NAS LHA'I BU GZHAN ZHIG, LHA'I BU DE GA LA BDER SONG

SONG STE, 'DI SKAD CES SMRAS SO, ,LHA'I BU, KHYOD 'CHI BAS 'JIGS
SAM, SMRAS PA, LHA'I BU, BDAG 'CHI BAS 'JIGS SO, ,LHA'I BU, DE
CI'I PHYIR ZHE NA, BDAG LHA RNAMS KYI

NANG DU SUM CU RTZA GSUM 'DIR LHA'I BZA' BA NI ZOS, LHA'I BTUNG
BA NI 'THUNGS, LHA'I BGO BA NI BGOS NA, DE NAS PHYIR YANGS PA'I
PHAG GI MNGAL DU SKYE BA MTHONG STE, DER BDAG


@446B BSHANG BA ZA ZHING MTSON GYI 'CHI BAR 'GYUR TE, LHA'I BU,
DE LTA BAS NA BDAG 'CHI BAS 'JIGS SO, ,SMRAS PA, LHA'I BU, KHYOD
'CHI BAS MA 'JIGS SHIG, DE CI'I PHYIR ZHE NA, LHA'I BU, 'DI LTAR
DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
BCOM LDAN 'DAS DE, YUM GYI DON DU SUM CU RTZA GSUM GYI GNAS 'DI
NA, SHING YONGS 'DUS BRTOL GYI DRUNG NA,

LA BA DKAR PO LTA BU'I RDO LEB LA BZHUGS TE, JI STE LHA'I BU
KHYOD KYIS BCOM LDAN 'DAS DE LA PHYAG 'TSAL DANG, BCOM LDAN 'DAS
DE 'DIR GSHEGS TE, DES KHYOD NGAN SONG RNAMS LAS

GROL BAR MDZAD DO, ,DE CI'I PHYIR ZHE NA, LHA'I BU, SANGS RGYAS
BCOM LDAN 'DAS NI THUGS RJE CHEN POS SEMS CAN YONGS SU MA BTANG
BA YIN NO, ,DE NAS LHA'I BU DE STAN LAS LANGS TE,

BLA GOS PHRAG PA GCIG TU GZAR NAS, PUS MO G-YAS PA'I LHA NGA SA
LA BTZUGS TE, BCOM LDAN 'DAS GA LA BA DE LOGS SU THAL MO SBYAR BA
BTUD NAS CHED DU BRJOD PA 'DI CHED DU LAN GSUM

BRJOD DE, BCOM LDAN 'DAS DE BZHIN GSHEGS PA LA PHYAG 'TSAL LO,
,BCOM LDAN 'DAS DE BZHIN GSHEGS PA LA PHYAG 'TSAL LO, ,BDAG LA
THUGS BRTZE BA'I SLAD DU BCOM LDAN

'DAS DE 'DIR GSHEGS SU GSOL, BDAG NGAN SONG DU SKYE BA RNAMS LAS
GROL BAR MDZAD DU GSOL, DE NAS BCOM LDAN 'DAS KYIS LHA'I BU DE'I
LHAG PA'I BSAM PA THUGS SU CHUD


@447A *, ,NAS, LHA'I BU DE GA LA BA DER GSHEGS TE, GDAN BSHAMS PA
DE LA BZHUGS SO, ,BZHUGS NAS BCOM LDAN 'DAS KYIS LHA'I BU DE LA
'DI SKAD CES BKA'

STZAL TO, ,LHA'I BU, KHYOD 'CHI BAS 'JIGS SAM, GSOL PA, BCOM LDAN
'DAS, BDAG 'GUM PAS 'JIGS LAGS SO, ,DE CI'I SLAD DU ZHE NA, YANGS
PA'I PHAG GI MNGAL MI SDUG

PAR SKYE BA MTHONG LAGS TE, DER BDAG SKYES NAS BSHANG BA 'TSAL
ZHING MTSON GYIS 'GUM PAR 'GYUR LAGS TE, BCOM LDAN 'DAS, DE'I
SLAD DU BDAG 'GUM PAS 'JIGS

LAGS SO, ,DE NAS BCOM LDAN 'DAS KYIS LHA'I BU DE LA 'DI SKAD CES
BKA' STZAL TO, ,LHA'I BU, KHYOD 'CHI BAS MA 'JIGS SHIG, DE CI'I
PHYIR ZHE NA, LHA'I BU, SA'I KHAMS DANG, CHU'I

KHAMS MI 'GRO MI 'ONG GI BDAG NYID KYI LAS KYIS 'ONG ZHING 'GRO
STE, LHA'I BU, KHYOD TSUR SHOG, SANGS RGYAS LA SKYABS SU SONG
ZHIG, CHOS DANG, DGE 'DUN LA SKYABS SU SONG ZHIG, DE

NAS LHA'I BU DE STAN LAS LANGS TE, BCOM LDAN 'DAS LA 'DI SKAD CES
GSOL TO, ,BCOM LDAN 'DAS, DE LTAR 'TSAL LO, ,BDAG SANGS RGYAS LA
SKYABS SU MCHI'O, ,CHOS DANG

DGE 'DUN LA SKYABS SU MCHI'O, ,DE NAS BCOM LDAN 'DAS KYIS LHA'I
BU DE LA TSIGS SU BCAD DE BKA' STZAL PA, GANG ZHIG SANGS RGYAS LA
NI SKYABS SONG BA, ,DE NI NGAN 'GROR 'DIR


@447B NI MI 'GRO STE, ,LHA YI BDAG NYID DNGOS PO SPANGS NAS SU,
,MI YI BDAG NYID DNGOS PO LEN PAR 'GYUR, ,DE NAS BCOM LDAN 'DAS
KYIS LHA'I BU DE LA CHOS DANG LDAN PA'I GTAM YANG DAG PAR

BSTAN, YANG DAG PAR 'DZIN DU BCUG, YANG DAG PAR GZENGS BSTOD,
YANG DAG PAR DGA' BA'I BAR DU MDZAD NAS, GDAN LAS BZHENGS TE
BZHUD DO, ,BCOM LDAN 'DAS BZHUD NAS

RING PO MA LON PAR LHA'I BU DE 'CHI BA'I DUS BYAS SO, ,DUS BYAS
NAS DE MA THAG TU YANGS PA DER TSONG DPON ZHIG GI CHUNG MA DAM
PA'I MNGAL DU SKYES SO, ,DE ZLA BA DGU 'DAS NAS, KHYE'U

GZUGS BZANG BA MDZES PA, BLTA NA SDUG PA, KHA DOG BZANG PO, RGYAS
PA MCHOG DANG LDAN PA ZHIG BTZAS PAR GYUR TO, ,DE BTZAS MA THAG
TU TSIG 'DI SKAD CES SANGS RGYAS LA PHYAG

'TSAL LO, ,CHOS LA PHYAG 'TSAL LO, ,DGE 'DUN LA PHYAG 'TSAL LO
ZHES BRJOD DO, ,DE NAS DE'I PHA DANG, MA 'DI SNYAM DU SEMS TE,
KHYE'U 'DI NI SANGS RGYAS SHES, CHOS SHES, DGE

'DUN SHES TE, 'DI NI SHES PA DANG LDAN NO SNYAM DU 'DU SHES SKYES
SO, ,DE NAS KHYE'U SHES LDAN GANG GI TSE, LO BRGYAD LON PA LTA
BUR GYUR PA DE'I TSE, LI TZA BA'I GZHON NU RAB TU MANG PO

RNAMS KYIS LHAN CIG TU MDUN DU BDAR NAS SKYED MOS TSAL GYI BZHI
MDO NAS BYUNG NGO, ,DE'I TSE BCOM LDAN 'DAS YANGS PA'I TSAL CHEN
PO NA KHANG PA BRTZEGS PA'I KHANG BZANG NA BZHUGS


@448A *, ,TE; DE NAS BCOM LDAN 'DAS SNGA DRO'I DUS KYI TSE, SMAD
G-YOGS DANG, CHOS GOS GSOL, LHUNG BZED BSNAMS TE, YANGS PAR BSOD
SNYOMS LA PHYIR GSHEGS SO,,

BCOM LDAN 'DAS DE MDZES PA NAS, 'DOD DANG LDAN PA'I BAR DU GYUR
PA, KHYE'U SHES LDAN GYIS MTHONG NGO, ,MTHONG NAS DE BCOM LDAN
'DAS LA SEMS RAB TU DGA' BAR GYUR TO, ,SEMS

DGA' NAS BCOM LDAN 'DAS GA LA BA DER SONG STE PHYIN NAS, BCOM
LDAN 'DAS KYI ZHABS LA MGO BOS PHYAG BTZAL TE LAN GSUM BSKOR BA
BYAS NAS, PHYOGS GCIG TU 'DUG GO,

PHYOGS GCIG TU 'DUG NAS KHYE'U SHES LDAN GYIS BCOM LDAN 'DAS LA
TSIGS SU BCAD DE GSOL PA, BDAG GI SNGON GYI TSE DRAN TE, ,SDUG
BSNGAL RNAMS LAS RAB BKROL ZHING, ,

NGAN SONG LTUNG BA LAS NI BDAG ,'JIG RTEN MGON GYIS GROL BAR
MDZAD, ,MI MCHOG THUGS NI BRTZER DGONGS TE, ,BSOD SNYOMS 'DI NI
BZHES PAR MDZOD, ,BDAG GIS GDUGS

TSOD 'DI DAG NI, ,GROL BAR MDZAD NAS DENG BZHES LA, ,SANG NI BDAG
GI PHA MA YI, ,SDUM PAR 'DREN PAS BRTZER DGONGS TE, ,DGE SLONG
KUN DANG THABS GCIG TU, ,GDUGS TSOD

DAG NI GSOL BAR MDZOD, ,BCOM LDAN 'DAS CANG MI GSUNGS PAR GYUR
PAS, KHYE'U SHES LDAN GYIS GSOL PA GNANG NGO, ,DE NAS KHYE'U SHES
LDAN BCOM LDAN 'DAS CANG MI


@448B GSUNG BAS GNANG BAR RIG NAS, PHA MA GA LA BA DER SONG STE,
PHA MA LA 'DI SKAD CES SMRAS SO, ,YAB YUM, BDAG GIS NI BCOM LDAN
'DAS LA BSOD SNYOMS PHUL LAGS TE, SANG YANG GDUGS

TSOD LA SPYAN DRANGS SO, ,DE NAS KHYE'U SHES LDAN GYI PHA MA MGU
ZHING DGA' LA, YID RANGS SHING RAB TU DGA' STE, DGA' BA DANG, YID
BDE BA SKYES NAS, DE'I MTSAN MO BZA' BA DANG, BCA'

BA RO DANG LDAN PA ZHIM PA MANG PO MNGON PAR BSHAMS NAS YANGS
PA'I GRONG KHYER CHEN PO THAMS CAD PHYAG DAR BYAS TE, DAR GYI LDA
LDI BTAGS, POG PHOR NAS SPOS KYIS BDUGS, SPOS

CHUS CHAG CHAG BTAB, ME TOG GIS MDZES PAR BKRAM STE, DE'I MTSAN
MO 'DAS NAS DUS LA BAB PA DANG, BCOM LDAN 'DAS GA LA BA DER SONG
STE, BTZUN PA BCOM LDAN 'DAS,

GDUGS TSOD LA BAB STE, GDUGS TSOD SBYAR LAGS SO ZHES GSOL TO, ,DE
NAS BCOM LDAN 'DAS DE'I SNGA DRO SMAD G-YOGS DANG, CHOS GOS GSOL,
LHUD BZED BSNAMS NAS,

DGE SLONG GI TSOGS KYIS MDUN DU BDAR CING, DGE SLONG GI TSOGS
KYIS YONGS SU BSKOR TE, SHES LDAN GYI PHA MA'I KHYIM GA LA BA DER
GSHEGS NAS GDAN BSHAMS PA DE LA BZHUGS

SO; ;DE NAS KHYE'U SHES LDAN BCOM LDAN 'DAS DGE SLONG GI DGE 'DUN
DANG GDAN LA BZHUGS PAR RIG NAS, RANG GI LAG GIS BZA' BA DANG,
BCA' BA RO DANG LDAN PA ZHIM ZHING MANG


@449A *, ,BDAG LEGS PAR BRIMS, LEGS PAR GSOL TO, ,BCOM LDAN 'DAS
GDUGS TSOD GSOL BAR RIG NAS, SO SO SO SO LA RAS BCOS BU ZUNG
DANG, SO SO

LA LHAM ZUNG DAG PHUL LO, ,BCOM LDAN 'DAS LA CHOS GOS SAR PA GSUM
DANG, CHAG SAR PA ZUNG DAG GSOL TO, ,GSER GYI ME TOG DANG, DNGUL
GYI ME TOG RNAMS KYIS GTOR

TO; ;GANG MNGON PAR GTOR BA DE DAG GTOR MA THAG TU SANGS RGYAS
KYI MTHUS BCOM LDAN 'DAS KYI SPYI GTZUG GI THAD KAR KHANG PA
BRTZEGS PA BKRA BA, BLTA NA SDUG PA, GRU BZHI BA,

GNAS BZHI DANG LDAN PA ZHIG 'DUG PAR GYUR TO, ,KHANG PA BRTZEGS
PA DER DE BZHIN GSHEGS PA'I SKU SKYIL MO KRUNG BCAS TE CHOS 'CHAD
CING BZHUGS PA DES MTHONG NGO, ,DE

NAS KHYE'U SHES LDAN GYIS, BCOM LDAN 'DAS KYIS GZUGS DANG, RDZU
'PHRUL DANG, CHO 'PHRUL BSAM GYIS MI KHYAB PA DE 'DRA BA MTHONG
NAS, MGU ZHING DGA' BA NAS YID BDE BA

SKYES PA'I BAR DU GYUR NAS, BCOM LDAN 'DAS LA 'DI SKAD CES GSOL
TO, ,BCOM LDAN 'DAS, BDAG GI DGE BA'I RTZA BA 'DI BLA NA MA MCHIS
PA YANG DAG PAR RDZOGS PA'I BYANG

CHUB TU BSNGO STE, DGE BA'I RTZA BA DES NA, BDAG DA LTAR GYI BCOM
LDAN 'DAS BZHIN DU SANGS RGYAS SU GYUR CIG ,CHOS STON PAR YANG
GYUR CIG ,DGE 'DUN YONGS SU SKYONG BAR YANG


@449B GYUR CIG, DE NAS BCOM LDAN 'DAS KYIS KHYE'U SHES LDAN GYI
LHAG PA'I BSAM PA THUGS SU CHUD DE, 'DZUM PA MDZAD PA NAS SPYI
BO'I GTZUG GI NANG DU NUB PA'I BAR DU MDZAD PA, TSE DANG LDAN PA
KUN

DGA' BOS MTHONG STE, DON MED PA MI MDZAD DO SNYAM PA'I BAR DU'O,
,DE NAS BCOM LDAN 'DAS KYIS TSE DANG LDAN PA KUN DGA' BO LA TSIGS
SU BCAD DE SLAR BKA' STZAL PA, KUN DGA' 'DI LTA

SHES LDAN GYIS NI DE BZHIN GSHEGS PA MCHOD PAS NA, ,BSKAL PA BYE
BA DGU BCU DAG TU LOG PAR LTUNG BAR MI 'GYUR LA, ,DE NAS DE MA
THAG TU RNAM PAR 'DREN PAR NYE BAR SKYE 'GYUR TE,

MTSAN NI MKHYEN GTZO RGYAL PO ZHES BYA SANGS RGYAS 'JIG RTEN
'BYUNG BAR 'GYUR, ,SANGS RGYAS KYI NI RTOGS PA BRJOD PAS MKHAS
RNAMS YANG DAG DGA' BYED CING, ,MI YI MKHAS PA GANG GIS

THOS NAS DGE BA MANG PO BYED 'GYUR TE, ,RGYA MTSO MTHAS GTUGS
DPAG MED LTA BU'I DE BZHIN GSHEGS PA SANGS RGYAS LA, ,RAB TU DANG
BAS YON RNAMS PHUL BA'I 'BRAS BU CHUNG BAR

MI 'GYUR RO, ,BCOM LDAN 'DAS KYIS DE SKAD CES BKA' STZAL NAS,
KHYE'U SHES LDAN DANG, DGE SLONG DE DAG DANG, LHA DANG BCAS PA'I
'JIG RTEN YID RANGS TE, BCOM LDAN 'DAS

KYIS GSUNGS PA LA MNGON PAR BSTOD DO, ,'PHAGS PA SANGS RGYAS KYI
RTOGS PA BRJOD PA SHES LDAN GYI MDO RDZOGS SO,, ,,RGYA GAR GYI
MKHAN PO BIDY'A KA RA SID HA DANG, SARBA DZNY'A


@450A *, ,DE BA DANG, ZHUS CHEN GYI LO TZ'A BA BANDE DPAL BRTZEGS
KYIS BSGYUR CING ZHUS TE GTAN LA PHAB PA,,