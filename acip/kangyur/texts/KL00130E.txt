@334A ,,RGYA GAR SKAD

DU; A'ARYA M'A YO PA MA SA M'A DHI N'A MA MA H'A Y'A NA S'U TRA,
BOD SKAD DU, 'PHAGS PA SGYU MA LTA BU'I TING NGE 'DZIN CES BYA BA
THEG PA CHEN PO'I MDO, BAM PO DANG PO, SANGS RGYAS

DANG BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA DUS GCIG NA, BCOM LDAN 'DAS GRONG KHYER W'A RA
nA S'I NA DRANG SRONG LHUNG BA


@334B RI DVAGS KYI NAGS NA, DGRA BCOM PA NYI KHRI'I DGE SLONG GI
DGE 'DUN CHEN PO DANG, BYANG CHUB SEMS DPA' KHRI NYIS STONG LA
'DI LTA STE, BYANG CHUB SEMS DPA' SEMS DPA' CHEN

PO SENG GE'I SENG GE DANG, SENG GE'I BLO GROS DANG, LEGS PAR GNAS
PA'I BLO GROS DANG, DPE MED BLO GROS DANG, SA 'DZIN DANG, MES
BYIN DANG, CHU LHA DANG, DKON MCHOG

'BYUNG GNAS DANG, PHUG SPAS DANG, BZANG SKYONG DANG, GLOG LHA
DANG, RNAM PAR SNANG BYED DANG, 'JAM DPAL GZHON NUR GYUR BA DANG,
YE SHES 'BYUNG GNAS DANG, BRTZON

PA MI GTONG DANG, MTHONG BA DON YOD DANG, BYANG CHUB SEMS DPA'
SEMS DPA' CHEN PO BYAMS PA LA SOGS PA KHRI NYIS STONG DANG THABS
GCIG TU BZHUGS SO, ,LHA'I BU

MTSAMS BZANG DANG LEGS PAR GNAS PA'I BLO GROS LA SOGS PA THAMS
CAD KYANG THEG PA CHEN PO LA YANG DAG PAR ZHUGS PA NYI KHRI DANG
YANG THABS GCIG GO ,DE NAS BCOM

'DAS 'KHOR BRGYA STONG DU MAS YONGS SU BSKOR CING MDUN GYIS BLTAS
TE CHOS STON TO, ,DE NAS BYANG CHUB SEMS DPA' SEMS DPA' CHEN PO
PADMA'I DPAL GYI SNYING PO STAN LAS

LANGS TE, BLA GOS PHRAG PA GCIG TU GZAR NAS PUS MO G-YAS PA'I LHA
NGA SA LA BTZUGS TE, BCOM LDAN 'DAS GA LA BA DE LOGS SU THAL MO
SBYAR BA BTUD NAS, BCOM


@335A *, ,LDAN 'DAS LA 'DI SKAD CES GSOL TO, ,GAL TE ZHUS NAS ZHU
BA LUNG BSTAN PA'I SLAD DU BCOM LDAN 'DAS KYIS BDAG LA SKABS PHYE
NA, BCOM LDAN

'DAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS LA BDAG PHYOGS 'GA' ZHIG ZHU'O, ,DE SKAD CES GSOL
NAS, BCOM LDAN 'DAS KYIS

BYANG CHUB SEMS DPA' SEMS DPA' CHEN PO PADMA'I DPAL GYI SNYING PO
LA 'DI SKAD CES BKA' STZAL TO, ,PADMA'I DPAL GYI SNYING PO, KHYOD
LA DE BZHIN GSHEGS PAS DRIS PA LUNG

BSTAN PA'I PHYIR, RTAG TU SKABS PHYE'I, PADMA'I DPAL GYI SNYING
PO, KHYOD DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS LA CI DANG CI 'DOD PA DRIS

SHIG DANG, NGAS DRIS PA DE DANG DE'I LUNG BSTAN PAS KHYOD KYI
SEMS RANGS PAR BYA'O, ,DE SKAD CES BKA' STZAL NAS, BCOM LDAN 'DAS
LA BYANG CHUB SEMS DPA' SEMS

DPA' CHEN PO PADMA'I DPAL GYI SNYING POS 'DI SKAD CES GSOL TO,
,BCOM LDAN 'DAS, JI LTAR NA BYANG CHUB SEMS DPA' SEMS DPA' CHEN
PO BLA NA MED PA YANG DAG PAR

RDZOGS PA'I BYANG CHUB LAS PHYIR MI LDOG PA DANG, MNGON PAR SHES
PA LNGA DANG LDAN PA DANG, SGYU MA LTA BU'I TING NGE 'DZIN KYANG
'THOB CING, TING NGE 'DZIN DE THOB MA THAG TU JI


@335B LTA JI LTAR SEMS CAN RNAMS KYI DGE BA'I RTZA BA YONGS SU
RDZOGS PAR 'GYUR BA DE LTA DE LTAR LUS MNGON PAR SPRUL NAS SEMS
CAN RNAMS KYI MOS PA JI LTA BA DE BZHIN DU CHOS STON PA

DANG, CI NAS MYUR DU BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR 'GYUR BA LAGS, DE SKAD
CES GSOL NAS, BCOM LDAN 'DAS

KYIS BYANG CHUB SEMS DPA' SEMS DPA' CHEN PO PADMA'I DPAL GYI
SNYING PO LA 'DI SKAD CES BKA' STZAL TO, ,PADMA'I DPAL GYI SNYING
PO, LEGS SO, ,LEGS SO, ,PADMA'I DPAL GYI SNYING

PO KHYOD NI 'DI LTAR SNGON GYI RGYAL BA LA LHAG PAR BYA BA BYAS
PA, DGE BA'I RTZA BA BSAGS PA, SANGS RGYAS BYE BA KHRAG KHRIG
BRGYA STONG MANG PO LA BSNYEN BKUR BYAS PA STE, KHYOD

'DI LTAR SEMS CAN THAMS CAD LA SNYING BRTZE BA DANG, SNYING RJE
PAR ZHUGS PAS PADMA'I DPAL GYI SNYING PO KHYOD DE BZHIN GSHEGS PA
DGRA BCOM PA YANG DAG PAR RDZOGS PA'I

SANGS RGYAS LA DON 'DI 'DRI BAR SEMS PA NI LEGS SO, ,PADMA'I DPAL
GYI SNYING PO KHYOD DE'I PHYIR LEGS PAR RAB TU NYON LA YID LA
ZUNGS SHIG DANG, NGAS KHYOD LA BSHAD DO, ,

BYANG CHUB SEMS DPA' SEMS DPA' CHEN PO PADMA'I DPAL GYI SNYING
POS BCOM LDAN 'DAS LA LEGS SO ZHES GSOL NAS, BCOM LDAN 'DAS KYI
LTAR NYAN PA DANG, BCOM LDAN


@336A *, ,'DAS KYIS 'DI SKAD CES BKA' STZAL TO, ,PADMA'I DPAL GYI
SNYING PO, CHOS GCIG DANG LDAN NA BYANG CHUB SEMS DPA' SEMS DPA'
CHEN PO BLA NA MED PA

YANG DAG PAR RDZOGS PA'I BYANG CHUB LAS PHYIR MI LDOG PA DANG,
MNGON PAR SHES PA LNGA DANG LDAN PA DANG, SGYU MA LTA BU'I TING
NGE 'DZIN KYANG 'THOB CING TING NGE 'DZIN DE THOB MA

THAG TU JI LTA JI LTAR SEMS CAN RNAMS KYI DGE BA'I RTZA BA YONGS
SU RDZOGS PAR 'GYUR BA DE LTA DE LTAR LUS MNGON PAR SPRUL NAS,
SEMS CAN RNAMS KYI MOS PA JI LTA BA

DE BZHIN DU CHOS STON PA DANG, CI NAS MYUR DU BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR 'TSANG RGYA
BAR 'GYUR RO, ,CHOS GCIG PO GANG ZHE NA ,

PADMA'I DPAL GYI SNYING PO, 'DI LA BYANG CHUB SEMS DPA' KHAMS
GSUM PA THAMS CAD LA MI GNAS PA YIN TE, NANG NGAM PHYI ROL LA
GNAS PAR MI BYED DO, ,DE GNAS

PA MED PAS YANG DAG PA MTHONG BAR 'GYUR RO, ,YANG DAG PA MTHONG
BAS YANG DAG PA LA SBYOR BAR 'GYUR RO, ,YANG DAG PA LA SBYOR BAS
CI LA'ANG BLO THOGS PAR MI 'GYUR RO,,

DE BLO THOGS PA MED PAS YANG DAG PA'I BYA BA LA SPYOD DO, ,YANG
DAG PA'I BYA BA LA SPYOD PA DE GANG ZHE NA, 'DI LTA STE, CHOS
THAMS CAD NI RTEN CING 'BREL BAR 'BYUNG BA STE,


@336B CHOS GANG YANG THER ZUG TU GNAS PA MA YIN NO, ,CHOS THAMS
CAD NI RKYEN LAS 'BYUNG BA STE, RKYEN MED PAR 'BYUNG BA'I CHOS NI
GANG YANG MED DO, ,CHOS GANG RTEN CING 'BREL BAR

'BYUNG BA DE NI MA SKYES PA'O, ,DE LTAR NA CHOS THAMS CAD NI SKYE
BA MED PA STE, CHOS THAMS CAD MA SKYES PAR RTOGS PAR GYUR PA DE
NI BYANG CHUB SEMS DPA'I LAM LA 'JUG PA RTOGS

PA 'THOB BO, ,'DI LTAR SEMS CAN THAMS CAD LA PHAN PA'I DNGOS PO
DANG, SNYING RJE'I SEMS KYI RJES SU 'JUG PA RAB TU 'THOB BO, ,DE
DE LTAR MOS PAS CHOS THAMS CAD SGYU MA

LTA BUR RAB TU SHES SO, ,CHOS THAMS CAD NI YONGS SU BRTAGS PAS
SPRUL PA STE, YONGS SU BRTAGS PA DE'ANG SHIN TU STONG PA'O, ,CHOS
THAMS CAD STONG PAR RTOGS PA DE NI SGYU

MA LTA BU'I TING NGE 'DZIN 'THOB STE, TING NGE 'DZIN DE THOB MA
THAG TU JI LTA JI LTAR SEMS CAN RNAMS DGE BA'I RTZA BA YONGS SU
RDZOGS PAR 'GYUR BA DE LTA DE LTAR LUS MNGON PAR SPRUL

NAS SEMS CAN RNAMS KYI MOS PA JI LTA BA DE BZHIN DU CHOS STON PA
DANG, CI NAS MYUR DU BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR 'GYUR

RO; ;DE SKAD CES BKA' STZAL NAS, BCOM LDAN 'DAS LA BYANG CHUB
SEMS DPA' SEMS DPA' CHEN PO PADMA'I DPAL GYI SNYING POS 'DI SKAD
CES GSOL TO, ,BCOM LDAN


@337A *, ,'DAS, BYANG CHUB SEMS DPA' SEMS DPA' CHEN PO SGYU MA
LTA BU'I TING NGE 'DZIN 'DI THOB PA GANG LA LA DAG 'KHOR 'DIR
'DUS PA LTA MCHIS SAM,

BCOM LDAN 'DAS KYIS BKA' STZAL PA, PADMA'I DPAL GYI SNYING PO,
'KHOR 'DI NA BSAMS BZHIN DU GO CHA BGOS PA GANG DAG SGYU MA LTA
BU'I TING NGE 'DZIN 'DI THOB PA SKYES BU

DAM PA DRUG CU YOD DE, BYANG CHUB SEMS DPA' SEMS DPA' CHEN PO
BYAMS PA DANG, 'JAM DPAL GZHON NUR GYUR PA LA SOGS PA SKYES BU
DAM PA DRUG CU PO DAG SGYU MA LTA

BU'I TING NGE 'DZIN 'DI THOB PA YIN NO, ,GSOL PA, BCOM LDAN 'DAS,
SKYES BU DAM PA 'DI DAG GIS 'JIG RTEN GYI KHAMS 'DI NYID DU SGYU
MA LTA BU'I TING NGE 'DZIN 'DI THOB PA

LAGS SAM, 'ON TE 'JIG RTEN GYI KHAMS GZHAN DAG NA'ANG GANG DAG
SGYU MA LTA BU'I TING NGE 'DZIN 'DI THOB PA'I SKYES BU DAM PA DAG
KYANG MCHIS, BCOM LDAN 'DAS KYIS

BKA' STZAL PA, PADMA'I DPAL GYI SNYING PO, SANGS RGYAS KYI ZHING
'DI NAS NUB KYI PHYOGS CHA LOGS SU SANGS RGYAS KYI ZHING BYE BA
BRGYA STONG 'DAS PA NA 'JIG RTEN GYI KHAMS BDE

BA CAN ZHES BYA BA YOD DE, DE NA DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS 'OD DPAG MED CES BYA BA DA
LTAR BZHUGS TE 'TSO ZHING GZHES


@337B LA CHOS KYANG STON TO, ,SANGS RGYAS KYI ZHING DE NA BYANG
CHUB SEMS DPA' SEMS DPA' CHEN PO SPYAN RAS GZIGS DBANG PHYUG CES
BYA BA DANG, BYANG CHUB SEMS DPA' SEMS DPA' CHEN

PO MTHU CHEN THOB CES BYA BA DANG GNYIS TING NGE 'DZIN 'DI THOB
PA YIN TE, PADMA'I DPAL GYI SNYING PO SKYES BU DAM PA DE GNYIS
LAS BYANG CHUB SEMS DPA' SEMS DPA' CHEN PO GANG GZHAN

DAG NUB BDUN DU 'DRI BA'I LAN NYAN PA DE DAG SGYU MA LTA BU'I
TING NGE 'DZIN THOB BO, ,DE SKAD CES BKA' STZAL PA DANG, BCOM
LDAN 'DAS LA BYANG CHUB SEMS DPA' SEMS DPA' CHEN PO

PADMA'I DPAL GYI SNYING POS 'DI SKAD CES GSOL TO, ,BCOM LDAN
'DAS, SANGS RGYAS KYI ZHING DE NA SGYU MA LTA BU'I TING NGE 'DZIN
THOB PA'I BYANG CHUB SEMS DPA' SEMS DPA' CHEN

PO NI MANG DU MCHIS SO, ,DE CI'I SLAD DU ZHE NA, BCOM LDAN 'DAS,
'DI LTAR SANGS RGYAS KYI ZHING DER SKYES PA'I BYANG CHUB SEMS
DPA' SEMS DPA' CHEN PO DE DAG NI SGRIM MI

'TSAL BAR SKYES BU DAM PA DE GNYIS LAS CHOS 'DRI BA'I LAN NYAN
PA'I SLAD DU'O, ,BCOM LDAN 'DAS KYIS BKA' STZAL PA, PADMA'I DPAL
GYI SNYING PO, JI SKAD ZER PA DE DE BZHIN

TE; DE NA BYANG CHUB SEMS DPA' SEMS DPA' CHEN PO GANG DAG SGYU MA
LTA BU'I TING NGE 'DZIN LA GNAS PA DAG NI TSAD MED GRANGS MED DO,
,DE SKAD CES BKA' STZAL NAS, BCOM


@338A *, ,LDAN 'DAS LA BYANG CHUB SEMS DPA' SEMS DPA' CHEN PO
PADMA'I DPAL GYI SNYING POS 'DI SKAD CES GSOL TO, ,BCOM LDAN
'DAS, DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS KYIS JI LTA
BU'I SEMS KYI MTSAN MA BSTAN PAS, SKYES BU DAM PA DE GNYIS 'JIG
RTEN GYI KHAMS MI MJED 'DIR MCHI

BAR 'GYUR BA DANG, BDE BA CAN GYI 'JIG RTEN GYI KHAMS DE DANG, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
'OD DPAG MED DE'ANG 'JIG

RTEN GYI KHAMS 'DI NAS GDA' BAR 'GYUR BA DE LTA BU'I RDZU 'PHRUL
MNGON PAR 'DU MDZAD PA LEGS PAR MDZAD DU GSOL, ,DE CI'I SLAD DU
ZHE NA, BCOM LDAN 'DAS, SKYES

BU DAM PA DE GNYIS SANGS RGYAS KYI ZHING 'DIR MCHIS NA, BYANG
CHUB SEMS DPA'I THEG PA PA'I RIGS KYI BU DANG, RIGS KYI BU MO
RNAMS KYANG DGE BA'I RTZA BA YONGS SU RDZOGS

PAR 'GYUR, SKYES BU DAM PA DE GNYIS LAS CHOS 'DRI BA'I LAN THOS
PAS, SGYU MA LTA BU'I TING NGE 'DZIN KYANG THOB PAR 'GYUR, SANGS
RGYAS KYI ZHING 'DI NAS 'JIG RTEN GYI

KHAMS BDE BA CAN DANG, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS 'OD DPAG MED DE'ANG MTHONG STE,
MTHONG NAS KYANG RIGS KYI BU'AM


@338B RIGS KYI BU MO DAG BLA NA MED PA YANG DAG PAR RDZOGS PA'I
BYANG CHUB TU SEMS BSKYED NAS, SANGS RGYAS KYI ZHING DER SKYE BAR
SMON LAM 'DEBS PA DANG, DER SKYES MA THAG TU BLA NA

MED PA YANG DAG PAR RDZOGS PA'I BYANG CHUB LAS PHYIR MI LDOG PAR
'GYUR BA'I SLAD DU'O, ,DE NAS BCOM LDAN 'DAS KYIS BYANG CHUB SEMS
DPA' SEMS DPA' CHEN PO PADMA'I DPAL

GYI SNYING POS GSOL BA BTAB PAR MKHYEN NAS, MDZOD SPU NAS 'OD RAB
TU BKYE STE, 'OD DES STONG GSUM GYI STONG CHEN PO'I 'JIG RTEN GYI
KHAMS 'DI GSER GYI KHA DOG GI SNANG BA

CHEN POS KHYAB PAR GYUR TO, ,STONG GSUM GYI STONG CHEN PO'I 'JIG
RTEN GYI KHAMS 'DI NA RI'I TSOGS DANG, SHING LJON PA DANG, RI'I
RGYAL PO RI RAB DANG, RI BTANG GZUNG DANG,

BTANG GZUNG CHEN PO DANG, KHOR YUG DANG, KHOR YUG CHEN PO GANG
DAG YOD PA DANG, GANG DAG 'JIG RTEN GYI BAR GYI MUN PA MUN NAG DE
DAG THAMS CAD KYANG GSER GYI KHA DOG

GI SNANG BA DES KHYAB PAR GYUR TO, ,NYI MA DANG ZLA BA 'DI LTAR
RDZU 'PHRUL CHE BA, 'DI LTAR MTHU CHE BA, 'DI LTAR DBANG CHE BAR
GRAGS PA 'DI DAG KYANG MIG GI DBANG PO LA SNANG BAR

MA GYUR TO, ,NUB PHYOGS LOGS SU SANGS RGYAS KYI ZHING BYE BA
BRGYA STONG LAS THAL NAS, 'JIG RTEN GYI KHAMS BDE BA CAN DE THAMS
CAD GSER GYI KHA DOG GI SNANG BA CHEN POS


@339A *, ,KHYAB PAR GYUR TO, ,DE NAS 'OD DE BCOM LDAN 'DAS DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
'OD DPAG MED KYI

ZHABS LA PHYAG BTZAL TE, LAN BDUN BSKOR BA BYAS NAS, BCOM LDAN
'DAS DE'I SPYAN SNGAR MI SNANG BAR GYUR TO, ,DE NAS GANG DAG 'JIG
RTEN GYI KHAMS BDE BA CAN DER

SKYES PA'I SEMS CAN RNAMS DANG, BYANG CHUB SEMS DPA' RNAMS DANG,
NYAN THOS CHEN PO DE DAG GIS KYANG 'JIG RTEN GYI KHAMS MI MJED
'DI MTHONG ZHING DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA BYANG CHUB SEMS DPA'I TSOGS KYIS YONGS SU BSKOR
CING NYAN THOS KYI DGE 'DUN GYIS

BLTAS PA DE'ANG MTHONG STE, DPER NA, SKYU RU RA'I 'BRAS BU LAG
MTHIL DU BZHAG PA LTAR MTHONG NAS, DE DAG DGA' BA DANG, MCHOG TU
DGA' BA RGYA CHER SKYES TE, BCOM LDAN

'DAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS SH'AKYA THUB PA LA PHYAG 'TSAL LO ZHES TSIG DE SKAD
KYANG BRJOD DO, ,'JIG RTEN GYI KHAMS

MI MJED 'DIR DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SH'AKYA THUB PA'I 'KHOR GYI DKYIL 'KHOR DU GANG
DAG 'DUS PA DGE SLONG DANG, DGE


@339B MA DANG, DGE BSNYEN DANG, DGE BSNYEN MA DANG, LHA DANG, KLU
DANG, GNOD SBYIN DANG, DRI ZA DANG, LHA MA YIN DANG, NAM MKHA'
LDING DANG, MI'AM CI DANG, LTO 'PHYE CHEN PO DANG,

MI DANG, MI MA YIN PA DANG, BRGYA BYIN DANG, TSANGS PA DANG, 'JIG
RTEN SKYONG BA DANG, BYANG CHUB SEMS DPA' 'DUS PA DE DAG GIS
KYANG 'JIG RTEN GYI KHAMS BDE BA CAN DE DANG,

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS 'OD DPAG MED BYANG CHUB SEMS DPA'I TSOGS KYIS YONGS SU
BSKOR CING NYAN THOS KYI DGE 'DUN GYIS MDUN,

GYIS BLTAS TE, RI'I RGYAL PO BZHIN DU 'BAR BA DE DANG, THAMS CAD
DANG LDAN PA'I SANGS RGYAS KYI ZHING DE'ANG SA LER MTHONG STE,
'DI LTA STE, DPER NA, SKYES BU MIG DANG LDAN PAS

'DOM GANG TZAM GYI PHYOGS NA SKYES BU GCIG SHOS KYI BZHIN GYI
DKYIL 'KHOR SGRIM MI DGOS PAR MTHONG BA DE BZHIN DU, 'JIG RTEN
GYI KHAMS 'DI DANG, SANGS RGYAS KYI ZHING

'DI NAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS 'OD DPAG MED MTHONG NGO, ,'JIG RTEN GYI KHAMS BDE BA
CAN YON TAN BYE BA KHRAG KHRIG BRGYA

STONG DU MAS GANG BA YON TAN GYI BKOD PA CHEN PO DANG LDAN PA
DE'ANG SNANG NGO, ,MTHONG NAS KYANG DGA' BA DANG, MCHOG TU DGA'
BA RGYA CHEN PO SKYES TE, BCOM LDAN 'DAS DE BZHIN


@340A *, ,GSHEGS PA DGRA BCOM PA YANG DAG PAR RDZOGS PA'I SANGS
RGYAS 'OD DPAG MED LA PHYAG 'TSAL LO ZHES TSIG DE SKAD KYANG
BRJOD DO, ,SANGS

RGYAS KYI ZHING YANG DAG PAR BSTAN PA MDZAD PA NA SANGS RGYAS KYI
ZHING 'DI NA SNGON SEMS MA BSKYED PA'I SROG CHAGS BRGYAD KHRI
BZHI STONG BLA NA MED PA YANG DAG PAR RDZOGS

PA'I BYANG CHUB TU SEMS SKYES SO, ,'JIG RTEN GYI KHAMS BDE BA CAN
DU SKYE BAR 'GYUR BA DANG, BLA NA MED PA YANG DAG PAR RDZOGS PA'I
BYANG CHUB TU YANG DGE BA'I RTZA BA YONGS

SU BSNGO'O, ,'JIG RTEN GYI KHAMS BDE BA CAN DE NA BYANG CHUB SEMS
DPA' SEMS DPA' CHEN PO DANG, NYAN THOS CHEN PO GANG DAG 'KHOD PA
DE DAG GIS, 'JIG RTEN GYI KHAMS MI MJED 'DI MTHONG

NAS NGO MTSAR DU GYUR TE, THAL MO SBYAR NAS BCOM LDAN 'DAS DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA LA PHYAG 'TSAL ZHING

TSIG 'DI SKAD CES BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS SH'AKYA THUB PA LA PHYAG
'TSAL LO ZHES KYANG BRJOD DO, ,

BYANG CHUB SEMS DPA' SEMS DPA' CHEN PO DANG, NYAN THOS CHEN PO DE
DAG GIS TSIG DE BRJOD MA THAG TU DE'I TSE, THAMS CAD DANG LDAN
PA'I 'JIG RTEN GYI KHAMS DE RNAM PA


@340B DRUG TU 'GUL, RAB TU 'GUL, KUN TU RAB TU 'GUL, G-YOS, RAB
TU G-YOS, KUN TU RAB TU G-YOS, LDEG ,RAB TU LDEG ,KUN TU RAB TU
LDEG ,'UR 'UR, RAB TU 'UR 'UR,

KUN TU RAB TU 'UR 'UR, 'KHRUGS, RAB TU 'KHRUGS, KUN TU RAB TU
'KHRUGS, CHEM CHEM, RAB TU CHEM CHEM, KUN TU RAB TU CHEM CHEM MO,
,DE NAS BYANG CHUB SEMS DPA'

SEMS DPA' CHEN PO SPYAN RAS GZIGS DBANG PHYUG DANG, BYANG CHUB
SEMS DPA' SEMS DPA' CHEN PO MTHU CHEN THOB, BCOM LDAN 'DAS DE
BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS 'OD DPAG MED GA LA BA DER
DONG STE PHYIN NAS, BCOM LDAN 'DAS KYI ZHABS LA MGO BOS PHYAG
BTZAL TE, ZHE SA DANG BCAS PAR PHYOGS

GCIG TU 'KHOD DO, ,SKYES BU DAM PA DE GNYIS PHYOGS GCIG TU 'KHOD
NAS, BCOM LDAN 'DAS LA 'DI SKAD CES GSOL TO, ,BCOM LDAN 'DAS DE
BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS SH'AKYA THUB PA DE
MTHU BRTAN PA BRNYES PA NI, BCOM LDAN 'DAS, NGO MTSAR TO, ,BDE
BAR GSHEGS PA, NGO MTSAR TO, ,DE CI'I

SLAD DU ZHE NA, BCOM LDAN 'DAS, 'DI LTAR, BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA DE'I MTSAN BRJOD


@341A *, ,PA TZAM GYIS SEMS MA MCHIS PA'I DOGS 'DI'ANG RNAM PA
DRUG TU G-YOS PA'I SLAD DU'O, ,DE SKAD CES GSOL PA DANG, DE BZHIN
GSHEGS PA 'OD

DPAG MED KYIS SKYES BU DAM PA DE GNYIS LA 'DI SKAD CES BKA' STZAL
TO, ,RIGS KYI BU DAG ,SANGS RGYAS KYI ZHING 'DI NA BCOM LDAN 'DAS
DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS SH'AKYA THUB PA'I MTSAN
BRJOD PAR MA ZAD KYI, SANGS RGYAS KYI ZHING GZHAN DU MA DAG
NA'ANG BCOM LDAN 'DAS DE'I MTSAN YONGS SU BRJOD

DO; ;SANGS RGYAS KYI ZHING DE DAG THAMS CAD KYANG 'OD DES REG PAS
RNAM PA DRUG TU RAB TU G-YOS SO, ,SANGS RGYAS KYI ZHING DE DAG NA
SEMS CAN TSAD MED GRANGS MED PA DE BZHIN

GSHEGS PA SH'AKYA THUB PA'I MTSAN THOS NAS, DGE BA'I RTZA BA
YONGS SU RDZOGS PAR 'GYUR, BLA NA MED PA YANG DAG PAR RDZOGS PA'I
BYANG CHUB LAS PHYIR MI LDOG PAR GYUR TO,,

DE NAS BYANG CHUB SEMS DPA'I 'KHOR DE LAS BYANG CHUB SEMS DPA'
BYE BA PHRAG BZHI BCUS BCOM LDAN 'DAS DE BZHIN GSHEGS PA SH'AKYA
THUB PA'I MTSAN THOS SO, ,THOS

NAS KYANG DE DAG THAMS CAD 'DUS NAS MGRIN GCIG TU DGE BA'I RTZA
BA RNAMS BLA NA MED PA YANG DAG PAR RDZOGS PA'I BYANG CHUB TU
YONGS SU BSNGO'O, ,DE DAG KYANG BCOM LDAN


@341B 'DAS KYIS BLA NA MED PA YANG DAG PAR RDZOGS PA'I BYANG CHUB
LAS PHYIR MI LDOG PAR LUNG BSTAN TO, ,DE NAS DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS

'OD DPAG MED DE LA BYANG CHUB SEMS DPA' SEMS DPA' CHEN PO SPYAN
RAS GZIGS DBANG PHYUG DANG, BYANG CHUB SEMS DPA' SEMS DPA' CHEN
PO MTHU CHEN THOB KYIS 'DI SKAD

CES GSOL TO, ,BCOM LDAN 'DAS DE BZHIN GSHEGS PA SH'AKYA THUB PA
DES SNGON MA MTHONG MA THOS PA'I 'OD 'DI BTANG BA RGYU MA MCHIS,
RKYEN MA MCHIS PAR NI, BCOM LDAN

'DAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS SH'AKYA THUB PAS 'DI LTAR YID DU MCHI BA DANG, 'DI
LTAR BLTA NA SDUG PA'I 'OD MI GTONG NA GANG GI

SLAD DU BCOM LDAN 'DAS DE BZHIN GSHEGS PA SH'AKYA THUB PA DES 'DI
LTAR YID DU MCHI BA DANG, 'DI LTAR BLTA NA SDUG PA'I 'OD BKYE BA
'DI'I RGYU NI GANG LAGS, RKYEN NI CI LAGS,

DE SKAD CES GSOL PA DANG, DE BZHIN GSHEGS PA 'OD DPAG MED KYIS
SKYES BU DAM PA DE GNYIS LA 'DI SKAD CES BKA' STZAL TO, ,RIGS KYI
BU DAG ,JI SKAD SMRAS PA DE DE BZHIN

TE; RGYU MED RKYEN MED PAR BCOM LDAN 'DAS DES 'DI LTAR YID DU
'ONG BA DANG, 'DI LTAR BLTA NA SDUG PA'I 'OD MI BKYE'O, ,DE CI'I
PHYIR ZHE NA, BCOM LDAN 'DAS DE BZHIN


@342A *, ,GSHEGS PA DGRA BCOM PA YANG DAG PAR RDZOGS PA'I SANGS
RGYAS SH'AKYA THUB PA DE, DENG BYANG CHUB SEMS DPA' 'JUG PA ZHES
BYA BA'I TING NGE 'DZIN RIN

PO CHE BSGRUB PA'I CHOS KYI RNAM GRANGS STON PAR 'GYUR TE, DE'I
PHYIR BCOM LDAN 'DAS SH'AKYA THUB PA DES CHOS BSTAN PA DE'I SNGA
LTAS SU 'DI LTAR YID DU 'ONG BA DANG, 'DI LTAR

BLTA NA SDUG PA'I 'OD 'DI BKYE'O, ,DE NAS DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS 'OD DPAG MED DE LA
BYANG CHUB SEMS DPA' SEMS

DPA' CHEN PO SPYAN RAS GZIGS DBANG PHYUG DANG, BYANG CHUB SEMS
DPA' SEMS DPA' CHEN PO MTHU CHEN THOB KYIS 'DI SKAD CES GSOL TO,
,BCOM LDAN 'DAS DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA DE LA BLTA BA DANG, PHYAG BGYI BA DANG, MCHOD PA
DANG, BSNYEN BKUR BGYI BA DANG, CHOS BSTAN PA

DE'ANG MNYAN PA'I SLAD DU, BCOM LDAN 'DAS, BDAG CAG 'JIG RTEN GYI
KHAMS MI MJED DER MCHI'O, ,BKA' STZAL PA, RIGS KYI BU DANG, ,BCOM
LDAN 'DAS DE BZHIN

GSHEGS PA SH'AKYA THUB PA DE KHYOD NYID LAS BRTZAMS TE, CHOS STON
PAR 'GYUR GYI, DE'I DUS LA DBAB PAR SHES PA, KHYED DENGS SHIG CES
SKABS PHYE BAS, DE NAS BYANG CHUB


@342B SEMS DPA' SEMS DPA' CHEN PO SPYAN RAS GZIGS DBANG PHYUG
DANG, BYANG CHUB SEMS DPA' SEMS DPA' CHEN PO MTHU CHEN THOB KYIS,
BCOM LDAN 'DAS DE BZHIN

GSHEGS PA 'OD DPAG MED DE'I NYE 'KHOR NA 'KHOD PA'I BYANG CHUB
SEMS DPA' BYE BA PHRAG BZHI BCU PO RNAMS LA SMRAS PA, RIGS KYI BU
DAG TSUR SHOG ,KHYED KYANG BCOM

LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SH'AKYA THUB PA DE LA BLTA BA DANG, PHYAG BYA BA
DANG, MCHOD PA DANG, BSNYEN BKUR BYA BA

DANG; CHOS BSTAN PA DE'ANG MNYAN PA'I PHYIR 'JIG RTEN GYI KHAMS
MI MJED DER 'DONG NGO, ,DE CI'I PHYIR ZHE NA, BCOM LDAN 'DAS DE
BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS SH'AKYA THUB PA NI SANGS RGYAS
KYI ZHING YONGS SU DAG PA GZHAN DANG, GZHAN DAG NA YOD PA SPANGS
NAS, SMON LAM DANG, THUGS RJE CHEN POS SANGS

RGYAS KYI ZHING NYON MONGS PA CAN DER BYUNG STE, SEMS CAN DMAN PA
LA MOS PA 'DOD CHAGS KYI SHAS CHE BA, ZHE SDANG GI SHAS CHE BA,
GTI MUG GI SHES CHE BA RNAMS KYI NANG DU,

BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS PA NI DKA' BA MDZAD PA'I PHYIR RO, ,SKYES
BU DAM PA DE GNYIS KYIS TSIG 'DI SMRAS MA THAG


@343A *, ,TU 'JIG RTEN GYI KHAMS BDE BA CAN DE'I BYANG CHUB SEMS
DPA' SEMS DPA' CHEN PO DE DAG THAMS CAD LHAN CIG 'DUS NAS, MGRIN
GCIG

TU TSIG SMRAS PA, BCOM LDAN 'DAS, SEMS CAN GANG DAG GIS BCOM LDAN
'DAS DE BZHIN GSHEGS PA SH'AKYA THUB PA DE'I MTSAN THOS PA DE DAG
KYANG RNYED PA LEGS PAR

RNYED PA LAGS NA, GANG DAG GIS SHA'I MIG GIS DE MNGON SUM DU
MTHONG LA MTHONG NAS KYANG DAD PA RNYED PA DAG LTA SMOS KYANG CI
'TSAL, BCOM LDAN 'DAS, BDAG CAG

KYANG BCOM LDAN 'DAS DE BZHIN GSHEGS BA DGRA BCOM PA YANG DAG PAR
RDZOGS PA'I SANGS RGYAS SH'AKYA THUB PA DE LA BLTA BA DANG, PHYAG
BGYI BA DANG, BSNYEN BKUR BGYI

BA DANG, CHOS BSTAN PA DE'ANG MNYAN PA'I SLAD DU 'JIG RTEN GYI
KHAMS MI MJED DER MCHI'O, ,BCOM LDAN 'DAS KYIS BKA' STZAL PA,
RIGS KYI BU DAG ,KHYED DE'I DUS LA

DBAB PAR SHES NA DENGS SHIG ,DE NAS BYANG CHUB SEMS DPA' SEMS
DPA' CHEN PO SPYAN RAS GZIGS DBANG PHYUG DANG, BYANG CHUB SEMS
DPA' SEMS DPA' CHEN

PO MTHU CHEN THOB; BYANG CHUB SEMS DPA' BYE BA PHRAG BRGYAD CU
RTZA BZHIS YONGS SU BSKOR TE, MDUN DU BDAR NAS, 'JIG RTEN GYI
KHAMS BDE BA CAN DE NAS DONG NGO, ,DE


@343B NAS DE'I TSE JI LTA BU'I RDZU 'PHRUL MNGON PAR 'DU BYA BA
MNGON PAR 'DU BYAS PAS, BYANG CHUB SEMS DPA' BYE BA PHRAG BRGYAD
CU RTZA BZHI PO DE DAG THAMS CAD RE RE LA'ANG KHANG PA

BRTZEGS PA BYE BA PHRAG BRGYAD CU RTZA BZHI SPRUL PA DE LTA BU'I
RDZU 'PHRUL MNGON PAR 'DU BYA BA MNGON PAR 'DU BYAS SO, ,KHANG PA
BRTZEGS PA DE DAG KYANG GRU BZHI LHAM PA, KA BA BZHI

ZUG PA, CHA MNYAM PAR LEGS PAR RNAM PAR PHYE BA, LEGS PAR ZIN PA
SHA STAG GO ,KHANG PA BRTZEGS PA RE RE'ANG 'PHANG DU NI DPAG TSAD
BCU GNYIS, RGYAR NI DPAG TSAD BRGYAD

DO; ;KHANG PA BRTZEGS PA DAG GSER LAS BYAS PA DAG KYANG YOD,
DNGUL LAS BYAS PA DAG KYANG YOD, BEE d'URYA LAS BYAS PA DAG KYANG
YOD, SHEL LAS BYAS PA DAG KYANG YOD, MU TIG

DMAR PO DANG, RDO'I SNYING PO DANG, SPUG LAS BYAS PA DAG KYANG
YOD DO, ,RIN PO CHE GSER DANG, DNGUL DANG, SNA GNYIS PA DAG KYANG
YOD, RIN PO CHE GSER DANG, DNGUL DANG, BEE d'URYA DANG, SNA

GSUM PA DAG KYANG YOD, RIN PO CHE GSER DANG, DNGUL DANG, BEE
d'URYA DANG, SHEL DANG, SNA BZHI BA DAG KYANG YOD, RIN PO CHE
GSER DANG, DNGUL DANG, BEE d'URYA DANG, SHEL

DANG, MU TIG DMAR PO DANG, SNA LNGA PA'I KHANG PA BRTZEGS PA DAG
KYANG YOD, RIN PO CHE GSER DANG, DNGUL DANG, BEE d'URYA DANG,
SHEL DANG, MU TIG DMAR PO DANG, SPUG DANG,


@344A *, ,SNA DRUG PA'I KHANG PA BRTZEGS PA DAG KYANG YOD, RIN PO
CHE GSER DANG, DNGUL DANG, BEE d'URYA DANG, SHEL DANG, MU TIG
DMAR PO DANG, SPUG DANG,

RDO'I SNYING PO DANG, SNA BDUN PA'I KHANG PA BRTZEGS PA DAG KYANG
YOD, TZANDAN DMAR PO LAS BYAS PA'I KHANG PA BRTZEGS PA DAG KYANG
YOD, TZANDAN SPRUL GYI SNYING PO LAS BYAS PA DAG

KYANG YOD, AA GA RU DANG, TZANDAN LAS BYAS PA DAG KYANG YOD, AA
GA RU NAG PO DANG, TZANDAN LAS BYAS PA DAG KYANG YOD, TZANDAN
THAMS CAD LAS BYAS PA'I KHANG PA BRTZEGS

PA DAG KYANG YOD, ME TOG AUTPA LA DANG, PADMA DANG, KU MU DA
DANG, PADMA DKAR PO LAS BYAS PA'I KHANG PA BRTZEGS PA DAG KYANG
YOD, SNA MA'I ME TOG DANG, PARSHA KA DANG,

TZAMPA KA DANG, SKYA SNAR DANG, AA TI MUGTA KA DANG, TA RA NI
DANG, GO TA RA NI LAS BYAS PA'I KHANG PA BRTZEGS PA DAG KYANG
YOD, ME TOG DA NU SKA RI LAS BYAS PA'I KHANG PA BRTZEGS

PA DAG KYANG YOD, ME TOG MANDA RA DANG, MANDA RA CHEN PO LAS BYAS
PA'I KHANG PA BRTZEGS PA DAG KYANG YOD, ME TOG PA RU shA KA DANG,
PA RU shA KA CHEN PO DANG, MANYDZU shA KA DANG,

MANYDZU shA KA CHEN PO DANG, MDOG MDZES DANG, MDOG MDZES CHEN PO
DANG, ME TOG 'KHOR LO DANG, 'KHOR LO CHEN PO DANG, KUN TU 'KHOR
LO DANG, SHIN TU MDZES PA'I


@344B 'KHOR LO DANG, ME TOG ZLA BA DANG, ZLA BA CHEN PO DANG,
SHIN TU MDZES PA'I ZLA BA DANG, ZLA BA MCHOG DANG, STHA LA DANG,
STHA LA CHEN PO DANG, SHIN TU MDZES PA'I STHA LA LAS BYAS

PA'I KHANG PA BRTZEGS PA DAG KYANG YOD, ME TOG THAMS CAD LAS BYAS
PA'I KHANG PA BRTZEGS PA DAG KYANG YOD, KHA DOG DU MA PA, KHA DOG
SNA TSOGS, KHA DOG BRGYA STONG DU MA

PA BKRA BA, BLTA NA SDUG PA, YONGS SU DAG PA, 'OD GSAL BA DAG
KYANG YOD DO, ,KHANG PA BRTZEGS PA RE RER YANG LHA'I BU MO BRGYAD
KHRI BZHI STONG MNGON PAR SPRUL TE, DE NA LHA'I BU

MO KHA CIG GI LAG NA DUNG DANG, RNGA BO CHE DANG, RDZA RNGA DANG,
'KHAR RNGA DANG, PI WANG RGYUD GCIG PA DANG, GLU DBYANGS SGRA
SNYAN PA DANG, GLING BU DANG, RGYUD CAN PI WANG DANG ,

PI WANG RGYUD GSUM PA RNAMS THOGS TE, SIL SNYAN DANG, GLU DBYANGS
DANG, ROL MO'I SGRA SKAD RNAM PA MANG PO DE LTA BU LEN CING 'KHOD
DO, ,LHA'I BU MO KHA CIG NI TZANDAN DMAR

PO'I PHYE MA'I PHUR MA THOGS SHING 'KHOD DO, ,LHA'I BU MO KHA CIG
NI TZANDAN SBRUL GYI SNYING PO'I PHYE MA'I PHUR MA THOGS SHING
'KHOD DO, ,LHA'I BU MO KHA CIG NI AA GA RU DANG, TZANDAN GYI

PHYE MA'I PHUR MA THOGS SHING 'KHOD DO, ,LHA'I BU MO KHA CIG NI
AA GA RU NAG PO DANG, TZANDAN GYI PHYE MA'I PHUR MA THOGS SHING
'KHOD DO, ,LHA'I BU MO KHA CIG NI TZANDAN THAMS CAD KYI


@345A *, ,PHYE MA'I PHUR MA THOGS SHING 'KHOD DO, ,LHA'I BU MO
KHA CIG NI AUTPA LA DANG, PADMA DANG, KU MU DA DANG, PADMA DKAR
PO'I ME TOG GI PHYE MA'I PHUR MA

THOGS SHING 'KHOD DO, ,LHA'I BU MO KHA CIG NI ME TOG MAND'A RA
DANG, MANDA RA CHEN PO DANG, PA RU shA KA DANG, PA RU shA KA CHEN
PO DANG, MANYDZU shA KA DANG, MANYDZU shA KA CHEN PO

DANG, ME TOG MDOG MDZES DANG, MDOG MDZES CHEN PO DANG, ME TOG
'KHOR LO DANG, 'KHOR LO CHEN PO DANG, KUN TU 'KHOR LO DANG, SHIN
TU MDZES PA'I 'KHOR LO

DANG, ME TOG ZLA BA DANG, ZLA BA CHEN PO DANG, SHIN TU MDZES PA'I
ZLA BA DANG, ZLA BA MCHOG DANG, STHA LA DANG, STHA LA CHEN PO
DANG, SHIN TU MDZES PA'I STHA LA'I ME TOG GI

PHYE MA'I PHUR MA THOGS SHING 'KHOD DO, ,LHA'I BU MO KHA CIG NI
ME TOG THAMS CAD DANG, BDUG PA DANG, SPOS DANG, ME TOG PHRENG
DANG, BYUG PA DANG, PHYE MA'I PHUR MA THOGS

SHING 'KHOD DO, ,KHANG PA BRTZEGS PA RE RER YANG BKOD PA CHEN
PO'I SENG GE'I KHRI LA SKYES BU CHEN PO'I MTSAN SUM CU RTZA GNYIS
KYIS SKU LEGS PAR BRGYAN PA'I DE BZHIN

GSHEGS PA'I SKU MNGON PAR SPRUL TO, ,KHANG PA BRTZEGS PA RE RER
YANG MU TIG DKAR PO DANG, MU TIG DMAR PO DANG, MU TIG MTHON KA'I
MU TIG GI PHRENG BA BRGYAD KHRI BZHI


@345B STONG MNGON PAR SPRUL TO, ,KHANG PA BRTZEGS PA RE RER YANG
LHA'I RAS BCOS BU'I RGYAL MTSAN GSER GYI DRIL BU G-YER KA'I DRA
BAS G-YOGS PA BRGYAD KHRI BZHI STONG MNGON PAR SPRUL TO,,

KHANG PA BRTZEGS PA RE RER YANG SPOS KYI PHUR MA BRGYAD KHRI BZHI
STONG MNGON PAR SPRUL TO, ,KHANG PA BRTZEGS PA RE RER YANG GDUGS
KHA DOG DU MA PA, KHA DOG SNA TSOGS PA, KHA DOG

BRGYA STONG DU MA BKRA BA, BLTA NA SDUG PA, LEGS PAR LAS SU BYAS
PA, DBYIBS SHIN TU LEGS PA BRGYAD KHRI BZHI STONG MNGON PAR SPRUL
TO, ,KHANG PA BRTZEGS PA RE RER YANG

SHING TA LA'I PHRENG BA BRGYAD KHRI BZHI STONG MNGON PAR SPRUL
TO, ,KHANG PA BRTZEGS PA RE RER YANG RIN PO CHE'I SHING LJON PA
BRGYAD KHRI BZHI STONG MNGON PAR SPRUL TO, ,KHANG PA BRTZEGS

PA RE RER YANG DRIL BU G-YER KA'I DRA BA GANG DAG RLUNG GIS
BSKYOD PA NA 'DI LTA BU'I SGRA DAG 'BYUNG BA 'DI LTA STE, DPER
NA, LHA'I SIL SNYAN YAN LAG BYE BA BRGYA STONG DANG LDAN PA

MKHAS PA DAG GIS LEGS PAR BLANGS NAS SGRA 'BYUNG BA DE BZHIN DU
DRIL BU G-YER KA'I DRA BA DE DAG KYANG RLUNG GIS BSKYOD NA SGRA
SNYAN PA YID DU 'ONG BA DAG 'BYUNG BA BRGYAD KHRI BZHI

STONG MNGON PAR SPRUL TO, ,KHANG PA BRTZEGS PA RE RER YANG RDZING
BU GZHI GSER GYI BYE MA BDAL BA, BEE d'URYA DANG, SHEL GYIS SPRAS
PA, RIN PO CHE SNA BDUN GYI KHA KHYER GYIS BSKOR BA,


@346A *, ,ME TOG AUTPA LA DANG, PADMA DANG, KU MU DA DANG, PADMA
DKAR POS GANG BA, NGUR PA SGRA 'BYIN PA, YAN LAG BRGYAD DANG LDAN
PA'I CHUS GANG BA, BYA

ROG GIS BTUNG DU RUNG BAR MU DANG KHA DA CHAD DU GANG BA DAG
SPRUL TO, ,KHANG PA BRTZEGS PA RE RER YANG RIN PO CHE'I SHING
LJON PA'I PHRENG BA RIM PA BDUN GYIS BSKOR TO, ,RIN PO

CHE'I SKUD PA BRGYAD KHRI BZHI STONG GIS KUN NAS DKRIS SO, ,RIN
PO CHE'I KHANG PA BRTZEGS PA RE RE'I 'OD KYIS KYANG DPAG TSAD
BRGYAD KHRI BZHI STONG DU SNANG BAR GYUR TO, ,DE BZHIN

DU KHANG PA BRTZEGS PA THAMS CAD KYI BKOD PA DAG SO SOR BYAS SO,
,DE NAS BYANG CHUB SEMS DPA' SEMS DPA' CHEN PO SPYAN RAS GZIGS
DBANG PHYUG DANG, BYANG CHUB

SEMS DPA' SEMS DPA' CHEN PO MTHU CHEN THOB KYIS, BYANG CHUB SEMS
DPA' SEMS DPA' CHEN PO DE DAG GI KHANG PA BRTZEGS PA BKOD PA JI
SNYED YOD PA, KHANG PA

BRTZEGS PA DE DAG THAMS CAD KYI NANG NA BKOD PA CHEN PO GANG DAG
YOD PA DE DAG THAMS CAD KHANG PA BRTZEGS PA RE RER MNGON PAR
SPRUL TO, ,SNGA MA BZHIN DU SBYAR TE, KHANG

PA BRTZEGS PA RE RER YANG DE LTAR BKOD PA RNAMS MNGON PAR SPRUL
NAS, BKOD PA DE LTA BU DES BYANG CHUB SEMS DPA' BYE BA PHRAG
BRGYAD KHRI BZHI STONG DANG LHAN CIG TU


@346B 'DI LTA STE, DPER NA, SKYES BU STOBS DANG LDAN PA'I LAG PA
BSKUM PA LAS RKYONG BA DANG, BRKYANG PA LAS BSKUM PA TZAM GYIS DE
DAG SKAD CIG THANG CIG YUD TZAM GYIS 'JIG

RTEN GYI KHAMS BDE BA CAN DE NAS MI SNANG BAR GYUR TE, 'JIG RTEN
GYI KHAMS MI MJED 'DIR PHYIN TO, ,DE NAS BYANG CHUB SEMS DPA' DE
GNYIS KYIS DE'I TSE JI LTA BU'I RDZU 'PHRUL

MNGON PAR 'DU BYA BA MNGON PAR BYAS PAS, 'JIG RTEN GYI KHAMS MI
MJED 'DI LAG MTHIL BZHIN DU MNYAM PAR GYUR PA, DE LTA BU'I RDZU
'PHRUL MNGON PAR 'DU BYA BA MNGON PAR

BYAS SO, ,BYANG CHUB SEMS DPA' DE DAG KYANG KHANG PA BRTZEGS PA
BYE BA PHRAG BRGYAD CU RTZA BZHIS YONGS SU BSKOR TE MDUN DU BDAR
NAS, YON TAN GYI BKOD PA CHEN PO DANG LDAN

PAS SHIN TU LHAG GA'O, ,KHANG PA BRTZEGS PA DE DAG GI 'OD KYIS
KYANG STONG GSUM GYI STONG CHEN PO'I 'JIG RTEN GYI KHAMS 'DI
SNANG BAS KHYAB PAR GYUR TO, ,DE NAS BYANG CHUB SEMS

DPA' DE GNYIS, BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS SH'AKYA THUB PA GA LA BA DER
DONG STE PHYIN NAS, BCOM LDAN 'DAS

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS SH'AKYA THUB PA'I ZHABS LA MGO BOS PHYAG 'TSAL NAS LAN GSUM
BSKOR BA BYAS TE, PHYOGS GCIG


@347A *, ,TU 'KHOD DO, ,PHYOGS GCIG TU 'KHOD NAS, SKYES BU DAM PA
DE GNYIS KYIS TSIG MTHUN PAR SGRA DBYANGS GCIG TU BCOM LDAN 'DAS
LA TSIGS SU

BCAD PA 'DI DAG GIS MNGON PAR BSTOD DO, ,GZI BRJID MTSUNGS MED
YON TAN PHUNG PO GCIG LA PHYAG 'TSAL LO, ,DRANG SRONG CHEN PO KUN
MKHYEN YON TAN KUN GYI PHA ROL

GSHEGS, ,THAMS CAD ZIL GNON SRID PA GSUM GYI CHAGS PA'I LAM LAS
'DAS, ,SH'AKYA KHYU MCHOG DRI BRAL ZLA BA'I ZHAL LA PHYAG 'TSAL
LO, ,NYI MA DRI MED LTA BU'I SKU

DANG LDAN PA RNAM PAR MDZES, ,MTSAN MCHOG SUM CU RTZA GNYIS DAG
GI GO CHA MAN BAS GYUR CING, ,DPE BYAD BZANG PO RNAMS KYIS SPRAS
PA 'JIG RTEN KUN TU GSAL, ,MI

MCHOG KHYOD MTSUNGS 'JIG RTEN GSUM NA GANG YANG YONG MA MCHIS,
,BDE BAR GSHEGS PA'I SKU YI 'OD KYIS GANG TSE REG GYUR PA, ,DE
TSE 'JIG RTEN NYI MA ZLA BA NOR BU ZHUGS

RNAMS DANG, ,BRGYA BYIN TSANGS PA LHA DANG DE BZHIN MI CI RNAMS
KYI 'OD, ,SNAG TSA'I PHUNG PO BZHIN DU MOG MOG MI SNANG GSAL MA
MCHIS, ,RGYAL BA ZHING GCIG NA NI YANG

DAG BZHUGS PAR GDA' BZHIN DU, ,'GRO BA'I DON DU SKAD CIG GCIG GIS
MTHA' YAS ZHING DU GSHEGS, ,STON PA'I BZHUD DANG BYON PA 'TSAL BA
SU'ANG YOD MA MCHIS,,


@347B MDZAD PA DAG DANG 'DUL BA SNA TSOGS DAG GIS SEMS CAN 'DUL,
,SPU YI KHUNG GCIG NANG DU MTHA' YAS ZHING RNAMS STON MDZAD
KYANG, ,'PHEL BA DANG NI BRI BAR GYUR PA GANG

YANG YONGS MA MCHIS, ,'DI NI JI BZHIN LAS DANG BYED PA RGYU DANG
'BRAS GDA' LA, ,SEMS CAN RNAMS LA GNOD PA MA MCHIS 'DRES PAR GYUR
MA MCHIS, ,GANG NA SEMS CAN

DMYAL BA DUD 'GRO YI DVAGS MA MCHIS SHING, ,RGYAL BA'I SRAS PO
GRAGS PA CHEN PO DAG GIS YONGS GANG LA, ,MI KHOM BRGYAD PO DAG
DANG BRAL TE MCHOG TU NYAMS DGA' BA'I, ,

YONGS DAG ZHING DE DAG KYANG MI MCHOG LA LAR STON PA MDZAD, ,LHA
MI GANG DAG MI 'JIGS BAG MA MCHIS PA BKANG SLAD DU, ,SEMS DMYAL
DUD 'GRO YI DVAGS 'GRO BA SHIN

TU MI BZAD PA'I, ,KUN NAS NYON MONGS ZHING RNAMS LA LA DAG KYANG
BSTAN MDZAD NAS, ,DE DAG THAMS CAD BDE BAR GSHEGS LA SKYABS SU
NYE BAR MCHI, ,ZHING GZHAN LA LA DAG

KYANG NAM MKHA' LTA BUR STON BAR MDZAD, ,DE BZHIN GZHAN YANG
ZHUGS KYIS GTAMS SHING ME LCE 'KHRUGS PA DANG, ,ZHING GZHAN DAG
KYANG CHAB KYIS YONGS SU GTAMS PAR STON PA

MDZAD,, ,RNAM 'PHRUL 'DI NI THAMS CAD MKHYEN PA'I YE SHES YUL
LAGS SO, ,'DUL BA'I DON DU GZUGS KYI RNAM PA MTHA' YAS STON MDZAD
PA, ,LA LAR 'DOD PA'I DBANG


@348A *, ,PHYUG 'OD CHAGS GZUGS DANG LDAN PAR 'GYUR, ,TSANGS PA'I
BDAG PO MCHOG TU ZHI BA'I TING 'DZIN RNYED PA DANG, ,SUM CU RTZA
GSUM DBANG

PHYUG MIG STONG RDO RJE 'BAR BA DANG, ,SROG CHAGS BRGYA PHRAG
MANG PO RAB TU DGA' BAS MCHOD BGYID CING, ,DGE BA BCU PO DAG GIS
SEMS CAN MTHA' YAS 'DUL BGYID

PA; ;BLON PO TSONG DPON DAG DANG BKA' LA GTOGS PA'I GTZOR GYUR
CING, ,SHIN TU 'JIGS MED DGRA TSOGS PHAB NAS CHAD PAS MI GCOD LA,
,BSDU BA'I DNGOS PO

BZHI POS SEMS CAN RNAMS NI SDUD BGYID CING, ,RDZOGS PA'I BYANG
CHUB LAM LA SEMS CAN RAB TU 'JOG BGYID PA, ,BSOD NAMS LAS KYIS
RIN CHEN BDUN DANG LDAN

PAR GYUR PA YI, ,GLING BZHI DAG GI DBANG PHYUG 'KHOR LOS BSGYUR
BA DAG TU GYUR, ,'JIG RTEN 'DI NA LA LAR BLTAMS PA LTA BUR STON
MDZAD DE, ,DOG SA LA NI GOM PA

BDUN DAG BOR ZHING GSHEGS NAS KYANG, ,NGA NI SKYES NAS SKYE DANG
'CHI BA'I THA MAR DBYUNG NGO ZHES, ,YID 'ONG YAN LAG BRGYAD DANG
LDAN PA'I GSUNG MCHOG BRJOD PA MDZAD,,

MAR ME MDZAD PA TSUN CHAD DRI MA THAMS CAD SPANGS LAGS KYANG,
,'GRO RNAMS SANGS RGYAS YE SHES MCHOG LA YONGS SMIN MDZAD SLAD
DU, ,LA LAR SEMS CAN DAG PA BTZUN


@348B MO'I 'KHOR NA BZHUGS PAR GDA', ,MI YI DBANG PO BTZUN MO DAG
DANG SRAS KYANG STON PA MDZAD, ,YAB YUM DAG DANG GNYEN GYI RTZA
LAG SDUG PA'I 'KHOR RNAMS DANG, ,YUL 'KHOR

'BYOR DANG RIN CHEN GTER MDZOD MANG PO BTANG MDZAD NAS, ,BRGYA
BYIN TSANGS PA DAG DANG LHA MIN RNAMS KYIS PHYAG BGYIS SHING,
,DRANG SRONG CHEN PO MNGON PAR BYUNG STE NAGS NA BZHUGS

PAR GDA', ,'GRO LA SMAN SLAD DGUNG LO DRUG TU DKA' BA SPYAD NAS
NI, ,BSAM GTAN MKHA' KHYAB RIN CHEN MCHOG LA BSAM GTAN MDZAD PAR
GDA', ,MU STEGS CAN GYI TSOGS

RNAMS THAMS CAD TSAR GCAD MDZAD SLAD DU, ,SEMS CAN DAG BA BYANG
CHUB SHING DRUNG DU'ANG GSHEGS PAR GDA', ,'GRO RNAMS SANGS RGYAS
YE SHES MCHOG TU YONGS SMIN

MDZAD SLAD DU, ,MI DBANG SGYU MA LTA BU'I TING 'DZIN MCHOG LA
BZHUGS MDZAD NAS, ,SKU YI TSUL NI GANG GIS 'JIG RTEN RNAM PAR
'DUL 'GYUR BA, ,RGYAL BA DE 'DRA NYID KYI SKU

YI CHA LUGS 'DZIN PAR MDZAD, ,JI LTAR SGYU MA MKHAN GYIS 'GRO BA
RMONGS PAR BGYI SLAD DU, ,SGYU MA MANG PO'I RNAM PAR 'PHRUL BA
RAB TU STON BGYID PA, ,DE BZHIN 'GRO BA SGRON

MAS SEMS CAN 'DUL BAR MDZAD SLAD DU, ,SANGS RGYAS NYID KYI RNAM
PAR 'PHRUL BA MANG PO RNAMS KYANG STON, ,THUB PA DPA' BO LA LAR
DPUNG DANG BCAS PA'I BDUD 'DUL STON,,


@349A *, ,GANG LA PHA ROL MU STEGS TSOGS KYI 'GRO BA MA MCHIS
SHING, ,RDUL BRAL MYA NGAN MA MCHIS THAMS CAD MKHYEN PA NYID THOB
PA, ,BLA NA MED PA 'GYUR BA

MA MCHIS 'KHOR LO RAB TU BSKOR, ,KHYOD KYIS BSKAL PA BYE BA KHRAG
KHRIG MANG NAS BYANG CHUB BRNYES, ,PHYOGS KYI LAM RNAMS THAMS CAD
DU'ANG 'KHOR LO BSKOR BA MDZAD, ,MI

YI DBANG PO KUN NAS ZHAL LDAN CHU ZLA BZHIN DU BZHUGS, ,BDE
GSHEGS RANG BYUNG MTHA' YAS YUL LA BDAG CAG PHYAG 'TSAL LO, ,LA
LA DAG LA SANGS RGYAS CHOS KYI SKU NI

STON MDZAD PA, ,RTAG PA BRTAN PA THER ZUG 'GYUR BA MA MCHIS GYUR
PA DANG, ,MA BGYIS MA SKYES DRI MA MA MCHIS 'GOG PA MA MCHIS
CHOS, ,MIG YOR 'DRA BAS PHYOGS

BCU DAG NI SHIN TU RGYAS PAR 'GENGS, ,RING POR MI THOGS PAR NI
SDUG PA DAG DANG BRAL 'GYUR GYI, ,'DUS BYAS 'DI LA KHYED CAG YID
BRTAN BYA BA'I MI RIGS

ZHES; ;'GRO BA THAMS CAD RMI LAM SGYU MA SMIG RGYU 'DRA BA DANG,
,MI RTAG MI BRTAN SKAD CIG PAR YANG LA LA DAG LA STON, ,BDE
GSHEGS SKU YI 'PHRIN LAS MTHA'

DANG PHA ROL YONG MA MCHIS, ,GSUNG DANG THUGS KYI 'JUG PA'I SPYOD
YUL DAG KYANG DPAG MI LANG, ,NAM MKHA' LTA BUR RGYA CHE TSAD MA
MCHIS PA STON MDZAD DE, ,RGYAL BA'I


@349B SPYOD YUL SEMS CAN RNAMS KYIS 'TSAL BAR NUS MA LAGS,
,PHYOGS BCU DAG NA MCHIS PA'I SEMS CAN MA LUS JI SNYED PA, ,DE
DAG SH'A RI'I BU DANG 'DRA BAR SHES RAB

LDAN GYUR KYANG, ,RGYAL BA CHOS KYI RGYAL PO'I DNGOS PO'I YUL
TSAD MA MCHIS PA, ,RGYAL BA'I SPYOD YUL THAMS CAD DE DAG RNAMS
KYIS RIG MI NUS, ,RDZOGS SANGS RGYAS KYI YE

SHES MKHA' 'DRA PHA ROL MTHA' MA MCHIS, ,DE LTAR RGYAL BA'I YUL
NI BSAM GYIS MI KHYAB MA LUS PA, ,'DI NA RGYAL BA'I SRAS RNAMS
KUN DANG NYAN THOS RNAMS DANG NI, ,RKYEN

GYI RGYAL BA 'DUS PA RNAMS KYIS 'TSAL BAR NUS MA LAGS, ,DE LTAR
'DI DAG LA SOGS MTHA' YAS THABS DANG LDAN PA YI, ,'DUL BA'I DON
DU SKU YI MDZAD PA MTHA' YAS

STON PAR MDZAD, ,NAM MKHA'I KHAMS DANG MTSUNGS PAR MTHA' YAS SKU
DANG LDAN GYUR PA, ,MGON PO RTOG DANG RNAM PAR RTOG DANG BRAL LA
PHYAG 'TSAL LO, ,SDUG BSNGAL

RGYA MTSO RGYA CHEN PHA ROL RAB TU BRGAL GYUR PA, ,NYON MONGS
THUL BA RGYAL BA 'GRO BA'I GTZO LA BSTOD PA YI, ,BSOD NAMS CI
MCHIS NGAS NI 'DI NA 'GRO BA MA LUS PA, ,BYANG

CHUB RIN CHEN RAB MCHOG ZHI ZHING BDE LA REG PAR SHOG ,DE NAS
BYANG CHUB SEMS DPA' SEMS DPA' CHEN PO SPYAN RAS GZIGS DBANG
PHYUG DANG, BYANG CHUB SEMS DPA'


@350A *, ,SEMS DPA' CHEN PO MTHU CHEN THOB KYIS TSUL DANG MTHUN
PA'I TSIGS SU BCAD PA DAG GIS BCOM LDAN 'DAS LA MNGON PAR BSTOD
NAS, BCOM

LDAN 'DAS LA 'DI SKAD CES GSOL TO, ,BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS 'OD
DPAG MED, BCOM LDAN

'DAS LA GNOD PA CHUNG NGAM ZHES BSNYUN GSOL LO, ,NYAM NGA BA
NYUNG NGAM BSKYOD PA YANG NGAM, STOBS DANG, BDE BAR REG PA LA
GNAS SAM ZHES KYANG BSNYUN GSOL

LO; ;'DI SKAD CES BCOM LDAN 'DAS KYI NYAN THOS DAG 'JIG RTEN GYI
KHAMS NYAMS DGA' BA LA BLTAR STZOL CIG CES KYANG GSUNG NGO, ,DE
NAS 'JIG RTEN GYI KHAMS

MI MJED 'DI'I BYANG CHUB SEMS DPA' DANG, NYAN THOS CHEN PO DE DAG
GIS 'JIG RTEN GYI KHAMS 'DI KHANG PA BRTZEGS PA'I BKOD PA CHEN PO
DES YONGS SU KHYAB PA

DANG, RIN PO CHE SNA TSOGS DAG KYANG MTHONG NAS NGO MTSAR DU
'DZIN CING DE DAG 'DI SNYAM DU SEMS TE, GANG DAG 'JIG RTEN GYI
KHAMS BDE BA CAN NAS 'DIR LHAGS PA

'DI DAG CI DE BZHIN GSHEGS PA'I MTHU'AM, 'ON TE BYANG CHUB SEMS
DPA' SEMS DPA' CHEN PO 'DI DAG GI MTHU YIN SNYAM MO, ,DE NAS DE'I
TSE SANGS RGYAS KYI MTHUS


@350B BYANG CHUB SEMS DPA' SEMS DPA' CHEN PO PADMA'I DPAL GYI
SNYING POS, BCOM LDAN 'DAS LA 'DI SKAD CES GSOL TO, ,'DI LTAR
'JIG RTEN GYI KHAMS MI MJED 'DI KHANG PA

BRTZEGS PA SNA TSOGS DU MAS BRGYAN CING YONGS SU KHYAB PAR GDA'
BA NI, BCOM LDAN 'DAS, NGO MTSAR TO, ,BDE BAR GSHEGS PA, MCHOG TU
NGO MTSAR TO, ,GANG DAG 'JIG

RTEN GYI KHAMS BDE BA CAN NAS 'JIG RTEN GYI KHAMS MI MJED 'DIR
LHAGS PA DAG CI DE BZHIN GSHEGS PA'I MTHU LAGS SAM, 'ON TE BYANG
CHUB SEMS DPA' 'DI DAG

GI MTHU LAGS, DE SKAD CES GSOL PA DANG, BCOM LDAN 'DAS KYIS BYANG
CHUB SEMS DPA' SEMS DPA' CHEN PO PADMA'I DPAL GYI SNYING PO LA
'DI SKAD CES BKA' STZAL TO,,

PADMA'I DPAL GYI SNYING PO, 'JIG RTEN GYI KHAMS MI MJED 'DI RIN
PO CHE SNA TSOGS KYI KHANG PA BRTZEGS PA DU MAS BRGYAN CING YONGS
SU KHYAB PAR SNANG BA 'DI NI DE BZHIN GSHEGS

PA'I MTHU MA YIN GYI, 'DI NI BYANG CHUB SEMS DPA' SEMS DPA' CHEN
PO SPYAN RAS GZIGS DBANG PHYUG DANG, BYANG CHUB SEMS DPA' SEMS
DPA' CHEN PO MTHU CHEN THOB KYI

MTHU YIN NO, ,GSOL PA, 'DI LTAR 'DI DAG GIS MTHUS 'JIG RTEN GYI
KHAMS MI MJED 'DI RIN PO CHE SNA TSOGS KYI KHANG PA BRTZEGS PA DU
MAS BRGYAN CING YONGS SU KHYAB


@351A *, ,PAR GDA' BA NI SKYES BU DAM PA 'DI GNYIS KYI SMON LAM
DAG DANG, DGE BA'I RTZA BA DAG YONGS SU SBYANGS PA BSAM GYIS MI
KHYAB STE, BCOM LDAN 'DAS

NGO MTSAR TE, ,BDE BAR GSHEGS PA, MCHOG TU NGO MTSAR TO, ,BCOM
LDAN 'DAS KYIS BKA' STZAL PA, PADMA'I DPAL GYI SNYING PO, JI SKAD
SMRAS PA DE DE BZHIN TE, SKYES BU

DAM PA 'DI GNYIS NI BSKAL PA BYE BA KHRAG KHRIG BRGYA STONG
GRANGS MED PA NAS DGE BA'I RTZA BA DAG YONGS SU SBYANGS PA YIN
NO, ,PADMA'I DPAL GYI SNYING PO, SKYES BU DAM PA 'DI

GNYIS NI SGYU MA LTA BU'I TING NGE 'DZIN THOB PA YIN TE, 'DI
GNYIS SGYU MA LTA BU'I TING NGE 'DZIN LA GNAS NAS, RDZU 'PHRUL
GYI RNAM PAR SPRUL PA 'DI LTA BU 'DI DAG STON TO, ,

PADMA'I DPAL GYI SNYING PO, KHYOD SHAR GYI PHYOGS CHA LOGS SU DE
NA CI SNANG LTOS SHIG ,DE NAS BYANG CHUB SEMS DPA' SEMS DPA' CHEN
PO PADMA'I DPAL GYI SNYING POS BYANG CHUB

SEMS DPA'I LHA'I MIG SGRIB PA MED PAS BLTAS NA SHAR PHYOGS SU
SANGS RGYAS KYI ZHING GANGG'A'I KLUNG GI BYE MA SNYED NA, SANGS
RGYAS BCOM LDAN 'DAS GANGG'A'I KLUNG GI BYE MA SNYED

MTHONG NGO, ,SANGS RGYAS BCOM LDAN 'DAS DE DAG THAMS CAD KYI
ZHABS LA BYANG CHUB SEMS DPA' SEMS DPA' CHEN PO SPYAN RAS GZIGS
DBANG PHYUG DANG, BYANG CHUB SEMS


@351B DPA' SEMS DPA' CHEN PO MTHU CHEN THOB GNYIS PHYAG BTZAL NAS
TSIG 'DI SKAD CES, ,BCOM LDAN 'DAS DE BZHIN GSHEGS PA DGRA BCOM
PA YANG DAG PAR RDZOGS PA'I SANGS

RGYAS 'OD DPAG MED, BCOM LDAN 'DAS LA GNOD PA CHUNG NGAM SHES
SNYUNG GSOL LO, ,NYAM NGAB NYUNG NGAM, BSKYOD PA YANG NGAM, STOBS
DANG, BDE BAR REG PA LA GNAS SAM

ZHES KYANG SNYUN GSOL LO ZHES SMRA'O, ,DE BZHIN DU LHO'I PHYOGS
CHA DANG, DE BZHIN DU NUB DANG, DE BZHIN DU BYANG DANG, DE BZHIN
DU 'OG DANG, DE BZHIN DU STENG DANG, DE BZHIN

DU PHYOGS BCU KUN TU SANGS RGYAS KYI ZHING GANGG'A'I KLUNG GI BYE
MA SNYED NA RIN PO CHE SNA TSOGS KYI KHANG PA BRTZEGS PA'I BKOD
PA CHEN PO DU MAS BRGYAN CING YONGS SU KHYAB PAR MTHONG NGO, ,

SANGS RGYAS KYI ZHING DE DAG THAMS CAD NA SANGS RGYAS BCOM LDAN
'DAS DAG KYANG MTHONG NGO, ,SANGS RGYAS BCOM LDAN 'DAS DE DAG
THAMS CAD KYI SPYAN SNGA NA SKYES BU DAM PA DE GNYIS

ZHABS LA PHYAG 'TSAL BAR YANG MTHONG NGO, ,MTHONG NAS KYANG SHI
TU NGO MTSAR CHER 'DZIN PAR GYUR TO, ,DE NAS BYANG CHUB SEMS DPA'
SEMS DPA' CHEN PO PADMA'I DPAL GYI SNYING

PO NGO MTSAR DU GYUR NAS, BCOM LDAN 'DAS LA 'DI SKAD CES GSOL TO,
,'DI LTAR SKYES BU DAM PA 'DI GNYIS KYIS SGYU MA LTA BU'I TING
NGE 'DZIN MNGON PAR BSGRUBS PA NI BSAM


@352A *, ,GYIS MI KHYAB STE, BCOM LDAN 'DAS, NGO MTSAR TE, ,BDE
BAR GSHEGS PA, MCHOG TO NGO MTSAR TO, ,DE CI'I SLAD DU ZHE NA,
'DI LTAR SKYES BU DAM

PA 'DI GNYIS TING NGE 'DZIN 'DI LA GNAS TE, SANGS RGYAS KYI ZHING
THAMS CAD NA GDA' BA'I SLAD DU'O, ,DE NAS DE'I TSE BCOM LDAN 'DAS
KYIS JI LTA BU'I RDZU 'PHRUL MNGON PAR

'DU MDZAD PA MNGON PAR MDZAD PAS, ,BYANG CHUB SEMS DPA' PADMA'I
DPAL GYI SNYING POS PHYOGS BCU KUN GYIS SANGS RGYAS KYI ZHING DAG
MTHONG BA DANG, SANGS RGYAS KYI ZHING

DE DAG NA SANGS RGYAS BCOM LDAN 'DAS DAG DANG, SKYES BU DAM PA DE
GNYIS SANGS RGYAS BCOM LDAN 'DAS KYI ZHABS LA PHYAG 'TSAL BA
MTHONG BA DANG, DE BZHIN DU THAMS

CAD DANG LDAN PA'I 'KHOR DES KYANG PHYOGS BCU KUN GYI SANGS RGYAS
KYI ZHING DAG MTHONG BA DANG, SANGS RGYAS KYI ZHING DE DAG NA
SANGS RGYAS BCOM LDAN 'DAS DAG DANG, SKYES BU

DAM PA DE GNYIS SANGS RGYAS BCOM LDAN 'DAS DAG GI ZHABS LA PHYAG
'TSAL BA MTHONG BA DANG, MTHONG NAS KYANG BCOM LDAN 'DAS KYI
'KHOR SROG CHAGS SUM KHRI NYIS STONG BLA

NA MED PA YANG DAG PAR RDZOGS PA'I BYANG CHUB TU SEMS BSKYED PA
DE LTA BU'I RDZU 'PHRUL MNGON PAR 'DU MDZAD PA MNGON PAR MDZAD
DO, ,DE NAS BCOM LDAN 'DAS LA BYANG CHUB


@352B SEMS DPA'I PADMA'I DPAL GYI SNYING POS 'DI SKAD CES GSOL
TO, ,BCOM LDAN 'DAS, SKYES BU DAM PA 'DI GNYIS DE BZHIN GSHEGS PA
GANG LAS BLA NA MED PA YANG DAG PAR

RDZOGS PA'I BYANG CHUB TU SEMS BSKYED NAS JI SRID CI LAGS, DE'I
MTSAN NI CI ZHES BGYI, BCOM LDAN 'DAS DE BZHIN GSHEGS BA DGRA
BCOM PA YANG DAG PAR RDZOGS PA'I SANGS RGYAS KYIS

LEGS PAR BSTAN DU GSOL, BCOM LDAN 'DAS KYIS BKA' STZAL PA, 'DI
LTAR BYANG CHUB SEMS DPA' GZHAN DAG KYANG DE'I BYA BA DANG, DE'I
SPYOD PA DANG, DE'I SMON LAM

YONGS SU RDZOGS PAR BYED PAR 'GYUR TE, DE LTA BAS NA, PADMA'I
DPAL GYI SNYING PO, KHYOD SHIN TU LEGS PAR NYON LA YID LA ZUNGS
SHIG DANG BSHAD DO, ,BYANG CHUB SEMS DPA' PADMA'I

DPAL GYI SNYING POS, BCOM LDAN 'DAS, LEGS SO ZHES GSOL TE, BCOM
LDAN 'DAS KYI LTAR NYAN PA DANG, BCOM LDAN 'DAS KYIS 'DI SKAD CES
BKA' STZAL TO, ,PADMA'I DPAL

GYI SNYING PO, SNGON BYUNG BA 'DAS PA'I DUS NA BSKAL PA GRANGS
MED PA'I YANG CHES GRANGS MED PA YANGS PA TSAD MED PA BSAM GYIS
MI KHYAB PA 'JIG RTEN GYI KHAMS BRGYA STONG GI RDUL PHRA

RAB JI SNYED YOD PA DE SNYED DU TSAD MED PA, DE SNYED DU BSAM
GYIS MI KHYAB PA, RDUL PHRA RAB GYI RDUL JI TZAM YOD PA DE BAS
KYANG CHES MANG BA'I BSKAL PA BYUNG BA DE'I TSE DE'I DUS NA


@353A *, ,'JIG RTEN GYI KHAMS YON TAN RIN CHEN BSAGS PA DPAG TU
MED PA BDE BA KUN TU STON PA ZHES BYA BA NA, BCOM LDAN 'DAS DE
BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS RIG PA DANG ZHABS SU
LDAN PA, BDE BAR GSHEGS PA, 'JIG RTEN MKHYEN PA, SKYES BU 'DUL
BA'I KHA LO SGYUR BA BLA NA MED

PA; LHA DANG MI RNAMS KYI STON PA, SANGS RGYAS BCOM LDAN 'DAS
GSER 'OD SENG GE RNAM PA ROL PA'I RGYAL BO ZHES BYA BA BYUNG STE,
PADMA'I DPAL GYI SNYING PO, BCOM LDAN 'DAS

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS GSER 'OD SENG GE RNAM PAR ROL PA'I RGYAL PO ZHES BYA BA
DE'I SANGS RGYAS KYI ZHING NI YON TAN BKOD PA GANG DAG

YOD PA DAG DPE CUNG ZAD TZAM GYIS CUNG ZAD CIG BRJOD PAR BYA'I
NYON CIG ,PADMA'I DPAL GYI SNYING PO, 'DI JI SNYAM DU SEMS, 'JIG
RTEN GYI KHAMS BDE BA CAN NA DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS 'OD
DPAG MED KYI SANGS RGYAS KYI ZHING GI YON TAN BKOD PA MANG NGAM,
GSOL PA, BCOM LDAN 'DAS, MANG

LAGS SO, ,BSAM GYIS MI KHYAB PA, TSAD MA MCHIS TE, DAG GI LAS
KYIS LAN GDAB PAR SLA BA MA LAGS SO, ,BCOM LDAN 'DAS KYIS BKA'
STZAL PA, PADMA'I DPAL GYI


@353B SNYING PO, 'DI LTA STE, DPER NA, MI LA LA ZHIG GIS SKRA'I
RTZE MO BRGYAR GSHAGS PA'I RTZE MOS RGYA MTSO CHEN PO LAS CHU
THIGS PA GCIG BLANGS NA, PADMA'I DPAL GYI SNYING PO, 'DI JI SNYAM

DU SEMS, ,CHU BLANGS PA DANG, LHAG MA LUS PA DE GANG MANG, GSOL
PA, BCOM LDAN 'DAS, BLANGS PA NI NYUNG, LHAG MA LUS PA NI TSAD MA
MCHIS SO, ,BKA' STZAL PA, PADMA'I

DPAL GYI SNYING PO, KHYOD MOS PAR BYA'O, ,KHYOD KYI KHONG DU CHUD
PAR BYA'O, ,MI DES SKRA'I RTZE MO BRGYA GSHEGS PA'I RTZE MO DES
RGYA MTSO CHEN PO LAS CHU'I THIGS PA GCIG BLANGS PA JI SNYED PA

DE TZAM DU DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS 'OD DPAG MED KYI SANGS RGYAS KYI ZHING GI YON
TAN BKOD PAR BLTA'O, ,RGYA MTSOR CHEN PO CHU'I PHUNG

PO JI SNYED PA DE TZAM DU BCOM LDAN 'DAS DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS GSER 'OD SENG GE
RNAM PA ROL PA'I RGYAL PO DE'I SANGS RGYAS KYI

ZHING GI YON TAN RIN CHEN BSAGS PA DPAG TU MED PA BDE BA KUN TU
STON PA'I 'JIG RTEN GYI KHAMS KYI YON TAN BKOD PAR BLTA'O, ,DE'I
NYAN THOS KYI DGE 'DUN YANG DPAG TU MED DE,

JI LTAR DA LTAR NA DE BZHIN GSHEGS PA 'OD DPAG MED KYI NYAN THOS
KYI DGE 'DUN DPAG TU MED DO ZHES BYA NA, DE LAS BRGYA STONG DU
BSGRES PA BAS KYANG BCOM LDAN 'DAS DE BZHIN


@354A *, ,GSHEGS PA DGRA BCOM PA YANG DAG PAR RDZOGS PA'I SANGS
RGYAS GSER 'OD SENG GE RNAM PAR ROL PA'I RGYAL PO DE'I NYAN THOS
KYI DGE 'DUN CHES

MANG NGO, ,DE BZHIN DU BYANG CHUB SEMS DPA' DGE 'DUN YANG DE
SNYED DO, ,BCOM LDAN 'DAS DE BZHIN GSHEGS PA DE NI THEG PA GSUM
KHO NA LAS BRTZAMS TE CHOS STON TO, ,

PADMA'I DPAL GYI SNYING PO, DES BSKAL PA GANGG'A'I KLUNG GI BYE
MA SNYED DU BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS GSER 'OD

SENG GE RNAM PAR ROL PA'I RGYAL PO DE'I SANGS RGYAS KYI ZHING GI
YON TAN BKOD PA DAG, NYAN THOS KYI YON TAN BKOD PA DANG, BDE BA'I
RGYU LAS BRTZAMS TE CHOS BSTAN

PAR 'DOD KYANG, NGA'I SPOBS PA'ANG ZAS PAR MI 'GYUR, SANGS RGYAS
KYI ZHING GI YON TAN BKOD PA DE'I MTHAR PHYIN PAR YANG MI 'GYUR
RO, ,PADMA'I DPAL GYI SNYING PO ,

DE'I TSE DE'I DUS NA BCOM LDAN 'DAS DE BZHIN GSHEGS PA GSER 'OD
SENG GE RNAM PAR ROL PA'I RGYAL PO'I DE'I GSUNG RAB LA 'JIG RTEN
GYI KHAMS STONG GI DBANG PHYUG CHOS

DANG LDAN PA CHOS KYI RGYAL PO DPAL GYI GZI BRJID CES BYA BA'I
RGYAL PO ZHIG BYUNG STE, PADMA'I DPAL GYI SNYING PO, RGYAL PO
DPAL GYI GZI BRJID DE LA BU BYE BA PHRAG BRGYA YOD DE, RGYAL


@354B BU GZHON NU DE DAG THAMS CAD KYANG SKYES BU CHEN PO'I MTSAN
NYI SHU RTZA BRGYAD DANG LDAN PAR GYUR TO, ,DE DAG THAMS CAD BLA
NA MED PA YANG DAG PAR RDZOGS PA'I BYANG CHUB SEMS LA YANG DAG

PAR ZHUGS PAR GYUR TO, ,PADMA'I DPAL GYI SNYING PO, RGYAL PO DPAL
GYI GZI BRJID KYI YONGS SU LONGS SPYOD PA'I SKYED MOS TSAL NI
BDUN KHRI DRUG STONG YOD DO, ,RGYAL BU RE RE LA'ANG

LONGS SPYOD KYI SKYED MOS TSAL KHRI KHRI YOD DO, ,DE NAS BCOM
LDAN 'DAS LA BYANG CHUB SEMS DPA' PADMA'I DPAL GYI SNYING POS 'DI
SKAD CES GSOL TO, ,BCOM LDAN 'DAS, SANGS

RGYAS KYI ZHING DE NA BUD MED MCHIS SAM, BCOM LDAN 'DAS KYIS BKA'
STZAL PA, PADMA'I DPAL GYI SNYING PO, DE NI MED DO, ,SANGS RGYAS
KYI ZHING DE NA BUD MED MING YANG MI GRAG

STE; RGYAL BU GZHON NU DE DAG THAMS CAD KYANG TSANGS PAR SPYOD PA
LAS GYUR PA, BRDZUS TE BYUNG BA SHA STAG GO ,SEMS CAN DE DAG
THAMS CAD KYANG BSAM GTAN GYI DGA' BA DANG, CHOS

KYI DGA' BA'I ZAS CAN YIN TO, ,SANGS RGYAS KYI ZHING DE NA KHA
ZAS RAGS PA MED PAR GYUR TO, ,PADMA'I DPAL GYI SNYING PO, RGYAL
PO DPAL GYI GZI BRJID DE NI LAS GZHAN MED DE, BU DE

RNAMS DANG LHAN CIG BCOM LDAN 'DAS DE LA LO BYE BA STONG PHRAG
BRGYAD KHRI BZHI STONG GI BAR DU BSNYEN BKUR BYAS SO, ,BCOM LDAN
'DAS DE BZHIN GSHEGS PA DES DE'I LHAG PA'I BSAM


@355A *, ,PA MKHYEN NAS TSAD MED PA'I PHYAG RGYA ZHES BYA BA'I
CHOS KYI TSUL LA MKHAS PA YANG DAG PAR RAB TU BSTAN TO, ,PADMA'I
DPAL GYI SNYING PO, TSAD MED PA

PHYAG RGYA ZHES BYA BA'I CHOS KYI TSUL LA MKHAS PA GANG ZHE NA,
PADMA'I DPAL GYI SNYING PO, 'DI LA BYANG CHUB SEMS DPA' SEMS DPA'
CHEN POS SPYOD PA TSAD MED PA DAG DON DU

GNYER BAR MI BYA BA DE GANG YANG MED DO, ,RTUL BA TSAD MED PA
GANG DAG BRTZAM PAR MI BYA BA DE GANG YANG MED DO, ,DE CI'I PHYIR
ZHE NA, BYANG CHUB SEMS DPA' RNAMS KYI SBYIN

PA NI TSAD MED DO, ,TSUL KHRIMS NI TSAD MED, BZOD PA NI TSAD MED,
BRTZON 'GRUS NI TSAD MED, BSAM GTAN NI TSAD MED, SHES RAB NI TSAD
MED, 'KHOR BA SANGS RGYAS

SU 'DZIN PA NI TSAD MED, SEMS CAN DAG LA BYAMS PA NI TSAD MED,
ZHING GI BKOD PA DAG NI TSAD MED, NYAN THOS DAG NI TSAD MED,
GZUGS YONGS SU GRUB PA DAG NI TSAD

MED, DBYANGS NI TSAD MED, SPOBS PA NI TSAD MED PA'I PHYIR RO,
,PADMA'I DPAL GYI SNYING PO, BYANG CHUB SEMS DPA' NI THAN SEMS
BSKYED PA GCIG GIS DGE BA'I RTZA BA GANG

CI MNGON PAR 'DU BYED PA DE DAG THAMS CAD TSAD MED PA NYID DU
YONGS SU BSNGO'O, ,JI LTAR YONGS SU BSNGOS PAS TSAD MED PAR 'GYUR
ZHE NA, GANG GI TSE SEMS CAN THAMS CAD


@355B LA YONGS SU BSNGO BAR BYED PA DE'I TSE SEMS CAN 'DI DAG
THAMS CAD SKYE BA MED PAR MNGON SUM DU BYED, SANGS RGYAS KYI
YONGS SU MYA NGAN LAS 'DA' BAS YONGS SU MYA NGAN LAS 'DA'

BAR 'GYUR BA 'DI NI, RIGS KYI BU, YONGS SU BSNGO BAS TSAD MED PA
ZHES BYA'O, ,STONG PA NYID TSAD MED PA'O, ,MTSAN MA MED PA TSAD
MED PA'O, ,SMON PA MED PA TSAD MED PA'O, ,

MNGON PAR 'DU BYA BA MED PA TSAD MED PA'O, ,DE LTAR NA 'DOD CHAGS
DANG BRAL BA YANG DAG PA'I MTHA' CHOS KYI DBYINGS RNAM PAR GROL
BA, MA SKYES PA, DBEN PA, BRAL BA, MYA NGAN

LAS 'DAS PA, TSAD MED PA STE, RIGS KYI BU, MDOR NA CHOS THAMS CAD
NI TSAD MED PA'O, ,DE'I PHYIR CHOS THAMS CAD NI MA SKYES PA, MA
'GAGS PA ZHES BYA'O, ,GANG MI SKYE

MI 'GAG PA DE NI TSAD MED PA'O, ,PADMA'I DPAL GYI SNYING PO, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
GSER 'OD SENG GE RNAM PAR ROL PA'I

RGYAL PO SDE LTAR RGYAL PO DPAL GYI GZI BRJID DE LA TSAD MED PA'I
PHYAG RGYA ZHES BYA BA'I CHOS KYI TSUL LA MKHAS PA 'DI YANG DAG
PAR RAB TU BSTAN TO, ,DES KYANG CHOS TSAD MED PA

DAG LA NGES PAR SEMS PAR BYAS PAR GYUR TO, ,DE NAS RGYAL PO DPAL
GYI GZI BRJID KYIS BCOM LDAN 'DAS DE LAS CHOS DPAG TU MED PA
BSTAN PA 'DI THOS NAS TSIM ZHING MGU STE,


@356A *, ,YI RANGS NAS RAB TU DGA' STE DGA' BA DANG, YID BDE BA
SKYES NAS BU DE DAG DANG LHAN CIG TU BCOM LDAN 'DAS DE LA TSIGS
SU BCAD PA DAG

GIS MNGON PAR BSTOD PA, ,'DREN PA CHOS RNAMS KUN LA DBANG SGYUR
BA, ,SMRA BA'I TSOGS RNAMS YANG DAG RAB TU 'DZOMS, ,BDUN GYI
RTZOD DANG NYON MONGS KUN SEL BA,,

MTSUNGS MED YE SHES MTSO LA PHYAG 'TSAL LO, ,NYI ZLA DAG DANG MA
YI 'OD RNAMS DANG, ,BRGYA BYIN TSANGS PA NOR BU GLOG 'OD RNAMS,
,BDE GSHEGS GZI BRJID KYIS NI

MOG MOG GYUR, ,MI MCHOG 'OD MDZAD PA LA PHYAG 'TSAL LO, ,THUB PA
BSKAL PA RGYA MTSO 'DAS PA YANG, ,DKA' BA RNAM PA DU MA SPYOD PAR
MDZAD, ,'PHRIN LAS DE YI

'BRAS BU YID 'ONG STE, ,DES NA 'GRO BAS BLTAS NA NGOMS MI 'GYUR,
,SKYE DANG RGA DANG NA DANG 'CHIS GTZES SHING, ,SEMS CAN SDUG
BSNGAL MANG POS ZIG GZIGS

NAS; ;DE DAG RNAMS LA THUB CHEN THUGS RJE STE, ,RTAG TU MI 'PHO
ZHI BA'I CHOS KYANG STON, ,SRID GSUM SROG CHAGS KUN GYI SMAN PA
'DRA, ,'DOD CHAGS ZHES SDANG MUN PA THAMS

CAD SPYOD, ,THUGS RJE BSKYED PA MDZAD NAS CHOS KYI SMAN, ,ZHI BA
BLA NA MED PAR RAB TU STON, ,SEMS CAN KUN GYI SPYOD PA RAB TU
MKHYEN, ,RAB 'BYAMS ZHING RNAMS KUN NA


@356B SROGS CHAGS KYI, ,MKHYEN NAS GANG GIS MYA NGAN 'DAS MCHOG
LA, ,REG PAR 'GYUR BA DE 'DRA'I CHOS KYANG STON, ,MI MCHOG KHYOD
KYI THUGS RJE CI 'DRA BA, ,JI SNYED RAB 'BYAMS ZHING GI

NYAN THOS DANG, ,RKYEN BYUNG THUB PA MA LUS DE DAG LA, ,DE 'DRA
BA YI SNYING RJE YOD MA MCHIS, ,BSOD NAMS PHUNG PO MTSAN MCHOG
RNAMS DANG LDAN, ,RGYAL BA'I SKU NI GSER GYI RI BO 'DRA,,

BYE BA'I NYI LAS LHAG PA'I GZI MNGA' BA, ,MI MCHOG MTSUNGS MA
MCHIS LA PHYAG 'TSAL LO, ,CHOS SPRIN RGYAL LAS CHOS CHAR 'BEBS PA
NA, ,GANG DAG RGYA CHEN MOS PA SPYOD YUL

PA; ;SNGON GYI SANGS RGYAS SPYOD LA 'JIGS MA MCHIS, ,DE DAG RTAG
TU BDE GSHEGS MDUN NA MCHIS, ,BSKAL PA BYE BA KHRAG KHRIG BSAM
YAS SU, ,MI MCHOG MTHONG BA RNYED

PAR SHIN TU DKA', ,BSOD NAMS LAS KYIS BSAM PA YONGS SBYANGS PA,
,DE DAG MIG LAM RNAM PAR 'DREN RNAMS GDA', ,RGYAL BA'I SKU NI
CHOS DBYINGS RGYAS PAR 'GENGS, ,

ZHING RNAMS RAB 'BYAMS THAMS CAD NA YANG GDA', ,BZHUD DANG BYON
PAR MNGON PA YONG MA MCHIS, ,'ON KYANG 'JIG RTEN DAG NA SNOD
BZHIN GDA', ,BDEN PA GZIGS SHING

DON DAM STON PA'O, ,CHOS KYI SBYIN BDAG GZHI BA'I THUGS LDAN PA,
,BRGAL NAS SROG CHAGS BCINGS GYUR GZHAN SGROL BA, ,BDE BAR GSHEGS
PA KHYOD LA PHYAG 'TSAL LO, ,KHYOD


@357A *, ,KYIS SKYE BA'I SHING LJON RTZA NAS BTON, ,NGA RGYAL RI
BO SRA BA RDUL DU BRLAGS, ,GOD PA MI MNGA' G-YO DANG SGYU DANG
BRAL, ,RAB ZHI THUGS DANG LDAN LA

PHYAG 'TSAL LO, ,MI MCHOG CHAGS PA THAMS CAD YOD MI MNGA',
,DGONGS PAS DANG CHU DANG ME DANG 'DRA, ,RGYAL BA SEMS CAN KUN LA
SNYOMS THUGS LDAN, ,RLUNG DANG NAM

MKHA' 'DRA LA PHYAG 'TSAL LO, ,THUB PA CHEN PO YON TAN 'DI 'DRA'I
GTER, ,BSOD NAMS RGYA MTSO LAS BYUNG SKU DANG LDAN, ,BSKAL PA
KHRAG KHRIG NGAG TU DE BRJOD KYANG, ,

YON TAN RGYA MTSO ZAD PAR NUS MA LAGS, ,YON TAN RGYA MTSO LHA MIS
MCHOD PA LA, ,BDAG NI BU DANG BCAS TE MCHOD PA BGYID, ,RGYAL BA
MCHOD PA'I BSOD NAMS CI

MCHIS PA, ,DES NI THUB PA CHEN PO KHYOD 'DRAR SHOG ,PADMA'I DPAL
GYI SNYING PO, DE NAS RGYAL PO DPAL GYI GZI BRJID DE DUS GZHAN
ZHIG NA, SKYED MOS TSAL NA BSAM GTAN

GYI GNAS PAS GNAS SHING 'DUG PA'I GLO G-YAS G-YON NAS, TZANDAN
SBRUL GYI SNYING PO'I PADMA BKRA BA, BLTA NA SDUG PA, DAG PA
GNYIS BYUNG NGO, ,PADMA DE GNYIS LAS KHYE'U MING

RIN CHEN SEMS DANG, RIN CHEN MCHOG CES BYA BA GNYIS RDZUS TE
BYUNG NAS, SKYIL MO KRUNG BCAS TE 'DUG GO ,PADMA'I DPAL GYI
SNYING PO, DE LTAR RGYAL PO DPAL GYI GZI BRJID


@357B DE TING NGE 'DZIN DE LAS LANGS NAS KHYE'U GNYIS SKYIL MO
KRUNG BCAS TE 'DUG PA MTHONG NGO, ,MTHONG NAS KYANG TSIGS SU BCAD
PA 'DI SMRAS SO, ,KHYED GNYIS LHA 'AM KLU YIN NAM, ,GNOD

SBYIN DRI ZA MI 'AM CI, ,MI 'AM MI MA YIN NAM CI, ,DRIS PA SMROS
SHIG GROGS PO DAG ,PADMA'I DPAL GYI SNYING PO, DE LTAR RGYAL PO
DPAL GYI GZI BRJID KYI G-YAS PHYOGS SU BYUNG BA'I

KHYE'U GANG YIN PA DES RGYAL PO DPAL GYI GZI BRJID DE LA TSIGS SU
BCAD DE SMRAS PA, GROGS PO CHOS KUN STONG PA YI, ,MING NI 'DRI
BAR BYED DAM CI, ,CHOS RNAMS THAMS CAD MING

MED NA, ,GANG GI MING NI 'DRI BAR BYED, ,STONG NYID GANG LA'ANG
LHA MED CING, ,KLU MED SRIN PO YOD MA YIN, ,MI'AM MI MA YIN YANG
RUNG, ,THAMS CAD DE NA YOD MED DO, ,PADMA'I

DPAL GYI SNYING PO, DE NAS KHYE'U GCIG SHOS DES RGYAL PO DPAL GYI
GZI BRJID DE LA TSIGS SU BCAD DE SMRAS PA, ,MING NI MING GIS
STONG PA STE, ,MING LA MING NI YOD MA YIN, ,CHOS

RNAMS THAMS CAD MING MED DO, ,'ON KYANG MING GIS YONGS SU BRJOD,
,MING GI RANG BZHIN GANG YIN PA, ,DE NI MA MTHONG MA THOS SO,
,LAS KYIS 'GAGS PA MA YIN NA, ,'DI NA GANG

GI MING ZHIG 'DRI, ,THA SNYAD DU NI MING BYAS NAS, ,MING BTAGS
BYAS TE BSTAN PA NI, ,KHO BO'I MING NI RIN CHEN SEMS, ,GCIG SHOS
RIN CHEN MCHOG CES BYA, ,PADMA'I DPAL GYI SNYING


@358A *, ,PO; DE LTAR KHYE'U GNYIS KYIS TSIGS SU BCAD PA 'DI DAG
SMRAS TE MNGON PAR SHES PA LNGA BSGRUBS NAS, RGYAL PO DPAL GYI
GZI BRJID DE DANG LHAN

CIG TU BCOM LDAN 'DAS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS GSER 'OD SENG GE RNAM PAR ROL PA'I
RGYAL PO GA LA BA DER DONG STE

PHYIN NAS BCOM LDAN 'DAS KYI ZHABS LA MGO BOS PHYAG BTZAL TE,
BCOM LDAN 'DAS LA LAN GSUM BSKOR BA BYAS NAS THAL MO SBYAR TE
PHYOGS GCIG TU 'KHOD DO, ,

PADMA'I DPAL GYI SNYING PO, DE LTAR KHYE'U DE GNYIS KYIS DBYANGS
GCIG TU BCOM LDAN 'DAS LA TSIGS SU BCAD DE GSOL PA, PADMA DAG
DANG DRI BDA' DANG, ,ME TOG PHRENG

DANG NA BZA' DANG, 'ON TE ZAS DANG SKOM GYIS SAM, ,RGYAL PO JI
LTAR MCHOD PAR BGYI, ,RDZOGS PA'I SANGS RGYAS RKANG GNYIS GTZO,
,JI LTAR MCHOD PAR 'GYUR BA LAGS,

DON 'DI LEGS PAR BSTAN DU GSOL, ,'DREN PA THOS NAS 'TSAL BAR
BGYI, ,PADMA'I DPAL GYI SNYING PO, DE NAS DE BZHIN GSHEGS PA DGRA
BCOM PA YANG DAG PAR RDZOGS

PA'I SANGS RGYAS DES KHYE'U DE GNYIS LA TSIGS SU BCAD DE BKA'
STZAL PA, LUS CAN KUN LA PHAN PA'I PHYIR, ,BYANG CHUB TU NI SEMS
BSKYED NA, ,MTSAN MCHOG SUM CU


@358B GNYIS LDAN PA'I, ,SANGS RGYAS DAG LA MCHOD PAR 'GYUR, ,MI
GANG ZHIG GIS SANGS RGYAS ZHING, ,GANGG'A'I BYE MA'I GRANGS SNYED
DAG ,ME TOG RNAMS KYIS BKANG BYAS TE, ,'JIG RTEN

MGON LA PHUL BA BAS, ,GANG GIS 'DIR NI THAL SBYAR NAS, ,BYANG
CHUB TU NI SEMS BTUD NA, ,'DI NI BSOD NAMS CHES MANG STE, ,DE LA
TSAD NI YOD MA YIN, ,BYANG CHUB SEMS

NI CI 'DRA BA, ,DE LTAR BLO MCHOG GIS BSTAN PA, ,DE 'DRA'I MCHOD
PA GANG YANG MED, ,DE 'DRA BA YI DPAL YANG MED, ,PADMA'I DPAL GYI
SNYING PO, DE LTAR KHYE'U DE GNYIS KYIS SLAR

YANG BCOM LDAN 'DAS DE LA TSIGS SU BCAD DE GSOL PA, 'JIG RTEN
MGON PO'I SPYAN SNGAR NI, ,BDAG CAG YI DAM YANG DAG 'CHA', ,BLA
NA MED PA'I SENG GE'I SGRA, ,LHA DANG MI

DAG GAS NA MDZOD CIG ,JI SRID DU NI 'KHOR BA YI, ,SNGON GYI MTHA'
NI MI DMIGS PA, ,DE SRID BSKAL PA DU MAR YANG, ,SEMS CAN PHYIR NI
SPYAD PAR BGYI, ,JI TZAM SNGON GYI

MTHA' DRAN PA, ,RNAM GRANGS 'DI YI TSUL DAG GIS, ,SEMS CAN KUN LA
PHAN PA'I PHYIR, ,DE SRID BSKAL PAR SPYAD PAR BGYI, ,GAL TE DE
RING SLAN CHAD DU, ,'DOD CHAGS KYI NI

SEMS 'BYUNG NA, ,PHYOGS BCU DAG NA BZHUGS PA YI, ,SANGS RGYAS
RNAMS NI BSLUS PAR 'GYUR, ,DE LTAR ZHE SDANG GTI MUG DANG, ,PHRAG
DOG SER SNA'ANG DE BZHIN NO, ,RTAG TU


@359A *, ,BDEN PA'I TSIG SMRA ZHING, ,RDZUN GYI TSIG NI SPANG BAR
BGYI, ,GAL TE DE RING SLAN CHAD DU [?], ,RDUL MED BYANG CHUB MA THOB
BAR, ,BDAG CAG NYAN THOS

SEMS GYUR PA, ,DES NI BRDZUN DU SMRA BAR 'GYUR, ,NAM YANG RANG
SANGS RGYAS SU NI, ,BDAG CAG DGA' BAR MI BGYID DE, ,SEMS CAN
RNAMS LA SNYING RJE ZHING, ,BSKAL PA

BYE BAR SPYAD PAR BGYI, ,JI LTAR 'DREN PA KHYOD KYI ZHING, ,GRUB
PA RNAM PA 'DI DAG LAS, ,GZHAN DU YON TAN BYE BA SNYED, ,PHUN SUM
TSOGS PA'I ZHING DU BGYI, ,DE NA NYAN

THOS GANG YANG MED, ,RANG RGYAL 'DREN PA DAG KYANG MED, ,DE TSE
BYE BA TSAD MED PA'I, ,BYANG CHUB SEMS DPA' 'BA' ZHIG GNAS, ,BDE
BA 'DI DANG LDAN PA YI, ,SKYE BO DRI MA

MED PAR 'GYUR, ,SANGS RGYAS MDZOD NI BZUNG BAS NA, ,SANGS RGYAS
CHOS RNAMS TSAR PHYIN TO, ,GAL TE 'DI DAG GZHAN MIN PAR, ,DE
BZHIN DU NI 'GYUR NGES NA, ,RGYA MTSOR

BCAS DANG RIR BCAS PA'I, ,SA 'DI THAMS CAD G-YOS PAR SHOG ,TSIG
'DI SMRAS PA'I MOD LA NI, ,SA YANG RAB TU G-YOS PAR GYUR, ,SIL
SNYAN DAG NI MA DKROL BAR, ,DE

NA THAMS CAD SGRA YANG 'BYIN, ,STONG PHRAG BYE BA'I LHA RNAMS
KYIS, ,ME TOG CHAR DANG PHYE MA'I CHAR, ,SPOS KYI CHAR NI YID
'ONG DANG, ,NA BZA' BYE BA RAB TU PHAB, ,PADMA'I DPAL


@359B GYI SNYING PO, DE'I TSE DE'I DUS NA RGYAL PO DPAL GYI GZI
BRJID CES BYA BAR GYUR PA DE GZHAN ZHIG YIN PA SNYAM DU DOGS SAM
YID GNYIS ZA NA DE LTAR MI BLTA'O, ,DE CI'I PHYIR ZHE NA, DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
'OD DPAG MED 'DI DE'I TSE DE'I DUS NA RGYAL PO DPAL GYI GZI BRJID
CES BYA BAR GYUR TO, ,PADMA'I DPAL GYI SNYING PO,

DE'I TSE DE'I DUS NA KHYE'U RIN CHEN SEMS DANG, RIN CHEN MCHOG
CES BYA BA DE GNYIS GZHAN ZHIG YIN PA SNYAM DU 'DZIN NA DE'ANG DE
LTAR MI BLTA'O, ,DE CI'I PHYIR ZHE NA, BYANG CHUB SEMS

DPA' SEMS DPA' CHEN PO SPYAN RAS GZIGS DBANG PHYUG 'DI NI KHYE'U
RIN CHEN MCHOG CES BYA BAR GYUR TO, ,BYANG CHUB SEMS DPA' SEMS
DPA' CHEN PO MTHU CHEN THOB 'DI NI

KHYE'U RIN CHEN SEMS ZHES BYA BAR GYUR TO, ,RIGS KYI BU 'DI GNYIS
BLA NA MED PA YANG DAG PAR RDZOGS PA'I BYANG CHUB TU DANG PO SEMS
BSKYED PA NI DE YIN NO, ,DE SKAD CES BKA'

STZAL PA DANG, BCOM LDAN 'DAS LA BYANG CHUB SEMS DPA' SEMS DPA'
CHEN PO PADMA'I DPAL GYI SNYING POS 'DI SKAD CES GSOL TO, ,BCOM
LDAN 'DAS, SKYES BU DAM PA 'DI

GNYIS JI TZAM DU ZAB MO LA MOS PA GYUR PA DANG, GANG GI MING YANG
MA DMIGS PA DE SRID DU 'DI GNYIS BYANG CHUB TU SEMS BSKYED PAR
GYUR PA NGO MTSAR TO, ,BCOM LDAN 'DAS LA SKYES


@360A *, ,BU DAM PA 'DI GNYIS KYIS DE BZHIN GSHEGS PA DE'I PHA
ROL NA [?] SANGS RGYAS JI SNYED CIG LA RIM GROL GYIS PAR GYUR, BKA'
STZAL PA, RIGS KYI BU,

GANGG'A'I KLUNG GI BYE MA NI BGRANG BAS MTHA' RTOGS PAR NUS KYI,
SKYES BU DAM PA 'DI GNYIS KYIS DE BZHIN GSHEGS PA DE'I PHA ROL NA
SANGS RGYAS DAG LA BSNYEN BKUR BYAS PA'I

SANGS RGYAS BCOM LDAN 'DAS DE DAG NI DE LTA MA YIN TE, DE SRID DU
'DI GNYIS KYIS BYANG CHUB TU SEMS BSKYED DO, ,SKYES BU DAM PA 'DI
GNYIS NI BSAM GYIS MI KHYAB PA'I

GO CHA BGOS SHING YON TAN DPAG TU MED PA DANG LDAN TE, 'DI GNYIS
KYI YON TAN DAG GI MTHA' RTOGS PAR MI NUS SO, ,DE NAS BCOM LDAN
'DAS LA BYANG CHUB SEMS DPA'

PADMA'I DPAL GYI SNYING POS 'DI SKAD CES GSOL TO, ,'JIG RTEN GYI
KHAMS YON TAN RIN CHEN BSAGS PA DPAG TU MED PA BDE BA KUN TU STON
PA ZHES BGYI BA DE DANG, BCOM LDAN

'DAS DE BZHIN GSHEGS PA GSER 'OD SENG GE RNAM PAR ROL PA'I RGYAL
PO ZHES BGYI BA GANG LOGS [?] PA DE 'DI NAS PHYOGS GANG LOGS NA
MCHIS, BCOM LDAN 'DAS KYIS BKA'

STZAL PA, RIGS KYI BU, NUB PHYOGS LOGS NA STE, 'JIG RTEN GYI
KHAMS BDE BA CAN DE NYID DE'I TSE DE'I DUS NA 'JIG RTEN GYI KHAMS
YON TAN RIN CHEN BSAGS PA DPAG TU


@360B MED PA BDE BA KUN TU STON PA ZHES BYA BAR GYUR TO, ,DE SKAD
CES BKA' STZAL PA DANG, BCOM LDAN 'DAS LA BYANG CHUB SEMS DPA'
PADMA'I DPAL GYI SNYING POS 'DI SKAD CES GSOL

TO; ;BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS KYIS SKYE BO MANG PO LA SMAN PA DANG,
'JIG RTEN LA THUGS BRTZE BA DANG, SKYE BO PHAL

PO CHE DANG, LHA DANG, MI RNAMS KYI DON DANG, SMAN PA DANG, BDE
BAR BGYI BA'I SLAD DU SKYES BU DAM PA DE GNYIS KYI SANGS RGYAS
KYI ZHING GI YON TAN BKOD BA CI 'DRA BAR 'GYUR BA DANG, NYAN

THOS PHUN SUM TSOGS PA CI 'DRA BA DANG, TSE JI TZAM PA DANG,
LONGS SPYOD CI 'DRA BA DANG, 'OD CI 'DRA BA DANG, SKYES BU DAM PA
DE GNYIS BLA NA MED PA YANG DAG PAR RDZOGS PA'I

BYANG CHUB TU MNGON PAR RDZOGS PAR SANGS RGYAS NAS MTSAN JI SKAD
CES BGYI BA DE DAG LEGS PAR BSTAN DU GSOL, DE CI'I SLAD DU ZHE
NA, 'DI LTAR DE BZHIN GSHEGS PAS

SKYES BU DAM PA 'DI GNYIS KYI SMON LAM CHEN PO BSHAD PA THOS NAS
BYANG CHUB SEMS DPA' GZHAN DAG KYANG SMON LAM CHEN PO YONGS SU
RDZOGS PAR 'GYUR BA'I SLAD DU'O, ,DE

SKAD CES GSOL PA DANG, BCOM LDAN 'DAS KYIS BYANG CHUB SEMS DPA'
PADMA'I DPAL GYI SNYING PO LA 'DI SKAD CES BKA' STZAL TO,
,PADMA'I DPAL GYI SNYING PO, DE'I PHYIR LEGS


@361A *, ,PAR RAB TU NYON LA YID LA ZUNGS SHIG DANG BSHAD DO,
,BYANG CHUB SEMS DPA' PADMA'I DPAL GYI SNYING POS BCOM LDAN 'DAS
LA, LEGS SO, ,ZHES BYA BA

GSOL TE, BCOM LDAN 'DAS KYI LTAR NYAN PA DANG, BCOM LDAN 'DAS
KYIS 'DI SKAD CES BKA' STZAL TO, ,RIGS KYI BU, DE BZHIN GSHEGS PA
'OD DPAG MED KYI TSE'I [?] TSAD NI

DPAG TU MED DE, DE'I MTHA' NI BSKAL PA BYE BA KHRAG KHRIG BRGYA
STONG GI BAR DU BSHAD KYANG RTOGS PAR SLA BA MA YIN NO, ,RIGS KYI
BU, DE BZHIN GSHEGS PA 'OD DPAG MED KYI TSE

DPAG TU MED DU ZIN KYANG 'DUS BYAS THAMS CAD MI RTAG PA, MI BRTAN
PA, THER ZUG MA YIN PA, YUN DU GNAS PA MA YIN PA STE, RIGS KYI
BU, MA 'ONGS PA'I DUS 'DAS

PA DE'I TSE DE'I DUS NA BCOM LDAN 'DAS DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS 'OD DPAG MED DE
YONGS SU MYA NGAN LAS 'DA' BAR 'GYUR

RO; ;DE YONGS SU MYA NGAN LAS 'DAS NAS KYANG BSKAL PA BYE BA
KHRAG KHRIG BRGYA STONG PHRAG BRGYAD CU RTZA BZHI'I BAR DU DE'I
DAM PA'I CHOS GNAS TE, JI LTAR BZHUGS PA DE BZHIN

DU YONGS SU MYA NGAN LAS 'DAS KYANG SEMS CAN RNAMS KYI DGE BA'I
RTZA BA YONGS SU 'GRUB STE, LHAG CHAD MED PAR 'GYUR RO, ,GZHAN DU
NA SEMS CAN RNAMS DE BZHIN GSHEGS


@361B PA DE MTHONG BA MED PAR ZAD DO, ,BYANG CHUB SEMS DPA' DE
DAG KYANG SANGS RGYAS RJES SU DRAN PA'I TING NGE 'DZIN 'THOB PAR
'GYUR, DE DAG RTAG TU RGYUN MI 'CHAD PAR SANGS RGYAS MTHONG

BA DANG MI 'BRAL BAR 'GYUR RO, ,RIGS KYI BU, 'OD DPAG MED YONGS
SU MYA NGAN LAS 'DAS NAS KYANG RIN PO CHE SNA BDUN GYI PADMA DAG
DANG, SHING LJON PA DAG GIS DE BZHIN GSHEGS

PA DE JI LTAR CHOS STON PA DE BZHIN DU PADMA DAG DANG, SHING LJON
PA DE DAG LAS KYANG CHOS KYI SGO BRGYA PHRAG DU MA 'BYUNG BAR
'GYUR RO, ,RIGS KYI BU, DE LTAR DE BZHIN GSHEGS PA 'OD DPAG

MED YONGS SU MYA NGAN LAS 'DAS NAS DAM PA'I CHOS NUB MA THAG PA'I
MTSAN MO SKYA RENGS 'CHAR BA'I DUS KYI TSE BYANG CHUB SEMS DPA'
SEMS DPA' CHEN PO SPYAN RAS GZIGS DBANG

PHYUG RIN PO CHE DU MA'I BKOD PA'I BYANG CHUB KYI SHING DRUNG DU
'DUG NAS BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA'O, ,DE MNGON PAR RDZOGS

PAR SANGS RGYAS NAS 'OD ZER KUN NAS 'PHAGS PA'I DPAL BRTZEGS
RGYAL PO ZHES BYA BAR 'GYUR RO, ,DE BZHIN GSHEGS PA 'OD ZER KUN
NAS 'PHAGS PA'I DPAL BRTZEGS RGYAL

PO DE'I SANGS RGYAS KYI ZHING GI YON TAN BKOD PAR 'GYUR BA GANG
YIN PA DE DAG NI DE BZHIN GSHEGS PAS BSKAL PA GANGG'A'I KLUNG GI
BYE MA SNYED DU BSTAN KYANG MTHA' RTOGS PAR MI NUS


@362A *, ,SO; ;SANGS RGYAS KYI ZHING DE'I BDE BA'I RGYU DANG, YON
TAN GYI RGYU NI DE SNYED DU 'GYUR MOD KYI, 'ON KYANG, RIGS KYI
BU, DPE TZAM DU CUNG ZAD CIG BSHAD PAR

BYA'O, ,BCOM LDAN 'DAS DE BZHIN GSHEGS PA GSER 'OD SENG GE RNAM
PAR ROL PA'I RGYAL PO DE'I SANGS RGYAS KYI ZHING NA YON TAN BKOD
PA GANG DAG YOD PA YON TAN GYI BKOD

PA SNGA MA DAG NI YON TAN BKOD PA 'DI DAG GI BRGYA'I CHAR YANG MI
CHOG STONG GI CHA DANG, BRGYA STONG GI CHA DANG, GRANGS DANG, DPE
DANG, RGYUR YANG MI BZOD DO, ,SANGS RGYAS KYI

ZHING DE NA NYAN THOS DANG, RANG SANGS RGYAS RNAMS KYI MING YANG
MED PAR 'GYUR TE, SANGS RGYAS KYI ZHING DE NI BYANG CHUB SEMS
DPA' 'BA' ZHIG GIS GANG BAR 'GYUR RO, ,RIGS

KYI BU; DA LTAR BCOM LDAN 'DAS 'OD DPAG MED KYI NYAN THOS DANG,
RANG SANGS RGYAS DANG, BYANG CHUB SEMS DPA' JI SNYED PA DE DAG
THAMS CAD BSDUS KYANG BCOM LDAN 'DAS

DE BZHIN GSHEGS PA 'OD ZER KUN NAS 'PHAGS PA'I DPAL BRTZEGS RGYAL
PO DE'I BYANG CHUB SEMS DPA'I DGE 'DUN GYI BRGYA'I CHAR YANG MI
CHOG STE, STONG GI CHA DANG, BRGYA STONG

GI CHA DANG, GRANGS DANG, DPE DANG, RGYUR YANG MI BZOD DO, ,DE'I
TSE TSAD NI BSKAL PA BYE BA KHRAG KHRIG BRGYA STONG PHRAG DGU BCU
RTZA DRUG TU 'GYUR RO, ,DE'I DAM PA'I CHOS NI BSKAL


@362B PA BYE BA DRUG CU RTZA GSUM DU GNAS PAR 'GYUR RO, ,DE SKAD
CES BKA' STZAL PA DANG, BCOM LDAN 'DAS LA BYANG CHUB SEMS DPA'
PADMA'I DPAL GYI SNYING POS 'DI SKAD CES GSOL

TO; ;BCOM LDAN 'DAS, 'JIG RTEN GYI KHAMS DE'I MING YANG BDE BA
CAN ZHES BGYI BAR 'GYUR RAM, BCOM LDAN 'DAS KYIS BKA' STZAL PA,
RIGS KYI BU, DE NI MA YIN TE, 'JIG

RTEN GYI KHAMS DE NI RIN CHEN KUN NAS BSAGS PA ZHES BYA BAR 'GYUR
RO, ,RIGS KYI BU, DE BZHIN GSHEGS PA 'OD ZER KUN NAS 'PHAGS PA'I
DPAL BRTZEGS RGYAL PO'I TSE JI

SRID GNAS PA NAS BZUNG STE, YONGS SU MYA NGAN LAS 'DAS PA DE SRID
DU BYANG CHUB SEMS DPA' MTHU CHEN THOB MCHOD PA BYED PAR 'GYUR
RO, ,YONGS SU MYA NGAN LAS 'DAS NAS KYANG

DE'I DAM PA'I CHOS 'DZIN PAR 'GYUR TE, DAM PA'I CHOS YUN RING POR
GNAS PAR BYA BA'I PHYIR SPRO BAR 'GYUR RO, ,PHYI MA'I DUS SU DER
DAM PA'I CHOS NUB NAS SANGS RGYAS KYI ZHING

DER BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR 'GYUR TE, DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS RIG

PA DANG ZHABS SU LDAN PA, BDE BAR GSHEGS PA, 'JIG RTEN MKHYEN PA,
SKYES BU 'DUL BA'I KHA LO SGYUR BA BLA NA MED PA, LHA DANG MI
RNAMS KYI STON PA, SANGS RGYAS BCOM LDAN


@363A *, ,'DAS YON TAN SHIN TU GNAS PA NOR BU BRTZEGS PA'I RGYAL
PO ZHES BYA BA 'JIG RTEN DU 'BYUNG BAR 'GYUR RO, ,BCOM LDAN 'DAS
DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS 'OD
ZER KUN NAS 'PHAGS PA'I DPAL BRTZEGS RGYAL PO DE'I BYANG CHUB
SEMS DPA' PHUN SUM TSOGS PA DANG,

SNANG BA PHUN SUM TSOGS PA CI 'DRA BA DE LTAR, BCOM LDAN 'DAS DE
BZHIN GSHEGS PA YON TAN SHIN TU GNAS PA NOR BU BRTZEGS PA'I RGYAL
PO DE'I YANG DE DANG 'DRA BAR 'GYUR

TE; LHAG CHAD MED CING SHIN TU LHAG PA MED PAR 'GYUR RO, ,TSE'I
YUN DANG, DAM PA'I CHOS GNAS PA'ANG DE SRID DU 'GYUR RO, ,RIGS
KYI BU DANG, RIGS KYI BU MO GANG LA LA DAG

BCOM LDAN 'DAS DE BZHIN GSHEGS PA 'OD ZER KUN NAS 'PHAGS PA'I
DPAL BRTZEGS RGYAL PO DE DANG, BCOM LDAN 'DAS DE BZHIN GSHEGS PA
YON TAN SHIN TU GNAS

PA NOR BU BRTZEGS PA'I RGYAL PO DE'I MTSAN THOS PA DE DAG THAMS
CAD BLA NA MED PA YANG DAG PAR RDZOGS PA'I BYANG CHUB LAS PHYIR
MI LDOG PAR 'GYUR RO, ,PADMA'I DPAL GYI SNYING

PO; BUD MED GANG LA LAS BCOM LDAN 'DAS DE BZHIN GSHEGS PA GSER
'OD SENG GE RNAM PAR ROL PA'I RGYAL PO YONGS SU MYA NGAN LAS 'DAS
PA DE DANG, MA 'ONGS PA DE


@363B GNYIS KYI MTSAN THOS NA DE BUD MED KYI RANG BZHIN DU MI
'GYUR RO, ,BSKAL PA BYE BA PHRAG BZHI BCUR 'KHOR BA BSNYIL BAR
'GYUR RO, ,BLA NA MED PA YANG DAG PAR RDZOGS PA'I BYANG CHUB

LAS PHYIR MI LDOG PAR 'GYUR, SANGS RGYAS MTHONG BA DANG, CHOS
NYAN PA DANG, DGE 'DUN LA BSNYEN BKUR BYED PA DANG MI 'BRAL BAR
'GYUR, TSE RJES NAS KYANG RAB TU 'BYUNG BA

'THOB PAR 'GYUR, TSE RABS DRAN PA DANG, SPOBS PA THOGS PA MED PAR
'GYUR RO, ,GZUNGS KYANG 'THOB PAR 'GYUR RO, ,DE NAS 'KHOR DE'I
NANG NAS LHA DANG, MI DANG, SKYE DGU'I

SROG CHAGS BYE BA PHRAG DGU BCU RTZA DRUG GIS MGRIN GCIG TU TSIG
SMRAS PA, GANG DAG MA BYON PA DE DAG DANG, GANG DAG DA LTAR
BZHUGS PA 'TSO ZHING GZHES PA DE DAG DANG, PHYOGS

BCU NA GANG DAG YONGS SU MYA NGAN LAS 'DAS PA'I DE BZHIN GSHEGS
PA DE DAG LA PHYAG 'TSAL LO, ,DE DAG GI MTSAN GANG LAGS PA DE DAG
LA'ANG RJES SU YI RANG NGO, ,TSIG 'DI

SKAD CES KYANG SMRA STE, BCOM LDAN 'DAS, BDAG CAG LHAN CIG TSOGS
PA THAMS CAD BLA NA MED PA YANG DAG PAR RDZOGS PA'I BYANG CHUB TU
SEMS BSKYED PAR BGYI'O ZHES SMRAS SO, ,

DE DAG KYANG BCOM LDAN 'DAS KYIS BLA NA MED PA YANG DAG PAR
RDZOGS PA'I BYANG CHUB TU LUNG BSTAN TO, ,SROG CHAGS KHRAG KHRIG
BRGYA PHRAG BRGYAD CU RTZA BZHI NI CHOS RNAMS LA CHOS KYI


@364A *, ,MIG RDUL MED CING DRI MA DANG BRAL BA RNAM PAR DAG GO
,DGE SLONG BDUN STONG NI LEN PA MED PAR ZAG PA RNAMS LAS SEMS
RNAM PAR GROL LO, ,DE NAS

DE'I TSE BYANG CHUB SEMS DPA' SEMS DPA' CHEN PO SPYAN RAS GZIGS
DBANG PHYUG DANG, BYANG CHUB SEMS DPA' SEMS DPA' CHEN PO MTHU
CHEN THOB KYIS JI LTA BU'I RDZU 'PHRUL

MNGON PAR 'DU BYA BA MNGON PAR 'DU BYAS PAS THAMS CAD DANG LDAN
PA'I 'KHOR GYIS PHYOGS BCU NA BCOM LDAN 'DAS DPAG TU MED GRANGS
MED PA DAG GIS BLA NA MED PA YANG

DAG PAR RDZOGS PA'I BYANG CHUB TU LUNG STON PA MTHONG BA DE LTA
BU'I RDZU 'PHRUL MNGON PAR 'DU BYA BA MNGON PAR BYAS SO, ,MTHONG
NAS KYANG TSIG 'DI SKAD 'DZER TO, ,BCOM LDAN 'DAS, JI

TZAM DU BYANG CHUB SEMS DPA' SEMS DPA' CHEN PO 'DI GNYIS SANGS
RGYAS BCOM LDAN 'DAS DAG GIS LEGS PAR YONGS SU BZUNG BA LAGS TE,
'DI LTAR SKYES BU DAM PA 'DI

GNYIS SANGS RGYAS BCOM LDAN 'DAS 'DI SNYED CIG LUNG STON PA NI
NGO MTSAR TO, ,DE NAS BCOM LDAN 'DAS LA BYANG CHUB SEMS DPA'
PADMA'I DPAL GYI SNYING POS 'DI SKAD CES

GSOL TO, ,BCOM LDAN 'DAS, RIGS KYI BU'AM, RIGS KYI BU MO GANG DE
BZHIN GSHEGS PAS GSUNGS PA'I MDO SDE ZAB MO 'DI 'DZIN PA DANG,
'CHANG BA DANG, KLOG PA DANG,


@364B KUN CHUB PAR BGYID PA DANG, GZHAN DAG LA'ANG RGYA CHER YANG
DAG PAR RAB TU STON PA DE'I BSOD NAMS JI SNYED CIG 'PHEL BAR
'GYUR, BCOM LDAN 'DAS KYIS BKA' STZAL PA ,

RIGS KYI BU, KHYOD KYIS DE BZHIN GSHEGS PA LA YONGS SU 'DRI BA'I
GTAM 'DIS CI ZHIG BYA, DE CI'I PHYIR ZHE NA, RIGS KYI BU, SEMS
CAN DMAN PA LA MOS PA DE DAG DE BZHIN

GSHEGS PAS GSUNGS PA LA YID MI CHES PAR 'GYUR PA'I PHYIR TE, DE
LTAR 'DI DAG YUN RING POR GNOD PA DANG, PHAN PA MED PA DANG, BDE
BA MED PA DANG, LOG PAR LTUNG BAR

'GYUR RO, ,GSOL PA, BCOM LDAN 'DAS, 'KHOR 'DI NA RIGS KYI BU
DANG, RIGS KYI BU MO DAG RGYA CHEN PO LA MOS PA DANG, MOS PA MANG
BA DAG KYANG MCHIS, SLAD MA'I SKYE BO

RNAMS LA'ANG SNANG BA BGYIS PAR 'GYUR NA DE BZHIN GSHEGS PAS SKYE
BO MANG PO LA SMAN PA DANG, SKYE BO MANG PO LA BDE BA'I SLAD DU
BSHAD PAR GSOL, BCOM LDAN 'DAS KYIS

BKA' STZAL PA, PADMA'I DPAL GYI SNYING PO, DE'I PHYIR LEGS PAR
RAB TU NYON LA YID LA ZUNGS SHIG DANG BSHAD DO, ,BYANG CHUB SEMS
DPA' PADMA'I DPAL GYI SNYING POS, BCOM

LDAN 'DAS, LEGS SO, ,ZHES GSOL TO, BCOM LDAN 'DAS KYI LTAR NYAN
PA DANG, BCOM LDAN 'DAS KYIS 'DI SKAD CES BKA' STZAL TO, ,RIGS
KYI BU, 'DI LA MI GANG LA LA


@365A *, ,STOBS DANG LDAN PA, MTHU DANG LDAN PA, BSOD NAMS KYI
PHUNG PO CHEN PO DANG LDAN PA ZHIG BYUNG STE, JI TZAM SEMS CAN
GYI KHAMS SU GDAGS PAS

BTAGS PA'I SEMS CAN GYI KHAMS DE NI DE BZHIN GSHEGS PAS CHES MANG
PAR GSUNGS KYI, SA'I KHAMS NI DE LTA MA YIN TE, SEMS CAN DE DAG
THAMS CAD BSKAL PA BYE

BA MTHA' YAS MU MED PAR MGO BO'AM, PHRAG PA'AM, LAG PA NA THOGS
TE, JI SRID 'TSO'I BAR DU DE DAG LA GOS DANG ZAS DAG BYIN TE, BDE
BA'I YO BYAD THAMS CAD

KYIS RIM GROR BYED, BLA MAR BYED NA, PADMA'I DPAL GYI SNYING PO,
MI DE GZHI DE LAS BSOD NAMS KYI PHUNG PO MANG DU 'PHEL LAM, GSOL
PA, SEMS CAN GCIG LA'ANG SE

GOL GTOGS PA TZAM ZHIG BYAMS PA'I SEMS KYIS KHYAB PAR BGYIS NA DE
TZAM GYIS KYANG BSOD NAMS MANG DU BSKYED NA, BSKAL PA BYE BA
MTHA' YAS MU MA MCHIS PAR SEMS

CAN THAMS CAD BZUNG STE, BDE BA'I YO BYAD THAMS CAD KYIS RIM GRO
BGYIS PA LTA SMOS KYANG CI 'TSAL, BKA' STZAL PA, PADMA'I DPAL GYI
SNYING PO KHYOD MOS PAR BYA'O, ,KHYOD KYI

KHONG DU CHUD PAR BYA'O, ,GANG DE BZHIN GSHEGS PAS GSUNGS PA'I
MDO SDE 'DI LTA BU 'DI BYANG CHUB KYI SEMS LA GNAS TE, LEN PA
DANG, 'DZIN PA DANG, KLOG PA DANG, KUN


@365B CHUB PAR BYED PA DANG, GZHAN DAG LA RGYA CHER YANG DAG PAR
RAB TU STON PA'I RIGS KYI BU DANG, RIGS KYI BU MO DAD PA LA ZHUGS
PA, MOS PA MANG BA DAG GZHI DE LAS BSOD

NAMS KYI PHUNG PO CHES MANG DU BSKYED DO, ,DE NAS BCOM LDAN 'DAS
LA BYANG CHUB SEMS DPA' PADMA'I DPAL GYI SNYING POS 'DI SKAD CES
GSOL TO, ,BCOM LDAN 'DAS, DE BZHIN

GSHEGS PAS GSUNGS PA'I MDO SDE 'DI LTA BU 'DI DE BZHIN GSHEGS PA
YONGS SU MYA NGAN LAS 'DAS NAS KYANG BDAG GIS BLANG BAR BGYI,
GZUNG BAR BGYI, BCANG BAR BGYI,

BKLAG PAR BGYI, KUN CHUB PAR BGYI, GZHAN DAG LA'ANG RGYA CHER
YANG DAG PAR RAB TU BSTAN PAR BGYI'O, ,DE NAS BYANG CHUB SEMS
DPA' PADMA'I DPAL GYI SNYING POS TSIG DE

SKAD CES SMRAS PA DANG, BYANG CHUB SEMS DPA' BYE BA PHRAG DGU BCU
RTZA DRUG GIS DBYANGS GCIG TU TSIG 'DI SKAD CES SMRAS SO, ,BCOM
LDAN 'DAS, BDAG CAG GIS KYANG MDO

SDE 'DI LTA BU 'DI BLANG BAR BGYI, GZUNG BAR BGYI, BCANG BAR
BGYI, BKLAG PAR BGYI, KUN CHUB PAR BGYI, GZHAN DAG LA'ANG RGYA
CHER YANG DAG PAR RAB TU BSTAN PAR BGYI'O, ,

DE NAS BCOM LDAN 'DAS KYIS BYANG CHUB SEMS DPA' PADMA'I DPAL GYI
SNYING PO LA 'DI SKAD CES BKA' STZAL TO, ,PADMA'I DPAL GYI SNYING
PO, CHOS KYI RNAM GRANGS 'DI BUD MED


@366A *, ,KYIS THOG MA THAG TU BUD MED KYI DNGOS PO LAS 'GYUR TE,
RGYU GNYIS MA GTOGS PA NI, 'DI LTA STE, PHRAG DOG DANG, SER
SNA'O, ,DE NAS LHA'I DBANG PO

BRGYA BYIN DANG, MI MJED KYI BDAG PO TSANGS PA DANG, RGYAL PO
CHEN PO BZHI DANG, LHA'I BU BRGYA STONG DU MA DAG GIS LHA'I ME
TOG MANDA RA BA DAG BCOM LDAN 'DAS DANG, BYANG CHUB SEMS

DPA' SEMS DPA' CHEN PO DE DAG LA MNGON PAR GTOR TO, ,LHA YI SIL
SNYAN BYE BA KHRAG KHRIG BRGYA STONG GSIL NAS TSIG 'DI SKAD CES
KYANG 'DZER TO, ,CHOS KYI RNAM GRANGS 'DI

GANG DAG GI RNA LAM DU GRAG BDAG LEGS PAR BTON NAS 'DZIN PA DANG,
GZHAN DAG LA'ANG RGYA CHER YANG DAG PAR RAB TU STON PA'I SEMS CAN
DE DAG GIS NI RNYED PA LEGS

PAR RNYED PA LAGS SO, ,BCOM LDAN 'DAS KYIS BKA' STZAL PA, RIGS
KYI BU DAG ,JI SKAD SMRAS PA DE DE BZHIN TE, CHOS KYI RNAM GRANGS
'DI GANG DAG GI LAG NA 'DUG PA

DANG; GANG DAG THOS NAS MOS PAR 'GYUR BA'I SEMS CAN DE DAG NI
SANGS RGYAS KHRI LA DGE BA'I RTZA BA BSKYED PAR 'GYUR, DE NAS
SRING MO RDUL DANG BRAL BA ZHES BYA BA 'KHOR

DER 'DUS PAR GYUR TE 'DUG PA DE, STAN LAS LANGS NAS LHAG PA'I
BSAM PAS TSIG 'DI SKAD CES, BCOM LDAN 'DAS, BDAG GIS KYANG LHAG
PA'I BSAM PAS


@366B BRAG DOG DANG, SER SNA SPANGS TE, BLA NA MED PA YANG DAG
PAR RDZOGS PA'I BYANG CHUB TU SEMS BSKYED PAR BGYI'O, ,BCOM LDAN
'DAS, DE BZHIN GSHEGS PA NI MAD PA GSUNG BA

LAGS, BCOM LDAN 'DAS, GAL TE BDAG SANGS RGYAS SU 'GYUR ZHING BUD
MED GZHAN GANG GIS CHOS KYI RNAM GRANGS 'DI THOS NAS THOS PA'I
MOD LA BUD MED KYI DNGOS PO LAS

'GYUR BA LTA NA, BCOM LDAN 'DAS, DE'I SLAD DU, PHUNG PO 'DI NYID
LA BUD MED KYI DBANG PO MI GDA' BAR 'GYUR TE, SKYES PA'I DBANG PO
BYUNG BAR GYUR CIG CES SMRAS SO, ,DE NAS

SRID MO DE DE NYID DU BUD MED KYI DBANG PO MI SNANG BAR GYUR TE
SKYES PA'I DBANG PO BYUNG BAR GYUR TO, ,DE'ANG BCOM LDAN 'DAS
KYIS BLA NA MED PA YANG DAG PAR RDZOGS PA'I BYANG CHUB LAS

PHYIR MI LDOG CING, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS NYON MONGS PA THAMS CAD ZLOG PA ZHES BYA
BAR 'GYUR RO ZHES LUNG BSTAN TO, ,BCOM

LDAN 'DAS KYIS DE SKAD CES BKA' STZAL NAS, BYANG CHUB SEMS DPA'
SEMS DPA' CHEN PO PADMA'I DPAL GYI SNYING PO DANG, DGE SLONG DE
DAG DANG, BYANG CHUB SEMS DPA' MANG

PO DE DAG DANG, LHA DANG, MI DANG, LHA MA YIN DANG, DRI ZAR BCAS
PA'I 'JIG RTEN YI RANGS TE, BCOM LDAN 'DAS KYIS GSUNGS PA LA
MNGON PAR BSTOD DO, ,'PHAGS PA SGYU MA LTA


@367A *, ,BU'I TING NGE 'DZIN ZHES BYA BA THEG PA CHEN PO'I MDO
RDZOGS SO,, ,,RGYA GAR GYI MKHAN PO SU RENDRA BO DHI DANG, ZHU
CHEN GYI LO TZ'A BA BANDE YE SHES

SDES BSGYUR CING ZHUS TE GTAN LA PHAB PA,,