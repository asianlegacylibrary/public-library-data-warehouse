@319A ,,RGYA GAR

SKAD DU, A'ARYA SU RA TA PA RI PRi TZTS'A N'A MA MAH'A Y'A NA S'U
TRA, BOD SKAD DU, 'PHAGS PA DES PAS ZHUS PA ZHES BYA BA THEG PA
CHEN PO'I MDO, BAM PO GCIG PA, SANGS RGYAS DANG BYANG CHUB SEMS

DPA' THAMS CAD LA PHYAG 'TSAL LO, ,'DI SKAD BDAG GIS THOS PA DUS
GCIG NA, BCOM LDAN 'DAS MNYAN YOD NA RGYAL BU RGYAL BYED KYI TSAL
MGON MED ZAS SBYIN GYI KUN DGA' RA

BA NA DGE SLONG STONG NYIS BRGYA LNGA BCU'I DGE SLONG GI DGE 'DUN
CHEN PO DANG, BYANG CHUB SEMS DPA' SUM KHRI NYIS STONG DAG DANG
THABS GCIG TU BZHUGS TE, 'KHOR BZHI DANG, RGYAL PO

DANG, BLON PO DANG, GRONG RDAL GYI MI DANG, LJONGS KYI MI RNAMS
KYIS BKUR STIR BYAS ,BLA MAR BYAS, RIM GROR BYAS, MCHOD PA BYAS
SO, ,DE'I TSE MNYAN YOD KYI GRONG KHYER NA GRONG KHYER GYI DBUL

PO DES PA ZHES BYA BA, SANGS RGYAS LA DAD PA MI PHYED PA DANG
LDAN PA, CHOS LA DAD PA MI PHYED PA DANG LDAN PA, DGE 'DUN LA DAD
PA MI PHYED PA DANG LDAN PA, BSLAB PA'I GZHI LNGA YONGS


@319B SU BZUNG BA, DGE BA BCU'I LAS KYI LAM DANG LDAN PA, BYAMS
PA LA GNAS TE SEMS CAN THAMS CAD LA SEMS SNYOMS PA, SNYING RJE LA
GNAS TE YID YONGS SU SKYO BA MED PA, DGA' BA LA GNAS

TE CHOS KYI KUN DGA' LA DGA' ZHING MOS PA, GTANG SNYOMS LA GNAS
TE, BDE BA DANG, SDUG BSNGAL GYIS MI BSKYOD PA, BLA NA MED PA
YANG DAG PAR RDZOGS PA'I BYANG CHUB LA YANG DAG PAR ZHUGS

PA; SNGON GYI TSUL PHUN SUM TSOGS PA, THABS LA MKHAS PAS SEMS CAN
RNAMS YONGS SU SMIN PAR BYED CING, DBUL POR MING DU CHAGS PA ZHIG
GNAS TE, LHA'I DBANG PO BRGYA BYIN GYIS LHA'I

MIG RNAM PAR DAG PA MI'I LAS 'DAS PAS, GRONG KHYER GYI DBUL PO
DES PA SHIN TU 'DOD PA CHUNG BA, CHOG SHES PA, TSUL KHRIMS DANG
BRTUL ZHUGS DANG LDAN PA, YID 'KHRUG PA MED PA, RTAG

TU BZHIN 'DZUM PA, GZHAN GYI 'KHRUL BA DAG LA SKYON DU MI LTA BA,
SEMS CAN THAMS CAD KYI SEMS BSRUNG BA, BRKAM PA MED PA, SHES
BZHIN DU SPYOD PA, CHOG SHES SHING DGANG SLA BA,

GSO SLA BA, BSAM PA PHUN SUM TSOGS PA, G-YO MED PA, NGA RGYAL MED
PA, BKA' BLO BDE BA, MTHUN PAR 'DZIN PA, RTAG TU GSO SBYONG GI
YAN LAG BRGYAD DANG LDAN PA, LAG NA SHING LO'I

SNOD THOGS PA, RTZA BTING BA LA NYAL BA, GOS NGAN PA GYON PA,
RNYED KYANG MI LEN PA, BZANG YANG RUNG, NGAN YANG RUNG, BGO BSHA'
BYAS NAS ZA BA, DUS GSUM DU DE BZHIN GSHEGS PA LA


@320A *, ,BLTA BA, CHOS NYAN PAR 'DOD PA, GTAM SNA TSOGS BYUNG BA
LA SPOBS PA DANG LDAN PA, SEMS CAN RNAMS KYIS MTHONG NA DGA' BA
DE MTHONG NGO, ,MTHONG NAS 'DI SNYAM DU

SEMS TE, CI GRONG KHYER GYI DBUL PO 'DI YID DAM LA BRTAN NAM MA
BRTAN PA BDAG GIS BRTAG GO SNYAM MO, ,DE NAS LHA'I DBANG PO BRGYA
BYIN GYIS MI MANG PO MNGON PAR SPRUL NAS, GRONG KHYER GYI

DBUL PO DES PA LA TSIG NGAN PA DAG GIS GSHE ZHING SPYO BAR BYED
DO, ,BONG BA DANG, DBYUG PA DANG, MTSON CHA DAG KYANG BSTAN NA
DES PA DE'I BZOD PA'I STOBS KYIS DANG DU LEN PAR BYED DE,

MI 'KHRUG CING GNOD SEMS MI BSKYED DO, ,DE NAS LHA'I DBANG PO
BRGYA BYIN GYIS MI GZHAN DAG CIG SPRUL NAS DES PA DE'I MDUN DU
BZHAG STE, DES PA DE LA DGA' BA'I TSIG GIS KHO BO

CAG NI KHYOD KYI DON BYED PAR 'DOD PA YIN GYI, CI STE KHYOD 'DOD
PA LTA NA, KHYOD LA SDIGS PA'I DGRA GANG YIN PA DE DAG KHO BO CAG
GIS TSAR GCAD PAR BYA'O ZHES SMRAS SO, ,DES PAS

SMRAS PA, GROGS PO DAG THONG, DE SKAD MA ZER CIG, GAL TE MI 'DI
DAG GIS KHO BO'I LUS DUM BU BRGYAR DUM BUR DUM BUR BTUBS SU ZIN
KYANG, KHO BO NI MI 'DI DAG LA SDIG PA'I SEMS

MI BSKYED DO, ,GROGS PO DAG, 'JIG RTEN DAG NI DGE BA DANG MI DGE
BA'I PHYOGS GNYIS LA GNAS LA, DE'I 'GRO BA NI GNYIS KHO NA STE,
DGE BA'I PHYOGS KYI NI BDE 'GRO'O, ,MI DGE


@320B BA'I PHYOGS KYI NI NGAN 'GRO'O, ,DE BAS NA KHO BO NI SEMS
CAN PHA ROL TSIG PA ZA BAR BYED PA YANG MI 'DOD NA GTZE BA LTA CI
SMOS, DE NAS DE'I TSE TSIGS SU GCAD PA 'DI DAG SMRAS SO, ,SA BON
TSA BA

RNAMS KYIS NI, ,'BRAS BU TSA BA SKYE BAR 'GYUR, ,SA BON MNGAR BA
RNAMS KYIS NI, ,'BRAS BU MNGAR BA SKYE BAR 'GYUR, ,DPE ZLAR BYA
BA 'DI YIS NI, ,SDIG PA'I RNAM SMIN TSA BA DANG, ,DKAR PO'I

'BRAS BU MNGAR BA DANG, ,MKHAS PA'I MIS NI SHES PAR 'GYUR, ,RTAG
TU LUS DANG NGAG YID KYI, ,SDIG PA RNAM GSUM MI BYA ZHING, ,GZHAN
DAG BYED KYANG MKHAS PA YIS, ,RJES SU

DGA' BA MI BYA'O, ,LUS DANG NGAG DANG YID RNAMS KYIS, ,DKAR PO
RNAM GSUM RTAG TU BYAS, ,GANG DAG DGE BA SPYOD BYED PA, ,GZHAN
DAG LA YANG YI RANG BYA, ,DE NAS LHA'I DBANG PO BRGYA

BYIN GYIS DUS GZHAN ZHIG NA, DES PA LA DBYIG DANG, GSER MANG PO
BSTAN NAS 'DI SKAD CES SMRAS SO, ,DES PA, 'O NI LAS KHYER LA
SBYIN PA DAG BYIN CIG, BSOD NAMS DAG GYIS SHIG,

GOS DANG RGYAN DAG KYANG THOGS SHIG, KHYOD NGAN ZHING DBUL BAS CI
ZHIG BYA, DES PAS SMRAS PA, GROGS PO DAG, SNGON SEMS CAN RNAMS LA
LUS KYIS NYES PAR SPYAD PA DANG, NGAG DANG

YID KYIS NYES PAR SPYAD PAS, 'DIR DBUL PO ZHES BYA BAR GYUR TO,
,DE BAS NA KHO BO NI MA BYIN PAR LEN PA DE BYED PAR MI 'DOD DO,
,BRGYA BYIN GYIS SMRAS PA, DES PA KHYOD DA LTAR JE BDE


@321A *, ,BAR 'TSO BAR GYIS SHIG, 'JIG RTEN PHA ROL BSAM PAS
KHYOD LA CI ZHIG BYA, DES PAS SMRAS PA, GROGS GANG TSE 'DI CHED
CHER 'DZIN PA 'DI NI BYIS PA'I CHOS YIN

GYI; MKHAS PA RNAMS NI TSE PHYI MA CHED CHER 'DZIN TO, ,'DOD PAS
ZIL GYIS NON PA DANG, ZHE SDANG GIS ZIL GYIS NON PA DANG, GTI MUG
GIS ZIL GYIS NON PA DANG, 'DOD CHAGS KYIS

ZIL GYIS NON PA DAG NI MA BYIN PAR LEN PAR BYED KYI, MKHAS PA DAG
NI BRKAM PA MA YIN NO, ,GSOG 'JOG CHED CHER 'DZIN PA DAG NI MA
BYIN PAR LEN PAR BYED KYI, MKHAS PA DAG

NI GSOG 'JOG MI BYED DO, ,BDAG GIR 'DZIN PA DANG BCAS SHING YONGS
SU 'DZIN PA DANG BCAS PA DAG NI MA BYIN PAR LEN PAR BYED KYI,
MKHAS PA DAG NI BDAG TU MI 'DZIN CING YONGS

SU 'DZIN PAR MI BYED DO, ,LUS DANG SROG LA LTA BA DAG NI MA BYIN
PAR LEN PAR BYED KYI, MKHAS PA DAG NI LUS DANG SROG LA MI LTA'O,
,NGOMS MI SHES SHING CHOG MI SHES PA DAG NI

MA BYIN PAR LEN PAR BYED KYI, MKHAS PA DAG NI NGOMS SHES SHING
CHOG SHES PA YIN NO, ,'TSO BA YONGS SU MA DAG PA DAG NI MA BYIN
PAR LEN PAR BYED KYI, MKHAS PA DAG NI 'TSO BA

YONGS SU DAG PA YIN NO, ,LAS MA MTHONG BA DAG NI MA BYIN PAR LEN
PAR BYED KYI, MKHAS PA DAG NI LAS MTHONG BA YIN NO, ,RNAM PAR
'TSE BA CHED CHER 'DZIN PA DAG NI MA BYIN


@321B PAR LEN PAR BYED KYI, MKHAS PA DAG NI RNAM PAR MI 'TSE BA
CHED CHER 'DZIN TO, ,BYAMS PA'I SEMS MED PA DAG NI MA BYIN PAR
LEN PAR BYED KYI, MKHAS PA DAG NI BYAMS PA'I SEMS DANG LDAN

NO; ;PHYIN CI LOG BZHIS SEMS BSLAD PA NI MA BYIN PAR LEN PAR BYED
KYI, MKHAS PA DAG NI SEMS PHYIN CI MA LOG PA YIN NO, ,GZHAN YANG
SEMS CAN DBUL PO GANG YIN PA DE DAG KHO BOS TSIGS

SU BCAD PA DAG GIS BSHAD KYI NYON CIG, BYE BA PHRAG STONG GTER
YOD KYANG, ,GANG DAG LA NI GTONG MED PA, ,DE DAG 'JIG RTEN 'DIR
DBUL ZHES, ,THOS MANG RNAMS KYIS DE SKAD BSHAD,

GANG LA ZAD CING MED BZHIN DU, ,DE NI GTONG LA RAB GNAS NA, ,DE
NI 'JIG RTEN NOR CHE ZHES, ,YANG DAG GZIGS PA RNAMS KYIS BSHAD,
,GANG LA SDIG MED 'PHAGS PA NI, ,RNAM PA KUN

GYIS MDZES PA YIN, ,BYIS PA SDIG PA BYED PA NI, ,SHIN TU BRGYAN
KYANG MDZES MA YIN, ,MKHAS PA DAG GIS SPYOS SLA YI, ,BYIS PAS
BSNGAGS PA DE LTA MIN, ,BYIS PAS SDIG LA BSNGAGS PAR

BYED, ,MKHAS PA DAG NI SDIG LA SMOD, ,DE NAS LHA'I DBANG PO BRGYA
BYIN GYIS DUS GZHAN ZHIG NA MI GZHAN ZHIG TU SPRUL TO, ,DE NAS MI
DES GSER MANG PO KHYER TE, DES PA LA 'DI SKAD CES

SMRAS SO, ,KYE DES PA GSER KHYER LA KHO BO MI GZHAN ZHIG DANG
RTZOD PA DE LA KHYOD GCIG PUS CHE BZHI BYA BAR KHO BOS BYAS KYI,
DER KHO BO'I CHE BZHI GYIS SHIG, DES PAS SMRAS PA, GROGS


@322A *, ,PO THONG, KHYOD DE SKAD MA ZER CIG, KHO BO NI RDZUN
ZER DU MI 'DOD DO, ,KYE GROGS PO, BRDZUN DU SMRA BA NI BDAG LA
YANG SLU ZHING PHA ROL LA YANG SLU LA, 'PHAGS PA LA

YANG SLU BA YIN TE, GRAGS PA NYAMS PAR BYED PA DANG, YID MI CHES
PA DANG, YID DU MI 'ONG BAR BYED PA DANG, BRNYAS PAR BYED PA
DANG, SEMS YONGS SU GDUNG BAR BYED PA YIN NO, ,

KYE GROGS PO, BRDZUN DU SMRA BA NI KHA MNAM PAR BYED PA DANG, LUS
SMAD PAR BYED PA DANG, LHA'I YID DU MI 'ONG BAR BYED PA YIN NO,
,KYE GROGS PO, BRDZUN DU SMRA BA NI DGE BA'I RTZA BA RNAMS

LA RKU BA DANG, DRAN PA RMUGS PAR BYED PA DANG, MTHO RIS KYI LAM
LA SGRIB PA YIN NO, ,KYE GROGS PO, BRDZUN DU SMRA BA NI 'PHAGS PA
RNAMS KYIS BRTZON PAR MI BYA BA DANG, YANG DAG PAR

SMRA BA RNAMS KYI NANG DU TSIG MI MDZES PA DANG, MKHAS PA RNAMS
KYIS SMAD PA DANG, SDIG PA THAMS CAD KYI RTZA BA DANG, BRTUL
ZHUGS YONGS SU SKONG BA'I RTZA BA GCOD PA DANG, NGAN 'GRO

THAMS CAD KYI RTZA BAR GYUR BA YIN NO, ,DE NAS DE'I TSE GRONG
KHYER GYI DBUL PO DES PAS TSIGS SU BCAD PA 'DI DAG SMRAS SO,
,BRDZUN DU SMRA BA'I KHA NAS NI, ,RUL BA'I DRI YANG MNAM

PAR 'GYUR, ,DGON PAR JI LTAR BCOM PA BZHIN, ,SNGON GYI DKAR RNAMS
SPONG BAR BYED, ,RMONGS PAS BDAG DANG LHA RNAMS DANG, ,'PHAGS
RNAMS YID KYANG 'BYUNG BAR BYED, ,MI


@322B NI GANG ZHIG RDZUN ZER BA, ,DE NI RTAG TU DOGS PAR 'GYUR,
,BRDZUN DU SMRA BA BYED PA DE, ,SDIG PA KUN GYI RTZA BA DANG,
,DKA' THUB CAN GYI RTZA GCOD DANG, ,NGAN 'GROR 'GRO BA ZHES KYANG
BYA, ,GAL

TE 'DZAM GLING GANG BA YI, ,GSER DAG KHYOD KYIS BYIN NA YANG,
,KHO BO CHOS NI BSRUNG BA'I PHYIR, ,RTAG TU RDZUN NI SMRA MI
BYED, ,DE NAS BRGYA BYIN GYIS SPRUL PA'I MIS DES PA RDZUN ZER DU
GZHUG

MA NUS NAS SONG NGO, ,DE NAS LHA'I DBANG PO BRGYA BYIN GYIS LHA'I
BU MO NYI 'OD DANG, LHA MA YIN GYI BU MO BDE SOGS LA 'DI SKAD CES
SMRAS SO, ,KHYED GNYIS SONG LA BRTUL ZHUGS DANG DKA'

THUB BYED PA 'DI CI 'DOD PA LA LONGS SPYOD PA ZHIG GAM, 'ON TE
'DOD PA DON DU MI GNYER BA ZHIG YIN PA RTOGS SHIG, DE NAS LHA MA
YIN GYI BU MO BDE SOGS DANG, LHA'I BU MO NYI

'OD NAM LANGS NAS PHYOGS GANG NA DES PA 'DUG PA'I PHYOGS DER SONG
NAS, DES PA LA TSIG SNYAN PAS SMRAS TE, DES PA BZHENGS, BDAG CAG
GNYIS NI KHYOD KYI BSNYEN BKUR BGYID PA LAGS

SO; ;DES PA, BDAG CAG GNYIS KYI GZUGS PHUN SUM TSOGS PA LA GZIGS,
SHA TSUGS DANG, KHA DOG DANG, DBYIBS DANG, LUS BYUGS PA DANG,
RGYAN DANG, CHAS DANG, LHAB LHUB

LA GZIGS, NA TSOD DANG LANG TSOL BAB PA LA GZIGS, ,DES PA KHYOD
KYI BSNYEN BKUR BGYID PA 'DI 'DRA BDAG NYID KYI BSOD NAMS PHUN
SUM TSOGS PA LA GZIGS, DES PAS


@323A *, ,BLTAS NAS SMRAS PA, KHYED GNYIS NI SEMS CAN DMYAL BA
DANG, DUD 'GRO'I SKYE GNAS DANG, GSHIN RJE'I 'JIG RTEN DU ZHUGS
PA RNAMS KYI BSNYEN BKUR BYED

PA YIN GYI, LHA DANG MIR ZHUGS PA DAG GI NI MA YIN NO, ,KHYED
GNYIS KYI LUS NI SGYU MA DANG, RMI LAM GYI RANG BZHIN LTA BUR KHO
BOS MTHONG NGO, ,KHYED GNYIS KYI GZUGS NI LBU BA DANG,

CHU BUR DANG, SMIG RGYU LTA BUR MTHONG NGO, ,KHYED TZAN DAN GYI
LDE GUS BYUGS PA NI PAGS PA RLON PA SHAS G-YOGS PA LTA BUR MTHONG
NGO, ,KHYED KYI RGYAN DANG, LHAB LHUB NI MI SLU BA'I SGYU

MA BYAS PA LTA BUR MTHONG NGO, ,KHYED KYI LANG TSO NI MI RTAG PA
DANG, 'GYUR BA'I CHOS CAN DU MTHONG NGO, ,BSOD NAMS MA YIN PAR
MTHONG BA'I PHYIR, KHYED GNYIS LA KHO BO MI CHAGS SO, ,

KHYED GNYIS NI SPRE'U DANG, BUD MED KYI SEMS LTA BUR GYUR PA
RNAMS KYI BSNYEN BKUR BYED PA YIN GYI, SEMS DRAN PAS KUN NAS
BSRUNG BA DAG GI NI MA YIN NO, ,CHE ZHE DAG, 'DOD

PA LA BSTEN PA NI MI SDUG PA'O, ,'DOD PA LA BSTEN PA DE NI DRI
NGA BA'O, ,'DOD PA LA BSTEN PA NI RUL BA'O, ,'DOD PA LA BSTEN PA
NI SHIN TU SDUG BSNGAL BA'O, ,'DOD PA LA BSTEN

PA NI BDE BA THAMS CAD YONGS SU 'GRIB PAR BYED PA'O, ,'DOD PA LA
BSTEN PA NI SEMS CAN DMYAL BA DANG, DUD 'GRO'I SKYE GNAS DANG,
GSHIN RJE'I 'JIG RTEN LA BSTEN


@323B PA'O, ,'DOD PA LA BSTEN PA NI NGAN 'GRO NA GNAS PA'O, ,'DOD
PA LA BSTEN PA NI 'THAB PA DANG, RTZOD PA DANG, 'GYED PA DAG LA
BSTAN PA'O, ,'DOD PA LA BSTEN PA NI MI MTHUN PA DANG, GO RA NA
GNAS

PA'O; ;'DOD PA LA BSTEN PA NI PHYIN CI LOG SKYED PA'O, ,'DOD PA
LA BSTEN PA NI SRED PA'I BAG LA NYAL BA LA GNAS PA'O, ,'DOD PA LA
BSTEN PA NI RNAM PAR RMONGS SHING SHIN TU RMONGS LA KUN TU

RMONGS PA'O, ,'DOD PA LA BSTEN PA NI NYE BAR GZIR CING RNAM PAR
GZIR LA RAB TU GZIR BA'O, ,'DOD PA LA BSTEN PA NI KUN DU GDUNGS
SHING RNAM PAR GDUNGS LA YONGS SU GDUNGS PA'O, ,'DOD PA

LA BSTEN PA NI MI DGE BA'I RJES SU 'JUG CING, DGE BA YONGS SU
NYAMS PAR BYED PA'O, ,'DOD PA LA BSTEN PA NI MI DGE BA'I RTZA BA
BSKYED PA'O, ,'DOD PA LA BSTEN PA NI MI DGE BA'I SPRIN GYI DRA

BAS KUN NAS KHEBS PA'O, ,'DOD PA LA BSTEN PA NI SRIN MO DANG
'DRIS PAR BYED PA DANG, GZUGS MI SDUG PA DANG 'DRIS PAR BYED PA
DANG, SHA ZA MO DANG 'DRIS PAR BYED PA'O, ,'DOD PA LA BSTEN

PA NI BA GLANG DANG, BONG BU DANG, KHYI DANG, PHAG DANG, RNGA MO
DANG, GLANG PO CHE DANG, RTA DANG, LUG DANG, WA LA BSTEN PA'O,
,'DOD PA LA BSTEN PA NI SKYES BU DAM PA MA YIN PA LA BSTEN PA'O, ,

'DOD PA LA BSTEN PA NI TSUL KHRIMS DANG, THOS PA DANG, GTONG BA
YONGS SU 'DOR BA LA BSTEN PA'O, ,'DOD PA LA BSTEN PA NI BRTUL
ZHUGS DANG, DKA' THUB 'DOR BA'O, ,'DOD PA LA BSTEN


@324A *, ,PA NI SHIN TU BAG MED PA'O, ,'DOD PA LA BSTEN PA NI
NYON MONGS PA SHIN TU 'PHEL BAR PHYED PA'O, ,'DOD PA LA BSTEN PA
NI SHIN TU BAR DU GCOD PAR BYED PA'O, ,DE

NAS DE'I TSE GRONG KHYER GYI DBUL PO DES PAS TSIGS SU BCAD PA 'DI
DAG SMRAS SO, ,'DOD PA MI RTAG RTAG TU SMAD PA STE, ,SHIN TU SDUG
BSNGAL BDE BA 'JIG PAR BYED, ,RTAG TU NGAN SONG

SA RNAMS KHYIM DU GYUR, ,SEMS RMONGS GYUR PA DAG GIS RTAG TU
BSTEN, ,'THAB RTZOD CAN TE MI BDE MTSANG DU GYUR, ,RTAG TU 'GYED
CING MI MTHUN GO RAR GNAS, ,'DI DAG PHYIN

CI LOG BSKYED BZHI YIN TE, ,'DOD BSTEN SRED PA 'PHEL BYED BDE BA
MED, ,RNAM RMONGS RAB RMONGS DE BZHIN KUN TU RMONGS, ,'DOD BSTEN
RTAG TU GZIR CING GNOD PA STE, ,'DI NI

KUN GDUNGS RNAM GDUNGS YONGS SU GDUNGS, ,SDIG PAR SBYOR ZHING DGE
BA CHUD GSON PA, ,'DI NI MI DGE KUN GYI RTZA BA STE, ,'DOD BSTEN
DPER NA SPRIN GYI DRA BA 'DRA, ,'DOD BSTEN

SHA ZA MO DANG SRIN MO DANG, ,BUD MED GZUGS MI SDUG DANG 'DRIS
BYED BZHIN, ,'DI NI BA LANG BONG BU RTA DAG DANG, ,PHAG DANG KHYI
DANG WA DANG RNGA MO DANG, ,GLANG CHEN LUG RNAMS KYIS

KYANG BSTEN PA STE, ,'DOD PA SKYES BU DAM PA RNAMS KYIS SPANGS,
,'DOD BSTEN TSUL KHRIMS THOS DANG GTONG BA DANG, ,DKA' THUB BRTUL
ZHUGS RNAMS NI 'JOMS PA STE, ,'DI LA


@324B RTAG TU BAG MED NYES PA 'PHEL, ,DE PHYIR THAR 'DOD RTAG TU
BUD MED SPONG, ,GAL TE 'JIG RTEN 'DI DAG KHYED 'DRA BA'I, ,MDANGS
LDAN GZUGS CAN DAG GIS GANG GYUR KYANG, ,YON TAN

GNAS PA KHO BO'I SEMS GCIG KYANG, ,'DOD CHAGS LA NI NAM YANG RTON
MI 'GYUR, ,DE NAS LHA MA YIN GYI BU MO BDE SOGS DANG, LHA'I BU MO
NYI 'OD SONG NAS LHA'I DBANG PO BRGYA BYIN LA

TSIGS SU BCAD DE SMRAS PA, DES NI 'DI NA BUD MED RNAMS KYI SKYON
YANG DAG, GANG LAGS DE DAG SHIN TU MTHONG BAR DOGS MA MCHIS, ,JI
LTAR DE YI SEMS NI YUL LAS LOG GYUR PA, ,

DE LTAR 'DOD PA RNAMS LA SEMS NI CHAGS MA MCHIS, ,DE NAS LHA'I
DBANG PO BRGYA BYIN GRONG KHYER GYI DBUL PO DES PA'I THAD DU SONG
NAS TSIGS SU BCAD DE SMRAS PA, CI ZHIG DON GNYER

DES PA CHOS SPYOD PA, ,BRTUL ZHUGS DE NI SPYOD PA RNAMS DAG
SMROS, ,'DI YIS NYI ZLA 'AM YANG NA DBANG PO'AM, ,TSANGS PA'AM
LHA RGYAL CI ZHIG KHYOD SLONG BYED, ,DES PAS SMRAS PA ,

NYI MA ZLA BA DE BZHIN BRGYA BYIN DANG, ,TSANGS PA'AM RGYAL PO'AM
'DI NA GZHAN DAG KYANG, ,'GRO BA RGYA CHEN GANG YOD DE DAG KUN,
,GAR BYED LTA BZHIN MI RTAG MI BRTAN NA, ,MKHAS PA SU

ZHIG DE LA DGA' BAR BYED, ,GANG LA SKYE MED RGA MED 'CHI BA MED,
,SDUG DANG MI SDUG RNAMS DANG PHRAD PA'ANG MED, ,'GRO BA GROL
MDZAD SANGS RGYAS 'GYUR BYA ZHES, ,DE THOB BYA PHYIR SEMS


@325A *, ,KYI SPYOD PA NGES, ,BRGYA BYIN GYIS SMRAS PA, PHAN BYED
KHYOD KYI TSIG LA RJES SU YI RANG STE, ,KHYOD KYIS SMON LAM BTAB
PA LEGS PAR GRUB GYUR CIG ,BDUD RNAMS SDER BCAS

MYUR DU NGES PAR BCOM NAS NI, ,SH'AKYA SENG GE RGYAL LTAR BYANG
CHUB THOB GYUR CIG, DE NAS GRONG KHYER GYI DBUL PO DES PAS DUS
GZHAN ZHIG NA NOR BU RIN PO CHE RIN THANG MED PA ZHIG RNYED NAS,
DE

'DI SNYAM DU SEMS TE, NOR BU RIN PO CHE 'DZAM BU'I GLING NA MCHOG
TU GYUR PA 'DI BDAG GIS MNYAN YOD 'DI NA THAMS CAD KYI NANG NA
DBUL PO GANG YIN PA DE LA SBYIN PA GOR MA CHAG GO ,

SNYAM NAS, DE GRONG BAR DU SONG STE, THAMS CAD KYI NANG NA DBUL
PO SU YIN PA DE LA RIN PO CHE 'DI SBYIN NO ZHES SGRA BSGRAGS PA
DANG, DBUL PO MGON MED PA PHAL PO CHE DER 'DUS TE, BDAG

CAG DBUL PO YIN GYI, BDAG CAG LA BYIN CIG CES 'DZER TO, ,DES PAS
SMRAS PA, KHYED NI DBUL PO MA YIN GYI, MNYAN YOD 'DI NA CHES DBUL
PO GZHAN ZHIG YOD KYI, DE LA SBYIN NO, ,

DE DAG GIS SMRAS PA, GANG YIN, DES PAS SMRAS PA, RGYAL PO GSAL
RGYAL 'DI YIN NO, ,DE DAG GIS SMRAS PA, KHYOD DE SKAD MA ZER
ZHIG, RGYAL PO GSAL RGYAL NI PHYUG CING NOR MANG

LA LONGS SPYOD CHE BA YIN GYI, BDAG CAG NI DBUL ZHING MGON MED PA
YIN NO, ,DES PAS SMRAS PA, NOR MANG GI NI CI ZHIG BYA, ,RGYA MTSO
LA NI KLU RNAMS BZHIN, ,GANG DAG LA NI CHOG MED


@325B PA; ;MA BSDAMS DE DAG DBUL PO YIN, ,GANG DAG 'DOD PA RAB
'PHEL ZHING, ,YANG YID NI SKYE 'GYUR BA, ,RMONGS PA DE DAG TSE
'DI DANG, ,PHA ROL TU YANG DBUL BOR 'GYUR, ,DE NAS GRONG KHYER

GYI DBUL PO DES PA SKYE BO PHAL PO CHE DAG GIS YONGS SU BSKOR
CING, NOR BU RIN PO CHE DE KHYER NAS, RGYAL PO GSAL RGYAL GYI DON
BYA BA'I SA GA LA BA DER SONG NGO, ,DE'I TSE RGYAL PO GSAL RGYAL

GYIS KYANG TSONG DPON DANG, KHYIM BDAG RIGS DANG LDAN PA'I MCHOG
LNGA BRGYA TZAM ZHIG G-YON CHUNG NGU'I PHYIR BDOG PA THAMS CAD
PHROGS SO, ,GRONG KHYER GYI DBUL PO DES PAS NOR BU RIN

PO CHE DE RGYAL PO LA PHUL TE, RGYAL PO CHEN PO, NOR BU RIN PO
CHE RIN THANG MA MCHIS PA, 'DZAM BU'I GLING THAMS CAD RI BA BDAG
GIS RNYED PA 'DI LA BDAG GIS 'DI SNYAM DU BSAMS TE,

MNYAN YOD 'DI NA THAMS CAD KYI NANG NA DBUL PO GANG LAGS PA DE LA
STZAL TO SNYAM MO, ,DE LA BDAG GIS 'DI SNYAM DU BSAMS TE, KHYOD
NI 'DI NA THAMS CAD KYI NANG NA DBUL PO LAGS

SO SNYAM BGYID KYI, KYE NOR BU RIN PO CHE 'DI BZHES SU GSOL, DE
NAS RGYAL PO GSAL RGYAL YUL YUL POR GYUR CING NGO TSA BAR GYUR
NAS, GRONG KHYER GYI DBUL PO DES PA LA 'DI SKAD

CES SMRAS SO, ,DES PA ,CI; NGA KHYOD PAS KYANG CHES DBUL LAM, DES
PAS SMRAS PA, LHA, DE LTA LAGS TE, BDAG PAS CHES KHYOD DBUL BA
LAGS SO, ,RGYAL POS SMRAS PA, RNAM GRANGS


@326A *, ,GANG GIS DBUL, DES PAS TSIGS SU BCAD DE SMRAS PA, GANG
GI 'DOD PA RAB MANG RNAM PAR 'PHEL ZHING LONGS SPYOD DAG GIS CHO
GA MA 'TSAL, ,GNOD PA

BGYID PA'I SLAD DU RGYAL SRID 'KHRUG CING BDAG NYID KYANG NI 'DOR
BGYID PA, ,DE NI 'DI NA 'JIG RTEN MI BSRUNG YON TAN CHUNG NGU DAG
LA MCHOG TU 'DZIN, ,DE PHYIR 'DI NA DE LA RTAG

TU CHOS 'DOD RNAMS NI DBUL PO LAGS PAR SEMS, ,GANG ZHIG BYAMS PA
RAB TU BSGOMS TE SEMS CAN RNAMS LA THA BA MA MCHIS SHING, ,RTAG
PAR RGYUN DU NGAN DON TZAM GYIS

CHOG PAR 'DZIN CING 'DOD PA MA MCHIS LA, ,NYAM THAG MTHONG NA
RTAG TU SNYING RJE BGYID CING SHAR GNYER BGYID PA MA MCHIS PA,
,DE NI PHYUG CING NOR BZANG SHIN TU NOR CHE DAD PA LA SOGS

LONGS SPYOD GNAS, ,GANG ZHIG 'GRO BA 'DI NA DBANG PHYUG RGYA CHEN
LDAN LA CHOS SRUNG MI BGYID DANG, ,GANG ZHIG 'DI NA SKYE BO DMAN
ZHING SDUG BSNGAL GZIR BA BZUNG NAS CHAD

PAS GCOD, ,GANG ZHIG CHUNG MA DAG GIS MDUN BLTAS DGA' ZHING 'JIG
RTEN PHA ROL MI LTA BA, ,DE NI CHOS SRUNG MI BGYID SHIN TU DBUL
ZHING DMAN PA'I MI ZHES RIG PAR

BGYID, ,DAD PAS BSAM PA DRI MA MED CING RAB BRTAN TSUL KHRIMS DAG
LA YANG DAG GNAS, ,RTAG TU NGO TSA SHES SHING KHREL YOD THOS PA
'DZIN TE GTONG LA DGA' BA DAG ,


@326B SHES RAB KYI NI MTHAR PHYIN BLO GROS LDAN ZHING 'JIG RTEN
KUN LA BLTA BGYID PA, ,DE DAG TU NI MI DBUL THOB CING CHOS 'DOD
RNAMS KYIS MCHOD PAR 'OS PA LAGS, ,GANG DAG LONGS SPYOD RNAMS

LA RAB CHAGS BDE LA DGA' ZHING GTONG BA MA MCHIS LA, ,LUS DANG
SROG LA SNYING POR 'DZIN CING RTAG PAR SNYING PO DON DU MI GNYER
DANG, ,GANG DAG GLANG CHEN MYOS PA LTA BUR RTAG TU YID MYOS

RNAM PAR RGYU BA DANG, ,LHA GCIG GANG DAG DRAN PA MA MCHIS DE DAG
DBUL BA NYID NI THOB PA LAGS, ,GANG DAG DKON MCHOG GSUM PO DRI MA
MED LA GUS PA SHIN TU CHE BA DANG, ,LUS DANG

SROG DANG NOR RNAMS LAS NI RTAG TU SNYING PO SGRUB PA'I MKHAS PA
DAG, RTAG TU MI BRKAM SDANG BAR MI BGYID GLEN PA MA LAGS RAB TU
RGYAGS MA MCHIS, ,LHA GCIG GANG DAG CHOS KYIS

BRGYAN PA DE DAG NOR CHE SKYES BU DAM PA LAGS, ,LHA GCIG ME NI
RTAG TU NAGS KYI SBAN SPUN SKAM PO BSREGS PAS CHOG MA 'TSAL, ,LHA
GCIG 'DI NA RGYA MTSO CHU KLUNG RNAMS KYI CHU 'DZIN PAS

KYANG CHOG MA 'TSAL, ,'DI NA NYI MA ZLA BA 'DI DAG MKHA' LA MTHAR
GYIS RGYU BAS CHOG MI 'TSAL, ,RGYAL PO BRKEM PHYIR RTAG TU LONGS
SPYOD DAG GIS CHOG MI MKHYEN PAS BRLAG PAR 'GYUR,,

ZHUGS NI GUM PAR GYUR PAS RTZVA MANG DAG GIS SLAR YANG 'BAR BAR
YONG MI BGYID, ,DE BZHIN MKHAS PA SHES RAB CHOG PAR MI 'DZIN NYON
MONGS RNAMS KYIS 'BAR MI BGYID, ,CHU YI THIGS PA


@327A *, ,BZHIN DU RGYAL SRID DAG KYANG MI BRTAN 'JIG PAR RAB
PHYOGS NA, ,GNOD PA'I RTZA BAR GYUR CING DGE BA 'JOMS PA'I RGYAL
SRID DE NI SU ZHIG 'TSAL, ,DE NAS

RGYAL PO GSAL RGYAL SEMS 'KHRUGS NAS, GRONG KHYER GYI DBUL PO DES
PA LA 'DI SKAD CES SMRAS SO, ,DES PA, DE LTAR NGA NI DBUL LA,
KHYOD NI PHYUG PAR KHYOD LA DPANG SU YOD, ,DES

PAS SMRAS PA, LHA, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS MNYAN YOD 'DI NYID NA BZHUGS PA KHYOD
KYIS MA GSAN NAM, RGYAL POS SMRAS PA,

NGAS MTHONG YANG MTHONG NGO, ,DES PAS SMRAS PA, LHA, DE NI LHA
DANG BCAS PA'I 'JIG RTEN GYI MIG TU GYUR CING TSAD MAR GYUR PA
STE, DE NI BDAG GI DPANG LAGS SO, ,RGYAL POS

SMRAS PA, SONG LA, DE BZHIN GSHEGS PA DE SPYAN DRONGS SHIG DANG,
DES JI SKAD DU LUNG BSTAN PA BZHIN DU NGAS GZUNG BAR BYA'O, ,DES
PAS SMRAS PA, STON PA DE LA NGAN BU'AM,

PHO NYA GZHAN GTANG 'OS MA LAGS, ,'DIR NI BDAG GIS BSAM BGYIS NA,
,DE MKHYEN NAS NI GSHEGS PAR 'GYUR, ,'JIG RTEN 'DI 'AM PHA ROL
NA, ,DES NI MI MKHYEN

CANG MI MNGA', ,THUGS KYIS BSAM PA MKHYEN NAS KYANG, ,'DREN PA DE
NI GSHEGS PAR 'GYUR, ,SEMS CAN RNAMS LA THUGS BRTZE BAS, ,DE LA
NGA RGYAL SKYON MI MNGA', ,SEMS


@327B CAN RNAMS LA LEGS DGONGS PAS, ,SHIN TU RAB TU 'ANG GSHEGS
'GYUR GYI, ,RGYAL CHEN BDAG GIS GSOL BA LA, ,DA NI LEGS PAR THUGS
RJES MDZOD, ,GANG GIS STON PA 'DIR

GSHEGS PA'I, ,BDEN PA'I BYIN RLABS BGYI BAR 'TSAL, ,ME TOG SPOS
DANG ME TOG PHRENG, ,RGYAL MTSAN GDUGS DANG BYUG PA DANG, ,SIL
SNYAN STA GON MDZOD CIG DANG, ,'DREN PA DE NI

GSHEGS PAR 'GYUR, ,DES PAS THAL MO SBYAR NAS KYANG, ,PHRAG PA
GCIG TU GOS GZAR 'DUG, PUS MO SA LA BTZUGS BYAS NAS, ,'DI SKAD
CES NI TSIG KYANG SMRAS, ,KUN MKHYEN PA NI

GANG GIS SU, ,BDAG GI BSAM PA MKHYEN CE NA, ,BDEN PA'I TSIG NI
'DI NYID KYIS, ,THUB PA BDAG GI MDUN DU BZHUGS, ,DE NAS TSIG 'DI
SMRAS NAS KYANG, ,SA NI RAB TU G-YOS PAR

GYUR, ,SA GZHI RNAM PAR BRTOL NAS NI, ,DE BZHIN GSHEGS PA BYUNG
BAR GYUR, ,RDZU 'PHRUL DAG DANG LDAN PA YI, ,NYAN THOS LNGA
BRGYAS YONGS SU BSKOR, ,BRGYA PHRAG BCU GNYIS SNYED DAG GI,

BYANG CHUB SEMS DPA' RNAMS DANG NI, ,SKYONG BA DANG NI LHA KLU
DANG, ,BRGYA BYIN TSANGS PAS MDUN GYIS BLTAS, ,DE 'DRA'I RDZU
'PHRUL MTHONG NAS NI, ,DE TSE 'JIG RTEN NGO MTSAR 'DZIN, ,RGYAL
PO

DPUNG BCAS BLON POR BCAS, ,STON PA'I ZHABS LA 'DUD PAR BYED, ,DER
NI SROG CHAGS STONG DAG GIS, ,STON PA LA NI MCHOD PA BYAS,
,RDZOGS PA'I SANGS RGYAS MCHOD BYAS NAS, ,


@328A *, ,BYANG CHUB DON DU YID BTUD DO, ,DE NAS GRONG KHYER GYI
DBUL PO DES PAS BCOM LDAN 'DAS KYI ZHABS LA MGO BOS PHYAG 'TSAL
NAS, BCOM LDAN 'DAS LA LAN GSUM

BSKOR BA BYAS TE 'DI SKAD CES GSOL TO, ,BCOM LDAN 'DAS, BDAG
MNYAN YOD 'DI NA 'KHYAM ZHING MCHIS MCHIS PA LA, NOR BU RIN PO
CHE RIN THANG MA MCHIS PA ZHIG RNYED NAS, DE LA

BDAG 'DI SNYAM BGYID DE, MNYAN YOD 'DI NA THAMS CAD KYI NANG NA
DBUL PO GANG LAGS PA DE LA STZAL LO SNYAM NAS, DE LA BDAG 'DI
SNYAM BGYID DE, RGYAL PO GSAL RGYAL 'DI NI

THAMS CAD KYI NANG NA CHES DBUL BA STE, 'DI NI PHA ROL GYI NOR
'PHROG PAR BGYID PAS NI NGOMS MA 'TSAL BA LAGS SO, ,SLAR ZHING
DON DU GNYER BAR BGYID PAS NA CHOG MA 'TSAL

BA LAGS SO, ,GZHAN GYI LONGS SPYOD DAG GIS NGOMS MA 'TSAL BA LAGS
SO, ,SDUG BSNGAL BA RNAMS LA RNAM PAR MTHO 'TSAM PA LAGS SO,
,SKYID PA RNAMS THAL MAR 'BYIN PA

LAGS SO, ,DBUL PO RNAMS RAB TU PHUNG BAR BGYID PA LAGS SO, ,PHYUG
PO RNAMS TSAR GCOD PA LAGS SO, ,SHIN TU RAB TU MYOS PA LAGS SO,
,RGYAL PO'I LONGS SPYOD RNAMS

DANG, SRED PAS RNAM PAR BCINGS PA LAGS SO SNYAM NAS DE LA BDAG
GIS STZAL NA LEN PAR MI BGYID PAR, 'DI SKAD DU DE LTAR NGA NI
DBUL LA, KHYOD NI 'BYOR PAR KHYOD LA DBANG


@328B SU YOD CES KYANG MCHI'O, ,DE'I SLAD DU BCOM LDAN 'DAS SEMS
CAN THAMS CAD LA THUGS SNYOMS PA, NGOS BZLOG GI SPYOD PA MA MNGA'
BA, THA BA DANG, DRI MA DANG, KHONG KHRO BA MI MNGA' BA

BCOM LDAN 'DAS KYIS DON 'DI LEGS PAR LUNG BSTAN PAR GSOL, BCOM
LDAN 'DAS KYIS BKA' STZAL PA, RGYAL PO CHEN PO KHYED NI TSE 'DI'I
RGYAL SRID KYI DBANG PHYUG GI LONGS

SPYOD GSER DANG, NOR BU DANG, MU TIG DANG, BEE d'URYA DANG, DUNG
DANG, MAN SHEL DANG, BYI RU DANG, SA LE SBRAM DANG, DNGUL DANG,
RTA DANG, GLANG PO CHE DANG, SHING RTA DANG, DPUNG BU CHUNG

DANG; BZHON PA DANG, MDZOD DANG, BANG MDZOD THOB PA GANG YIN PA
'DI DAG GIS BDAG PHYUG GO SNYAM DU SEMS SO, ,RGYAL PO CHEN PO,
DES PA NI SBYIN PA DANG, DUL BA DANG, LEGS PAR

SDOM BA DANG, BZOD PA DANG, DES PA DANG, TSUL KHRIMS DANG, BRTUL
ZHUGS DANG, DKA' THUB DANG, BAG YOD PA DANG, SBYANGS PA'I YON TAN
DANG, YO BYAD BSNYUNGS PA LA GNAS PA

DANG, BYAMS PA DANG, SNYING RJE DANG, DGA' BA DANG, BTANG SNYOMS
LA GNAS PA DANG, SANGS RGYAS DANG, CHOS DANG, DGE 'DUN LA DANG BA
DANG, DAD PA DANG, TSUL KHRIMS DANG, THOS PA

DANG, GTONG BA DANG, SHES RAB DANG, NGO TSA SHES PA DANG, KHREL
YOD PA DANG, BRTAN PA DANG, SDOM PA GANG YIN PA 'DI DAG GIS BDAG
PHYAG GO SNYAM DU SEMS SO, ,RGYAL PO CHEN PO


@329A *, ,KHYOD KYI 'OG TU GTOGS PA'I SEMS CAN JI SNYED PA DE DAG
'DI LTAR KHYOD DAG 'DRA BAR NOR DANG LDAN PAR GYUR KYANG DE DAG
NI, DES BAS GOM PA BDUN BOR BA'I BAR

GYI TSUL KHRIMS DANG, THOS PA DANG, BRTUL ZHUGS DANG, DKA' THUB
DANG, BAG YOD PA'I BSOD NAMS KYI PHUNG PO'I BRGYA'I CHAR YANG MI
PHOD PAS, DPE'I BAR DU YANG MI BZOD DO, ,

GSAL RGYAL GYIS GSOL PA, BCOM LDAN 'DAS, BDAG GI YUL NA SEMS CAN
YON TAN GYIS CHE PA NYID 'DI LTA BU DANG LDAN PA DAG GNAS PA NI
BDAG GIS RNYED PA LEGS PAR

RNYED LAGS SO, ,BCOM LDAN 'DAS KYIS BKA' STZAL PA, RGYAL PO CHEN
PO KHYOD KYI YUL NA SEMS CAN YON TAN GYIS CHE BA NYID 'DI LTA BU
DANG LDAN PA DAG MANG DU GNAS SO, ,DE NAS

RGYAL PO GSAL RGYAL GYIS DES PA LA TSIGS SU BCAD DE SMRAS PA,
KHYOD KYIS GLENGS PAS KHO BO'I NGA RGYAL NGES BCOM PHYIR, ,DES PA
KHYOD NI KHO BO'I STON PA GNYIS PA STE, ,RGYAL SRID

'DI KUN KHYOD SBYIN KHO BO DBUNG DANG BCAS, ,KHYOD KYI SLOB MA
YIN GYI KHYOD KYIS BDAG SLOBS SHIG, KHO BO YUN RING DAG TU NGA
RGYAL GYIS KYANG BSLUS, ,SDIG PA'I GROGS PO DAG GIS

BSKOR CING BZUNG BA LAS, ,DES PA KHYOD NYID LAS NI CHOS 'DI THOS
PA NA, ,RAB TU BSDAMS TE KHO BOS CHOS BZHIN SPYAD PAR BYA, ,KHYIM
NA GNAS PA BRGYA PHRAG LNGA PO 'DI DAG NI,,


@329B NOR GYI CHED DU KHO BOS GO RAR BCUG PA STE, ,KHO BOS THAMS
CAD BTANG GI BDE BAR 'KHOD PAR GYIS, ,PHYIN CHAD 'DI 'DRA BA DAG
KHO BOS YOD MI BYED, ,LNGA BRGYA BTANG BAR GYUR PA GANG YIN DE

DAG KYANG, ,DES PA LA NI ZHES LEGS PAR BSKYED NAS KYANG, ,SEMS NI
SKYO BAR GYUR CING CI LA'ANG MI BLTA BAR, ,BDE BA THAMS CAD
MKHYEN PA NYID DU SMON LAM BTAB, ,NGA NI DBUL PO MA YIN KHYOD

NI DBUL PO ZHES, ,DES PA KHYOD KYIS TSIG 'DI LEGS PAR SMRAS PA
STE, ,DES PA LA NI GANG ZHIG DBUL PO ZHES BRJOD PA, ,MI DE RGYAL
PO'I KHRIMS DANG 'GAL BAR BYED PA YIN, ,DE NAS BCOM

LDAN 'DAS LA RIGS KYI BU DES PAS 'DI SKAD CES GSOL TO, ,BCOM LDAN
'DAS, SKYE BO'I TSOGS CHEN PO 'DUS PA DE NI, BCOM LDAN 'DAS LA
BLTA BAS CHOG MA 'TSAL BA LAGS NA ,

BCOM LDAN 'DAS DE'I SLAD DU CI NAS 'DI DAG GIS DE BZHIN GSHEGS PA
MTHONG BA DON MCHIS PAR GYUR PA DE LTA DE LTAR 'DI DAG LA LEGS
PAR CHOS BSTAN DU GSOL, BCOM

LDAN 'DAS KYIS BKA' STZAL PA, DES PA, RIGS KYI BU CHOS BZHI DANG
LDAN NA DE BZHIN GSHEGS PA LEGS PAR MTHONG BA YIN NO, ,BZHI GANG
ZHE NA, YID CHES PA DANG, DAD PA DANG, PHANGS

PAR 'DZIN PA DANG, GUS PA STE, CHOS BZHI PO DE DAG DANG LDAN NA
DE BZHIN GSHEGS PA LEGS PAR MTHONG BA YIN NO, ,GZHAN YANG BZHI
STE, DE BZHIN GSHEGS PA'I GZUGS KYI SKU


@330A *, ,MTHONG NA BDAG KYANG 'DI 'DRA BAR GYUR CIG CES BLA NA
MED PA YANG DAG PAR RDZOGS PA'I BYANG CHUB TU SEMS BSKYED PA
DANG, DE BZHIN GSHEGS PA NI SLU BAR

MI MDZAD PA'I PHYIR LHAG PA'I BSAM PA YONGS SU DAG PAR SEMS
BSKYED PA DANG, SEMS CAN THAMS CAD LA CHOS STON CING CHER NA RAB
TU GROL BAR BYA PA'I PHYIR YANG SEMS BSKYED

PA DANG, DKON MCHOG GSUM GYI GDUNG MI 'CHAD PAR BYA BA'I PHYIR
DAM PA'I CHOS YONGS SU GZUNG BAR YANG SEMS DE BSKYED PA STE, BZHI
PO DE DAG DANG LDAN NA DE BZHIN GSHEGS PA

LEGS PAR MTHONG BA YIN NO, ,GZHAN YANG BZHI STE, GZUGS DBEN PAR
MTHONG BA DANG, TSOR BA DANG, 'DU SHES DANG, 'DU BYED DANG, RNAM
PA SHES PA DBEN PAR MTHONG BA DANG,

KHAMS BZHI NAM MKHA' DANG 'DRA BAR MTHONG BA DANG, SKYE MCHED
GRONG STONG PA LTA BUR MTHONG BA STE, BZHI PO DE DAG DANG LDAN NA
DE BZHIN GSHEGS PA LEGS PAR MTHONG BA YIN NO, ,

GZHAN YANG BZHI STE, BDAG MED PA'I PHYIR BDAG RNAM PAR DAG PA
DANG, SEMS CAN MED PA'I PHYIR SEMS CAN RNAM PAR DAG PA DANG, SROG
MED PA'I PHYIR SROG RNAM PAR DAG PA

DANG, GANG ZAG MED PA'I PHYIR GANG ZAG RNAM PAR DAG PA STE, BZHI
PO DE DAG DANG LDAN NA DE BZHIN GSHEGS PA LEGS PAR MTHONG BA YIN
NO, ,GZHAN YANG BZHI STE, LHA'I MIG MNGON


@330B PAR 'DU BYED PA MED PA DANG, SHES RAB KYI MIG KUN TU SPYOD
PA DANG, CHOS KYI MIG GI SO SOR RTOG PA DANG, SANGS RGYAS KYI
SPYAN RJES SU RTOGS PAR BYED PA STE, BZHI PO DE DAG DANG LDAN NA
DE BZHIN

GSHEGS PA LEGS PAR MTHONG BA YIN NO, ,GZHAN YANG BZHI STE, CHOS
THAMS CAD MI DMIGS PA'I PHYIR TSUL KHRIMS KYI PHUNG PO YONGS SU
DAG PA DANG, CHOS THAMS CAD MNYAM PA NYID KYI

PHYIR TING NGE 'DZIN GYI PHUNG PO YONGS SU DAG PA DANG, 'JIG RTEN
LAS 'DAS PA'I YE SHES KHONG DU CHUD PA'I PHYIR SHES RAB KYI PHUNG
PO YONGS SU DAG PA DANG, DE'I RNAM PAR GROL BA MTHONG

BA'I PHYIR RNAM PAR GROL BA'I YE SHES MTHONG BA'I PHUNG PO YONGS
SU DAG PA STE, DES PA, RIGS KYI BU CHOS BZHI PO DE DAG DANG LDAN
NA DE BZHIN GSHEGS PA LEGS PAR MTHONG BA YIN NO,,

DE NAS BCOM LDAN 'DAS KYIS SKYE BO'I TSOGS CHEN PO DE DAG CHOS
KYI GTAM GYIS YANG DAG PAR DGA' BAR MDZAD NAS, NGANG PA'I RGYAL
PO LTAR 'KHOR DANG BCAS TE BAR SNANG LA GSHEGS

SO; ;DE NAS KO SA LA'I RGYAL PO GSAL RGYAL GYIS RIGS KYI BU DES
PA LA 'DI SKAD CES SMRAS SO, ,DES PA KHYOD NAM DE BZHIN GSHEGS PA
LA BLTAR 'GRO BA DE'I TSE KHO BO LA YANG SBRON

CIG DANG, KHO BO YANG DE BZHIN GSHEGS PA LA BLTAR 'GRO'O, ,DES
PAS SMRAS PA, RGYAL PO CHEN PO, DE LTAR BGYI'O, ,BDAG NI KHYOD
BUD MED DANG, GZHON NU DANG, BLON PO LA


@331A *, ,SOGS PA'I 'KHOR DANG BCAS TE, DE BZHIN GSHEGS PA LA
GZIGS SU GSHEGS PAR 'TSAL LO, ,RGYAL PO CHEN PO, BYANG CHUB SEMS
DPA' RNAMS NI BDAG

GCIG PU LA PHAN PA'I PHYIR ZHUGS PA MA LAGS TE, BYANG CHUB SEMS
DPA' RNAMS 'KHOR PHAL CHEN MDZES SO, ,RGYAL POS SMRAS PA, DES PA,
BYANG CHUB SEMS DPA'I 'KHOR GANG

YIN; DES PAS SMRAS PA, RGYAL PO CHEN PO, YONGS SU SMIN PAR BGYID
PA DANG, GDUL BA'I SLAD DU SEMS CAN THAMS CAD NI BYANG CHUB SEMS
DPA'I 'KHOR LAGS SO, ,RGYAL PO

CHEN PO, GZHAN YANG THEG PA GZHAN LA 'DOD PA MA MCHIS PA'I SLAD
DU GZHAN DAG KYANG BYANG CHUB YANG DAG PAR 'DZIN DU 'JUG PA'I
BYANG CHUB KYI SEMS NI BYANG CHUB SEMS DPA'I

'KHOR LAGS SO, ,RGYAL PO CHEN PO, SEMS CAN G-YON CAN 'DUL BAR
'GYUR BA'I LHAG PA'I BSAM PA NI BYANG CHUB SEMS DPA'I 'KHOR LAGS
SO, ,RGYAL PO CHEN PO, PHYIR MI

LDOG PAR 'GYUR BA'I 'DUN PA DRAG PO NI BYANG CHUB SEMS DPA'I
'KHOR LAGS SO, ,RGYAL PO CHEN PO, SEMS CAN SER SNA CAN YONGS SU
SMIN PAR BGYID PAR 'GYUR BA'I SBYIN PA NI

BYANG CHUB SEMS DPA'I 'KHOR LAGS SO, ,RGYAL PO CHEN PO, SEMS CAN
TSUL KHRIMS 'CHAL BA YONGS SU SMIN PAR BGYID PAR 'GYUR BA'I TSUL
KHRIMS NI BYANG CHUB SEMS


@331B DPA'I 'KHOR LAGS SO, ,RGYAL PO CHEN PO, SEMS CAN GNOD SEMS
CAN YONGS SU SMIN PAR BGYID PAR 'GYUR BA'I BZOD PA NI BYANG CHUB
SEMS DPA'I 'KHOR LAGS SO, ,RGYAL PO CHEN

PO; SEMS CAN LE LO CAN YONGS SU SMIN PAR BGYID PAR 'GYUR BA'I
BRTZON 'GRUS NI BYANG CHUB SEMS DPA'I 'KHOR LAGS SO, ,RGYAL PO
CHEN PO, SEMS CAN SEMS RNAM PAR G-YENGS

PA YONGS SU SMIN PAR BGYID PAR 'GYUR BA'I BSAM GTAN NI BYANG CHUB
SEMS DPA'I 'KHOR LAGS SO, ,RGYAL PO CHEN PO, SEMS CAN 'CHAL BA'I
SHES RAB CAN YONGS SU SMIN PAR

BGYID PAR 'GYUR BA'I SHES RAB NI BYANG CHUB SEMS DPA'I 'KHOR LAGS
SO, ,RGYAL PO CHEN PO, SEMS CAN THAMS CAD LA SEMS SNYOMS PA'I
BYAMS PA NI BYANG CHUB SEMS DPA'I

'KHOR LAGS SO, ,RGYAL PO CHEN PO, 'KHOR BA LA YONGS SU MI SKYO
BA'I SNYING RJE NI BYANG CHUB SEMS DPA'I 'KHOR LAGS SO, ,RGYAL PO
CHEN PO, CHOS KYI KUN DGA' LA DGA' ZHING MOS

PA'I DGA' BA NI BYANG CHUB SEMS DPA'I 'KHOR LAGS SO, ,RGYAL PO
CHEN PO, RJES SU CHAGS PA DANG, KHONG KHRO BA SPONG BA'I BTANG
SNYOMS NI BYANG CHUB SEMS DPA'I 'KHOR LAGS

SO, ,RGYAL PO CHEN PO, SEMS CAN THAMS CAD YONGS SU SMIN PAR BGYID
PAR 'GYUR BA'I BSDU BA'I DNGOS PO BZHI PO DAG NI BYANG CHUB SEMS
DPA'I 'KHOR LAGS SO, ,RGYAL PO CHEN PO,


@332A *, ,SANGS RGYAS KYI ZHING YONGS SU DAG PAR BGYID PAR 'GYUR
BA'I DGE BA'I RTZA BA RNAM PA SNA TSOGS BSAGS PA NI BYANG CHUB
SEMS DPA'I 'KHOR LAGS SO, ,RGYAL PO

CHEN PO, BDUD KYI LAS THAMS CAD YANG DAG PAR 'DA' BAR 'GYUR BA'I
STONG PA NYID DANG, MTSAN MA MED PA DANG, SMON PA MED PA RNAMS NI
BYANG CHUB SEMS DPA'I 'KHOR LAGS SO, ,

RGYAL PO CHEN PO, TSIG BTZUN PAR 'GYUR BA'I BDEN PA DANG, MI
RTZUB PA NI BYANG CHUB SEMS DPA'I 'KHOR LAGS SO, ,RGYAL PO CHEN
PO, SLOBS PA PHUN SUM TSOGS PAR 'GYUR BA'I

MI 'PHYA BA DANG, THING SLAD MI BGYID PA NI BYANG CHUB SEMS DPA'I
'KHOR LAGS SO, ,RGYAL PO CHEN PO, BRJED NGAS PAR MI 'GYUR BA'I
THOS PA'I YO BYAD GSOG PA NI BYANG CHUB SEMS

DPA'I 'KHOR LAGS SO, ,RGYAL PO CHEN PO, THOS PA 'DZIN PAR 'GYUR
BA'I SLAD DU SLOB DPON DANG, MKHAN PO LA GUS PA NI BYANG CHUB
SEMS DPA'I 'KHOR LAGS SO, ,RGYAL PO CHEN

PO; DAM PA'I CHOS YONGS SU 'DZIN PAR 'GYUR BA'I THOS PA 'DZIN PA
NI BYANG CHUB SEMS DPA'I 'KHOR LAGS SO, ,RGYAL PO CHEN PO, DE
BZHIN GSHEGS PA THAMS CAD KYI BSTAN PA YANG

DAG PAR 'DZIN PAR 'GYUR PA'I DAM PA'I CHOS YONGS SU 'DZIN PA NI
BYANG CHUB SEMS DPA'I 'KHOR LAGS SO, ,RGYAL PO CHEN PO, DGE BA'I
RTZA BA THAMS CAD YONGS SU RDZOGS PAR


@332B 'GYUR BA'I DGON PA LA GNAS PA NI BYANG CHUB SEMS DPA'I
'KHOR LAGS SO, ,RGYAL PO CHEN PO, SEMS CAN MA DAD PA DAD PAR
'GYUR BA'I 'TSO BA YONGS SU DAG PA NI BYANG CHUB SEMS DPA'I 'KHOR

LAGS SO, ,RGYAL PO CHEN PO, BYANG CHUB KYI PHYOGS KYI CHOS BSGRUB
PAR 'GYUR BA'I BAG YOD PA NI BYANG CHUB SEMS DPA'I 'KHOR LAGS SO,
,DE NAS RGYAL PO GSAL RGYAL DGA' ZHING MGU

LA YI RANGS TE RAB TU DAG ZHING DGA' BA DANG, YID BDE BA SKYES
NAS RGYAL PO LA 'OS PA'I RAS BCOS BU ZUNG STONG CHOS LA DGA' BA'I
PHYIR DES PA LA BYIN NO, ,DES PAS SMRAS PA, RGYAL

PO CHEN PO, BDAG LA BKUR STI DANG, MCHOD PA MDZAD PAS 'TSAL TO,
,GANG GIS BDAG LA 'TSAL BAR 'GYUR BA'I GOS RAS RUL BA'I DUM BU
BRGYA BTZEMS PA BDAG LA MCHIS KYI,

BDAG NI BDAG GIR 'DZIN PA DANG BCAS SHING, YONGS SU 'DZIN PA DANG
BCAS PA'I GOS RNAMS MI 'TSAL LO, ,RGYAL PO CHEN PO, DPYID GYI DUS
NA RAS RUL PA'I DUM BU'I GOS 'DI SHING

GI YAL GA LA BKAL TE, DGUNG GCIG GAM, DGUNG GNYIS SAM, DGUNG
BCU'AM, DGUNG BRGYAR MCHIS KYANG DE LA SU YANG LEN BA MA MCHIS
SHING, DE LA SU YANG CHAGS PA'I

SEMS BSKYED PA MA MCHIS TE, BDAG KYANG DE BOR NAS MI LTA BAR MCHI
BA'I DUS DE MCHIS SO, ,RGYAL PO CHEN PO, BDAG NI BDAG GI 'DZIN PA
DANG, YONGS SU 'DZIN PA DANG BCAS PA'I


@333A *, ,GOS RNAMS MI 'TSAL LO, ,RGYAL PO CHEN PO, BYANG CHUB
SEMS DPAS NI GANG LA BDAG NYID KYANG 'DOD PA SPONG BAR 'GYUR
ZHING, GZHAN YANG 'DOD PA'I SEMS

BSKYED PAR MI 'GYUR BA DE LTA BU'I GOS BCAD PAR BGYI'O, ,RGYAL
POS SMRAS PA, DES PA, GAL TE DE LTAR RAS BCOS BU ZUNG 'DI DAG
KHYOD MI LEN NA, KHO BO LA SNYING BRTZE BA'I PHYIR RKANG PAS

RDZIS SHIG, DES PAS, LHA, DE BZHIN DU BGYI'O ZHES SMRAS NAS, RAS
BCOS BU ZUNG DE DAG LA RKANG BAS BRDZIS TE SONG NGO, ,RGYAL POS
SMRAS PA, DES PAS RAS BCOS BU ZUNG KHYOD KYI RKANG

PA'I DMAN MAR GYUR PA 'DI RNAMS JI LTAR BYA, DES PAS SMRAS PA,
RGYAL PO CHEN PO, SEMS CAN DBUL PO GCER BU GOS MA MCHIS PA GANG
LAGS PA DE DAG LA STZOL CIG, RGYAL

POS, DES PA, DE LTAR BYA'O ZHES SMRAS NAS, RGYAL POS MI RNAMS LA
BSGO STE, DE DAG GIS KYANG JI SKAD BSGO BA BZHIN DU BYAS SO, ,RAS
BCOS BU ZUNG DE DAG DBUL PO DE DAG GIS BGOS

MA THAG TU 'DI SNYAM DU SEMS BSKYED DE, BDAG CAG GIS DES PA LA JI
LTAR LAN GLAN PAR BYA SNYAM PA LAS, SANGS RGYAS KYI BYIN GYI
RLABS DANG, DES PA'I SMON LAM GYI STOBS

KYIS DE DAG GIS BAR SNANG LAS TSIGS SU BCAD PA 'DI DAG THOS SO,
,'DOD PA BZHIN DU LAN NI GLAN BYA BA, ,ME TOG DANG NI SPOS DANG
BYUG PA DANG, ,ZAS SKOM NOR RNAMS KYIS


@333B KYANG MI NUS TE, ,BYANG CHUB SEMS KYIS DES PA DGA' BAR
'GYUR, ,DES PA ZAS DANG GOS 'DOD MA YIN TE, ,RNYED DANG BKUR STI
GRAGS PA 'DOD MA YIN, ,DES PA BYANG CHUB SEMS LAS CHOS 'DOD

DE, ,BYANG CHUB SEMS KYIS DES PA DGA' BA SKYE, ,DE NAS DUS GZHAN
ZHIG NA RIGS KYI BU DES PA DANG, RGYAL PO GSAL RGYAL BTZUN MO'I
'KHOR DANG BCAS, BLON PO DANG BCAS, 'KHOR DANG

BCAS PA DANG, MNYAN YOD KYI SKYES PA DANG, BUD MED DANG, KHYE'U
DANG, BU MO DANG, SROG CHAGS BRGYA PHRAG MANG PO DANG, BCOM LDAN
'DAS LA BLTA BA'I PHYIR DONG NGO, ,DE NAS MNYAN YOD

NA RGYAL BU RGYAL BYED KYI TSAL GYI BAR DU LHA'I DBANG PO BRGYA
BYIN GYIS 'KHOR GYI KHYAMS CHEN PO BKRA BA BLTA NA SDUG PA, YANGS
SHING MTHO BA LA RGYAN THAMS CAD KYIS BRGYAN PA, 'DI LTA STE,

DPER NA, SUM CU RTZA GSUM GYI LHA RNAMS KYI KHANG BZANG RNAM PAR
RGYAL BA LTA BU ZHIG SPRUL TE, DBUS SU SHING YONGS 'DUS BRTOL
SPRUL LO, ,YONGS 'DUS BRTOL GYI DRUNG DU YANG,

BCOM LDAN 'DAS KYI GDAN SENG GE'I KHRI BKRA BA BLTA NA SDUG CING
CHU ZHENG GAB PA LA, LHA'I RAS BCOS BU BRGYA STONG DU MA BTING BA
MNGON PAR SPRUL TO, ,BYANG CHUB SEMS DPA' RNAMS

KYI STAN DRUG KHRI DAG KYANG MNGON PAR SPRUL TO, ,LHA MA YIN GYI
BU MO BDE SOGS LA SOGS PA, LHA'I BU MO KHRI NYIS STONG YANG ME
TOG DANG, BDUG PA DANG, SPOS DANG, ME TOG PHRENG DANG,


@334A *, ,BYUG PA DANG, LHA'I TZAN DAN GYI PHYE MA DAG KHYER NAS,
SIL SNYAN DANG, PHEG RDOB PA DAG BYED CING DES PA'I G-YOG BYA
BA'I PHYIR, BCOM LDAN 'DAS KYI SENG GE'I

KHRI RGYAN PAR BYED DO, ,DE NAS BCOM LDAN 'DAS KYIS SKYE BO'I
TSOGS CHEN PO DE DAG 'ONG BAR THUGS SU CHUD NAS, GTZUG LAG KHANG
NAS BYUNG STE, BYANG CHUB SEMS DPA' DANG, NYAN

THOS RNAMS KYIS YONGS SU BSKOR CING GDAN BSHAMS PA LA BZHUGS SO,
,DE NAS DRI ZA'I BU GTZUG PHUNG LNGA PAS LHA'I BU MO NYI 'OD LA
SMRAS PA, BZANG MO, TSUR SHOG, DES PA'I

G-YOG BYA BA'I PHYIR RGYUD KYI SGRA DANG, GLU'I DBYANGS KYIS DE
BZHIN GSHEGS PA LA MCHOD PA BYA'O, ,DE NAS LHA'I BU MO NYI 'OD
KYIS, LHA'I BU MO LNGA BRGYA TZAM DANG THABS GCIG TU RGYUD KYI

SGRAR SBYAR BA'I TSIGS SU BCAD PA 'DI DAG GIS BSTOD PA, KHYOD
KYIS BSKAL PA BRGYAR NI SDAN CHAD DKA' THUB SPYAD, ,KHYOD NI BSDU
BA DAG DANG DUL DANG SBYIN LA DGES, ,KHYOD KYI SKU GSUNG

THUGS RNAMS YONGS SU DAG PA STE, ,SRID GSUM 'JIG RTEN BLA MA LA
NI BDAG PHYAG 'TSAL, ,KHYOD NI THA BA MI MNGA' BZOD DANG BYAMS LA
DGES, ,KHYOD NI BRTZON 'GRUS BRTAN DANG

STOBS KYI PHA ROL GSHEGS, ,KHYOD NI BSAM GTAN BLO DANG TSUL RNAMS
SNANG LA DGES, ,DRI MA GSUM GYI NYES PA SEL LA BDAG PHYAG 'TSAL,
,KHYOD NI 'DOD CHAGS ZHE SDANG GTI


@334B MUG SIL LA DGES, ,KHYOD KYI THUGS NI ZHI ZHING SNYOMS LA
THUGS RJER LDAN, ,KHYOD NI YANG DAG GSUNG ZHING DAM PA'I DON YANG
MKHYEN, ,SRID PA GSUM PO THAR PAR MDZAD LA BDAG PHYAG 'TSAL,,

KHYOD NI MTHONG BA RNAMS KYI THE TSOM SEL BAR MDZAD, ,KHYOD NI
MTHONG BA RNAMS KYI SKYON RNAMS MTHA' DAG SEL, ,KHYOD NI MTHONG
BA RNAMS LA MCHOG TU DGA' BAR MDZAD, ,BDAG NI RGYAL LA

SROG GIS SKYABS SU MCHI BAR BGYI, ,LHA YI BU MO MCHOG NI 'DOD
CHAGS CHAGS GYUR PA, ,GANG GIS MTHONG BA DE YANG CHOS LA DGA' BAR
'GYUR, ,DGA' BAS DRAN PA SHIN TU RGYA CHEN THOB

'GYUR TE, ,DGA' BAS SDUG LA 'DOD PA'I DGA' DANG BRAL BAR 'GYUR,
,MTSAN MCHOG SUM CU RTZA GNYIS DAG GI RGYAN RNAMS KYIS, ,LEGS PAR
BRGYAN PA GSAL BA'I YON TAN MCHOG

MNGA' BA, ,GSUNG MCHOG MI YI DAM PA GSUNG NI RNAM PAR DAG,
MTSUNGS PA MED PA'I 'OD MNGA' KHYOD LA BDAG PHYAG 'TSAL, ,'PHAGS
PA 'DZAM BU'I CHU BO'I GSER MDOG PHYAG

MTHIL SDUG, ,THUB PA'I SKU STOD SENG GE'I 'DRA ZHING GLANG CHEN
STABS, ,SMIN TSUGS LEGS SHING SHANGS LEGS TSEMS SNYOMS THAGS
BZANG MDZES, ,DPAL GYI SNYING PO SH'AKYA THUB MCHOG

KHYOD LA 'DUD, ,RGYAL BA YON TAN BRGYA PHRAG DAG GIS RGYAS GYUR
PA, ,BDE GSHEGS SHIN TU DGA' BA SKYED MDZAD BSTOD PA YI, ,BSOD
NAMS YON TAN MTHA' YAS BSGRUBS PA GANG


@335A *, ,LAGS PA, ,DE YIS 'DIR NI 'JIG RTEN SANGS RGYAS MNYAM
GYUR CIG, DE NAS RIGS KYI BU DES PA SKYE BO'I TSOGS CHEN PO DE
DAG GIS YONGS SU BSKOR NAS,

BCOM LDAN 'DAS GA LA BA DER SONG STE LHAGS NAS, BCOM LDAN 'DAS
KYI ZHABS LA MGO BOS PHYAG 'TSAL TE PHYOGS GCIG TU 'DUG GO, DE
NAS RGYAL PO GSAL RGYAL GYIS

RIGS KYI BU DES PA LA KHRI'U STAN BZANG PO BDAG NYID KYIS BYIN TE
'DI LA 'DUG CIG CES BYAS NAS, RIGS KYI BU DES PA KHRI'U STAN PA
BZANG PO DE LA 'DUG GO ,RGYAL PO GSAL RGYAL

'KHOR DANG BCAS PA YANG, BCOM LDAN 'DAS KYI ZHABS LA MGO BOS
PHYAG 'TSAL NAS RANG RANG GI STAN LA 'KHOD DO, ,DE NAS RIGS KYI
BU GANG DAG GIS DES PA SNGON MA MTHONG BA

DE DAG 'DI SKAD DU, DBUL PO GOS NGAN PA GYON PA 'DI LA, 'DI LTA
BUR MCHOD PA BYED DO ZHES 'DZER TO, ,DE NAS LHA'I DBANG PO BRGYA
BYIN GYIS LHA'I BU DE DAG LA 'DI SKAD CES SMRAS

SO; ;GROGS PO DAG, 'DI LA BRNYAS PAR MA BYED CIG, RIGS KYI BU
'DI'I YON TAN GYI CHE BA NYID JI SNYED DANG LDAN PA DE NI KHO
BO'I MNGON SUM DU GYUR TO,, GROGS PO DAG, KHYOD RE

ZHIG SDOD CIG DANG, RIGS KYI BU 'DI'I YON TAN GYI BKOD PA MTHONG
BAR 'GYUR RO, ,DE NAS RIGS KYI BU DES PAS LHA'I BU DE DAG GI BSAM
PA RTOGS NAS, BCOM LDAN 'DAS


@335B LA 'DI SKAD CES GSOL TO, ,BYANG CHUB SEMS DPA' RNAMS KYI
SEMS CAN YONGS SU SMIN PAR BGYI BA'I BKOD PA'I THABS DANG, YE
SHES KYI BKOD PA'I THABS BCOM LDAN 'DAS KYIS

BSHAD DU GSOL, DE NAS BCOM LDAN 'DAS KYI SKU LAS 'OD PHYUNG STE,
'OD DES DES PA'I LUS LA REG NAS, LHA'I RGYAL BO BRGYA BYIN GYI
GZUGS KYI LUS YONGS SU GRUB PA CI 'DRA BA DE

LAS 'BUM GYUR PAS KYANG CHES LHAG PAR GYUR TO, ,DE NAS LHA'I BU
DE DAG YA MTSAN DU 'DZIN PAR GYUR TE, DES PA LA ME TOG DAG GIS
GTOR TO, DE NAS BCOM LDAN 'DAS KYIS RIGS

KYI BU DES PA LA BKA' STZAL PA, DES PA, GANG GI TSE BYANG CHUB
SEMS DPA' RDO RJE LTA BU'I MTHU LA GNAS PA'I TSE YANG, SEMS CAN
YONGS SU SMIN PAR BYA BA'I PHYIR DMAN PAR STON CING,

DMAN PA'I MTHU LA GNAS KYANG, SEMS CAN YONGS SU SMIN PAR BYA BA'I
PHYIR, MCHOG TU STON PAR BYED PA 'DI NI DE'I BKOD PA YIN NO, ,YE
SHES LA GNAS KYANG MI SHES PAR STON CING,

MI SHES PAR STON KYANG, SHES PAR SNANG BA 'DI NI DE'I BKOD PA YIN
NO, ,YE SHES MA THOB PA RNAMS LA YANG LUS KYI SPYOD PA DANG,
SPYOD LAM GYIS DAD PA SKYED PAR BYED CING, YE SHES

THOB PA RNAMS LA YANG SPYOD PA THAMS CAD YANG DAG PAR STON PAS,
RDZU 'PHRUL STON PAR BYED PA 'DI NI DE'I BKOD PA YIN NO, ,RTAG TU
SEMS LA DBANG BYED PAS NGAN CING DBUL BAR


@336A *, ,STON CING, TSANGS PAS KYANG MCHOD PA DANG, MCHOG GI
BKOD PA LA GNAS KYANG, SKYE BO PHAL GYIS KYANG MCHOD PA 'DI NI
DE'I BKOD PA YIN NO, ,SEMS CAN BSDU BA'I

PHYIR NGAN CING DBUL BAR YANG NYE BAR STON LA, SEMS CAN RNAMS LA
MNGON PAR 'BYUNG BA BSKYED PA'I PHYIR, LONGS SPYOD RGYA CHEN PO
DANG LDAN YANG MNGON PAR 'BYUNG BA STON PA 'DI NI DE'I

BKOD PA YIN NO, ,DE NAS BCOM LDAN 'DAS LA TSE DANG LDAN PA KUN
DGA' BOS 'DI SKAD CES GSOL TO, ,BCOM LDAN 'DAS, RIGS KYI BU DES
PAS JI SRID CIG NAS BYANG CHUB KYI PHYIR

SPYAD PA BGYIS LAGS, BCOM LDAN 'DAS KYIS BKA' STZAL PA, KUN DGA'
BO, RIGS KYI BU DES PA NI SANGS RGYAS BYE BA MANG PO LA BSNYEN
BKUR BYAS PA, SNGON GYI TSUL PHUN SUM

TSOGS PA, BZOD PA GSUM THOB PA, SPOBS PA THOB PA, MNGON PAR SHES
PAS RNAM PAR RTZE BAR BYAS PA, SEMS CAN YONGS SU SMIN PAR BYA BA
LA MKHAS PA STE, NGAN CING DBUL BAS

SEMS CAN RNAMS 'DUL BAR BYED DO, ,GSOL PA, BCOM LDAN 'DAS, 'DIS
NGAN CING DBUL BA 'DIS SEMS CAN JI SNYED CIG BTUL LAGS, BCOM LDAN
'DAS KYIS BKA'

STZAL PA, KUN DGA' BO, LHA'I BU 'BUM PHRAG MANG PO DAG BLA NA MED
PA YANG DAG PAR RDZOGS PA'I BYANG CHUB TU YONGS SU SMIN PAR BYAS
TE, MI RNAMS KYANG DE DANG 'DRA'O, ,KUN DGA'


@336B BOS GSOL PA, BCOM LDAN 'DAS, JI SRID CIG NA NI BLA NA MED
PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR 'GYUR, 'DI'I SANGS RGYAS KYI ZHING GI BKOD PA

RNAMS NI CI 'DRA ZHIG TU 'GYUR, MING NI JI SKAD CES BGYI BA ZHIG
TU 'GYUR BA LAGS, DE NAS BCOM LDAN 'DAS KYIS TSE DANG LDAN PA KUN
DGA' BO LA TSIGS SU BCAD DE BKA' STZAL PA,

SEMS CAN DON LA BRTZON DANG BRTUL ZHUGS BRTAN PA DANG, ,GRAGS PA
RGYA CHEN DAG GIS BSAM PA KHYAB BYAS DANG, ,BYANG CHUB YON TAN
GNAS PA'I SPYOD PA CI 'DRA BA, ,NGAS NI KHYOD LA BSHAD

KYI KUN DGA' KHYOD NYON CIG, 'DI NA RGYAL LA MCHOD MCHOG PHYIR NI
GUS BYED CING, ,DAM PA'I CHOS NI BSRUNG PHYIR RAB TU BRTZON BYED
PA, ,DES PA YI NI SPYOD PA'I RNAM PA GANG YIN PA, ,DE DAG

'DIR NI BGRANG BA NUS PAR MI 'GYUR RO, ,PHA ROL PHYIN PA 'DI DAG
LA NI LEGS PAR BSLABS, ,MNGON PAR SHES PA DAG GIS SNGAN CHAD RTZE
BAR BYAS, ,TSANGS PA'I GNAS RNAMS KYIS NI

MTHA' MAR PHYIN PAR SONG, ,THABS LA MKHAS PA'I SPYOD PA DAG LA
LEGS PAR BSLABS, ,'DIR NI DE YIS 'DUS BYAS SKYON RNAMS LEGS PAR
MTHONG, ,SANGS RGYAS BYANG CHUB KYANG NI MNGON

SUM GYUR PAR BYAS, ,'DIS NI SEMS CAN JI LTA JI LTAR THAR GYUR
PA'I, ,RNAM PAR SMIN PA'I MTSAN NYID LA YANG LEGS PAR BSLABS,
,'JIGS PA MED CING BLO DANG RTOGS DANG DRAN DANG


@337A *, ,LDAN, ,SPOBS PA DANG NI GZUGS RNAMS DANG YANG LDAN PA
STE, ,BDUD KYI LCAGS KYU NYON MONGS RDZAB LAS NGES BYUNG ZHING,
,SANGS RGYAS SPYOD YUL DON CHEN LA

NI RAB TU GNAS, ,'JIG RTEN CHOS RNAMS MANG PO DAG GIS MA GOS LA,
,CHAGS PA LA SOGS RNAMS KYIS BRAG LTAR YONGS MI G-YOS, ,SU YI
DRUNG DU MI 'GRO RING DU BYED PA'ANG

MIN, ,NAM MKHA' LTA BUR BCINGS DANG GROL BA MED PA YIN, ,SNYING
RJES GNAS SHING SEMS KYANG YONGS SU SKYO BA MED, ,SHIN TU BSDAMS
SHING NEM NUR CAN LA BYAMS SEMS LDAN,,

SEMS CAN KUN LA BDAG DANG 'DRA BAR SDUG PAR BLTA, ,SKYON LA MI
LTA 'KHRUL PA DAG DANG LDAN MA YIN, ,JI LTAR BSTAN PA BZHIN DU
BSGRUB PA RNAMS LA GNAS, ,'DI NI JI SKAD

SMRAS PA BZHIN DU SPYOD PAR BYED, ,CHOS NYID LA NI CHOS KYI TSUL
GYIS LEGS PAR BSLABS, ,STONG PA NYID LA MOS SHING GNYIS LAS RNAM
PAR GROL, ,BZOD PA GSUM THOB SKYE BA'I

SPYOD YUL MA YIN TO, ,SANGS RGYAS TSUL DANG YON TAN DAG LA RAB TU
GNAS, ,'DI NI 'JIG RTEN GANG DU RGYU BA BYED PA NA, ,DER NI SKYE
BO MANG PO RNAM PAR GROL BAR BYED, ,SANGS

RGYAS KYI NI SRAS 'DI GANG DU GNAS PA DER, ,DE BZHIN GSHEGS PA'I
YUL NI STONGS PA MA YIN TE, ,DE LA LHA DANG BCAS PA'I 'JIG RTEN
MA LUS PAS, ,JI LTAR SANGS RGYAS


@337B BZHIN DU 'DI LA GUS PAR GYIS, ,NGA NI MYA NGAN 'DAS NAS
NYAMS PA'I DUS BAB TSE, ,DES PA 'DI NI SANGS RGYAS SPYOD PA SPYAD
NAS KYANG, ,SNGON CHAD GNAS PA MNGON PAR DGA' BA'I 'JIG

RTEN KHAMS, ,MI 'KHRUGS 'JIG RTEN NYID DU PHYIR YANG 'GRO BAR
'GYUR, ,BRTAN PO SROG CHAGS RNAMS LA PHAN PAR BYA BA DANG, ,ZHING
GI 'BYOR PA DAG NI YONGS SU BRTZAL BA DANG, ,BYANG

CHUB TU NI SEMS CAN YONGS SU SMIN BYA'I PHYIR, ,BSKAL PA GRANGS
MED GSUM DU SPYAD PA SPYOD PAR BYED, ,DE YI 'OG TU DE NI SKYOB PA
RGYAL BAR 'GYUR, ,MING NI 'JIG RTEN RGYAL PO DBANG

PHYUG CES KYANG BYA, ,DE BZHIN GSHEGS PA MI 'KHRUGS PA ZHES BYA
BA YI, ,ZHING DANG DE YI 'JIG RTEN DU NI MTSUNGS MA YIN, ,'JIG
RTEN KHAMS DE LEGS PAR SPRUL PA ZHES BYA STE, ,

YON TAN THAMS CAD DANG NI LDAN PAR 'GYUR BA YIN, ,DE YI TSE MI
TSAD NI LO KHRI THUB PAR 'GYUR, ,DE YI DGE 'DUN SHIN TU MANG STE
BGRANG LAS 'DAS, ,NYAN THOS THEG PA CAN

GYI DGE 'DUN NYUNG BAR 'GYUR, ,PHAL CHER BYANG CHUB DON DU BRTZON
PA BYAS NAS SU, ,DE DAG THAMS CAD YE SHES STOBS DANG RDZU 'PHRUL
LDAN, ,RNAM PAR THAR PA RNAMS DANG LDAN ZHING 'JIGS

PA MED, ,GCIG TU NGES PAR CHOS NI LEGS PAR BSHAD RNAMS KYIS,
,'JIG RTEN KHAMS DER RTAG TU SGRA CHEN SGROGS PAR 'GYUR, ,DE NA
BDUD RNAMS MED CID [*CING?] SRID PAR CHAGS PA MED,,


@338A *, ,DE DAG THAMS CAD YANG DAG RIG CING RNAM PAR DAG, BDE
BAR GSHEGS DE YONGS SU MYA NGAN 'DAS GYUR NAS, ,LO NI BRGYAD CU
DAG LAS BZHI LHAG RNAMS

SU YANG, ,DE YI DAM PA'I CHOS NI RAB TU SPYOD PAR 'GYUR, ,DE TSE
DE YI CHOS KYI TSUL NI 'KHRUG PA MED, ,DES PA DE YIS GANG DAG
YONGS SU SMIN BYAS PA, ,DE DAG BYANG CHUB BLA NA MED

PA'I DON DU SPYOD, ,ZHING DER SEMS CAN GANG DAG 'BYUNG BAR 'GYUR
BA RNAMS, ,DE DAG THAMS CAD SKYON RNAMS DANG NI BRAL BA YIN,
,BCOM LDAN 'DAS KYIS RIGS KYI BU DES

PA LUNG BSTAN PA BSHAD MA THAG TU, DE NAS DE'I TSE STONG GSUM GYI
STONG CHEN PO'I 'JIG RTEN GYI KHAMS RNAM PA DRUG TU G-YOS TE,
LHA'I ME TOG DANG, PHYE MA DANG, GOS DANG,

RGYAN GYI CHAR YANG MNGON PAR BAB BO, ,THAMS CAD DANG LDAN PA'I
'KHOR GYIS KYANG RANG RANG GI GOS RNAMS RIGS KYI BU DES PA LA
BKAB BO, ,TSONG DPON DANG, KHYIM BDAG DANG,

BRAM ZE BRGYA PHRAG MANG PO DAG KYANG RAB TU BYUNG NGO, ,DE NAS
BCOM LDAN 'DAS LA DES PAS 'DI SKAD CES GSOL TO, ,BDAG KYANG LEGS
PAR GSUNGS PA'I CHOS 'DUL BA LA

RAB TU 'BYUNG BAR GSOL, DE NAS BCOM LDAN 'DAS KYIS RIGS KYI BU
DES PA'I MGO BO LA PHYAG GIS BYUGS SO, ,BCOM LDAN 'DAS KYIS RIGS
KYI BU DES PA'I MGO BO LA


@338B REG MA THAG TU GOS NGUR SMRIG BGOS SHING, DGE SLONG DU
SNANG BAR GYUR TO, ,DE NAS BCOM LDAN 'DAS KYIS TSE DANG LDAN PA
KUN DGA' BO LA 'DI SKAD CES BKA' STZAL TO, ,KUN DGA' BO,

SNYIGS MA LNGA PO DUS KYI SNYIGS MA DANG, SEMS CAN GYI SNYIGS MA
DANG, ZHING GI SNYIGS MA DANG, TSE'I SNYIGS MA DANG, NYON MONGS
PA'I SNYIGS MA'I DUS SU NGA BYANG CHUB MNGON PAR RDZOGS

PAR SANGS RGYAS NAS, DER DES PAS JI LTAR 'DUL BA LAS RNAM PA
GZHAN GYIS GDUL BAR MI BYA'O, ,KUN DGA' BO, NGA NI 'JIG RTEN GYI
KHAMS MI MJED DU SANGS RGYAS KYIS 'DUL BAS

SEMS CAN RNAMS 'DUL BAR MI BYED KYI, KUN DGA' BO, NGA NI NGAN
CING DBUL BA DANG, NGAN 'GRO'I 'JIGS PAS BSDIGS PAS SEMS CAN
RNAMS 'DUL BAR BYED DO, ,KUN DGA' BO,

GAL TE 'JIG RTEN GYI KHAMS 'DIR NGAS SANGS RGYAS KYI YUL GYI CHOS
BSTAN CING, SANGS RGYAS KYI YUL NYE BAR BSTAN DU ZIN NA, SEMS CAN
GCIG KYANG 'DUL BAR MI 'GYUR LA, CHOS

KYANG RTOGS PAR MI 'GYUR RO, ,KUN DGA' BO, DE LTA BAS NA NGA
DANG, DES PA JI LTAR 'DUL BAR BYED PA DE BZHIN DU, KHYOD KYIS
KYANG SEMS CAN 'DUL BAR GYIS SHIG, KUN DGA' BO,

SEMS CAN DAD PA CAN DANG, RTOGS PA MANG BA DAG 'BYUNG BAR 'GYUR
TE, DE DAG GIS CHOS KYI RNAM GRANGS 'DI THOS NA, DAD PA RNYED
CING DE BZHIN DU SGRUB PAR 'GYUR RO, ,BCOM


@339A *, ,LDAN 'DAS KYIS DE SKAD CES BKA' STZAL NAS, TSE DANG
LDAN PA KUN DGA' BO DANG, BYANG CHUB SEMS DPA' DES PA DANG, BYANG
CHUB SEMS DPA' DE DAG

DANG, DGE SLONG DE DAG DANG, LHA'I DBANG PO BRGYA BYIN DANG,
RGYAL PO GSAL RGYAL DANG, LHA DANG, MI DANG, LHA MA YIN DANG, DRI
ZAR BCAS PA'I 'JIG RTEN YI RANGS TE, BCOM LDAN

'DAS KYIS GSUNGS PA LA MNGON PAR BSTOD DO, ,'PHAGS PA DKON MCHOG
BRTZEGS PA CHEN PO'I CHOS KYI RNAM GRANGS LE'U STONG PHRAG BRGYA
PA LAS, DES PAS ZHUS PA'I LE'U ZHES

BYA STE, 'DUS PA NYI SHU BDUN PA RDZOGS SO,, ,,RGYA GAR GYI MKHAN
PO DZI NA MI TRA DANG, SU RENDRA BO DHI DANG, ZHU CHEN GYI LO
TZ'A BA BAN DE YE SHES SDE LA SOGS PAS

BSGYUR CING ZHUS TE GTAN LA PHAB PA'O,, 
