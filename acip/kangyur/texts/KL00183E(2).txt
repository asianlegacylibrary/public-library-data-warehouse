@151A ,,RGYA
GAR SKAD DU, A'ARYA D'A NA NU SHANSA

NI RDE SHA, BOD SKAD DU, 'PHAGS PA SBYIN PA'I PHAN YON BSTAN PA,
SANGS RGYAS DANG, BYANG CHUB SEMS DPA' THAMS CAD LA PHYAG 'TSAL
LO, ,'DI SKAD BDAG GIS THOS PA

DUS GCIG NA, BCOM LDAN 'DAS MNYAN YOD NA RGYAL BU RGYAL BYED KYI
TSAL MGON MED ZAS SBYIN GYI KUN DGA' RA BA NA BZHUGS TE, DE NAS
BCOM LDAN 'DAS KYIS DGE SLONG


@151B RNAMS LA BKA' STZAL PA, DGE SLONG DAG, MKHAS PA RNAMS KYIS
RNAM PA SUM CU RTZA BDUN SBYIN PA BYIN NO, ,SUM CU RTZA BDUN GANG
ZHE NA, SER SNA RNAM PAR SPANG BA'I PHYIR DAD PAS SBYIN

PA BYIN NO, ,DUS SU SBYIN PA BYIN NO, ,DE BZHIN GSHEGS PAS GNANG
BA'I RUNG BA DNGOS PO GSUM YONGS SU DAG PAR SBYIN PA BYIN NO,
,SEMS KYI 'KHRUG PA'I SKYON THAMS CAD

SPANG BA'I PHYIR BSTI STANG DU BYAS TE SBYIN PA BYIN NO, ,SNYING
PO MED PA'I LUS LAS SNYING PO BLANG BA'I PHYIR RANG GI LAG NAS
SBYIN PA BYIN NO, ,GZHAN LA MI GNOD PA'I SBYIN PA BYIN NA

RNAM PAR SMIN PA GTONG BA CHEN PO RAB TU THOB PAR 'GYUR RO, ,KHA
DOG PHUN SUM TSOGS PAR SBYIN PA BYIN NA RNAM PAR SMIN PA KHA DOG
MDZES PA RAB TU THOB PAR 'GYUR RO, ,DRI

PHUN SUM TSOGS PA'I SBYIN PA BYIN NA RNAM PAR SMIN PA GRAGS PA'I
DRI RAB TU THOB PAR 'GYUR RO, ,RO BRO BA PHUN SUM TSOGS PA'I
SBYIN PA BYIN NA RNAM PAR SMIN PA RO BRO BA'I MCHOG GIS

DPE BYAD BZANG PO RAB TU THOB PAR 'GYUR RO, ,GYA NOM PA'I SBYIN
PA BYIN NA RNAM PAR SMIN PA LONGS SPYOD GYA NOM PA RAB TU THOB
PAR 'GYUR RO, ,RGYA CHEN PO SBYIN PA BYIN NA RNAM PAR SMIN

PA LONGS SPYOD RGYA CHEN PO RAB TU THOB PAR 'GYUR RO, ,BZA' BA
SBYIN PA BYIN NA RNAM PAR SMIN PA TSE RABS THAMS CAD DU BKRES PA
RNAM PAR GCOD PA RAB TU THOB PAR 'GYUR RO, ,BZA'


@152A *, ,BA SBYIN PA BYIN NA RNAM PAR SMIN PA TSE RABS THAMS CAD
DU SKOM PA RNAM PAR GCOD PA RAB TU THOB PAR 'GYUR RO, ,BGO BA
SBYIN PA BYIN NA RNAM PAR SMIN PA

GOS KYI LONGS SPYOD SNA TSOGS RAB TU THOB PAR 'GYUR RO, ,GNAS
SBYIN PA BYIN NA RNAM PAR SMIN PA PU SHU DANG, KHANG PA BRTZEGS
PA DANG, KHYAMS DANG, KHANG PA DANG, GZHAL MED

KHANG DANG, SKYED MOS TSAL DANG, KUN DGA' RA BA DANG, YUL RAB TU
THOB PAR 'GYUR RO, ,MAL CHA SBYIN PA BYIN NA RNAM PAR SMIN PA
RIGS MTHON PO RAB TU THOB PAR 'GYUR RO, ,BZHON

PA SBYIN PA BYIN NA RNAM PAR SMIN PA RDZU 'PHRUL GYI RKANG PA
BZHI RAB TU THOB PAR 'GYUR RO, ,SMAN SBYIN PA BYIN NA RNAM PAR
SMIN PA RGA SHI MED CING MYA NGAN DANG, KUN NAS NYON MONGS

PA 'GOG PA'I MYA NGAN LAS 'DAS PA RAB TU THOB PAR 'GYUR RO, ,CHOS
SBYIN PA BYIN NA RNAM PAR SMIN PA SKYE BA DRAN PAR RAB TU THOB
PAR 'GYUR RO, ,ME TOG SBYIN PA BYIN NA

RNAM PAR SMIN PA BYANG CHUB KYI YAN LAG GI ME TOG RAB TU THOB PAR
'GYUR RO, ,PHRENG BA SBYIN PA BYIN NA RNAM PAR SMIN PA 'DOD CHAGS
DANG, ZHE SDANG DANG, GTI MUG GI DRI MA RNAM PAR

DAG PA RAB TU THOB PAR 'GYUR RO, ,BDUG PA SBYIN PA BYIN NA RNAM
PAR SMIN PA NYON MONGS PA'I DRI NGA BA THAMS CAD MED PA RAB TU
THOB PAR 'GYUR RO, ,GDUGS SBYIN PA BYIN NA


@152B RNAM PAR SMIN PA CHOS LA DBANG BA'I DBANG PHYUG RAB TU THOB
PAR 'GYUR RO, ,DRIL BU SBYIN PA BYIN NA RNAM PAR SMIN PA SGRA
DBYANGS YID DU 'ONG BA RAB TU THOB PAR 'GYUR, ,SIL SNYAN SBYIN PA

BYIN NA RNAM PAR SMIN PA TSANGS PA'I SGRA DBYANGS LTA BU RAB TU
THOB PAR 'GYUR RO, ,MAR ME SBYIN PA BYIN NA RNAM PAR SMIN PA
LHA'I MIG SGRIB PA MED CING RNAM PAR DAG PA RAB TU THOB PAR 'GYUR

RO; ;DAR SBYIN PA BYIN NA RNAM PAR SMIN PA LHA DANG, MI'I NANG NA
RNAM PAR GROL BA'I DAR GYIS BCINGS PA RAB TU THOB PAR 'GYUR RO,
,DE BZHIN GSHEGS PA'I MCHOD RTEN NAM, DE BZHIN

GSHEGS PA'I SKU GZUGS LA 'BRU MAR DRI ZHIM PO PHUL LAM, SPOS KYI
KHRUS CHU DBUL BA PHUL NA RNAM PAR SMIN PA SKYES BU CHEN PO'I
MTSAN SUM CU RTZA GNYIS DANG, DPE BYAD BZANG PO

BRGYAD CU RAB TU THOB PAR 'GYUR RO, ,KHRUS KYI YO BYAD SBYIN PA
BYIN NA RNAM PAR SMIN PA TSE RABS THAMS CAD DU NAD NYUNG BA DANG,
RIGS KYI MCHOG TU SKYE ZHING KUN TU MDZES PA RAB TU THOB

PAR 'GYUR RO, ,SNYING PO LNGA SBYIN PA BYIN NA RNAM PAR SMIN PA
TSE RABS THAMS CAD DU MTHU CHE ZHING SPRO BA CHEN PO MI THUL BA
RAB TU THOB PAR 'GYUR RO, ,BYAMS PA LA GNAS TE SBYIN PA BYIN NA

RNAM PAR SMIN PA GNOD SEMS MED PA RAB TU THOB PAR 'GYUR RO,
,SNYING RJE LA GNAS TE SBYIN PA BYIN NA RNAM PAR SMIN PA 'TSE BA
MED PA RAB TU THOB PAR 'GYUR RO, ,DGA' BA LA GNAS TE


@153A *, ,SBYIN PA BYIN NA RNAM PAR SMIN PA MI 'JIGS PA SBYIN PA
RAB TU THOB PAR 'GYUR RO, ,BTANG SNYOMS LA GNAS TE SBYIN PA BYIN
NA RNAM PAR SMIN PA MI DGA'

BA SPONG BA RAB TU THOB PAR 'GYUR RO, ,RNAM PA SNA TSOGS KYI
SBYIN PA BYIN NA RNAM PAR SMIN PA LONGS SPYOD SNA TSOGS RAB TU
THOB PAR 'GYUR RO, ,LAN LA MI RE BA LA GNAS TE SBYIN PA

BYIN NA RNAM PAR SMIN PA BLA NA MED PA YANG DAG PAR RDZOGS PA'I
BYANG CHUB RAB TU THOB PAR 'GYUR TE, DGE SLONG DAG, MKHAS PA
RNAMS KYIS RNAM PA SUM CU RTZA BDUN PO DAG SBYIN

PA BYIN NO, ,BCOM LDAN 'DAS KYIS DE SKAD CES BKA' STZAL NAS, DGE
SLONG DE DAG YI RANGS TE, BCOM LDAN 'DAS KYIS GSUNGS PA LA MNGON
PAR BSTOD DO, ,'PHAGS PA

SBYIN PA'I PHAN YON BSTAN PA RDZOGS SO,, ,,RGYA GAR GYI MKHAN PO
SU RENDRA BO DHI DANG, ZHUS CHEN GYI LO TZ'A BA BANDE YE SHES
SDES BSGYUR CING ZHUS TE GTAN LA PHAB

PA;;