,,DE NAS BCOM LDAN 'DAS KYI
ZHABS KYI MTHIL GNYIS

NAS 'OD ZER BYE BA PHRAG BRGYA BKYE STE, STONG GSUM GYI STONG
CHEN PO'I 'JIG RTEN GYI KHAMS 'DI SNANG BAR BYAS NAS 'DZAM BU'I
GLING BYE BA PHRAG BRGYA BSTAN TO, ,SHAR GYI LUS

'PHAGS GLING BYE BA PHRAG BRGYA DANG, NUB KYI BA LANG SPYOD BYE
BA PHRAG BRGYA DANG, BYANG GI SGRA MI SNYAN BYE BA PHRAG BRGYA
DANG, RGYA MTSO CHEN PO BYE BA PHRAG BRGYA BSTAN TO, ,'KHOR YUG

RDO RJE'I RI BYE BA PHRAG BRGYA BSTAN TO, ,BYANG CHUB SEMS DPA'
SKYE BA BYE BA PHRAG BRGYA BSTAN TO, ,MNGON PAR 'BYUNG BA BYE BA
PHRAG BRGYA BSTAN TO, ,DE BZHIN GSHEGS PA RNAM


@280A *, ,PAR 'TSANG RGYA BA BYE BA PHRAG BRGYA BSTAN TO, ,CHOS
KYI 'KHOR LO BSKOR BA BYE BA PHRAG BRGYA BSTAN TO, ,DE BZHIN
GSHEGS PA YONGS SU MYA NGAN LAS 'DA'

PA BYE BA PHRAG BRGYA BSTAN TO, ,RI RAB RI'I RGYAL PO BYE BA
PHRAG BRGYA BSTAN TO, ,RGYAL PO CHEN PO BZHI'I KHAMS KYI LHA'I
RIS BYE BA PHRAG BRGYA BSTAN TO, ,SUM CU RTZA GSUM GYI

LHA'I RIS BYE BA PHRAG BRGYA BSTAN TO, ,MTSE MA'I LHA'I RIS BYE
BA PHRAG BRGYA BSTAN TO, ,DGA' LDAN GYI LHA'I RIS BYE BA PHRAG
BRGYA BSTAN TO, ,'PHRUL DGA'I LHA'I RIS BYE BA

PHRAG BRGYA BSTAN TO, ,GZHAN 'PHRUL DBANG BYED KYI LHA'I RIS BYE
BA PHRAG BRGYA BSTAN TO, ,TSANGS PA'I 'JIG RTEN BYE BA PHRAG
BRGYA BSTAN TO, ,GYA NOM SNANG BA BYE BA PHRAG BRGYA

BSTAN TO, ,DGE RGYAS BYE BA PHRAG BRGYA BSTAN TO, ,'BRAS BU CHEN
PO BYE BA PHRAG BRGYA BSTAN TO, ,'OG MIN BYE BA PHRAG BRGYA BSTAN
TE, 'JIG RTEN GYI KHAMS 'DI'I KHONGS

SU GANG CI YANG RUNG STE GTOGS PAR GYUR PA DE DAG THAMS CAD RIL
GYIS BSTAN TO, ,JI LTAR 'DI NI BCOM LDAN 'DAS SANGS RGYAS KYI
GDAN LA BZHUGS SHING BYANG CHUB

SEMS DPA' SANGS RGYAS KYI ZHING BCU'I RDUL SHIN TU PHRA BA SNYED
DANG THABS CIG TU BZHUGS TE BSKOR CING MDUN DU BYAS PAR SNANG BA
DE BZHIN DU 'DZAM BU'I GLING BYE BA PHRAG


@280B BRGYA KUN NA YANG DE BZHIN GSHEGS PA BYE BA PHRAG BRGYA
BZHUGS PAR SNANG NGO, ,DE DAG THAMS CAD DU'ANG SANGS RGYAS KYI
BYIN GYI RLABS KYIS PHYOGS BCU NAS BYANG CHUB SEMS

DPA' BCU BCU 'ONGS PAR GYUR TE, BYANG CHUB SEMS DPA' DE DAG THAMS
CAD KYANG MING 'DI ZHES BYA BA DAG STE, 'DI LTAR 'JAM DPAL DANG,
SANGS RGYAS DPAL DANG,

NOR DPAL DANG, RIN CHEN DPAL DANG, YON TAN DPAL DANG, MIG GI DPAL
DANG, BRTZON 'GRUS DPAL DANG, CHOS KYI DPAL DANG, YE SHES DPAL
DANG, BZANG PO'I

DPAL ZHES BYA BA DAG GO, BYANG CHUB SEMS DPA' DE DAG THAMS CAD
KYANG 'JIG RTEN GYI KHAMS MING 'DI ZHES BYA BA DAG NAS 'ONGS PA
DAG STE, 'DI LTAR GSER GYI MDOG

DANG, YID DU 'ONG BA'I MDOG DANG, PADMO'I MDOG DANG, TZAM PA KA'I
MDOG DANG, AUTPA LA'I MDOG DANG, SA LE SBRAM GYI MDOG DANG, RIN
PO CHE'I MDOG DANG, RDO RJE'I MDOG

DANG; SHEL GYI MDOG DANG, 'DRA BA'I MDOG CES BYA BA DAG NAS 'ONGS
PA'O, ,BYANG CHUB SEMS DPA' DE DAG THAMS CAD KYANG DE BZHIN
GSHEGS PA MTSAN 'DI ZHES BYA BA DE

DAG GI ZHAM RING NA TSANGS PA'I SPYAD PA SPYOD DE, 'DI LTAR RIG
BYED MI G-YO BA DANG, RIG BYED MI BSKYOD PA DANG, RIG BYED BCINGS
PA MED PA DANG, RIG BYED KUN SPYOD PA


@281A *, ,DANG, RIG BYED SGRIB PA MED PA DANG, RIG BYED MTHA'
RGAL DANG, RIG BYED DAM PA DANG, RIG BYED DBANG PHYUG DANG, RIG
BYED TSANGS PA DANG, RIG BYED

SNA TSOGS ZHES BYA BA DAG GO ,BYANG CHUB SEMS DPA' DE DAG THAMS
CAD KYANG BYANG CHUB SEMS DPA' RE RE ZHING BYANG CHUB SEMS DPA'
SANGS RGYAS KYI ZHING BCU'I RDUL SHIN TU

PHRA BA SNYED DANG LHAN CIG TU PHYIN TE, GCIG JI LTA BA DE BZHIN
DU THAMS CAD DO, ,THAMS CAD NA YANG BYANG CHUB SEMS DPA' 'JAM
DPAL ZHES BYA BA SHA STAG DON 'DI NYID

BRJOD DE, GCIG NA JI LTA BA DE BZHIN THAMS CAD NA YANG STE, DE'I
TSE TSIGS SU BCAD PA 'DI DAG KYANG SO SO NAS SMRA BAR GYUR TO,
,'JIG RTEN KUN DANG MI LDAN ZHING, ,BRAL

BAR GYUR TE DNGOS MED PA'I, ,YANG DAG SANGS RGYAS SU SHES PA, ,DE
DAG MIG GI LAM MI GNAS, ,SHES RAB CHEN PO SUS MTHONG ZHING,
,DNGOS PO'I 'DU SHES MI 'JUG LA,

RNAM PAR BSGOMS SHING SHES GYUR PA, ,DE DAG DE BZHIN GSHEGS PAR
'GYUR, ,'JIG RTEN KHAMS 'DI MTHONG GYUR TE, ,SANGS RGYAS CHE BA
NYID DAG LA, ,GANG GI SEMS

NI MI G-YO BA, ,DE DAG MI YI MCHOG TU 'GYUR, ,SANGS RGYAS CHOS LA
GANG GI RNAMS, ,MNYAM PA'I SEMS SU RAB 'JUG CING, ,MI GNYIS MNGON
GYUR BRTAN PA RNAMS,


@281B DE DAG BSAM GYIS MI KHYAB 'GYUR, ,GANG RNAMS BDAG DANG
SANGS RGYAS DAG, RANG BZHIN MNYAM PAR RAB GNAS SHING, ,MI GNAS
LEN PA MED PA RNAMS, ,DE DAG BDE BAR

GSHEGS PAR 'GYUR, ,GZUGS DANG TSOR BA 'DU SHES DANG, ,RNAM PAR
SHES DANG SEMS DPA' DAG ,GRANGS MED DE BZHIN GSHEGS PA RNAMS, ,DE
DAG THUB PA CHEN POR

'GYUR; ;BLTA BAR BYA LAS 'DAS PA DANG, ,RNAM PAR BLTA LAS DE
BZHIN TE, ,CHOS LA GANG DAG RMONGS MED PA, ,DE DAG RAB TU 'OD
BYED 'GYUR, ,GANG GIS SHES RAB CHEN PO

RNAMS; ;SEMS BSKYED KUN LA RAB GNAS SHING, ,THAMS CAD MTHONG YANG
SKYE MED PA, ,DE DAG GRAGS PA CHEN POR 'GYUR, ,SEMS CAN RNAMS LA
SKYE BA MED, ,'JIG PA'ANG

YOD PA MA YIN TE, ,DE LTAR GANG GIS SHES PA NI, ,DE DAG BLA NA
MED PAR 'GYUR, ,GANG GIS GCIG LA MANG SHES SHING, ,MANG PO'ANG
GCIG TU RAB RTOGS TE, ,GNAS KYI RNAMS

SU 'ANG 'BYUNG 'GYUR PA, ,DE DAG 'JIGS PA MED PAR 'GYUR, ,DE NAS
'OD ZER DE DAG 'JIG RTEN GYI KHAMS 'DI NAS 'DAS TE SHAR PHYOGS SU
'JIG RTEN GYI KHAMS BCU BCU

SNANG BAR BYAS SO, ,DE BZHIN DU LHO PHYOGS DANG, NUB PHYOGS DANG,
BYANG PHYOGS SU 'JIG RTEN GYI KHAMS BCU BCU SNANG BAR BYAS SO,
,BYANG SHAR GYI PHYOGS MTSAMS


@282A *, ,DANG, SHAR LHO'I PHYOGS MTSAMS DANG, LHO NUB KYI PHYOGS
MTSAMS DANG, NUB BYANG GI PHYOGS MTSAMS DANG, 'OG GI PHYOGS DANG,
STENG GI PHYOGS DAG

TU YANG 'JIG RTEN GYI KHAMS BCU BCU SNANG BAR BYAS SO, ,'JIG RTEN
GYI KHAMS RE RE ZHING YANG 'DZAM BU'I GLING BYE BA PHRAG BRGYA
BSTAN PA NAS 'OG MIN BYE BA PHRAG BRGYA'I BAR

DU YANG BSTAN TE, 'JIG RTEN GYI KHAMS DE DAG GI KHONGS SU GANG CI
YANG RUNG STE GTOGS PAR GYUR PA DE DAG THAMS CAD RIL GYIS BSTAN
TO, ,JI LTAR BCOM LDAN 'DAS SANGS

RGYAS KYI GDAN LA BZHUGS SHING, BYANG CHUB SEMS DPA' SANGS RGYAS
KYI ZHING BCU'I RDUL SHIN TU PHRA BA SNYED DANG THABS CIG PA DE
BZHIN DU 'JIG RTEN GYI KHAMS RE RE DAG

GI GLING BZHI PA BYE BA PHRAG BRGYA KUN NA'ANG DE BZHIN GSHEGS PA
BYE BA PHRAG BRGYA BZHUGS PAR SNANG STE, THAMS CAD DU YANG SANGS
RGYAS KYI BYIN GYI RLABS KYIS PHYOGS BCU

NAS BYANG CHUB SEMS DPA' BCU BCU 'ONGS PAR GYUR TO, ,BYANG CHUB
SEMS DPA' DE DAG GI THAMS CAD KYANG MING 'DI ZHES BYA BA DAG STE,
'DI LTAR 'JAM DPAL DANG, SANGS

RGYAS DPAL DANG, NOR DPAL DANG, RIN CHEN DPAL DANG, YON TAN DPAL
DANG, MIG GI DPAL DANG, BRTZON 'GRUS DPAL DANG, CHOS KYI DPAL
DANG, YE SHES DPAL DANG,


@282B BZANG PO'I DPAL ZHES BYA BA DAG GO, BYANG CHUB SEMS DPA'
DE DAG THAMS CAD KYANG 'JIG RTEN GYI KHAMS MING 'DI ZHES BYA BA
DAG NAS 'ONGS PA DAG STE, 'DI LTAR GSER GYI

MDOG DANG, YID DU 'ONG BA'I MDOG DANG, PADMA'I MDOG DANG, TZAM PA
KA'I MDOG DANG, AUTPA LA'I MDOG DANG, SA LE SBRAM GYI MDOG DANG,
RIN PO CHE'I MDOG DANG, RDO RJE'I MDOG

DANG; SHEL GYI MDOG DANG, 'DRA BA'I MDOG CES BYA BA DAG NAS 'ONGS
PA'O, ,BYANG CHUB SEMS DPA' DE DAG THAMS CAD KYANG DE BZHIN
GSHEGS PA'I MTSAN 'DI ZHES BYA BA DAG

GI ZHAM RING NA TSANGS PA'I SPYAD PA SPYOD PA DAG STE, 'DI LTAR
RIG BYED MI G-YO BA DANG, RIG BYED MI BSKYOD PA DANG, RIG BYED
BCINGS PA MED PA DANG, RIG BYED KUN SPYOD PA DANG,

RIG BYED BSGRIBS PA MED PA DANG, RIG BYED MTHA' RGAL DANG, RIG
BYED DAM PA DANG, RIG BYED DBANG PHYUG DANG, RIG BYED TSANGS PA
DANG, RIG BYED SNA TSOGS ZHES BYA BA DAG

GO, BYANG CHUB SEMS DPA' DE DAG THAMS CAD KYANG BYANG CHUB SEMS
DPA' RE RE ZHING BYANG CHUB SEMS DPA' SANGS RGYAS KYI ZHING BCU'I
RDUL SHIN TU PHRA BA SNYED DANG LHAN CIG TU PHYIN

PA DAG STE, GCIG JI LTA BA DE BZHIN THAMS CAD DO, ,THAMS CAD NA
YANG BYANG CHUB SEMS DPA' 'JAM DPAL ZHES BYA BA SHA STAG DON 'DI
NYID BRJOD DE, GCIG NA JI LTA BA DE


@283A *, ,BZHIN THAMS CAD NA BRJOD DE, DE'I TSE TSIGS SU BCAD PA
'DI DAG KYANG SO SO NAS SMRA BAR GYUR TO, ,GANG GIS 'GRO BA SHIN
TU GTZES GYUR CING, ,SRID

PA'I GSAL SHING LDAN PAR KUN SHES NAS, ,RANG 'BYUNG KUN MKHYEN
YON TAN TSOL BA RNAMS, ,DE DAG CHOS NYID 'DI 'DRA 'DI BZHIN NO,
,CHOS KYI RANG BZHIN GNAS PA MTHONG

GYUR NAS, ,MTHA' GNYIS GANG GIS RAB TU SPANGS GYUR CING, ,LDOG PA
MED CING DGOS PA KUN SHES PA, ,DE DAG DE YI 'KHOR LO MTSUNGS MED
BSKOR, ,GANG RNAMS CHOS DANG

LDAN PA'I BSAM PA YIS, ,'KHOR BA'I SKYE RGU KUN GYI DON GYI
PHYIR, ,BSKAL PA BSAM YAS RGYA CHEN GO GYON PA'I, ,DRANG SRONG
CHEN PO'I LONGS SPYOD 'DI 'DRA'O, ,GZHAN GYIS MI

PHAM DPA' BA'I RGYAL MTSAN CAN, ,BDUD RNAMS THAMS CAD MTHAR 'BYIN
MGON PO RNAMS, ,BYAMS PAS GANG DAG MI 'JIGS SGRA 'BYIN PA, ,DE
DAG CHOS NYID 'DI 'DRA

'DI YIN NO, ,'DI DAG NANG NAS BYUNG NGO ZHES BYA BAR, ,NYON MONGS
SEL BA'I SEMS NI SKAD CIG TU, ,THAMS CAD SHES PA SU YI RGYUD
SKYES PA, ,DE DAG RNAM PAR 'PHRUL

PA 'DI DAG STON, ,GANG RNAMS CHOS KYI RNGA NI RDUNG BYED CING,
,BYANG CHUB SEMS KYANG SROG CHAGS THAMS CAD LA, ,PHYOGS BCU'I
ZHING RNAMS KUN TU SHES BYED PA, ,RANG


@283B BYUNG DE DAG TSUL NI 'DI 'DRA'O, ,GDUL BAR DKA' BA MTHA'
YAS SPYOD YUL CAN, ,ZHING RNAMS BYE BA GANG DAG SPYOD GYUR CING,
,NAM YANG DNGOS PO DAG LA MOS MED PA, ,DE DAG

DE BZHIN GSHEGS BZHIN RNAM PAR 'PHRUL, ,GANG RNAMS DGA' ZHING MOS
PA MTHA' YAS PA, ,RGYAL BA RNAMS NI SHIN TU RNAM DAG CING, ,DE
BZHIN GSHEGS PA MKHA' 'DRA

RJES 'DRA BA, ,DE DAG LA NI SMON LAM 'DI YANG BTAB, ,SEMS CAN DON
LA GANG RNAMS MOS GYUR CING, ,RE RE DAG GI MNAR MED SDUG BSNGAL
BA, ,BSKAL PA DPAG MED SMIN

PAR BYA DAD PA, ,DE DAG SKYON MED PHAM MED SHIN TU GSUNG, ,GANG
RNAMS LUS DANG SROG LA MI LTA ZHING, ,SANGS RGYAS CHOS LA RTAG TU
BRTUL ZHUGS TE, ,MKHAS PA BDAG MED

RNAM PAR SU SPYOD PA, ,DE DAG SANGS RGYAS CHOS NYID 'DI 'THOB BO,
,DE NAS 'OD ZER DE DAG 'JIG RTEN GYI KHAMS DE DAG 'DAS NAS SHAR
PHYOGS LOGS SU 'JIG RTEN GYI KHAMS

BRGYA SNANG BAR BYAS PA NAS GZHUNG DE BZHIN DU STENG GI PHYOGS SU
'JIG RTEN GYI KHAMS BRGYA SNANG BAR BYAS SO, ,'JIG RTEN GYI KHAMS
RE RER 'DZAM BU'I GLING BYE BA PHRAG BRGYA BSTAN

BA NAS 'OG MIN BYE BA PHRAG BRGYA'I BAR DU BSTAN TE, 'JIG RTEN
GYI KHAMS DE DAG GI KHONGS SU GANG CI YANG RUNG STE GTOGS PAR
GYUR PA DE DAG THAMS CAD RIL GYIS BSTAN TO,,


@284A *, ,JI LTAR BCOM LDAN 'DAS SANGS RGYAS KYI GDAN LA BZHUGS
SHING BYANG CHUB SEMS DPA' SANGS RGYAS KYI ZHING BCU'I RDUL SHIN
TU PHRA BA SNYED DANG THABS CIG PA

DE BZHIN DU 'JIG RTEN GYI KHAMS RE RE'I GLING BZHI PA BYE BA
PHRAG BRGYA KUN NA'ANG DE BZHIN GSHEGS PA RNAMS BZHUGS PAR SNANG
STE, THAMS CAD DU'ANG SANGS RGYAS KYI BYIN GYI RLABS

KYIS PHYOGS BCU NAS BYANG CHUB SEMS DPA' BCU BCU 'ONGS PAR GYUR
TO, ,BYANG CHUB SEMS DPA' DE DAG THAMS CAD KYANG MING 'DI ZHES
BYA BA DAG STE, 'DI LTAR 'JAM DPAL DANG,

SANGS RGYAS DPAL DANG, NOR DPAL DANG, RIN CHEN DPAL DANG, YON TAN
DPAL DANG, MIG GI DPAL DANG, BRTZON 'GRUS DPAL DANG, CHOS KYI
DPAL DANG, YE SHES DPAL DANG,

BZANG PO'I DPAL ZHES BYA BA DAG GO, BYANG CHUB SEMS DPA' DE DAG
THAMS CAD KYANG 'JIG RTEN GYI KHAMS MING 'DI ZHES BYA BA DAG NAS
'ONGS PA DAG STE, 'DI LTAR GSER GYI MDOG

DANG, YID DU 'ONG BA'I MDOG DANG, PADMO'I MDOG DANG, TZAM PA KA'I
MDOG DANG, AUTPA LA'I MDOG DANG, SA LE SBRAM GYI MDOG DANG, RIN
PO CHE'I MDOG DANG, RDO RJE'I MDOG DANG,

SHEL GYI MDOG DANG, 'DRA BA'I MDOG CES BYA BA DAG NAS 'ONGS PA'O,
,BYANG CHUB SEMS DPA' DE DAG THAMS CAD KYANG DE BZHIN GSHEGS PA'I
MTSAN 'DI ZHES BYA BA DAG GI


@284B ZHAM RING NA TSANGS PA'I SPYAD PA SPYOD DE, 'DI LTAR RIG
BYED MI G-YO BA DANG, RIG BYED MI BSKYOD PA DANG, RIG BYED BCINGS
PA MED PA DANG, RIG BYED KUN SPYOD PA DANG, RIG BYED

BSGRIBS PA MED PA DANG, RIG BYED MTHA' RGAL DANG, RIG BYED DAM PA
DANG, RIG BYED DBANG PHYUG DANG, RIG BYED TSANGS PA DANG, RIG
BYED SNA TSOGS ZHES BYA BA DAG GO ,BYANG

CHUB SEMS DPA' DE DAG THAMS CAD KYANG BYANG CHUB SEMS DPA' RE RE
ZHING BYANG CHUB SEMS DPA' SANGS RGYAS KYI ZHING BCU'I RDUL SHIN
TU PHRA BA SNYED DANG LHAN CIG TU PHYIN PA DAG

STE, GCIG JI LTA BA DE BZHIN THAMS CAD DO, ,THAMS CAD NA YANG
BYANG CHUB SEMS DPA' 'JAM DPAL ZHES BYA BA SHA STAG DON 'DI NYID
BRJOD DE, GCIG NA JI LTA BA DE

BZHIN THAMS CAD NA YANG BRJOD DE, DE'I TSE TSIGS SU BCAD PA 'DI
DAG KYANG SO SO NAS SMRA BAR GYUR TO, ,BCOM LDAN 'DAS KYIS SGYU
MA'I RANG BZHIN DU, ,THUGS SU CHUD NAS

BSGRIB PAS MED GZIGS TE, ,ZIL GYIS MA NON CHAGS PA MI MNGA' BAR,
,SKYE RGU RAB TU 'DUL BAR SHIN TU SNANG, ,LA LAS GSER GYI RI BO
'DRA BA DE, ,SKU TSER SKYE BAR GYUR

PA RAB TU MTHONG, ,SKYES BU'I ZLA BA RNAM PAR MDZES PA DE, ,THA
MA'I SKU YANG 'DZIN PAR LA LAS MTHONG, ,YON TAN TSAD LAS 'DAS PA
KUN MNGA' ZHING, ,DGONGS PA MKHYEN


@285A *, ,BZHIN SHIN TU MKHAS GYUR PA, ,SKYE RGU'I SENGGE DON YOD
GSHEGS PA DE, ,LA LAS 'CHAG CING GSHEGS PAR SHIN TU MTHONG,
,PHYOGS BCU KUN TU RNAM

PAR SNANG BA DE, ,LA LAS MTHON MTHING SPYAN DU DE BZHIN MTHONG,
,'DOD PA'I YON TAN LDAN PA'I SKYE RGU RNAMS, ,GZIGS NAS BZHAD PAR
DE BZHIN LA LAS MTHONG, ,GZI

BRJID MTSUNGS MED MNGA' LA LA LA YIS, ,SENGGE'I NGA ROR GSUNG BA
DE BZHIN MTHONG, ,ZIL GYIS MI NON MA LOG GSUNG MNGA' BA, ,SKU YI
THA MAR STON PA LA LAS MTHONG, ,

BCINGS PA KUN LAS RNAM PAR GROL BA DE, ,LA LAS KHAB NAS 'BYUNG
BAR RAB TU MTHONG, ,SNGON GYI RGYAL BA'I SANGS RGYAS SPYOD PA
RNAMS, ,GZIGS SHING ZHI BDER GZHOL

BA LA LAS MTHONG, ,LA LAS BYANG CHUB SNYING PO DAM PA LA, ,CHOS
RNAMS THAMS CAD MNGON PAR SANGS RGYAS SHING; ,YON TAN THAMS CAD
PHA ROL PHYIN PA DANG, ,MUN PA

RDUL BSAL NYON MONGS SBYANGS PA MTHONG, ,LA LAS CHOS KYI 'KHOR LO
BSKOR BA YANG, ,THUGS RJE CHEN PO BRNYES PA DE MTHONG NGO, ,LA
LAS SKYE RGU TSAD MED RNAM 'DUL

BAR; ;SKYES BU'I DAM PA DE NI DE BZHIN MTHONG, ,LA LAS GZI BRJID
MTSUNGS PA MED PA DE, ,'JIG RTEN THAMS CAD ZIL GYIS MNAN MDZAD
DE, ,RDZU 'PHRUL CHAGS MED


@285B BLA MED STOBS MNGA' BA, ,SENGGE'I NGA RO SGROG PAR DE BZHIN
MTHONG, ,LA LAS RAB TU ZHI BA'I THUGS MNGA' BA, ,'JIG RTEN SGRON
MA MYA NGAN 'DAS PAR MTHONG, ,RNAM PAR 'PHRUL PA

DE DAG MTHONG NAS KYANG, ,STOBS BCU'I STOBS MNGA' DE DAG RAB TU
SHES, ,DE NAS 'OD ZER DE DAG 'JIG RTEN GYI KHAMS DE DAG NAS 'DAS
TE SHAR PHYOGS LOGS SU 'JIG RTEN

GYI KHAMS STONG SNANG BAR BYAS PA NAS GZHUNG DE BZHIN DU STENG GI
PHYOGS KYI 'JIG RTEN GYI KHAMS STONG GI BAR DU SNANG BAR BYAS TE
'JIG RTEN GYI KHAMS RE RER YANG 'DZAM BU'I GLING BYE

BA PHRAG BRGYA BSTAN PA NAS 'OG MIN BYE BA PHRAG BRGYA'I BAR DU
BSTAN TO, ,'JIG RTEN GYI KHAMS DE DAG GI KHONGS SU GANG CI YANG
RUNG STE GTOGS PAR GYUR PA DE DAG THAMS CAD

RIL GYIS BSTAN TO, ,JI LTAR BCOM LDAN 'DAS SANGS RGYAS KYI GDAN
LA BZHUGS PAR SNANG BA DE BZHIN DU 'JIG RTEN GYI KHAMS RE RE'I
GLING BZHI PA BYE BA PHRAG BRGYA KUN NA YANG

DE BZHIN GSHEGS PA SANGS RGYAS KYI GDAN LA BZHUGS PAR SNANG NGO,
,THAMS CAD DU'ANG SANGS RGYAS KYI BYIN GYI RLABS KYIS PHYOGS BCU
NAS BYANG CHUB SEMS DPA' BCU BCU

'ONGS PAR GYUR TO, ,BYANG CHUB SEMS DPA' DE DAG THAMS CAD KYANG
MING 'DI ZHES BYA BA DAG STE, 'DI LTAR 'JAM DPAL ZHES BYA BA NAS
BZANG PO'I DPAL GYI BAR DU'O, ,BYANG CHUB


@286A *, ,SEMS DPA' DE DAG THAMS CAD KYANG 'JIG RTEN GYI KHAMS
MING 'DI ZHES BYA BA DAG NAS 'ONGS PA DAG STE, 'DI LTAR GSER GYI
MDOG CES BYA BA NAS 'DRA

BA'I MDOG CES BYA BA'I BAR DAG GO, BYANG CHUB SEMS DPA' DE DAG
THAMS CAD KYANG DE BZHIN GSHEGS PA MTSAN 'DI ZHES BYA BA'I ZHAM
RING NA TSANGS PA'I SPYAD PA SPYOD PA

DAG STE; 'DI LTAR RIG BYED MI G-YO BA ZHES BYA BA NAS RIG BYED
SNA TSOGS ZHES BYA BA'I BAR DAG GO, BYANG CHUB SEMS DPA' DE DAG
THAMS CAD KYANG RE RE ZHING BYANG CHUB

SEMS DPA' SANGS RGYAS KYI ZHING BCU'I RDUL SHIN TU PHRA PA SNYED
DANG LHAN CIG PHYIN PA DAG STE, GCIG JI LTA BA DE BZHIN THAMS CAD
DO, ,THAMS CAD NA YANG BYANG CHUB

SEMS DPA' 'JAM DPAL ZHES BYA BA SHA STAG DON 'DI NYID BRJOD DE,
GCIG NA JI LTA BA DE BZHIN THAMS CAD NA YANG BRJOD DO, ,DE'I TSE
TSIGS SU BCAD PA 'DI DAG KYANG

SO SO NAS SMRA PAR GYUR TO, ,GANG GIS BDE GSHEGS RNAMS KYI CHOS
ZAB PA, ,ZIL GYIS NON PA BRJOD PA MED PA RNAMS, ,GANG LA 'JIG
RTEN RTAG TU MOS 'GYUR BA, ,DE

DAG THAMS CAD RIM GYIS RAB TU STON, ,GAL TE BDAG CAG MED DU ZIN
NA NI, ,DE YI SPYOD YUL STONG PA ZHI BA'ANG MED, ,RANG BYUNG RDUL
RNAMS SHIN TU BSAL BA YI, ,


@286B BDE GSHEGS RNAMS KYI SKU YANG JI LTAR 'BYUNG, ,MKHYEN DANG
RNAM GROL ZHABS DANG LDAN PA RNAMS, ,MTSUNGS PA MED LA GRANGS
KYANG NAM YANG MED, ,DE NI 'JIG RTEN 'DI NA LA LA

DAG ,RGYU LA THOGS PA MED PAR 'DOD PHYIR RO, ,GANG LA PHUNG PO
MED CING KHAMS MED DE, ,SKYE MCHED DAG DANG SKYE ZHING 'CHI MED
PA, ,DE YI GRANGS NI 'JIG RTEN 'DI BRNYES PAS, ,SKYES

BU SENGGE RNAMS SU RAB TU BRJOD, ,NANG DANG PHYI ZHES BYA BAR
GDAGS PA RNAMS, ,DE DAG RANG BZHIN DNGOS NYID SONG BA STE, ,RTOG
PA MED CID [*CING?] RNAM RTOG DE BZHIN MED, ,GZHAL DU MED

PA'I CHOS NYID 'DI 'DRA'O, ,DE DAG LA NI G-YO PA NAM YANG MED,
,SNYEMS SHING LDEG DANG SGRIB PA GANG YANG MED, ,'JIG RTEN THAMS
CAD RJES SU RAB TU MKHYEN, ,MTHA' YAS 'DUL

BA'I TSUL NI 'DI 'DRA'O, ,ZHI BA'I TING 'DZIN SPYOD YUL DGYES PA
RNAMS, ,RTZE GCIG GNYIS LA SPYOD PA'ANG MA YIN TE, ,YID KYIS GSOG
PA'ANG DE LA GANG YANG MED, ,'DIR NI

SANGS RGYAS RNAM 'PHRUL MTHA' YAS PA'O, ,RGYU DANG RKYEN DANG BYA
BA RNAMS DAG DANG, ,LAS KYI RNAM SMIN SEMS CAN SPYOD PA YIS,
,RGYAL BA RNAMS KYI YE SHES MI LDOG STE, ,BDE

GSHEGS CHOS NI DE LTAR BSAM MI KHYAB, ,PHYOGS RNAMS BCU NA JI
LTAR 'KHOD PA YI, ,'JIG RTEN RNAM PA SNA TSOGS KUN GZIGS SHING,
,SEMS CAN TSAD MED YONGS SU 'BREL


@287A *, ,MDZAD KYANG, ,SKYES BU'I DBANG PO DE DAG RTOG MI MNGA',
,THAMS CAD MKHYEN PA NYID NI GSER GYI MCHOG, DE YANG KUN NA RNAM
PAR KUN NA GNAS, ,DE

DAG BSAM PA CI 'DRA JI BZHIN DU, ,THUB PA RNAMS NI DE LTAR CHOS
KYANG STON, ,BAM PO BCU BDUN PA, DE NAS 'OD ZER DE DAG 'JIG RTEN
GYI KHAMS DE DAG NAS 'DAS TE

SHAR PHYOGS LOGS SU 'JIG RTEN GYI KHAMS STONG PHRAG BCU SNANG BAR
BYAS SO, ,GZHUNG DE BZHIN DU STENG GI PHYOGS SU 'JIG RTEN GYI
KHAMS STONG PHRAG BCU SNANG BAR BYAS SO, ,

'JIG RTEN GYI KHAMS RE RER 'DZAM BU'I GLING BYE BA PHRAG BRGYA
BSTAN PA NAS 'OG MIN BYE BA PHRAG BRGYA'I BAR DU BSTAN TE, 'JIG
RTEN GYI KHAMS DE DAG GI KHONGS SU GANG CI YANG

RUNG STE GTOGS PAR GYUR PA DE DAG THAMS CAD RIL GYIS BSTAN TO,
,JI LTAR BCOM LDAN 'DAS SANGS RGYAS KYI GDAN LA BZHUGS SHING,
BYANG CHUB SEMS DPA' SANGS RGYAS KYI

ZHING BCU'I RDUL SHIN TU PHRA BA SNYED DANG THABS CIG PAR SNANG
BA DE BZHIN DU 'JIG RTEN GYI KHAMS RE RE DAG GI GLING BZHI PA BYE
BA PHRAG BRGYA KUN NA'ANG DE BZHIN GSHEGS PA

BYE BA PHRAG BRGYA BZHUGS PAR SNANG STE, THAMS CAD DU'ANG SANGS
RGYAS KYI BYIN GYI RLABS KYIS PHYOGS NAS BYANG CHUB SEMS DPA' BCU
BCU 'ONGS PAR GYUR TO, ,BYANG CHUB


@287B SEMS DPA' DE DAG THAMS CAD KYANG MING 'DI ZHES BYA BA DAG
STE, 'DI LTAR 'JAM DPAL NAS BZANG PO'I DPAL ZHES BYA BA'I BAR DAG
GO, BYANG CHUB SEMS DPA' DE DAG THAMS

CAD KYANG 'JIG RTEN GYI KHAMS MING 'DI ZHES BYA BA DAG NAS 'ONGS
PA DAG STE, 'DI LTAR GSER GYI MDOG NAS 'DRA BA'I MDOG GI BAR DAG
GO, BYANG CHUB SEMS DPA' DE DAG THAMS

CAD KYANG DE BZHIN GSHEGS PA MTSAN 'DI ZHES BYA BA DAG GI ZHAM
RING NA TSANGS PA'I SPYAD PA SPYOD PA DAG STE, 'DI LTAR RIG BYED
MI G-YO BA NAS RIG BYED SNA TSOGS ZHES BYA BA DAG

GO, BYANG CHUB SEMS DPA' DE DAG THAMS CAD RE RE ZHING BYANG CHUB
SEMS DPA' SANGS RGYAS KYI ZHING BCU'I RDUL SHIN TU PHRA BA SNYED
DANG LHAN CIG TU PHYIN PA DAG STE, GCIG JI LTA BA

DE BZHIN THAMS CAD DO, ,THAMS CAD NA YANG BYANG CHUB SEMS DPA'
'JAM DPAL ZHES BYA BA SHA STAG DON 'DI NYID BRJOD DE, GCIG NA JI
LTA BA DE BZHIN THAMS CAD NA YANG BRJOD

DE; DE'I TSE TSIGS SU BCAD PA 'DI DAG KYANG SO SO NAS SMRA BAR
GYUR TO, ,LHA DANG 'JIG RTEN BCAS PA ZIL MNAN TE, ,SNYING RJE LA
NI GANG ZHIG SEMS GTONG ZHING, ,'GRO BA THAMS

CAD BSKYAB PAR ZHUGS PA RNAMS, ,DE DAG LAS NI 'DI 'DRAR 'GYUR BAR
'ONG, ,BDE GSHEGS RNAMS LA SNYING NAS DAD BSKYED CING, ,GANG GI
SEMS NI NAM YANG MI LDOG PAR, ,


@288A *, ,SANGS RGYAS SPYOD PA YONGS SU MI GTONG BA, ,DE DAG LAS
NI 'DI 'DRAR 'GYUR BAR 'ONG, ,GANG RNAMS GANG DU'ANG 'JUG PA YOD
MED CING, ,SANGS RGYAS

YON TAN RNAMS LAS MI LDOG PA, ,SHIN TU BRTAN PA BLO GDUNG MED PA
RNAMS, ,DE DAG LAS NI 'DI 'DRAR 'GYUR PAR 'ONG, ,GANG RNAMS 'GRO
ZHING 'DUG DANG 'CHAG PA'I TSE, ,

NYIN MTSAN RGYAN DU RJES SU SEMS BYED CING, ,SANGS RGYAS BDAG
NYID CHE BA SEMS SPEL BA, ,DE DAG LAS NI 'DI 'DRAR 'GYUR BAR
'ONG, ,DUS GSUM THAMS CAD RAB TU GZHAL

BYAS KYANG, ,GANG GI SEMS NI ZHUM PAR MI 'GYUR ZHING, ,SANGS
RGYAS YON TAN RJES SU SLOB MOS PA, ,DE DAG LAS NI 'DI 'DRAR 'GYUR
BAR 'ONG, ,BDAG GI RANG BZHIN

YONGS SU GZHAL BYAS SHING, ,THAMS CAD MA LUS ZHI BAR BYED PA
DANG, ,BDAG DANG BDAG MED 'DOD CHAGS BRAL BA'I SEMS, ,DE DAG LAS
NI 'DI 'DRAR 'GYUR BAR

'ONG, ,GZHAN GYIS BSAM PA YONGS SU GZHAL BYAS SHING, ,RTOG DANG
RNAM RTOG THAMS CAD RAB SPANGS TE, ,SPYOD PA 'DI 'DRA DAG DANG
LDAN GYUR PA, ,DE DAG LAS NI

'DI 'DRAR 'GYUR BAR 'ONG, ,GANG RNAMS BSAM GYIS MI KHYAB ZHING
'JAL ZHING, ,SEMS CAN RGYA MTSO YID KYIS 'THUNG BYED DE, ,BLO
CHEN RDZU 'PHRUL STOBS DANG LDAN GYUR


@288B PA; ;DE DAG LAS NI 'DI 'DRAR 'GYUR BAR 'ONG, ,GANG GIS
ZHING RNAMS RNAM PAR BSAM PA NA, ,GZUGS DANG GZUGS MED 'DU SHES
YONGS MED PA, ,THAMS CAD GRANGS SU NYE BAR

'GRO BA NI, ,DE DAG LAS NI 'DI 'DRAR 'GYUR BAR 'ONG, ,GANG RNAMS
ZHING NI RDUL TU GZHIG BYAS SHING, ,THAMS CAD PHYOGS SU BKANG
ZHING BGRANG BYAS TE, ,DE DAG NANG DU RGYAL

BA 'DZUD BYED PA, ,DE DAG LAS NI 'DI 'DRAR 'GYUR BAR 'ONG, ,DE
NAS 'OD ZER DE DAG 'JIG RTEN GYI KHAMS DE DAG 'DAS NAS SHAR
PHYOGS SU 'JIG RTEN GYI KHAMS STONG PHRAG

BRGYA SNANG BAR BYAS PA NAS STENG GI PHYOGS KYI 'JIG RTEN GYI
KHAMS RE RER YANG 'DZAM BU'I GLING BYE BA PHRAG BRGYA BSTAN PA
NAS 'OG MIN BYE BA PHRAG BRGYA'I BAR DU BSTAN TE, 'JIG

RTEN GYI KHAMS DE DAG GI KHONGS SU GANG CI YANG RUNG STE GTOGS
PAR GYUR PA DE THAMS CAD RIL GYIS BSTAN TO, ,JI LTAR BCOM LDAN
'DAS SANGS RGYAS KYI GDAN LA BZHUGS

SHING, BYANG CHUB SEMS DPA' SANGS RGYAS KYI ZHING BCU'I RDUL SHIN
TU PHRA BA SNYED DANG THABS CIG PAR SNANG BA DE BZHIN DU 'JIG
RTEN GYI KHAMS RE RE'I GLING BZHI PA BYE BA PHRAG

BRGYA DAG NA YANG DE BZHIN GSHEGS PA BYE BA PHRAG BRGYA DAG SANGS
RGYAS KYI GDAN LA BZHUGS PAR SNANG STE, THAMS CAD DU YANG SANGS
RGYAS KYI BYIN GYI RLABS KYIS PHYOGS BCU


@289A *, ,NAS BYANG CHUB SEMS DPA' BCU BCU 'ONGS PAR GYUR TO,
,BYANG CHUB SEMS DPA' DE DAG THAMS CAD KYANG MING 'DI ZHES BYA BA
DAG STE, 'DI LTAR 'JAM

DPAL ZHES BYA BA NAS BZANG PO'I DPAL GYI BAR DAG GO, BYANG CHUB
SEMS DPA' DE DAG THAMS CAD KYANG 'JIG RTEN GYI KHAMS MING 'DI
ZHES BYA BA DAG NAS 'ONGS PA DAG STE,

'DI LTAR GSER GYI MDOG CES BYA BA NAS 'DRA BA'I MDOG CES BYA BA'I
BAR DAG GO, BYANG CHUB SEMS DPA' DE DAG THAMS CAD KYANG DE BZHIN
GSHEGS PA MTSAN 'DI ZHES BYA

BA DAG GI ZHAM RING NA TSANGS PA'I SPYAD PA SPYOD PA DAG STE, 'DI
LTAR RIG BYED MI G-YO BA ZHES BYA BA NAS RIG BYED SNA TSOGS ZHES
BYA BA'I BAR DAG GO, BYANG CHUB SEMS

DPA' DE DAG THAMS CAD KYANG BYANG CHUB SEMS DPA' RE RE ZHING
BYANG CHUB SEMS DPA' SANGS RGYAS KYI ZHING BCU'I RDUL SHIN TU
PHRA BA SNYED DANG LHAN CIG TU PHYIN PA DAG STE,

GCIG JI LTA BA DE BZHIN THAMS CAD DO, ,THAMS CAD NA YANG BYANG
CHUB SEMS DPA' 'JAM DPAL ZHES BYA BA SHA STAG DON 'DI NYID BRJOD
DE, GCIG NA JI LTA BA DE BZHIN

THAMS CAD NA YANG BRJOD DO, ,DE'I TSE TSIGS SU BCAD PA 'DI DAG
KYANG SO SO NAS SMRA BAR GYUR TO, ,MI 'DUL KHA LO SGYUR BA MTHU
CHEN LA, ,GANG DAG KHA DOG RIGS KYIS


@289B LTA 'DOD PA, ,MIG NYAMS LOG PAR LTA BAR GYUR PA STE, ,DE
DAG RGYAL BA'I CHOS NYID MI SHES SO, ,DE BZHIN GSHEGS PA'I KHA
DOG DBYIBS DAG NI, ,'JIG RTEN KUN NA'ANG SHES

PAR NUS PA MED, ,GANG GIS BSKAL PA BYE BAR BSAM BYAS KYANG, ,MTHU
CHEN RNAMS KYI KHA DOG MTHA' MED DO, ,DE BZHIN GSHEGS PA MTSAN
NYID MI MNGA' STE, ,CHOS RNAMS

THAMS CAD MTSAN NYID MED CING DBEN, ,YAN LAG KUN LDAN BLTA NA
NYAMS MED PA, ,BSAM PA JI BZHIN KUN NA RAB TU SNANG, ,SANGS RGYAS
CHOS RNAMS GZHAL DU YOD PA MIN, ,GANG

RNAMS CI YANG 'DI YI TSUL BSHAD DE, ,LDAN PA MA YIN MI LDAN MA
YIN PAS, ,SANGS RGYAS CHOS RNAMS RANG BZHIN RAB TU DBEN, ,DE
BZHIN GSHEGS PA PHUNG PO 'JIG PA MED, ,

'BYUNG DANG 'JIG PAR SPRO BA MI MDZAD DE, ,MNGA' BRNYES MNGA'
SGYUR RNAM PAR GDON MI ZA, ,BRJOD DU MED PA RTEN PA RNAM PAR
SPYOD, ,LUS DANG SEMS KYANG MNYAM PAR RAB GYUR CING,,

NANG DANG PHYI YIS RNAM PAR DBEN PAS NA, ,GNYIS PO BGRANG DU MI
RUNG SHES PA RNAMS, ,CHAGS MED BCINGS MED BDE BAR GSHEGS PAR
'GYUR, ,GYA NOM SNANG ZHING THUGS

GSAL 'OD MDZAD PA, ,SPYOD YUL YONGS DAG KUN TU SNANG GYUR TE,
,THAMS CAD MKHYEN PA KUN GZIGS KUN NA BZHUGS, ,SKYE RGU'I DON
KYANG RGYA CHEN YANGS PA MDZAD, ,


@290A *, ,GCIG TU GYUR CING MANG POR RAB TU 'GYUR, ,MANG POR GYUR
CING GCIG TU DE BZHIN 'GYUR, ,'GRO BA'I KHAMS NI DU MAR THUGS
CHUD CING, ,THAMS CAD

TSUL DANG 'DRA BAR RAB TU 'GYUR, ,SKU MED DE LA CHAGS PA GANG
YANG MED, ,BYON PA MED CING BSAGS PA YOD MIN YANG, ,KHA DOG MTHA'
YAS RNAM PAR DGOD BYAS

SHING, ,'GRO BA SNA TSOGS LUS SU DE DAG SNANG, ,'JIG RTEN THAMS
CAD SEMS KYIS BRTAGS PA YIN, ,SEMS NI RTOGS PA NAM YANG MA YIN
TE, ,BDE GSHEGS

YE SHES DE 'DRA'I RANG BZHIN NO, ,DE PHYIR RGYAL BA'I SKU NI 'DI
'DRAR SNANG, ,DE NAS 'OD ZER DE DAG 'JIG RTEN GYI KHAMS DE DAG
NAS 'DAS TE SHAR PHYOGS LOGS

SU 'JIG RTEN GYI KHAMS BRGYA STONG PHRAG BCU SNANG BAR BYAS NAS
GZHUNG DE BZHIN DU STENG GI PHYOGS KYI 'JIG RTEN GYI KHAMS BRGYA
STONG PHRAG BCU'I BAR DU SNANG BAR

BYAS TE; 'JIG RTEN GYI KHAMS RE RER YANG 'DZAM BU'I GLING BYE BA
PHRAG BRGYA BSTAN PA NAS 'OG MIN BYE BA PHRAG BRGYA'I BAR DU
BSTAN TO, ,'JIG RTEN GYI KHAMS DE DAG

GI KHONGS SU GANG CI YANG RUNG STE GTOGS PAR GYUR PA DE DAG THAMS
CAD RIL GYIS BSTAN TO, ,JI LTAR BCOM LDAN 'DAS SANGS RGYAS KYI
GDAN LA BZHUGS SHING,


@290B BYANG CHUB SEMS DPA' SANGS RGYAS KYI ZHING BCU'I RDUL SHIN
TU PHRA BA SNYED DANG THABS CIG PAR SNANG BA DE BZHIN DU 'JIG
RTEN GYI KHAMS RE RE'I GLING BZHI PA BYE BA PHRAG BRGYA DAG NA

YANG DE BZHIN GSHEGS PA BYE BA PHRAG BRGYA DAG SANGS RGYAS KYI
GDAN LA BZHUGS PAR SNANG STE, THAMS CAD DU'ANG SANGS RGYAS KYI
BYIN GYI RLABS KYIS PHYOGS BCU NAS BYANG

CHUB SEMS DPA' BCU BCU 'ONGS PAR GYUR TO, ,BYANG CHUB SEMS DPA'
DE DAG THAMS CAD KYANG MING 'DI ZHES BYA BA DAG STE, 'DI LTAR
'JAM DPAL ZHES BYA BA NAS BZANG

PO'I DPAL GYI BAR DAG GO, BYANG CHUB SEMS DPA' DE DAG THAMS CAD
KYANG 'JIG RTEN GYI KHAMS MING 'DI ZHES BYA BA DAG NAS 'ONGS PA
DAG STE, 'DI LTAR GSER GYI

MDOG CES BYA BA NAS 'DRA BA'I MDOG CES BYA BA'I BAR DAG GO, BYANG
CHUB SEMS DPA' DE DAG THAMS CAD KYANG DE BZHIN GSHEGS PA MTSAN
'DI ZHES BYA BA DAG GI ZHAM

RING NA TSANGS PA'I SPYAD PA SPYOD PA DAG STE, 'DI LTAR RIG BYED
MI G-YO BA ZHES BYA BA NAS RIG BYED SNA TSOGS ZHES BYA BA'I BAR
DAG GO, BYANG CHUB SEMS DPA' THAMS CAD KYANG

BYANG CHUB SEMS DPA' RE RE ZHING BYANG CHUB SEMS DPA' SANGS RGYAS
KYI ZHING BCU'I RDUL SHIN TU PHRA BA SNYED DANG LHAN CIG TU PHYIN
PA DAG STE, GCIG JI LTA BA DE BZHIN THAMS


@291A *, ,CAD THAMS CAD NA YANG BYANG CHUB SEMS DPA' 'JAM DPAL
ZHES BYA BA SHA STAG DON 'DI NYID BRJOD DE, GCIG NA JI LTA BA DE
BZHIN THAMS CAD NA YANG

BRJOD DO, ,DE'I TSE TSIGS SU BCAD PA 'DI DAG KYANG SO SO NAS SMRA
BAR GYUR TO, ,'JIG RTEN RANG BYUNG DE LAS MCHOG MED PA, ,MI GNAS
DAM PA PHUL DANG MCHOG GI

RNAMS; ;DRANG SRONG CHEN PO SRID PA'I RGYUD 'GREL PA, ,YON TAN
KUN LDAN RNAM DAG 'DI YIN NO, ,'DU 'DZI MED CING CHAGS PA MI
MNGA' LA, ,'DU SHES DNGOS MED GNAS PA

MED PA RNAMS, ,PHUN SUM DGE LDAN SMAD PA MI MNGA' BA, ,MGON PO
RNAMS KYI CHOS NYID THUB PAR DKA', ,SHIN TU 'OD SNANG DAG PAR
GYUR PA RNAMS, ,BRGAL DU GLAGS

MED RNYOG PA MED PA'I RNAMS, ,G-YO MED MTHA' MA RNAM PAR SPANGS
PA YI, ,BDE GSHEGS RNAMS KYI YE SHES TSUL 'DI YIN, ,LUS DANG SEMS
LA RNAM PAR RTOG MED

CING, ,BDE GSHEGS CHOS LA GANG ZHIG 'JUG 'GYUR BA, ,DE DAG CHOS
RNAMS KUN GYI RANG BZHIN LA, ,NAM YANG NEM NUR DBANG DU MI
'GRO'O, ,'JIG RTEN DAG NA

DMIGS PA GANG YOD PA, ,DE DAG KUN LA BSTAN PA'I CHOS 'JUG STE,
,GANG DAG PHYIR RGOL MED PAS BSTAN MDZAD KYANG, ,RANG BZHIN LDOG
PAR 'GYUR BA GANG YANG


@291B MED; ;DNGOS PO RAB SHES LAS RNAMS YOD MIN PAR, ,THE TSOM
THAMS CAD RNAM PAR SPANGS BYAS TE, ,SANGS RGYAS BYANG CHUB RAB TU
RTOGS PA'I TSE, ,SEMS LA RNAM PAR 'BYED PA

NAM YANG MED, ,MI SHES CHOS RNAMS RNAM PAR PHYE BA DAG, BYUNG
MED TSIG GI LAM GYIS RAB BRJOD PA, ,SANGS RGYAS GSUNG GI RJES SU
'BRANGS BYAS NA, ,GCIG KYANG MA YIN MANG

PO'ANG MA YIN NO, ,MANG DANG GCIG PA NAM YANG YOD MIN TE, ,MANG
PO RNAMS LA GCIG PA YOD MED DO, ,MANG DANG GCIG PA RNAM PAR
BSGOMS BYAS NA, ,SANGS RGYAS YON

TAN MTHA' YAS SHES PAR 'GYUR, ,'JIG RTEN KUN TU SEMS CAN ZHING
RNAMS DANG, ,SHIN TU ZHI BA'I CHOS RNAMS RNAM BLTAS TE, ,MI GNAS
SEMS LA RTOG PA MED PA YI, ,

DRAN LDAN SANGS RGYAS BYANG CHUB THOB PAR 'GYUR, ,SEMS CAN CHOS
DANG DE BZHIN ZHING GI RNAMS, ,DE DAG RANG BZHIN JI BZHIN BRTAGS
BYAS NA, ,GCIG DANG THA DAD GYUR PA

MA YIN TE, ,DE LTAR SANGS RGYAS TSUL 'DI SHES PA YIN, ,DE NAS 'OD
ZER DE DAG 'JIG RTEN GYI KHAMS DE DAG NAS 'DAS TE SHAR PHYOGS
LOGS SU 'JIG RTEN GYI KHAMS

BYE BA SNANG BAR BYAS NAS STENG GI PHYOGS KYI 'JIG RTEN GYI KHAMS
BYE BA'I BAR DU SNANG BAR BYAS TE, 'JIG RTEN GYI KHAMS RE RER
YANG 'DZAM BU'I GLING BYE BA PHRAG BRGYA BSTAN


@292A *, ,PA NAS 'OG MIN BYE BA PHRAG BRGYA'I BAR DU BSTAN TO,
,'JIG RTEN GYI KHAMS DE DAG GI KHONGS SU GANG CI YANG RUNG STE
GTOGS PAR GYUR PA DE DAG THAMS

CAD RIL GYIS BSTAN TO, ,JI LTAR BCOM LDAN 'DAS SANGS RGYAS KYI
GDAN LA BZHUGS SHING, BYANG CHUB SEMS DPA' SANGS RGYAS KYI ZHING
BCU'I RDUL SHIN TU PHRA BA SNYED

DANG THABS CIG PAR SNANG BA DE BZHIN DU 'JIG RTEN GYI KHAMS RE
RE'I GLING BZHI PA BYE BA PHRAG BRGYA KUN NA YANG DE BZHIN GSHEGS
PA BYE BA PHRAG BRGYA DAG SANGS RGYAS KYI GDAN

LA BZHUGS PAR SNANG NGO, ,THAMS CAD DU YANG SANGS RGYAS KYI BYIN
GYI RLABS KYIS PHYOGS BCU NAS BYANG CHUB SEMS DPA' BCU BCU 'ONGS
PAR GYUR TO, ,BYANG CHUB SEMS

DPA' DE DAG THAMS CAD KYANG MING 'DI ZHES BYA BA DAG STE, 'DI
LTAR 'JAM DPAL ZHES BYA BA NAS BZANG PO'I DPAL GYI BAR DAG GO
,BYANG CHUB SEMS DPA' DE DAG THAMS

CAD KYANG 'JIG RTEN GYI KHAMS MING 'DI ZHES BYA BA DAG NAS 'ONGS
PA DAG STE, 'DI LTAR GSER GYI MDOG CES BYA BA NAS 'DRA BA'I MDOG
CES BYA BA'I BAR DAG GO ,BYANG

CHUB SEMS DPA' DE DAG THAMS CAD KYANG DE BZHIN GSHEGS PA MTSAN
'DI ZHES BYA BA DAG GI ZHAM RING NA TSANGS PA'I SPYAD PA SPYOD PA
DAG STE, 'DI LTAR RIG BYED MI


@292B G-YO BA ZHES BYA BA NAS RIG BYED SNA TSOGS ZHES BYA BA'I
BAR DAG GO ,BYANG CHUB SEMS DPA' DE DAG THAMS CAD KYANG BYANG
CHUB SEMS DPA' RE RE ZHING BYANG CHUB SEMS DPA'

SANGS RGYAS KYI ZHING BCU'I RDUL SHIN TU PHRA BA SNYED DANG LHAN
CIG TU PHYIN PA DAG STE, GCIG JI LTA BA DE BZHIN THAMS CAD DO,
,THAMS CAD NA YANG BYANG CHUB SEMS DPA' 'JAM

DPAL ZHES BYA BA SHA STAG DON 'DI NYID BRJOD DE, GCIG NA JI LTA
BA BDE BZHIN THAMS CAD NA YANG BRJOD DO, ,DE'I TSE TSIGS SU BCAD
PA 'DI DAG KYANG SO SO NAS SMRA BAR GYUR

TO; ;SHES RAB DPAG MED CHOS RNAMS MTHA' YAS PA, ,SRID PA RGYA
MTSO'I PHA ROL PHYIN PA DAG ,TSE RING NAD MED MNYAM MED MTSUNGS
MED 'OD, ,YON TAN CHE MNGA' 'DI DAG

SBYOR 'DI'O, ,GANG GIS SANGS RGYAS CHOS RNAMS DNGOS RTOGS SHING,
,DUS GSUM KUN TU BRTAGS KYANG MI NGOMS TE, ,DMIGS PA SHES BYED
RNAM PAR MI RTOG PA, ,BSAM YAS

MOS PA DE DAG SBYOR 'DI'O, ,SEMS CAN YUL MOS SEMS CAN 'DU SHES
MED, ,'JIG TSOGS CHOS SHES LAM GYI RGYUD DANG BRAL, ,BSAM GTAN
NANG DAD SEMS LA BCINGS

PA MED; ;CHAGS MED YID LDAN DE DAG SBYOR 'DI YIN, ,RTOGS MKHAS
RAB TU RTOGS PA'I CHOS CAN RNAMS, ,MYA NGAN 'DAS SPYOD RIGS LA
BRTZON PA DAG ,THAR PA'I LAM


@293A *, ,BRTZON MNYAM PA NYID LDAN PA, ,ZHI BA THOB PA DE DAG
SBYOR 'DI'O, ,DED DPON RJES SONG SANGS RGYAS BYANG CHUB MCHOG
,THAMS CAD MKHYEN PA CHOS

DBYINGS BZHIN RTOGS SHING, ,BDEN 'JUG MKHAS PAS SEMS CAN RNAM
'DUL BA, ,BDE GSHEGS BSAM GTAN DE DAG SBYOR 'DI 'O, ,SANGS RGYAS
DON TSIG RJES SU

SHES BYA ZHING, ,CHAGS MED BLO YANGS RTOGS SHING BSAM GTAN BYED,
,KUN TU 'GRO BAR SONG BAS RTZOL SPYOD PA, ,RANG BYUNG SPYOD PA DE
DAG SBYOR 'DI 'O, ,NAM MKHA'I

DBYINGS DANG SPRUL PA YID LDAN RNAMS, ,GNAS DANG RANG BZHIN MTSAN
NYID SHES PA DAG ,MYA NGAN 'DAS RIGS SPYOD PA MKHA' 'DRA RNAMS,
,THOB DKA' THOB PA RNAMS KYI

SBYOR 'DI 'O, ,ZLA BA ZLA PHYED NYIN DANG NUB BGRANG ZHING, ,LO
DANG BSKAL PA'I RANG BZHIN SU SEMS PA, ,'JIG RTEN 'DU ZHING 'JIG
PAR 'GYUR BA DANG, ,GRANGS TSUL SUS RTOGS

DE DAG SBYOR 'DI 'O, ,ZHING GI SEMS CAN JI SNYED SKYE 'CHI BA,
,GZUGS DANG GZUGS MED 'DU SHES 'DU SHES MED, ,DE DAG MING DANG
GNAS PA RTOGS SHES PA, ,BSAM

GYIS MI KHYAB RTOGS PA'I SBYOR 'DI 'O, ,'DAS PA'I DUS DANG MA
'ONGS DA LTAR LA, ,NGAG GI LAM GYIS GANG NA RTOG BYED CING, ,DUS
GSUM RANG BZHIN JI LTAR RTOGS GYUR


@293B PA; ;MNYAM MED DE DAG SBYOR BA 'DI YIN NO, ,DE NAS 'OD ZER
DE DAG 'JIG RTEN GYI KHAMS DE DAG NAS 'DAS TE SHAR PHYOGS LOGS SU
'JIG RTEN GYI KHAMS BYE BA PHRAG BCU SNANG

BAR BYAS NAS STENG GI PHYOGS SU 'JIG RTEN GYI KHAMS BYE BA PHRAG
BCU'I BAR DU SNANG BAR BYAS TE, 'JIG RTEN GYI KHAMS RE RER YANG
'DZAM BU'I GLING BYE BA PHRAG BRGYA BSTAN PA NAS

'OG MIN BYE BA PHRAG BRGYA'I BAR DU BSTAN TO, ,'JIG RTEN GYI
KHAMS DE DAG GI KHONGS SU GANG CI YANG RUNG STE GTOGS PAR GYUR PA
DE DAG THAMS CAD RIL GYIS BSTAN TO, ,JI LTAR

BCOM LDAN 'DAS SANGS RGYAS KYI GDAN LA BZHUGS SHING, BYANG CHUB
SEMS DPA' SANGS RGYAS KYI ZHING BCU'I RDUL SHIN TU PHRA BA SNYED
DANG THABS CIG PAR SNANG BA DE BZHIN DU

'JIG RTEN GYI KHAMS RE RE'I GLING BZHI PA BYE BA PHRAG BRGYA DAG
KUN NA YANG DE BZHIN GSHEGS PA BYE BA PHRAG BRGYA DAG SANGS RGYAS
KYI GDAN LA BZHUGS PAR SNANG NGO, ,THAMS

CAD DU YANG SANGS RGYAS KYI BYIN GYI RLABS KYIS PHYOGS BCU NAS
BYANG CHUB SEMS DPA' BCU BCU 'ONGS PAR GYUR TO, ,BYANG CHUB SEMS
DPA' DE DAG THAMS CAD KYANG MING 'DI ZHES

BYA BA DAG STE, 'DI LTAR 'JAM DPAL ZHES BYA BA NAS BZANG PO'I
DPAL GYI BAR DAG GO ,BYANG CHUB SEMS DPA' DE DAG THAMS CAD KYANG
'JIG RTEN GYI KHAMS MING 'DI ZHES


@294A *, ,BYA BA DAG NAS 'ONGS PA DAG STE, 'DI LTAR GSER GYI MDOG
CES BYA BA NAS 'DRA BA'I MDOG CES BYA BA'I BAR DAG GO ,BYANG CHUB
SEMS DPA' DE DAG THAMS

CAD KYANG DE BZHIN GSHEGS PA MTSAN 'DI ZHES BYA BA DAG GI ZHAM
RING NA TSANGS PA'I SPYAD PA SPYOD PA DAG STE, 'DI LTAR RIG BYED
MI G-YO BA ZHES BYA BA NAS RIG BYED SNA

TSOGS ZHES BYA BA'I BAR DAG GO ,BYANG CHUB SEMS DPA' DE DAG THAMS
CAD KYANG BYANG CHUB SEMS DPA' RE RE ZHING BYANG CHUB SEMS DPA'
SANGS RGYAS KYI ZHING BCU'I RDUL

SHIN TU PHRA BA SNYED DANG LHAN CIG TU PHYIN PA DAG STE, GCIG JI
LTA BA DE BZHIN THAMS CAD DO, ,THAMS CAD NA YANG BYANG CHUB SEMS
DPA' 'JAM DPAL ZHES BYA BA SHA STAG DON

'DI NYID BRJOD DO, ,GCIG NA JI LTA BA DE BZHIN THAMS CAD NA YANG
BRJOD DO, ,DE'I TSE TSIGS SU BCAD PA 'DI DAG KYANG SO SO NAS SMRA
BAR GYUR TO, ,'DAS DUS GANG GIS SGRUB

DKA'I BRTUL ZHUGS CHE BRTZAMS SHING, ,NAM YANG ZHUM PA'I SEMS SU
GTONG BAR MI BYED DE, ,BRGAL DKA' RGAL TE BDAG GIS SEMS CAN KUN
'DUL ZHES, ,SENGGE'I SGRA

SGROG DE DAG SPYOD YUL 'DI YIN NO, ,GANG ZHIG 'DOD DANG SRED PA
'BYUNG ZHING 'JUG PA DANG, ,MA RIG GZHOL BA GTI MUG MANG BSGRIBS
'JIGS CHEN RNAMS, ,SEMS


@294B CAN RANG BZHIN BDAG MED BRTAN PA BZOD PAR 'JUG ,BDAG KYANG
'JIG RTEN MGON 'GYUR ZHES PA DE YUL 'DI, ,'JIG RTEN SEMS CAN MANG
PO 'DOD DREGS 'DAM BYING BA, ,

MED PA'I CHOS LA RTOG PAS SDUG BSNGAL MTHONG GYUR NAS, ,SANGS
RGYAS SPYOD YUL CHOS LA BAG YOD GANG SPYOD CING, ,BDAG GIS SEMS
CAN KUN BSGRAL DE DAG SPYOD YUL

'DI; ;MNGON MTHA' SHES DKA' TSAD MED BRTAN PAS MTHONG GYUR CING,
,BDAG RTEN SEMS CAN PHA ROL MTHA' YAS 'KHOR GYUR PA, ,DE DAG
RGYAL BAS THEG PA ZHI BA MCHOG

LA BKOD, ,BDAG GIS DE 'DRA'I CHOS BSTAN DE YI SPYOD YUL LO, ,SEMS
CAN KHAMS RNAMS MGON MED NAD KYIS GZIR GYUR CING, ,NGAN SONG
GZHOL PA 'DOD CHAGS ZHE

SDANG GTI MUG GDUNGS, ,ME LCE 'BAR PHUNG 'JIGS GZUGS MI BZAD
BSREGS GYUR PA, ,MTHONG NAS DGROL PHYIR ZHUGS PA DE DAG SPYOD YUL
'DI 'O, ,LAM GOL LAM MA

YIN PA'I RKYEN LA SPYOD GYUR CING, ,MUN PA CHEN PO RTOL BAR DKA'
RNYED 'GRO MTHONG NAS, ,SNANG BA CHEN PO BSKYED DE SANGS RGYAS
CHOS BSTAN CES, ,'DI SKAD TSIG BRJOD DE DAG

SPYOD YUL 'DI YIN NO, ,SRID PA'I MTSOS G-YENGS SEMS CAN RAB TU
MANG BA DAG ,MTHA' MA MI MTHONG SKYABS MED DO ZHES MI DGA' BA,
,MTHONG NAS BRTZON 'GRUS STOBS


@295A *, ,BSKYED CHOS KYI GRU SBYAR CING, ,PHA ROL SU 'GRO ZHES
BRJOD DE DAG SPYOD YUL 'DI 'O, ,SEMS CAN RTZA BA MED LA GNAS PA
MI MKHAS KUN, ,G-YANG SA CHEN

POR LHUNG ZHING SEMS NYAMS RMONGS MTHONG NAS, ,SNYING RJES CHOS
KYI ZAM LA MKHAS PA SU DGOD CING, ,DRAN PAR GYIS SHES SU SMRA DE
DAG SPYOD YUL 'DI 'O, ,SHIN TU DOG PA'I

BRTZON RAR SDUG BSNGAL SEMS CAN RNAMS, ,NA DANG RGA BAS GZIR CING
TSAM GYIS MNAR BA DAG ,MTHONG NAS BDAG GIS THABS KYI CHOS RNAMS
KUN BRTZAMS TE, ,SEMS

CAN KUN 'GROL SEMS DPA' DE DAG SPYOD YUL 'DI 'O, ,SANGS RGYAS
CHOS RNAMS THAMS CAD THOS GYUR THE TSOM MA MED, ,CHOS DBYINGS
SPYOD YUL PHYOGS BCU KUN TU RGYAS

BKANG STE, ,'DI DAG THAMS CAD BRTAGS NA GSOG KYANG MI GZIGS
SHING, ,SEMS CAN KUN LA SNYOMS BYED DE YI SPYOD YUL LO, ,DE NAS
'OD ZER DE DAG 'JIG RTEN

GYI KHAMS DE DAG NAS 'DAS TE SHAR PHYOGS LOGS SU 'JIG RTEN GYI
KHAMS BYE BA PHRAG BRGYA SNANG BAR BYAS SO, ,'JIG RTEN GYI KHAMS
BYE BA STONG SNANG BAR BYAS SO, ,

,'JIG RTEN GYI KHAMS BYE BA BRGYA PHRAG STONG SNANG BAR BYAS SO,
,'JIG RTEN GYI KHAMS BYE BA KHRAG KHRIG SNANG BAR BYAS SO, ,'JIG
RTEN GYI KHAMS BYE BA KHRAG KHRIG BRGYA SNANG


@295B BAR BYAS SO, ,'JIG RTEN GYI KHAMS BYE BA KHRAG KHRIG STONG
SNANG BAR BYAS SO, ,'JIG RTEN GYI KHAMS BYE BA KHRAG KHRIG BRGYA
PHRAG STONG SNANG BAR BYAS SO, ,'JIG RTEN GYI KHAMS

TSAD MED PA SNANG BAR BYAS SO, ,'JIG RTEN GYI KHAMS GZHAL DU MED
PA SNANG BAR BYAS SO, ,'JIG RTEN GYI KHAMS GRANGS MED PA SNANG
BAR BYA SO, ,DE BZHIN DU 'JIG RTEN GYI

KHAMS BSAM GYIS MI KHYAB PA, MTSUNGS PA MED PA, KUN TU MTHA' YAS
PA, MU MED PA, SA MTSAMS MED PA, DPAG TU MED PA, BRJOD DU MED PA
DAG KYANG SNANG BAR BYAS SO, ,'JIG

RTEN GYI KHAMS CHOS KYI DBYINGS KYIS KLAS PA, NAM MKHA'I MTHAS
GTUGS PA THAMS CAD KYANG SNANG BAR BYA SO, ,GZHUNG DE BZHIN DU
LHO PHYOGS DANG, DE BZHIN DU NUB PHYOGS DANG

DE BZHIN DU BYANG PHYOGS DANG, DE BZHIN DU BYANG SHAR GYI PHYOGS
MTSAMS DANG, DE BZHIN DU SHAR LHO'I PHYOGS MTSAMS DANG, DE BZHIN
DU LHO NUB KYI PHYOGS MTSAMS DANG, DE

BZHIN DU NUB BYANG GI PHYOGS MTSAMS DANG, DE BZHIN DU 'OG GI
PHYOGS NAS STENG GI PHYOGS KYI BAR DU 'JIG RTEN GYI KHAMS BYE BA
SNANG BAR BYAS SO, ,'JIG RTEN GYI KHAMS BYE BA

STONG SNANG BAR BYAS NAS NAM MKHA'I MTHAS GTUGS PA'I BAR GYI 'JIG
RTEN GYI KHAMS THAMS CAD KYANG SNANG BAR BYAS SO, ,DE LTAR PHYOGS
BCU SHIN TU RGYAS PAR BYAS NAS CHOS


@296A *, ,KYI DBYINGS MA LUS PA THAMS CAD KYANG SNANG BAR BYAS
SO, ,'JIG RTEN GYI KHAMS RE RER YANG 'DZAM BU'I GLING BYE BA
PHRAG BRGYA BSTAN PA NAS GZHUNG DE BZHIN

DU 'OG MIN BYE BA PHRAG BRGYA'I BAR DU BSTAN TO, ,'JIG RTEN GYI
KHAMS DE DAG GI KHONGS SU GANG CI YANG RUNG STE GTOGS PAR GYUR PA
DE DAG THAMS CAD KYANG RIL GYIS BSTAN

TO; ;JI LTAR BCOM LDAN 'DAS SANGS RGYAS KYI GDAN LA BZHUGS SHING,
BYANG CHUB SEMS DPA' SANGS RGYAS KYI ZHING BCU'I RDUL SHIN TU
PHRA BA SNYED DANG THABS CIG PAR

SNANG BA DE BZHIN DU 'JIG RTEN GYI KHAMS RE RE'I GLING BZHI PA
BYE BA PHRAG BRGYA KUN NA YANG DE BZHIN GSHEGS PA BYE BA PHRAG
BRGYA DAG SANGS RGYAS KYI GDAN LA BZHUGS PAR SNANG

NGO, ,THAMS CAD DU YANG SANGS RGYAS KYI BYIN GYI RLABS KYIS
PHYOGS BCU NAS BYANG CHUB SEMS DPA' BCU BCU 'ONG PAR GYUR TO,
,BYANG CHUB SEMS DPA' DE DAG THAMS CAD

KYANG MING 'DI ZHES BYA BA DAG STE, 'DI LTAR 'JAM DPAL ZHES BYA
BA NAS BZANG PO'I DPAL GYI BAR DAG GO ,BYANG CHUB SEMS DPA' DE
DAG THAMS CAD KYANG 'JIG RTEN GYI

KHAMS MING 'DI ZHES BYA BA DAG NAS 'ONGS PA DAG STE, 'DI LTAR
GSER GYI MDOG CES BYA BA NAS 'DRA BA'I MDOG CES BYA BA'I BAR DAG
GO ,BYANG CHUB SEMS DPA' DE


@296B DAG THAMS CAD KYANG DE BZHIN GSHEGS PA MTSAN 'DI ZHES BYA
BA DAG GI ZHAM RING NA TSANGS PA'I SPYOD PA SPYAD PA DAG STE, 'DI
LTAR RIG BYED MI G-YO BA ZHES BYA BA NAS RIG BYED

SNA TSOGS ZHES BYA BA'I BAR DAG GO ,BYANG CHUB SEMS DPA' DE DAG
THAMS CAD KYANG BYANG CHUB SEMS DPA' RE RE ZHING BYANG CHUB SEMS
DPA' SANGS RGYAS KYI ZHING BCU'I RDUL

SHIN TU PHRA BA SNYED DANG LHAN CIG TU PHYIN PA DAG STE, GCIG JI
LTA BA DE BZHIN THAMS CAD DO, ,THAMS CAD NA YANG BYANG CHUB SEMS
DPA' 'JAM DPAL ZHES BYA BA SHA STAG DON

'DI NYID BRJOD DO, ,GCIG NA JI LTA BA DE BZHIN THAMS CAD NA YANG
BRJOD DO, ,DE'I TSE TSIGS SU BCAD PA 'DI DAG KYANG SO SO NAS SMRA
BAR GYUR TO, ,BSKAL PA GZHAL YAS

BSAM GYIS MI KHYAB SEMS KYI SKAD CIG LA, ,GANG GIS MTHONG YANG
BSAGS MED 'GRO DANG DNGOS PO'I TSUL MED PA'I, ,LAM DU RAB TU 'JUG
PA DE NA THAMS CAD SHES 'GYUR

TE; ;STOBS BCUS TSUL 'DI JI LTAR MKHYEN BZHIN 'JIGS MED SANGS
RGYAS 'GYUR, ,GRAGS PA SNYAN PAR PHYOGS RNAMS KUN TU MTSUNGS MED
GRAGS GYUR CING, ,BGEGS

RNAMS KUN LAS 'DAS TE CHOS NYID 'DI LA DGAR SPYAD DE, ,TSAD MED
THAMS CAD SO SOR ZHI ZHING DON RNAMS KUN RTOGS PAS, ,DE PHYIR
PHYOGS RNAMS KUN BKANG BDE GSHEGS


@297A *, ,CHOS NYID 'DI STON TO, ,DGONGS PA JI BZHIN DE NI SPYOD
PA'I 'BRAS BU MTHUN PA STE, ,'JIG RTEN DON 'GYUR DE BZHIN GSHEGS
LA MCHOD PA YANG BYAS

SHING, ,DE DAG THAMS CAD SO SOR MTHUN PAR YE SHES RNAMS BSGOMS
PAS, ,SEMS CAN DAM PA SANGS RGYAS RNAM 'PHRUL 'DI 'DRA PHYOGS
BCUR STON, ,THOG MAR NYAN 'DOD

BLA MA BSNYEN BKUR BZOD PA DES BYAS SHING, ,RANG BZHIN MED PA'I
CHOS LA RAB RTOG BSAM GTAN BSNYEN BYED PA, ,BDE GSHEGS NYID NI
RTOGS 'GYUR 'GRO BA RNAM SGOM

SEMS TSIM BYED, ,CHOS NYID DE 'DRA SPYOD PA MYUR DU BDE GSHEGS
THOB PAR 'GYUR, ,SNYING NAS 'DRI ZHING PHYOGS RNAMS RGYAL BYED
RTZE GCIG THUB BYED CING, ,RGYAL BA'I

YON TAN MOS LAS MI LDOG SPYOD PAS TSIM BYED PA, ,DNGOS DANG DNGOS
MED THAMS CAD SHES BYAS SPANGS SHING DNGOS ZAD PA'I, ,SANGS RGYAS
BDAG MED DPE MED MTHONG BA

DE DAG LUS 'DI YIN, ,BZANG PO'I SPYOD YUL CAN GYI SEMS KYIS
PHYOGS RNAMS KUN BKANG ZHING, ,ZHING RNAMS THAMS CAD CHOS KYI
GTER GYIS KHYAB BYAS TSIM BYED PA,,

JI BZHIN CHOS GNAS CHOS NYID MTHA' LA THE TSOM MED PA RNAMS,
,STOBS BCU CI 'DRA DE BZHIN GYUR PA'I LUS NI 'DI DAG GO ,BCOM
LDAN 'DAS KYIS CHOS GANG SGRA BRJOD


@297B DE LA 'JUG BYED CING, ,CHOS KYI 'KHOR LO JI BZHIN BLTA DKA'
GZHAL YAS RTAG BSKOR BA, ,DE BZHIN GSHEGS PAS GSUNGS PA'I GSUNG
KUN BYANG CHUB YAN LAG RTOGS, ,DE LTAR

'JUG PAS RTAG TU SANGS RGYAS SKU RAB 'DI DAG MTHONG, ,MTHONG YANG
MIG GI RNAM SHES TSUL DU RDUL MED MTHONG BA MED, ,RNAM SHES SGYU
MA BZHIN PAS MIG STONG STOBS BCU MI MTHONG

NGO, ,'DU SHES THAMS CAD RNAM RTOG YIN GYI SANGS RGYAS MTHONG BA
MIN, ,SHIN TU CHAGS MED YUL MED DE NI RGYAL BA MTHONG BA YIN,
,SEMS CAN LAS MANG BSAGS PA DE DAG SHIN

TU BLTA DKA' STE, ,NANG DANG PHYI DANG DBYIBS DANG MDOG TU PHYOGS
BCU KUN NA MED, ,DE BZHIN RANG BYUNG SKU NI GZHAL YAS PHYOGS
RNAMS KUN 'GENGS PA, ,SHES PAR DKA' BA

'DREN PA CHEN PO BSGRIBS PA MED PAS BRNYES, ,NAM MKHA' DAG LA
ZHING RNAMS BYE BA DNGOS POR GNAS PAR SNANG, ,DE NAS 'ONG BA MED
CING PHYOGS BCU KUN TU 'GRO BA MED, ,GCIG

CING GNAS PAR 'GYUR YANG DE DAG CI LA'ANG GNAS PA MED, ,DE BZHIN
RANG BYUNG RNAMS KYI SKU NI MKHA' DBYINGS RTAG TU 'GENGS, ,SHIN
TU RGYAS PA CHEN PO'I MDO, SANGS RGYAS

PHAL PO CHE ZHES BYA BA LAS, DE BZHIN GSHEGS PA'I 'OD ZER LAS
RNAM PAR SANGS RGYAS PA'I LE'U STE, BCU BZHI PA'O,,