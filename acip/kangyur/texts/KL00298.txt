@559A ,,RGYA GAR SKAD DU, GAnd'I

S'U TRA; BOD SKAD DU, GAnd'I'I MDO, SANGS RGYAS DANG, BYANG CHUB
SEMS DPA' THAMS CAD LA PHYAG 'TSAL LO, ,'DI SKAD BDAG GIS THOS PA
DUS GCIG NA, BCOM LDAN 'DAS RGYAL

PO'I KHAB 'OD MA'I TSAL BYA KA LANDA KA GNAS PA NA DGE SLONG
STONG DU TSANG BA'I DGE SLONG GI DGE 'DUN CHEN PO DANG, BYANG
CHUB SEMS DPA' TSOGS CHEN PO DANG THABS CIG TU BZHUGS

TE, THAMS CAD KYANG DGRA BCOM PA, ZAG PA ZAD PA, BYA BA BYAS PA,
BYED PA BYAS PA, KHUR BOR BA, BDAG GI DON RJES SU THOB PA, SRID
PAR SBYOR BA YONGS SU ZAD PA, YANG DAG PA'I

SHES PAS SEMS SHIN TU RNAM PAR GROL BA RNAMS DANG BCOM LDAN 'DAS
THABS CIG TU'O, ,DE'I TSE RGYAL PO GSAL RGYAL ZHES BYA BA STAN
LAS LANGS NAS BCOM LDAN 'DAS GA LA

BA DER SONG STE PHYIN NAS BCOM LDAN 'DAS KYI ZHABS LA MGO BOS
PHYAG BTZAL TE BCOM LDAN 'DAS LA 'DI SKAD CES GSOL TO, ,BCOM LDAN
'DAS, MA 'ONGS PA'I DUS SU RTZOD

PA'I DUS KYI TSE SEMS CAN THAMS CAD SDIG PA'I SEMS DANG, 'THAB
PA'I SEMS DANG, 'DOD CHAGS DANG, ZHE SDANG DANG, GTI MUG DANG KUN
TU LDAN PA, PHA ROL GYI YUL


@559B RNAMS LA MCHOG TU ZHEN PA, GCIG LA GCIG ZA BA LA BRTZON PA,
BCOM LDAN 'DAS KYIS SNGON GSUNGS PA'I DUS 'JIG PAR BYED PA, DAM
PA'I CHOS SPONG BAR BYED PA, SANGS RGYAS DANG,

CHOS DANG, 'DOD CHAGS DANG BRAL BA RNAMS SUN 'BYIN PA DE RNAMS
GZHIG PA'I THABS GANG GIS BYANG CHUB LA MCHOG TU GZHOL BAR 'GYUR
BA'I THABS BSTAN DU GSOL, DE SKAD CES

GSOL BA DANG, BCOM LDAN 'DAS KYIS BKA' STZAL PA, RGYAL PO KHYOD
SEMS CAN THAMS CAD KYI DON DANG, PHAN PA DANG, BDE BA'I PHYIR
DANG, SANGS RGYAS DANG, DGE 'DUN YANG DAG

PAR BSRUNG BA'I PHYIR 'DRI BAR BYED PA LEGS SO LEGS SO, ,DE'I
PHYIR LEGS PAR RAB TU NYON LA YID LA ZUNGS SHIG NGAS BSHAD PAR
BYA'O, ,DE NAS BCOM LDAN 'DAS DE'I TSE KUN TU

SGRA SGROG PA ZHES BYA BA'I TING NGE 'DZIN LA SNYOMS PAR ZHUGS
SO, ,BCOM LDAN 'DAS TING NGE 'DZIN GANG LA SNYOMS PAR ZHUGS PA
DE'I TSE DMYAL BA THAMS CAD RGYUN CHAD PA DANG, SDANG

PA'I SEMS DANG LDAN PA THAMS CAD KYANG SDANG BA'I SEMS DANG BRAL
ZHING BYANG CHUB KYI SEMS LA RAB TU GZHOL BAR GYUR PA DANG, BCOM
LDAN 'DAS KYIS BKA' STZAL PA, GSAL RGYAL, KHYOD

KYIS MTHONG NGAM, KUN TU THOS SAM, SHES SAM, RTOGS SAM, BCOM LDAN
'DAS, MTHONG LAGS SO, ,BDE BAR GSHEGS PA, MTHONG LAGS SO, ,'KHUMS
SHING KUN TU 'KHUMS


@560A *, ,LA 'TSAL ZHING RTOGS SO, ,BCOM LDAN 'DAS KYIS BKA'
STZAL PA, GSAL RGYAL, 'DI NI, SEMS CAN THAMS CAD KYI MA, SANGS
RGYAS DANG BYANG

CHUB SEMS DPA' SKYED PA, NYAN THOS DANG, RANG SANGS RGYAS DANG,
YANG DAG PAR RDZOGS PA'I SANGS RGYAS THAMS CAD KYIS PHYAG BYAS
PA, MCHOD PA, BSAMS PA, BSGOMS

PA; SHES RAB KYI PHA ROL TU PHYIN PA SGRA'I GZUGS KYIS SEMS CAN
THAMS CAD YONGS SU SKYONG BAR BYED PA, MU STEGS PA THAMS CAD RNAM
PAR 'JIG PAR BYED PA, SDANG BA'I

SEMS 'DUS PAR BYED PA, SDIG PA'I SEMS 'JOMS PAR BYED PA, ZHE
SDANG BA'I SEMS RNAM PAR SEL BAR BYED PA, GTI MUG GI SEMS RAB TU
'JIG PAR BYED PA, 'DOD

CHAGS KYI SEMS RNAM PAR SPONG BAR BYED PA, BYANG CHUB KYI SEMS
YONGS SU SKYONG BAR BYED PA, SANGS RGYAS KYI SEMS 'PHEL BAR BYED
PA, SANGS RGYAS 'BYUNG BA STEN PAR BYED

PA; 'THAB PA DANG, 'GYED PA DANG, 'KHRUG PA DANG, RTZOD PA DANG,
SDUG BSNGAL BA DANG, RMI LAM NGAN PA DANG, KUN 'DUL BA THAMS CAD
'JIG PA, GLO BUR GYI NAD DANG, 'CHI

BA ZHI BAR BYED PA DANG, DUS MA YIN PAR 'CHI BA DANG, RIMS LA
SOGS PA ZHI BAR BYED PA, PHA ROL GYI DPUNG 'DUL BAR BYED PA, BDUD
RNAM PAR 'JIG PAR BYED PA, GDUNG


@560B BA SEL BAR BYED PA, SKAL PA BZANG PO YANG DAG PAR 'PHEL BAR
BYED PA, TSE DANG NAD MED PA STER BAR BYED PA, 'CHI BA'I 'JIGS PA
ZHI BAR BYED PA, THAR PA DANG DPAL 'PHEL BAR BYED

PA; GANG GIS THOS NAS RJES SU YI RANG BA DE LA YID BZHIN GYI NOR
BU LTAR 'BRAS BU RAB TU STER BA, YUM SHES RAB KYI PHA ROL TU
PHYIN PA GAnd'I'I GZUGS KYIS BZHUGS SO, ,ZHES THOS

PA DANG, GSAL RGYAL SEMS DANG BA SKYES NAS YANG BCOM LDAN 'DAS LA
'DI SKAD CES GSOL TO, ,BCOM LDAN 'DAS, 'DI'I TSAD NI, JI TZAM
LAGS, MDOG NI, CI 'DRA BA LAGS,

BYE BRAG NI, DU ZHIG LAGS, BRDUNG BA NI, CI 'DRA BA LAGS, GANG
GIS BRDUNG BAR BGYI, GANG GIS TSE GANG GI DUS NA JI SRID DU
BRDUNG BAR BGYI, JI LTAR GZHAG PAR BGYI, DE SKAD

CES GSOL PA DANG, BCOM LDAN 'DAS KYIS BKA' STZAL PA, 'BYOR BAR
'DOD PAS SHING RNAMS NI, ,RAB TU 'BAD DE BRTAG PAR BYA, ,TZANDAN
BIL BA PA LA SHA ,AA SHVADTHA DANG TZANDAN

DMAR; ;RGYA STAR TA LA KIDSHU KA ,SHIm SHA BA DANG TA MA LA, ,AA
MRA STAR BU SKYU RU RA, ,TING TI SA RA AA SHOO KA ,'DI DAG THAMS
CAD MED NA YANG, ,'O SE LAS NI 'BAD DE BYA, ,RGYAL PO 'BAD PAS

THAMS CAD DU, ,'DI DAG MED NA MI BYA'O, ,TSAD MED SHING NGAN LAS
BYAS DANG, ,BRDUNGS DANG SGRA NI MI 'BYUNG BA'I, ,SANGS RGYAS YUM
'DI BRDUNGS NA NI, ,YUL 'KHOR 'TSE BA NGES PAR


@561A *, ,'BYUNG, ,GTZUG LAG KHANG DU DGE SLONG RNAMS, ,DE BZHIN
BLO NI MI MTHUN DANG, ,NYE BAR GDUNG BA 'BYUNG 'GYUR ZHING, ,RNAM
PA DU MAR RTZOD PAR 'GYUR, ,MU

STEGS CAN GYI DBANG 'GYUR ZHING, ,BDUD KYANG 'BYUNG BAR 'GYUR BA
YIN, ,GDUG PA'I KLU NI DU MA YIS, ,'BRU RNAMS KYANG NI NYAMS PAR
BYED, ,RGYAL KHAMS 'DIR MANG SEMS

CAN RNAMS, ,RNAM PAR 'JIG PA NYID DU 'GYUR, ,GTZUG LAG KHANG YANG
'JIG 'GYUR ZHING, ,CHOS KYANG NUB PAR 'GYUR BA YIN, ,BDUD KYI LHA
RNAMS DGE SLONG GI ,DGE 'DUN SHIN TU

MA BSDAMS BYED, ,DE LTAR YANG DAG SHES NAS KYANG, ,LEGS PAR YONGS
SU BRTAGS TE BYA, ,TSAD NI CHUNG NGU SOR BRGYAD KYI, ,BRGYAD CU
RTZA BZHI NYID BYA ZHING, ,ZHENG DU SOR NI DRUG BYA STE,,

'PHANGS SU YANG NI GNYIS BYA'O, ,SOR MO'I TSIGS KYI TSAD DAG GIS,
,ZUR BZHIR TSAD NI GNYIS PA YIN, ,LEGS MNYAM NYID NI SHIN TU
GSAL, ,RTZE GNYIS SBAL PA'I MGO BZHIN

NO; ;DE NAS RDUNG BAR BYED PA YANG, ,SHING DE NYID LAS BCAD DE
BYA, ,SOR BCU GNYIS KYI TSAD DAG LA, ,ZLUM ZHING RTZE GNYIS NE'U
LE'I MGO ,CHANG ZUNGS TSAD KYANG DE BZHIN TE, ,SHIN TU

'JAM DANG RTZIBS MNYAM PAR, ,GANG PHYIR DE BRDUNGS GZHAN DGONGS
PA, ,'OG TU'ANG DE YI KHRI BYA BA, ,GTZUG LAG KHANG GI SGO STENG
NGAM, ,YANG NA DBUS MA'I STENG DU BYA, ,DE YI RAB GNAS


@561B BYA BA NI; ;SHIN TU BRTAN PA'I CHOS KYI SKU, ,SKYED PA MA
YIN 'JIG BYED MIN, ,GDOD NAS MA SKYES PA DGE BA, ,DE LTAR RAB
GNAS BYAS NAS NI, ,DE NI SPYAN DBYER GYUR PA YIN, ,GAnd'I'I SPYAN
DBYE BYAS

NAS KYANG, ,DE 'OG GTZUG LAG KHANG KUN TU, ,KLU BDUN GYIS NI
BRGYAN PA LTAR, ,BSKYED PA'I RIM GYIS BRDUNG BAR BYA, ,DE 'OG
DKON MCHOG GSUM LA NI, ,PHYAG BYAS NAS NI BRDUNG BYA ZHING, ,

SHANGS TSA LAN GSUM BRJOD PAS NI, ,CHOS KYI RNGA RNAMS BRDUNG BAR
BYA, ,ME TOG GIS NI DE BZHIN KHRUS, ,ZAN ZA NYI MA 'CHAR NUB TSE,
,DUS GSUM LA NI LAN GSUM STE, ,SKU KHRUS TSEN LAN

GNYIS BSNGAGS, ,GLO BUR GNOD PA CHAR MI 'BAB, ,DE BZHIN 'THAB
DANG RTZOD PA DANG, ,GLOG DANG GNOD PA CHEN PO DANG, ,GNAS BRTAN
RNAMS NI SPYAN 'DREN DANG, ,NAD DANG MA GE ZHI BA'I

PHYIR; ;MA 'TSAL RIM GYIS BRDUNG BAR BYA, ,DGE SLONG RNAMS DANG
DGE TSUL GYIS, ,DUS RNAMS RTAG TU BRDUNG BA STE, ,GSO SBYONG LA
NI GNAS TSE YI, ,DGE BSNYEN GYIS KYANG BRDUNG BAR BYA, ,

MTSAN NYID THAMS CAD RDZOGS PA DANG, ,KLU BDUN GYIS NI BRGYAN PAR
BYA, ,RGYAL PO GANG TSE YUL 'KHOR DU, ,GAnd'I'I DE NI GRAGS GYUR
PA, ,DER NI DPAL DANG GRAGS PA DANG, ,'DOD PA DANG NI

LO LEGS 'GYUR, ,PHA ROL DPUNG GIS 'JIGS MED CING, ,'BRU RNAMS
KYANG NI NYAMS MI 'GYUR, ,SANGS RGYAS BYIN BRLABS 'BYOR PA YIS,
,DER NI BDUD RNAMS 'DUL BAR 'GYUR, ,


@562A *, ,CHOS KYI RNGA NI SRID RTZER BCAS, ,KUN NAS RAB TU G-YO
BAR 'GYUR, ,DMYAL DANG YI DVAGS 'JIG RTEN RNAMS, ,'JIG PAR 'GYUR
BAR THE TSOM MED, ,THAMS

CAD SANGS RGYAS RTAG DAD CING, ,THAMS CAD CHOS LA GZHOL BAR
'GYUR, ,DER NI DGE 'DUN 'DUL BAR LDAN, ,MKHAS PA RNAMS KYANG
'PHEL BAR 'GYUR, ,'DOD CHAGS ZHE SDANG

GTI MUG RNAMS, ,DER NI NUB PAR 'GYUR BA YIN, ,RGYAL PO TSE RING
CHOS LDAN ZHING, ,BDE BA DAG DANG LDAN PAR 'GYUR, ,RGYAL PO GTZUG
LAG KHANG KUN TU, ,CHOS KYI RNGA NI BRDUNGS

PA YIS; ;SGRA NI GANG GI RNA BA YI, ,LAM DAG TU NI GRAGS GYUR
CING, ,DUS BZHI DAG TU THOS PA NI, ,DE RNAMS BYANG CHUB THOB PAR
'GYUR, ,GANG ZHIG SNYING NAS YI RANG BA, ,DE NI

GROL 'GYUR THE TSOM MED, ,GAnd'I'I MDO NI LAN GCIG THOS, ,MI DE
SKYE BA DRAN PAR 'GYUR, ,GANG NA MDO SDE'I MCHOG 'DI GNAS, ,YUL
'KHOR DER YANG 'BYOR BAR 'GYUR, ,

DUS KUN TU NI GNAS PA DANG, ,KLOG GAM YANG NA MCHOD PAR BYED,
,'DI NI YID LA 'DZIN BYED PA, ,SDIG PA LAS NI GROL BAR 'GYUR,
,BCOM LDAN 'DAS KYIS DE SKAD CES

BKA' STZAL PA DANG, RGYAL PO GSAL RGYAL BCOM LDAN 'DAS LA YANG
DANG YANG DU PHYAG BYAS NAS SONG NGO, ,BCOM LDAN 'DAS KYIS DE
SKAD CES BKA' STZAL NAS THAMS


@562B CAD DANG LDAN PA'I 'KHOR DE DANG, LHA DANG, MI DANG, LHA MA
YIN DANG, NAM MKHA' LDING DANG, DRI ZAR BCAS PA'I 'JIG RTEN YI
RANG STE BCOM LDAN 'DAS KYIS GSUNGS PA LA MNGON PAR

BSTOD DO, ,GAnd'I'I MDO RDZOGS SO,, ,,RGYA GAR GYI MKHAN PO
DHARMMA SHR'I BHA DRA DANG, LO TZ'A BA DGE SLONG TSUL KHRIMS YON
TAN GYIS BSGYUR, ZHU CHEN GYI LO TZ'A BA DGE SLONG RIN CHEN

BZANG POS BCOS TE GTAN LA PHAB PA, 
