@419A ,,RGYA GAR SKAD DU, A'ARYA BHA GA B'A NA BHEE shA
DZYE GU RU BEE d'URYA PRA BHA SYA P'URBA PRA nI DHA NA BI

SHE shA BI ST'A RA N'A MA MA H'A Y'A NA S'U TRA, BOD SKAD DU,
'PHAGS PA BCOM LDAN 'DAS SMAN GYI BLA BEE d'URYA'I 'OD KYI SNGON
GYI SMON LAM GYI KHYAD PAR RGYAS PA ZHES BYA BA THEG PA CHEN PO'I

MDO; ;SANGS RGYAS DANG, BYANG CHUB SEMS DPA' THAMS CAD LA PHYAG
'TSAL LO, ,'DI SKAD BDAG GIS THOS PA DUS GCIG NA, BCOM LDAN 'DAS
YUL RGYU BA RGYU ZHING YANGS PA CAN

DU BYON TE, YANGS PA CAN NA ROL MO'I SGRA CAN GYI SHING LJON PA'I
DRUNG NA DGE SLONG BRGYAD STONG GI DGE 'DUN CHEN PO DANG THABS
GCIG TU BZHUGS TE, BYANG CHUB SEMS DPA' SUM KHRI DRUG

STONG DANG YANG THABS GCIG TU RGYAL PO DANG, BLON PO DANG, BRAM
ZE DANG, KHYIM BDAG RNAMS DANG, LHA DANG, LHA MA YIN DANG, NAM
MKHA' LDING DANG, MI 'AM CI DANG, LTO 'PHYE CHEN PO


@419B RNAMS KYIS YONGS SU BSKOR CING MDUN GYIS BLTAS TE CHOS STON
TO, ,DE NAS SANGS RGYAS KYI MTHUS CHOS KYI RGYAL BU 'JAM DPAL
STAN LAS LANGS TE, BLA GOS PHRAG PA GCIG

TU BGOS NAS PUS MO G-YAS PA'I LHA NGA SA LA BTZUGS TE, BCOM LDAN
'DAS GAL BA DE LOGS SU THAL MO SBYAR BA BTUD NAS BCOM LDAN 'DAS
LA 'DI SKAD CES GSOL TO, ,

GANG THOS PAS SEMS CAN RNAMS KYI LAS KYI SGRIB PA YONGS SU BYANG
BAR 'GYUR BA DANG, SLAD MA'I TSE SLAD MA'I DUS SU DAM PA'I CHOS
LTAR BCOS PA 'BYUNG BA NA SEMS CAN DE DAG RJES SU GZUNG

BA'I SLAD DU, DE BZHIN GSHEGS PA DE DAG GI MTSAN DANG, SNGON GYI
SMON LAM KHYAD PAR RGYAS PA BCOM LDAN 'DAS KYIS BSTAN DU GSOL, DE
NAS BCOM LDAN 'DAS KYIS 'JAM DPAL

GZHON NUR GYUR PA LA LEGS SO ZHES BYA BA BYIN TE, 'JAM DPAL LEGS
SO, ,LEGS SO, ,'JAM DPAL, KHYOD KYIS SNYING RJE DPAG TU MED PA
BSKYED NAS SEMS CAN LAS KYI SGRIB PA SNA

TSOGS KYIS BSGRIBS PA RNAMS DANG, LHA DANG, MI RNAMS KYI DON
DANG, PHAN PA DANG, BDE BA'I PHYIR GSOL BA 'DEBS PA NI LEGS SO,
,'JAM DPAL, DE'I PHYIR LEGS PAR RAB TU

NYON LA YID LA ZUNGS SHIG DANG BSHAD DO, ,'JAM DPAL, GZHON NUR
GYUR PAS, BCOM LDAN 'DAS, DE BZHIN NO ZHES GSOL NAS BCOM LDAN
'DAS KYI LTAR NYAN PA DANG, BCOM


@420A *, ,LDAN 'DAS KYIS NGA LA 'DI SKAD CES BKA' STZAL TO, ,'JAM
DPAL, SHAR PHYOGS LOGS SU SANGS RGYAS KYI ZHING 'DI NAS SANGS
RGYAS KYI ZHING GANG+G'A'I KLUNG BCU'I

BYE MA SNYED 'DAS PA NA, 'JIG RTEN GYI KHAMS BEE d'URYA'I SNANG
BA ZHES BYA BA YOD DE, DE NA DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS RIG PA DANG

ZHABS SU LDAN PA, BDE BAR GSHEGS PA 'JIG RTEN MKHYEN PA, SKYES BU
'DUL BA'I KHA LO SGYUR BA, BLA NA MED PA, LHA DANG, MI RNAMS KYI
STON PA, SANGS RGYAS BCOM LDAN 'DAS

SMAN GYI BLA BEE d'URYA'I 'OD CES BYA BA BZHUGS SO, ,'JAM DPAL,
BCOM LDAN 'DAS DE BZHIN GSHEGS PA SMAN GYI BLA BEE d'URYA'I 'OD
DE SNGON BYANG CHUB SEMS DPA'I SPYAD PA SPYOD PA NA SMON LAM

CHEN PO BCU GNYIS PO 'DI DAG BTAB BO, ,BCU GNYIS GANG ZHE NA,
DE'I SMON LAM CHEN PO DANG PO NI, GANG GI TSE BDAG MA 'ONGS PA'I
DUS NA BLA NA MED PA YANG DAG PAR RDZOGS PA'I BYANG CHUB MNGON

PAR RDZOGS PAR SANGS RGYAS PA DE'I TSE BDAG GI LUS KYI 'OD KYIS
'JIG RTEN GYI KHAMS GRANGS MED DPAG TU MED CING DPAG GIS MI LANG
BA DAG LHA MA ME LHAN NE LHANG NGER GYUR CIG ,SEMS CAN

THAMS CAD SKYES BU CHEN PO'I MTSAN SUM CU RTZA GNYIS DANG, DPE
BYAD BZANG PO BRGYAD CUS LEGS PAR BRGYAN PAR GYUR TE, BDAG CI
'DRA BA DE BZHIN DU SEMS CAN THAMS CAD KYANG DE 'DRA BAR GYUR CIG
CES BTA BO,,


@420B DE'I SMON LAM CHEN PO GNYIS PA NI, GANG GI TSE BDAG MA
'ONGS PA'I DUS NA BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR SANGS RGYAS PA DE'I TSE BDAG BYANG CHUB
THOB

PA NI LUS NOR BU RIN PO CHE BEE d'URYA CI 'DRA BAR DE 'DRA BAR
PHYI NANG SHIN TU YONGS SU DAG PA DANG, DRI MA MED LA 'OD GSAL BA
DANG, KHO LAG YANGS SHING CHE BA DANG, DPAL DANG, GZI

BRJID 'BAR BA DANG, LES PAR GNAS PA DANG, NYI MA DANG, ZLA BA BAS
LHAG PAR 'OD ZER GYI DRA BA RNAMS KYIS LEGS PAR BRGYAN PAR GYUR
CIG ,DE NA SEMS CAN GANG DAG 'JIG RTEN GYI BAR

DAG TU SKYES PA DAG DANG, GANG DAG YANG MI'I 'JIG RTEN 'DI NA
MTSAN MO MUN PA MUN NAG GI NANG NA PHYOGS THA DAD PAR 'GRO BA DE
DAG BDAG GI 'OD KYIS PHYOGS DGA' MGUR 'GRO BAR GYUR

CIG ;LAS RNAMS KYANG BYED PAR GYUR CIG CES BTAB BO, ,DE'I SMON
LAM CHEN PO GSUM PA NI, GANG GI TSE BDAG MA 'ONGS PA'I DUS NA BLA
NA MED PA YANG DAG PAR RDZOGS PA'I BYANG

CHUB MNGON PAR RDZOGS PAR SANGS RGYAS PA DE'I TSE BDAG BYANG CHUB
THOB PA NA, BDAG GI SHES RAB DANG, THABS DPAG TU MED PAS SEMS CAN
GYI KHAMS DPAG GIS MI LANG PA DAG

LONGS SPYOD MI ZAD PA DANG LDAN PAR GYUR TE, SU YANG CIS KYANG
BREL BA MED PAR GYUR CIG CES BTAB BO, ,DE'I SMON LAM CHEN PO BZHI
PA NI, GANG GI TSE BDAG MA 'ONGS PA'I DUS NA BLA


@421A *, ,NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS PA DE'I TSE BDAG BYANG CHUB THOB PA NA,
SEMS CAN GANG DAG LAM

NGAN PAR ZHUGS PA DE DAG BYANG CHUB KYI LAM LA DGOD PAR BYA'O,
,NYAN THOS KYI LAM DU ZHUGS PA DANG, RANG SANGS RGYAS KYI LAM DU
ZHUGS PA DE DAG THAMS CAD NI THEG PA CHEN

PO LA GZUNG BAR BYA'O ZHES BTAB BO, ,DE'I SMON LAM CHEN PO LNGA
BA NI, GANG GI TSE BDAG MA 'ONGS PA'I DUS NA BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS

PAR SANGS RGYAS PA DE'I TSE BDAG BYANG CHUB THOB BA NA, SEMS CAN
GANG DAG BDAG GI GNAN TSANGS PAR SPYAD PA SPYOD PA DANG, DE BZHIN
DU SEMS CAN GZHAN DPAG TU MED CING DPAG

GIS MI LANG BDE DAG THAMS CAD KYANG BDAG GI MING THOS NAS BDAG GI
MTHUS SNGOM PA GSUM GYIS BSDAMS PA DANG, TSUL KHRIMS NYAMS PA MED
PAR GYUR CIG ,SU YANG TSUL

KHRIMS LOG PAR ZHUGS TE, NGAN 'GROR 'GRO BAR MA GYUR CIG CES BTAB
BO, ,DE'I SMON LAM CHEN PO DRUG PA NI, GANG GI TSE BDAG MA 'ONGS
PA'I DUS NA BLA NA MED PA YANG DAG

PAR RDZOGS PA'I BYANG CHUB MNGON PAR RDZOGS PAR SANGS RGYAS PA
DE'I TSE BDAG BYANG CHUB THOB PA NA, SEMS CAN GANG SU DAG LUS
NGAN PA DANG, DBANG PO MA TSANG BA DANG,


@421B MDOG MI SDUG PA DANG, BEMS PO DANG, YAN LAG SKYON CAN DANG,
SGUR PO DANG, SHA BKRA CAN DANG, ZHAR BA DANG, LONG BA DANG, 'O
NA PA DANG, SMYON PA DANG, GZHAN YANG, GANG

SU DAG LUS LA NAD KYIS BTAB PA DE DAG GIS BDAG GI MING THOS NAS
THAMS CAD DBANG PO TSANG ZHING YAN LAG YONGS SU RDZOGS PAR GYUR
CIG CES BTAB BO, ,DE'I SMON

LAM CHEN PO BDUN PA NI, GANG GI TSE BDAG MA 'ONGS PA'I DUS NA BLA
NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR SANGS RGYAS PA DE'I TSE BDAG BYANG CHUB

THOB PA NA, SEMS CAN GANG SU DAG NAD SNA TSOGS KYIS YONGS SU GZIR
BA, SKYABS MED PA, MGON MED PA, 'TSOG CHAS DANG, SMAN MI BDOG PA,
DPUNG GNYEN MED PA, DBUL

BA; SDUG BSNGAL BA GANG DAG GI RNA LAM DU BDAG GI MING GRAG PA DE
DAG NAD THAMS CAD RAB TU ZHI BAR GYUR CIG ,BYANG CHUB KYI MTHAR
THUG GI BAR DU NAD MED CING GNOD PA MED

PAR GNAS PAR GYUR CIG ,CES BTAB PO, ,DE'I SMON LAM CHEN PO BRGYAD
PA NI, GANG GI TSE BDAG MA 'ONGS PA'I DUS NA, BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR SANGS

RGYAS PA DE'I TSE BDAG BYANG CHUB THOB PA NA, BUD MED GANG LA LA
BUD MED KYI SKYON BRGYA DAG GIS KUN NAS NYON MONGS PAR GYUR PA,
BUD MED KYI DNGOS PO LA SMOD PA, BUD MED KYI SKYE GNAS LAS


@422A *, ,YONGS SU THAR PAR 'DOD PA DE DAG BUD MED KYI DNGOS PO
LAS LOG PAR GYUR CIG ,BYANG CHUB KYI MTHAR THUG GI BAR DU SKYES
PA'I DBANG PO 'BYUNG BAR GYUR CIG

CES BTAB PO, ,DE'I SMON LAM CHEN PO DGU PA NI, GANG GI TSE BDAG
MA 'ONGS PA'I DUS NA BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR SANGS RGYAS PA DE'I TSE BDAG

BYANG CHUB THOB PA NA, SEMS CAN THAMS CAD BDUD KYI ZHAGS PA RNAMS
LAS YONGS SU THAR PAR BYA'O, ,LTA BA THA DAD PA MI MTHUN PAR GYUR
PA DAG YANG DAG

PA'I LTA BA LA DGOD PAR BYA'O, ,MTHAR GYIS BYANG CHUB SEMS DPA'I
SPYOD PA BSTAN PAR BYA'O ZHES BTAB PO, DE'I SMON LAM CHEN PO BCU
PA NI, GANG GI TSE BDAG MA 'ONGS PA'I DUS NA BLA

NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR SANGS RGYAS PA DE'I TSE BDAG BYANG CHUB THOB PA NA, SEMS CAN
SU DAG RGYAL PO'I 'JIGS PAS SKRAG PA DANG,

GANG DAG BCING BA DANG, BRDEG PA DANG, GO RAR GZHUG PA DANG, GSAD
PAR 'OS PA, RGYU DU MAS GTZES PA, NGA RGYAL DANG BRAL BA, LUS
DANG, NGAG DANG, SEMS SDUG BSNGAL

GYIS NYEN PA DE DAG BDAG GI BSOD NAMS KYI MTHUS GNOD PA THAMS CAD
LAS YONGS SU THAR PAR GYUR CIG ,CES BTAB PO, DE'I SMON LAM CHEN
PO BCU GCIG PA NI, GANG


@422B GI TSE BDAG MA 'ONGS PA'I DUS NA BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR SANGS RGYAS PA DE'I
TSE BDAG BYANG CHUB THOB PA NA, SEMS CAN GANG DAG BKRES PA DANG,

SKOM PA'I ME RAB TU 'BAR BA, KHA ZAS 'TSOL BA LA RAB TU BRTZON
PA, SDIG PA'I LAS BYED PA DE DAG BDAG GIS KHA DOG DANG, DRI DANG,
ROR LDAN PA'I KHA ZAS KYIS LUS TSIM PAR BYAS TE, ,

PHYIS CHOS KYI ROS SHIN TU BDE BA LA DGOD PAR BYA'O ZHES BTAB PO,
,DE BZHIN GSHEGS PA DE'I SMON LAM CHEN PO BCU GNYIS PA NI, GANG
GI TSE BDAG MA 'ONGS PA'I DUS NA BLA NA MED PA YANG DAG

PAR RDZOGS PA'I BYANG CHUB MNGON PAR RDZOGS PAR SANGS RGYAS PA
DE'I TSE, SEMS CAN SU DAG SGREN MO, BGO BA MED PA, DBUL BA, SDUG
BSNGAL BA, GRANG BA DANG, TSA BA DANG, SBRANG BU DANG,

SHA SBRANG DAG GIS NYIN MTSAN DU SDUG BSNGAL GYI TSOR BA MYONG BA
DAG LA BDAG GIS GOS YONGS SU SPYAD PAR 'OS PA, TSON SNA TSOGS
YONGS SU KHA BSGYUR BA DAG SBYIN PAR BYA'O, ,JI LTAR 'DOD

PA BZHIN DU RIN PO CHE'I RGYAN SNA TSOGS DANG, SPUD PA DANG,
PHRENG BA DANG, SPOS DANG, BYUG PA DANG, ROL MO'I SGRA DANG, SIL
SNYAN DANG, PHEG RDOB PA RNAMS KYIS SEMS CAN RNAMS

KYI BSAM PA THAMS CAD YONGS SU RDZOGS PAR GYUR CIG CES BTAB BO,
,'JAM DPAL, BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I


@423A *, ,SANGS RGYAS SMAN GYI BLA BEE d'U RYA'I 'OD DE SNGON
BYANG CHUB SEMS DPA'I SPYAD PA SPYOD PA NA SMON LAM CHEN PO BCU
GNYIS PO DE DAG BTAB PAR GYUR TO, ,'JAM

DPAL, DE BZHIN GSHEGS PA SMAN GYI BLA BEE d'U RYA'I 'OD DE'I SMON
LAM GANG YIN PA DANG, SANGS RGYAS KYI ZHING GI YON TAN BKOD PA DE
NI BSKAL PA'AM, BSKAL PA LAS

LHAG PAR YANG ZAD PAR BYAR MI NUS SO, ,SANGS RGYAS KYI ZHING DE
NI SHIN TU YONGS SU DAG PA STE, RDO DANG, GSEG MA DANG, GYO MO
MED PA, 'DOD PA'I SKYON MED PA, NGAN SONG

DANG; SDUG BSNGAL GYI SGRA MED PA, BUD MED KYI DNGOS PO MED PA,
SA DANG, RTZIG PA DANG, RA BA DANG, RTA BABS DANG, SKAR KHUNG GI
DRA BA DANG, BA GA MA NI BEE d'U RY'I RANG BZHIN

CAN; PU SHU NI RIN PO CHE SNA BDUN GYI RANG BZHIN CAN TE, 'JIG
RTEN GYI KHAMS BDE BA CAN CI 'DRA BA DE BZHIN DU 'JIG RTEN GYI
KHAMS BEE d'U RYAR SNANG BA'I SANGS RGYAS KYI

ZHING GI YON TAN BKOD PA YANG DE DANG 'DRA'O, ,'JIG RTEN GYI
KHAMS DE NA BYANG CHUB SEMS DPA' GRANGS MED DPAG TU MED PA DE DAG
GI NANG NA BYANG CHUB SEMS DPA' SEMS

DPA' CHEN PO GTZO BO GNYIS YOD DE, GCIG GI MING NI NYI MA LTAR
RNAM PAR SNANG BYED CES BYA, GNYIS PA'I MING NI ZLA BA LTAR RNAM
PAR SNANG BYED CES BYA STE, DE DAG NI BCOM


@423B LDAN 'DAS DE BZHIN GSHEGS PA SMAN GYI BLA BEE d'U RYA'I 'OD
DE'I DAM PA'I CHOS KYI MDZOD 'DZIN PA'O, ,'JAM DPAL, DE LTA BAS
NA DAD PA'I RIGS KYI BU'AM, RIGS KYI BU MOS

SANGS RGYAS KYI ZHING DER SKYE BAR SMON LAM THOB CIG ,YANG BCOM
LDAN 'DAS KYIS 'JAM DPAL GZHON NUR GYUR PA LA BKA' STZAL PA, 'JAM
DPAL, SEMS CAN SO SO'I

SKYE PO GANG DAG DGE BA DANG, MI DGE BA MI SHES PA DAG YOD DE, DE
DAG NI CHAGS PA'I ZIL GYIS NON PA, SBYIN PA DANG, SBYIN PA'I
'BRAS BU RNAM PA SMIN PA MI SHES PA'O, ,DE DAG NI

BYIS PA, GLEN PA, DAD PA'I DBANG PO DANG BRAL BA, NOR GSOG CING
BSRUNG BA LA MNGON PAR BRTZON GYI, SBYIN PA YANG DAG PAR 'GYED PA
LA DE DAG GI SEMS MI 'GRO BA STE, SBYIN PA'I DUS

NYE BAR GNAS PA NA RANG GI LUS KYI SHA LAS BCAD PA BZHIN DU YID
MI DGA' BAR 'GYUR RO, ,SEMS CAN DE DAG NI BDAG NYID KYANG DU MA
YONGS SU MI SPYOD NA, PHA MA DANG, CHUNG MA DANG,

BU DANG, BU MO LA MI STER BA LTA SMOS KYANG CI DGOS, BRAN PHO
DANG, BRAN MO DANG, LAS BYED PA RNAMS LA LTA SMOS KYANG CI DGOS,
GZHAN SLONG BA RNAMS LA LTA SMOS KYANG CI DGOS, SEMS

CAN DE LTA BU DE DAG NI 'DI NAS SHI 'PHOS NAS YI DVAGS KYI 'JIG
RTEN DU SKYE BAR 'GYUR RO, ,YANG NA DUD 'GRO'I SKYE GNAS SU SKYE
BAR 'GYUR RO, ,DE LA GANG DAG SNGON MIR GYUR PA NA, BCOM


@424A *, ,LDAN 'DAS DE BZHIN GSHEGS PA SMAN GYI BLA BEE d'U RYA'I
'OD DE'I MTSAN THOS PAR GYUR PA DE DAG NI GSHIN RJE'I 'JIG RTEN
NA GNAS KYANG RUNG, DUD 'GRO'

SKYE GNAS NA GNAS KYANG RUNG STE, DER DE BZHIN GSHEGS PA DE'I
MTSAN MNGON DU 'GYUR ZHING, DRAN MA THAG PA TZAM GYIS DE NAS SHI
'PHOS NAS YANG MI'I 'JIG RTEN DU SKYE BAR

'GYUR, TSE RABS DRAN PAR 'GYUR, NGAN 'GRO'I 'JIGS PAS SKRAG NAS
YANG 'DOD PA'I YON TAN DAG DON DU MI GNYER BA DANG, SBYIN PA LA
MNGON PAR DGA' BA DANG, SBYIN

PA'I BSNGAGS PA BRJOD PA DANG, BDOG PA THAMS CAD YONGS SU GTONG
BAR 'GYUR TE, RIM GYIS RANG GI MGO DANG, LAG PA DANG, RKANG PA
DANG, MIG DANG, SHA DANG, KHRAG KYANG

SLONG BA RNAMS LA RAB TU SBYIN PAR 'GYUR NA, NOR GYI PHUNG PO
GZHAN LTA SMOS KYANG CI DGOS, 'JAM DPAL, GZHAN YANG, SEMS CAN
GANG DAG DE BZHIN GSHEGS PA RNAMS KYI

BSLAB PA'I GNAS 'JIG PA DAG YOD DE, DE DAG TSUL KHRIMS LOG PAR
ZHUGS SHING, LTA BA LOG PAR ZHUGS NAS GANG DAG TSUL KHRIMS DANG
LDAN PA DE DAG NI TSUL KHRIMS BSRUNG

GI; MANG DU THOS PA YONGS SU MI 'TSOL TE, DE BZHIN GSHEGS PAS
GSUNGS PA'I MDO SDE RNAMS KYI DON ZAB MO MI SHES, GANG DAG MANG
DU THOS PA DE DAG NI LHAG PA'I NGA RGYAL CAN


@424B DU GYUR TE, NGA RGYAL GYIS NON PAS GZHAN DAG LA PHRAG DOG
BYED CING DAM PA'I CHOS LA DBANG ZA BAR 'GYUR, SPONG BAR 'GYUR
RO, ,MI BLUN PO DE LTA BU DE DAG NI BDUD KYI PHYOGS

PA STE BDAG KYANG LA MA NGAN PAR ZHUGS LA, SEMS CAN GZHAN BYE BA
KHRAG KHRIG BRGYA STONG DU MA DAG KYANG G-YANG SA CHEN POR LTUNG
BAR BYED PA'O, ,SEMS CAN DE LTA BU DE DAG NA SEMS CAN

DMYAL BA MI BZAD PAR 'GRO BAR 'GYUR RO, ,GANG DAG SNGON MIR GYUR
PA NA BCOM LDAN 'DAS DE BZHIN GSHEGS PA SMAN GYI BLA BEE d'U
RYA'I 'OD DE'I MTSAN THOS PAR GYUR PA DE DAG NI SEMS CAN

DMYAL BA NA GNAS KYANG DER SANGS RGYAS KYI MTHUS DE BZHIN GSHEGS
PA DE'I MTSAN MNGON DU 'GYUR TE, DE DAG DE NAS SHI 'PHOS NAS YANG
MI'I 'JIG RTEN DU SKYE BAR 'GYUR, YANG DAG PA'I

LTA BA CAN DANG, BRTZON 'GRUS DANG LDAN PA DANG, DGE BA'I BSAM PA
CAN DU 'GYUR RO, ,DE DAG KHYIM SPANGS TE, DE BZHIN GSHEGS PA'I
BSTAN PA LA RAB TU BYUNG NAS MTHAR GYIS BYANG CHUB SEMS

DPA'I SPYAD PA SPYOD PAR 'GYUR RO, ,'JAM DPAL, GZHAN YANG, SEMS
CAN GANG DAG BDAG GI BSNGAGS PA BRJOD CING, PHRAG DOG GIS GZHAN
DAG LA MI SNYAN PAR BRJOD PA YOD DE,

BDAG LA BSTOD CING GZHAN LA SMOD PA'I SEMS CAN DE DAG NGAN SONG
GSUM PO DAG TU LO STONG PHRAG MANG POR SDUG BSNGAL MYONG BAR
'GYUR RO, ,DE DAG LO STONG PHRAG DU MA 'DAS NAS DE NAS SHI


@425A *, ,'PHOS NAS PA LANG DANG, RTA DANG, RNGA MO DANG, BONG BU
LA SOGS PA DUD 'GRO'I SKYE GNAS RNAMS SU SKYE BAR 'GYUR, LCUG
LCAG DANG, DBYUG LCAG RNAMS KYIS

BRDEG PA DANG, BKRES PA DANG, SKOM PAS LUS NYEN PA DANG, KHAL
CHEN PO BKAL TE LAM DU 'GRO BAR 'GYUR RO, ,GAL TE BRGYA LA MI'I
SKYE BA RNYED NA YANG RTAG TU RIGS DMA' BA RNAMS

KYI NANG DU SKYE BAR 'GYUR, BRAN TU 'GYUR ZHING GZHAN GYI DBANG
DU 'GYUR RO, ,GANG DAG SNGON MIR GYUR PA NA BCOM LDAN 'DAS DE
BZHIN GSHEGS PA SMAN GYI BLA BEE d'U RYA'I 'OD DE'I MTSAN THOS

PAR GYUR PA DE DAG NI DGE BA'I RTZA PA DES SDUG BSNGAL THAMS CAD
LAS YONGS SU THAR BAR 'GYUR, DBANG PO RNO BAR 'GYUR, MKHAS PA
DANG, GSAL BA DANG, YID GZHUNGS PA DANG, DGE BA

YONGS SU BTZAL BA LA MNGON PAR BRTZON PA DANG, RTAG TU DGE BA'I
BSHES GNYEN DANG 'GROGS PA RNYED PAR 'GYUR, BDUD KYI ZHAGS PA
GCOD PA DANG, MA RIG PA'I SGO NGA'I SBUBS

GCOG PA DANG, NYON MONGS PA'I CHU KLUNG SKEMS PAR 'GYUR, SKYE BA
DANG, RGA SHI DANG, MYA NGAN DANG, SMRE SNGAGS 'DON PA DANG, SDUG
BSNGAL PA DANG, YID MI BDE BA DANG, 'KHRUG PA RNAMS

LAS YONGS SU THAR BAR 'GYUR RO, ,'JAM DPAL, GZHAN YANG, SEMS CAN
GANG DAG PHRA MA LA MNGON PAR DGA' ZHING SEMS CAN DAG PHAN TSUN
'THAB PA DANG, RTZOD PA DANG, 'GYOD


@425B PAR BYED DU 'JUG PA DAG [?] YOD DE, SEMS CAN DE DAG RNAM PAR
RTZOD PA'I SEMS SU GYUR PAS LUS DANG, NGAG DANG, YID KYIS MI DGE
BA SNA TSOGS MNGON PAR 'DU BYED DO, ,GCIG LA GCIG PHAN

PA MA YIN PA 'DOD CING RTAG TU PHAN TSUN GNOD PAR BYA BA'I PHYIR
BRTZON TE, DE DAG NAGS TSAL GYI LHA DANG, SHING GI LHA DANG, RI'I
LHA 'GUGS PAR BYED, DUR KHROD RNAMS SU 'BYUNG PO THA DAD PA DAG

'GUGS PAR BYED, DUD 'GRO'I SKYE GNAS SU SONG BA'I SROG CHAGS
RNAMS KYI SROG GCOD CING, SHA DANG, KHRAG ZA BA'I GNOD SBYIN
DANG, SRIN PO RNAMS MCHOD PAR BYED, DGRA BO DE'I MING NAS

BRJOD PA 'AM, GZUGS BYAS NAS DER RIG SNGAGS DRAG PO BSGRUB CING,
BYAD STEMS DANG, RO LANGS KYI SBYOR BAS SROG GI BAR CHAD BYA BA
DANG, LUS RNAM PAR GZHIG PAR 'DOD PA LA GANG DAG

GIS BCOM LDAN 'DAS DE BZHIN GSHEGS PA SMAN GYI BLA BEE d'U RYA'I
'OD KYI RGYAL PO DE'I MTSAN THOS PAR GYUR BA DE DAG LA GANG GIS
KYANG BAR CHAD BYA BAR MI NUS TE, DE DAG PHAN TSUN BYAMS

PA'I SEMS DANG, PHAN PA'I SEMS DANG, GNOD SEMS MED PA'I SEMS SU
GNAS PAR 'GYUR, RANG RANG GI BDOG PAS CHOG SHES PAR 'GYUR RO,
,'JAM DPAL, GZHAN YANG,

'KHOR BZHI PO DGE SLONG DANG, DGE SLONG MA DANG, DGE BSNYEN DANG,
DGE BSNYEN MA DAG DANG, GZHAN YANG DAD PA'I RIGS KYI BU 'AM, RIGS
KYI BU MO GANG DAG YAN LAG BRGYAD DANG


@426A *, ,LDAN PA'I BSNYEN GNAS LA NYE BAR GNAS TE, LO GCIG GAM,
ZLA BA GSUM DU BSLAB PA'I GZHI RNAMS 'DZIN CING GANG DAG GIS BSAM
PAS BDAG GIS

DGE BA'I RTZA BA 'DIS NUB PHYOGS GZHAN DE BZHIN GSHEGS PA TSE
DPAG MED BZHUGS PA'I 'JIG RTEN GYI KHAMS BDE BA CAN DU SKYE BAR
SHOG CIG CES SMON LAM DE LTA BU BTAB PA

DAG LAS, GANG DAG GIS BCOM LDAN 'DAS DE BZHIN GSHEGS PA SMAN GYI
BLA BEE d'U RYA'I 'OD DE'I MTSAN THOS PAR GYUR PA DE DAG 'CHI
BA'I DUS KYI TSE BYANG CHUB SEMS DPA' BRGYAD RDZU

'PHRUL GYIS LHAGS NAS LAM STON PAR 'GYUR TE DE DAG DER PADMA TSON
KHA DOG SNA TSOGS RNAMS LAS RDZUS TE SKYE BAR 'GYUR RO, ,GANG LA
LA DAG LHA'I 'JIG RTEN DU SKYE BAR 'GYUR BA DE DAG

NI DER SKYES NAS SNGON GYI DGE BA'I RTZA BA DE ZAD PAR MI 'GYUR
ZHING NGAN 'GROR 'GRO BAR MI 'GYUR RO, ,DE NAS SHI 'PHOS NAS
KYANG MI'I 'JIG RTEN 'DIR GLING BZHI PA'I DBANG PHYUG 'KHOR

LOS BSGYUR BA'I RGYAL POR 'GYUR TE, SEMS CAN BYE BA KHRAG KHRIG
BRGYA STONG DU MA DGE BA BCU'I LAS KYI LAM LA 'GOD BAR 'GYUR RO,
,GZHAN DU NA YANG, RGYAL RIGS SHING S'A LA CHEN PO LTA

BU'I KHYIM DAG TU SKYE BAR 'GYUR, BRAM ZE SHING S'A LA CHEN PO
LTA BU'I KHYIM DAG DANG, KHYIM BDAG SHING S'A LA CHEN PO LTA BU'I
KHYIM DAG DANG, NOR DANG, 'BRU DANG, MDZOD DANG, BANG BA


@426B MANG PO 'BYOR PA'I KHYIM DAG TU SKYE BAR 'GYUR TE, GZUGS
PHUN SUM TSOGS PA DANG, DBANG PHYUG PHUN SUM TSOGS PA DANG, G-YOG
PHUN SUM TSOGS PA DANG, DPA' BA DANG,

BRTUL PHOD PA DANG, TSAN PO CHEN PO'I STOBS KYI SHUGS DANG LDAN
PAR 'GYUR RO, ,BUD MED GANG GIS DE BZHIN GSHEGS PA DE'I MTSAN
THOS SHING BZUNG BA DE'I BUD MED KYI DNGOS PO

DE THA MA YIN PAR SHES PAR BYA'O, ,DE NAS BCOM LDAN 'DAS LA 'JAM
DPAL GZHON NUR GYUR PAS 'DI SKAD CES GSOL TO, ,BCOM LDAN 'DAS,
SLAD MA'I TSE SLAD MA'I DUS NA,

GANG DAG MDO 'DI 'CHANG BA DANG, KLOG PA DANG, 'CHANG BA DANG,
GZHAN DAG LA RGYA CHER YANG DAG PAR STON PA DANG, YI GER 'DRI BA
DANG, YI GER 'DRIR STZOL BA DANG, GLEGS BAM

LA BRIS TE ME TOG DANG, BDUG PA DANG, SPOS DANG, PHRENG BA DANG,
BYUG PA DANG, GDUGS DANG, RGYAL MTSAN RNAMS KYIS BKUR STIR BGYI
BA'I RIGS KYI BU 'AM, RIGS KYI BU MO

DE DAG LA BDAG GIS BCOM LDAN 'DAS DE BZHIN GSHEGS PA SMAN GYI BLA
BEE d'U RYA'I 'OD DE'I MTSAN RNAM PA SNA TSOGS SU BSGRAG PAR
BGYI'O, ,THA NA RMI LAM DU YANG SANGS RGYAS KYI

MTSAN RNA LAM DU NYE BAR BSGRAG PAR BGYI'O, ,TSON SNA LNGA PA'I
TSON RNAMS KYIS DKRIS TE PHYOGS GTZANG MAR BZHAG NA, GANG NA MDO
SDE 'DI GNAS PA DER RGYAL PO CHEN PO BZHI 'KHOR DANG


@427A *, ,BCAS PA DANG, LHA BYE BA KHRAG KHRIG BRGYA STONG GZHAN
YANG MCHI BAR 'GYUR RO, ,GANG DAG BCOM LDAN 'DAS DE BZHIN GSHEGS
PA SMAN GYI BLA BEE d'U RYA'I 'OD

DE'I MTSAN DANG, SNGON GYI SMON LAM GYI KHYAD PAR RGYAS BA'I MDO
'DI 'DZIN PA DE DAG DUS MA LAGS PAR 'GUM PAR MI 'GYUR, SUS KYANG
MDANGS 'PHROG PAR MI NUS TE ,

PHROGS NA YANG SLAR 'PHROG PAR 'GYUR RO, ,BCOM LDAN 'DAS KYIS
BKA' STZAL PA, 'JAM DPAL, DE DE BZHIN TE JI SKAD SMRAS PA BZHIN
NO, ,'JAM DPAL, DAD PA'I RIGS KYI BU

'AM; RIGS KYI BU MO GANG DAG DE BZHIN GSHEGS PA DE LA MCHOD PA
BYED PA DE DAG GIS DE BZHIN GSHEGS PA DE'I SKU GZUGS BYA, NYIN
ZHAG BDUN DU 'PHAGS PA'I LAM YAN LAG

BRGYAD DANG LDAN PA'I BSNYEN GNAS LA NYE BAR GNAS PAR BYA'O, ,KHA
ZAS GTZANG MA BZA' ZHING LUS LEGS PAR BKRUS TE, GOS BZANG PO DRI
MA MED PA BGO ZHING

PHYOGS GTZANG MAR ME TOG SNA TSOGS SIL MA BKRAM PA, SPOS SNA
TSOGS KYIS BDUG PA, RAS DANG, GDUGS DANG, RGYAL MTSAN SNA TSOGS
KYIS LEGS PAR BRGYAN PA'I SA PHYOGS SU

GRIM [?] MED PA'I SEMS DANG, RNYOG PA MED PA'I SEMS DANG, GNOD SEMS
MED PA'I SEMS DANG, BYAMS PA'I SEMS DANG, BTANG SNYOMS KYI SEMS
DANG, MNYAM PA'I SEMS SU BYA, ROL


@427B MO'I SGRA DANG, SIL SNYAN DANG, GLU DBYANGS BLANG ZHING DE
BZHIN GSHEGS PA'I SKU GZUGS DE LA BSKOR BA BYA STE, DE'I SNGON
GYI SMON LAM YANG YID LA BYA ZING MDO SDE 'DI YANG BSTAN NA GANG
BSAMS

PA DANG, GANG SMON PA'I BSAM PA DE THAMS CAD YONGS SU RDZOGS PAR
'GYUR TE, GAL TE TSE RING POR SMON NA NI TSE RING POR 'GYUR RO,
,GAL TE LONGS SPYOD DANG LDAN PAR SMON NA NI LONGS SPYOD

'BYOR PAR 'GYUR RO, ,GAL TE DBANG PHYUG DANG LDAN PAR SMON NA NI
TSIGS CHUNG DUS RNYED PAR 'GYUR RO, ,GAL TE BU 'DOD NA NI BU
RNYED PAR 'GYUR RO, ,GANG DAG SDIG PA CAN GYI RMI LAM RMIS

SAM; GANG DU BYA KHVA DA DANG, LTAS NGAN PA MTHONG NGAM, GNAS
GANG DU BKRA MI SHIS PA BRGYA DAG GNAS PAR GYUR PA LA GANG DAG
BCOM LDAN 'DAS DE BZHIN GSHEGS PA SMAN GYI BLA BEE d'U RYA'I

'OD DE LA MCHOD PA RNAM PA SNA TSOGS KYIS BKUR STI BYED NA, RMI
LAM NGAN PA DANG, LTAS NGAN PA DANG, BKRA MI SHIS PA'I DNGOS PO
THAMS CAD MTHONG BAR MI 'GYUR RO, ,GANG DAG MES

'JIGS PA DANG, CHUS 'JIGS PA DANG, DUG GIS 'JIGS PA DANG, MTSON
GYIS 'JIGS PA DANG, G-YANG SAS 'JIGS PA DANG, GLANG PO CHE GTUM
POS 'JIGS PA DANG, SENG GES

'JIGS PA DANG, STAG GIS 'JIGS PA DANG, DOM DANG, DRED DANG, SBRUL
GDUG PAS 'JIGS PA DANG, SBRUL DANG, SDIG PA DANG, RKANG LAG BRGYA
PA'I 'JIGS PA DE


@428A *, ,DAG GIS, DE BZHIN GSHEGS PA DE LA MCHOD PA BYAS NA
'JIGS PA THAMS CAD LAS YONGS SU THAR PAR 'GYUR RO, ,GANG DAG PHA
ROL GYI DMAG TSOGS KYIS 'JIGS

PA DANG, RKUN POS 'JIGS PA DANG, CHOM POS 'JIGS PA DE DAG GIS
YANG DE BZHIN GSHEGS PA DE LA MCHOD PA BYA'O, ,'JAM DPAL, GZHAN
YANG, DAD PA'I RIGS KYI BU 'AM,

RIGS KYI BU MO GANG DAG JI SRID 'TSO'I BAR DU DKON MCHOG GSUM LA
SKYABS SU 'DZIN CING LHA GZHAN MI 'DZIN PA DANG, GANG DAG YANG
BSLAB PA'I GZHI LNGA PO DAG 'DZIN PA DANG,

GANG DAG BSLAB PA'I GZHI BCU PO DAG 'DZIN PA DANG, GANG DAG BYANG
CHUB SEMS DPA'I SNGOM PA BSLAB PA'I GZHI BZHI BRGYA PO DAG 'DZIN
PA DANG, KHYIM GYI GNAS NAS BYUNG BA'I DGE

SLONG GANG DAG BSLAB PA'I GZHI NYIS BRGYA LNGA BCU PO DAG 'DZIN
PA DANG, DGE SLONG MA GANG DAG BSLAB PA'I GZHI LNGA BRGYA PO DAG
'DZIN PA DANG, GANG DAG JI LTAR YONGS SU BZUNG BA'I

BSLAB PA'I SNGOM PA DE DAG GI NANG NAS BSLAB PA'I GZHI GANG YANG
RUNG BA ZHIG LAS NYAMS PAR GYUR TE, NGAN 'GRO NGAN SONG GIS 'JIGS
SKRAG PA GANG DAG ,BCOM LDAN 'DAS DE

BZHIN GSHEGS PA SMAN GYI BLA BEE d'U RYA'I 'OD DE LA MCHOD PA
RNAM PA SNA TSOGS BYED NA, DE DAG LA NGAN SONG GSUM GYI SDUG
BSNGAL MED PAR SHES PAR BYA'O, ,BUD MED GANG


@428B LA LA BU BTZA' BA'I DUS NA SDUG BSNGAL MA RUNGS PA DRAG PO
MI BZAD PA MYONG BA DE BCOM LDAN 'DAS DE BZHIN GSHEGS PA SMAN GYI
BLA BEE d'U RYA'I 'OD DE LA MCHOD NA DE MYUR DU YONGS

SU THAR PAR 'GYUR RO, ,BU YANG YAN LAG YONGS SU TSANG BAR BTZA'
ZHING GZUGS BZANG BA DANG, MDZES PA DANG, BLTA NA SDUG PA DANG,
DBANG PO RNO BA DANG, BLO DANG LDAN PA DANG, NAD

MED CING GNOD PA NYUNG BAR 'GYUR RO, ,DE LA MI MA YIN PAS MDANGS
'PHROG PAR MI NUS SO, ,DE NAS BCOM LDAN 'DAS KYIS TSE DANG LDAN
PA KUN DGA' BO LA BKA' STZAL PA, KUN DGA'

BO; GANG GI PHYIR NGA BCOM LDAN 'DAS DE BZHIN GSHEGS PA SMAN GYI
BLA BEE d'U RYA'I 'OD DE'I YON TAN BRJOD PAR KHYOD DAD DAM, YID
CHES SAM, YANG NA KHYOD SANGS RGYAS KYI SPYOD YUL

ZAB MO 'DI LA YID GNYIS SAM, SOM NYI 'AM, THE TSOM ZA BA MED DAM,
DE SKAD CES BKA' STZAL PA DANG, DE NAS BCOM LDAN 'DAS LA TSE DANG
LDAN PA KUN DGA' BOS 'DI SKAD CES

GSOL TO, ,BTZUN PA BCOM LDAN 'DAS BDAG DE BZHIN GSHEGS PAS GSUNGS
PA'I CHOS RNAMS LA YID GNYIS SAM, SOM NYI 'AM, THE TSOM 'TSAL BA
MA MCHIS SO, ,DE CI'I

SLAD DU ZHE NA, DE BZHIN GSHEGS PA RNAMS LA SKU DANG, GSUNG DANG,
THUGS KYI KUN TU SPYOD PA YONGS SU MA DAG PA MI MNGA' BA'I SLAD
DU'O, ,BCOM LDAN 'DAS, GDUGS DANG DGUNG


@429A *, ,ZLA 'DI LTAR RDZU 'PHRUL CHE ZHING 'DI LTAR MTHU CHE BA
'DI GNYIS NI DOGS LA LTUNG YANG GDA', RI'I RGYAL PO RI RAB NI
GNAS NAS 'PHO YANG GDA' YI, SANGS

RGYAS RNAMS KYIS BKA' NI GZHAN DU MI 'GYUR LAGS SO, ,BTZUN PA
BCOM LDAN 'DAS, DE LTA LAGS KYIS BYANG [?], SEMS CAN DAD PA'I DBANG
PO DANG BRAL BA DAG MCHIS TE, SANGS RGYAS

RNAMS KYI SANGS RGYAS KYI SPYOD YUL 'DI THOS NAS DE DAG 'DI SNYAM
DU SEMS PAR 'GYUR TE DE BZHIN GSHEGS PA DE'I MTSAN 'DI DRAN PA
TZAM GYIS JI LTAR SHIN TU YON TAN DANG, PHAN

YON DU 'GYUR SNYAM NAS, DE DAG MI DAD CING YID MA CHES SHING
SPONG BAS, YUN RING POR GNOD BA DANG, MI SMAN PA DANG, MI BDE BA
DANG, LOG PAR LTUNG BAR 'GYUR RO, ,BCOM LDAN 'DAS

KYIS BKA' STZAL PA, KUN DGA' BO, DE BZHIN GSHEGS PA DE'I MTSAN
SU'I RNA LAM DU GRAGS PAR GYUR PA DE NGAN 'GRO NGAN SONG DU 'GRO
BAR 'GYUR BA NI GNAS MED DE GO SKABS MA

YIN NO, ,KUN DGA' BO, SANGS RGYAS RNAMS KYI SANGS RGYAS KYI SPYOD
YUL NI YID CHES PAR DKA' BA'O, ,KUN DGA' BO, KHYOD DAD CING YID
CHES PA GANG YIN PA DE NI DE BZHIN GSHEGS

PA'I MTHU YIN PAR BLTA'O, ,BYANG CHUB SEMS DPA' SEMS DPA' CHEN PO
SKYE BA GCIG GIS THOGS PA RNAMS MA GTOGS PAR, 'DI NI NYAN THOS
DANG, RANG SANGS RGYAS THAMS CAD


@429B KYIS MA YIN NO, ,KUN DGA' BO, MIR 'GYUR BA RNYED PA NI
RNYED PAR DKA'O, ,DKON MCHOG GSUM LA DAD CING GUS PA YANG RNYED
PAR DKA'O, ,DE BZHIN GSHEGS PA DE'I MTSAN THOS PA YANG

RNYED PAR SHIN TU DKA'O, ,KUN DGA' BO, BCOM LDAN 'DAS DE BZHIN
GSHEGS PA SMAN GYI BLA BEE d'U RYA'I 'OD DE'I BYANG CHUB SEMS
DPA'I SPYOD PA NI TSAD MED DO, ,THABS LA MKHAS PA YANG

TSAD MED DO, ,SMON LAM GYI KHYAD PAR RGYAS PA YANG TSAD MED DO,
,NGA DE BZHIN GSHEGS PA DE'I BYANG CHUB SEMS DPA'I SPYOD PA BSKAL
PA 'AM, BSKAL PA LAS LHAG PAR RGYA CHER YANG DAG PAR

BSHAD PAR 'DOD KYANG BSKAL PA ZAD PAR 'GYUR GYI, BCOM LDAN 'DAS
DE BZHIN GSHEGS PA SMAN GYI BLA BEE d'U RYA'I 'OD DE'I SNGON GYI
SMON LAM GYI KHYAD PAR RGYAS PA'I MTHA' RTOGS PAR NI MI

'GYUR RO, ,YANG DE'I TSE 'KHOR DE'I NANG NAS BYANG CHUB SEMS DPA'
SEMS DPA' CHEN PO SKYABS GROL ZHES BYA BA STAN LAS LANGS TE, BLA
GOS PHRAG PA GCIG TU GZAR NAS PUS MO G-YAS

PA'I LHA NGA SA LA BTZUGS TE, BCOM LDAN 'DAS GA LA BA DER LOGS SU
THAL MO SBYAR BA BTUD NAS BCOM LDAN 'DAS LA 'DI SKAD CES GSOL TO,
,BTZUN PA BCOM LDAN 'DAS,

SLAD MA'I TSE SLAD MA'I DUS NA, SEMS CAN BRO NAD SNA TSOGS KYIS
YONGS SU GZIR TE, YUN RING PO'I BRO NAD KYIS LUS KYI SHA BAS
SHING BKRES PA DANG, SKOM PAS GRE BA DANG, MCHU NI


@430A *, ,SKAMS, 'GUM PA LA NI MNGON DU PHYOGS, MDZA' BSHES DANG,
NYE DU DANG, SNAG GI GNYEN MTSAMS DU BA RNAMS KYIS NI BSKOR,
PHYOGS RNAMS NI MUN PAR

MTHONG, GSHIN RJE'I MI RNAMS KYIS NI DRANGS TE, DE'I LUS 'DI NA
NYAL YANG RNAM PAR SHES PA CHOS KYI RGYAL PO GSHIN RJE'I MDUN DU
KHRID CING MI DE DANG, LHAN CIG SKYES PA'I LHA SLAD

BZHIN 'BRANG BA GANG LAGS PA DES NI DES DGE BA DANG, MI DGE BA
BGYIS PA DE THAMS CAD LEGS PAR YI GE LA BRIS NAS CHOS KYI RGYAL
PO GSHIN RJE LA PHUL BA DANG, CHOS KYI RGYAL PO

GSHIN RJES DE LA DRIS SHING BRTAGS NAS DGE BA 'AM, MI DGE BA JI
LTAR BGYIS PA DE BZHIN DU BSGO BA LAS, GANG DAG NAD PA DE'I DON
DU BCOM LDAN 'DAS DE BZHIN GSHEGS PA

SMAN GYI BLA BEE d'U RYA'I 'OD DE LA SKYABS SU MCHI ZHING 'DI
'DRA BA'I SBYOR BAS MCHOD PA BGYI NA, DE'I RNAM PAR SHES PA SLAR
LDOG CING RMI LAM RMIS PA BZHIN DU BDAG NYID KYI 'TSAL BA'I GNAS

DER MCHI STE, YANG NA NI GDUGS BDUN, YANG NA NI GDUGS NYI SHU
RTZA GCIG YANG NA NI GDUGS SUM CU RTZA LNGA, YANG NA NA GDUGS
BZHI BCU RTZA DGU LA DE'I RNAM PAR SHES PA SLAR LDOG

CING DRAN PA RNYED LA, DE DGE BA DANG, MI DGE BA'I LAS KYI RNAM
PAR SMIN PA BDAG NYID KYI MNGON SUM DU 'GYUR TE SROG GI SLAD DU
YANG SDIG PA'I LAS MI BGYID DO, ,DE LTA LAGS PAS DAD


@430B PA'I RIGS KYI BU 'AM, RIGS KYI BU MOS DE BZHIN GSHEGS PA DE
LA MCHOD PAR BGYI'O, ,DE NAS TSE DANG LDAN PA KUN DGA' BOS BYANG
CHUB SEMS DPA' SKYABS GROL LA 'DI SKAD CES

SMRAS SO, ,RIGS KYI BU, BCOM LDAN 'DAS DE BZHIN GSHEGS PA SMAN
GYI BLA BEE d'URYA'I 'OD DE LA JI LTAR MCHOD PAR BYA, BYANG CHUB
SEMS DPA' SKYABS GROL GYIS SMRAS PA, BTZUN PA

KUN DGA' BO, GANG DAG NAD CHEN PO LAS YONGS SU THAR BAR 'DOD PA
DE DAG GIS NAD PA DE'I DON DU, NYIN LAN BDUN MTSAN LAN BDUN DU
BCOM LDAN 'DAS DE BZHIN GSHEGS PA SMAN

GYI BLA BEE d'U RYA'I 'OD DE'I MTSAN YID LA BYA'O, ,MDO 'DI LAN
BZHI BCU RTZA DGU GDON PAR BYA'O, ,ZHAG BZHI BCU RTZA DGUR MAR ME
BUD PAR BYA'O, ,SKU GZUGS BDUN BYA'O, ,SKU GZUGS

RE RE'I SPYAN SNGAR YANG MAR ME BDUN BDUN GZHAG GO ,MAR ME RE
RE'I TSAD KYANG SHING RTA'I 'PHANG LO TZAM DU BYAS TE, CI NAS
KYANG ZHAG BZHI BCU RTZA DGUR MAR ME MI ZAD PAR BYA'O, ,TSON SNA
LNGA

BA'I BA DAN BZHI BCU RTZA DGU LAS LHAG PAR BYA'O, ,BTZUN PA KUN
DGA' BO, GZHAN YANG, RGYAL PO RGYAL RIGS SPYI BO NAS DBANG BSKUR
BA RNAMS LA, NAD KYI GNOD PA 'AM, RANG GI

DMAG TSOGS SAM, PHA ROL GYI DMAG TSOGS KYI GNOD PA 'AM, RGYU SKAR
GYI GNOD PA 'AM, GZA' ZLA BA'I GNOD PA 'AM, GZA' NYI MA'I GNOD PA
'AM, DUS MA YIN PA'I


@431A *, ,RLUNG DANG, CHAR GYI GNOD PA'AM, THAN PA'I GNOD PA YANG
RUNG STE, GNOD PA DANG, NAD 'GO BA DANG, 'KHRUG PA ZHIG NYE BAR
GNAS PAR GYUR NA, RGYAL PO RGYAL

RIGS SPYI BO NAS DBANG BSKUR BA DES SEMS CAN THAMS CAD LA BYAMS
PA'I SEMS SU BYA, BTZON DU BZUNG BA RNAMS GTANG BAR BYA ZHING
GONG DU SMOS PA BZHIN DU BCOM LDAN 'DAS DE

BZHIN GSHEGS PA SMAN GYI BLA BEE d'URYA'I 'OD DE LA DE LTA BUR
MCHOD PA BYAS NA RGYAL PO RGYAL RIGS SPYI BO NAS DBANG BSKUR BA
DE'I DGE BA'I RTZA BA DE DANG, BCOM LDAN 'DAS DE BZHIN GSHEGS

PA SMAN GYI BLA BEE d'URYA'I 'OD DE'I SNGON GYI SMON LAM GYI
KHYAD PAR GYIS, BDE BA DANG, YUL BDE BA DANG, LO LEGS PAR 'GYUR,
RLUNG DANG, CHAR DUS SU LDANG ZHING LO TOG 'GRUB PAR 'GYUR

RO; ,YUL DE NA GNAS PA'I SEMS CAN THAMS CAD KYANG NAD MED PA
DANG, BDE BA DANG, MCHOG TU DGA' BA MANG BAR 'GYUR RO, ,YUL DER
GNOD SBYIN DANG, SRIN PO DANG, 'BYUNG PO

DANG, SHA ZA MA RUNGS PAS SEMS CAN RNAMS LA GTZE BAR MI 'GYUR RO,
,LTAS NGAN PA THAMS CAD MTHONG BAR MI 'GYUR RO, ,RGYAL PO RGYAL
RIGS SPYI BO NAS DBANG BSKUR BA

DE'I TSE DANG, MDOG DANG, STOBS DANG, NAD MED PA DANG, DBANG
PHYUG RNAMS MNGON PAR 'PHEL BAR 'GYUR RO, ,DE NAS TSE DANG LDAN
PA KUN DGA' BO SA BYANG CHUB SEMS


@431B DPA' SKYABS GROL LA 'DI SKAD CES SMRAS SO, ,RIGS KYI BU, JI
LTAR NA TSE YONGS SU ZAD NAS YANG MNGON PAR SKYE, BYANG CHUB SEMS
DPA' SKYABS GROL GYIS SMRAS PA, BTZUN PA KUN

DGA' BO, DUS MA YIN PAR 'CHI BA DGU YOD PAR KHYOD KYIS DE BZHIN
GSHEGS PA LAS MA THOS SAM, DE'I PHYIR SNGAGS DANG, SMAN GYI SPYOR
BA RNAMS BSTAN TO, ,SEMS CAN NAD

KYIS BTAB PA LA DE NAD TSABS MI CHAS KYANG SMAN DANG, RIM GRO
BYED BA DANG MI LDAN NAM, YANG NA SMAN PA SMAN MA YIN PA BYED PA
YANG YOD DE 'DI NI DUS MA YIN PAR 'CHI BA DANG PO'O, ,DUS

MA YIN PAR 'CHI BA GNYIS PA NI, GANG DAG RGYAL PO'I CHID PAS 'CHI
BA'I DUS BYED PA'O, ,DUS MA YIN PAR 'CHI BA GSUM PA NI, GANG DAG
HA CANG BAG MED DE BAG MED PAR GNAS PA DE

DAG LA MI MA YIN PA DAG GIS MDANGS 'PHROG PA'O, ,DUS MA YIN PAR
'CHI BA BZHI PA NI GANG DAG MES TSIG STE 'CHI BA'I DUS BYED PA'O,
,DUS MA YIN PAR 'CHI BA LNGA PA NI, GAD DAG CHUS

'CHI BA'O, ,DUS MA YIN PAR 'CHI BA DRUG PA NI, GANG DAG SENG GE
DANG, STAG DANG, WA DANG, SBRUL DANG, GCAN ZAN KHRO BO'I NANG DU
CHUD DE 'CHI BA'O, ,DUS MA YIN PAR 'CHI BA BDUN PA NI,

GANG DAG RI KHA NAS G-YANG DU LHUNG PA'O, ,DUS MA YIN PAR 'CHI BA
BRGYAD PA NI, GANG DAG DUG DANG, BYAD DANG, RO LANGS KYI SBYOR
BAS GSOD PA'O, ,DUS MA YIN PAR 'CHI BA DGU PA NI, GANG


@432A *, ,DAG ZAS DANG, SKOM MA RNYED NAS BKRES PA DANG, SKOM PAS
NYEN TE 'CHI BA'I DUS BYED BA'O, ,MDOR NA, 'DI DAG NI DE BZHIN
GSHEGS PAS DUS MA YIN

PAR 'CHI BA CHEN POR BSTAN PA STE, GZHAN YANG, DUS MA YIN PAR
'CHI PA NI GRANGS MED DPAG TU MED DO, ,DE NAS 'KHOR DER GNOD
SBYIN GYI SDE DPON CHEN PO BCU GNYIS 'DUS

PAR GYUR TE, GNOD SBYIN GYI SDE DPON CHEN PO JI 'JIGS DANG, GNOD
SBYIN GYI SDE DPON CHEN PO RDO RJE DANG, GNOD SBYIN GYI SDE DPON
CHEN PO RGYAN 'DZIN DANG, GNOD SBYIN GYI SDE DPON

CHEN PO GZA' 'DZIN DANG, GNOD SBYIN GYI SDE DPON CHEN PO RLUNG
DANG, GNOD SBYIN GYI SDE DPON CHEN PO GNAS BCAS DANG, GNOD SBYIN
GYI SDE DPON CHEN PO DBANG 'DZIN DANG,

GNOD SBYIN GYI SDE DPON CHEN PO BTUNG 'DZIN DANG, GNOD SBYIN GYI
SDE DPON CHEN PO SMRA 'DZIN DANG, GNOD SBYIN GYI SDE DPON CHEN PO
BSAM 'DZIN DANG, GNOD SBYIN GYI SDE DPON

CHEN PO G-YO BA 'DZIN DANG, GNOD SBYIN GYI SDE DPON CHEN PO
RDZOGS BYED DE, GNOD SBYIN GYI SDE DPON CHEN PO BCU GNYIS PO DE
DAG GO ,GNOD SBYIN GYI SDE DPON CHEN PO RE RE

LA YANG G-YOG GNOD SBYIN BDUN 'BUM BDUN 'BUM YOD PA STE, DE DAG
GIS TSIG GCIG TU BCOM LDAN 'DAS LA 'DI SKAD CES GSOL TO, ,SANGS
RGYAS KYI MTHUS BDAG CAG GIS BCOM


@432B LDAN 'DAS DE BZHIN GSHEGS PA SMAN GYI BLA BEE d'URYA'I 'OD
DE'I MTSAN THOS TE BDAG CAG LA'ANG NGAN 'GROR MCHI BA'I 'JIGS PA
'BYUNG BAR MI 'GYUR RO, ,DE NAS BDAG CAG LHAN CIG TU,

MTHUN PAR JI SRID 'TSO'I BAR DU SANGS RGYAS LA SKYABS SU MCHI'O,
,CHOS LA SKYABS SU MCHI'O, ,DGE 'DUN LA SKYABS SU MCHI'O, ,SEMS
CAN THAMS CAD KYI DON DANG, SMAN PA DANG, BDE BA'I

SLAD DU SPRO BAR BGYI'O, ,BYE BRAG DU NI GRONG NGAM, GRONG KHYER
RAM, GRONG RDAL LAM, DGON PA'I GNAS GANG NA MDO SDE 'DI SPYOD PA
DANG, GANG NA BCOM LDAN 'DAS DE BZHIN GSHEGS PA SMAN

GYI BLA BEE d'URYA'I 'OD DE'I MTSAN 'CHANG BA DANG, MCHOD PA
DANG, RIM GRO BGYID PA'I SEMS CAN DE DAG LA BDAG CAG GIS BSRUNG
BAR BGYI, YONGS SU BSKYANG BAR BGYI, GNOD PA

THAMS CAD LAS YONGS SU THAR BAR BGYI, BSAM PA THAMS CAD YONGS SU
RDZOGS PAR BGYI'O, ,DE NAS BCOM LDAN 'DAS KYIS GNOD SBYIN GYI SDE
DPON CHEN PO DE DAG LA LEGS SO

ZHES BYA BA BYIN TE, GNOD SBYIN GYI SDE DPON CHEN PO DAG ,GANG GI
PHYIR KHYED, BCOM LDAN 'DAS DE BZHIN GSHEGS PA SMAN GYI BLA BEE
d'URYA'I 'OD DE LA BYAS PA GZO ZHING RJES SU DRAN LA,

SEMS CAN THAMS CAD LA PHAN PA'I PHYIR ZHUGS PA LEGS SO, ,LEGS SO,
,DE NAS TSE DANG LDAN PA KUN DGA' BO STAN LAS LANGS TE, BLA GOS
PHRAG PA GCIG TU GZAR NAS PUS MO


@433A *, ,G-YAS PA'I LHA NGA SA LA BTZUGS TE, BCOM LDAN 'DAS GA
LA BA DE LOGS SU THAL MO SBYAR BA BTUD NAS BCOM LDAN 'DAS LA 'DI
SKAD CES GSOL TO, ,

BCOM LDAN 'DAS, CHOS KYI RNAM GRANGS 'DI'I MING CI LAGS, 'DI JI
LTAR GZUNG BAR BGYI, BCOM LDAN 'DAS KYIS BKA' STZAL PA, KUN DGA'
BO, DE'I PHYIR CHOS KYI RNAM GRANGS

'DI DE BZHIN GSHEGS PA SMAN GYI BLA BEE d'URYA'I 'OD KYI SNGON
GYI SMON LAM GYI KHYAD PAR RGYAS PA ZHES BYA BAR ZUNGS SHIG
,BYANG CHUB SEMS DPA' LAG NA RDO RJES DAM BCAS PA

ZHES BYA BAR YANG ZUNGS SHIG ,LAS KYI SGRIB PA THAMS CAD RNAM PAR
SBYONG ZHING RE BA THAMS CAD YONGS SU SKONG BA ZHES BYA BAR YANG
ZUNGS SHIG ,GNOD SBYIN GYI SDE DPON CHEN PO

BCU GNYIS KYIS DAM BCAS PA ZHES BYA BAR YANG ZUNGS SHIG ,BCOM
LDAN 'DAS GYIS DE SKAD CES BKA' STZAL NAS, 'JAM DPAL GZHON NUR
GYUR PA DANG, BYANG CHUB SEMS DPA' DE

DAG DANG, GSANG BA'I BDAG PO LAG NA RDO RJE DANG, THAMS CAD DANG
LDAN PA'I 'KHOR DE DAG DANG, LHA DANG, MI DANG, LHA MA YIN DANG,
DRI ZAR BCAS PA'I 'JIG RTEN YI RANGS TE BCOM

LDAN 'DAS KYIS GSUNGS PA LA MNGON PAR BSTOD DO, ,'PHAGS PA BCOM
LDAN 'DAS SMAN GYI BLA BEE d'URYA'I 'OD KYI SNGON GYI SMON LAM
GYI KHYAD PAR RGYAS PA ZHES BYA BA THEG PA CHEN PO'I


@433B MDO RDZOGS SO,, ,,RGYA GAR GYI MKHAN PO DZI NA MI TRA DANG,
D'A NA SH'I LA DANG, ZHUS CHEN GYI LO TZTSA BA BANDE YE SHES SDE
LA SOGS PAS BSGYUR CING ZHUS TE, SKAD GSAR BCAD

KYIS KYANG BCOS NAS GTAN LA PHAB PA'O,, 
