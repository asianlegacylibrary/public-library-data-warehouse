@248B ,,RGYA GAR SKAD DU,


@249A *, ,A'ARY'A BHA GA BA TI PRA DZNY'A P'A RA MI TA PANYTZA
SHA TI KA, BOD SKAD DU, 'PHAGS PA BCOM LDAN 'DAS MA SHES RAB KYI
PHA ROL TU PHYIN PA LNGA BCU PA, SANGS RGYAS DANG, BYANG CHUB

SEMS DPA' THAMS CAD LA PHYAG 'TSAL LO, ,'DI SKAD BDAG GIS THOS PA
DUS GCIG NA, BCOM LDAN 'DAS RGYAL BO'I KHAB NA BYA RGOD PHUNG
PO'I RI LA DGE SLONG GI DGE 'DUN CHEN PO DANG BYANG

CHUB SEMS DPA'I DGE 'DUN CHEN PO DANG THABS CIG TU BZHUGS TE,
BRGYA BYIN DANG, TSANGS PA DANG, 'JIG RTEN SKYONG BA DANG, LHA
DANG, KLU DANG, GNOD SBYIN DANG, DRI ZA DANG, LHA MA YIN DANG,

NAM MKHA' LDING DANG, MI'AM CI DANG, LTO 'PHYE CHEN PO DANG, DGE
SLONG DANG, DGE SLONG MA DANG, DGE BSNYEN DANG, DGE BSNYEN MA DU
MA DAG DANG YANG THABS CIG GO ,DE NAS BCOM LDAN

'DAS KYIS TSE DANG LDAN PA RAB 'BYOR LA BKA' STZAL PA, RAB 'BYOR,
GANG LA LA ZHIG NYAN THOS KYIS LA SLOB PAR 'DOD PA DANG, RANG
SANGS RGYAS KYI SA LA SLOB PAR 'DOD PAS, SHES RAB KYI PHA

ROL TU PHYIN PA 'DI NYID MNYAN PAR BYA, GZUNG BAR BYA, BCANG BAR
BYA, BKLAG PAR BYA, KUN CHUB PAR BYA'O, ,BYANG CHUB SEMS DPA'
THABS LA MKHAS PA DANG LDAN PAS, SANGS RGYAS DANG, BYANG

CHUB SEMS DPA'I CHOS THAMS CAD YANG DAG PAR BSGRUB PA'I PHYIR
SHES RAB KYI PHA ROL TU PHYIN PA 'DI NYID LA MNGON PAR BRTZON PAR
BYA'O, ,DE CI'I PHYIR ZHE NA, RAB 'BYOR, 'DI LTAR,


@249B BYANG CHUB SEMS DPA' SEMS DPA' CHEN POS GANG LA BSLAB PAR
BYA BA DANG, RNAL 'BYOR DU BYA BA SANGS RGYAS DANG, BYANG CHUB
SEMS DPA'I CHOS THAMS CAD SHES RAB KYI PHA ROL TU PHYIN

PA 'DI NYID DU RGYA CHER BSTAN PA'I PHYIR RO, ,BLA NA MED PA YANG
DAG PAR RDZOGS PA'I BYANG CHUB LA SLOB PAR 'DOD PAS KYANG, SHES
RAB KYI PHA ROL TU PHYIN PA 'DI NYID MNYAN PAR BYA, GZUNG

BAR BYA, BCANG BAR BYA, BKLAG PAR BYA, KUN CHUB PAR BYA'O, ,BYANG
CHUB SEMS DPA' THABS MKHAS PA DANG LDAN PAS, SANGS RGYAS DANG,
BYANG CHUB SEMS DPA'I CHOS THAMS CAD YANG

DAG PAR BSGRUB PA'I PHYIR SHES RAB KYI PHA ROL TU PHYIN PA 'DI
NYID LA MNGON PAR BRTZON PAR BYA'O, ,DE CI'I PHYIR ZHE NA, RAB
'BYOR, 'DI LTAR, BYANG CHUB SEMS DPA' SEMS DPA' CHEN POS GANG

LA BSLAB PAR BYA BA DANG, RNAL 'BYOR DU BYA BA SANGS RGYAS DANG,
BYANG CHUB SEMS DPA'I CHOS THAMS CAD SHES RAB KYI PHA ROL TU
PHYIN PA 'DI NYID DU RGYA CHER BSTAN PA'I PHYIR RO, ,RAB

'BYOR, DGE BA'I CHOS BYANG CHUB KYI PHYOGS KYI CHOS RNAMS DANG,
NYAN THOS KYI CHOS RNAMS DANG, RANG SANGS RGYAS KYI CHOS RNAMS
DANG, BYANG CHUB SEMS DPA'I CHOS RNAMS DANG, SANGS

RGYAS KYI CHOS RNAMS GANG DAG YIN PA DE DAG THAMS CAD NI SHES RAB
KYI PHA ROL TU PHYIN PA'I NANG DU CHUD CING, 'DUS TE 'UBS LA YANG
DAG PAR GZHOL BA YIN NO, ,RAB 'BYOR


@250A *, ,GYIS GSOL PA, BCOM LDAN 'DAS, SHES RAB KYI PHA ROL TU
PHYIN PA LA BSLAB PAR BYA, RNAL 'BYOR DU BYA STE, NYAN THOS KYI
SA LA BSLAB PAR 'DOD,

RANG SANGS RGYAS KYI SA LA SLOB PAR 'DOD PAS, SHES RAB KYI PHA
ROL TU PHYIN PA 'DI NYID DANG, SANGS RGYAS KYI CHOS RNAMS DANG,
BYANG CHUB SEMS DPA'I CHOS RNAMS KYANG MNYAN PAR BYA,

GZUNG BAR BYA, BCANG BAR BYA, BKLAG PAR BYA, KUN CHUB PAR BYA'O,
,DGE BA'I CHOS BYANG CHUB KYI PHYOGS KYI CHOS RNAMS DANG, NYAN
THOS KYI CHOS RNAMS DANG, RANG SANGS RGYAS KYI CHOS

RNAMS DANG, BYANG CHUB SEMS DPA'I CHOS RNAMS DANG, SANGS RGYAS
KYI CHOS RNAMS GANG DAG YIN PA RNAMS SHES RAB KYI PHA ROL TU
PHYIN PA'I NANG DU CHUD CING, 'DUS TE 'UBS LA

YANG DAG PAR GZHOL BA YIN NO, ,ZHES BGYI BA DE DAG GANG LAGS,
BCOM LDAN 'DAS KYIS BKA' STZAL PA, RAB 'BYOR, 'DI LTA STE, SBYIN
PA'I PHA ROL TU PHYIN PA DANG, TSUL

KHRIMS KYI PHA ROL TU PHYIN PA DANG, BZOD PA'I PHA ROL TU PHYIN
PA DANG, BRTZON 'GRUS KYI PHA ROL TU PHYIN PA DANG, BSAM GTAN GYI
PHA ROL TU PHYIN PA DANG, SHES RAB KYI PHA ROL TU PHYIN

BA DANG, NANG STONG PA NYID DANG, PHYI STONG PA NYID DANG, PHYI
NANG STONG PA NYID DANG, STONG PA NYID STONG PA NYID DANG, CHEN
PO STONG PA NYID DANG, DON DAM PA STONG PA NYID DANG, 'DUS BYAS
STONG PA


@250B NYID DANG, 'DUS MA BYAS STONG PA NYID DANG, MTHA' LAS 'DAS
PA STONG PA NYID DANG, THOG MA DANG THA MA MED PA STONG PA NYID
DANG, DOR BA MED PA STONG PA NYID DANG, RANG BZHIN STONG PA NYID
DANG,

CHOS THAMS CAD STONG PA NYID DANG, RANG GI MTSAN NYID STONG PA
NYID DANG, MI DMIGS PA STONG PA NYID DANG, DNGOS PO MED PA STONG
PA NYID DANG, NGO BO NYID STONG PA NYID DANG, DNGOS PO

MED PA'I NGO BO NYID STONG PA NYID DANG, DRAN PA NYE BAR GZHAG PA
BZHI DANG, YANG DAG PAR SPONG BA BZHI DANG, RDZU 'PHRUL GYI RKANG
PA BZHI DANG, DBANG PO LNGA DANG, STOBS LNGA DANG, BYANG CHUB KYI

YAN LAG BDUN DANG, 'PHAGS PA'I LAM YAN LAG BRGYAD PA DANG, 'PHAGS
PA'I BDEN PA BZHI DANG, BSAM GTAN BZHI DANG, TSAD MED PA BZHI
DANG, GZUGS MED PA'I SNYOMS PAR

'JUG PA BZHI DANG, RNAM PAR THAR PA BRGYAD DANG, MTHAR GYIS GNAS
PA'I SNYOMS PAR 'JUG PA DGU DANG, RNAM PAR THAR PA'I SGO STONG PA
NYID DANG, MTSAN MA MED PA DANG, SMON PA

MED PA DANG, MNGON PAR SHES PA RNAMS DANG, TING NGE 'DZIN RNAMS
DANG, GZUNGS KYI SGO THAMS CAD DANG, DE BZHIN GSHEGS PA'I STOBS
BCU DANG, MI 'JIGS PA BZHI DANG, SO SO

YANG DAG PAR RIG PA BZHI DANG, BYAMS PA CHEN PO DANG, SNYING RJE
CHEN PO DANG, SANGS RGYAS KYI CHOS MA 'DRES PA BCO BRGYAD DANG,
RGYUN DU ZHUGS PA'I 'BRAS BU DANG, LAN GCIG PHYIR


@251A *, ,'ONG BA'I 'BRAS BU DANG, PHYIR MI 'ONG BA'I 'BRAS BU
DANG, DGRA BCOM PA NYID DANG, RANG BYANG CHUB NYID DANG, THAMS
CAD SHES PA NYID DANG, LAM GYI

RNAM PA SHES PA NYID DANG, RNAM PA THAMS CAD MKHYEN PA NYID DO,
,RAB 'BYOR, DE DAG NI, DGE BA'I CHOS BYANG CHUB KYI PHYOGS KYI
CHOS RNAMS DANG, NYAN THOS KYI CHOS RNAMS DANG, RANG

SANGS RGYAS KYI CHOS RNAMS DANG, BYANG CHUB SEMS DPA'I CHOS RNAMS
DANG, SANGS RGYAS KYI CHOS RNAMS GANG DAG LAGS PA DE DAG SHES RAB
KYI PHA ROL TU PHYIN PA'I NANG DU CHUD CING,

'DUS TE 'UBS LA YANG DAG PAR GZHOL BA RNAMS YIN NO, ,RAB 'BYOR
GYIS GSOL PA, BCOM LDAN 'DAS, 'DI LTAR, DGE BA'I CHOS BYANG CHUB
KYI PHYOGS KYI CHOS RNAMS DANG, NYAN

THOS KYI CHOS RNAMS DANG, RANG SANGS RGYAS KYI CHOS RNAMS DANG,
BYANG CHUB SEMS DPA'I CHOS RNAMS DANG, SANGS RGYAS KYI CHOS RNAMS
GANG DAG LAGS PA DE DAG SHES RAB KYI PHA ROL

TU PHYIN PA'I NANG DU CHUD CING, 'DUS TE 'UBS LA YANG DAG PAR
GZHOL BA NI, BCOM LDAN 'DAS, KYE MA AA LA LA SHES RAB KYI PHA ROL
TU PHYIN PA 'DI NI, ZAB PA LAGS SO, ,BCOM

LDAN 'DAS KYIS BKA' STZAL PA, RAB 'BYOR, SHES RAB KYI PHA ROL TU
PHYIN PA SHIN TU DBEN PA'I PHYIR RO, ,RAB 'BYOR GYIS GSOL BA,
BCOM LDAN 'DAS, KYE MA AA LA LA SHES


@251B RAB KYI PHA ROL TU PHYIN PA 'DI NI, GTING DPAG DKA' BA LAGS
SO, ,BCOM LDAN 'DAS KYIS BKA' STZAL PA, RAB 'BYOR, SHES RAB KYI
PHA ROL TU PHYIN PA RNAM PAR DAG PA'I PHYIR RO, ,RAB 'BYOR

GYIS GSOL PA; BCOM LDAN 'DAS, KYE MA AA LA LA AA LA LA SHES RAB
KYI PHA ROL TU PHYIN PA 'DI NI, NAM MKHA' DANG MTSUNGS PA LAGS
SO, ,BCOM LDAN 'DAS KYIS BKA' STZAL

PA; RAB 'BYOR, SHES RAB KYI PHA ROL TU PHYIN PA SHIN TU RNAM PAR
DAG PA'I PHYIR TE, RAB 'BYOR, DE BAS NA, SHES RAB KYI PHA ROL TU
PHYIN PA NI, NAM MKHA' LTA BU YIN NO, ,RAB 'BYOR GYIS

GSOL PA, BCOM LDAN 'DAS, KYE MA AA LA LA AA LA LA SHES RAB KYI
PHA ROL TU PHYIN PA 'DI NI, MI BRTZON PAS RTOGS PAR DKA' BA LAGS
SO, ,BCOM LDAN 'DAS KYIS BKA' STZAL PA,

RAB 'BYOR, DE DE BZHIN TE, DE DE BZHIN NO, ,JI SKAD SMRAS PA DE
BZHIN TE, SHES RAB KYI PHA ROL TU PHYIN PA 'DI NI, MNGON PAR MI
BRTZON PA DANG, DGE BA'I RTZA BA CHUNG BA DANG, YID MI GZHUNGS

PA DANG, DON DU MI GNYER BA DANG, THOS PA DANG MI LDAN PA DANG,
SHES RAB CHUNG BA DANG, SDIG PA'I GROGS POS ZIN PA DANG, SDIG
PA'I GROGS PO DANG 'DRES PA MANG BA DANG, SDIG PA'I GROGS

POS 'DZIN DU BCUG PA DANG, DAD PA TZAM DANG LDAN PA DANG, LAS
DANG PO PA DANG, SKAL PA MED PA'I TSUL CAN DANG, YONGS SU MI 'DRI
BA'I TSUL CAN DANG, SHES RAB 'CHAL BAR GYUR PA BYAS


@252A *, ,PA DANG, LE LO CAN DANG, BRTZON 'GRUS CHUNG BA DANG,
SNYING STOBS CHUNG BA DANG, MOS PA CHUNG BA DANG, DGE BA'I CHOS
DE DAG LA MNGON PAR MI BRTZON PAS MOS PAR

DKA' BA STE, RAB 'BYOR, DE LTA BAS NA, SHES RAB KYI PHA ROL TU
PHYIN PA NI, MOS PAR DKA' BA ZHES BYA'O, ,RAB 'BYOR, GZHAN YANG
RIGS KYI BU'AM RIGS KYI BU MO GANG LA LA ZHIG

SHES RAB KYI PHA ROL TU PHYIN PA ZAB MO 'DI NYAN RAM, 'DZIN TAM,
'CHANG NGAM, KLOG GAM, KUN CHUB PAR BYED DAM, GZHAN DAG LA YANG
RGYA CHER YANG DAG PAR RAB TU STON NA, DES

'DAS PA DANG, MA BYON PA DANG, DA LTAR BYUNG BA'I SANGS RGYAS
BCOM LDAN 'DAS RNAMS KYI BYANG CHUB BZUNG BA YIN NO, ,RAB 'BYOR,
DE LTA BAS NA, RIGS KYI BU'AM, RIGS KYI BU MO

GANG LHAG PA'I BSAM PA PHUN SUM TSOGS PA MYUR DU BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA BAR 'DOD PAS RGYUN MI 'CHAD PAR SHES RAB

KYI PHA ROL TU PHYIN PA MNYAN PAR BYA, GZUNG BAR BYA, BCANG BAR
BYA, BKLAG PAR BYA, KUN CHUB PAR BYA STE, DES NA, MYUR DU BLA NA
MED PA YANG DAG PAR RDZOGS PA'I BYANG CHUB MNGON PAR

RDZOGS PAR 'TSANG RGYA BAR 'GYUR RO, ,BCOM LDAN 'DAS KYIS DE SKAD
CES BKA' STZAL NAS TSE DANG LDAN PA RAB 'BYOR DANG; DGE SLONG DE
DAG DANG, BYANG CHUB SEMS DPA' DE DAG DANG


@252B LHA DANG, MI DANG, LHA MA YIN DANG, DRI ZAR BCAS PA'I 'JIG
RTEN YI RANG STE BCOM LDAN 'DAS KYIS GSUNGS PA LA MNGON PAR BSTOD
DO, ,'PHAGS PA SHES RAB KYI PHA ROL TU PHYIN PA LNGA BCU PA
RDZOGS

SO;;