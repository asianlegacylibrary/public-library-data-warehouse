@180A ,,RGYA GAR SKAD DU,
A'ARYA SH'A LI STAMBHA N'A MA MAH'A Y'A NA

S'U TRA, BOD SKAD DU, 'PHAGS PA S'A LU'I LJANG PA ZHES BYA BA
THEG PA CHEN PO'I MDO, SANGS RGYAS DANG, BYANG CHUB SEMS DPA'
THAMS CAD LA PHYAG 'TSAL LO, ,'DI SKAD

BDAG GIS THOS PA'I DUS GCIG NA, BCOM LDAN 'DAS RGYAL PO'I KHAB
BYA RGOD PHUNG PO'I RI LA DGE SLONG STONG NYIS BRGYA LNGA BCU'I
DGE SLONG GI DGE 'DUN CHEN PO DANG,

BYANG CHUB SEMS DPA' SEMS DPA' CHEN PO RAB TU MANG PO DANG THABS
GCIG TU BZHUGS TE, DE'I TSE NA TSE DANG LDAN PA SH'A RI'I BU
BYANG CHUB SEMS DPA' SEMS DPA'

CHEN PO BYAMS PA'I BGROD PAR BYA BA'I SA PHYOGS GA LA BA DER SONG
STE PHYIN NAS PHAN TSUN YANG DAG PAR DGA' BAR BYA BA'I GTAM RNAM
PA MANG PO BYAS NAS 'DUS TE


@180B GNYIS KA RDO LEB LA 'KHOD DO, ,DE NAS TSE DANG LDAN PA SH'A
RI'I BUS BYANG CHUB SEMS DPA' SEMS DPA' CHEN PO BYAMS PA LA 'DI
SKAD CES SMRAS SO, ,BYAMS PA, DENG 'DIR BCOM

LDAN 'DAS KYIS S'A LU'I LJANG PA LA GZIGS NAS DGE SLONG RNAMS LA
MDO 'DI GSUNGS SO, ,DGE SLONG DAG, SUS RTEN CING 'BREL PAR 'BYUNG
BA MTHONG BA DES CHOS MTHONG NGO, ,

SUS CHOS MTHONG BA DES SANGS RGYAS MTHONG NGO ZHES DE SKAD BKA'
STZAL NAS, BCOM LDAN 'DAS CANG MI GSUNG BAR GYUR NA, BYAMS PA,
BDE BAR GSHEGS PAS BKA' STZAL

PA'I MDO DE'I DON NI CI, RTEN CING 'BREL BAR 'BYUNG BA NI GANG,
CHOS NI GANG, SANGS RGYAS NI GANG, JI LTAR RTEN CING 'BREL BAR
'BYUNG BA MTHONG NA CHOS MTHONG, JI LTAR CHOS

MTHONG NA SANGS RGYAS MTHONG, DE SKAD CES SMRAS PA DANG, BYANG
CHUB SEMS DPA' SEMS DPA' CHEN PO BYAMS PAS TSE DANG LDAN PA SH'A
RADVA TI'I BU LA 'DI SKAD CES SMRAS SO, ,BTZUN

PA SH'A RI'I BU, 'DI LA BCOM LDAN 'DAS CHOS KYI BDAGS PO THAMS
CAD MKHYEN PAS, DGE SLONG DAG, SUS RTEN CING 'BREL BAR 'BYUNG BA
MTHONG BA DES CHOS MTHONG NGO, ,SUS CHOS

MTHONG BA DES SANGS RGYAS MTHONG NGO ZHES GSUNGS PA DE LA RTEN
CING 'BREL BAR 'BYUNG BA GANG ZHE NA, RTEN CING 'BREL BAR 'BYUNG
BA ZHES BYA BA NI, 'DI LTA STE, 'DI YOD PAS 'DI 'BYUNG


@181A *, ,LA; 'DI SKYES PA'I PHYIR 'DI SKYE BA STE, GANG 'DI MA
RIG PA'I RKYEN GYIS 'DU BYED RNAMS, 'DU BYED KYI RKYEN GYIS RNAM
PAR SHES PA, RNAM PAR SHES PA'I RKYEN GYIS MING DANG

GZUGS, MING DANG, GZUGS KYI RKYEN GYIS SKYE MCHED DRUG, SKYE
MCHED DRUG GI RKYEN GYIS REG PA, REG PA'I RKYEN GYIS TSOR BA,
TSOR BA'I RKYEN GYIS SRED PA, SRED PA'I RKYEN GYIS LEN PA ,

LEN PA'I RKYEN GYIS SRID PA, SRID PA'I RKYEN GYIS SKYE BA, SKYE
BA'I RKYEN GYIS RGA SHI DANG, MYA NGAN DANG, SMRE SNGAGS 'DON PA
DANG, SDUG BSNGAL BA DANG, YID MI BDE BA DANG, 'KHRUG PA RNAMS

'BYUNG STE, DE LTAR SDUG BSNGAL GYI PHUNG PO CHEN PO 'BA' ZHIG PO
'DI 'BYUNG BAR 'GYUR RO, ,DE LA MA RIG PA 'GAGS PAS 'DU BYED
'GAG, 'DU BYED 'GAGS PAS RNAM PAR SHES

BA 'GAG ,RNAM PAR SHES PA 'GAGS PAS MING DANG, GZUGS 'GAG, MING
DANG, GZUGS 'GAGS PAS SKYE MCHED DRUG 'GAG, SKYE MCHED DRUG 'GAGS
PAS REG PA 'GAG,

REG PA 'GAGS PAS TSOR BA 'GAG ,TSOR BA 'GAGS PAS SRED PA 'GAG,
SRED PA 'GAGS PAS LEN PA 'GAG, LEN PA 'GAGS PAS SRID PA 'GAG ,
SRID PA 'GAGS PAS

SKYE BA 'GAG ,SKYE BA 'GAGS PAS RGA SHI DANG, MYA NGAN DANG,
SMRE SNGAGS 'DON PA DANG, SDUG BSNGAL BA DANG, YID MI BDE BA
DANG, 'KHRUG PA RNAMS 'GAG PAR 'GYUR TE, DE LTAR


@181B SDUG BSNGAL GYI PHUNG PO CHEN PO 'BA' ZHIG PO 'DI 'GAG PAR
'GYUR RO, ,'DI NI BCOM LDAN 'DAS KYIS RTEN CING 'BREL BAR 'BYUNG
BA ZHES GSUNGS SO, ,CHOS GANG ZHE NA, 'PHAGS PA'I

LAM YAN LAG BRGYAD PA STE, 'DI LTA STE, YANG DAG PA'I LTA BA
DANG, YANG DAG PA'I RTOG PA DANG, YANG DAG PA'I NGAG DANG, YANG
DAG PA'I LAS KYI MTHA' DANG, YANG DAG PA'I 'TSO BA DANG,

YANG DAG PA'I RTZOL BA DANG, YANG DAG PA'I DRAN PA DANG, YANG DAG
PA'I TING NGE 'DZIN TO, ,'DI NI 'PHAGS PA'I LAM YAN LAG BRGYAD PA
ZHES BYA STE, 'BRAS BU THOB PA DANG, MYA NGAN LAS 'DAS

PA GCIG TU BSDUS TE, BCOM LDAN 'DAS KYIS CHOS SO ZHES BKA' STZAL
TO, ,DE LA SANGS RGYAS BCOM LDAN 'DAS GANG ZHE NA, SUS CHOS THAMS
CAD THUGS SU CHUD PA'I PHYIR SANGS RGYAS ZHES

BYA STE, DES 'PHAGS PA'I SHES RAB KYI SPYAN DANG, CHOS KYI SKU
DANG LDAN PA DANG, SLOB PA DANG, MI SLOB PA'I CHOS DE DAG GZIGS
PA'O, ,DE LA RTEN CING 'BREL BAR 'BYUNG BA MTHONG BA JI LTA BU

ZHE NA, 'DI LA BCOM LDAN 'DAS KYIS SUS RTEN CING 'BREL BAR 'BYUNG
BA RTAG PA DANG, SROG MED PA DANG, SROG DANG BRAL BA DANG, JI LTA
BU NYID DANG, MA NOR BA DANG, MA SKYES PA DANG, MA BYUNG BA

DANG, MA BYAS PA DANG, 'DUS MA BYAS PA DANG, THOGS PA MED PA
DANG, DMIGS PA MED PA DANG, ZHI BA DANG, 'JIGS PA MED PA DANG, MI
'PHROGS PA DANG, RNAM PAR ZHI BA MA YIN PA'I RANG


@182A '', ,BZHIN DU MTHONG BA STE, GANG GIS TSUL ‘DI ‘DRA BAR CHOS LA‘ANG RTAG PA DANG ,SROG MED PA DANG ,SROG DANG BRAL BA DANG ,JI LTA BU NYID DANG ,MA NOR BA DANG ,MA SKYES PA DANG ,MA BYUNG BA DANG ,MA BYAS PA DANG , ‘DUS MA BYAS PA DANG ,THOG MA MED PA DANG ,DMIGS PA MED PA DANG ,ZHI BA DANG ,’JIGS PA MED PA DANG ,MI ‘PHROGS PA DANG , ZAD PA MED PA DANG ,RNAM PAR ZHI BA MA YIN BA’I RANG BZHIN DU MTHONG BA DE ‘PHAGS PA’I CHOS MNGON PAR RTOGS TE, YANG DAG BA’I YE SHES DANG LDAN PAS BLA NA MED PA’I CHOS KYI SKUR SANGS RGYAS MTHO NGA {%MTHONG?} NGO ZHES GSUNGS SO,,SMRAS PA ,CHI’I PHYIR RTEN CING ‘BREL PAR ‘BYUNG BA ZHES BYA, SMRAS PA, RGYU DANG BCAS RKYEN DANG BCAS PA LA BYA YI, RGYU MED RKYEN MED PA LA NI MA YIN TE, DE’I PHYIR RTEN CING ‘GREL PAR ‘BYUNG BA ZHES BYA’O,,DE LA BCOM LDAN ‘DAS KYIS RTEN CING ‘BREL PAR ‘BYUNG BA’I MTSAN NYID MDOR BSDUS TE BKA’ STZAL PA, RKYEN ‘DI NYID KYI ‘BRAS BU STE, DE BZHIN GSHEGS PA RNAMS BYUNG YANG RUNG ,MA BYUNG YANG RUNG ,CHOS RNAMS KYI CHOS NYID ‘DI NI k‘DUG PA’O ZHES BYA BA NAS GANG ‘DI CHOS NYID DANG ,CHOS GNAS PA NYID DANG ,CHOS MI ‘GYUR BA NYID DANG ,RTEN CING ‘BREL PAR ‘BYUNG BA MTHUN PA DANG ,DE BZHIN NYID DANG ,MA NOR BA DE BZHIN NYID DANG ,GZHAN YIN PA DE BZHIN NYID DANG ,YANG 


@182B DAG PA NYID DANG ,BDEN PA KHO NA DANG ,MA NOR BA NYID DANG ,PHYIN CI MA LOG PA NYID CES BYA BA’I BAR DU GSUNGS SO,,’DI LTAR YANG RTEN CING ‘BREL PAR ‘BYUNG BA ‘DI GNYIS KYI PYIR {%PHYIR?} ‘BYUNG STE ,GNYIS GANG ZHE NA, ‘DI LTA STE, RGYU DANG ‘BREL BA DANG , RKYEN DANG ‘BREL BA’I PHYIR RO,,TE’ANG PHI’I DANG ,NANG GI DANG RNAM PA GNYIS SU BLTA’O,,DE LA PHYI ROL GYI TEN CING ‘BREL BAR ‘BYUNG BA RGYU DANG ‘BREL BA GANG ZHEN, ‘DI LTA STE, SA BON LAS MYU GU, MYU GU LAS 'DAB MA, 'DAB MA LAS SDONG BU, SDONG BU LAS SBU BU, SBU BU LAS SNYING PO, SNYING PO LAS ME TOG, ME TOG LAS 'BRAS BU'O,,SA BON MED NA MYU GU MI 'BYUNG STE, ME TOG MED NA 'BRAS BU'I BAR DU'ANG MI 'BYUNG NGO ,,SA BON YOD NA MYU GU MNGON PAR 'GRUB PAR 'GYUR TE, DE BZHIN DU ME TOG YOD NA 'BRAS BU'I BAR DU MNGON PAR 'GRUB PAR 'GYUR RO,,DE LA SA BON NI 'DI SNYAM DU BDAG GIS MYU GU MNGON PAR BSGRUB BO SNYAM DU MI SEMS SO,,MYU GU'ANG 'DI SNYAM DU BDAG NI SA BON GYIS MNGON PAR BSGRUBS SO SNYAM DU MI SEMS SO,,DE BZHIN DU ME TOG KYANG 'DI SNYAM DU BDAG GIS 'BRAS BU MNGON PAR BSGRUB BO SNYAM DU MI SEMS PA'I BAR DU STE ,'BRAS BU'ANG 'DI SNYAM DU BDAG NA ME TOG GIS MNGON PAR BSGRUBS SO SNYAM DU MI SEMS MOD KYI, 'ON KYANG SA BON YOD NA MYU GU MNGON PAR 'GRUB CING 'BYUNG BAR 'GYUR BA 


@183A *, ,NAS DE BZHIN DU ME TOG YOD NA 'BRAS BU'I BAR DU'ANG
MNGON PAR 'GRUB CING 'BYUNG BAR 'GYUR TE, DE LTAR PHYI ROL GYI
RTEN CING 'BREL BAR 'BYUNG BRGYU DANG

'BREL BAR BLTA', ,PHYI ROL GYI RTEN CING 'BREL BAR 'BYUNG BA
RKYEN DANG 'BREL BA JI LTAR BLTA ZHE NA, KHAMS DRUG 'DUS PA'I
PHYIR TE, KHAMS DRUG PO GANG DAG 'DUS PA'I PHYIR ZHE NA,

'DI LTA STE, SA DANG, CHU DANG, ME DANG, RLUNG DANG, NAM MKHA'
DANG, DUS KYI KHAMS RNAMS 'DUS PA LAS PHYI ROL GYI RTEN CING
'BREL BAR 'BYUNG BA RKYEN DANG 'BREL BAR BLTA'O, ,DE LA

SA'I KHAMS NI SA BON RTEN PA'I BYA BA BYED DO, ,CHU'I KHAMS NI SA
BON BRLAN PA'I BYA BA BYED DO, ME'I KHAMS NI SA BON YONGS SU DRO
BA'I BYA BA BYED DO, ,RLUNG GI KHAMS NI SA BON 'BU

BA'I BYA BA BYED DO, ,NAM MKHA'I KHAMS NI SA BON LA MI SGRIB PA'I
BYA BA BYED DO, ,DUS NI SA BON 'GYUR BA'I BYA BA BYED DO, ,RKYEN
'DI RNAMS MED PAR SA BON LAS MYU GU MNGON PAR

'GRUB PAR MI 'GYUR GYI, NAM PHYI ROL GYI SA'I KHAMS MA TSANG BA
MED PAR GYUR LA DE BZHIN DU CHU DANG, ME DANG, RLUNG DANG, NAM
MKHA' DANG, DUS KYANG MA TSAD BA MED PAR GYUR TE,

THAMS CAD 'DUS PA LAS SA BON 'GAGS PA NA DE LAS MYU GU MNGON PAR
'GRUB PAR 'GYUR RO, ,DE LA SA'I KHAMS KYANG 'DI SNYAM DU BDAG GIS
SA BON RTEN PA'I BYA BA BYA'O


@183B SNYAM DU MI SEMS SO, ,DE BZHIN DU CHU'I KHAMS KYANG 'DI
SNYAM DU BDAG GIS SA BON BRLAN PAR BYA'O SNYAM DU MI SEMS SO,
,ME'I KHAMS KYANG 'DI SNYAM DU BDAG GIS SA BON YONGS SU DRO

BAR BYA'O SNYAM DU MI SEMS SO, ,RLUNG GI KHAMS KYANG 'DI SNYAM DU
BDAG GIS SA BON 'BU BAR BYA'O SNYAM DU MI SEMS SO, ,NAM MKHA'I
KHAMS KYANG 'DI SNYAM DU BDAG GIS SA BON LA MI

SGRIB PA'I BYA BA BYA'O SNYAM DU MI SEMS SO, ,DUS KYANG 'DI SNYAM
DU BDAG GIS SA BON BSGYUR BA'I BYA BA BYA'O SNYAM DU MI SEMS SO,
,SA BON YANG 'DI SNYAM DU BDAG GIS MYU GU MNGON PAR

BSGRUB PO SNYAM DU MI SEMS SO, ,MYU GU'ANG 'DI SNYAM DU BDAG NI
RKYEN 'DI DAG GIS MNGON PAR BSGRUBS SO SNYAM DU MI SEMS MOD KYI,
'ON KYANG RKYEN 'DI DAG YOD LA SA BON 'GAG PA NA

MYU GU MNGON PAR 'GRUB PAR 'GYUR RO, ,DE BZHIN DU ME TOG YOD NA
'BRAS BU'I BAR DU'ANG MNGON PAR 'GRUB PAR 'GYUR TE, MYU GU DE'ANG
BDAG GIS MA BYAS, GZHAN GYIS MA BYAS ,

GNYIS KAS MA BYAS, DBANG PHYUG GIS MA BYAS, DUS KYIS MA BSGYUR,
RANG BZHIN LAS MA BYUNG, RGYU MED PA LAS KYANG MA SKYES TE, 'ON
KYANG SA DANG, CHU DANG, ME DANG, RLUNG DANG, NAM

MKHA' DANG, DUS KYI KHAMS RNAMS 'DUS NAS SA BON 'GAG PA NA MYU GU
MNGON PAR 'GRUB PAR 'GYUR TE, DE LTAR PHYI ROL GYI RTEN CING
'BREL BAR 'BYUNG BA RKYEN DANG 'BREL BAR BLTA'O,


@184A *, ,DE LA PHYI ROL GYI RTEN CING 'BREL BAR 'BYUNG BA RNAM
PA LNGAR BLTA STE, LNGA GANG ZHE NA, RTAG PAR MA YIN PA DANG,
CHAD PAR MA YIN PA DANG, 'PHO BAR MA YIN PA

DANG, RGYU CHUNG DU LAS 'BRAS BU CHEN PO MNGON PAR 'GRUB PA DANG,
DE DANG 'DRA BA'I RGYUD DU'O, ,JI LTAR RTAG PAR MA YIN ZHE NA,
GANG GI PHYIR MYU GU'ANG GZHAN LA SA BON YANG GZHAN TE,

MYU GU GANG YIN PA DE NYID SA BON MA YIN LA, SA BON 'GAGS PA LAS
MYU GU 'BYUNG BA MA YIN, MA 'GAGS PA LAS KYANG MA YIN GYI, SA BON
YANG 'GAG LA DE NYID KYI TSE MYU GU'ANG

'BYUNG STE, DE'I PHYIR RTAG PAR MA YIN NO, ,JI LTAR CHAD PAR MA
YIN ZHE NA, SNGON 'GAGS PA'I SA BON LAS MYU GU SKYE BA MA YIN, MA
'GAGS PA LAS KYANG MA YIN GYI, SA BON YANG

'GAG LA DE NYID KYI TSE SRANG MDA'I MTHO DMA' BZHIN DU MYU GU
SKYE BAS DE'I PHYIR CHAD PAR MA YIN NO, ,JI LTAR 'PHO BAR MA YIN
ZHE NA, GANG GI PHYIR MYU GU'ANG GZHAN LA SA BON YANG

GZHAN, MYU GU GANG YIN PA DA NYID SA BON MA YIN TE, DE'I PHYIR
'PHO BAR MA YIN NO, ,JI LTAR RGYU CHUNG DU LAS 'BRAS BU CHEN PO
MNGON PAR 'GRUB CE NA, SA BON CHUNG DU BTAB PA

LAS 'BRAS BU CHEN PO MNGON PAR 'GRUB PAR 'GYUR TE, DE'I PHYIR
RGYU CHUNG DU LAS 'BRAS BU CHEN PO MNGON PAR 'GRUB BO, ,SA BON JI
LTA BU BTAB PA DE LTA BU'I 'BRAS BU MNGON


@184B PAR 'GRUB PAS DE'I PHYIR DE DANG 'DRA BA'I RGYUD DU STE, DE
LTAR PHYI ROL GYI RTEN CING 'BREL BAR 'BYUNG BA RNAM PA LNGAR
BLTA'O, ,DE BZHIN DU NANG GI RTEN CING 'BREL BAR 'BYUNG BA'ANG
GNYIS

KYI PHYIR 'BYUNG STE, GNYIS GANG ZHE NA, 'DI LTA STE, RGYU DANG
'BREL BA DANG, RKYEN DANG 'BREL BA'O, ,DE LA NANG GI RTEN CING
'BREL BAR 'BYUNG BA RGYU DANG 'BREL BA GANG ZHE NA, GANG 'DI MA

RIG PA'I RKYEN GYIS 'DU BYED RNAMS ZHES BYA BA NAS SKYE BA'I
RKYEN GYIS RGA SHI ZHES BYA BA'I BAR DU'O, ,GAL TE MA RIG PA MA
BYUNG NA 'DU BYED RNAMS KYANG MI MNGON PA ZHIG ,DE BZHIN DU

SKYE BA MA BYUNG DU ZIN NA RGA SHI'I BAR DU'ANG MI MNGON PA ZHIG
NA, 'DI LTAR MA RIG PA YOD PA LAS 'DU BYED RNAMS MNGON PAR 'GRUB
PAR 'GYUR BA NAS SKYE BA YOD PA LAS RGA SHI'I BAR

DU MNGON PAR 'GRUB PAR 'GYUR RO, ,DE LA MA RIG PA'ANG 'DI SNYAM
DU BDAG GIS 'DU BYED RNAMS MNGON PAR BSGRUB BO SNYAM DU MI SEMS
SO, ,'DU BYED RNAMS KYANG 'DI SNYAM DU

BDAG CAG NI MA RIG PAS MNGON PAR BSGRUBS SO SNYAM DU MI SEMS PA
NAS DE BZHIN DU SKYE BA'ANG 'DI SNYAM DU BDAG GIS RGA SHI MNGON
PAR BSGRUB PO SNYAM DU MI SEMS SHING, RGA

SHI'ANG 'DI SNYAM DU BDAG NI SKYE BAS MNGON PAR BSGRUBS SO SNYAM
DU MI SEMS PA'I BAR DU STE, 'ON KYANG MA RIG PA YOD PA LAS 'DU
BYED RNAMS MNGON PAR 'GRUB CING 'BYUNG BAR


@185A *, ,'GYUR BA NAS, DE BZHIN DU SKYE BA YOD PA LAS RGA SHI'I
BAR DU MNGON PAR 'GRUB CING 'BYUNG BAR 'GYUR TE, DE LTAR NANG GI
RTEN CING 'BREL BAR 'BYUNG BA RGYU DANG

'BREL BAR BLTA'O, ,NANG GI RTEN CING 'BREL BAR 'BYUNG BA RKYEN
DANG 'BREL BAR JI LTAR BLTA ZHE NA, KHAMS DRUG 'DUS PA'I PHYIR
TE, KHAMS DRUG PO GANG DAG 'DUS PA'I PHYIR ZHE NA,

'DI LTA STE, SA DANG, CHU DANG, ME DANG, RLUNG DANG, NAM MKHA'
DANG, RNAM PAR SHES PA'I KHAMS RNAMS 'DUS PA LAS NANG GI RTEN
CING 'BREL BAR 'BYUNG BA RKYEN DANG 'BREL BAR

BLTA'O, ,DE LA NANG GI RTEN CING 'BREL BAR 'BYUNG BA'I SA'I KHAMS
GANG ZHE NA, GANG 'DI 'DUS NAS LUS KYI SRA BA'I DNGOS PO MNGON
PAR 'GRUB PAR BYED PA 'DI NI SA'I KHAMS

ZHES BYA'O, ,GANG LUS SDUD PA'I BYA BA BYED PA 'DI NI CHU'I KHAMS
ZHES BYA'O, ,GANG LUS KYIS ZOS PA DANG, 'THUNGS PA DANG, 'CHOS PA
DANG, MYANGS PA RNAMS 'JU BAR BYED PA 'DI NI

ME'I KHAMS ZHES BYA'O, ,GANG LUS KYI DBUGS PHYI NANG DU RGYU BA'I
BYA BA BYED PA 'DI NI RLUNG GI KHAMS ZHES BYA'O, ,GANG LUS KYI
NANG SBUBS YOD PAR BYED PA 'DI NI NAM MKHA'I KHAMS

ZHES BYA'O, ,GANG MDUNG KHYIM GYI TSUL DU LUS KYI MING DANG GZUGS
KYI MYU GU MNGON PAR 'GRUB PAR BYED PA RNAM PAR SHES PA'I TSOGS
LNGA 'DUS PA DANG, ZAG PA DANG BCAS PA'I


@185B YID KYI RNAM PAR SHES PA GANG YIN PA 'DI NI RNAM PAR SHES
PA'I KHAMS ZHES BYA'O, ,RKYEN 'DI DAG MED PAR LUS SKYE BAR MI
'GYUR GYI, NAM NANG GI SA'I KHAMS TSANG ZHING DE BZHIN DU CHU
DANG,

ME DANG, RLUNG DANG, NAM MKHA' DANG, RNAM PAR SHES PA'I KHAMS
RNAMS KYANG TSANG BAR GYUR LA, THAMS CAD 'DUS PA DE LAS LUS MNGON
PAR 'GRUB PAR 'GYUR RO, ,DE LA SA'I KHAMS

KYANG 'DI SNYAM DU BDAG GIS 'DUS NAS LUS KYI SRA BA'I DNGOS PO
MNGON PAR BSGRUB BO SNYAM DU MI SEMS SO, ,CHU'I KHAMS KYANG 'DI
SNYAM DU BDAG GIS LUS KYI SDUD PA'I BYA BA BYA'O SNYAM DU

MI SEMS SO, ,ME'I KHAMS KYANG 'DI SNYAM DU BDAG GIS LUS KYI ZOS
PA DANG, 'THUNGS PA DANG, 'CHOS PA DANG, MYANGS PA RNAMS 'JU BAR
BYA'O SNYAM DU MI SEMS SO, ,RLUNG GI KHAMS KYANG

'DI SNYAM DU BDAG GIS LUS KYI DBUGS PHYI NANG DU RGYU BA'I BYA BA
BYA'O SNYAM DU MI SEMS SO, ,NAM MKHA'I KHAMS KYANG 'DI SNYAM DU
BDAG GIS LUS KYI NANG SBUBS YOD PAR BYA'O SNYAM

DU MI SEMS SO, ,RNAM PAR SHES PA'I KHAMS KYANG 'DI SNYAM DU BDAG
GIS LUS KYI MING DANG, GZUGS MNGON PAR BSGRUB BO SNYAM DU MI SEMS
SO, ,LUS KYANG 'DI SNYAM DU BDAG NI RKYEN 'DI

DAG GIS BSKYED DO SNYAM DU MI SEMS MOD KYI, 'ON KYANG RKYEN 'DI
DAG YOD NA LUS SKYE BAR 'GYUR RO, ,DE LA SA'I KHAMS NI BDAG MA
YIN, SEMS CAN MA YIN, SROG MA YIN, SKYE BA PO MA


@186A *, ,YIN, SHED LAS SKYES PA MA YIN, SHED BU MA YIN, BUD MED
MA YIN, SKYES PA MA YIN, MA NING MA YIN, NGA MA YIN, BDAG GI MA
YIN TE, GZHAN SU'I YANG MA YIN NO,,

DE BZHIN DU CHU'I KHAMS DANG, ME'I KHAMS DANG, RLUNG GI KHAMS
DANG, NAM MKHA'I KHAMS DANG, RNAM PAR SHES PA'I KHAMS KYANG BDAG
MA YIN, SEMS CAN MA YIN, SROG MA YIN,

SKYE BA PO MA YIN, SHED LAS SKYES PA MA YIN, SHED BU MA YIN, BUD
MED MA YIN, SKYES PA MA YIN, MA NING MA YIN, NGA MA YIN, BDAG GI
MA YIN, GZHAN SU'I YANG MA YIN NO, ,DE LA

MA RIG PA GANG ZHE NA, KHAMS DRUG PO 'DI DAG NYID LA GANG GCIG
PUR 'DU SHES PA DANG, RIL POR 'DU SHES PA DANG, RTAG PAR 'DU SHES
PA DANG, BRTAN PAR 'DU SHES PA DANG, THER ZUG

TU 'DU SHES PA DANG, BDE BAR 'DU SHES PA DANG, BDAG TU 'DU SHES
PA DANG, SEMS CAN DANG, SROG DANG, SKYE BA PO DANG, GSO BA DANG,
SKYES BU DANG, GANG ZAG TU 'DU SHES PA DANG, SHED

LAS SKYES PA DANG, SHED BUR 'DU SHES PA DANG, NGA ZHES BYA BA
DANG, BDAG GI ZHES BYA BAR 'DU SHES PA STE, 'DI LTA BU LA SOGS PA
MI SHES PA RNAM PA SNA TSOGS 'DI NI MA RIG PA ZHES

BYA'O, ,DE LTAR MA RIG PA YOD PAS YUL RNAMS LA 'DOD CHAGS DANG,
ZHE SDANG DANG, GTI MUG 'JUG STE, DE LA YUL RNAMS LA 'DOD CHAGS
DANG, ZHE SDANG DANG, GTI MUG GANG


@186B YIN PA 'DI NI MA RIG PA'I RKYEN GYIS 'DU BYED RNAMS ZHES
BYA'O, ,DNGOS PO SO SOR RNAM PAR RIG PA NI RNAM PAR SHES PA'O,
,RNAM PAR SHES PA DANG LHAN CIG BYUNG BA NYE BAR LEN

PA'I PHUNG PO BZHI PO 'DI DAG NI MING DANG, GZUGS SO, ,MING DANG,
GZUGS LA BRTEN PA'I DBANG PO RNAMS NI SKYE MCHED DRUG GO ,CHOS
GSUM 'DUS PA NI REG PA'O, ,REG PA

MYONG BA NI TSOR BA'O, ,TSOR BA LA ZHEN PA NI SRED PA'O, ,SRED PA
'PHEL BA NI LEN PA'O, ,LEN PA LAS SKYES PA'ANG BSKYED PA'I LAS NI
SRID PA'O, ,RGYU DE LAS PHUNG PO BYUNG BA NI SKYE

PA'O; ;SKYES NAS PHUNG PO SMIN PA NI RGA BA'O, ,RGAS NAS PHUNG PO
ZHIG PA NI 'CHI BA'O, ,'CHI ZHING MYOS TE MNGON PAR CHAGS PA DANG
BCAS PA'I NANG GI YONGS SU GDUNG BA NI MYA NGAN

TO; ,MYA NGAN LAS BYUNG BA'I TSIG TU SMRA BA NI SMRE SNGAGS 'DON
PA'O, ,RNAM PAR SHES PA LNGA'I TSOGS DANG LDAN PA'I MI BDE BA
MYONG BA NI SDUG BSNGAL LO, ,YID LA BYED PA DANG LDAN

PA'I YID KYI SDUG BSNGAL NI YID MI BDE BA'O, ,GZHAN YANG, 'DI LTA
BU LA SOGS PA'I NYE BA'I NYON MONGS PA GANG YIN PA DE DAG NI
'KHRUG PA ZHES BYA'O, ,DE LA MUN PA CHEN PO'I

PHYIR MA RIG PA'O, ,MNGON PAR 'DU BYED PA'I PHYIR 'DU BYED RNAMS
SO, ,RNAM PAR RIG PA'I PHYIR RNAM PAR SHES PA'O, ,RTEN PA'I PHYIR
MING DANG, GZUGS SO, ,SKYE BA'I


@187A *, ,SGO'I PHYIR SKYE MCHED DRUG GO ,REG PA'I PHYIR REG
PA'O, ,MYONG BA'I PHYIR TSOR BA'O, ,SKOM PA'I PHYIR SRED PA'O,
,NYE BAR LEN PA'I PHYIR LEN

PA'O; ;YANG SRID PA SKYE BA'I PHYIR SRID PA'O, ,PHUNG PO 'BYUNG
BA'I PHYIR SKYE BA'O, ,PHUNG PO SMIN PA'I PHYIR RGA BA'O, ,'JIG
PA'I PHYIR 'CHI BA'O, ,MYA NGAN BYED PA'I PHYIR MYA

NGAN TO, ,TSIG GIS SMRE BA'I PHYIR SMRE SNGAGS 'DON PA'O, ,LUS LA
GNOD PA'I PHYIR SDUG BSNGAL BA'O, ,SEMS LA GNOD PA'I PHYIR YID MI
BDE BA'O, ,NYON MONGS PA'I

PHYIR 'KHRUG PA'O, ,GZHAN YANG, DE KHO NA MI RTOGS SHING LOG PAR
SHES TE MI SHES PA NI MA RIG PA'O, ,DE LTAR MA RIG PA YOD NA 'DU
BYED RNAM GSUM MNGON PAR 'GRUB

STE; BSOD NAMS SU NYE BAR 'GRO BA DANG, BSOD NAMS MA YIN PAR NYE
BAR 'GRO BA DANG, MI G-YO BAR NYE BAR 'GRO'O, ,'DI DAG NI MA RIG
PA'I RKYEN GYIS 'DU BYED RNAMS

ZHES BYA'O, ,DE LA BSOD NAMS SU NYE BAR 'GRO BA'I 'DU BYED RNAMS
LAS BSOD NAMS SU NYE BAR 'GRO BA'I RNAM PAR SHES PA NYID DU 'GYUR
BA DANG, BSOD NAMS MA

YIN PAR NYE BAR 'GRO BA'I 'DU BYED RNAMS LAS BSOD NAMS MA YIN PAR
NYE BAR 'GRO BA'I RNAM PAR SHES PA NYID DU 'GYUR BA DANG, MI G-YO
BAR NYE BAR 'GRO BA'I 'DU


@187B BYED RNAMS LAS MI G-YO BAR NYE BAR 'GRO BA'I RNAM PAR SHES
PA NYID DU 'GYUR BA 'DI NI 'DU BYED KYI RKYEN GYIS RNAM PAR SHES
PA ZHES BYA'O, ,RNAM PAR SHES PA DANG LHAN CIG SKYES PA PHUNG PO

GZUGS CAN MA YIN PA BZHI DANG, GZUGS GANG YIN PA DE NI RNAM PAR
SHES PA'I RKYEN GYIS MING DANG, GZUGS ZHES BYA'O, ,MING DANG,
GZUGS RNAM PAR 'PHEL BAS SKYE MCHED DRUG GI SGO NAS

BYA BA BYED PA RNAMS 'BYUNG STE, DE NI MING DANG, GZUGS KYI RKYEN
GYIS SKYE MCHED DRUG CES BYA'O, ,SKYE MCHED DRUG PO DAG LA REG
PA'I TSOGS DRUG 'BYUNG STE, DE NI SKYE MCHED DRUG GI RKYEN GYIS

REG PA ZHES BYA'O, ,JI LTA BUR REG PA 'BYUNG BA DE LTAR BUR TSOR
BA 'BYUNG STE, DE NI REG PA'I RKYEN GYIS TSOR BA ZHES BYA'O,
,TSOR BA'I BYE BRAG DE DAG MYONG BA DANG, MNGON PAR DGA' BA

DANG, LHAG PAR ZHEN PA DANG, LHAG PAR ZHEN NAS 'DUG PA DE NI TSOR
BA'I RKYEN GYIS SRED PA ZHES BYA'O, ,MYONG BA DANG, MNGON PAR
DGA' BA DANG ,LHAG PAR ZHEN PA

DANG ,LHAG PAR ZHEN NAS 'DUG PA LAS BDAG SDUG PA'I NGO BO DANG,
BDE BA'I NGO BO DANG 'BRAL BAR MA GYUR CIG SNYAM DU YONGS SU MI
GTONG BAR PHYIR ZHING SMON PA 'DI NI SRED PA'I

RKYEN GYIS LEN PA ZHES BYA'O, ,DE LTAR SMON CING YANG SRID PA
BSKYED PA'I LAS LUS DANG, NGAG DANG, YID KYIS KUN NAS SLONG BA DE
NI LEN PA'I RKYEN GYIS SRID PA ZHES BYA'O, ,LAS DE


@188A *, ,LAS SKYES PA'I PHUNG PO LNGA RNAMS 'GRUB PA GANG YIN PA
DE NI SRID PA'I RKYEN GYIS SKYE BA ZHES BYA'O, ,SKYES NAS MNGON
DU 'GRUB PA'I PHUNG PO RNAMS KYI 'PHEL

BA YONGS SU SMIN PA DANG, 'JIG PAR 'GYUR BA DE NI SKYE BA'I RKYEN
GYIS RGA SHI ZHES BYA'O, ,DE LTAR RTEN CING 'BREL BAR 'BYUNG BA'I
YAN LAG BCU GNYIS PO 'DI DAG NI RGYU GZHAN

DANG, GZHAN LAS BYUNG BA, RKYEN GZHAN DANG, GZHAN LAS BYUNG BA,
RTAG PA MA YIN, MI RTAG PA MA YIN, 'DUS BYAS MA YIN, 'DUS MA BYAS
MA YIN, RGYU MED PA

MA YIN, RKYEN MED PA MA YIN, MYONG BA YOD PA MA YIN, ZAD PA'I
CHOS MA YIN, 'JIG PA'I CHOS MA YIN, 'GOG PA'I CHOS MA YIN TE,
THOG MA MED PA'I DUS

NAS ZHUGS PA, RGYUN MA CHAD PAR KLUNG GI RGYUN BZHIN DU RJES SU
ZHUGS PA'O, ,RTEN CING 'BREL BAR 'BYUNG BA'I YAN LAG BCU GNYIS PO
'DI DAG NI RGYU GZHAN DANG,

GZHAN LAS BYUNG BA, RKYEN GZHAN DANG, GZHAN LAS BYUNG BA, RTAG PA
MA YIN, MI RTAG PA MA YIN, 'DUS BYAS MA YIN, 'DUS MA BYAS MA YIN,
RGYU MED PA MA YIN,

RKYEN MED PA MA YIN, MYONG BA YOD PA MA YIN, ZAD PA'I CHOS MA
YIN, 'JIG PA'I CHOS MA YIN, 'GOG PA'I CHOS MA YIN TE, THOG MA MED
PA'I DUS NAS ZHUGS PA,


@188B RGYUN MA CHAD PAR KLUNG GI RGYUN BZHIN DU RJES SU ZHUGS MOD
KYI, 'ON KYANG YAN LAG BZHI PO 'DI DAG NI RTEN CING 'BREL BAR
'BYUNG BA'I YAN LAG BCU GNYIS PO DE DAG BSDU BAR BYA

BA'I RGYUR 'GYUR RO, ,BZHI GANG ZHE NA, 'DI LTA STE, MA RIG PA
DANG, SRED PA DANG, LAS DANG, RNAM PAR SHES PA'O, ,DE LA RNAM PAR
SHES PA NI SA BON GYI RANG BZHIN GYIS RGYU BYED

DO; ;LAS NI ZHING GI RANG BZHIN GYIS RGYU BYED DO, ,MA RIG PA
DANG, SRED PA NI NYON MONGS PA'I RANG BZHIN GYIS RGYU BYED DO,
,DE LA LAS DANG ,NYON MONGS PA DAG NI SA BON RNAM

PAR SHES PA SKYED DO, ,DE LA LAS NI SA BON RNAM PAR SHES PA'I
ZHING GI BYA BA BYED DO, ,SRED PA NI SA BON RNAM PAR SHES PA RLAN
PAR BYED DO, ,MA RIG PA NI SA BON RNAM PAR

SHES PA 'DEBS TE, RKYEN 'DI DAG MED NA SA BON RNAM PAR SHES PA
MNGON PAR 'GRUB PAR MI 'GYUR RO, ,DE LA LAS KYANG 'DI SNYAM DU
BDAG GIS SA BON RNAM PAR SHES PA'I

ZHING GI BYA BA BYA'O SNYAM DU MI SEMS SO, ,SRED PA'ANG 'DI SNYAM
DU BDAG GIS SA BON RNAM PAR SHES PA BRLAN PAR BYA'O SNYAM DU MI
SEMS SO, ,MA RIG PA'ANG 'DI SNYAM DU

BDAG GIS SA BON RNAM PAR SHES PA GDAB BO SNYAM DU MI SEMS SO, ,SA
BON RNAM PAR SHES PA'ANG 'DI SNYAM DU BDAG NI RKYEN 'DI DAG GIS
BSKYED DO SNYAM DU MI SEMS TE,


@189A *, ,'ON KYANG SA BON RNAM PAR SHES PA LAS KYI ZHING LA
BRTEN PA, SRED PA'I RLAN GYIS BRLAN PA, MA RIG PA'I LUD KYIS BRAN
PA, SKYE BA NA SKYE BA'I GNAS NYING

MTSAMS SBYOR BA, MA'I MNGAL DE DANG, DER MING DANG, GZUGS KYI MYU
GU MNGON PAR 'GRUB STE, MING DANG, GZUGS KYI MYU GU DE'ANG BDAG
GIS MA BYAS, GZHAN GYIS MA BYAS ,

GNYIS KAS MA BYAS, DBANG PHYUG GIS MA BYAS, DUS KYIS MA BSGYUR,
RANG BZHIN LAS MA BYUNG, BYED PA LA RAG LAS PA MA YIN, RGYU MED
PA LAS KYANG MA SKYES TE, 'ON

KYANG PHA DANG MA PHRAD PA DANG, ZLA MTSAN DANG LDAN PA DANG,
RKYEN GZHAN YANG 'TSOGS NA BDAG PO MED PA'I CHOS, BDAG GI MED PA,
'DZIN PA MED PA, NAM MKHA' DANG

MTSUNGS PA, SGYU MA'I MTSAN NYID KYI RANG BZHIN DAG LA RGYU DANG,
RKYEN MA TSANG BA MED PA'I PHYIR SKYE BA'I GNAS NYING MTSAMS
SBYOR BA MA'I MNGAL DE DANG, DER MYONG BA DANG LDAN

PA'I SA BON RNAM PAR SHES PA MING DANG, GZUGS KYI MYU GU MNGON
PAR 'GRUB BO, ,'DI LTA STE, MIG GI RNAM PAR SHES PA NI RGYU LNGAS
'BYUNG STE, LNGA GANG ZHE NA, MIG LA BRTEN

PA DANG, GZUGS DANG, SNANG BA DANG, NAM MKHA' DANG, DE SKYED PA'I
YID LA BYED PA LA'ANG BRTEN NAS MIG GI RNAM PAR SHES PA 'BYUNG
NGO, ,DE LA MIG NI MIG GI RNAM PAR


@189B SHES PA'I RTEN GYI BYA BA BYED DO, ,GZUGS NI MIG GI RNAM
PAR SHES PA'I DMIGS PA'I BYA BA BYED DO, ,SNANG BA NI MNGON PA'I
BYA BA BYED DO, ,NAM MKHA' NI MI SGRIB PA'I BYA BA BYED

DO; ;DE DANG 'BYUNG BA YID LA BYED PA NI BSAM PA'I BYA BA BYED
DO, ,RKYEN DE DAG MED NA MIG GI RNAM PAR SHES PA 'BYUNG BAR MI
'GYUR GYI, GANG GI TSE NANG GI SKYE MCHED MIG MA

TSANG BAR MA GYUR LA, DE BZHIN DU GZUGS DANG, SNANG BA DANG, NAM
MKHA' DANG, DE DANG, 'BYUNG BA YID LA BYED PA DAG MA TSANG BAR MA
GYUR TE, THAMS CAD 'DUS PA DE LAS MIG

GI RNAM PAR SHES PA 'BYUNG BAR 'GYUR RO, ,DE LA MIG NI 'DI SNYAM
DU BDAG GIS MIG GI RNAM PAR SHES PA'I RTEN GYI BYA BA BYA'O SNYAM
DU MI SEMS SO, ,GZUGS KYANG 'DI SNYAM DU

BDAG GIS MIG GI RNAM PAR SHES PA'I DMIGS PA'I BYA BA BYA'O SNYAM
DU MI SEMS SO, ,SNANG BA'ANG 'DI SNYAM DU BDAG GIS MIG GI RNAM
PAR SHES PA'I MNGON PA'I BYA BA BYA'O SNYAM

DU MI SEMS SO, ,NAM MKHA' YANG 'DI SNYAM DU BDAG GIS MIG GI RNAM
PAR SHES PA'I MI SGRIB PA'I BYA BA BYA'O SNYAM DU MI SEMS SO, ,DE
DANG, 'BYUNG BA'I YID LA BYED PA'ANG 'DI SNYAM DU

BDAG GIS MIG GI RNAM PAR SHES PA'I BSAM PA'I BYA BA BYA'O SNYAM
DU MI SEMS SO, ,MIG GI RNAM PAR SHES PA'ANG 'DI SNYAM DU BDAG NI
RKYEN 'DI DAG GIS BSKYED DO SNYAM DU


@190A *, ,MI SEMS TE, 'ON KYANG RKYEN 'DI DAG YOD PA LAS MIG GI
RNAM PAR SHES PA SKYE BAR 'GYUR RO, ,DE BZHIN DU DBANG PO LHAG MA
RNAMS KYANG CI RIGS

SU SBYAR RO, ,DE LA CHOS GANG YANG 'JIG RTEN 'DI NAS 'JIG RTEN
PHA ROL TU MI 'PHO MOD KYI, RGYU DANG, RKYEN MA TSANG BA MED PA'I
PHYIR LAS KYI 'BRAS BUR MNGON PA'ANG YOD DO, ,'DI

LTA STE, DPER NA, RAB TU PHYIS PA'I ME LONG GI DKYIL 'KHOR LA
BZHIN GYI GZUGS BRNYAN SNANG BA'ANG BZHIN ME LONG GI DKYIL 'KHOR
DU MA 'PHOS MOD KYI, RGYU DANG, RKYEN MA TSANG

BA MED PA'I PHYIR BZHIN DU MNGON PA'ANG YOD DO, ,DE BZHIN DU 'DI
NAS KYANG SU'ANG SHI 'PHOS PA MED LA GZHAN DU'ANG MA SKYES TE,
RGYU DANG, RKYEN RNAMS MA TSANG BA MED PA'I PHYIR

LAS KYI 'BRAS BU MNGON PA'ANG YOD DO, ,'DI LTA STE, DPER NA, ZLA
BA'I DKYIL 'KHOR NI DPAG TSAD BZHI KHRI NYIS STONG NAS 'GRO STE,
'ON KYANG SNOD CHUNG NGU CHUS GANG BAR

ZLA BA'I DKYIL 'KHOR GYI GZUGS BRNYAN SNANG BA'ANG ZLA BA'I DKYIL
'KHOR NI GNAS DE NAS MA 'PHOS TE, SNOD CHUNG NGU CHUS GANG BA'I
NANG DU SONG BA'ANG MED MOD KYI, RGYU DANG,

RKYEN MA TSANG BA MED PA'I PHYIR ZLA BA'I DKYIL 'KHOR DU MNGON
PA'ANG YOD DO, ,DE BZHIN DU 'DI NAS KYANG SU'ANG SHI 'PHOS PA MED
LA GZHAN DU'ANG MA SKYES MOD KYI, RGYU DANG, RKYEN


@190B RNAMS MA TSANG BA MED PA'I PHYIR LAS KYI 'BRAS BU MNGON
PA'ANG YOD DO, ,'DI LTA STE, DPER NA, ME NI RGYU DANG, RKYEN MA
TSANG NA MI 'BAR GYI, RGYU DANG, RKYEN 'TSOGS PA LAS 'BAR RO, ,DE

BZHIN DU BDAG PO MED PA'I CHOS, BDAG GI MED PA, 'DZIN PA MED PA,
NAM MKHA' DANG MTSUNGS PA, SGYU MA'I MTSAN NYID KYI RANG BZHIN
DAG LA RGYU DANG, RKYEN RNAMS MA TSANG BA

MED PA'I PHYIR SKYE BA'I GNAS NYING MTSAMS SBYOR BA MA'I MNGAL DE
DANG, DER SA BON RNAM PAR SHES PA LAS DANG, NYON MONGS PA RNAMS
KYIS BSKYED PA MING DANG, GZUGS KYI MYU GU

MNGON PAR 'GRUB STE, DE LTAR NANG GI RTEN CING 'BREL BAR 'BYUNG
BA RKYEN DANG 'BREL BAR BLTA'O, ,DE LA NANG GI RTEN CING 'BREL
BAR 'BYUNG BA RNAM PA LNGAR BLTA STE, LNGA GANG ZHE NA, RTAG

PAR MA YIN PA DANG, CHAD PAR MA YIN PA DANG, 'PHO BAR MA YIN PA
DANG, RGYU CHUNG NGU LAS 'BRAS BU CHEN PO 'BYUNG BA DANG, DE DANG
'DRA BA'I RGYUD DU'O, ,JI LTAR RTAG PAR MA YIN ZHE

NA; GANG GI PHYIR THA MA'I 'CHI BA'I PHUNG PO RNAMS KYANG GZHAN
LA, SKYE BA'I CHAR GTOGS PA RNAMS KYANG GZHAN TE, THA MA 'CHI
BA'I PHUNG PO GANG YIN PA DE NYID SKYE BA'I CHAR GTOGS

PA RNAMS MA YIN GYI, THA MA'I 'CHI BA'I PHUNG PO RNAMS KYANG 'GAG
LA SKYE BA'I CHAR GTOGS PA'I PHUNG PO RNAMS KYANG 'BYUNG BAS DE'I
PHYIR RTAG PAR MA YIN NO, ,JI LTAR CHAD PAR


@191A *, ,MA YIN ZHE NA, THA MA'I 'CHI BA'I PHUNG PO RNAMS SNGON
'GAGS PA LAS SKYE BA'I CHAR GTOGS PA'I PHUNG PO RNAMS 'BYUNG BA
MA YIN, MA 'GAGS PA

LAS KYANG MA YIN GYI, THA MA'I 'CHI BA'I PHUNG PO RNAMS KYANG
'GAGS LA, DE NYID KYI TSE SKYE BA'I CHAR GTOGS PA'I PHUNG PO
RNAMS SRAD MDA'I MTHO DMA' BZHIN 'BYUNG BAR

'GYUR TE, DE'I PHYIR CHAD PAR MA YIN NO, ,JI LTAR 'PHO BAR MA YIN
ZHE NA, SEMS CAN GYI RIS MI 'DRA BA NAS SKAL BA MNYAM PA'I SKYE
BAR SKYE BA MNGON PAR SGRUB PAS DE'I PHYIR

'PHO BAR MA YIN NO, ,JI LTAR RGYU CHUNG NGU LAS 'BRAS BU CHEN PO
'BYUNG ZHE NA, LAS CHUNG NGU BYAS PA LAS 'BRAS BU CHEN PO'I RNAM
PAR SMIN PA MYONG STE, DE'I PHYIR RGYU CHUNG NGU LAS

'BRAS BU CHEN PO MNGON PAR 'GRUB BO, ,JI LTAR MYONG BAR 'GYUR
BA'I LAS BYAS PA DE LTAR MYONG BAR 'GYUR BA'I RNAM PAR SMIN PA
MYONG BAS DE'I PHYIR DE DANG 'DRA BA'I

RGYUD DU'O, ,BTZUN PA SH'A RI'I BU, RTEN CING 'BREL PAR 'BYUNG BA
BCOM LDAN 'DAS KYIS YANG DAG PAR GSUNGS PA 'DI GANG LA LA ZHIG
GIS YANG DAG PA'I SHES RAB

KYIS DE LTAR YANG DAG PA JI LTA BA BZHIN DU RTAG PAR RGYUN DU
SROG MED PA DANG, SROG DANG BRAL BA DANG, JI LTA BU NYID DANG, MA
NOR BA DANG, MA SKYES PA DANG, MA BYUNG


@191B BA DANG, MA BYAS PA DANG, 'DUS MA BYAS PA DANG, THOGS PA
MED PA DANG, DMIGS PA MED PA DANG, ZHI BA DANG, 'JIGS PA MED PA
DANG, MI 'PHROGS PA DANG, ZAD PA MED PA

DANG; RNAM PAR ZHI BA MA YIN PA'I RANG BZHIN DU MTHONG BA DANG,
MED PA DANG, GSOG DANG, GSOB DANG, SNYING PO MED PA DANG, NAD
DANG, 'BRAS DANG, ZUG RNGU DANG, SDIG PA DANG,

MI RTAG PA DANG, SDUG BSNGAL BA DANG, STONG PA DANG, BDAG MED PAR
YANG DAG PAR RJES SU MTHONG BA DE NI CI BDAG 'DAS PA'I DUS NA
BYUNG BA ZHIG GAM, 'ON TE BDAG 'DAS PA'I

DUS NA MA BYUNG BA ZHIG ,BDAG 'DAS PA'I DUS NA CIR GYUR PA ZHIG
,BDAG 'DAS PA'I DUS NA JI LTA BUR GYUR PA ZHIG GU SNYAM DU SNGON
GYI MTHA' LA MI RTOG GO ,CI MA 'ONGS PA'I DUS

NA 'BYUNG BAR 'GYUR RAM, 'ON TE MA 'ONGS PA'I DUS NA 'BYUNG BAR
MI 'GYUR, MA 'ONGS PA'I DUS NA CIR 'GYUR, MA 'ONGS PA'I DUS NA JI
LTA BU ZHIG TU 'GYUR SNYAM DU PHYI MA'I MTHA' LA

MI RTOG GO ,'DI CI ZHIG ,'DI JI LTA BU ZHIG ,CI ZHIG YOD, CIR
'GYUR, SEMS CAN 'DI DAG GANG NAS 'ONGS, 'DI NAS SHI 'PHOS NAS
GANG DU 'GRO BAR 'GYUR ZHES DA LTAR BYUNG

BA LA'ANG MI RTOG GO ,'JIG RTEN NA DGE SBYONG NGAM, BRAM ZE DAG
GI LTA BAR SONG BA THA DAD PA GANG DAG YOD PA, 'DI LTA STE, BDAG
TU SMRA BA DANG LDAN PA'AM, SEMS CAN DU SMRA BA DANG


@192A *, ,LDAN PA'AM, SROG TU SMRA BA DANG LDAN PA'AM, GANG ZAG
TU SMRA BA DANG LDAN PA'AM, DGE MTSAN DANG, BKRA SHIS SU SMRA BA
DANG LDAN PA DAG KYANG RUNG STE,

LHAG PAR G-YO BA DANG BRAL BAR G-YO BA DE DAG DE'I TSE NA DES
SPANGS PAR 'GYUR TE, YONGS SU SHES NAS RTZA BA NAS BCAD DE, TA
LA'I MGO BZHIN MI SNANG BA'I RANG BZHIN DU PHYIS

MI SKYE MI 'GAG PA'I CHOS CAN DU 'GYUR RO, ,BTZUN PA SH'A RI'I
BU, GANG LA LA CHOS LA BZOD PA 'DI LTA BU DANG LDAN TE, RTEN CING
'BREL BAR 'BYUNG BA'ANG YANG DAG PAR KHONG DU CHUD

NA DE LA DE BZHIN GSHEGS PA, DGRA BCOM PA, YANG DAG PAR RDZOGS
PA'I SANGS RGYAS, RIG PA DANG, ZHABS SU LDAN PA, BDE BAR GSHEGS
PA, 'JIG RTEN MKHYEN PA, SKYES BU 'DUL

BA'I KHA LO SGYUR BA, BLA NA MED PA, LHA DANG MI RNAMS KYI STON
PA, SANGS RGYAS BCOM LDAN 'DAS KYIS YANG DAG PAR RDZOGS PA'I
SANGS RGYAS SU 'GYUR RO ZHES BLA NA MED PA YANG DAG

PAR RDZOGS PA'I BYANG CHUB TU LUNG BSTAN TO, ,BYANG CHUB SEMS
DPA' SEMS DPA' CHEN PO BYAMS PAS DE SKAD CES SMRAS NAS, TSE DANG
LDAN PA SH'A RI'I BU DANG, LHA DANG, MI

DANG; LHA MA YIN DANG, DRI ZAR BCAS PA'I 'JIG RTEN YI RANGS TE,
BYANG CHUB SEMS DPA' SEMS DPA' CHEN PO BYAMS PAS BSHAD PA LA
MNGON PAR BSTOD DO, ,'PHAGS


@192B PA S'A LU'I LJANG PA ZHES BYA BA THEG PA CHEN PO'I MDO
RDZOGS SO,,