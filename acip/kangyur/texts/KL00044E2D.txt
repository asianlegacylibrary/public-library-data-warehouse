,,DE NAS SANGS RGYAS KYI
MTHUS PHYOGS BCU NAS BYANG CHUB

SEMS DPA' MANG PO LHAGS PAR GYUR TE, BYANG CHUB SEMS DPA' RE RE
ZHING YANG 'KHOR SANGS RGYAS KYI ZHING BRGYA PHRAG STONG GI RDUL
SHIN TU PHRA BA SNYED DANG LHAN CIG TU 'ONGS TE

BYANG CHUB SEMS DPA' RE RE ZHING YANG BYANG CHUB SEMS DPA' SANGS
RGYAS KYI ZHING GI RDUL SHIN TU PHRA BA SNYED DANG LHAN GCIG TU
PHYIN TO, ,BYANG CHUB SEMS DPA' DE DAG THAMS CAD


@63A *, ,KYANG MING 'DI ZHES BYA BA DAG STE, 'DI LTAR YON TAN
DANG LDAN PA DANG, BLO GROS DANG LDAN PA DANG, DPAL DANG LDAN PA
DANG, DGA' BA DANG LDAN PA DANG,

KHREL DANG LDAN PA DANG, BRTZON 'GRUS DANG LDAN PA DANG, STOBS
DANG LDAN PA DANG, RIG PA DANG LDAN PA DANG, BLO DANG LDAN PA
DANG, YE SHES DANG LDAN PA DAG GO, BYANG CHUB

SEMS DPA' DE DAG THAMS CAD KYANG 'JIG RTEN GYI KHAMS MING 'DI
ZHES BYA BA DAG NAS 'ONGS PA STE, 'DI LTAR GNYEN DANG LDAN PA
DANG, ME TOG DANG LDAN PA DANG, NOR

DANG LDAN PA DANG, DPAL DANG LDAN PA DANG, SGRON MA DANG LDAN PA
DANG, RDO RJE DANG LDAN PA DANG, BDE BA DANG LDAN PA DANG, NYI MA
DANG LDAN PA DANG, DGE BA DANG LDAN PA DANG, TSANGS

PA DANG LDAN PA DAG GO ,BYANG CHUB SEMS DPA' DE DAG THAMS CAD
KYANG DE BZHIN GSHEGS PA'I MTSAN 'DI ZHES BYA BA DAG GI ZHAM
'BRING NA TSANGS PAR SPYOD PA DAG STE,

'DI LTAR NYAMS PA MED PA'I SPYAN DANG, GZHAN MA YIN PA'I SPYAN
DANG, MI G-YO BA'I SPYAN DANG, MI BSKYOD PA'I SPYAN DANG, CHU'I
SPYAN DANG, BCINGS PA MED PA'I SPYAN DANG,

KUN TU SPYOD PA'I SPYAN DANG, 'OD KYI SPYAN DANG, DAM PA'I SPYAN
DANG, MTHON MTHING GI SPYAN DAG GO ,DE NAS BYANG CHUB SEMS DPA'
DE DAG BCOM LDAN 'DAS LA PHYAG 'TSAL


@63B NAS SANGS RGYAS KYI MTHUS PHYOGS BCU RGYAS PAR BYAS TE, GANG
NAS 'ONGS PA'I PHYOGS SU BRTEN NAS SENGGE'I KHRI RIN PO CHE'I
SNYING PO CAN DAG BSHAMS TE SKYIL MO KRUNG BCAS NAS

'KHOD DO, ,JI LTAR GLING BZHI PA 'DIR RAB MTSE MA'I GNAS SU BYANG
CHUB SEMS DPA' 'ONGS PAR GYUR PA DE BZHIN DU 'JIG RTEN GYI KHAMS
THAMS CAD KYI GLING BZHI PA KUN TU

YANG RAB MTSE MA'I GNAS KYI KHANG PA NOR BU SNA TSOGS SU'ANG
LHAGS PAR GYUR TE, BYANG CHUB SEMS DPA'I MING YANG DE SKAD CES
BYA BA SHA STAG, DE BZHIN GSHEGS PA'I MTSAN

KYANG DE SKAD CES BYA BA'I ZHAM 'BRING NA TSANGS PAR SPYOD PA SHA
STAG GO, DE NAS BCOM LDAN 'DAS KYI ZHABS KYI BOL GNYIS NAS 'OD
ZER BYE BA BRGYA STONG BKYE STE, PHYOGS BCU THAMS

CAD SNANG BAR BYAS NAS 'JIG RTEN GYI KHAMS THAMS CAD BSTAN TE,
BYANG CHUB SEMS DPA' DE DAG GIS 'JIG RTEN GYI KHAMS THAMS CAD KYI
GLING BZHI PA KUN GYI RAB MTSE MA'I

GNAS THAMS CAD NA YANG DE BZHIN GSHEGS PA'I RNAM PAR 'PHRUL PA
YOD PA MTHONG NGO, ,DE NAS BYANG CHUB SEMS DPA' YON TAN DANG LDAN
PAS SANGS RGYAS KYI MTHUS PHYOGS

BCUR RNAM PAR BLTAS TE, DE'I TSE TSIGS SU BCAD PA 'DI DAG SMRAS
SO, ,SANGS RGYAS 'OD ZER 'OD SNANG BAS, ,PHYOGS RNAMS THAMS CAD
RNAM PAR SNANG, ,DES NI RAB TU GSAL


@64A *, ,BYAS PAS, ,MIG LA RAB RIB GANG YANG MED, ,MTSE MA RAB
KYI GNAS 'DI NA, ,GANG ZAG DAM PA SANGS RGYAS BZHUGS, ,DE BZHIN
KUN NA'ANG GSAL

BAR SNANG, ,DE NI 'JIG RTEN NGO MTSAR TO, ,SEMS CAN GTZO BO BCU
YI RNAMS, ,GSHEGS PAR GYUR PA MNGON PAR STON, ,DE DAG 'KHOR KYANG
CI 'DRA BA, ,DE BZHIN KUN NA RAB

TU SNANG, ,PHYOGS RNAMS BCU PO THAMS CAD NA, ,CHOS KYI DAM PA RAB
TU STON, ,DE KUN MING YANG DE BZHIN TE, ,BDAG CAG RNAMS KYI KUN
RDZOB BZHIN, ,'JIG RTEN KHAMS KYI

MING DAG KYANG, ,DE ZHES BYA BA KUN NAS 'ONGS, ,GANG ZAG DAM PA
DE DAG NI, ,TSANGS PA'I SPYOD PA'ANG DE NA SPYOD, ,BDAG CAG RNAMS
LA GANG BTAGS PA, ,KUN GYI MING

YANG DE DANG MTHUN, ,SANGS RGYAS ZHING RNAMS MTHUN LDAN PA, ,DE
DAG SANGS RGYAS RNAM 'PHRUL PA'O, ,MI YI 'JIG RTEN KUN NA YANG,
,'DI NA RGYAL BA BZHUGS PAR SHES, ,

GZHAN GYIS DE YI RGYAL PO YI, ,GNAS NA DE BZHIN BZHUGS PA MTHONG,
,'JIG RTEN KHAMS RNAMS THAMS CAD NA, ,GANG ZAG DAM PA DE BZHUGS
KYANG, ,RGYAL BA MTSE MA RAB

GNAS NA, ,BZHUGS PAR BDAG CAG KUN KYANG SEMS, ,'JIG RTEN KHAMS
RNAMS THAMS CAD NA, ,SANGS RGYAS GZI BRJID BSAM MI KHYAB, ,DE DAG
SMON LAM BSKUL BA'I


@64B PHYIR; ;'JIG RTEN THAMS CAD SU RAB TU BKYE, ,SEMS CAN GTZO
BO'I RNAM 'PHRUL BA, ,'DI DAG DE RNAMS KUN GYIS MTHONG, ,SANGS
RGYAS YON TAN MTHA' YAS TE, ,'JIG RTEN ZANG

ZING THUB PAS SPANGS, ,PHYOGS RNAMS THAMS CAD KUN TU BYUNG,
,CHAGS PA MED PA NAM MKHA' BZHIN, ,DE NI GCIG LAS SHIN TU 'DAS,
,MANG PO DAG TU'ANG MI DMIGS SO, ,

MTHA' YAS LEGS MNGA' SANGS RGYAS RNAMS, ,DE DAG SHES PAR JI LTAR
RUNG, ,GNAS PA MED CING LEN PA MED, ,CHOS DBYINGS RTOGS PAR THUGS
SU CHUD, ,DE NAS BYANG CHUB

SEMS DPA' BLO GROS DANG LDAN PAS SANGS RGYAS KYI BYIN GYI RLABS
KYIS PHYOGS BCUR RNAM PAR BLTAS TE, DE'I TSE TSIGS SU BCAD PA 'DI
DAG SMRAS SO, ,'JIG RTEN MGON

PO 'PHRUL CHEN RNAMS, ,RDUL MED GANG ZAG DAM PA DAG, 'DUS SHING
TSOGS PA BSAM YAS PA'I, ,BSKAL PA DAG TU SHIN TU DKON, ,DE DAG
THAMS CAD KUN GZIGS PA, ,SEMS

CAN GTZO BO 'OD MDZAD DE, ,SROG CHAGS KUN LA PHAN PA'I PHYIR,
,SEMS CAN RNAMS LA CHOS STON TO, ,'JIG RTEN MUN NAG 'DI DAG TU,
,'JIG RTEN MGON PO BYUNG GYUR PA, ,

'JIG RTEN SGRON MA DE DAG NI, ,BLTA BAR SHIN TU DKA' BA YIN,
,SBYIN PA TSUL KHRIMS BZOD PA'I RAB, ,BRTZON 'GRUS BSAM GTAN SGOM
PA DANG, ,SHES RAB SNGON CHAD SPYAD


@65A *, ,PAS NA; ;'GRO BA THAMS CAD SNANG BAR MDZAD, ,SANGS RGYAS
'DRA BA GANG YANG MED, ,DE PHYIR DE DANG MNYAM PA MED, ,CHOS
RNAMS YOD PA MA YIN PAS, ,

SKYES BU'I DAM PA MTHONG BA MED, ,SANGS RGYAS SHES RAB CHEN PO
RNAMS, ,MTSAN GYI TSOGS NI BSAM MI KHYAB, ,SKU YI TSOGS KYIS SHIN
TU 'PHAGS, ,CHOS RNAMS KUN

GYIS YANG DAG BYUNG, ,'JIG RTEN GRAGS CHEN DAM PA'I RNAMS, ,DPA'
BO CHEN PO DE DAG SNANG, ,DE DAG MTSAN TZAM THOS PAS KYANG, ,NGAN
SONG THAMS CAD SPANGS PAR 'GYUR,,

BSKAL PA RNAMS NI BRJOD MED PAR, ,BYANG CHUB DON DU 'KHOR BYAS
KYANG, ,'DI YI TSUL NI MA SHES NA, ,BYANG CHUB DON DU BZHUGS PA
MIN, ,SANGS RGYAS BSAM GYIS MI KHYAB PA, ,

BSKAL PA BYE BAR BKUR BA DANG, ,GANG GIS TSUL 'DI BSAM PA GNYIS,
,'DI NI DE LAS KHYAD DU 'PHAGS, ,GANG GIS BRJOD YAS ZHING GI
RNAMS, ,RIN CHEN GANG STE THUB

GSOL KYANG, ,'DI YI TSUL NI MA SHES NA, ,SANGS RGYAS BYANG CHUB
DE LA RING, ,DE NAS BYANG CHUB SEMS DPA' DPAL DANG LDAN PAS SANGS
RGYAS KYI BYIN GYI RLABS KYIS PHYOGS

BCUR RNAM PAR BLTAS TE, DE'I TSE TSIGS SU BCAD PA 'DI DAG SMRAS
SO, ,NAM MKHA' DRI MA MED PA LA, ,NYI MA'I 'OD ZER MTHA' YAS PAS,
,DPYID KYI ZLA BA THA MA LA, ,PHYOGS


@65B BCU DAG TU RAB TU SNANG, ,DE TSE SMIG RGYU CI 'DRA BA, ,DE
DAG BGRANG BAR MI NUS TE, ,MIG CAN RNAMS KYANG DE LA RMONGS,
,LONG BA RNAMS KYI SPYOD YUL MIN, ,DE BZHIN SEMS CAN GTZO

PO YI; ;YON TAN MTHA' DANG DBUS MED PA, ,BSKAL PA BSAM GYIS MI
KHYAB PAR, ,SUS KYANG SHES PAR MI NUS SO, ,DE DAG GANG NAS BLANGS
PA MED, ,DE BZHIN SUS KYANG

BYAS PA MED, ,DE NI CI LAS SKYES PA MED, ,RNAM PAR BSGOMS NA YOD
PA MIN, ,'ONG PA MED PA'I CHOS RNAMS LA, ,'GRO BA DE BZHIN MI
DMIGS TE, ,DE PHYIR

DE DAG RGYU YANG MED, ,DE BZHIN 'JIG PA'ANG YOD PA MIN, ,'JIG PA
MED PA'I CHOS RNAMS KYI, ,RANG BZHIN GANG GIS SHES PA NI, ,GANG
LA SKYE BA MED PA YI, ,YANG DAG SANGS RGYAS

MTHONG BA YIN, ,SKYES PA MED PA'I CHOS RNAMS KYI, ,RANG BZHIN
DNGOS PO MI DMIGS TE, ,DE 'DRA'I DON DU SHES PAS NI, ,DMIGS PA
MED PA SHES PA YIN, ,'DI LA SHES BYED

GANG YANG MED, ,CHOS RNAMS THAMS CAD MTSAN NYID MED, ,CHOS NYID
'DI NI SHES GYUR NA, ,YONGS SU SHES PA GANG YANG MED, ,SKYE BA
DAG NI BRJOD PA STE, ,DE PHYIR ZHING RNAMS RAB

TU BRJOD, ,ZHING GI RANG BZHIN SHES GYUR NA, ,'KHRUG PA MED PA
RAB TU SHES, ,GANG TSE 'JIG RTEN ZHING YIN PAR, ,TSUL BZHIN DU NI
RTOGS BYED NA, ,DE TSE THAMS CAD DON BSTAN PA,,


@66A *, ,BYANG CHUB SEMS DPAS RAB TU SHES, ,DE NAS BYANG CHUB
SEMS DPA' DGA' BA DANG LDAN PAS SANGS RGYAS KYI MTHUS PHYOGS BCUR
RNAM PAR BLTAS

TE; DE'I TSE TSIGS SU BCAD PA 'DI DAG SMRAS SO, ,GNAS 'DI SHIN TU
RGYA CHE STE, ,CHOS KYI DBYINGS KYIS KLAS PA YIN, ,RTAG TU KUN TU
SONG BA STE, ,YID DU 'ONG ZHING GNAS KYANG

MED; ;DE LA YANG DAG BRTAGS BYAS SHING, ,RIM GRO YOD PAR DAD BYED
NA, ,SDUG BSNGAL NAM YANG MI MTHONG STE, ,NGAN SONG RNAMS KYANG
MI MTHONG NGO, ,TSAD MED DE BZHIN

GRANGS MED PA'I, ,'JIG RTEN KHAMS SU SU 'GRO BAS, ,GANG RNAMS 'DI
NA SNANG BA YI, ,SANGS RGYAS BYIN RLABS THOS PAR 'GYUR, ,DRANG
SRONG CHEN PO'I BYIN GYI RLABS, ,

GANG GIS THOS PAR GYUR NAS KYANG, ,'DI 'DRA SANGS RGYAS CHOS SO
ZHES, ,RTOG MED BLA MED BYANG CHUB BO, ,GANG RNAMS 'DAS PA'I
SANGS RGYAS KYIS, ,CHOS NYID LA NI YID

CHES PA; ;DE KUN 'JIG RTEN SGRON MA STE, ,RKANG GNYIS LDAN PA'I
DAM PAR 'GYUR, ,SANGS RGYAS RNAM PAR 'PHRUL BA 'DI, ,LA LA ZHIG
GIS THOS GYUR CING, ,THOS NAS

DAD PAR BYED GYUR NA, ,DE DAG MI YI DAM PAR 'GYUR, ,BRTAN PA GANG
RNAMS DA LTAR YANG, ,SANGS RGYAS CHOS LA DAD BYED PA, ,DE DAG DON
GZIGS MI 'JIGS PA'I, ,DE


@66B BZHIN GSHEGS PAR 'GYUR BA YIN, ,BSKAL PA BSAM GYIS MI KHYAB
PAR, ,'DI 'DRA THOS PA SHIN TU DKON, ,SMON LAM DBANG NI MA GTOGS
PAR, ,BLO GROS 'DI 'DRAR 'GYUR

BA MIN; ;SANGS RGYAS DAM CHOS 'DI LAS KYANG, ,LEGS PAR BSHAD PA
BZUNG BYAS SHING, ,GZHAN LA STON PAR SU BYED PA, ,DE DAG BSAM
GYIS MI KHYAB 'GYUR, ,DE LA BRTZON

'GRUS BSKYED BYAS SHING, ,YID LA GO CHA BGO BYAS TE, ,GANG LAS
SANGS RGYAS BRJOD PA YI, ,SHES PA 'DI 'DRA MNYAN PAR BYA, ,DE NAS
BYANG CHUB SEMS DPA' KHREL DANG LDAN

PAS SANGS RGYAS KYI BYIN GYI RLABS KYIS PHYOGS BCUR RNAM PAR
BLTAS TE, DE'I TSE TSIGS SU BCAD PA 'DI DAG SMRAS SO, ,GANG ZHIG
THOS NAS 'DI 'DRA BA'I, ,DGA' BA YANGS

PA SKYE BA DANG, ,THE TSOM RNAM PAR GCAD PA NI, ,'JIG RTEN NA NI
NGO MTSAR CHE, ,'DI LTAR THAMS CAD GZIGS PA'I RNAMS, ,NYID KYIS
'GRO LA BKA' STZAL NA, ,SANGS RGYAS MI

MKHYEN GANG YANG MED, ,DE LTAR SANGS RGYAS BSAM MI KHYAB, ,MI
SHES PA YI RGYU LAS NI, ,YE SHES 'JUG PAR MI 'GYUR TE, ,MUN PA'I
MTHU DANG SNANG BA GNYIS, ,LHAN CIG

'BYUNG BAR MI 'GYUR BSTAN, ,JI LTAR GZUGS DANG GZUGS MED PA,
,SKAL PA MNYAM PA MED PAR BSHAD, ,DE LTAR SHES DANG MI SHES PA,
,'GROGS PAR SHIN TU MI 'GYUR


@67A *, ,RO; ;'KHOR DANG MYA NGAN 'DAS PA DAG ,JI LTAR MED LAS
BRTAGS PA LTAR, ,DE BZHIN SHES DANG MI SHES PA, ,MTSAN NYID BZHIN
DU DMIGS PA MED, ,JI LTAR

'JIG RTEN 'JIG PA DANG, ,'DU BAR 'GYUR BA RING BA STE, ,PHAN TSUN
'GROGS PAR MI 'GYUR BA, ,SHES DANG MI SHES DE BZHIN NO, ,JI LTAR
BYANG CHUB SEMS DPA' YI, ,THOG

MA'I SEMS DANG THA MA'I SEMS, ,LHAN CIG MI GNAS BYUNG BA LTAR,
,SHES DANG MI SHES DE BZHIN NO, ,JI LTAR LUS DANG RNAM SHES PA,
,GZHAN DANG GZHAN LAS 'BYUNG

'GYUR BA, ,DE BZHIN SHES DANG MI SHES GNYIS, ,'GROGS PAR 'GYUR BA
NAM YANG MED, ,JI LTAR DUG LA PHAN PA'I RTZI, ,'PHRAL DU DUG NI
DUG MIN BYED, ,DE LTAR SHES

PA MI SHES PAS, ,SHIN TU SEL BA BYED PAR BRJOD, ,SANGS RGYAS BLA
NA GANG YANG MED, ,DE DANG 'DRA BA'ANG YOD PA MIN, ,DE LAS GZHAN
DU 'GYUR BA MED, ,DE BAS RGYAL BA

SHIN TU DKON, ,DE NAS BYANG CHUB SEMS DPA' BRTZON 'GRUS DANG LDAN
PAS SANGS RGYAS KYI MTHUS PHYOGS BCUR RNAM PAR BLTAS TE, DE'I TSE
TSIGS SU BCAD DE SMRAS PA,

CHOS RNAMS 'DI DAG 'GAL MED PAR, ,MKHYEN NAS SANGS RGYAS THUGS SU
CHUD, ,DES NI MI MKHYEN GANG YANG MED, ,YE SHES KYI YANG PHA ROL
PHYIN, ,JI LTAR GSER DANG SA


@67B LE SBRAM; ;NGO BO NYID KYIS 'GAL BA MED, ,DE LTAR CHOS MIN
DE BZHIN CHOS, ,DE DAG THAMS CAD MTSAN NYID GCIG ,SEMS CAN SEMS
CAN MA YIN PA, ,NGO BO NYID KYIS RANG BZHIN

MED; ;GDAGS SU MED LAS BYUNG BA LTAR, ,CHOS RNAMS RANG BZHIN DE
BZHIN NO, ,MA 'ONGS DUS NI JI LTA BUR, ,'DAS PAS BRJOD PAR BYA BA
STE, ,DE LA MTSAN NYID YOD PA MIN, ,DE

BZHIN CHOS LA MTSAN NYID MED, ,'BREL BAR SKYE DANG 'GAG PA DANG,
,RANG BZHIN MED DANG RANG BZHIN DAG ,RNAM PA THA DAD GYUR PA
LTAR, ,SANGS RGYAS RANG BZHIN DE BZHIN NO, ,MYA

NGAN 'DAS PA GZUNG MED PA, ,GNYIS KYI DUS NA BRJOD PAR BYAS, ,DE
LA BYE BRAG GANG YANG MED, ,DE BZHIN GZUGS LA RNAM RTOG PA'O, ,JI
LTAR CI ZHIG BGRANG BYAS SHING, ,BGRANG

BAR BYED CES BRJOD PA YANG, ,DE LA THA DAD GANG YANG MED, ,DE
BZHIN GZUGS KYI RANG BZHIN NO, ,JI LTAR GCIG NAS GCIG GI BLAR,
,MANG PO'I TSUL DU BGRANG BA YIS, ,DNGOS

PO GRANGS MED 'GYUR BA YANG, ,BLO YI RNAM PA THA DAD BSTAN, ,'JIG
RTEN KHAMS RNAMS LA LA DAG ,BSAM GYIS MI KHYAB TSIG GYUR KYANG,
,NAM MKHA' 'JIG PAR 'GYUR BA MED, ,

RANG BYUNG YE SHES DE BZHIN NO, ,JI LTAR 'JIG RTEN PHYOGS BCU YI,
,NAM MKHA' SO SOR BRTAGS PA LTAR, ,DE BZHIN SANGS RGYAS RNAMS
MTHONG STE, ,SANGS RGYAS RNAMS LA RTOG MI


@68A *, ,MNGA'; ;DE NAS BYANG CHUB SEMS DPA' STOBS DANG LDAN PAS
SANGS RGYAS KYI MTHUS PHYOGS BCU RNAM PAR BLTAS TE, DE'I TSE
TSIGS SU BCAD DE SMRAS PA, JI LTAR

DUS RNAMS GSUM PO YIS, ,SEMS CAN KHAMS RNAMS BRJOD PAR 'GYUR,
,SEMS CAN DE DAG THAMS CAD KYANG, ,PHUNG PO LNGA LAS SHIN TU
BRJOD, ,DE RNAMS LAS KYI PHUNG CHEN

YIN; ;LAS KYI RTZA BA'ANG SEMS YIN TE, ,SEMS NI SGYU MA BZHIN DU
BSHAD, ,SGYU MAR GYUR PA 'GRO 'DI'O, ,GANG NA 'JIG RTEN 'DI
'BYUNG ZHING, ,YANG NA LDOG PAR 'GYUR BA YI, ,

'JIG RTEN 'JIG RTEN MI BYED DE, ,GZHAN GYI RGYUS KYANG BYAS PA
MIN, ,'JIG RTEN 'DI NA 'BYUNG BA 'BYUNG, ,'JIG RTEN 'DIR YANG
LDOG PAR 'GYUR, ,'BYUNG ZHES BRJOD PAR MI

BYA STE; ;DE NI 'JIG RTEN ZHES PA YIN, ,GANG LA 'JIG RTEN SNANG
BA ZHES, ,'DU SHES RNAM PAR BRTAGS PA YI, ,'JIG RTEN ZHES BYA
GANG ZHIG YIN, ,SNANG BA ZHES BYA'ANG CI

ZHIG YIN, ,DUS GSUM DAG TU RGYU BA YI, ,PHUNG PO 'DI NI 'JIG RTEN
YIN, ,DE DAG 'GOG PA SNANG BA ZHES, ,'GRO BA DAG TU 'DU SHES
'GYUR, ,PHUNG PO ZHES BYA 'DI NI CI,

PHUNG PO'I RANG BZHIN JI LTA BU, ,PHUNG PO RNAMS NI MI 'JIG
PHYIR, ,DNGOS PO MED CES RAB TU BRJOD, ,PHUNG PO 'DI DAG RNAM
BRTAGS DON, ,DE DAG RANG BZHIN STONG PA YIN


@68B MI 'JIG DON NI STONG PA STE, ,DNGOS PO MED CES BYA BA'O,
,'JIG RTEN JI BZHIN SANGS RGYAS TE, ,SANGS RGYAS CHOS KYANG DE
BZHIN NO, ,SANGS RGYAS CHOS DANG SANGS RGYAS RNAMS, ,NGO

BO NYID KYIS RANG BZHIN MED, ,MA NOR YANG DAG JI BZHIN PA'I,
,CHOS NYID 'DI NI RTOGS GYUR NAS, ,KUN GZIGS THAMS CAD MKHYEN PA
YI, ,SANGS RGYAS KUN NAS RAB TU SNANG, ,

DE NAS BYANG CHUB SEMS DPA' RIG PA DANG LDAN PAS SANGS RGYAS KYI
MTHUS PHYOGS BCUR RNAM PAR BLTAS NAS DE'I TSE TSIGS SU BCAD DE
SMRAS PA, RANG BZHIN DNGOS PO MED PA

YI; ;'JIG RTEN KHAMS RNAMS THAMS CAD KYI, ,SA YI KHAMS RNAMS JI
BZHIN TE, ,SANGS RGYAS RNAM 'PHRUL NGO MTSAR CHE, ,DE YI RANG
BZHIN 'DI YIN LA, ,BRJOD CING BSNGAGS

PA MTHA' YAS TE, ,'DAS PA'I 'JIG RTEN KHAMS RNAMS SU, ,SUS KYANG
BRJOD PA MA YIN NO, ,GZHAN DU SEMS CAN LAS KYIS NA, ,SHIN TU
BSTAN PAR BRJOD PA STE, ,SEMS

CAN RNAMS NI MA GTOGS PAR, ,LAS ZHES BYA BA CI MI DMIGS, ,DE
BZHIN STONG PA'I LAS KYIS KYANG, ,BRJOD PA RNAMS NI TSAD MED PAR,
,SEMS CAN KUN GYI LAS SU GYUR,

DE LA 'ONGS PA GANG YANG MED, ,JI LTAR KHA DOG DBYIBS KYI RNAMS,
,LAS KYI RGYU NI BSAM MI KHYAB, ,SNANG YANG DE DAG DE NA MED,
,RNAM PAR RIG PA'I DNGOS NYID 'DRA, ,DE BZHIN


@69A *, ,SEMS CAN GTZO BO YI, ,SKU NI BSAM GYIS MI KHYAB PA,
,BRJOD PA RNAMS KYANG TSAD MED PAR, ,ZHING RNAMS KUN NA RAB TU
SNANG, ,SKUS NI RDZOGS PA'I SANGS

RGYAS MIN, ,SANGS RGYAS RNAMS LA SKU MI MNGA', ,DPA' BO CHEN PO
CHOS SKU STE, ,CHOS KUN RTOGS PAR THUGS SU CHUD, ,GANG GIS RANG
BYUNG RNAMS KYI SKU, ,YANG DAG JI BZHIN

MTHONG BA NI, ,SANGS RGYAS CHOS NI RNAM KUN DANG, ,CHOS RNAMS LA
YANG RMONGS PA MED, ,'DAS PAR GYUR PA'I CHOS RNAMS KUN, ,MYA NGAN
'DAS PAR SHES GYUR NA, ,DE DAG SHIN TU MI

GNAS PA'I, ,RDZOGS PA'I SANGS RGYAS MTHONG BA YIN, ,YANG DAG
SANGS RGYAS SUS MTHONG ZHING, ,DRAN PA SHIN TU BSGOMS BYAS TE,
,MTSAN MED THA DAD MED PA RNAMS, ,DE DAG

CHOS KYI RGYAL PO'I SRAS, ,DE NAS BYANG CHUB SEMS DPA' BLO DANG
LDAN PAS SANGS RGYAS KYI MTHUS PHYOGS BCUR RNAM PAR BLTAS TE,
DE'I TSE TSIGS SU BCAD DE SMRAS PA, JI LTAR

RI MO'I LAS RNAMS LA, ,TSON RNAMS SNA TSOGS KUN 'DU BA, ,KUN
KYANG 'BYUNG BA CHEN POR MNYAM, ,SEMS KYIS YONGS SU BRTAGS PA
YIN, ,KHAMS LA TSON RTZI DE DAG

MED ;TSON RTZI LA YANG KHAMS MED DE, ,KHAMS RNAMS MA GTOGS GZHAN
NA YANG, ,TSON CES BYA BA GANG YANG MED, ,SEMS LA RI MO DE MED
DE, ,RI MO LA'ANG SEMS MED


@69B DO; ;SEMS DE MA GTOGS GZHAN DU YANG, ,RI MO GANG YANG MI
DMIGS SO, ,SEMS DE RTAG PA MA YIN PA, ,BSAM GYIS MI KHYAB TSAD
MED CING, ,PHAN TSUN SHES PA MED PA YI, ,GZUGS

RNAMS THAMS CAD STON PAR BYED, ,JI LTAR RI MO MKHAN GYI RNAMS,
,SEMS NI GANG GIS RI MO DE, ,BRIS PA'I SEMS KYANG MI SHES PA, ,DE
BZHIN CHOS KYI RANG BZHIN NO, ,SEMS NI RI MO

MKHAN DANG 'DRA, ,SEMS NI PHUNG PO BYED PA STE, ,'JIG RTEN KHAMS
NA JI SNYED PA'I, ,'JIG RTEN 'DI DAG SEMS KYIS BRIS, ,SEMS DANG
'DRA BA SANGS RGYAS TE, ,SANGS RGYAS JI BZHIN

'GRO BA'O, ,SEMS DANG SANGS RGYAS DAG LA YANG, ,NGO BO NYID KYIS
ZAD PA MED, ,SEMS KYI RGYUD RNAMS CI 'DRA BA, ,DE DAG SANGS RGYAS
RAB TU MKHYEN, ,DE PHYIR SANGS RGYAS RANG BZHIN

GYIS; ;'GRO BA SNA TSOGS GYUR PAR SNANG, ,LUS KYI RNAMS LA SEMS
MED DE, ,SEMS LA'ANG LUS RNAMS YOD PA MIN, ,SANGS RGYAS MDZAD
PA'ANG RAB TU BYED, ,DE LTAR SPYOD PA NGO MTSAR

CHE; ;GANG ZHIG DUS GSUM THAMS CAD KYI, ,RGYAL BA THAMS CAD SHES
'DOD NA, ,SANGS RGYAS THAMS CAD SEMS KYI DNGOS, ,CHOS KYI DBYINGS
SU BLTA BAR GYIS, ,DE NAS BYANG CHUB SEMS

DPA' YE SHES DANG LDAN PAS SANGS RGYAS KYI MTHUS PHYOGS BCUR RNAM
PAR BLTAS TE, DE'I TSE TSIGS SU BCAD DE SMRAS PA, GZUNG DU MED LA
'DZIN CES BYA, ,SNANG BA MED PA SNANG BA


@70A *, ,STE; ;MNYAN DU MED PAR NYAN PAR BYED, ,SEMS MED PA YI
SEMS DANG LDAN, ,TSAD MED PA LA TSAD MA YIS, ,GANG ZHIG 'DZIN PAR
MI 'DOD PA, ,DE

NI TSAD MED TSAD MA YIS, ,NAM YANG 'DZIN PAR MI 'GYUR RO, ,BRJOD
DU MED PA SMRA BYED PA, ,BDAG LA SHIN TU SLU BA STE, ,DE YI DON
KYANG RJOD MI BYED, ,SROG CHAGS RNAMS

KYANG TSIM MI 'GYUR, ,DE BZHIN MTHA' YAS BRJOD LDAN PA'I, ,BRJOD
PA GANG ZHIG SMRA 'DOD PA, ,BSKAL PA GRANGS MED ZAD BYAS KYANG,
,RANG BYUNG RNAMS KYIS BRJOD MI ZAD, ,YID

BZHIN NOR BU DAG PA NI, ,KHA DOG KUN TU RAB TU SNANG, ,DE LA KHA
DOG YOD PA MIN, ,SANGS RGYAS YON TAN DE BZHIN NO, ,JI LTAR NAM
MKHA' DRI MED CING, ,GZUGS MED BSTAN

DU MED YIN YANG, ,GZUGS RNAMS THAMS CAD STON PAR BYED, ,NAM MKHA'
SNANG BA GANG YANG MED, ,DE BZHIN THAMS CAD GZIGS PA RNAMS, ,YON
TAN KUN DANG LDAN STON KYANG, ,

DE NI SUS KYANG MTHONG BA MED, ,SEMS LA'ANG DE NI MI GNAS SO,
,SANGS RGYAS SGRA NI GRAGS MOD KYI, ,DE BZHIN GSHEGS PA SGRA MA
YIN, ,SGRA NI MA GTOGS GZHAN DU YANG, ,SANGS

RGYAS SHES PAR MI RUNG NGO, ,JI LTAR BDAG GIS MTHONG TSUL DU,
,'DI NI SHES BYA'I GNAS MA YIN, ,SANGS RGYAS BYANG CHUB BLANG DU
MED, ,DE LA RNAM PAR RTOG PA MED, ,SANGS RGYAS CHOS


@70B RNAMS GANG DAG KYANG, ,SU LA'ANG SANGS RGYAS GSUNGS PA MED,
,SEMS CAN BSAM PA JI BZHIN DU, ,DE LA DE 'DRA STON PA MDZAD,
,SHIN TU RGYAS PA CHEN PO'I MDO, SANGS RGYAS PHAL PO CHE

ZHES BYA BA LAS, RAB MTSE MA'I GNAS SU BYANG CHUB SEMS DPA' 'DUS
PAS TSIGS SU BCAD PA BSTAN PA'I LE'U ZHES BYA BA STE, NYI SHU
LNGA PA'O,,