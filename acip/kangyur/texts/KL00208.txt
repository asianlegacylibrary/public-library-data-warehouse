@169B ,,RGYA GAR SKAD DU,

A'ARYA MAH'A RA nA N'A MA MAH'A Y'A NA S'U TRA, BOD SKAD DU,
'PHAGS PA SGRA CHEN PO ZHES BYA BA THEG PA CHEN PO'I MDO, SANGS
RGYAS DANG, BYANG CHUB SEMS DPA' THAMS CAD LA PHYAG 'TSAL

LO; ;'DI SKAD BDAG GIS THOS PA DUS GCIG NA, BCOM LDAN 'DAS MNYAN
YOD NA RGYAL BU RGYAL BYED KYI TSAL MGON MED ZAS SBYIN GYI KUN
DGA' RA BA NA DGE SLONG GI DGE

'DUN MANG PO DANG THABS GCIG TU BZHUGS SO, ,DE NAS TSE DANG LDAN
PA KUN DGA' BO SNGA DRO SHAM THABS DANG, CHOS GOS BGOS TE, LHUNG
BZED THOGS NAS MNYAN YOD DU BSOD

SNYOMS LA SONG NGO, ,MNYAN YOD DU BSOD SNYOMS LA 'GRO BA NA, TSE
DANG LDAN PA KUN DGA' BOS KHANG PA BRTZEGS PA CHEN PO PHYI NANG
BYUGS SHING BYI DOR BYAS PA, SGO GTAN LEGS

PAR BCUG PA, SKAR KHUNG BCAD PA ZHIG MTHONG NGO, ,MTHONG NAS
KYANG 'DI SNYAM DU SEMS TE, GANG ZHIG GIS KHANG PA BRTZEGS PA 'DI
LTA BU ZHIG BYAS TE PHYOGS BZHI'I DGE

SLONG GI DGE 'DUN LA 'BUL BAR BYED PA DANG, GANG ZHIG GIS DE
BZHIN GSHEGS PA YONGS SU MYA NGAN LAS 'DAS PA'I RING BSREL YUNGS
'BRU TZAM MCHOD RTEN GYI BUM


@170A *, ,BA SKYU RU RA TZAM GYI NANG DU BCUG STE, SROG SHING
KHAB TZAM BTZUGS NAS GDUGS RGYA SHUG GI LO MA TZAM 'DOGS PAR BYED
PA'AM, DE BZHIN GSHEGS

PA'I SKU GZUGS TSON GANG TZAM ZHIG BYED NA, DE GNYIS LAS GANG
BSOD NAMS CHES MANG DU 'PHEL SNYAM MO, ,DE NAS TSE DANG LDAN PA
KUN DGA' BO MNYAN YOD NAS

BSOD SNYOMS LAS SLAR 'KHOR NAS ZAN ZOS TE ZAS PHYI MA SPANGS NAS
LHUNG BZED DANG, CHOS GOS BZHAG STE RKANG PA BKRUS NAS, BCOM LDAN
'DAS GAN BA DER SONG STE PHYIN

NAS, BCOM LDAN 'DAS KYI ZHABS LA MGO BOS PHYAG BTZAL TE PHYOGS
GCIG TU 'DUG GO ,PHYOGS GCIG TU 'DUG NAS BCOM LDAN 'DAS LA TSE
DANG LDAN PA KUN DGA' BOS

'DI SKAD CES GSOL TO, ,BTZUN PA, 'DI NA BDAG SNGA DRO SHAM THABS
DANG, CHOS GOS BGOS TE LHUNG BZED THOGS NAS MNYAN YOD DU BSOD
SNYOMS LA MCHIS TE, BTZUN PA ,

BDAG MNYAN YOD DU BSOD SNYOMS LA MCHIS PA NA KHANG PA BRTZEGS PA
CHEN PO SLAD NANG BYUGS SHING BYI DOR BGYIS PA, SGO GTAN LEGS PAR
STZAL PA, SKAR KHUNG BKUM PA

ZHIG MTHONG LAGS SO, ,MTHONG NAS KYANG BDAG NYID 'DI SNYAM DU
SEMS TE, GANG ZHIG GIS KHANG PA BRTZEGS PA 'DI LTA BU ZHIG BGYIS
TE PHYOGS BZHI'I DGE SLONG GI DGE


@170B 'DUN LA DBUL BAR BGYID PA DANG, GANG ZHIG GIS DE BZHIN
GSHEGS PA YONGS SU MYA NGAN 'DAS PA'I RING BSREL YUNGS 'BRU TZAM
MCHOD RTEN GYI BUM PA SKYU RU RA TZAM GYI NANG DU STZAL TE,

SROG SHING KHAB TZAM BTZUGS NAS GDUGS RGYA SHUG GI LO MA TZAM
'DOGS PAR BGYID PA'AM, DE BZHIN GSHEGS PA'I SKU GZUGS TSON GANG
PA TZAM ZHIG BGYID NA, DE GNYIS

LAS GANG BSOD NAMS CHES MANG DU 'PHEL SNYAM BGYID LAGS TE, BCOM
LDAN 'DAS LA BDAG DON 'DI YONGS SU ZHU LAGS SO, ,DE SKAD CES GSOL
PA DANG, BCOM LDAN 'DAS

KYIS TSE DANG LDAN PA KUN DGA' BO LA 'DI SKAD CES BKA' STZAL TO,
,KUN DGA' BO, LEGS SO, LEGS SO, ,KUN DGA' BO, KHYOD GANG ZHIG GIS
KHANG BA BRTZEGS PA DE LTA BU ZHIG BYAS TE

PHYOGS BZHI'I DGE SLONG GI DGE 'DUN LA DBUL BAR BYED LA, GANG
ZHIG GIS DE BZHIN GSHEGS PA YONGS SU MYA NGAN LAS 'DAS PA'I RING
BSREL YUNGS 'BRU TZAM MCHOD RTEN GYI BUM

PA SKYU RU RA TZAM GYI NANG DU BCUG STE, SROG SHING KHAB TZAM
BTZUGS NAS GDUGS RGYA SHUG GI LO MA TZAM 'DOGS PAR BYED PA'AM, DE
BZHIN GSHEGS PA'I SKU GZUGS TSON

GANG TZAM ZHIG BYED NA, DE GNYIS LAS GANG BSOD NAMS CHES MANG DU
'PHEL ZHES PA NI KHYOD KYI ZHU BA BZUNG LA SPOBS PA LEGS TE DPYOD
PA DGE'O, ,KUN DGA' BO, DE'I PHYIR LEGS


@171A *, ,PAR RAB TU NYON LA YID LA ZUNGS SHIG DANG NGAS BSHAD
DO, ,KUN DGA' BO, GANG ZHIG GIS KHANG PA BRTZEGS PA DE LTA BU
ZHIG BYAS NAS PHYOGS BZHI'I DGE

SLONG GI DGE 'DUN LA DBUL BAR BYED LA, GANG ZHIG GIS DE BZHIN
GSHEGS PA YONGS SU MYA NGAN LAS 'DAS PA'I RING BSREL YUNGS 'BRU
TZAM MCHOD RTEN GYI BUM PA SKYU RU RA TZAM

GYI NANG DU BCUG STE, SROG SHING KHAB TZAM BTZUGS NAS GDUGS RGYA
SHUG GI LO MA TZAM 'DOGS PAR BYED PA'AM, DE BZHIN GSHEGS PA'I SKU
GZUGS TSON GANG TZAM ZHIG

BYED NA, KUN DGA' BO, BSOD NAMS 'DI LA BSOD NAMS SNGA MA DES
BRGYA'I CHAR YANG NYE BAR MI 'GRO, STONG GI CHA DANG, 'BUM GYI
CHA DANG, GRANGS DANG, CHA DANG, DPE DANG, RGYUR

YANG NYE BAR MI 'GRO'O, ,DE CI'I PHYIR ZHE NA, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS RNAMS NI DPAG
TU MED PA'I CHOS 'DI LTA BU DAG DANG LDAN

TE; TSUL KHRIMS DPAG TU MED PA DANG, TING NGE 'DZIN DPAG TU MED
PA DANG, SHES RAB DPAG TU MED PA DANG, RNAM PAR GROL PA DPAG TU
MED PA DANG, RNAM PAR GROL BA'I YE

SHES GZIGS PA DPAG TU MED PA DANG LDAN PA'I PHYIR RO, ,KUN DGA'
BO, DZAMBU'I GLING CHU ZHENG DANG, RGYAR DPAG TSAD BDUN STONG YOD
PA 'DI RGYUN DU ZHUGS PA RNAMS DANG, LAN


@171B GCIG PHYIR 'ONG BA RNAMS DANG, PHYIR MI 'ONG BA RNAMS DANG,
DGRA BCOM PA RNAMS DANG, RANG SANGS RGYAS RNAMS KYIS, 'DI LTA
STE, 'BRAS S'A LU'I ZHING NGAM, TIL GYI ZHING NGAM, SMYIG

MA'I TSAL LAM, 'DAM BU'I TSAL LAM, BU RAM SHING GI TSAL BZHIN DU
GANG BAR GYUR PA DE DAG LA, MI LA LA ZHIG GIS JI SRID 'TSO'I BAR
DU CHOS GOS DANG, BSOD SNYOMS DANG,

MAL STAN DANG, NAD KYI GSOS SMAN DANG, YO BYAD RNAMS KYIS CI 'DOD
PA BSTABS TE, DE DAG THAMS CAD YONGS SU MYA NGAN LAS 'DAS NAS
KYANG MCHOD RTEN BYAS TE, GDUGS DANG,

SIL SNYAN DANG, BA DAN DANG, DRI DANG, BDUG PA DANG, PHRENG BA
DANG, PHYE MA DANG, BYUG PA DAG GIS MCHOD PA BYED LA, GANG ZHIG
GIS DE BZHIN GSHEGS PA YONGS SU MYA NGAN LAS

'DAS PA'I RING BSREL YUNGS 'BRU TZAM MCHOD RTEN GYI BUM PA SKYU
RU RA TZAM GYI NANG DU BCUG STE, SROG SHING KHA BA TZAM BTZUGS
NAS GDUGS RGYA SHUG GI LO MA TZAM 'DOGS PAR

BYED PA'AM, DE BZHIN GSHEGS PA'I SKU GZUGS TSON GANG TZAM ZHIG
BYED NA, KUN DGA' BO, BSOD NAMS 'DI LA BSOD NAMS SNGA MA DES
BRGYA'I CHAR YANG NYE BAR MI 'GRO,

STONG GI CHA DANG, 'BUM GYI CHA DANG, GRANGS DANG, CHA DANG, DPE
DANG, RGYUR YANG NYE BAR MI 'GRO'O, ,DE CI'I PHYIR ZHE NA, DE
BZHIN GSHEGS PA DGRA BCOM PA YANG DAG PAR RDZOGS


@172A *, ,PA'I SANGS RGYAS RNAMS NI DPAG TU MED PA'I CHOS 'DI LTA
BU DAG DANG LDAN TE, TSUL KHRIMS DPAG TU MED PA DANG, TING NGE
'DZIN DPAG TU MED PA DANG, SHES

RAB DPAG TU MED PA DANG, RNAM PAR GROL PA DPAG TU MED PA DANG,
RNAM PAR GROL BA'I YE SHES GZIGS PA DPAG TU MED PA DANG LDAN PA'I
PHYIR RO, ,KUN DGA' BO, SHAR GYI

LUS 'PHAGS GLING CHU ZHENG DANG, RGYAR DPAG TSAD BRGYAD STONG YOD
PA RGYUN DU ZHUGS PA RNAMS KYIS KYANG GANG BAR GYUR CES BYA BA
NAS RNAM PAR GROL BA'I YE SHES GZIGS PA ZHES

BYA BA'I BAR DU RGYA CHER SNGA MA BZHIN DU BRJOD PAR BYA'O, ,KUN
DGA' BO, NUB KYI BA LANG SPYOD KYI GLING CHU ZHENG DANG, RGYAR
DPAG TSAD DGU STONG YOD PA RGYUN DU ZHUGS PA RNAMS KYIS

KYANG GANG BAR GYUR CES BYA BA NAS SNGA MA BZHIN DU RGYAS PAR
SBYAR RO, ,KUN DGA' BO, BYANG GI SGRA MI SNYAN GYI GLING CHU
ZHENG DU DPAG TSAD KHRI YOD PA RGYUN DU ZHUGS PA RNAMS KYIS

KYANG GANG BAR GYUR CES BYA BA NAS SNGA MA BZHIN DU RGYAS PAR
SBYAR RO, ,KUN DGA' BO, LHA'I DBANG PO BRGYA BYIN GYI KHANG BZANG
RNAM PAR RGYAL BA ZHES BYA BA KA BA BRGYAD KHRI BZHI

STONG RAB TU BRTAN PA DAG YOD DE, KA BA DE DAG THAMS CAD KYANG
LHA'I BEE d'URYA SNGON PO YIN NO, ,KUN DGA' BO, KHANG BZANG RNAM
PAR RGYAL BA GSER GYI BYE MA BRDAL BA LA TZANDAN


@172B GYI CHUS CHAG CHAG BTAB PA, GSER GYI DRA BAS G-YOGS SHING
GSER GYI DRIL BU G-YER KAS BSKOR BA STE, KUN DGA' BO, GANG ZHIG
STONG GSUM GYI STONG CHEN PO'I 'JIG RTEN GYI KHAMS

KHAR BZANG DE LTA BU SHA STAG GIS BKANG STE, PHYOGS BZHI'I DGE
SLONG GI DGE 'DUN LA DBUL BAR BYED LA, GANG ZHIG GIS DE BZHIN
GSHEGS PA YONGS SU MYA NGAN LAS 'DAS PA'I

SKU GDUNG YUNGS 'BRU TZAM ZHES BYA BA NAS RGYA CHER SNGA MA BZHIN
DU SBYAR RO, ,KUN DGA' BO, LUS 'PHAGS MO'I BU YUL MA GA NGH'A'I
RGYAL PO MA SKYES DGRAS PHA RGYUN DU ZHUGS PA BSAD NAS

DE DE BZHIN GSHEGS PA'I SKU GDUNG LA MCHOD PA BYA BA'I PHYIR SKU
GDUNG GI BRGYAD CHA LA BKUR STIR BYA BA DANG, BLA MAR BYA BA
DANG, RI MOR BYA BA DANG, MCHOD PAR BYA BA DANG, RJOD PAR

BYA BA DANG, GSOL BAR BYA BA LA BRTZON PAR 'GYUR RO ZHES SANGS
RGYAS KYIS BSNGAGS PA'I DGE BA'I LAS DE DES BYAS PAS SEMS CAN
DMYAL BAR LAN GCIG SONG NAS LAS DE NYID

DANG, DGE BA'I RTZA BA DE NYID DANG, SNGON LEGS PAR SPYAD PA DE
NYID KYIS DE NAS THAR NAS BSKAL PA NYI SHUR LOG PAR LTUNG BAR MI
'GYUR LA, SKRA DANG, KHA SPU BREGS NAS GOS NGUR

SMRIG BGOS TE, YANG DAG PAR KHYIM NAS KHYIM MED PAR RAB TU BYUNG
NAS RANG BYANG CHUB MNGON DU BYED PAR 'GYUR TE, RANG SANGS RGYAS
RNAM PAR RGYAL BA'I SDE ZHES BYA BAR 'GYUR RO, ,


@173A *, ,DE CI'I PHYIR ZHE NA, DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS RNAMS NI DPAG TU MED PA'I
CHOS 'DI LTA BU DAG DANG LDAN

TE; TSUL KHRIMS DPAG TU MED PA DANG, TING NGE 'DZIN DPAG TU MED
PA DANG, SHES RAB DPAG TU MED PA DANG, RNAM PAR GROL BA DPAG TU
MED PA DANG, RNAM PAR GROL BA'I YE

SHES GZIGS PA DPAG TU MED PA DANG LDAN PA'I PHYIR RO, ,KUN DGA'
BO, 'DI LTAR DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RNAMS DPAG TU

MED PA'I CHOS RNAMS DANG LDAN PA DE'I PHYIR DE LA MCHOD PA'I RNAM
PAR SMIN PA'ANG DE LTAR DPAG TU MED PAR SHES PAR BYA'O, ,CHOS KYI
RNAM GRANGS 'DI BSHAD PA'I TSE SA CHEN PO

'DI RNAM PA DRUG TU G-YOS TE, SHAR PHYOGS MTHO NA NUB PHYOGS
DMA', NUB PHYOGS MTHON SHAR PHYOGS DMA', LHO PHYOGS MTHO NA BYANG
PHYOGS DMA', BYANG PHYOGS MTHO NA LHO

PHYOGS DMA', DBUS MTHO NA MTHA' DMA', MTHA' MTHO NA DBUS DMA' BAR
GYUR TO, ,DE NAS BCOM LDAN 'DAS LA TSE DANG LDAN PA KUN DGA' BOS
'DI SKAD CES GSOL TO,,

BCOM LDAN 'DAS, CHOS KYI RNAM GRANGS 'DI'I MING CI LAGS, BDAG GIS
JI LTAR GZUNG BAR BGYI, BCOM LDAN 'DAS KYIS BKA' STZAL PA, KUN
DGA' BO, DE'I PHYIR CHOS KYI


@173B RNAM GRANGS 'DI BDUD RTZI'I RNGA ZHES BYA BAR ZUNGS SHIG
,SGRA CHEN PO ZHES BYA BAR YANG ZUNGS SHIG, DE NAS TSE DANG LDAN
PA KUN DGA' BO BCOM LDAN 'DAS KYIS GSUNGS PA LA MNGON PAR BSTOD
DE

RJES SU YI RANGS NAS BCOM LDAN 'DAS KYI ZHABS LA PHYAG BTZAL TE,
BCOM LDAN 'DAS LA LAN GSUM BSKOR BYA BYAS NAS, BCOM LDAN 'DAS KYI
SPYAN SNGA NAS SONG NGO, ,'PHAGS PA SGRA CHEN PO

ZHES BYA BA THEG PA CHEN PO'I MDO RDZOGS SO,, ,,RGYA GAR GYI
MKHAN PO BI SHUDDHA SIDHA DANG, LO TZ'A BA BANDE DGE BA DPAL GYIS
BSGYUR, RGYA GAR GYI MKHAN PO BIDY'A KA RA SIDHA DANG, ZHUS CHEN

GYI LO TZ'A BA BANDE DE WA TZANDRAS ZHUS TE GTAN LA PHAB PA,,

