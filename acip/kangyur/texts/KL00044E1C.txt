,,BAM PO BDUN PA, DE NAS BCOM LDAN
'DAS KYI SPYAN SNGAR BYANG

CHUB SEMS DPA' SEMS DPA' CHEN PO KUN TU BZANG PO SENGGE'I KHRI
PADMO'I SNYING PO CAN DE NYID LA 'DUG STE, DE'I TSE SANGS RGYAS
KYI MTHUS TING NGE 'DZIN SANGS RGYAS THAMS CAD DE BZHIN

GSHEGS PA RNAM PAR SNANG MDZAD KYI SKU'I SNYING PO ZHES BYA BA DE
BZHIN GSHEGS PA THAMS CAD MNYAM PA NYID KYI RJES SU SONG BA'I
RANG BZHIN, CHOS KYI DBYINGS KYI GZUGS BRNYAN RNAM PAR


@121B BTAGS PA'I TSOGS, NAM MKHA'I DBYINGS CHAGS PA MED CING RGYA
CHE BA KHYAB PAR BYED PA'I RANG BZHIN, CHOS KYI DBYINGS RGYA
MTSO'I KLONG MNYAM PA NYID KYI RJES SU SONG ZHING SHIN TU BRDAL
BA'I TSOGS

CHOS THAMS CAD KYI SGO'I TING NGE 'DZIN GYI DKYIL 'KHOR YANG DAG
PAR 'BYUNG BAS RGYAS PAR 'GENGS PA, PHYOGS THAMS CAD DU YANG DAG
PAR ZHUGS PA'I CHOS KYI DBYINGS KYI LUS KYIS KUN NAS

YOG PAR BYAS PA'I RANG BZHIN GYI SNYING PO CAN, DUS GSUM GYI
SANGS RGYAS 'BYUNG BA'I YE SHES SNANG BA RGYA MTSO'I KLONG,
PHYOGS THAMS CAD DU SGO KUN NAS TSUL RGYA MTSO RNAM PAR RIG PAR
BYA

BAS MNGON DU YANG DAG PAR STON PA, SANGS RGYAS THAMS CAD KYI
STOBS DANG RNAM PAR THAR BAS BYANG CHUB SEMS DPA'I YE SHES KYI
LUS RGYAS PAR 'GENGS PA'I SNYING PO CAN, ZHING 'BYAMS KLAS PA

THAMS CAD MA LUS PAR CHOS KYI DBYINGS SU 'JUG PAS RGYAS PAR
'GENGS PA'I YE SHES DANG LDAN PA, SANGS RGYAS KYI YON TAN RGYA
MTSO THAMS CAD YONGS SU GRUB PAR BYED PA, BSKAL PA THAMS CAD

DU SMON LAM RGYA MTSOS RNAM PAR SNANG BAR BYED PA'I 'OD CAN, DE
BZHIN GSHEGS PA THAMS CAD KYI CHOS KYI 'KHOR LO STON CING RJOD
PA'I BYIN GYI RLABS LA MNYAM PAR BZHAG PAR GYUR TO, ,JI

LTAR BYANG CHUB SEMS DPA' KUN TU BZANG POS BCOM LDAN 'DAS KYI
ZHABS KYI DRUNG DU BYANG CHUB SEMS DPA'I TING NGE 'DZIN SANGS
RGYAS THAMS CAD DE BZHIN GSHEGS PA RNAM PAR SNANG MDZAD KYI SKU'I


@122A *, ,SNYING PO ZHES BYA BA 'DI LA MNYAM PAR BZHAG PA DE
BZHIN DU, 'JIG RTEN GYI KHAMS 'BYAMS KLAS PA CHOS KYI DBYINGS
KYIS KLAS PA, NAM MKHA'I DBYINGS KYI MTHAS GTUGS

PA; PHYOGS RGYA MTSO THAMS CAD KYI KHONGS SU GTOGS PA, DUS GSUM
THAMS CAD NA YOD PA'I SANGS RGYAS KYI ZHING 'BYUNG BA'I KHAMS
CHOS KYI DBYINGS RGYA CHEN POS NON PA'I RIGS SU GTOGS

PA; SHIN TU PHRA ZHING BSGRIBS PA MED PA DANG, PHYOGS RGYA CHEN
PO RGYA MTSO THAMS CAD SNANG BA 'JIG RTEN GYI KHAMS RGYA MTSO'I
RIS SU GTOGS PAS RNAM PAR NON PA, DE BZHIN GSHEGS

PA'I SPYAN GYIS RNAM PAR GZIGS PA, SANGS RGYAS KYI STOBS THOGS PA
MED PAS CHUD PA, CHOS KYI DBYINGS DANG SANGS RGYAS KYI SKU THAMS
CAD KYI GZUGS BRNYAN RAB TU SNANG BAS CHOS

KYI DBYINGS KYI RDUL MA LUS PA KUN TU GTOGS PA, CHOS KYI DBYINGS
MA LUS PA THAMS CAD DU RGYAS PAR GANG BA'I 'JIG RTEN GYI KHAMS
THAMS CAD KYI RDUL SHIN TU PHRA BA DANG MNYAM PA DAG

TU RDUL PHRA MO RE RE LA'ANG ZHING 'JIG RTEN GYI KHAMS RGYA MTSO
RDUL SHIN TU PHRA BA SNYED LA RAB TU ZHUGS NAS ZHING RE RE ZHING
YANG DE BZHIN GSHEGS PA 'JIG RTEN GYI KHAMS KYI RDUL SHIN TU PHRA

BA SNYED LA RAB TU ZHUGS TE, DE BZHIN GSHEGS PA RE RE'I ZHABS KYI
DRUNG DU YANG LUS 'JIG RTEN GYI KHAMS RGYA MTSO'I RDUL SHIN TU
PHRA BA SNYED KYIS TING NGE 'DZIN SANGS RGYAS THAMS CAD DE BZHIN


@122B GSHEGS PA RNAM PAR SNANG MDZAD KYI SKU'I SNYING PO ZHES BYA
BA 'DI LA MNYAM PAR BZHAG GO ,BYANG CHUB SEMS DPA' KUN TU BZANG
POS BYANG CHUB SEMS DPA'I TING NGE 'DZIN SANGS RGYAS THAMS CAD DE

BZHIN GSHEGS PA RNAM PAR SNANG MDZAD KYI SKU'I SNYING PO ZHES BYA
BA DE LA MNYAM PAR BZHAG PA'I RJES LA DE'I TSE PHYOGS BCU'I SANGS
RGYAS KYI ZHING 'BYAMS KLAS PA THAMS CAD NAS DE BZHIN

GSHEGS PA THAMS CAD KYIS ZHAL BSTAN TO, ,YANG DAG PAR RDZOGS PA'I
SANGS RGYAS BCOM LDAN 'DAS DE DAG GIS 'DI SKAD CES KYANG BKA'
STZAL TO, ,RIGS KYI BU, KHYOD DE LTAR BYANG CHUB SEMS

DPA'I TING NGE 'DZIN SANGS RGYAS THAMS CAD DE BZHIN GSHEGS PA
RNAM PAR SNANG MDZAD KYI SKU'I SNYING PO 'DI LA MNYAM PAR GZHAG
PA LEGS SO, ,LEGS SO, ,KYE RGYAL BA'I SRAS, KHYOD LA PHYOG
[*PHYOGS?]

BCU'I DE BZHIN GSHEGS PA 'DI DAG THAMS CAD KYANG BCOM LDAN 'DAS
DE BZHIN GSHEGS PA RNAM PAR SNANG MDZAD 'DI'I SNGON GYI SMON LAM
GYI BYIN GYI RLABS DANG, KHYOD KYI SANGS RGYAS THAMS

CAD KYI SMON LAM DANG, SPYOD PA YONGS SU DAG PA'I YANG MTHUS 'DI
LTA STE, SANGS RGYAS THAMS CAD KYI CHOS KYI 'KHOR LO RAB TU BSKOR
BA DANG, DE BZHIN GSHEGS PA'I YE SHES RGYA MTSO THAMS CAD KYI

RNAM PAR DBYE BA DANG, CHOS THAMS CAD KYI TSUL GYIS PHYOGS RGYA
MTSO MA LUS PAR SNANG BAR BYA BA DANG, SEMS CAN GYI KHAMS THAMS
CAD KYI KUN NAS NYON MONGS PA DANG, RNAM PAR BYANG BA DANG,


@123A *, ,CHAGS PA MED PAR 'JIG RTEN GYI KHAMS 'BYAMS KLAS PA
THAMS CAD YONGS SU GNON PA DANG, SANGS RGYAS KYI YUL THAMS CAD LA
CHAGS PA MED PAR 'JUG PAR

BYA BA DANG, SANGS RGYAS KYI 'KHOR THAMS CAD SGO KUN NAS RAB TU
BRJOD PA DANG, CHOS KYI TSUL GYI DKYIL 'KHOR THAMS CAD LA ZHUGS
PAS THAMS CAD MKHYEN PA NYID YONGS SU GZUNG BA DANG, CHOS

KYI SNANG BA THAMS CAD KYI TSUL RNAM PAR BLTA BA DANG, SEMS CAN
GYI DBANG PO RGYA MTSO THAMS CAD YONGS SU SHES PAR BYA BA DANG,
DE BZHIN GSHEGS PA THAMS CAD KYI GSUNG GI YAN LAG

RGYA MTSO'I DBYANGS YONGS SU GZUNG BA'I PHYIR BYIN GYIS RLOB PA
MDZAD DO, ,DE NAS SANGS RGYAS BCOM LDAN 'DAS DE DAG GIS BYANG
CHUB SEMS DPA' SEMS DPA' CHEN PO KUN TU BZANG PO LA

THAMS CAD MKHYEN PA NYID KYI STOBS LA RAB TU 'JUG PA'I YE SHES
KYANG NYE BAR BSGRUBS SO, ,CHOS KYI DBYINGS MTHA' DANG DBUS MED
PA LA RAB TU 'JUG PA'I YE SHES KYANG NYE BAR BSGRUBS SO, ,

DUS GSUM GYI SANGS RGYAS KYI DKYIL 'KHOR THAMS CAD YANG DAG PAR
'BYUNG BA'I YE SHES KYANG NYE BAR BSGRUBS SO, ,'JIG RTEN GYI
KHAMS RGYA MTSO THAMS CAD 'JIG PA DANG 'DU BA'I YE SHES

KYANG NYE BAR BSGRUBS SO, ,CHOS KYI DBYINGS 'BYAMS KLAS PA MTHA'
DANG DBUS MED PA'I YE SHES KYANG NYE BAR BSGRUBS SO, ,SANGS RGYAS
KYI RNAM PAR THAR PA ZAB MO THA MI DAD PA DANG, TING NGE 'DZIN


@123B THAMS CAD LA RNAM PAR GNAS PA'I YE SHES KYANG NYE BAR
BSGRUBS SO, ,BYANG CHUB SEMS DPA' THAMS CAD KYI DBANG PO RGYA
MTSO LA RAB TU 'JUG PA'I YE SHES KYANG NYE BAR BSGRUBS SO, ,SEMS
CAN

THAMS CAD KYI SKAD RGYA MTSO DANG, CHOS KYI 'KHOR LO'I NGES PA'I
TSIG GI YE SHES KYANG NYE BAR BSGRUBS SO, ,'JIG RTEN GYI KHAMS
MANG PO THAMS CAD KYI RJES SU SONG ZHING CHOS KYI DBYINGS THAMS

CAD DU LUS YANG DAG PAR GZHOL BA'I YE SHES KYANG NYE BAR BSGRUBS
SO, ,SANGS RGYAS KYI GSUNG GI YAN LAG DANG SGRA DBYANGS KYANG NYE
BAR BSGRUBS SO, ,JI LTAR 'JIG RTEN GYI KHAMS 'DI'I BCOM

LDAN 'DAS KYI ZHABS KYI DRUNG NA 'DUG PA LA NYE BAR BSGRUBS PA DE
BZHIN DU 'JIG RTEN GYI KHAMS THAMS CAD RGYAS PAR BKANG STE, 'JIG
RTEN GYI KHAMS RGYA MTSO DAG DANG RDUL SHIN TU PHRA BA'I KHONGS

NA LUS 'KHOD PA THAMS CAD LA YANG NYE BAR BSGRUBS SO, ,DE CI'I
PHYIR ZHE NA, DE NI, 'DI LTAR TING NGE 'DZIN DE NYID KYI CHOS
NYID THOB PA'I PHYIR RO, ,DE NAS BCOM LDAN 'DAS RNAM PAR SNANG
MDZAD KYIS

SPRUL PA'I SANGS RGYAS BCOM LDAN 'DAS DE DAG GIS PHYAG G-YAS PA
MTSAN DANG DPE BYAD BZANG POS RNAM PAR MDZES PAR BRGYAN PA, 'OD
ZER GYI DRA BA'I ME TOG SNA TSOGS SHIN TU RGYAS PA, 'OD KYI

DKYIL 'KHOR RNAM PAR DAG PA'I SPRIN 'GYED PA, RIN PO CHE 'OD
'PHRO BA THAMS CAD KYI SPRIN GYIS RNAM PAR GSAL BAR GYUR PA,
PHYOGS THAMS CAD DU SPOS 'OD 'PHRO BA'I SPRIN GYI 'OD KYIS RNAM
PAR SNANG


@124A *, ,PA; SANGS RGYAS THAMS CAD KYI GSUNG GI YAN LAG GI DKYIL
'KHOR GYI RJES SU SGRA 'BYIN PA, SANGS RGYAS THAMS CAD KYI RNAM
PAR 'PHRUL PA DANG, KHYU MCHOG GI MTHU

PHYUNG BA YANG DAG PAR STON PA, BYANG CHUB SEMS DPA' 'DAS PA
DANG, MA 'ONGS PA DANG, DA LTAR BYUNG BA RNAMS KYI KUN TU BZANG
PO'I SMON LAM GYI DKYIL 'KHOR RAB TU SNANG BA RNAM PAR STON PA,

DE BZHIN GSHEGS PA THAMS CAD KYI CHOS KYI 'KHOR LO'I SNANG BA
YANG DAG PAR STON PA, DUS GSUM GYI DE BZHIN GSHEGS PA THAMS CAD
KYI GZUGS BRNYAN 'BYUNG BA RNAMS BRKYANGS TE, BYANG

CHUB SEMS DPA' KUN TU BZANG PO'I SPYI BOR BZHAG GO ,'DIR JI LTA
BA DE BZHIN DU 'JIG RTEN GYI KHAMS RGYA MTSO THAMS CAD DANG RDUL
SHIN TU PHRA BA'I KHONGS NA YOD PA THAMS CAD DU YANG

DE BZHIN GSHEGS PA'I ZHABS KYI DRUNG DAG TU BYANG CHUB SEMS DPA'
KUN TU BZANG PO'I SPYI BO LA PHYAG RGYA MTSO'I SPRIN RNAMS RAB TU
BZHAG GO, BYANG CHUB SEMS DPA' KUN TU BZANG PO LA SANGS

RGYAS BCOM LDAN 'DAS DE DAG GIS REG MA THAG TU DE NAS DE'I MOD LA
TING NGE 'DZIN DE LAS LDANG BA'I SGO RGYA MTSO 'JIG RTEN GYI
KHAMS RGYA MTSO'I RDUL SHIN TU PHRA BA SNYED DUS GSUM THAMS CAD

DU SEMS KYI SKAD CIG RE RE LA TING NGE 'DZIN LAS LDANG BA'I YE
SHES MA 'DRES PA LA MKHAS PA DANG, TING NGE 'DZIN LAS LDANG BA'I
BYIN GYI RLABS KYI SGO CHOS KYI DBYINGS DANG, DUS GSUM DU MNYAM


@124B PA'I RDUL THAMS CAD KYI SGO DANG, SANGS RGYAS KYI ZHING
'DAS PA DANG, MA 'ONGS PA DANG, DA LTAR BYUNG BA THAMS CAD KYI
SGO DANG, SEMS CAN MA LUS PA'I GNAS THAMS CAD DANG MNYAM ZHING
SEMS

CAN THAMS CAD KYI SEMS RGYA MTSO LA 'JUG PA'I SGO DANG, SEMS CAN
THAMS CAD KYI LUS DANG MING GI 'KHOR LO LAS LDANG BA'I SGO DANG,
PHYOGS MTSAMS THAMS CAD DU CHOS KYI DBYINGS RNAM PAR

'BYED PA'I SGO DANG, RDUL SHIN TU PHRA BA THAMS CAD DU SANGS
RGYAS KYI SKU'I SPRIN MTHA' DANG DBUS MED PAR 'BYAMS KLAS PA'I
SGO DANG, CHOS KYI TSUL RGYA MTSO THAMS CAD RAB TU BSTAN PA'I SGO
DAG

NAS LANGS PAR GYUR TE, BYANG CHUB SEMS DPA' KUN TU BZANG PO TING
NGE 'DZIN LAS LANGS MA THAG TU DE'I TSE BYANG CHUB SEMS DPA' DE
DAG KYANG SO SOR RE ZHING TING NGE 'DZIN RGYA MTSO'I SPRIN 'JIG
RTEN

GYI KHAMS RGYA MTSO'I RDUL SHIN TU PHRA BA SNYED LA RAB TU ZHUGS
PAR GYUR TO, ,GZUNGS RGYA MTSO'I SPRIN 'JIG RTEN GYI KHAMS RGYA
MTSO'I RDUL SHIN TU PHRA BA SNYED LA YANG RAB TU ZHUGS PAR GYUR
TO, ,

CHOS KYI TSUL RGYA MTSO'I SPRIN 'JIG RTEN GYI KHAMS RGYA MTSO'I
RDUL SHIN TU PHRA BA SNYED LA YANG RAB TU ZHUGS PAR GYUR TO, ,SO
SO YANG DAG PAR RIG PA'I TSUL RGYA MTSO'I SPRIN 'JIG RTEN GYI
KHAMS RGYA MTSO'I

RDUL SHIN TU PHRA BA SNYED LA YANG RAB TU ZHUGS PAR GYUR TO,
,SPYOD PA RGYA MTSO'I SPRIN 'JIG RTEN GYI KHAMS RGYA MTSO'I RDUL
SHIN TU PHRA BA SNYED LA YANG RAB TU ZHUGS PAR GYUR TO, ,CHOS KYI
DBYINGS KYI


@125A *, ,PHYOGS SU RNAM PAR SNANG ZHING DE BZHIN GSHEGS PA THAMS
CAD KYI YE SHES SNANG BA'I YON TAN GYI SNYING PO CAN RGYA MTSO'I
SPRIN 'JIG RTEN GYI KHAMS RGYA MTSO'I

RDUL SHIN TU PHRA BA SNYED LA YANG RAB TU ZHUGS PAR GYUR TO, ,DE
BZHIN GSHEGS PA'I STOBS DANG, YE SHES MA 'DRES PA'I TSUL RGYA
MTSO'I SPRIN 'JIG RTEN GYI KHAMS RGYA MTSO'I RDUL

SHIN TU PHRA BA SNYED LA YANG RAB TU ZHUGS PAR GYUR TO, ,DE BZHIN
GSHEGS PA THAMS CAD KYI BA SPU'I RTZE MO THAMS CAD LA ZHING GZHAN
DANG GZHAN RGYA MTSO'I SPRIN 'JIG RTEN KHAMS RGYA

MTSO'I RDUL SHIN TU PHRA BA SNYED LA YANG RAB TU ZHUGS PAR GYUR
TO, ,BYANG CHUB SEMS DPA' RE RE ZHING DGA' LDAN GYI GNAS NAS 'PHO
BA DANG, 'BYUNG BA DANG, BYANG CHUB TU RNAM PAR 'TSANG

RGYA BA DANG, MYA NGAN LAS 'DAS PA BSTAN PA RGYA MTSO'I SPRIN
'JIG RTEN GYI KHAMS RGYA MTSO'I RDUL SHIN TU PHRA BA SNYED LA'ANG
RAB TU ZHUGS PAR GYUR TO, ,'DIR JI LTA BA DE BZHIN DU 'JIG

RTEN GYI KHAMS RGYA MTSO THAMS CAD NA YANG DE BZHIN GSHEGS PA
THAMS CAD KYI 'KHOR RGYA MTSO RNAMS DANG RDUL SHIN TU PHRA BA
THAMS CAD KYI KHONGS NA YOD PA KUN TU YANG BYANG CHUB SEMS

DPA' RGYA MTSO RNAMS RAB TU ZHUGS PAR GYUR TE, SANGS RGYAS KYI
MTHU DANG, BYANG CHUB SEMS DPA' KUN TU BZANG PO'I TING NGE 'DZIN
GYI CHOS NYID RAB TU THOB PAS PHYOGS BCU'I 'JIG RTEN


@125B GYI KHAMS RGYA MTSO THAMS CAD MA LUS PAR BAG LANGS PA TZAM
DU G-YOS TE, RIN PO CHE THAMS CAD KYIS RAB TU BRGYAN PAR GNAS
SHING, CHOS RGYA MTSO THAMS CAD KYI SGRA YANG SHIN TU GRAG PAR

GYUR TE; DE BZHIN GSHEGS PA'I 'KHOR GYI DKYIL 'KHOR RGYA MTSO
THAMS CAD DU YANG NOR BU'I RGYAL PO CHEN PO BCU'I SPRIN GYI CHAR
MNGON PAR BAB PAR GYUR TE, BCU GANG ZHE NA, 'DI LTA STE,

NOR BU'I RGYAL PO MTSAN DANG LDAN PA'I GSER DPAL GYI RGYAL MTSAN
GYI DPAL GYI SPRIN CHAR MNGON PAR BAB BO, ,'DI LTA STE, NOR BU'I
RGYAL PO 'OD KYIS RNAM PAR GSAL BAR BYED PA'I SPRIN GYI

CHAR MNGON PAR BAB BO, ,'DI LTA STE, NOR BU'I RGYAL PO PHYOGS
BCUR RIN PO CHE'I 'KHOR LO RAB TU 'GREM PA'I SPRIN GYI CHAR MNGON
PAR BAB BO, ,'DI LTA STE, NOR BU'I RGYAL PO BYANG CHUB SEMS DPA'I

GZUGS BRNYAN RIN PO CHE'I SNYING PO'I SPRIN GYI CHAR MNGON PAR
BAB BO, ,'DI LTA STE, NOR BU'I RGYAL PO SANGS RGYA THAMS CAD KYI
MTSAN GYI 'KHOR LO RAB TU SGROG PA'I SPRIN GYI CHAR MNGON PAR BAB

BO; ;'DI LTA STE, NOR BU'I RGYAL PO ZHING RNAM PAR SNANG BAR BYED
CING SNYING PO BYANG CHUB TU DPAL RAB TU 'BAR BA'I SPRIN GYI CHAR
MNGON PAR BAB BO, ,'DI LTA STE, NOR BU'I RGYAL PO PHYOGS BCUR
SNANG BA'I

SPRUL PA 'GYED PA'I SPRIN GYI CHAR MNGON PAR BAB BO, ,'DI LTA
STE, NOR BU'I RGYAL PA BYANG CHUB SEMS DPA' THAMS CAD KYI YON TAN
GYI 'KHOR LO DANG MTHU RAB TU GRAG PAR BYED PA'I SPRIN GYI CHAR


@126A *, ,MNGON PAR BAB BO, ,'DI LTA STE, NOR BU'I RGYAL PO NYI
MA'I DPAL GYI GZI BRJID KYI SPRIN GYI CHAR MNGON PAR BAB BO, ,'DI
LTA STE, NOR BU'I RGYAL PO ROL MO'I SGRA YID

DU 'ONG BAS PHYOGS THAMS CAD KHYAB PAR BYED PA'I SPRIN GYI CHAR
MNGON PAR BAB STE, NOR BU'I RGYAL PO'I SPRIN GYI CHAR BCU PO 'DI
DAG MNGON PAR BAB PAR GYUR TO, ,DE BZHIN GSHEGS PA THAMS

CAD KYI BA SPU'I SGO THAMS CAD DANG, 'OD ZER GYI SGO THAMS CAD
NAS KYANG TSIGS SU BCAD PA 'DI DAG BYUNG BAR GYUR TO, ,ZHING
RNAMS 'BYAMS KLAS KUN NA KUN TU BZANG PO DE, ,PADMO YID DU 'ONG

LA RAB TU 'DUG PA MTHONG, ,KUN TU RNAM 'PHRUL RNAM PA 'DI 'DRA
STON BYED PA, ,TING 'DZIN YUL LA 'JUG PA MTHA' DANG DBUS MED DO,
,LUS RNAMS THAMS CAD NAS KYANG KUN TU BZANG PO DE, ,

SPRUL PA RAB TU 'GYED CING CHOS DBYINGS RTAG PAR 'GENGS, ,TING
'DZIN KUN GYI TSUL DANG MING DANG RNAM 'PHRUL BA, ,THAMS CAD
DBYANGS KYIS CHAGS PA BYED PAR RGYA CHE SGROG, TING 'DZIN THAMS

CAD GZHAN DANG GZHAN GYI RNAM 'PHRUL GYIS, ,DE BZHIN GSHEGS PA
THAMS CAD ZHABS KYI DRUNG DAG TU, ,RGYAL BA KUN GYI SPYOD YUL
YANGS PA GANG BYAS TE, ,ZHING RNAMS KUN TU RNAM PAR 'PHRUL

BA MANG PO STON, ,ZHING KUN RGYAL BA KUN GYI ZHABS DRUNG JI BZHIN
DU, ,DE LTAR ZHING KUN SHIN TU PHRA BA'I RDUL PHRAN LA, ,TING
'DZIN RNAM PAR 'PHRUL PA THAMS CAD MA LUS STON, ,RNAM PAR SNANG


@126B MDZAD SMON LAM DBYINGS LA RAB TU ZHUGS, ,KUN TU BZANG PO'I
LUS NI NAM MKHA'I MTSAN NYID DO, ,THAMS CAD ZHING LA MI GNAS DE
BZHIN NYID LA GNAS, ,LUS KYI SPRIN NI 'GRO BA KUN DANG MNYAM

PAR KUN BKYE ZHING, ,SEMS CAN KUN LA BSAM PA BZHIN DU DE DAG
STON, ,SANGS RGYAS SKU RNAMS KUN LA ZHING RNAMS GANG YOD PA,
,MTHA' DANG DBUS MED KUN LA RAB TU ZHUGS PA RNAMS, ,KUN

TU BZANG PO'I SMON LAM GNAS PA DAG LA BSTAN, ,RNAM PAR 'PHRUL PA
'DI 'DRA DAM PA TSAD KYANG MED, ,'KHOR RNAMS RGYA MTSO RDUL BRAL
MTHA' DANG DBUS MED PA, ,TSAD MED THAMS CAD LUS

KYI NANG DU KUN CHUB CING, ,DBYANGS LA ZHING MANG DRA BAR RNAM
'TSANG RGYA BSTOD, ,SKAD CIG SEMS LA BSKAL PA MANG PO DE BZHIN
STON, ,ZHING RNAMS THAMS CAD 'BYAMS KLAS PA NA RNAM GRAGS SHING, ,

RNAM PAR 'PHRUL PA DAM PA BSTAN PAR RAB TU SNANG, ,PHYOGS RNAMS
KUN GYI ZHING GI DBYINGS RNAMS MA LUS SPYOD, ,KUN TU BZANG PO DE
LA RNAM LTA KUN KYANG MTHONG, ,RGYAL BA KUN GYI YON TAN YE SHES

STOBS LA ZHUGS, ,TING 'DZIN SA NI TSUL RNAMS KUN GYIS RAB TU
MNAN, ,CHOS RNAMS 'BYAMS KLAS GZHAN DANG GZHAN LA RAB TU ZHUGS,
,RANG GI BYANG CHUB SPYOD PA SNGON CHAD SPYAD PA STON, ,DE LTAR

ZHING RNAMS KUN TU BSAM YAS RNAM 'PHRUL BA, ,PHYOGS RNAMS RGYA
CHE KUN TU BKANG STE RAB TU BSTAN, ,TING NGE 'DZIN RNAMS 'JUG PA
RAB TU BSTAN PA'I PHYIR, ,RGYAL BA'I 'OD ZER SPRIN LAS YON


@127A *, ,TAN LEGS SGRA 'BYUNG, ,DE NAS BYANG CHUB SEMS DPA'I
'KHOR YOD PA THAMS CAD SANGS RGYAS KYI MTHUS THAL MO SBYAR TE
BYANG CHUB SEMS DPA' KUN TU BZANG PO LA LTA

ZHING DBYANGS KYI NGA ROG CIG TU DE'I TSE TSIGS SU BCAD PA 'DI
DAG SMRAS SO, ,RGYAL BA THAMS CAD CHOS LAS SKYES PA STE, ,SMON
LAM KUN GYIS SANGS RGYAS RAB TU 'BYUNG, ,DE BZHIN NYID MNYAM

NAM MKHA'I SNYING PO STE, ,CHOS KYI SKU YIS RNAM PAR RAB TU
MDZES, ,ZHING RNAMS 'BYAMS KLAS KUN LA BZHUGS MED KYANG, ,KUN TU
BZANG PO'I 'KHOR RNAMS KUN NA SNANG, ,PHYOGS BCU

KUN TU YON TAN GRAGS PAS KHYAB, ,YE SHES RGYA MTSO RAB TU SNANG
BA MNGA', ,RGYAL BA THAMS CAD SKU THOB PHYIR SPYOD PA, ,PHYOGS
BCU'I YON TAN RGYA MTSO YOD PA RNAMS, ,RDUL SBUBS KUN

TU DE DAG CHUD BYAS SHING, ,ZHING RNAMS KUN TU RNAM PAR RAB TU
MDZES, ,ZHING RNAMS KUN GYI RGYAL BA'I ZHABS DRUNG NA, ,RGYAL
SRAS TING NGE 'DZIN DANG SPYAD PA DANG, ,CHOS RNAMS KUN LA SPYOD

CING GNAS PA RNAMS, ,RDUL DANG MNYAM PA'I BSKAL PAR KUN KYANG
SNANG, ,CHOS KYI DBYINGS RNAMS LUS KYIS KHYAB BYAS SHING, ,ZHING
RNAMS 'BYAMS KLAS KUN LA SHIN TU BZHUGS, ,

SEMS CAN RGYA MTSO'I DON DU DE SPYOD CING, ,RDUL PHRAN KUN LA
CHOS KYI DBYINGS SU ZHUGS, ,CHOS KYI DBYINGS LA DE LTAR ZHUGS NAS
KYANG, ,RDUL PHRAN KUN LA MI ZAD THA MI DAD, ,NAM MKHA'I


@127B DBYINGS NI LUS KYIS GANG BYAS SHING, ,RGYAL BA'I CHOS RNAMS
YANGS PA RAB TU STON, ,YON TAN RGYA MTSO 'OD KUN GZHAL DU MED,
,RNAM YANGS STOBS CHEN 'OD ZER YON TAN SPRIN, ,'GRO BA RGYA

MTSO'I DON DU SPYOD BYED CING, ,RGYAL BA'I SPYOD LAM GZHAL DU MED
PA STON, ,GANG GI DON DU BSKAL PA RGYA MTSO DAG ,MTHA' YAS PAR NI
BZANG PO'I SPYOD SPYAD PA, ,DE DAG CHOS KYI DBYINGS RNAMS

GANG BYAS NAS, ,THAMS CAD CHOS KYI SPRIN LAS RAB TU BRJOD, ,ZHING
RNAMS JI LTAR 'BYUNG BAR 'GYUR BA DANG, ,STOBS BCU RNAMS KYANG JI
LTAR 'BYUNG 'GYUR DANG, ,SEMS CAN RGYA MTSO JI LTAR

'BYUNG 'GYUR BA, ,SEMS CAN RNAMS LA SGRA DBYANGS GTONG ZHING
STON, ,'KHOR RNAMS YANGS PA 'DI DAG THAMS CAD KYANG, ,KUN TU
GZANG PO KHYOD LA MNGON SUM GNAS, ,SANGS RGYAS KUN GYIS

GNANG BAR GYUR PA YI, ,CHOS KYI 'KHOR LO DE RING KHYOD KYIS
BSKOR, ,SHIN TU RGYAS PA CHEN PO'I MDO, SANGS RGYAS PHAL PO CHE
ZHES BYA BA LAS, KUN TU BZANG PO'I TING NGE 'DZIN DANG, RNAM PAR

'PHRUL PA RAB TU 'BYUNG BA ZHES BYA STE, LE'U GSUM PA'O,,