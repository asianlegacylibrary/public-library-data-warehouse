@501A RGYA
GAR SKAD DU, DHVA DZ'A GRA NA N'A MA MA H'A S'U TRA, BOD SKAD DU,
MDO CHEN PO RGYAL MTSAN DAM PA ZHES BYA BA,

DKON MCHOG GSUM LA PHYAG 'TSAL LO, ,'DI SKAD BDAG GIS THOS PA DUS
GCIG NA, BCOM LDAN 'DAS MNYAN YOD NA RGYAL BU RGYAL BYED KYI TSAL
MGON MED ZAS SBYIN GYI

KUN DGA' RA BA NA BZHUGS SO, ,DE NAS BCOM LDAN 'DAS KYIS DGE
SLONG RNAMS LA BKA' STZAL PA, DGE SLONG DAG ,GAL TE KHYED CAG
DGON PA NA 'DUG KYANG RUNG, SHING

DRUNG NA 'DUG KYANG RUNG, KHYIM STONG PA NA 'DUG KYANG RUNG STE,
'JIGS PA'AM, BAG TSA BA'AM, SPU ZING ZHES BYED PA SKYES PAR GYUR
NA, DE'I TSE KHYED KYIS 'DI LTAR BCOM LDAN

'DAS DE NI, DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RIG PA DANG ZHABS SU LDAN PA, BDE BAR GSHEGS PA,
'JIG RTEN MKHYEN PA, SKYES

BU GDUL BYA'I KHA LO SGYUR BA BLA NA MED PA, LHA DANG MI RNAMS
KYI STON PA, SANGS RGYAS BCOM LDAN 'DAS YIN NO ZHES NGA RNAM PA
LAS YANG DAG PAR RJES SU DRAN PAR GYIS SHIG,


@501B DE'I TSE KHYED KYIS NGA RNAM PA LAS YANG DAG PAR RJES SU
DRAN PAR BYAS NA, 'JIGS PA'AM, BAG TSA BA'AM, SPU ZING ZHES BYED
PA 'BYUNG BAR 'GYUR BA GANG YIN PA DE MED PAR 'GYUR

RO; ;DGE SLONG DAG ,SNGON LHA DANG, LHA MA YIN GYI G-YUL NYE BAR
GNAS PAR GYUR NA, LHA'I DBANG PO BRGYA BYIN GYIS SUM CU RTZA GSUM
PA'I LHA RNAMS LA SMRAS PA, GROGS PO DAG ,GAL

TE KHYED CAG LHA DANG LHA MA YIN GYI G-YUL DU ZHUGS PA NA 'JIGS
PA'AM, BAG TSA BA'AM, SPU ZING ZHES BYED PA SKYES BAR GYUR NA,
DE'I TSE KHYED KYIS NGA'I RGYAL MTSAN MCHOG RNAM PAR

RGYAL BYED YANG DAG PAR RJES SU DRAN PAR GYIS SHIG ,DE'I TSE
KHYED KYIS NGA'I RGYAL MTSAN MCHOG RNAM PAR RGYAL BYED YANG DAG
PAR RJES SU DRAN PAR BYAS NA, 'JIGS PA'AM, BAG TSA

BA'AM; SPU ZING ZHES BYED PA 'BYUNG BAR 'GYUR BA GANG YIN PA DE
MED PAR 'GYUR RO, ,DGE SLONG DAG ,DE BZHIN DU GAL TE KHYED CAG
KYANG DGON PA NA 'DUG KYANG RUNG, SHING DRUNG NA 'DUG

KYANG RUNG, KHYIM STONG PA NA 'DUG KYANG RUNG STE, 'JIGS PA'AM,
BAG TSA BA'AM, SPU ZING ZHES BYED PA SKYES PAR GYUR NA, DE'I TSE
KHYED KYIS 'DI LTAR BCOM LDAN 'DAS DE NI, DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS RIG
PA DANG ZHABS SU LDAN PA, BDE BAR GSHEGS PA, 'JIG RTEN MKHYEN PA,
SKYES BU GDUL BYA'I KHA LO SGYUR


@502A *, ,BA BLA NA MED PA, LHA DANG MI RNAMS KYI STON PA, SANGS
RGYAS BCOM LDAN 'DAS YIN NO, ,ZHES NGA RNAM PA LAS YANG DAG PAR
RJES SU DRAN PAR GYIS SHIG ,

DGE SLONG DAG ,DE'I TSE KHYED KYIS NGA RNAM PA LAS YANG DAG PAR
RJES SU DRAN PAR BYAS NA, 'JIGS PA'AM, BAG TSA BA'AM, SPU ZING
ZHES BYED PA 'BYUNG BAR 'GYUR BA GANG YIN PA

DE MED PAR 'GYUR RO, ,DGE SLONG DAG ,LHA'I DBANG PO BRGYA BYIN DE
NI, DA DUNG 'DOD CHAGS DANG BCAS, ZHE SDANG DANG BCAS, GTI MUG
DANG BCAS SHING SKYE BA DANG, RGA BA DANG, NA BA

DANG, 'CHI BA DANG, MYA NGAN DANG, SMRE SNGAGS 'DON PA DANG, SDUG
BSNGAL BA DANG, YID MI BDE BA DANG, 'KHRUG PA DAG LAS YONGS SU
MTHAR LA, 'JIGS PA YOD, BAG TSA

BA YOD; DNGANGS BA YOD, 'BROS PA YOD CING, DE NI, LAN 'GA' 'JIGS
PAR YANG 'GYUR, BAG TSA BAR YANG 'GYUR ,DNGANGS PAR YANG 'GYUR,
'BROS PAR YANG 'GYUR TE, DGE

SLONG DAG ,DA DUNG 'DOD CHAGS DANG, ZHE SDANG DANG BCAS, GTI MUG
DANG BCAS SHING, SKYE BA DANG, RGA BA DANG, NA BA DANG, 'CHI BA
DANG, MYA NGAN DANG, SMRE SNGAGS 'DON PA DANG,

SDUG BSNGAL BA DANG, YID MI BDE BA DANG, 'KHRUG PA DAG LAS YONGS
SU MA THAR LA, 'JIGS PA YOD, BAG TSA BA YOD, DNGANGS PA YOD,
'BROS PA YOD PA'I LHA'I DBANG PO


@502B BRGYA BYIN DE'I TSIG KYANG SUM CU RTZA GSUM PA'I LHA RNAMS
DANG BAS MNYAN PAR BYA BAR SEMS SHING TSIG BZHIN DU BYA BAR SEMS
NA, DGE SLONG DAG ,NGA NI, DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS 'DOD CHAGS DANG
BRAL BA, ZHE SDANG DANG BRAL BA, GTI MUG DANG BRAL BA, SKYE BA
DANG, RGA BA DANG, NA BA DANG, 'CHI BA DANG, MYA NGAN

DANG, SMRE SNGAGS 'DON PA DANG, SDUG BSNGAL BA DANG, YID MI BDE
BA DANG, 'KHRUG PA DAG LAS YONGS SU THAR PA, 'JIGS PA MED, BAG
TSA BA MED, DNGANG BA MED, 'BROS PA MED

PA YIN PAR, DGE SLONG DAG ,DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS 'DOD CHAGS DANG BRAL BA, ZHE
SDANG DANG BRAL BA, GTI MUG DANG BRAL BA, SKYE

BA DANG, RGA BA DANG, NA BA DANG, 'CHI BA DANG, MYA NGAN DANG,
SMRE SNGAGS 'DON PA DANG, SDUG BSNGAL BA DANG, YID MI BDE BA
DANG, 'KHRUG PA DAG LAS YONGS SU THAR PA, 'JIGS

PA MED PA, BAG TSA BA MED PA, DNGANGS PA MED PA, 'BROS PA MED PA,
NGA'I TSIG MNYAN PAR BYA BA DANG, GTAMS PA BZHIN BYA BA DANG,
RJES SU BSTAN PA BZHIN BYA BA DE NI, GNAS

YIN NO, ,BCOM LDAN 'DAS KYIS DE SKAD CES BKA' STZAL TE, BDE BAR
GSHEGS PAS DE SKAD GSUNGS NAS STON PAS GZHAN YANG 'DI SKAD BKA'
STZAL TO, ,DGON PA DANG NI


@503A *, ,SHING DRUNG DANG, ,KHYIM STONG DAG TU 'JIG RTEN GTZO,
,RNAM PAR 'DREN PA RDZOGS SANGS RGYAS, ,RJES SU DRAN GYIS DGE
SLONG DAG ,GAL TE RNAM 'DREN 'JIG RTEN

GTZO; ;RDZOGS SANGS RGYAS PA MI DRAN NA, ,'DOD CHAGS BRAL BA
RNAMS KYI MCHOG ,CHOS DE RJES SU DRAN PAR GYIS, ,GAL TE 'DOD
CHAGS BRAL BA'I MCHOG ,CHOS DE RJES SU MI DRAN

NA; ;DGE 'DUN BLA MED BSOD NAMS ZHING, ,DE NI RJES SU DRAN PAR
GYIS, ,SANGS RGYAS CHOS DANG DGE 'DUN RNAMS, ,DE LTAR RJES SU
DRAN BYAS NA, ,'JIGS DANG BAG TSA SPU LDANG BA,,

MED PAR 'GYUR RO DGE SLONG DAG ,'JIGS PAS SKRAG PA'I MI MANG PO,
,RI DANG NAGS TSAL RNAMS DAG DANG, ,KUN DGA' MCHOD PA'I LJON
SHING LA, ,SKYABS SU 'GRO BAR GANG BYED

PA; ;DE NI SKYABS GTZO MA YIN ZHING, ,DE NI SKYABS MCHOG MA YIN
TE, ,SKYABS DE DAG LA RTEN BYED PA, ,SDUG BSNGAL KUN LAS GROL MI
'GYUR, ,GANG DAG SANGS RGYAS CHOS DANG NI,,

DGE 'DUN DAG LA SKYABS SONG BA, ,SDUG BSNGAL SDUG BSNGAL KUN
'BYUNG DANG, ,SDUG BSNGAL YANG DAG 'GAGS PA DANG, ,BDE ZHING MYA
NGAN 'DAS 'GRO BA'I, ,'PHAGS LAM YAN

LAG BRGYAD PA YI, ,'PHAGS PA'I BDEN PA BZHI PO DAG, SHES RAB KYIS
NI LEGS MTHONG 'GYUR, ,DE NI SKYABS KYI GTZO BO DANG, ,DE NI
SKYABS KYI MCHOG YIN TE, ,SKYABS DE DAG LA


@503B BRTEN BYAS NA, ,SDUG BSNGAL KUN LAS GROL BAR 'GYUR, ,BCOM
LDAN 'DAS KYIS DE SKAD CES BKA' STZAL NAS DGE SLONG DE DAG YI
RANG STE BCOM LDAN 'DAS KYIS GSUNGS PA LA

MNGON PAR BSTOD DO, ,MDO CHEN PO RGYAL MTSAN DAM PA ZHES BYA BA
RDZOGS SO,, ,,RGYA GAR GYI MKHAN PO DZI NA MI TRA DANG, PRA
DZNY'A WARMA DANG, ZHU CHEN GYI LO TZ'A BA BANDHE YE SHES

SDE LA SOGS PAS BSGYUR CING ZHUS TE GTAN LA PHAB PA,