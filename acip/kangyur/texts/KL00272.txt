@80B ,,RGYA GAR SKAD DU, DA SHA BUDDHA KAm N'A


@81A *, ,MA MA H'A Y'A NA S'U TRA, BOD SKAD DU, SANGS RGYAS BCU
PA ZHES BYA BA THEG PA CHEN PO'I MDO, SANGS RGYAS DANG, BYANG
CHUB SEMS DPA' THAMS CAD LA PHYAG 'TSAL LO, ,'DI SKAD

BDAG GIS THOS PA DUS GCIG NA, BCOM LDAN 'DAS RGYAL PO'I KHAB BYA
RGOD KYI PHUNG PO'I RI LA DGE SLONG GI DGE 'DUN STONG NYIS BRGYA
LNGA BCU DANG, BYANG CHUB SEMS DPA' SEMS DPA' CHEN

PO STONG PHRAG RAB TU MANG PO DANG THABS GCIG TU BZHUGS SO, ,DE'I
TSE 'KHOR DE NYID DU BYANG CHUB SEMS DPA' SEMS DPA' CHEN PO YUL
YANGS PA'I LI TZA B'I GZHON NU YON TAN RIN CHEN ME TOG

RGYAS PA ZHES BYA BA 'DUS PAR GYUR TE 'DUG GO ,DE NAS BYANG CHUB
SEMS DPA' SEMS DPA' CHEN PO YON TAN RIN CHEN ME TOG RGYAS PA STAN
LAS LANGS TE, BLA GOS PHRAG PA GCIG TU

GZAR NAS PUS MO G-YAS PA'I LHA NGA SA LA BTZUGS TE, BCOM LDAN
'DAS GANG NA BA DE LOGS SU THAL MO SBYAR BA BTUD NAS BCOM LDAN
'DAS LA 'DI SKAD CES GSOL TO, ,GAL TE

BDAG CAG GIS ZHU BA ZHUS PAS BCOM LDAN 'DAS KYI THUGS RANGS PA
LTA NA, BCOM LDAN 'DAS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS LA BDAG

PHYOGS 'GA' ZHIG ZHU'O, ,DE SKAD CES GSOL PA DANG, BCOM LDAN 'DAS
KYIS BYANG CHUB SEMS DPA' SEMS DPA' CHEN PO YON TAN RIN CHEN ME
TOG RGYAS PA LA 'DI SKAD CES BKA' STZAL


@81B TO; ;YON TAN RIN CHEN ME TOG RGYAS PA, BCOM LDAN 'DAS DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
LA GANG DANG, GANG 'DOD PA DRIS SHIG DANG, NGAS DRIS

PA DE DANG, DE'I LUNG BSTAN PAS KHYOD KYI SEMS RANGS PAR BYA'O,
,DE NAS BCOM LDAN 'DAS LA BYANG CHUB SEMS DPA' SEMS DPA' CHEN PO
YON TAN RIN CHEN ME TOG RGYAS PAS 'DI SKAD

CES GSOL TO, ,BCOM LDAN 'DAS, RIGS KYI BU'AM, RIGS KYI BU MO LA
LAS 'JIG RTEN GYI KHAMS GZHAN DAG NA DA LTAR BCOM LDAN 'DAS
BZHUGS TE 'TSO LA GZHES SHING CHOS KYANG

STON PA GANG DAG GI MTSAN BZUNG NA MYUR DU BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR 'TSANG RGYA BA
MCHIS SAM, DE SKAD CES GSOL BA DANG, BCOM LDAN

'DAS KYIS BYANG CHUB SEMS DPA' SEMS DPA' CHEN PO YON TAN RIN CHEN
ME TOG RGYAS PA LA 'DI SKAD CES BKA' STZAL TO, ,YON TAN RIN CHEN
ME TOG RGYAS PA LEGS SO, ,LEGS SO, ,

YON TAN RIN CHEN ME TOG RGYAS PA, KHYOD 'DI LTAR 'DIR LHAGS PA'I
BYANG CHUB SEMS DPA' SEMS DPA' CHEN PO RNAMS DANG, LHA DANG, MI
DANG, SKYE BO MANG PO RNAMS KYI DON DANG, PHAN PA

DANG [?]; BDE BA DANG, 'JIG RTEN LA SNYING BRTZE BA'I PHYIR ZHUGS
TE, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS LA DON 'DI YONGS SU 'DRI BAR SEMS PA, YON


@82A *, ,TAN RIN CHEN ME TOG RGYAS PA, KHYOD YANG LEGS SO, ,YON
TAN RIN CHEN ME TOG RGYAS PA, DE'I PHYIR LEGS PAR RAB TU NYON LA
YID LA ZUNGS SHIG DANG, NGAS KHYOD LA BSHAD

PAR BYA'O, ,BCOM LDAN 'DAS, DE LTAR 'TSAL LO ZHES GSOL NAS, BYANG
CHUB SEMS DPA' SEMS DPA' CHEN PO YON TAN RIN CHEN ME TOG RGYAS
PAS BCOM LDAN 'DAS KYI LTAR NYAN

PA DANG, BCOM LDAN 'DAS KYIS 'DI SKAD CES BKA' STZAL TO, ,YON TAN
RIN CHEN ME TOG RGYAS PA, SHAR PHYOGS LOGS NA YON TAN THAMS CAD
RNAM PAR DAG PA ZHES BYA BA'I

'JIG RTEN GYI KHAMS YOD DE, DE NA DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS YON TAN BSKAL PA DPAG TU MED
PA LAS 'DAS PA ZHES BYA BA DA

LTAR BZHUGS TE 'TSO LA GZHES SHING CHOS KYANG STON TO, ,BSKAL PA
DE NI THAMS CAD NYE BAR BSAGS SHING BRTZEGS PA ZHES BYA'O, ,DE NA
SEMS CAN RNAMS KYI TSE'ANG DPAG TU MED

DO; ;BCOM LDAN 'DAS YON TAN BSKAL PA DPAG TU MED PA LAS 'DAS PA
DE'I 'KHOR THAMS CAD KYANG THEG PA CHEN PO LA YANG DAG PAR ZHUGS
PA SHA STAG STE, RIGS KYI BU'AM,

RIGS KYI BU MOS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS YON TAN BSKAL PA DPAG TU MED PA LAS 'DAS
PA ZHES BYA BA DE'I MTSAN BZUNG NA


@82B BSKAL PA STONG PHRAG DRUG CUR 'KHOR BA LA RGYAB KYIS PHYOGS
PAR BYED DO, ,SHI 'PHOS NAS KYANG SGRIB PA MED PA'I GZUNGS ZHES
BYA BA 'THOB PAR 'GYUR RO, ,SANGS RGYAS KYI ZHING BYE BA PHRAG
BCU'I

SANGS RGYAS BCOM LDAN 'DAS RNAMS KYIS KYANG SPOBS PA YANG DAG PAR
BSKYED DO, ,CHOS STON PA NA'ANG KHENGS PAR MI 'GYUR RO, ,DE LA
'DI SKAD CES BYA STE, GANG GIS SKYOB PA'I MTSAN NI

BZUNG BYAS NA, ,DE LA BYANG CHUB DAM PA RNYED SLA ZHING, ,BDE BAR
GSHEGS PA'I YON TAN GZHAN RNAMS DANG, ,YON TAN DRI MED 'DI DAG
MANG 'THOB 'GYUR, ,YON TAN RIN CHEN ME TOG RGYAS PA,

LHO PHYOGS LOGS NA YON TAN RIN CHEN BKOD PA ZHES BYA BA'I 'JIG
RTEN GYI KHAMS YOD DE, DE NA DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS YON TAN RIN

CHEN BKOD PA'I DPAL GZI BRJID KYI PHUNG PO'I BSKAL PA ZHES BYA BA
DA LTAR BZHUGS TE 'TSO LA GZHES SHING CHOS KYANG STON TO, ,BSKAL
PA DE NI YON TAN RGYA CHE BA ZHES BYA'O, ,RIGS KYI BU'AM,

RIGS KYI BU MOS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RIN CHEN YON TAN BKOD PA'I DPAL GZI BRJID
KYI PHUNG PO'I BSKAL PA ZHES BYA BA DE'I MTSAN

BZUNG NA SHI 'PHOS NAS NYI MA'I DKYIL 'KHOR 'OD KYIS MTHAS KLAS
PA ZHES BYA BA'I TING NGE 'DZIN THOB PAR 'GYUR RO, ,SANGS RGYAS
KYI ZHING YON TAN BKOD PA DPAG TU MED PA RNAMS YONGS SU


@83A *, ,'DZIN PAR 'GYUR RO, ,SANGS RGYAS KYI ZHING GANG DANG,
GANG DU SMON LAM BTAB PA DE DANG, DER SKYE BAR 'GYUR RO, ,BLA NA
MED PA YANG DAG PAR RDZOGS PA'I SANGS RGYAS

KYANG SKYE BA GCIG GIS THOGS SO, ,SHI 'PHOS NAS SKYES BU CHEN
PO'I MTSAN SUM CU RTZA GNYIS KYANG 'THOB PAR 'GYUR RO, ,DE LA 'DI
SKAD CES BYA STE, KHYAB BDAG MTSAN 'DI SUS

BZUNG BA, ,MTHA' KLAS PA YI TING NGE 'DZIN, ,'OD NI NYI MA'I
DKYIL 'KHOR CAN, ,MTSAN RNAMS BCAS TE SHI BAS 'THOB, ,YON TAN RIN
CHEN ME TOG RGYAS PA, NUB PHYOGS NA SBYOR

BAS MUN PA THAMS CAD DANG BRAL BA ZHES BYA BA'I 'JIG RTEN GYI
KHAMS YOD DE, DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS CHOS THAMS CAD LA

SPOBS PA BKOD PA'I DPAL DA LTAR BZHUGS TE 'TSO LA GZHES SHING
CHOS KYANG STON TO, ,BSKAL PA DE NI SH'AKYA'I RGYAL PO BKOD PA
ZHES BYA'O, ,RIGS KYI BU'AM, RIGS KYI BU MOS DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
CHOS THAMS CAD LA SPOBS PA BKOD PA'I DPAL ZHES BYA BA DE'I MTSAN
BZUNG NA MTSON CHA DANG, ME DANG, CHU

DANG; DUG GIS 'CHI BA'I DUS BYED PAR MI 'GYUR ZHING RDZUS TE SKYE
BAR 'GYUR RO, ,SHI 'PHOS NAS SHUGS BRGYA PA ZHES BYA BA'I TING
NGE 'DZIN THOB PAR 'GYUR RO, ,DE LA 'DI SKAD CES


@83B BYA STE; RGYAL BA DE YI MTSAN NI SUS BZUNG BA, ,ME DANG CHU
DANG DUG GIS MI 'CHI ZHING, ,'DI LA MTSON GYIS MI TSUGS MKHAS PA
DANG, ,MNGAL DU MI SKYE GZUNGS RNAMS MI DES 'THOB, ,YON

TAN RIN CHEN ME TOG RGYAS PA, BYANG PHYOGS LOGS NA MUN PA DANG,
RDUL DANG BRAL BA ZHES BYA'I 'JIG RTEN GYI KHAMS YOD DE, DE NA DE
BZHIN GSHEGS PA DGRA BCOM PA YANG DAG PAR RDZOGS

PA'I SANGS RGYAS SPOBS PA DPAG TU MED PA BKOD PA YANG DAG PAR
SPYOD PA ZHES BYA BA DA LTAR BZHUGS TE 'TSO LA GZHES SHING CHOS
KYANG STON TO, ,BSKAL PA DE NI RIN CHE BA ZHES BYA'O, ,RIGS KYI
BU

'AM; RIGS KYI BU MOS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SPOBS PA DPAG TU MED PA BKOD PA YANG DAG
PAR SPYOD PA ZHES BYA BA DE'I MTSAN

BZUNG NA SANGS RGYAS BYE BA KHRAG KHRIG DRUG CU MNYES PAR BYED
DO, ,THAMS CAD KYI RJES SU SONG BA ZHES BYA BA'I GZUNGS 'THOB PAR
'GYUR RO, ,SGYU MA LTA BU LAS NGES PAR 'BYUNG BA ZHES BYA

BA'I TING NGE 'DZIN 'THOB PAR 'GYUR RO, ,MI ZAD PA'I ZA MA TOG
CES BYA BA'I TING NGE 'DZIN THOB PAR 'GYUR RO, ,BLA NA MED PA
YANG DAG PAR RDZOGS PA'I SANGS RGYAS SU MA GYUR GYI BAR DU NAM

YANG NGAN SONG GSUM DU MI SKYE ZHING MI SPYOD PAR 'GYUR RO,
,SANGS RGYAS KYI ZHING GANG DAG GANG DU SKYES PA DE DANG, DER
SEMS CAN NGAN SONG DU SONG BA THAMS CAD YONGS SU GROL BAR BYED
CING


@84A *, ,DE DAG THAMS CAD BLA NA MED PA YANG DAG PAR RDZOGS PA'I
BYANG CHUB LAS PHYIR MI LDOG PAR BYED DO, ,DE LA 'DI SKAD CES BYA
STE, BDE GSHEGS DE YI MTSAN NI

SUS BZUNG BA, ,SEMS CAN MTHA' YAS BYANG CHUB BSKYED PA DANG,
,GZUNGS DANG TING NGE 'DZIN RNAMS THOB PA DANG, ,NGAN 'GROR SKYE
BAS 'JIGS PAR MI 'GYUR RO, ,YON TAN RIN CHEN ME

TOG RGYAS PA, SHAR LHO'I PHYOGS MTSAMS LOGS NA YUN RING POR BDE
BA BKOD PA ZHES BYA BA'I 'JIG RTEN GYI KHAMS YOD DE, DE NA DE
BZHIN GSHEGS PA DGRA BCOM PA YANG DAG

PAR RDZOGS PA'I SANGS RGYAS SPRIN GYI 'BRUG SGRA SGRA DBYANGS
STONG PA ZHES BYA BA DA LTAR BZHUGS TE 'TSO LA GZHES SHING CHOS
KYANG STON TO, ,BSKAL PA DE NI YON TAN 'BYUNG BA ZHES BYA'O, ,

RIGS KYI BU'AM, RIGS KYI BU MOS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS SPRIN GYI 'BRUG SGRA SGRA
DBYANGS STONG PA ZHES BYA BA DE'I MTSAN BZUNG NA, DE

SHI 'PHOS NAS SO SO YANG DAG PAR RIG PA BZHI 'THOB PAR 'GYUR RO,
,MI 'JIGS PA BZHI 'THOB PAR 'GYUR RO, ,BYAMS PA CHEN PO DANG,
SNYING RJE CHEN PO 'THOB PAR 'GYUR RO, ,SANGS

RGYAS KYI CHOS MA 'DRES PA BCO BRGYAD 'THOB PAR 'GYUR RO, ,JI
LTAR DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS 'OD DPAG MED KYI 'JIG RTEN GYI


@84B KHAMS BDE BA CAN DE 'DRA BA'I SANGS RGYAS KYI ZHING YON TAN
BKOD PA RNAMS 'THOB PAR 'GYUR RO, ,BUD MED KYANG SHI 'PHOS NAS
SKYES PA'I DNGOS PO 'THOB CING SANGS RGYAS BCOM LDAN 'DAS

KYI ZHAL MTHONG BAR SKYE BAR 'GYUR RO, ,DE LA 'DI SKAD CES BYA
STE, GANG GIS MTSAN 'DI DAG NI BZUNG BYAS NA, ,'OD DPAG MED
'DRA'I ZHING DAG 'THOB PA DANG, ,BUD MED PHOR 'GYUR BSAM

GYIS MI KHYAB PA'I, ,YON TAN 'DI DAG GZHAN YANG 'THOB PAR 'GYUR,
,YON TAN RIN CHEN ME TOG RGYAS PA, LHO NUB KYI PHYOGS MTSAMS LOGS
NA YON TAN DPAG TU MED PA BKOD PA ZHES

BYA BA'I 'JIG RTEN GYI KHAMS YOD DE, DE NA DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS NYI MA'I 'OD
DAM PA DPAL GYI GZHI BRJID 'BYUNG BA ZHES BYA BA DA LTAR

BZHUGS TE 'TSO LA GZHES SHING CHOS KYANG STON TO, ,BSKAL PA DE NI
YID BDE BA YANG DAG PAR SKYED PA ZHES BYA'O, ,RIGS KYI BU'AM,
RIGS KYI BU MOS BCOM LDAN 'DAS DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS NYI MA'I 'OD
DAM PA'I DPAL GYI GZI BRJID 'BYUNG BA ZHES BYA BA DE'I MTSAN THOS
NA MTSAN DE DAG THOS PA TZAM GYIS SANGS RGYAS BYE BA

MNYES PAR 'GYUR RO, ,THAMS CAD DU MDANGS LTA BU ZHES BYA BA'I
TING NGE 'DZIN 'THOB PAR 'GYUR RO, ,RIGS KYI BU'AM, RIGS KYI BU
MOS MTSAN DE DAG RGYUN DU BZUNG BA BYAS NA SHI


@85A *, ,'PHOS NAS SEMS CAN THAMS CAD MDANGS LTA BU ZHES BYA BA'I
TING NGE 'DZIN LA 'JOG PAR BYED CING, THAMS CAD KYANG BLA NA MED
PA YANG DAG PAR

RDZOGS PA'I BYANG CHUB TU NGES PAR 'GYUR RO, ,RGYU GANG DANG,
RKYEN GANG GIS SEMS CAN THAMS CAD MDANGS LTA BU ZHES BYA BA'I
TING NGE 'DZIN THOB PAR BYED CING THAMS CAD BLA NA MED

PA YANG DAG PAR RDZOGS PA'I BYANG CHUB TU NGES PAR 'GYUR ZHE NA,
RIGS KYI BU'AM, RIGS KYI BU MO GANG LA LAS TING NGE 'DZIN 'DI LA
GNAS SHING CHOS BSTAN NA DE LTAR CHOS

BSTAN PAS TING NGE 'DZIN 'DIR THOB PAR 'GYUR ZHING STONG GSUM GYI
STONG CHEN PO'I 'JIG RTEN GYI KHAMS DE'I SEMS CAN JI SNYED PA DE
DAG THAMS CAD KYANG BDE BAR 'GYUR RO, ,

DPER NA, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS YID DU 'ONG BA ZHES BYA BA'I ZHING NA SEMS CAN RNAMS
BDE BA LA GCIG TU BKOD PA DANG, NGAN

SONG DU SONG BA'I SEMS CAN RNAMS KYANG YONGS SU GROL BAR BYED
CING LHA DANG, MI'I NGO BO NYID THOB PAR BYED PA DANG, DE DAG
THAMS CAD KYANG BLA NA MED PA YANG DAG PAR RDZOGS PA'I BYANG

CHUB TU NGES PAR BYED PA BZHIN NO, ,DE LA 'DI SKAD CES BYA STE,
GANG GIS MGON DE'I MTSAN NI BZUNG BYAS NA, ,PHYI ROL MA YIN RTOG
PAR BYED PA DANG, ,MDANGS LTA BU YI TING


@85B 'DZIN THOB BYED CING, ,DE DANG GZHAN DU MANG PO SKYED PAR
BYED, ,YON TAN RIN CHEN ME TOG RGYAS PA, NUB BYANG GI PHYOGS
MTSAMS LOGS NA NGAN SONG SPANGS PA ZHES BYA BA'I 'JIG RTEN GYI

KHAMS YOD DE, DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RNAM PA MANG PO'I GZI BRJID KYI RGYAL PO
DPAL 'BYUNG BA ZHES BYA BA DA LTAR BZHUGS TE 'TSO

LA GZHES SHING CHOS KYANG STON TO, ,BSKAL PA DE NI DGE BA RGYA
CHE BA ZHES BYA'O, ,RIGS KYI BU'AM, RIGS KYI BU MOS BCOM LDAN
'DAS DE BZHIN GSHEGS PA DGRA BCOM PA YANG DAG PAR RDZOGS

PA'I SANGS RGYAS RNAM PA MANG PO'I GZI BRJID KYI RGYAL PO DPAL
'BYUNG BA ZHES BYA BA DE'I MTSAN BZUNG NA SHI 'PHOS NAS SPOBS PA
DPAG TU MED PA BKOD PA ZHES BYA BA'I GZUNGS 'THOB PAR

'GYUR RO, ,TSEGS CHUNG NGUS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS 'OD DPAG MED KYI SANGS RGYAS KYI
ZHING GI YON TAN PHUN SUM TSOGS PA BKOD PA

YONGS SU 'DZIN PAR 'GYUR RO, ,SKYE BA GCIG GIS BLA NA MED PA YANG
DAG PAR RDZOGS PA'I BYANG CHUB 'GRUB PAR 'GYUR RO, ,SANGS RGYAS
BYE BA PHRAG DGU BCUS CHOS BSTAN PA'ANG THOS PAR

'GYUR RO, ,DE LA 'DI SKAD CES BYA STE, GANG GIS RGYAL BA'I MTSAN
DE BZUNG BYAS NA, ,SKYE BA GCIG GIS BYANG CHUB 'THOB PA DANG,
,'OD DPAG MED DANG MNYAM PA'I ZHING DAG DANG, ,GZUNGS


@86A *, ,KYANG SEMS CAN DE YIS 'THOB PAR 'GYUR, ,YON TAN RIN CHEN
ME TOG RGYAS PA, BYANG SHAR GYI PHYOGS MTSAMS LOGS NA MYA NGAN
GYI GNOD PA THAMS CAD

DANG BRAL BA ZHES BYA BA'I 'JIG RTEN GYI KHAMS YOD DE, DE NA DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
BSKAL PA BYE BA GRANGS MED PAR KUN TU

'BYUNG BA ZHES BYA BA DA LTAR BZHUGS TE 'TSO LA GZHES SHING CHOS
KYANG STON TO, ,BSKAL PA DE NI SPOBS PA BKOD PA ZHES BYA'O, ,RIGS
KYI BU'AM, RIGS KYI BU MOS BCOM LDAN 'DAS

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS BSKAL PA BYE BA GRANGS MED PAR KUN TU 'BYUNG BA ZHES BYA BA
DE'I MTSAN BZUNG NA SHI 'PHOS NAS SGRA DBYANGS

YAN LAG DRUG CU DANG LDAN PA'I SPOBS PA PHUN SUM TSOGS PA 'THOB
PAR 'GYUR RO, ,SANGS RGYAS BYE BA PHRAG BRGYAD CU LAS DGE BA'I
RTZA BA BSKYED PAR 'GYUR RO, ,DE LA 'DI SKAD CES BYA STE,

GANG GIS RGYAL BA'I MTSAN DE DAG NI BZUNG BYAS NA, ,RGYAL BA BYE
BA KHRAG KHRIG BRGYAD CU MCHOD PA YI, ,BSOD NAMS DE DAG DE LA
CHUNG BAR MI 'GYUR ZHING, ,SGRA DBYANGS PHUN TSOGS YAN

LAG DRUG CUR LDAN PA 'THOB, ,YON TAN RIN CHEN ME TOG RGYAS PA,
STENG GI PHYOGS LOGS NA GZI BRJID DPAG TU MED PA BKOD PA ZHES BYA
BA'I 'JIG RTEN GYI KHAMS YOD DE, DE NA DE


@86B BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS DGE BA GSER GYI NAM MKHA' NGES PAR SGROGS PA BKOD PA DPAL
GYI GZI BRJED 'BYUNG BA ZHES BYA BA DA LTAR BZHUGS

TE 'TSO LA GZHES SHING CHOS KYANG STON TO, ,BSKAL PA DE NI SNANG
BA SHIN TU GSAL BA ZHES BYA'O, ,RIGS KYI BU'AM, RIGS KYI BU MOS
BCOM LDAN 'DAS DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS DGE BA GSER GYI NAM MKHA' NGES
PAR SGROGS PA BKOD PA DPAL GYI GZI BRJID 'BYUNG BA ZHES BYA BA
DE'I MTSAN BZUNG NA TSUL KHRIMS KYI PHUNG PO DPAG TU MED PA

YONGS SU DAG PA DANG, TING NGE 'DZIN GYI PHUNG PO DPAG TU MED PA
DANG, SHES RAB KYI PHUNG PO DPAG TU MED PA DANG, RNAM PAR GROL
BA'I PHUNG PO DPAG TU MED PA DANG, RNAM PAR GROL BA'I YE SHES
MTHONG BA'I

PHUNG PO DPAG TU MED PA YONGS SU DAG PAR BYED DO, ,SA NAS SA
'THOB PAR 'GYUR RO, ,'JIG RTEN DANG, 'JIG RTEN LAS 'DAS PA'I YE
SHES MCHOG 'THOB PAR 'GYUR RO, ,GNYEN GYI STOBS DANG, RGYAL

SRID 'THOB PAR 'GYUR RO, ,SPOBS PA MI BUL BA 'THOB PAR 'GYUR RO,
,MYUR DU BLA NA MED PA YANG DAG PAR RDZOGS PA'I BYANG CHUB TU
MNGON PAR RDZOGS PAR 'TSANG RGYA'O, ,SEMS CAN THAMS CAD

KYANG 'CHI 'PHO DANG, SNGON GYI GNAS RJES SU DRAN PA DANG, BRDA
SKAD SHES PA THOB PAR 'GYUR RO, ,SPOBS PA RGYUN MI 'CHAD PA 'THOB
PAR 'GYUR RO, ,RIGS MTHON PO 'THOB PAR 'GYUR RO,


@87A *, ,RIGS CHEN PO 'THOB PAR 'GYUR RO, ,TSE RABS DRAN PAR
'GYUR RO, ,MNGON PAR SHES PA LNGA DANG, SANGS RGYAS KYI CHOS MA
'DRES PA BCO BRGYAD 'THOB PAR 'GYUR

RO; ;DE LA 'DI SKAD CES BYA STE, GANG GIS SANGS RGYAS MTSAN DE
DAG NI BZUNG BYAS NA, ,YAN LAG KUN DANG LDAN PA'I PHUN SUM TSOGS
PA DANG, ,BYANG CHUB DAM PA SANGS RGYAS

RING POR MI THOGS SHING, ,'JIG RTEN RNAMS KYI SHES PA BLA MED
'THOB PAR 'GYUR, ,YON TAN RIN CHEN ME TOG RGYAS PA, 'OG GI PHYOGS
LOGS NA RDUL THAMS CAD 'DUS PA

ZHES BYA BA'I 'JIG RTEN GYI KHAMS YOD DE, DE NA DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS CHOS THAMS
CAD KYI TSUL RNAM PAR 'PHRUL PA'I GZI

BRJID 'BYUNG BA ZHES BYA BA DA LTAR BZHUGS TE 'TSO LA GZHES SHING
CHOS KYANG STON TO, ,BSKAL PA DE NI 'JIG RTEN KUN TU BSAGS PA
ZHES BYA'O, ,RIGS KYI BU'AM, RIGS KYI BU

MOS BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS CHOS THAMS CAD KYI TSUL RNAM PAR 'PHRUL
PA'I GTZI BRJOD 'BYUNG BA ZHES BYA

BA DE'I MTSAN BZUNG NA ZLA BA'I GZUNGS ZHES BYA BA 'THOB PAR
'GYUR RO, ,SKYE BA GCIG GIS BLA NA MED PA YANG DAG PAR RDZOGS
PA'I BYANG CHUB 'THOB PAR 'GYUR RO, ,SANGS RGYAS BYE


@87B BA PHRAG DGU BCUS CHOS BSTAN PA THOS PAR 'GYUR RO, ,THOS NAS
KYANG THAMS CAD KUN TU 'DZIN PAR 'GYUR RO, ,DE LA 'DI SKAD CES
BYA STE, GANG GIS MGON DE'I MTSAN NI BZUNG BYAS NA, ,

SANGS RGYAS BYE BA'I CHOS NI 'DZIN BYED CING, ,SKYE BA GCIG GIS
BYANG CHUB DAM PA DANG, ,ZLA BA ZHES BYA'I GZUNGS NI 'DIS 'THOB
'GYUR, ,DE NAS BYANG CHUB SEMS DPA' SEMS DPA'

CHEN PO YON TAN RIN CHEN ME TOG RGYAS PA DANG, BYANG CHUB SEMS
DPA' SEMS DPA' CHEN PO YON TAN THAMS CAD DGA' BAS NI GZUNGS THOB
PAR GYUR TO, ,BYANG CHUB SEMS DPA' BYE

BA PHRAG BRGYAD CU NI PHYIR MI LDOG PA LA GNAS PAS GNAS PAR GYUR
TO, ,LHA DANG, MI KHRI PHRAG DPAG TU MED PAS NI BLA NA MED PA'I
BYANG CHUB TU SEMS BSKYED DO, ,BCOM LDAN 'DAS DGYES SHING

DE SKAD CES BKA' STZAL NAS, BYANG CHUB SEMS DPA' SEMS DPA' CHEN
PO YON TAN RIN CHEN ME TOG RGYAS PA DANG, BYANG CHUB SEMS DPA'
SEMS DPA' CHEN PO YON TAN THAMS CAD

DGA' BA DANG, BYANG CHUB SEMS DPA' DANG, DGE SLONG DE DAG DANG,
LHA DANG, MI DANG, LHA MA YIN DANG, DRI ZAR BCAS PA'I 'JIG RTEN
RNAMS YI RANG STE, BCOM LDAN 'DAS KYIS

GSUNGS PA LA MNGON PAR DGA', ,SANGS RGYAS BCU PA ZHES BYA BA THEG
PA CHEN PO'I MDO RDZOGS SO,, ,,RGYA GAR GYI MKHAN PO PRA DZNY'A
WARMA LA SOGS PA DANG, ZHUS CHEN


@88A *, ,GYI LO TZ'A BA BANDE YE SHES SDE LA SOGS PAS BSGYUR CING
ZHUS TE GTAN LA PHAB PA,,