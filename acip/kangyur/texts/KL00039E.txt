@434B ,,RGYA GAR SKAD DU, NANDO PA NANDA N'A GA R'A DZA DA
MA NA S'U TRA, BOD SKAD DU, KLU'I RGYAL PO


@435A *, ,DGA' BO NYER DGA' 'DUL BA'I MDO, 'PHAGS PA DKON MCHOG
GSUM LA GUS PAS PHYAG 'TSAL LO, ,'DI SKAD BDAG GIS THOS PA'I DUS
GCIG

NA; BCOM LDAN 'DAS MNYAN YOD NA RGYAL BYED TSAL MGON MED ZAS
SBYIN GYI KUN DGA' RA BA NA BZHUGS SO, ,KHYIM BDAG MGON MED ZAS
SBYIN DUS GCIG NA, BCOM

LDAN 'DAS KYIS CHOS BSTAN PA THOS NAS, BTZUN PA DGE SLONG LNGA
BRGYA DANG BCAS PA SANG NANG PAR BDAG GI KHYIM DU GDUGS TSOD LA
'BYON PAR ZHU ZHES MGRON DU GNYER TO, ,

BCOM LDAN 'DAS KYIS DE LA GNANG NAS, DE'I NYIN MO'I LHAG MA
DANG, MTSAN MO'I MTHA' 'DAS NAS THO RANGS KYI DUS SU STONG PHRAG
BCU'I 'JIG RTEN GYI KHAMS LA THUGS

KYIS RNAM PAR DGONGS SO, ,DE NAS KLU'I RGYAL PO DGA' BO NYER
DGA' ZHES BYA BA YE SHES KYI SGO NAS MNGON DU BYAS SO, ,DE LA
NGES PAR LEGS PA'I SA BON YOD DAM ZHES

BRTAGS PA NA, 'DI NI LOG PAR LTA BA CAN DKON MCHOG GSUM LA DAD
PA MED PAR GZIGS SO, ,GZIGS NAS GANG ZHIG 'DI NI LOG BAR LTA BA
LAS RNAM PAR GROL BAR BYA

BA'I PHYIR, 'DUL BAR BYED PA GNAS BRTAN CHEN PO MOO DGAL GZIGS
SO, ,DE NAS MTSAN MO THO RANGS KYI DUS SU SKU'I BYI DOR MDZAD
NAS, TSE DANG LDAN PA KUN DGA' BO BOS


@435B TE BKA' STZAL PA, KUN DGA' BO, DGE SLONG LNGA BRGYA DANG
BCAS PA'I BCOM LDAN 'DAS LHA'I 'JIG RTEN DU GSHEGS SO ZHES STON
CIG, DES BTZUN PA BKA' BZHIN 'TSAL? LO ZHES

GSOL NAS DGE SLONG RNAMS LA DON DE SMRAS SO, ,DE'I NYI MA LA
DGA' BO NYER DAGS NYER BSDOGS BYAS SO, ,DE LHA'I RIN PO CHE'I
STENG DU SKYIL KRUNG GIS GNAS TE, LHA'I GDUGS

DKAR PO BZUNG NGO, ,KLU DANG, KLU MO GAR BYED CING KLU'I 'KHOR
G-YOG DU MAS BSKOR TE LHA'I SNOD NYE BAR BZHAG NAS BZA' BA DANG,
BTUNG BA RNAM PA SNA TSOGS PA LA RTOG PAR BYED DO, ,

DE NAS BCOM LDAN 'DAS KYIS KLU'I RGYAL PO JI LTA BAR GZIGS SO,
,DE LTAR BYAS PA GZIGS NAS DE'I MGO BO'I STENG GI BLA BRES KYI
STENG NYID NAS, BCOM LDAN 'DAS DGE SLONG

LNGA BRGYA DANG BCAS PAS GSHEGS TE, SUM CU RTZA GSUM GYI LHA'I
BAR MNGON SUM DU GYUR TO, ,DE'I TSE DE'I DUS NA KLU'I RGYAL PO
DGA' BO NYER DGA' DE LTA BU'I GZUGS KYIS SDIG

PA'I LTA BAR LHUNG BA LTA BA NGAN PA'I SEMS SKYES SO, ,DGE
SBYONG MGO REG 'DI NGA'I STENG NAS SUM CU RTZA GSUM GYI LHA'I
'JIG RTEN GYI GNAS SU GSHEGS PAR 'GYUR RO, ,'DI NI

DE LTA NAS NGA'I MGO BO LA RKANG PA'I RDUL MGO BO'I STENG DU
LHUNG BAR BYED PAS 'GRO DU MI STER RO SNYAM STE, LANGS NAS RI
RAB KYI RTZA BAR SONG NGO, ,RANG GI GZUGS BOR TE RI BO MCHOG


@436A *, ,RAB STENG 'OG THAMS CAD RANG GI LUS KYIS LAN BDUN
BKRIS NAS, STENG DU GDENGS KA BYAS TE, SUM CU RTZA GSUM PA RNAMS
KYIS MI MTHONG BAR BYA

BA'I PHYIR RO, ,DE NAS TSE DANG LDAN PA YUL 'KHOR SKYONG GIS
BCOM LDAN 'DAS LA 'DI SKAD CES GSOL TO, ,BTZUN PA, SNGAR BZHIN
GNAS 'DI'I PHYOGS SU 'DUG NA RI'I MCHOG

RAB MTHONG NGO, ,RI BO MCHOG RAB 'KHOR DANG BCAS PA MTHONG NGO,
,SUM CU RTZA GSUM MTHONG NGO, ,RNAM PAR RGYAL BA'I KHANG BZANG
MTHONG NGO, ,RNAM PAR RGYAL BA'I KHANG

BZANG GI STENG GI RGYAL MTSAN MTHONG NGO, ,BTZUN PA, CI'I RGYU
CI'I RKYEN LAGS, DA NI RI BO MCHOG RAB MI MTHONG BAR 'GYUR, BCOM
LDAN 'DAS KYIS BKA' STZAL PA, YUL

'KHOR SKYONG, 'DI NI KLU'I RGYAL PO DGA' BO NYER DGA' ZHES BYA
BA KHYED RNAMS LA KHROS PAR GYUR TE, RI BO MCHOG RAB LAN BDUN DU
LUS KYI DKRIS NAS STENG DU GDENGS

KAS BSGRIBS SO, ,MUN PA MUN NAG TU BYAS NAS GNAS SO, ,GSOL PA,
BTZUN PA, BDAG GIS 'DUL BAR BGYI'AM, BCOM LDAN 'DAS KYIS GNANG
BA MA BYIN NO, ,DE NAS TSE

DANG LDAN PA BZANG LDAN DANG, TSE DANG LDAN PA SGRA GCAN 'DZIN
TE, GRO RIM BZHIN DU DGE SLONG THAMS CAD KYIS ZHUS SO, ,BCOM
LDAN 'DAS KYIS RJES SU GNANG BA MA BYIN NO, ,THAMS


@436B CAD KYIS RJES SU GNAS BRTAN CHEN PO MOO DGAL GYI BUS BTZUN
PA BDAG GIS GDUL BAR BGYI'AM, ZHES ZHUS PA DANG, MOO DGAL GYI
BU, THUL CIG, CES BCOM LDAN 'DAS KYIS

GNANG BA BYIN NO, ,GNAS BRTAN RANG GI LUS BOR LA KLU'I RGYAL
PO'I LUS CHEN POR SPRUL TE, DGA' BO NYER DGA'I LUS KYI STENG DU
LAN BCU BZHI LUS KYIS DKRI BA DANG, DE'I GDENGS

KA'I STENG DU RANG GI GDENGS KA BYA'O, ,RI BO MCHOG RAB DANG
BCAS PA THAMS CAD NON CIG ,CES BKA' STZAL PA DANG, GNAS BRTAN
MOO DGAL GYI BUS DE BZHIN DU BYAS SO, ,DE NAS

KLU'I RGYAL PO DGA' BO NYER DAGS KHA RLANGS KYI DU BA BTANG NGO,
,GNAS BRTAN GYIS KYANG KHYED KYI LUS LA KHA RLANGS KYI DU BA YOD
LA NGED LA MED PA YIN NAM ZHES KHA RLANGS BTANG NGO, ,

KLU'I RGYAL PO DGA' BO NYER DGA'I DU BAS GNAS BRTAN LA GNOD PAR
MA GYUR RO, ,GNAS BRTAN GYI KHA RLANGS KYI DU BAS KLU'I RGYAL PO
LA GNOD PAR GYUR TO, ,KLU'I RGYAL PO RAB

TU 'BAR, GNAS BRTAN GYIS KHYED KYI LUS LA 'BAR BA YOD PA BZHIN
NGED LA MED DAM ZHES 'BAR BAR BYAS SO, ,KLU'I RGYAL PO'I ME 'OD
KYIS GNAS BRTAN LA GNOD PAR MA GYUR TO, ,GNAS

BRTAN GYI ME 'OD KYIS KLU'I RGYAL PO LA GNOD PAR GYUR TO, ,KLU'I
RGYAL POS BSAMS PA, 'DI NI BDAG GI LUS RI BO MCHOG RAB DAR BCAS
PA NGES PAR MNAN NAS DU BA DANG, ME 'BAR BAR


@437A *, ,BYED DO SNYAM NAS, KHYED GANG YIN ZHES DRIS SO, ,BDAG
MOO DGAL ZHES BYA BA'O, ,BTZUN PA RANG GI GZUGS KYIS GNAS PAR
GYIS SHIG ,GNAS BRTAN

GYIS KLU'I LUS DOR NAS, DE'I RNA BA G-YAS PA'I BU GA NAS ZHUGS
TE, RNA BA G-YON PA'I BU GA NAS 'THON NO, ,YANG RNA BA G-YON
PA'I BU GA NAS ZHUGS NAS, RNAB G-YAS PA'I BU GA

NAS 'THON NO, ,DE BZHIN DU SNA G-YAS PA'I BU GA NAS ZHUGS NAS,
SNA G-YON PA'I BU GA NAS 'THON TE, YANG SNA G-YON PA'I BU GA NAS
ZHUGS NAS, SNA G-YAS PA'I BU GA NAS 'THON

NO; ;DE NAS KLU'I RGYAL PO'I KHA GDANGS SO, ,GNAS BRTAN KHAR
ZHUGS NAS, GSUS PA'I NANG DU MDUN RGYAB TU YANG DANG, YANG DU
RGYUS SO, ,BCOM LDAN 'DAS KYIS MOO DGAL RDZU

'PHRUL CHER YID LA GYIS SHIG, KLU RDZU 'PHRUL CHEN PO DANG LDAN
PA YIN NO ZHES BKA' STZAL TO, ,GNAS BRTAN GYIS, BTZUN PA, BDAG
GIS RDZU 'PHRUL GYI RKANG PA BZHI BSGOM

PA DANG; MANG DU BYAS PA DANG, BRTZON PAR BYAS PA DANG, GZHIR
BYAS PA DANG, RJES SU BSGRUBS PA DANG, 'DRIS PAR BYAS PAS LEGS
PAR BRTZAMS SO, ,BTZUN PA, DGA' BO

NYER DGA' LTA ZHOG, DGA' BO NYER DGA' DANG MTSUNGS PAR BRGYA'I
TSOGS DANG, STONG GI TSOGS DANG, 'BUM GYI TSOGS KYANG BDAG GIS
GDUL BAR NUS SO ZHES GSOL TO, ,


@437B KLU'I RGYAL POS BSAMS PA, NANG NA RGYU BA BDAG GIS MA
MTHONG NGO, ,PHYIR 'BYUNG BA'I TSE MCHE BA GNYIS KYI BAR DU BZA'
'O SNYAM NAS, BTZUN PA, PHYIR SHOG ,NGA'I LTO BA'I NANG DU YANG

DANG, YANG DU RGYU BA DANG, SNGOD PAS CI BYA ZHES PAS GNAS BRTAN
PHYIR BYON NAS GNAS SO, ,KLU'I RGYAL POS MTHONG NAS, 'DI YIN
NAM, ZHES SMRAS TE, SNA'I RLUNG PHYIR BTANG NGO, ,GNAS

BRTAN BSAM GTAN BZHI PO MNYAM PAR THOB PAS BA SPU'I BU GA GCIG
TU YANG SNA'I RLUNG GIS BSKYOD PAR MA NUS SO, ,DE LAS GZHAN PA'I
DGE SLONG RNAMS KYIS DANG PO RNAMS KYIS CHO

'PHRUL THAMS CAD BYED PAR NUS KYI, GNAS 'DI RNAMS LA RAB TU
ZHUGS NAS, BSAM GTAN BZHI PO MYUR DU BSGRUB PAR MI NUS SO, ,DE'I
PHYIR BCOM LDAN 'DAS KYIS KLU'I

RGYAL PO 'DUL BA DE RNAMS LA GNANG BA MA YIN NO, ,KLU'I RGYAL PO
BDAG GIS DGE SLONG 'DI'I BA SPU'I BU GA TZAM YANG SNA'I RLUNG
GIS BSKYOD PAR MA NUS PAS RDZU 'PHRUL CHEN POR BSAMS

SO; ;GNAS BRTAN GYIS DGE SLONG GI GZUGS DOR NAS, 'DAB BZANG BYA
KHYUNG GI GZUGS SU MNGON PAR SPRUL TO, ,'DAB BZANG GI LUS DE
MTHONG NAS KLU'I RGYAL PO BROS PAR GYUR

TO; ;'DAB BZANG GI RJES SU 'BREL PAR KLU'I RGYAL POS RANG GI
GZUGS DOR NAS BRAM ZE'I KHYE'U YI GZUGS SU SPRUL TO, ,BTZUN PA,
KHYED LA SKYABS SU 'GRO'O ZHES RJED PAR BYED CING


@438A *, ,GNAS BRTAN GYI ZHABS LA PHYAG BTZAL TO, ,GNAS BRTAN
GYIS STON PA'I THAD DU SHOG CIG, 'GRO BA YIN NO ZHES KLU'I RGYAL
PO BTUL NAS DUG MED PAR

BYAS TE, BCOM LDAN 'DAS KYI DRUNG DU PHYIN NO, ,KLU'I RGYAL POS
BCOM LDAN 'DAS LA PHYAG BYAS TE, BTZUN PA, KHYED LA SKYABS SU
'GRO'O ZHES GSOL TO, ,BCOM LDAN 'DAS KYIS

LEGS SO ZHES BKA' STZAL NAS, DGE SLONG 'KHOR DANG BCAS PA MGON
MED ZAS SBYIN GYI GNAS SU GSHEGS SO, ,MGON MED ZAS SBYIN GYIS,
BTZUN PA YUN RING POR MI

'BYON PA CI ZHES GSOL PA DANG, BCOM LDAN 'DAS KYIS, MOO DGAL GYI
BU DANG, DGA' BO NYER DGA' GNYIS G-YUL BKYE'O ZHES BKA' STZAL
TO, ,BTZUN PA, SU ZHIG

PHAM; SU ZHIG RGYAL BAR GYUR ZHES GSOL PAS, KHYIM BDAG, MOO DGAL
GYI BU RGYAL BAR GYUR, DGA' BO NYER DGA' PHAM PAR GYUR TO, ,ZHES
BKA' STZAL TO, ,MGON

MED ZAS SBYIN GYIS BTZUN PA BCOM LDAN 'DAS LA ZHAG BDUN DU RIM
PA BZHIN DU GDUGS TSOD GSOL BAR ZHUS, GNAS BRTAN LA BKUR STI
DANG, BSTI BTANG BGYID PAR ZHUS

SO; ;SANGS RGYAS LA SOGS PA'I DGE SLONG LNGA BRGYA PO RNAMS LA
BKUR STI DANG, BSTI BTANG ZHAG BDUN DU BGYID PAR 'TSAL LO, ,BCOM
LDAN 'DAS KYIS DE SKAD CES BKA' STZAL


@438B PA DANG, DGE SLONG DE RNAMS BCOM LDAN 'DAS KYIS GSUNGS PA
LA MNGON PAR BSTOD DO, ,KLU'I RGYAL PO DGA' BO NYER DGA' 'DUL
BA'I MDO RDZOGS SO,, ,,PAndI TA CHEN PO

AA NANTA SHR'I'I ZHAL SNGA NAS, MANG DU THOS PA'I LO TZTSA BA
SH'AKYA'I DGE SLONG NYI MA RGYAL MTSAN DPAL BZANG POS SKAD GNYIS
SMRA BA RNAMS KYIS GDAN SA, GTZUG LAG KHANG CHEN PO DPAL

THAR PA GLING DU BSGYUR CING ZHUS TE GTAN LA PHAB PA'O,, SA'I
STENG DU NYI MA DANG, ZLA BA LTAR GYUR CIG, 
