@416A RGYA GAR SKAD DU, A'ARYA SARBA TA TH'A GA T'A
DHAshth'I nA SATV'A BA LO KE NA BUDDHA KshE TRE NI RDE SHA NA
BY'U HA N'A MA MA H'A Y'A NA S'U TRA, BOD SKAD DU, 'PHAGS PA DE
BZHIN GSHEGS PA THAMS

CAD KYI BYIN GYI RLABS SEMS CAN LA GZIGS SHING SANGS RGYAS KYI
ZHING GI BKOD PA KUN TU STON PA ZHES BYA BA THEG PA CHEN PO'I
MDO, SANGS RGYAS DANG BYANG CHUB SEMS DPA'

THAMS CAD LA PHYAG 'TSAL LO, ,'DI SKAD BDAG GIS THOS PA DUS GCIG
NA, BCOM LDAN 'DAS RI GRU 'DZIN NA 'PHAGS PA SPYAN RAS GZIGS
DBANG PHYUG GI GNAS LHA'I NOR

BU RIN PO CHE DPAL GYI SNYING PO DANG, ME TOG RGYAS PA DANG,
LHA'I SENGGE'I KHRI BKOD PA NA DGE SLONG LNGA BRGYA TZAM GYI DGE
SLONG GI DGE 'DUN CHEN PO THAMS CAD KYANG DGRA BCOM PA,

ZAG PA ZAD PA, SEMS THAMS CAD KYI DBANG GI DAM PA'I PHA ROL TU
SON PA SHA STAG DANG, BYANG CHUB SEMS DPA' THAMS CAD KYANG SNYING
RJE CHEN PO'I SHES PA LA GNAS PA,

THAMS CAD KYANG SKYE BA GCIG GIS THOGS PA DANG, SKYE BA GNYIS
DANG, SKYE BA GSUM DANG, SKYE BA BCU DANG, SKYE BA NYI SHU DANG,
SKYE BA SUM CU DANG, SKYE BA BRGYA'I BAR DAG GIS


@416B THOGS PA, THAMS CAD KYANG SA BRGYAD PA DANG, SA BCU PA LA
GNAS PA SHA STAG STE, 'PHAGS PA SPYAN RAS GZIGS DBANG PHYUG DANG,
'JAM DPAL DANG, DRI MED TOG DANG, NOR DPAL

DANG, GLOG GI TOG DANG, DRI MED 'OD DANG, TZANDAN DANG, BDUD
RTZI'I TOG LA SOGS PA BYANG CHUB SEMS DPA' SEMS DPA' CHEN PO BDUN
BRGYA DANG, DGE BSNYEN DANG, DGE BSNYEN MA

THAMS CAD KYANG LUNG BSTAN PA DANG LDAN PA, TING NGE 'DZIN THOB
PA, 'JIG RTEN GYI KHAMS THA DAD PA NAS 'DUS PA LNGA STONG DANG,
LHA DANG, KLU DANG, GNOD SBYIN DANG, DRI ZA THAMS CAD KYANG

SNGON GYI SANGS RGYAS LA BSNYEN BKUR BYAS PA, DE BZHIN GSHEGS
PA'I CHO 'PHRUL MTHONG BA BRGYA STONG DANG, GNOD SBYIN MO CHEN MO
THAMS CAD KYANG BYANG CHUB SEMS DPA'I YE SHES THOB PA

LUNG BSTAN PA THOB PA, PHYIR MI LDOG PA DPE MED MA DANG, DRI MED
'OD DANG, 'OD CAN MA DANG, 'JIGS BYED MA DANG, DPAL LDAN MA DANG,
'PHROG MA DANG, DUNG CAN MA LA SOGS PA

GNOD SBYIN MO CHEN MO BRGYAD CU DANG, BRGYA BYIN DANG, TSANGS PA
DANG, RNAM THOS KYI BU DANG, YUL 'KHOR SRUNG DANG, 'PHAGS SKYES
PO DANG, MIG MI BZANG DANG, NOR BU BZANG PO'I BU

DANG, GANG PA BZANG PO LA SOGS PA 'JIG RTEN SKYONG BA THAMS CAD
KYI BAR DAG DANG THABS CIG TU BZHUGS SO, ,DE NAS DE DAG THAMS CAD
KYIS DE BZHIN GSHEGS PA SENGGE'I KHRI LA


@417A *, ,BZHUGS PAR RIG NAS RANG RANG GI DGE BA'I RTZA BA DAG
GIS DE BZHIN GSHEGS PA LA LHA'I RGYAN DANG, NA BZA' DANG, ME TOG
DANG, ME TOG PHRENG DANG, SPOS

DANG, BYUG PA DANG, ROL MO'I SGRA RNAMS KYIS MCHOD PAR BYAS, RI
MOR BYAS SO, ,KHA CIG GIS LAN 'BUM PHRAG DU MAR BSKOR BA BYAS TE
BSTOD DO, ,DE NAS DE'I TSE BCOM LDAN

'DAS SEMS CAN THAMS CAD LA DMIGS PA SNYING RJE CHEN PO'I SHES PA
LA GNAS PA ZHES BYA BA'I TING NGE 'DZIN LA SNYOMS PAR ZHUGS SO,
,TING NGE 'DZIN DE'I MTHUS STONG GSUM

GYI STONG CHEN PO'I 'JIG RTEN GYI KHAMS 'DI 'OD KYIS SNANG BAR
GYUR CING, GZUGS THAMS CAD SNANG BAS KHYAB PAR GYUR NAS SEMS CAN
DMUS LONG GANG YIN PA DE DAG GIS NI,

MIG GIS GZUGS MTHONG BAR GYUR TO, ,'ON PA RNAMS KYIS NI RNA BAS
SGRA DAG THOS PAR GYUR TO, ,NAD KYIS BTAB PA RNAMS NI NAD DAG
DANG BRAL BAR GYUR TO, ,GOS MED PA

RNAMS NI GOS DAG THOB PAR GYUR TO, ,SMYON PA RNAMS NI DRAN PA
THOB PAR GYUR TO, ,LUS NYAMS PA DANG DBANG PO MA TSANG BA RNAMS
NI LUS DANG DBANG PO YONGS SU RDZOGS PAR GYUR

TO; ;DBUL PO RNAMS KYIS NI NOR DAG THOB PAR GYUR TO, ,SEMS CAN
GANG DAG NOR DANG, YO BYAD DANG, LONGS SPYOD MED PA DE DAG NOR
DANG, YO BYAD DANG, LONGS SPYOD DAG DANG


@417B LDAN PAR GYUR TO, ,SEMS CAN THAMS CAD KYANG BDE BA THAMS
CAD DANG LDAN ZHING BSAM PA THAMS CAD YONGS SU RDZOGS PAR GYUR
TO, ,STONG GSUM GYI STONG CHEN PO'I 'JIG RTEN GYI KHAMS

KYI SEMS CAN GANG YIN PA DE DAG THAMS CAD LA'ANG BSKUL NAS THAMS
CAD CHOS MNYAN PA'I PHYIR BCOM LDAN 'DAS GA LA BA DER LHAGS TE,
SEMS CAN GANG DAG LHA RNAMS KYI NANG DU

SKYES PA DE DAG THAMS CAD KYIS NI LHA'I BDE BA YONGS SU SPANGS
NAS SANGS RGYAS RJES SU DRAN PAR BYAS TE CHOS MNYAN PA'I PHYIR
BCOM LDAN 'DAS GA LA BA DER LHAGS SO, ,SEMS

CAN GANG DAG MI RNAMS KYI NANG DU SKYES PA DE DAG GIS KYANG MI'I
BDE BA YONGS SU SPANGS NAS CHOS MNYAN PA'I PHYIR BCOM LDAN 'DAS
GA LA BA DER LHAGS SO, ,SEMS CAN GANG DAG

KLU DANG, GNOD SBYIN DANG, SRIN PO DANG, YI DVAGS DANG, SHA ZA
RNAMS KYI NANG DU SKYES PA DE DAG GIS KYANG SANGS RGYAS RJES SU
DRAN PA SO SOR THOB NAS SEMS CAN THAMS CAD LA

BYAMS PAR GNAS PA DANG, LUS DANG SEMS BDE BAR GYUR NAS CHOS MNYAN
PA'I PHYIR BCOM LDAN 'DAS GA LA BA DER LHAGS SO, ,SEMS CAN GANG
DAG GSHIN RJE'I 'JIG RTEN

RNAMS SU MUN PA MUN NAG GI NANG DU SKYES PA DE DAG KYANG SANGS
RGYAS KYI MTHUS YUD TZAM ZHIG DRAN PA SO SOR THOB NAS GCIG GIS
GCIG KUN TU SHES PAR GYUR TE, DE DAG MUN PA


@418A *, ,CHEN PO DE NAS YONGS SU THAR PAR GYUR TO, ,SEMS CAN
THAMS CAD GCIG LA GCIG BYAMS PAR GNAS SHING NYE BA'I NYON MONGS
PA RNAMS DANG BRAL

BAR GYUR TO, ,DE NAS DE'I TSE SA CHEN PO 'DI RNAM PA DRUG TU RAB
TU G-YOS TE MTHO BA DANG, DMA' BAR GYUR TO, ,DE NAS 'KHOR 'DUS PA
DER 'JAM DPAL GZHON NUR GYUR PA

'DUS TE 'DUG PAR GYUR NAS DES BYANG CHUB SEMS DPA' SEMS DPA' CHEN
PO 'PHAGS PA SPYAN RAS GZIGS DBANG PHYUG LA 'DI SKAD CES SMRAS
SO, ,RIGS KYI BU, BYANG

CHUB SEMS DPA'I 'DUS PA CHEN PO KUN TU SNANG ZHING 'DUS PA CHEN
PO'I SNGA LTAS KYANG KUN TU SNANG LA, RIGS KYI BU, BYANG CHUB
SEMS DPA' BYE BA KHRAG KHRIG 'BUM PHRAG MANG

PO DAG LUNG STON PA'ANG KUN TU SNANG ZHING CHOS KYI 'BREL BA'I
GTAM CHEN PO'I SNGA LTAS KYANG KUN TU SNANG BA LAS NA, RIGS KYI
BU, BYANG CHUB SEMS DPA' BYE BA KHRAG KHRIG

'BUM PHRAG DU MA DAG GI RE BA THAMS CAD YONGS SU RDZOGS PAR 'GYUR
ZHING YE SHES CHEN PO'ANG 'THOB PAR 'GYUR GYI, RIGS KYI BU, DE'I
PHYIR KHYED KYIS SEMS CAN THAMS

CAD LA SNYING RJE SKYED LA, PHAN PA DANG, BDE BA DANG, BLA NA MED
PA YANG DAG PAR RDZOGS PA'I BYANG CHUB LA DGOD PAR BYA BA'I BAR
GYI PHYIR DE BZHIN GSHEGS PA LA YONGS SU ZHUS


@418B SHIG ,RIGS KYI BU, PHYI MA'I DUS PHYI MA'I TSE NA SEMS CAN
SDIG PA BYED PA, DBUL BA, NYAM CHUNG BA, LUS MDOG NGAN PA, RGA BA
DANG NA BAS YONGS SU GZIR BA, LONGS SPYOD CHUNG BA,

LUS YONGS SU MA BSGOMS PA, TSE THUNG BA, BLO CHUNG BA, 'DOD CHAGS
DANG, ZHE SDANG DANG, GTI MUG GIS YONGS SU GZIR BA DAG 'BYUNG BA
YOD DE, RIGS KYI BU, DE DAG GI DON

DU CHOS BSTAN PAR BYA BA'I PHYIR DE BZHIN GSHEGS PA LA GSOL BA
THOB CIG DANG, RIGS KYI BU, DE'I PHYIR KHYOD KYIS YUN RING POR
SEMS CAN RNAMS KYI DON DANG, PHAN PA DANG, BDE

BA DANG, NAD THAMS CAD RAB TU ZHI BAR BYA BA DANG, SDIG PA THAMS
CAD BZLOG PAR BYA BA DANG, SDIG PA THAMS CAD RAB TU ZHI BAR BYA
BA DANG, RE BA THAMS CAD YONGS SU RDZOGS PAR

BYA BA DANG, BLA NA MED PA'I YONGS SU MYA NGAN LAS 'DA' BA DAG
BYAS PAR 'GYUR RO, ,DE NAS BYANG CHUB SEMS DPA' SEMS DPA' CHEN PO
'PHAGS PA SPYAN RAS GZIGS DBANG PHYUG

GIS PHYOGS BCUR RNAM PAR BLTAS TE, DE BZHIN GSHEGS PA BYE BA
PHRAG GANGG'A'I KLUNG GI BYE MA SNYED DAG YID LA BYAS NAS BCOM
LDAN 'DAS GA LA BA DE LOGS SU THAL MO SBYAR BA

BTUD DE LAN GSUM BSKOR BA BYAS NAS YAN LAG LNGAS PHYAG 'TSAL TE
BCOM LDAN 'DAS LA 'DI SKAD CES GSOL TO, ,BCOM LDAN 'DAS, SLAD
MA'I DUS SLAD MA'I TSE NA SEMS


@419A *, ,CAN RGA BA DANG, NA BA DANG, 'CHI BA DANG, MYA NGAN
GYIS NON PAR GYUR PA, DUS MA LAGS PAR 'GUM PAS YONGS SU GZIR BA,
NYAM CHUNG BA, MDOG

NGAN PA, TSE THUNG BA, LONGS SPYOD CHUNG BA, LUS YONGS SU MA
BSGOMS PA DAG 'BYUNG BA MCHIS TE, DE DAG NI, SER SNA DANG, 'CHAL
BA'I TSUL KHRIMS KYI SEMS KYIS GCIG LA

GCIG 'GUM PAR 'GYUR LA, GCIG GIS GCIG GI NOR DANG, LONGS SPYOD
DANG, DBANG PHYUG DAG 'PHROG PAR 'GYUR ZHING, GAD MO DANG, 'JO
SGEG DANG, BRO GAR DANG,

RTZED MO DAG GIS MNGON PAR RTZE BA DANG, MI RTAG PA LA RTAG PAR
'DU SHES PA DANG, MI SDUG PA LA SDUG PAR 'DU SHES PAR BGYID LAGS
SO, ,DE CI'I SLAD DU ZHE NA, DE DAG

RGYU DE DANG, GZHI DES SEMS CAN RNAMS LA MI DGE BA RNAM PA SNA
TSOGS DAG GIS GTZES NAS SEMS CAN DMYAL BA DANG, DUD 'GRO'I SKYE
GNAS DANG, GSHIN RJE'I 'JIG

RTEN DAG TU'ANG SKYE BAR 'GYUR LAGS PAS, BCOM LDAN 'DAS, DE'I
SLAD DU BDAG DE DAG GI DON DANG, SMAN PA DANG, BDE BA DANG, RE BA
THAMS CAD YONGS SU RDZOGS PAR

BGYI BA DANG, DE BZHIN GSHEGS PA'I YE SHES THOB PAR BGYI BA DANG,
SANGS RGYAS KYI ZHING DU SKYE BAR BGYI BA DANG, SDIG PA THAMS CAD
BZLOG PAR BGYI BA'I SLAD DU DE BZHIN


@419B GSHEGS PA LA GSOL BA 'DEBS PAR 'TSAL GYI, BCOM LDAN 'DAS,
DE BZHIN GSHEGS PA LA NI MI MKHYEN PA DANG, MA RTOGS PA DANG, MA
GZIGS PA DANG, MA GSAN PA

DANG, RNAM PAR MI MKHYEN PA CI'ANG MI MNGA' BAS CHOS KYI 'BEL
BA'I GTAM NYAN PAR 'TSAL BA DANG, SNGON GYI SANGS RGYAS LA BSNYEN
BKUR BGYIS PA DANG, SHES RAB DANG LDAN

PA'I RANG BZHIN CAN GYI BYANG CHUB SEMS DPA' DANG, DGE SLONG
DANG, DGE SLONG MA DANG, DGE BSNYEN DANG, DGE BSNYEN MA DANG, LHA
DANG, KLU DANG, GNOD SBYIN DANG, DRI ZA DANG, LHA

MA YIN DANG, NAM MKHA' LDING DANG, MI 'AM CI DANG, LTO 'PHYE CHEN
PO MANG PO LHAGS PA 'DI DAG RE BA MA MCHIS PAR GYUR CING, SLAR
MCHI BAR MI 'GYUR BAR BCOM LDAN 'DAS,

BSHAD DU GSOL, BDE BAR GSHEGS PA, BSHAD DU GSOL, DE NAS THAMS CAD
DANG LDAN PA'I 'KHOR JI LTAR LHAGS PA DE DAG GIS KYANG YAN LAG
LNGAS PHYAG BYAS TE TSIG MTHUN

PAR 'DI SKAD CES GSOL TO, ,BCOM LDAN 'DAS, LEGS PAR BSHAD DU
GSOL, BDE BAR GSHEGS PA, LEGS PAR BSHAD DU GSOL, DE NAS BCOM LDAN
'DAS KYIS LAN

GNYIS LAN GSUM DU GSOL BA BTAB PAR THUGS SU CHUD NAS PHYOGS BCUR
RNAM PAR GZIGS TE, SNYAN CING 'JEBS LA YID DU 'ONG BA'I GSUNG
DBYANGS KYIS BYANG CHUB SEMS


@420A *, ,DPA' SEMS DPA' CHEN PO 'PHAGS PA SPYAN RAS GZIGS DBANG
PHYUG LA 'DI SKAD CES BKA' STZAL TO, ,RIGS KYI BU, DE BZHIN
GSHEGS PA THAMS CAD

KYI BYIN GYI RLABS SEMS CAN LA GZIGS SHING SANGS RGYAS KYI ZHING
GI BKOD PA KUN TU STON PA ZHES BYA BA'I TING NGE 'DZIN YOD DE,
NGAS SNGON DANG PO SEMS BSKYED PA NAS BZUNG STE,

DE BZHIN GSHEGS PA ME TOG SNANG BA KUN TU STON PA ZHES BYA BA'I
SPYAN SNGAR DE THOS SO, ,RIGS KYI BU, TING NGE 'DZIN DE'I MING
THOS MA THAG TU SEMS CAN BYE BA PHRAG DGU BCUS DE

BZHIN GSHEGS PA'I YE SHES THOB PAR GYUR NAS THAMS CAD KYANG DE
BZHIN GSHEGS PAS SANGS RGYAS KYI ZHING THA DAD PA DAG TU LUNG
BSTAN TE, NGAS KYANG LUNG BSTAN PA THOB BO, ,

RIGS KYI BU, NGAS DE BZHIN GSHEGS PA'I LHA'I MKHYEN PAS SNGON DE
BZHIN GSHEGS PA SUM KHRIS SEMS CAN THAMS CAD KYI DON DU CHOS KYI
RNAM GRANGS 'DI BSHAD DE, THAMS

CAD DU'ANG DE BZHIN GSHEGS PA LA GSOL BA 'DEBS PA NI 'PHAGS PA
SPYAN RAS GZIGS DBANG PHYUG KHYOD NYID DANG, 'JAM DPAL GZHON NUR
GYUR PA YIN LA, BYANG CHUB SEMS,

DPA' SEMS DPA' CHEN PO'I 'KHOR RNAMS DANG, DGE SLONG DANG, DGE
SLONG MA DANG, DGE BSNYEN DANG, DGE BSNYEN MA 'KHOR JI LTAR LHAGS
PA 'DI DAG GIS KYANG THOS NAS RI


@420B MO DANG, MCHOD PA DAG BYAS TE, DE'I 'OG TU SEMS CAN BYE BA
KHRAG KHRIG 'BUM PHRAG DU MA NGAG GIS LUNG BSTAN PA THOB CING
BYANG CHUB SEMS DPA'I TING NGE 'DZIN DAG THOB PAR GYUR

NAS 'DOD PA THAMS CAD DU 'GRO BA DANG, RE BA THAMS CAD GRUB PA
DANG, NAD RNAMS DANG BRAL BAR YANG GYUR LA, DGE BA'I RTZA BA
RNAMS YONGS SU SMIN PA DANG, SGRIB PA THAMS CAD

SPANGS PA DANG, GZUGS BZANG ZHING MDZES LA BLTA NA SDUG PA DANG,
NOR DANG, 'BRU DANG, MDZOD DANG, BANG BA RNAMS 'BYOR BA DANG,
RGYAL PO DANG, RGYAL BU DANG, BLON PO RNAMS

KYIS MNGON PAR BSTOD PAR 'OS PA DANG, SEMS CAN THAMS CAD KYIS
PHYAG BYA BAR 'OS PA DANG, DRAN PA DANG LDAN PA DANG, SHES RAB
DANG LDAN PA DANG, SANGS RGYAS DANG, CHOS

DANG, DGE 'DUN LA DAD PA MI PHYED PA DANG LDAN PA DANG, RDZU
'PHRUL DANG LDAN PA DANG, TSE DANG, KHA DOG DANG, GZI BRJID DANG,
MTHU STOBS DANG LDAN ZHING RNAM PA THAMS CAD KYI

MCHOG DANG LDAN PAR GYUR TE, NAM YANG SDUG PA DANG BRAL BAR MA
GYUR CING, SDUG PA'I SDUG BSNGAL MED PAR GYUR PA DE DRAN TE, RIGS
KYI BU, DE LTAR NA, RIGS KYI BU'AM, RIGS KYI

BU MO DAG CHOS SMRA BA DE LA MCHOG TU GUS PA'I SEMS BSKYED DE,
CHOS KYI RNAM GRANGS 'DI LA YAN LAG LNGAS PHYAG BYAS SHING, ME
TOG DANG, BDUG SPOS DANG, ME TOG PHRENG DANG,


@421A *, ,BYUG PA DANG, GDUGS DANG, RGYAL MTSAN DANG, BA DAN DAG
GIS LEGS PAR BRGYAN NAS SANGS RGYAS LA PHYAG 'TSAL LO, ,ZHES
BRJOD CING PHYAG 'TSAL

BAR BYED PA DANG, LAGS SO, ,ZHES BYA BA SBYIN PAR BYED PA DANG,
'DZIN PA DANG, 'CHANG BA DANG, KLOG PA DANG, YI GER 'BRIR 'JUG PA
DE DAG NI YON TAN MANG PO DANG LDAN PAR

'GYUR RO, ,DE DAG NI TSE 'DI NYID LA'ANG YON TAN MANG PO DANG
LDAN PAR 'GYUR TE, GZUGS BZANG ZHING MDZES LA BLTA NA SDUG PA
DANG, NAD RNAMS DANG BRAL BA DANG, TSE RING BA DANG,

BLO BRTAN PA DANG, DRAN PA DANG LDAN PA DANG, BRTAN PA DANG LDAN
PA DANG, RGYAL PO THAMS CAD DANG, RGYAL PO'I BTZUN MO THAMS CAD
DANG, RGYAL BU THAMS CAD DANG, BLON PO THAMS

CAD DANG, DGRA THAMS CAD DANG, SEMS CAN GYIS MNGON PAR BSTOD PAR
'OS PA DANG, PHYAG BYA BAR 'OS PA DANG, BSNYEN BKUR BYA BAR 'OS
PAR 'GYUR RO, ,NOR DANG YO BYAD MANG

POR YANG 'GYUR RO, ,DE DAG GI KHA NAS TZANDAN GYI DRI'I NGAD
'BYUNG BAR YANG 'GYUR RO, ,MIG AUTPA LA SNGON PO'I 'DAB MA 'DRA
BAR YANG 'GYUR RO, ,DE DAG GIS NYIN MTSAN DU SANGS

RGYAS DANG BYANG CHUB SEMS DPA' DAG MTHONG BAR YANG 'GYUR RO,
,MTSAMS MED PA LA SOGS PA'I SGRIB PA THAMS CAD ZAD PAR YANG 'GYUR
RO, ,DE DAG LA LHA RNAMS SRUNG BAR YANG


@421B 'GYUR RO, ,DE DAG 'CHI BA'I DUS NA SANGS RGYAS DANG BYANG
CHUB SEMS DPA' DAG MTHONG BAR YANG 'GYUR RO, ,PHRAG DOG MED PA
DANG, SEMS RNAM PAR G-YENG BA MED PAR 'CHI BA'I DUS BYED

PAR YANG 'GYUR RO, ,SHI 'PHOS NAS KYANG 'JIG RTEN GYI KHAMS BDE
BA CAN DU SKYE BA'I BAR DU 'GYUR RO, ,RIGS KYI BU, GANG DAG CHOS
KYI RNAM GRANGS 'DI 'DZIN PA DANG, BSNYEN BKUR

BYAS TE YI GER 'BRI BA DANG, YI GER 'BRIR 'JUG PA DANG, KLOG PA
DANG, MCHOD PAR BYED PA DANG, 'CHANG BA DANG, MING TZAM THOS PAR
'GYUR BA DE DAG NI NGAS MNGON SUM DU LUNG

BSTAN PAS LUNG BSTAN PA YIN TE, DE DAG GIS NGA MTHONG ZHING
BSNYEN BKUR BYAS, RI MOR BYAS, MCHOD PA BYAS PA'ANG YIN PAS, DE
DAG GIS NI SANGS RGYAS KYI BYANG CHUB LA THE TSOM

BSKYED PAR MI BYA'O, ,GANG DAG GI RNA LAM DU GRAG PAR GYUR PA DE
DAG KYANG BYANG CHUB SEMS DPA' YIN PAR YID LA BYAS LA BSNYEN BKUR
BYA'O, ,DE'I SNGON GYI LAS KYI RNAM PAR SMIN

PAS GZUGS MI MDZES PA DANG, LONGS SPYOD MED PA DANG, BLO MED PA
DANG, SRED PA CHE BA DANG, SDUG PA DANG BRAL BA DANG, RGYAL SRID
'KHRUGS PAR GYUR PA GANG YIN PA DE DAG DANG, KLAD

PA NA BA GANG YIN PA DANG, ZAN CHAD PA GANG YIN PA DANG, GOS NGAN
PAR GYUR PA GANG YIN PA DANG, LUS DANG SEMS LA GNOD PA GANG YIN
PA DANG, REG NA MI BDE BA'I MAL BCAS


@422A *, ,PA GANG YIN PA DANG, SPYO BA GANG YIN PA'I LAS KYI
SGRIB PA DE DAG THAMS CAD KYANG TING NGE 'DZIN 'DI THOS PA'I
MTHUS YONGS SU ZAD PAR 'GYUR RO, ,DES

KYANG 'DI LTAR SEMS BSKYED PAR BYA STE, BDAG GIS SNGON 'KHOR BA
NA 'KHOR BA'I TSE SEMS CAN RNAMS LA SDIG PA ME DGE BA RNAM PA SNA
TSOGS BSAGS PA DE DAG SO SOR

BSHAGS PAR BYA'O, ,BSAL BAR BYA'O, ,MI BCAB PAR BYA'O, ,SANGS
RGYAS DANG, CHOS DANG, DGE 'DUN LA DAD PA MI PHYED PA DANG LDAN
PA'I SEMS BSKYED PAR BYA STE, RIGS KYI

BU'AM RIGS KYI BU MO DE'I LONGS SPYOD KYI 'BRAS BU MED PAR 'GYUR
BA'I LAS KYI SGRIB PA DANG, SANGS RGYAS DANG, CHOS DANG, DGE 'DUN
DANG, NYAN THOS DANG, RANG SANGS RGYAS

DAG DANG, PHA MA DAG LA SDIG PA'I LAS BYAS SHING BSAGS PAR GYUR
PA GANG YIN PA DE DAG THAMS CAD YONGS SU ZAD PAR 'GYUR ZHING
DBANG PHYUG CHEN PO DAG KYANG YANG DAG PAR

'GRUB PAR 'GYUR RO, ,RIGS KYI BU'AM RIGS KYI BU MO DE'I SEMS CAN
DMYAL BA'I SDUG BSNGAL MYONG BAR 'GYUR BA'I LAS KYI SGRIB PA
DANG, SDUG PA DANG BRAL BAR 'GYUR BA DANG,

DMUS LONG DU 'GYUR BA DANG, BUD MED KYI DNGOS POR 'GYUR BA DANG,
MTSAN GNYIS PAR 'GYUR BA DANG, PHRAG DOG DANG, NGA RGYAL DANG,
KHRO BA'I DBANG GIS GSHIN RJE'I 'JIG RTEN


@422B DANG, YI DVAGS DANG, DUD 'GRO'I SKYE GNAS SU 'GYUR BA GANG
YIN PA DE DAG THAMS CAD KYANG YONGS SU ZAD PAR 'GYUR TE, RIGS KYI
BU, DE LTAR NA, TING NGE 'DZIN 'DI NI YON TAN THAMS

CAD KYI 'BYUNG GNAS YIN NO, ,RIGS KYI BU, CHOS KYI RNAM GRANGS
'DI YUN RING DU GNAS PAR BYED PA DANG, RIGS KYI BU DANG, RIGS KYI
BU MO DE DAG LA SRUNG BA DANG, SKYOB PA DANG, SBED

BAR BYED PA DANG, DE DAG THAMS CAD KYI YON TAN DANG, RE BA THAMS
CAD YONGS SU RDZOGS PAR LONGS SPYOD PA DANG, DBANG PHYUG DANG,
BDE BA CHEN POR BYED PA DANG, BSAM PA DANG 'DOD

PA THAMS CAD YANG DAG PAR 'GRUB PAR BYED PA DANG, LAS THAMS CAD
ZAD PAR BYED PA DANG, DUS MA YIN PAR 'CHI BA DANG, RMI LAM NGAN
PA THAMS CAD RAB TU ZHI BAR BYED PA DANG,

G-YUL THAMS CAD LAS RGYAL BAR BYED PA DANG, TSE DANG, MDOG DANG,
STOBS DANG, BRTZON 'GRUS DANG, MTHU CHE BAR BYED PA DANG, GNOD
SBYIN DANG, 'BYUNG PO DANG, MI DANG, MI MA YIN

PA THAMS CAD DBANG DU BYED PA DANG, RIMS DANG, DUG DANG, ME DANG,
CHU THAMS CAD RAB TU ZHI BAR BYED PA DANG, LUNG BSTAN PA'I BAR
DAG THOB PAR BYED PA'I GZUNGS KYI GSANG

SNGAGS KYI GZHI DAG YOD DE, DE DAG MNYAN CING BZUNG STE BSNYEN
BKUR BYED PA DANG, KLOG PA DANG, YI GER 'BRI BA DANG, YI GER
'BRIR 'JUG PA'I RIGS KYI BU DANG, RIGS KYI BU


@423A *, ,MO DAG NI YON TAN DE DAG THAMS CAD 'THOB PAR 'GYUR RO,
,DE NAS DE'I TSE SA CHEN PO 'DI RNAM PA DRUG TU RAB TU G-YOS PA
DANG, JI LTAR LHAGS PA'I

'KHOR DE DAG GIS KYANG DE BZHIN GSHEGS PA'I SKU LA ME TOG DANG,
BDUG SPOS DANG, SPOS DANG, ME TOG PHRENG DANG, PHYE MA DANG, BYUG
PA DANG, RAS BCOS BU ZUNG DAG

GSOL TE, LEGS SO ZHES BYA BA GSOL NAS BCOM LDAN 'DAS, LEGS SO,
,LEGS SO, ,GZUNGS KYI GSANG SNGAGS KYI GZHI DE DAG GANG LAGS,
BCOM LDAN 'DAS KYIS

BKA' STZAL PA, NA MA: SARBA TA TH'A GA T'A N'Am, TADYA TH'A,
BUDDHE, SU BUDDHE, BUDDHA MA TE, LO KA BI LO KE LO AA TI KR'ANTE,
SATVA AA BA LO KE NI, SARBA TA TH'A GA TA AA DHIsh'A TE, SARBA AA
SHA PA

RI P'U RA nI, DYU TI NADHA RE, NA RA DE BA P'U DZI TE TA TH'A GA
TA DZNY'A NA DA DE, TA TH'A GA TA AA DHIshsh'A NE NA, SARBA LO KA
MA SU KH'A BHA BA TU, B'URBA KshARMA KshA PA YA TU, RAKshA BHA BA
TU, SARBA YE BHYA TA TH'A GA TA

AA DHI SH'A NE NA SV'AH'A, KYE RIGS KYI BU DAG ,GZUNGS KYI GSANG
SNGAGS KYI GZHI 'DI DAG NI, DE BZHIN GSHEGS PA SUM KHRIS GSUNGS
SHING BYIN GYIS BRLABS PA YIN NO, ,NGAS

KYANG DA LTAR SEMS CAN THAMS CAD KYI DON DANG, PHAN PA DANG, BDE
BA DANG, SRUNG BA DANG, SKYOB PA DANG, SBA BA DANG, NAD THAMS CAD
RAB TU ZHI BAR BYA BA DANG, SANGS RGYAS KYI


@423B ZHING DU SKYE BAR BYA BA'I PHYIR BSHAD DE, GROGS PO DAG
,GANG LA LA ZHIG 'DI SNYAM DU BDAG GIS JI LTAR NA, DE BZHIN
GSHEGS PAS GSUNGS PA'I YON TAN DE DAG THAMS CAD

'THOB PAR 'GYUR SNYAM DU SEMS PA DES NANG PAR SNGAR LANGS TE SEMS
CAN THAMS CAD LA SNYING BRTZE BA'I SEMS DANG, SNYING RJE'I SEMS
DANG, BYAMS PA'I SEMS DANG, PHRAG DOG

DANG, NGA RGYAL DANG, 'CHAB PA DANG, KHRO BA YONGS SU SPANGS PA'I
SEMS DANG, RTZE GCIG PA'I SEMS KYIS SANGS RGYAS DANG BYANG CHUB
SEMS DPA' RNAMS LA MCHOD PA SHIN TU RGYA CHER

BYAS LA PHYOGS BCU'I DE BZHIN GSHEGS PA THAMS CAD LA PHYAG BYAS
TE GANG 'DOD PA YID LA BYAS NAS ME TOG LA BZLAS BRJOD LAN BRGYA
RTZA BRGYAD BYA ZHING, DE BZHIN GSHEGS PA LA

RE RE NAS DBUL BAR BYA'O, ,DES NA DE'I RE BA THAMS CAD YANG DAG
PAR 'GRUB PAR 'GYUR RO, ,RMI LAM NA DE BZHIN GSHEGS PA MTHONG BAR
YANG 'GYUR RO, ,DAM PA GANG 'DOD PA DE THOB

PAR YANG 'GYUR RO, ,'CHI BA'I TSE NA DE BZHIN GSHEGS PA MTHONG
BAR YANG 'GYUR RO, ,SHI 'PHOS KYANG 'JIG RTEN GYI KHAMS BDE BA
CAN DU SKYE BAR 'GYUR RO, ,TSE DANG, STOBS DANG,

MDOG DANG, BRTZON 'GRUS DANG LDAN PAR YANG 'GYUR RO, ,DGRA THAMS
CAD KYANG DE'I DBANG DU 'GYUR RO, ,GZUNGS 'DI BSHAD PA NA SROG
CHAGS DRUG KHRI MI SKYE BA'I CHOS LA BZOD PA THOB


@424A *, ,PAR GYUR NAS DE DAG THAMS CAD LAS KYI SGRIB PA THAMS
CAD LAS RNAM PAR GROL ZHING BSAM PA THAMS CAD YONGS SU RDZOGS PAR
GYUR TO, ,DE NAS BYANG CHUB SEMS

DPA' SEMS DPA' CHEN PO LAG NA RDO RJES PHYOGS BCUR RNAM PAR BLTAS
TE BCOM LDAN 'DAS LA 'DI SKAD CES GSOL TO, ,BCOM LDAN 'DAS, BYANG
CHUB SEMS DPA' RNAMS KYI

DAM 'CHA' BA MI 'JIGS PA'I GZI BRJID CES BGYI BA'I GZUNGS MCHIS
TE, BDAG GIS DE BZHIN GSHEGS PA 'JIGS MED BKOD PA GZI BRJID RGYAL
PO'I SPYAN SNGAR DE BZUNG

LAGS SO, ,BZUNG NAS KYANG SEMS CAN THAMS CAD LA BSHAD LAGS SO,
,BCOM LDAN 'DAS, DENG SLAN CHAD BDAG GIS MNGON 'TSAL TE, GANG GI
RNA LAM DU GZUNGS DE GRAGS

PAR GYUR TAM, GLO BUR CHUD PAR GYUR PA DE'I LUS NYAM NGA BA'AM,
NYON MONGS PA SNA TSOGS SAM, BRO NAD DAM, RIMS SAM, LUS BRO 'TSAL
BA'AM, SEMS GDUNG BA'AM, DUS MA

LAGS PAR 'GRUM PA'AM, CHAB KYIS 'JIGS PA'AM, MTSON GYIS 'JIGS
PA'AM, DUG GIS 'JIGS PA'AM, DUG SBYAR MAS 'JIGS PA'AM, MKHA' 'GRO
MA DANG, 'BYUNG

PO'I 'JIGS PA'AM, GNOD SBYIN NAM, DGRA RNAMS SAM, MI DANG, MI MA
LAGS PA DAG GIS MTHO 'TSAM PA'AM, RNAM PAR GTZE BA'AM, GNOD PA
BGYID PAR 'GYUR BA DE NI


@424B GNAS MA MCHIS LAGS SO, ,DE'I SLAD DU BCOM LDAN 'DAS KYIS
BDAG LA RJES SU GNANG BA STZOL CIG ,BDAG GIS CHOS SMRA BA DANG,
CHOS NYAN PA DE DAG GI DON DU NYAN PA RNAMS DANG,

RI MOR BGYID PA RNAMS DANG, MCHOD PAR BGYID PA RNAMS DANG, 'DZIN
PAR BGYID PA RNAMS KYI RE BA THAMS CAD YONGS SU RDZOGS PAR BGYID
PA, BYANG CHUB SEMS DPA' RNAMS KYI DAM

BCA' BA'I PHYAG RGYA DAG STZAL BAR BGYI'O, ,NA MA: SARBA TA TH'A
GA T'A N'Am, SARBA BE DHI SATVA N'Am, AA RI HA H'A NA, TADA TH'A,
AOm BADZRA DHA RA, BADZRA K'A YAm, BADZRA BA LA, BADZRA TE DZA,
H'Um H'Um, BADZRA P'A nI, TA TH'A

GA TA A'A DZNY'A PA L'A YA, SMA RA PRA TI DZNY'Am, SARBA BYA DHI
NA SARBA P'A PAm N'A SHA YA, DE HI ME, YI THE BA SI TAm PHA RA
MA, YAN YA ME BA AA BHI PR'A YAN TZA MI TANTA ME BA SA MRAm DHYA
TU, HE HE, TU RU TU RU, A'A GATZTSA,

A'A GATZTZA, MA BI LAMBA DA RI SHA YA, BADZRA K'A YA, DA RI SHA
YA, BADZRA KR'A YAm, BUDDHA AA DHI SHSH'A NE NA SV'AH'A, GZUNGS
'DI BRJOD PA NA SA CHEN PO MTHO BA DANG DMA' BAR GYUR TO, ,GNOD
SBYIN DANG SRIN PO

THAMS CAD KYANG RAB TU DNGANGS SO, ,LHA THAMS CAD DANG, MI DANG,
MI MA YIN PA'I BAR DAG KYANG NGO MTSAR DU GYUR NAS SEMS CAN CHEN
PO RAB TU GRUB PAR BYED PA'I GZUNGS KYI GSANG SNGAGS

KYI GZHI 'DI DAG BSHAD PA NI LEGS SO, ,LEGS SO ZHES BYA BA BYIN
NO, ,DE NAS BCOM LDAN 'DAS LA BYANG CHUB SEMS DPA' SEMS DPA' CHEN
PO LAG NA RDO RJES 'DI SKAD CES GSOL TO, ,


@425A *, ,BTZUN PA BCOM LDAN 'DAS, GANG LA LA ZHIG BYANG CHUB
SEMS DPA'I SA'AM, NOR DANG, 'BRU DANG, LONGS SPYOD KYI DBANG
PHYUG GAM, RGYAL SRID KYI DBANG PHYUG

GAM; RIG SNGAGS 'CHANG BA NYID DAM, TSE DANG, STOBS DANG, MDOG
DANG, BRTZON 'GRUS DANG, TSE RING PO NYID 'TSAL BA DES SNGA NAS
BSNYEN PAR BGYIS LA DGUNG ZLA YAR GYI NGO

TSES BRGYAD LA TZANDAN DKAR PO LAS RDO RJE 'DZIN PA RTA GANG DU
DGOD CING RGYAN THAMS CAD KYIS BRGYAN PA, SNYING GAR SKU GDUNG
STZAL PA, SKU GDUNG DANG BCAS PA'I RDO RJE 'DZIN PA, RIG

SNGAGS 'CHANG YANG DAG PAR DBUGS 'BYIN PAR BGYID PA BGYIS LA,
GTZANG MAS BDUG SPOS KYIS BDUG CING GDUGS MTSAN GCIG TU SMYUNG BA
BGYIS LA, DE NAS TSES BRGYAD

NAS TSES BCO LNGA'I BAR DU DE BZHIN GSHEGS PA'I SKU GZUGS BZHUGS
PA'I GNAS GTZANG MAR TZANDAN DKAR PO'I DKYIL 'KHOR BGYIS LA BUM
PA GANG BA BZHI'ANG GZHAG PAR

BGYI; PHYOGS BZHIR YANG RO DANG LDAN PA DANG, DRI DANG LDAN PA
DANG, SKYEMS DANG, 'O THUG GI GTOR MA DAG STZAL LA RAD PA DKAR PO
BGOS TE SEMS RTZE GCIG TU BGYIS NAS DUS

GSUM DU BDUG SPOS DANG, ME TOG DANG, SPOS DANG, MAR ME DAG GIS
MCHOD PA CHEN PO BGYI ZHING DE BZHIN GSHEGS PA'ANG MCHOD PA BGYIS
TE, DE BZHIN GSHEGS PA LA PHYAG


@425B BGYIS NAS SNA MA'I ME TOG BRGYA RTZA BRGYAD LA BZLAS BRJOD
BRGYA RTZA BRGYAD BZLAS SHING, RE RE NAS LAG NA RDO RJE LA BSNUN
PAR BGYI'O, ,DES NA SGRA SKAD CHEN PO 'BYUNG BAR 'GYUR ZHING, DOG
SA

G-YO BA DANG, 'OD ZER KYANG 'BYUNG BAR 'GYUR TE, DE NAS DAM PA CI
'TSAL BA'ANG STZAL BAR BGYI'O, ,BZLAS BRJOD BGYIS PA TZAM GYIS
LAS THAMS CAD DANG, DGOS PA THAMS CAD KYANG YANG

DAG PAR 'GRUB PAR 'GYUR LAGS SO, ,BRO NAD MA MCHIS PA DANG, TSE
RING PA DANG, SDIG PA THAMS CAD BRAL BAR 'GYUR ZHING YON TAN
STONG YANG 'BYUNG BAR 'GYUR LAGS SO, ,'GUM PA'I TSE

NA'ANG SANGS RGYAS BCOM LDAN 'DAS STONG MTHONG BAR 'GYUR LAGS SO,
,BDAG MTHONG BAR YANG STZAL BAR BGYI LAGS SO, ,DE NAS BCOM LDAN
'DAS KYIS LAG NA RDO RJE LA LEGS SO ZHES

BYA BA BYIN TE, LAG NA RDO RJE LEGS SO, ,LEGS SO, ,PHYAG RGYA 'DI
NI LHA DANG BCAS PA'I 'JIG RTEN GYIS 'DA' BAR BYA BA MA YIN TE,
'DI LA SOM NYI MED PA DANG, YID GNYIS MED PA DANG,

THE TSOM MED PAR BYA'O, ,DE NAS BCOM LDAN 'DAS LA 'JAM DPAL GZHON
NUR GYUR PAS 'DI SKAD CES GSOL TO, ,BCOM LDAN 'DAS, CI'I SLAD DU
TING NGE 'DZIN 'DI DE BZHIN GSHEGS

PA THAMS CAD KYI BYIN GYI RLABS SEMS CAN LA GZIGS SHING SANGS
RGYAS KYI ZHING GI BKOD PA KUN TU STON PA ZHES BGYI, BCOM LDAN
'DAS KYIS BKA' STZAL PA, DE BZHIN GSHEGS


@426A *, ,PA THAMS CAD KYI BYIN GYI RLABS DANG, BYANG CHUB SEMS
DPA' THAMS CAD KYI BYIN GYI RLABS DE LAS TING NGE 'DZIN THAMS CAD
DANG, GZUNGS KYI SGO THAMS CAD

'THOB PAR 'GYUR BA DANG, LHA RNAMS DANG, KLU RNAMS DANG, MI RNAMS
DANG, GNOD SBYIN RNAMS DANG, DRI ZA RNAMS DANG, YI DVAGS RNAMS
DANG, DUD 'GRO'I SKYE GNAS SU

SKYES PA RNAMS DANG, GSHIN RJE'I 'JIG RTEN PA'I SEMS CAN THAMS
CAD KYI SEMS DANG SEMS LAS BYUNG BA LHAG PAR G-YO BA DANG BRAL
BAR G-YO BA DAG RAB TU SHES SHING

SEMS CAN 'DI DAG NI BSOD NAMS SU NYE BAR 'GRO BA STE, LEGS PAR
SPYOD PA'I LAS BYED LA, SANGS RGYAS DANG, CHOS DANG, DGE 'DUN DAG
LA DAD PA 'THOB PAR

'GYUR PA'O, ,'DI DAG NI SEMS CAN DMYAL BAR 'GRO BA STE, NYES PAR
SPYOD PA'I LAS BYED PA, SDIG PA SPYOD PAR BYED PA, SHES NAS SDIG
PA'I LTA BAR GYUR PA'I SEMS

CAN DE DAG LA CHOS STON PAR BYED CING, SDIG PA THAMS CAD LAS ZLOG
BAR BYED PA DANG, SANGS RGYAS KYI BYANG CHUB LA 'GOD PAR BYED PA
DANG, BSAM PA THAMS CAD YONGS SU

RDZOGS PAR BYED PA DANG, PHRAG DOG DANG, NGA RGYAL DANG, KHRO BA
DANG, SER SNA DAG SEL BAR BYED PA DANG, SEMS CAN DE DAG KYANG
SANGS RGYAS DANG, CHOS DANG, DGE 'DUN


@426B DAG LA DAD PA RAB TU THOB NAS SANGS RGYAS KYI ZHING RNAMS
SU SKYE ZHING NAM DU'ANG SDUG BSNGAL NYAMS SU MYONG BAR MI 'GYUR
LA, YID MI BDE BAR MI 'GYUR BAS NA, RIGS KYI BU, DE'I

PHYIR TING NGE 'DZIN 'DI NI DE BZHIN GSHEGS PA THAMS CAD KYI BYIN
GYI RLABS SEMS CAN LA GZIGS SHING SANGS RGYAS KYI ZHING GI BKOD
PA KUN TU STON PA ZHES BYA STE, 'DI THOS PA'I

SEMS CAN RNAMS NI PHYIR MI LDOG PAR NGES PA'I SA 'THOB PAR 'GYUR
RO, ,GSOL PA, BCOM LDAN 'DAS, CI'I SLAD DU RIGS KYI BU DANG, RIGS
KYI BU MO DE DAG LUNG BSTAN PAR

'GYUR LAGS, BCOM LDAN 'DAS, DGRA BCOM PA NYID KYANG DKA' BA LAGS
TE, BLA NA MED PA YANG DAG PAR RDZOGS PA'I BYANG CHUB LTA CI SMOS
KYANG MI 'TSOL LAGS NA, DE DAG GI

BSOD NAMS KYI PHUNG PO DANG, DKA' BA SPYOD PA JI TZAM ZHIG TU
'GYUR LAGS, BCOM LDAN 'DAS KYIS BKA' STZAL PA, RIGS KYI BU, NGAS
DANG PO SEMS BSKYED PA NAS NYE BAR BZUNG STE

SBYIN PA'I PHA ROL TU PHYIN PA DANG, TSUL KHRIMS KYI PHA ROL TU
PHYIN PA DANG, BZOD PA'I PHA ROL TU PHYIN PA DANG, BRTZON 'GRUS
KYI PHA ROL TU PHYIN PA DANG, BSAM GTAN GYI PHA ROL TU PHYIN

PA DANG, SHES RAB KYI PHA ROL TU PHYIN PA YONGS SU RDZOGS PAR
BYAS PA GANG YIN PA DANG, MGO DANG, LAG PA DANG, RKANG PA DANG,
MIG DANG, LUS DANG, SDUG PA'I BU DANG, BU MO DANG,


@427A *, ,CHUNG MA DANG, BRAN DANG, BRAN MO DAG YONGS SU BTANG
BAR GYUR PA GANG YIN PA'I BSOD NAMS MNGON PAR 'DU BYA BA DANG,
DGE BA'I RTZA BA MNGON PAR 'DU BYA BA

SNGA MA 'DI NI CHOS KYI RNAM GRANGS 'DI LA MCHOD PA BYED PA DANG,
BSNYEN BKUR BYED PA DANG, YI GER 'BRI BA DANG, YI GER 'BRIR 'JUG
PA DANG, KLOG PA DANG, 'DZIN PA'I BSOD

NAMS MNGON PAR 'DU BYA BA DANG, GZHAN DAG LA'ANG YANG DAG PAR
STON PAR BYED PA'I BSOD NAMS MNGON PAR 'DU BYA BA GANG YIN PA
DANG, CHOS SMRA BA DE DAG LA'ANG MCHOD PA

BYED PA DANG, BSNYEN BKUR BYED PA'I BSOD NAMS MNGON PAR 'DU BYA
BA GANG YIN PA DE'I BRGYA'I CHAR YANG NYE BAR MI 'GRO'O, ,RIGS
KYI BU, NGES KUN CHUB PAR BYAS SHING BSHAD

PA'I CHOS DE DAG THAMS CAD LA BSNYEN BKUR BYED PA DANG, BLA MAR
BYED PA DANG, RI MOR BYED PA DANG, MCHOD PA BYED PA DANG, BSNYEN
BKUR BYAS TE YI GER 'BRI PA DANG, YI GER 'BRIR

'JUG PA GANG YIN PA DE BAS NI GANG ZHIG CHOS KYI RNAM GRANGS 'DI
YI GER 'BRI BA DANG, YI GER 'BRIR 'JUG PA DANG, KLOG PA DANG,
MCHOD PA BYED PA DANG, YANG DAG PAR STON

PAR BYED PA DANG, NYAN PAR BYED NA, DE LAS BSOD NAMS MNGON PAR
'DU BYA BA CHES MANG DU YONGS SU SDUD PAR 'GYUR TE, DES NA, DE
BZHIN GSHEGS PAS BLA NA MED PA YANG


@427B DAG PAR RDZOGS PA'I BYANG CHUB TU LUNG STON TO, ,DE CI'I
PHYIR ZHE NA, CHOS KYI RNAM GRANGS 'DI NYAN PA DANG, 'DZIN PA
DANG, 'CHANG BA DANG, KLOG PA DANG, MCHOD PA DANG, YI GER 'BRI

BA DANG, YI GER 'BRIR 'JUG PA'I BSOD NAMS NI, DE LTAR DKA' BA YIN
PA'I PHYIR RO, ,RIGS KYI BU, SEMS CAN GANG DAG SDIG PA KUN TU
SPYOD PA DANG, BZA' BA DANG, BTUNG BA

DANG, BRO GAR LA MNGON PAR DGA' BA DANG, MI SDUG PA LA SDUG PAR
'DU SHES PA DANG, 'DOD PA DANG, KHRO BA DANG, GNOD SEMS MANG BA
DANG, MI BDE BA LA BDE BAR 'DU SHES PA DANG,

MTSON CHA DANG, SPYO BA DANG, BSDIGS PA DANG, RDEG PA LA MNGON
PAR DGA' BA DANG, SHES PAR MI 'GYUR BA DANG, YID LA BYED PAR MI
'GYUR BA DE DAG NI SDIG PA'I LAS KYI

GZHI DE DANG, MI SHES PA DES MI DGE BA'I BSHES GNYEN GYIS YONGS
SU ZIN CING RGA BA DANG, NA BA DANG, MYA NGAN DANG, 'CHI BAS
YONGS SU ZIN PAS 'CHI BA'I TSE NA YONGS SU GDUNG

BAR 'GYUR TE, DMIGS PA NA SO SO NAS DUR KHROD DANG 'DRA 'KHO NAR
MTHONG ZHING, DGE BA'I SEMS BSKYED PAR YANG MI 'GYUR LA, DAD PA
MI PHYED PA THOB PAR YANG MI 'GYUR TE, DE DAG DE

NAS SHI 'PHOS NAS KYANG SDUG BSNGAL DAG NYAMS SU MYONG BAR 'GYUR
BAS NA, LUNG BSTAN PA'I DGE BA'I RTZA BA MED PA DANG, DE BZHIN
GSHEGS PA MA MTHONG BA DANG, LUNG BSTAN PA MA THOB


@428A *, ,PA DAG GIS NI CHOS KYI RNAM GRANGS 'DI MNYAN PA DANG,
RI MOR BYA BA DANG, MCHOD PAR BYA BA DANG, GZUNG BA DANG, YI GER
'BRI BA DANG, YI GER

'BRIR GZHUG PA DANG, DAD PAR YANG MI NUS LA, CHOS SMRA BA DE
LA'ANG BSNYEN BKUR BYA BA DANG, BLA MAR BYA BA DANG, RI MOR BYA
BA DANG, MCHOD PA BYA BAR YANG MI NUS SO, ,RIGS

KYI BU; GANG DU CHOS KYI RNAM GRANGS 'DI RAB TU SPYOD PAR 'GYUR
BA'I YUL DER NI DE BZHIN GSHEGS PA'I MDZAD PA 'BYUNG BAR 'GYUR
RO, ,DE NAS JI LTAR LHAGS PA'I 'KHOR

DE DAG GIS BCOM LDAN 'DAS LA LEGS SO ZHES BYA BA GSOL TO, ,BCOM
LDAN 'DAS, LEGS SO, LEGS SO, ,BCOM LDAN 'DAS, BDAG CAG GIS KYANG
CHOS SMRA

BA DE DANG, CHOS NYAN PA DE DAG LA DE BZHIN GSHEGS PA'I MDZAD PAS
BSNYEN BKUR BGYI, BLA MAR BGYI, RI MOR BGYI, MCHOD PAR BGYI
ZHING, BDE BA'I YO BYAD THAMS CAD

KYANG NYE BAR BSGRUB PAR BGYI LAGS SO, ,CHOS KYI RNAM GRANGS
'DI'ANG RGYAS PAR BGYI BSRUNG BAR BGYI STE, DES NA CHOS KYI RNAM
GRANGS 'DI YUN RING DU GNAS PAR YANG 'GYUR

LAGS SO, ,DE NAS DE'I TSE BCOM LDAN 'DAS KYIS JI LTAR LHAGS PA'I
'KHOR RNAMS LA RNAM PAR GZIGS TE BKA' STZAL PA, KYE RIGS KYI BU
DAG ,LEGS SO, ,LEGS


@428B SO; ;KHYED CAG GIS DE BZHIN DU GYIS SHIG ,GNOD PA BYED PA
DANG, BRNYAS PA DANG, GSHE BA DANG, BSDIGS PA DANG, MTSON 'BYIN
PA DANG, RGYA 'GAL BAR BYED NA'ANG LUS DANG, SROG

LA MI TA BAR BYAS LA CHOS KYI RNAM GRANGS 'DI MNYAN PAR BYA, YI
GER 'BRI BAR BYA, YI GER 'BRIR GZHUG PAR BYA, BKLAG PAR BYA'O,
,CHOS SMRA BA DE LA'ANG BDE BA'I YO BYAD THAMS

CAD KYIS RIM GROR BYA'O, ,YUL PHYOGS DE DANG, GLING DE DANG,
GRONG KHYER DE DAG KYANG 'JIGS PA DANG, GNOD PA DANG, 'GO BA'I
NAD DANG, 'KHRUG PA DAG LAS BSRUNG BAR BYA'O, ,

RIGS KYI BU DANG, RIGS KYI BU MO DE DAG LA'ANG RTAG PAR RGYUN DU
BSAM PAR BYA'O, ,DE NAS DE'I TSE BCOM LDAN 'DAS KYIS TSIGS SU
BCAD PA 'DI DAG BKA' STZAL TO, ,BSKAL PA

GRANGS MED STONG PHRAG BYE SNYED DU, ,SANGS RGYAS 'BYUNG BA LAN
'GA' RNYED PA LA, ,PHYI MA'I DUS NA 'GYOD PAR MI 'GYUR BAR, ,RIGS
KYI BU RNAMS BAG YOD CHOS NYON CIG ,YON TAN

NYAN CING MNGON PAR DAD BYED PA, ,DE DAG GIS NI TING 'DZIN RNYED
MI DKA', ,GANG GIS RKANG GNYIS GTZO BO RNAMS LA NI, ,BSKAL PA BYE
BA GANGG'A'I BYE SNYED DU, ,NOR DANG 'BRU DANG DE BZHIN

GOS DANG RGYAN, ,SPOS DANG PHRENG BA BYUG PA PHUL BA BAS, ,GANG
GIS MDO SDE 'DI LA DAD BYAS TE, ,NYAN CING KLOG LA YI GER 'BRI
BYED PA, ,DE LA BSOD NAMS TSAD NI YOD MIN TE, ,BDE BAR


@429A *, ,GSHEGS PAS DE SNYED TSAD MA GSUNGS, ,RTAG TU BAG YOD
DGON PAR RTEN BYED CING, ,SEMS GZHAN MED PAR BSAM GTAN DAG SGOM
DANG, ,SDUG PA'I

BU DANG BU MO SBYIN BYED CING, ,LAG PA RKANG PA YONGS SU GTONG BA
BAS, ,GANG SU MDO SDE 'DI NI 'DZIN BYED PA, ,DE NI DE BAS BSOD
NAMS MANG PO 'THOB, ,MDO MCHOG 'DI NI NOR SBYIN

BYED PA STE, ,DE YI NGAN SONG KUN KYANG RTAG TU SPANGS, ,'DI NI
NOR DANG 'BRU SBYIN BYED PA STE, ,GANG ZHIG MDO SDE RNAM DAG 'DI
'DZIN PA, ,DE LA YON TAN KUN KYANG MI DKON ZHING, ,

DE LA TSE STOBS BRTZON 'GRUS MOD PA YIN, ,'DREN PA SANGS RGYAS
'OD DPAG MED MTHONG ZHING, ,NGAS DE SANGS RGYAS BYANG CHUB LUNG
YANG BSTAN, ,DE LA NAM YANG SDIG PA YOD MIN

CING, ,BDE BA CAN GYI 'JIG RTEN KHAMS KYANG MTHONG, ,DE LA RTAG
TU LAS GANG 'BYUNG 'GYUR BA, ,SEMS GDUNG LUS LAN BA'ANG DE BZHIN
DU, ,KLAD PA NA BAS THAMS CAD

ZAD 'GYUR ZHING, ,DE NI NAM YANG RNAM PAR LTUNG MI 'GYUR, ,DES NI
MTHONG BA'I CHOS LA'ANG YON TAN KUN, ,JI LTAR BSAM ZHING 'DOD PAS
'THOB PAR 'GYUR, ,DE LTAR RTAG

TU DGE SLONG PHO MO DANG, ,DGE BSNYEN RNAMS DANG RGYAL POS RTAG
TU NI, ,MI YI DBANG PO DE BZHIN GSHEGS PA LTAR, ,CHOS SMRA BA LA
RJES SU GUS BYAS TE, ,MDO SDE 'DI NI


@429B RTAG TU GZUNG BYA ZHING, ,'DZIN PA LA YANG RTAG TU BSNYEN
BKUR BYA, ,SPOS DANG PHRENG BA BYUG PA RNAMS KYIS NI, ,BSNYEN
BKUR BYAS TE YI GER 'BRIR YANG GZHUG ,PHYI MA'I DUS LA RGA

NAS GDUNGS GYUR LA, ,'KHRUG PA STONG PHRAG DU MAS G-YEN SPYO
ZHING, ,SEMS DMYAL YI DVAGS RNAMS SU YONGS 'KHYAMS DANG, ,ZA MA
MA NING SMAD PAR BYA BA DANG, ,DMUS LONG NYID

DANG RO DANG KHYI YI DRI, ,RIGS DMA' BUD MED RNAMS SU SKYE BAR
BYED, ,PHRAG DOG CHE ZHING RTAG TU SDIG BYED LA, ,KHRO BAS ZIL
NON RTAG TU SER SNA CAN, ,SANGS RGYAS CHOS LA GUS PAR

MA BYAS PAS, ,DE NI DE 'DRA'I RIGS SU SKYE 'GYUR LA, ,DER YANG
SDUG BSNGAL TSOR BA MYONG 'GYUR ZHING, ,DE NI PHYI MA'I DUS
LA'ANG GDUNG BAR 'GYUR, ,DE PHYIR GANG DAG 'DZIN CING STON

BYED PA; ;DE DAG GIS NI RTAG TU MCHOD PAR BYA, ,GANG GIS DE LA
YONGS SU SPYO BA DANG, ,SMAD CING BRDEGS LA BCING BA BYAS GYUR
PA, ,DE NI NGA YANG YONGS SU SPYOS PA YIN, ,'DZIN LA PHU DUD

BYAS NA NGA LA'ANG BYAS, ,DE PHYIR DE DAG GIS NI CHOS SMRA DANG,
,GANG ZHIG 'DI 'DZIN 'BRI ZHING KLOG BYED PA, ,DE DAG LA NI RTAG
TU BSNYEN BKUR ZHING, ,TSIG 'JAM SNYAN PA RGYUN DU BRJOD

PAR BYA; ;DE NAS BYANG CHUB SEMS DPA' SEMS DPA' CHEN PO 'PHAGS PA
SPYAN RAS GZIGS DBANG PHYUG GIS BCOM LDAN 'DAS KYI ZHABS GNYIS LA
GTUGS TE BCOM LDAN


@430A *, ,'DAS LA 'DI SKAD CES GSOL TO, ,BCOM LDAN 'DAS, BDAG GIS
RNAM PAR LTA BA'I CHO 'PHRUL ZHES BGYI BA'I GZUNGS MCHIS PAR RJES
SU DRAN TE,

BDAG GIS SNGON DE BZHIN GSHEGS PA 'OD MDZAD YE SHES TOG CES BGYI
BA'I SPYAN SNGAR DE THOS SHING BZUNG LAGS SO, ,DE NYAN CING BZUNG
LA BCANGS SHING BKLAGS TE

GZHAN DAG LA'ANG BSGRAGS SHING BSNYEN BKUR BGYIS NAS YI GER BRIS
SAM, YI GER 'BRIR STZAL NA, PHYIR MI LDOG PA'I SA 'THOB PAR 'GYUR
ZHING, DE BZHIN GSHEGS

PAS GSUNGS PA'I YON TAN DE DAG THAMS CAD KYANG 'THOB PAR 'GYUR,
DES JI LTAR BSAM PA THAMS CAD YANG DAG PAR 'GRUB PAR 'GYUR, DE'I
LAS KYI SGRIB PA THAMS CAD

KYANG BYANG BAR 'GYUR, TING NGE 'DZIN KYANG 'THOB PAR 'GYUR, BRO
NAD RNAMS DANG BRAL BAR YANG 'GYUR, SANGS RGYAS MTHONG BA DANG,
BYANG CHUB SEMS DPA' YANG MTHONG BAR

'GYUR LAGS SO, ,DE NAS BCOM LDAN 'DAS KYIS BYANG CHUB SEMS DPA'
SEMS DPA' CHEN PO 'PHAGS PA SPYAN RAS GZIGS DBANG PHYUG LA LEGS
SO, ,ZHES BYA BA

BYIN TE; RIGS KYI BU, LEGS SO, ,LEGS SO, ,RIGS KYI BU, KHYOD LA
DE BZHIN GSHEGS PAS BYIN GYIS BRLABS ZIN GYI SHOD CIG ,DE NAS
BYANG CHUB SEMS DPA'


@430B SEMS DPA' CHEN PO 'PHAGS PA SPYAN RAS GZIGS DBANG PHYUG GIS
PHYOGS BCU'I DE BZHIN GSHEGS PA THAMS CAD LA PHYAG BYAS TE GSANG
SNGAGS KYI GZHI 'DI DAG SMRAS SO,,

NA MA: SARBA TA TH'A GA T'A N'Am, SARBA A'A SH'A PA RI P'U RA K'A
N'Am, NA MA A'ARYA BA LO KI TE SHVA R'A YA, BO DHI SATV'A YA, MA
H'A SATV'A YA, MA H'A K'A RU nI K'A YA, TADYA TH'A, HA HA HA, MA
MA MA, DHI RI DHI RI DHI RI,

SH'ANTE, PRA SH'ANTE, SARBA P'A PA KshA YAm KA RI, AA BA LO K'A
YA, K'A RU CI KA, ,BO DHI TZITTA MA MA NA SI KU RU, BYA BA LO K'A
YA, M'A MA, SMA RA SMA RA, YANTA Y'A B'URBA, SAD TYA AA DHIshthA
NAm KRI TAm, TE

NA SAN TYE NA PA TZA NE NA, SARBA A'A SH'A ME PA RI P'U RA YA,
BUDDHA KshE TA MA PA RI SHO DHA Y'A, MA ME KASHTZI DE BA HE THAm
KA RO TU, BUDDHA AA DHIshth'A NE NA SV'AH'A, TADYA TH'A, TE DZE
TE DZE, MA H'A TE DZE, YA NA MA MA

K'A YA DU SHTZA RI TA MA B'A, W'AG DU SHTZA RI TA MA B'A, MA NO
DU SHTZA RI TA MA B'A, D'A R'I DRYA MA B'A, TAD SARBA DAKsh'A P'A
YA, AA LO K'A YA, BI LO K'A YA, TA TH'A GA TA DA RI SHA NAN TZA,
AA HA MA DHI KA DAKshA MI

BO DHI SA TYA DA RI SHA NA MA, DHA DHU MA, DAD SA SVA ME DA RI
SHA NA MA, SARBA ME KU SHA L'A AA BHI BARDHANTU, NA MA: SARBA TA
TH'A GA T'A NAN, NA MA A'ARYA BA LO KI TE SHVA RA YA, BO DHI
SATV'A YA, SMA RA PRA TI DZNY'A MA

MA SATVA, SIDDHYINTU MANTRA PA DE SV'AH'A, GZUNGS 'DI BRJOD PA NA
SA CHEN PO 'DI RAB TU G-YOS SHING GZHA'I SGRA CHEN PO DANG, LHA'I
ME TOG GI CHAR DAG KYANG MNGON PAR RAB TU BAB PAR GYUR TO, ,


@431A *, ,THAMS CAD DANG LDAN PA'I 'KHOR DES LEGS SO ZHES BYA BA
BYIN TE, RIGS KYI BU, LEGS SO, ,LEGS SO, ,SEMS CAN CHEN PO KHYOD
SEMS CAN THAMS

CAD BSKYAB PA'I PHYIR RE BA THAMS CAD YONGS SU RDZOGS PAR BYED
PA, 'JIGS PA THAMS CAD LAS SRUNG BAR BYED PA, LAS THAMS CAD
PHYANG BAR PHYED PA, SDANG BA DANG RMI LAM NGAN PA'I

GNOD PA THAMS CAD RAB TU ZHI BAR BYED PA'I GZUGS 'DI LEGS PAR
SMRAS SO, ,BDAG CAG THAMS CAD KYIS KYANG GZUNG BAR BYA, BSNYEN
BKUR BYA'O, ,SPYAN RAS GZIGS

DBANG PHYUG GIS SMRAS PA, RIGS KYI BU DAG ,GANG LA LA JI LTAR DE
BZHIN GSHEGS PAS YONGS SU BSGRAGS PA'I YON TAN DE DAG MNGON PAR
'DOD CING LUNG BSTAN PA DANG,

KHO BO'ANG MNGON SUM DU MTHONG BA DANG, TING NGE 'DZIN 'THOB PA
DANG, SANGS RGYAS DANG BYANG CHUB SEMS DPA' MTHONG BA DANG, LONGS
SPYOD DANG DBANG PHYUG 'THOB PA DANG, SANGS

RGYAS KYI ZHING DU SKYE BAR 'DOD PA DES ZLA BA YAR GYI NGO LA LUS
LEGS PAR KHRUS BYAS SHING GTZANG LA BSNYEN TE GNAS PA 'PHAGS PA
YAN LAG BRGYAD PA LA GNAS PAR BYAS LA

TSES BRGYAD NAS BRTZAMS TE, DE BZHIN GSHEGS PAS BYIN GYIS BRLABS
PA'I PHYOGS SU SPOS DANG, ME TOG DANG, RGYAL MTSAN DANG, BA DAN
DAG DANG, BUM PA GANG BA


@431B DAG GIS PHYOGS DE DANG, CHOS SMRA BA DE'ANG MCHOD PA BYAS
NAS LUS LEGS PAR KHRUS BYAS PA GTZANG MAS GOS DKAR PO BGOS TE ME
TOG DANG, BDUG SPOS DANG, SPOS DANG,

ME TOG PHRENG DANG, BYUG PA SNA TSOGS DAG GIS MCHOD NAS YI GER
BRI BAR BYA'O, ,'BRI BA'I TSE NA NYIN GCIG BZHIN DU DGE BA'I RTZA
BA RNAMS SEMS CAN THAMS CAD DANG THUN

MONG DU BYAS LA, DE BZHIN GSHEGS PA LA BLA MA DANG, GUS PA'I SEMS
NYE BAR BZHAG NAS SEMS CAN THAMS CAD LA BYAMS PA'I SEMS DANG,
SNYING BRTZE BA'I SEMS

DANG, SNYING RJE'I SEMS KYIS NYI MA PHYED TSUN CHAD KYI BAR DE
TZAM DU BRI BAR BYA'O, ,TSES BRGYAD NAS BRTZAMS TE TSES BCO
LNGA'I BAR DU NYIN GCIG BZHIN DU MCHOD PA'ANG DE

BZHIN BYA'O, ,CHO GA 'DI KHO NA BZHIN DU BYAS TE BRIS NA, DE MA
THAG TU MTSAMS MED PA LNGA LA SOGS PA LAS KYI SGRIB PA THAMS CAD
DANG, SDIG PA THAMS CAD BYANG BAR 'GYUR ZHING

DGE BA'I RTZA BA RNAMS KYANG 'PHEL BAR 'GYUR, BRTZON 'GRUS 'BAR
BAR 'GYUR RO, ,TSE DE NYID LA'ANG LUS BDE PA 'THOB PAR 'GYUR,
'DOD CHAGS DANG, ZHE SDANG DANG, GTI MUG

DANG, NGA RGYAL DANG, KHRO BA DANG, PHRAG DOG DANG, SER SNA DAG
SRAB MOR 'GYUR RO, ,DES YI GER 'BRIR BCUG NAS KYANG SKU GDUNG
DANG BCAS PA'I MCHOD RTEN GYI GNAS SU DE BZHIN


@432A *, ,GSHEGS PA'I SKU GZUGS SKU GDUNG DANG BCAS PA DANG,
SPYAN RAS GZIGS DBANG PHYUG GI GZUGS SKU GDUNG DANG BCAS PA ZHAL
SHAR PHYOGS SU

BSTAN TE BZHAG LA, ME TOG DANG, BDUG SPOS DANG, SPOS DANG, MAR ME
DAG GIS MCHOD PA SHIN TU RGYA CHER BYAS LA, TSES BRGYAD NAS
BRTZAMS TE TSES BCO LNGA'I BAR DU

SEMS CAN THAMS CAD LA SNYING RJE CHEN PO'I SEMS BSKYED PAR BYA
ZHING, GTZANG MA KHA ZAS DKAR PO ZA BA, BSNYEN TE GNAS PA 'PHAGS
PA YAN LAG BRGYAD PA LA GNAS

PA GROGS PO YID GCUGS PA DANG LDAN PA, NGA RGYAL DANG, KHRO BA
DANG, PHRAG DOG DANG, SER SNA YONGS SU SPANGS PAS NYIN GCIG BZHIN
DU MCHOD PA RGYA CHEN PO BYAS TE DUS

GSUM DU BZLAS BRJOD LAN BRGYA RTZA BRGYAD RTZA BRGYAD BYA'O, ,ME
TOG DANG, BDUG SPOS DANG, SPOS DANG, MAR ME DAG KYANG PHUL LA,
DUS GSUM DU SNA MA'I ME TOG BRGYA RTZA

BRGYAD RTZA BRGYAD 'PHAGS PA SPYAN RAS GZIGS DBANG PHYUG GI GZUGS
LA GTOR BAR BYA'O, ,LAG NA RDO RJE LA'ANG BDUG SPOS KYIS BDUG PAR
BYA'O, ,PHYOGS BCUR PHYAG

BYAS LA NUB PHYOGS KYI LHA MO 'JIGS BYED MA DANG, SHAR PHYOGS KYI
DPE MED MA DANG, STENG GI PHYOGS KYI DUNG CAN MA LA SOGS PA LA
PHYOGS BZHIR GTOR MA RO SNA


@432B TSOGS DANG LDAN PA DANG, 'O THUG DANG, ZHO DANG, 'BRAS CHAN
DAG KYANG GTOR BAR BYA'O, ,DES NA DE LA RNAM PAR G-YENG BA DANG,
'JIGS PA 'GA' YANG 'BYUNG BAR MI 'GYUR

ZHING SEMS 'KHRUL BAR MI 'GYUR RO, ,SNA MA'I ME TOG BRGYA RTZA
BRGYAD PO THAMS CAD LA BZLAS BRJOD BRGYA RTZA BRGYAD BYAS LA
BSKUL BAR BYA'O, ,CHO GA 'DI KHO NA BZHIN DU SNGAR

BSNYEN PA BYAS LA DE NAS TSES BCO LNGA'I NANG PAR SA PHYOGS DER
BUM PA GANG BA BZHI BZHAG LA BDUG SPOS DANG, TZANDAN DANG, POG
DKAR PO DANG, GA BUR DAG KYANG GZHAG

MAR ME KHA BZHI, ME TOG DANG, BDUG SPOS DANG, GDUGS DANG, RGYAL
MTSAN DANG, DAR DANG, BA DAN SNA TSOGS DAG DANG, GSER DNGUL GYI
SNOD DAG GIS LEGS PAR

BRGYAN LA SBRANG RTZI DANG SBYAR BA'I 'O THUG DANG, ZHO DANG,
'BRAS CHEN DANG, GZHAN YANG CI 'BYOR PA'I LHA BSHOS DANG, GTOR MA
DAG KYANG PHYOGS BZHIR GZHAG GO ,SNA MA'I ME

TOG BRGYA RTZA BRGYAD LA SNGA MA BZHIN DU BZLAS BRJOD LAN RE BYAS
LA PHYOGS BZHIR GTOR RO, ,DE NAS SNA MA'I ME TOG BRGYA RTZA
BRGYAD PHRAG GSUM LA BZLAS BRJOD LAN RE BYAS

LA; RE RE NAS 'PHAGS PA SPYAN RAS GZIGS DBANG PHYUG GI GZUGS LA
BSNUN PAR BYA'O, ,DE NAS GZUGS DE 'GUL BAR 'GYUR ZHING SGRA SKAD
CHEN PO'ANG 'BYUNG BAR 'GYUR,


@433A *, ,'OD ZER DAG KYANG 'BYUNG BAR 'GYUR, SA'ANG G-YO BAR
'GYUR RO, ,DE NAS LAS THAMS CAD DANG, DGOS PA THAMS CAD KYANG
'GRUB PAR 'GYUR ZHING

DE BZHIN GSHEGS PA MTHONG BA DANG, BYANG CHUB SEMS DPA'I SA THOB
PAR YANG 'GYUR, SEMS CAN THAMS CAD KYIS PHYAG BYA BA'I 'OS SU'ANG
'GYUR, NOR DANG, 'BRU DANG,

MDZOD DANG, BANG BA RNAMS 'BYOR PAR YANG 'GYUR, NAD THAMS CAD
YONGS SU SPANGS PA DANG, TSE RING BAR YANG 'GYUR, DGRA THAMS CAD
DANG, RGYAL PO DANG, RGYAL BU DANG,

BLON PO RNAMS KYANG DE LA LTA 'DOD CING GCES SPRAS BYED PAR YANG
'GYUR, NYON MONGS PA THAMS CAD DANG, 'DOD CHAGS DANG, ZHE SDANG
DANG, GTI MUG SPANGS PAR 'GYUR,

NAM DU'ANG SDUG PA DANG MI 'BRAL BAR 'GYUR RO, ,BRTAN PA DANG,
STOBS DANG, BRTZON 'GRUS CHEN PO DANG LDAN PA DANG, GZI BRJID
DANG LDAN PA DANG, DBANG PO RNO BA DANG, BLO DANG

LDAN PA DANG, SEMS CAN THAMS CAD LA SNYING BRTZE BA'I SEMS DANG
LDAN PA DANG, CHO GA SHES PA DANG, 'CHI BA'I TSE NA SANGS RGYAS
BCOM LDAN 'DAS RNAMS MTHONG BA DANG, 'PHAGS

PA SPYAN RAS GZIGS DBANG PHYUG KYANG MTHONG BA DANG, BYAMS PA LA
GNAS SHING CHOS STON BZHIN DU 'CHI BA'I DUS BYED PA'I BAR DU'ANG
'GYUR RO, ,SANGS RGYAS KYI ZHING JI LTA BU


@433B 'DOD PA DAG GAM, 'KHOR LOS BSGYUR BA'I RIGS CHEN PO'AM,
GANG DU RJES SU DRAN PAR BYED PA DER SKYE BA DANG, GZHAN YANG YON
TAN STONG PHRAG DU MA DAG KYANG 'THOB PAR 'GYUR RO, ,

GSOL PA, BCOM LDAN 'DAS, DE LTAR NA, CHOS KYI RNAM GRANGS 'DI
DANG, GZUNGS KYI GSANG SNGAGS KYI GZHI 'DI DAG NI, YON TAN MANG
PO'I 'BYUNG GNAS LAGS TE, CHOS KYI

RNAM GRANGS 'DI NI, DE BZHIN GSHEGS PA'I BYIN GYI RLABS MA MCHIS
PAR MNYAN PAR YANG RNGO MI THOGS LA GZUNG BAR YANG RNGO MI THOGS,
KLOG PAR YANG RDO MI THOGS, MCHOD PAR YANG RNGO

MI THOGS, YI GE BRI BAR YANG RNGO MI THOGS, YI GER 'BRIR STZAL
BAR YANG RNGO MI THOGS, DAD PAR YANG RNGO MI THOGS LAGS SO, ,GAL
TE MTHONG BAR GYUR NA'ANG NYAN PAR MI 'GYUR LA, GAL

TE NYAN PAR GYUR NA'ANG DE SEMS RNAM PAR G-YENGS PAS NYAN PAR
'GYUR ZHING DAD PAR MI 'GYUR, BSNYEN BKUR BGYID PAR MI 'GYUR LAGS
SO, ,GAL TE BSNYEN BKUR BGYID PAR

'GYUR NA'ANG NYON MONGS PA DANG, GNOD SEMS DANG BCAS PA'I SEMS
KYIS BSNYEN BKUR BGYID PAR 'GYUR LAGS SO, ,GAL TE YI GER 'BRI'AM,
YI GER 'BRIR STZAL BAR GYUR NA'ANG

DE GZHAN DAG YID LA BGYID PAR 'GYUR LAGS SO, ,DE CI'I SLAD DU ZHE
NA, 'DI LTAR DE'I SNGON GYI LAS KYI 'BRAS BU LAGS PA'I SLAD DU
STE, DE NI LAS DE NYAMS SU MYONG BAR BGYID


@434A *, ,CING THE TSOM SKYE BAR 'GYUR LAGS SO, ,MTSAMS MA MCHIS
PA LNGA BGYID PAS KYANG LAN GSUM BSGRUBS NA, RE BA THAMS CAD YANG
DAG PAR 'GRUB PAR

'GYUR LAGS TE, DE LA NEM NUR MA MCHIS PA DANG, YID GNYIS MA MCHIS
PA DANG, THE TSOM MI BSKYED PAR BGYI LAGS SO, ,DE NAS BCOM LDAN
'DAS KYIS BYANG CHUB SEMS

DPA' SEMS DPA' CHEN PO 'PHAGS PA SPYAN RAS GZIGS DBANG PHYUG LA
LEGS SO ZHES BYA BA BYIN TE, RIGS KYI BU, LEGS SO, ,LEGS SO,
,CHOS KYI RNAM GRANGS 'DI NI

SEMS CAN THAMS CAD LA DE BZHIN GSHEGS PA'I MDZAD PA BYED PAR
'GYUR RO, ,DE NAS GNOD SBYIN MO CHEN MO DPE MED MA BCOM LDAN 'DAS
GA LA BA DER SONG STE PHYIN NAS

BCOM LDAN 'DAS LA ME TOG DANG, SPOS DANG, BDUG SPOS SNA TSOGS
DANG, RAS BCOS BU ZUNG DAG GIS MCHOD PAR BYAS TE BCOM LDAN 'DAS
KYI ZHABS GNYIS LA GTUGS

NAS BCOM LDAN 'DAS LA 'DI SKAD CES GSOL TO, ,BCOM LDAN 'DAS, BDAG
GIS 'DI LTAR BCOM LDAN 'DAS YUL KO'U SHA MBHI NA DBYANGS CAN GYI
KUN DGA' RA BA NA

BZHUGS PA'I SPYAN SNGAR SEMS CAN THAMS CAD KYI DON DANG, SMAN PA
DANG, BDE BA'I SLAD DU DAM BCAS PA BRJOD PAR RJES SU DRAN LAGS
TE, BCOM LDAN 'DAS, BDAG


@434B CAG GIS KYANG RIG SNGAGS 'CHANG BA THAMS CAD KYI SNYING PO
DAG 'TSAL LAGS SO, ,DE'I SLAD DU BCOM LDAN 'DAS KYIS SKYE BO MANG
PO LA SMAN PA DANG, SKYE BO MANG PO LA BDE BA DANG, RE

BA THAMS CAD YONGS SU RDZOGS PAR 'GYUR BA DANG, DGE SLONG DANG,
DGE SLONG MA DANG, DGE BSNYEN DANG, DGE BSNYEN MA RNAMS KYI DON
DU BDAG RJES SU GZUNG DU GSOL, NA MA:

SARBA TA TH'A GA T'A N'Am, SY'ADA YA THE DAN, HA HA, HI HI, HU
HU, SA RA SA RA, LA H'Um LA H'Um, SH'A GHR'Im, MA H'A BIDY'A,
SARBA BIDY'A DHA RA NA MA SKRI TE, HA SA HA SA KIm TIshthA SI,
KIm KIm TIshthA SI, KAN KA

BI TZI TRA, AA BA RA nA BI BH'U shI T'ANGGE, PA tA PA tA, BHA RA
BHA RA, BHI RI BHI RI, BHU RU BHU RU, SARBA AARTHAN ME S'A DHA
YA, TU RU TU RU, AARTHAN S'A DHA YA, AARTHAN DE HI ME, SARBA
SATR'A N'Am SIDDHIm, H'A H'A, PADME

PADME; MA H'A PADME, BI SHA DE BI SHA DE, MA H'A BI SHA DE, BHA
BA BHA BA, BHA BO BHA B'A YA, TA MA HAm GHO RE, TAN ME BIDYA MA
PRA YO DZA NA YA, SIDDHIm KU RU, SARBA A'A SH'A ME PA RI P'U RA
YA, BUDDHA AA DHIshth'A NE NA

SV'AH'A; BCOM LDAN 'DAS, GANG LA LA YON TAN 'TSAL BA DANG, NOR
DANG 'BRU 'TSAL BA DANG, SEMS CAN THAMS CAD DBANG DU BGYID PAR
'TSAL BA DANG, NOR GYI DBANG PHYUG CHEN

PO DANG, RGYAL SRID DANG, RIG SNGAGS 'CHANG CHEN PO NYID DANG,
BDAG KYANG MNGON SUM DU MTHONG BAR 'TSAL BA DES CHOS BRGYAD KYI
GDUGS LA RAS DKAR PO GSAR PA KHA TSAR MA


@435A *, ,BKUM PA SKRA BSAL BA LA RI MO MKHAN GTZANG MA BSNYEN TE
GNAS PA, 'PHAGS PA YAN LAG BRGYAD PA LA GNAS PAS, TSON RTZI SPYIN
DANG MA 'BAGS PA

SNOD GSAR PA'I NANG DU STZAL BAS DBUS SU DE BZHIN GSHEGS BA'I SKU
GZUGS CHOS STON PA'I TSUL DU BZHUGS PA BRI BAR BGYI'O, ,G-YAS
PHYOGS SU 'PHAGS PA RDO RJE KHRO BO

RAD PA DKAR PO 'TSAL BA, RGYAN THAMS CAD DANG, ME TOG PHRENG BA
DANG, ZLA GAM DANG, SE MO DOS BRGYAN PA RDO RJE GSOR ZHING MCHIS
PA BRI BAR BGYI'O, ,G-YON PHYOGS SU NI GNOD

SBYIN MO CHEN MO DPE MED MA 'DAM BU MDA' RGYU'I MDOG LTAR DKAR
SHAM DU MCHIS LA, RAD PA DKAR PO 'TSAL BA, RGYAN THAMS CAD KYIS
BRGYAN PA, SUG PA NA PADMA THOGS SHING

YANG DAG PAR DBUGS 'BYIN PA'I TSUL DU MCHIS PA BRI BAR BGYI'O,
,DE NAS RIG SNGAGS 'CHANG GTZANG MA BSNYEN TE GNAS PA, 'PHAGS PA
YAN LAG BRGYAD PA LA GNAS PA, RAD

PA DKAR PO 'TSAL BA, GROGS DANG LDAN PA, NAS CHAN 'O MA DANG
SBYAR BA 'TSAL BAS SNGAR BSNYEN PA BGYI LA, TSES BRGYAD KYI GDUGS
LA DE BZHIN GSHEGS PA'I SKU GDUNG DANG

BCAS PA'I GNAS GTZANG MAR DANG POR KHO NAR DE BZHIN GSHEGS PA
DANG, LAG NA RDO RJE LA ME TOG DANG, BDUG SPOS DANG, SPOS DAG
GSOL BAR BGYI ZHING, PHYOGS BZHIR


@435B YANG 'O THUG DANG, ZHO DANG, 'BRAS CHAN DANG, RO SNA TSOGS
DANG LDAN PA DANG, CHAN SNA TSOGS KYI GTOR MA DAG GTOR LA, ME TOG
DANG, BDUG SPOS DANG, SPOS DANG, MAR ME SNA

TSOGS DAG GIS MCHOD PA BGYIS NAS DUS GSUM DU SNA MA'I ME TOG
BRGYA RTZA BRGYAD PHRAG GSUM LA BZLAS BRJOD BRGYA RTZA BRGYAD
PHRAG GSUM BGYI ZHING, RE RE NAS GNOD SBYIN MO

CHEN MO DPE MED MA'I GZUGS DE LA BSNUN PAR BGYI'O, ,DE NAS ZLA BA
NYA'I TSES BCO LNGA'I GDUGS LA'ANG CHOG 'DI NYID DANG, GZHAN YANG
CI 'BYOR BA DAG DANG, BDUG SPOS

DANG, GA PUR DANG, POG DKAR PO DANG, TZANDAN DANG, SHING MU SA
DAG KYANG DBUL, 'BRU MAR DRI BDA' BA'I ZHUGS MAR KHA GNYIS KYANG
DBUL BAR BGYI'O, ,DE NAS BDAG DER RANG GI

GZUGS KYIS GNAS PAR BGYI ZHING DAM PA CI 'TSAL BA'ANG STZAL BAR
BGYI STE, TING NGE 'DZIN THOB PA DANG, NAM MKHA' LA MCHIS PA
DANG, LUS MI SNANG BAR BGYI BA DANG, RGYAL SRID

DANG, STOBS KYI 'KHOR LOS BSGYUR BA NYID DANG, RIG SNGAGS 'CHANG
NYID DANG, GTER LTA 'TSAL BA DANG, NOR SGYUR 'TSAL BA DANG, PHA
ROL GYI SEMS 'TSAL BA DANG, TSE RING BA DANG,

DAM PA CI 'TSAL BA'ANG STZAL BAR BGYI LAGS SO, ,DES KYANG SEMS
CAN THAMS CAD LA BYAMS PA'I SEMS DANG, NGA RGYAL DANG, KHRO BA
DANG, PHRAG DOG DANG, SER SNA YONGS SU


@436A *, ,SPANGS PA'I SEMS SU BGYI'O, ,MCHOD RTEN DANG, CHOS
DANG, DGE 'DUN GYI NOR 'PHROG PA YONGS SU SPANG BA DANG, DE BZHIN
GSHEGS PA RNAMS LA DANG BA MI

PHYED PAR BGYI'O, ,BCOM LDAN 'DAS, GAL TE MTSAMS MA MCHIS PA
BGYID BA ZHIG GIS KYANG LAN GSUM BSGRUBS TE BDAG GIS MA STZAL BAR
GYUR NA, BCOM LDAN 'DAS,

BDAG BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR MA GYUR CIG ,GAL TE SANGS RGYAS LA MA
DAD PAR GYUR PA DANG, YID GNYIS SU

GYUR PA GANG LAGS PA DANG, SDIG PA MI DGE BA'I CHOS BGYIS NAS
'GYOD PAR MI BGYID PA DANG, NYON MONGS PA DANG, NYE BA'I NYON
MONGS PA'I SEMS DANG LDAN PA GANG LAGS

PA DE DAG LA'ANG BDAG MTHONG BA STZAL BAR BGYI ZHING THOB PAR
YANG BGYI LAGS SO, ,DE NAS BCOM LDAN 'DAS KYIS GNOD SBYIN MO CHEN
MO DPE MED MA LE LEGS SO ZHES BYA

BA BYIN TE, SRING MO, LEGS SO, ,LEGS SO, ,SRING MO KHYOD KYIS
SEMS CAN THAMS CAD KYI DON DU SDIG PA KUN TU SPYOD PA'I SEMS CAN
RNAMS LA GSANG SNGAGS KYI GZHI

'DI LTA BU 'DI DAG SMRAS ZHING DAM BCA' BA'ANG BYAS PA NI, YANG
KHYOD LEGS SO, ,KHYOD SNYING RJE CHEN PO 'DI LTA BU 'DIS SEMS CAN
THAMS CAD BLA NA MED PA YANG DAG PAR RDZOGS


@436B PA'I BYANG CHUB LA RAB TU 'GOD NUS PAR 'GYUR GYI, KHYOD
KYIS DE BZHIN DU GYIS SHIG ,DE NAS LHA MO CHEN MO DUNG CAN MAS
BCOM LDAN 'DAS LA ME TOG SNA TSOGS DANG, SPOS SNA

TSOGS DAG GIS MCHOD PA BYAS TE BSKOR BA BYAS NAS BCOM LDAN 'DAS
KYI ZHABS GNYIS LA GTUGS TE BCOM LDAN 'DAS LA 'DI SKAD CES GSOL
TO, ,BCOM LDAN 'DAS, BDAG

GIS DE BZHIN GSHEGS PA'I BYIN GYI RLABS KYIS DE BZHIN GSHEGS PA'I
BSTAN PA YUN RING DU GNAS PAR BGYI BA DANG, CHOS SMRA BA DE DAG
KYANG BSRUNG BA'I SLAD DU DAM BCA' BAR

BGYI ZHING, RE BA THAMS CAD YONGS SU RDZOGS PAR BGYID PA'I GSANG
SNGAGS KYI GZHI RNAMS STZAL BAR BGYI LAGS KYI, DE'I SLAD DU BCOM
LDAN 'DAS KYIS BDAG LA RJES SU

GNANG BAR MDZAD DU GSOL, NA MA: SARBA TA TH'A GA TA N'I, TADYA
TH'A, AOm SHAm KHI NI DE BI, A'A GATZTSA A'A GATZTSA, TIshth'A
DHA NE, DH'A NA DZA YE, BRI BRI, BRI DH'A KA RI, DHRI DHRI, DHRI
TI KA RI, N'A N'A BI BI DHA,

PA SHA BSTA, A'A YU DHA DHA RA NI, YU YU A'A YUshPA LA NA, TA
TH'A GA TA N'Am, SMA RA BO DHA TZITTAm, MA BI LAMBA, DE HI ME BA
RA NA, SHAm KHI NI SV'AH'A, BCOM LDAN 'DAS, GSANG SNGAGS KYI GZHI
'DI DAG LUS LA

GNAS PAR BGYIS NA, DE'I SNYAN PA 'PHEL BAR 'GYUR ZHING, GZI BRJID
'PHEL BA DANG, LONGS SPYOD 'PHEL PA DANG, DBANG PHYUG 'PHEL BA
DANG, TSE RING BA DANG, DGRA RNAMS DBANG


@437A *, ,DU BGYI BA'ANG 'PHEL BAR 'GYUR LAGS SO, ,SA PHYOGS
GTZANG MA'AM, LHA'I GNAS SU CI 'BYOR BA'I GTOR MA PHYOGS BZHIR
STZAL LA, DE BZHIN

GSHEGS PA LA BDUG SPOS DANG, POG DKAR PO DAG GIS MCHOD PA RGYA
CHER BGYI ZHING ZHUGS MAR DAG KYANG PHUL LA, DGUNG NYI SHU RTZA
GCIG TU BYAMS PA LA GNAS PA DANG,

DES PAR GNAS SHING BZLAS BRJOD LAN BRGYA RTZA BRGYAD BGYIS NA,
DAM PA'I CHOS SPONG BA MA GTOGS PA RNAMS KYI BSAM PA THAMS CAD
YONGS SU RDZOGS PAR BGYI LAGS

SO; ;DE NAS BCOM LDAN 'DAS DANG, JI LTAR LHAGS PA'I 'KHOR DE DAG
GIS LHA MO CHEN MO DUNG CAN MA LA LAGS SO ZHES BYA BA BYIN TE,
SRING MO, LEGS SO, ,LEGS

SO; ;YON TAN MANG PO DANG LDAN PA'I DAM BCA' BA 'DI NI LEGS PAR
SMRAS SO, ,SRING MO, KHYOD KYIS MA 'ONGS PA'I DUS NA DE BZHIN DU
GYIS SHIG ,DE NAS LHA MO CHEN MO 'JIGS

BYED MAS BCOM LDAN 'DAS LA GSER GYI ME TOG DAG GIS MCHOD PA BYAS
NAS BCOM LDAN 'DAS KYI ZHABS GNYIS LA GTUGS TE BCOM LDAN 'DAS LA
'DI SKAD CES

GSOL TO, ,BCOM LDAN 'DAS, BDAG GIS KYANG CHOS SMRA BA DE DAG
DANG, CHOS NYAN PA DE DAG DANG, YI GER 'BRI BA DE DAG DANG, 'DZIN
PA DANG, KLOG PA DANG, MCHOD PA BGYID


@437B PA DE DAG GI DON DU RE BA THAMS CAD YONGS SU RDZOGS PAR
BGYID PA, DBYIG DANG, NOR BU DANG, MU TIG DANG, LONGS SPYOD DANG,
DBANG PHYUG DANG, RGYAL SRID DANG, TSE RING BAR BGYID

PA; DGRA THAMS CAD DBANG DU BGYID PA'I GSANG SNGAGS KYI GZHI
RNAMS STZAL BAR BGYI STE, RGYAL PO'AM, RGYAL PO'I BTZUN MO'AM,
DGE SLONG NGAM, DGE SLONG MA'AM, DGE BSNYON

NAM; DGE BSNYEN MA GANG LA LA ZHIG 'DZIN TAM, KLOG GAM, BSNYEN
BKUR BGYID DAM, YI GER 'BRI'AM, YI GER 'BRIR STZOL TAM, MCHOG TU
GUS PAS JI SKAD GSUNGS

BA'I SGRUB PA LA SGRUB PAR BGYID NA, BCOM LDAN 'DAS, BDAG GIS DE
BSRUNG BAR BYA, YONGS SU BSKYANG BAR BGYI ZHING DAM PA CI 'TSAL
BA'ANG STZAL BAR BGYI STE, LONGS SPYOD DANG,

DBANG PHYUG DAG GIS MI BREL BAR BGYI, 'THAB MO DANG, 'GYED PA
DANG, KHRAG KHRUG DANG, 'KHRUG SLONG DAG LUS RGYAL BAR BGYI, TSE
PHUN SUM TSOGS PA NYE BAR BSGRUB PAR BGYI, DE'I

YUL DANG GRONG KHYER DAG KYANG YONGS SU BSKYANG BAR BGYI LAGS
KYI, DE'I SLANG DU BCOM LDAN 'DAS KYIS BDAG LA RJES SU GNANG BAR
MDZAD DU GSOL, NA MA: SARBA TA TH'A GA TA N'Am, TADYA TH'A,

AOm SHAm KHI NI DE BI, A'A GATZTSA A'A GATZTSA, TIshth'ADHA NE,
DH'A NA DZA YE, BRI BRI, BRI DH'A KA RI, DHRI DHRI, DHRI TA KA
RI, N'A N'A BI BI DHA, BA SHA BSTA DHA DHA RI NI, YU YU AA
YUshPR'A LA LE, TA TH'A GA TA N'Am, SMA RA BO DHI


@438A *, ,TZITTAm, MA BI LAMBA, DE HI ME PA RA NA, SHAm KHI NI
SV'AH'A, BCOM LDAN 'DAS, BDAG GIS SEMS CAN THAMS CAD KYI DON DU
DE BZHIN GSHEGS PAS BYIN

GYIS BRLABS SHING DE BZHIN GSHEGS PAS RJES SU GNANG BA'I GSANG
SNGAGS KYI GZHI 'DI DAG SMRAS LAGS TE, DE BZHIN GSHEGS PA'I SPYAN
SNGAR ME TOG DANG, BDUG SPOS DANG,

SPOS DANG, MAR ME DAG GIS MCHOD PA BGYIS LA, PHYOGS BZHIR YANG 'O
THUG DANG, RO SNA TSOGS DANG LDAN PA'I GTOR MA DAG STZAL TE, CI
DANG CI 'TSAL BA YID LA BGYIS

SHING BZLAS BRJOD LAN BRGYA RTZA BRGYAD KYIS MCHOD PA BGYIS NA,
RE BA DE DANG DE DAG THAMS CAD YONGS SU RDZOGS PAR BGYID LAGS SO,
,GANG LA LA BDAG RANG GI GZUGS MTHONG

BAR 'TSAL BA DES TSES BRGYAD KYI GDUGS LA RAS DKAR PO GSAR PA KHA
TSAR MA BKUM PA SKRA MA MCHIS PA LA RI MO MKHAN GTZANG MA 'PHAGS
PA'I YAN LAG BRGYAD YONGS SU

BZUNG BAS TSON RTZI SPYIN DANG MA 'BAGS PA SNOD GSAR PA'I NANG DU
STZAL BAS, DBUS SU DE BZHIN GSHEGS PA'I SKU GZUGS CHOS STON PA'I
TSUL DU BZHUGS PA BRI BAR BGYI'O,,

G-YAS PHYOGS SU 'PHAGS PA SPYAN RAS GZIGS DBANG PHYUG CHOS KYI
'BEL BA'I GTAM STON PA BRI BAR BGYI'O, ,G-YON PHYOGS SU NI LHA MO
CHEN MO 'JIGS BYED MA 'DAM BU


@438B MDA' RGYU'I MDOG LTAR DKAR SHAM DU MCHIS LA, RAD PA DKAR PO
'CHAL BA, RGYAN THAMS CAD KYIS BRGYAN PA, RIL BA DANG, BGRANG
PHRENG THOGS SHING YANG DAG PAR DBUGS

'BYIN PA'I TSUL DU MCHIS PA BRI BAR BGYI'O, ,DE NAS RIG SNGAGS
'CHANG GCANG MAS SNGAR BSNYEN PA BGYI LA TSES BRGYAD NAS TSES BCO
LNGA'I BAR DU MCHOD RTEN SKU GDUD DANG BCAS

PA'I GNAS SU ME TOG DANG, BDUG SPOS DANG, SPOS DANG, ME TOG
PHRENG DAG GIS MCHOD PA BGYI ZHING, PHYOGS BZHIR YANG 'O THUG
DANG, ZHO DANG, 'BRAS CHAN GYI GTOR MA

DAG GTOR LA, ME TOG DANG, BDUG SPOS DANG, MAR ME SNA TSOGS DAG
GIS MCHONG PA RGYA CHER BGYI ZHING LHA BSHOS DKAR PO DAG KYANG
PHUL LA, GTOR MA RO SNA TSOGS DANG LDAN PA

DANG, GZHAN YANG CI 'BYOR PA DAG STZAL NAS SEMS CAN THAMS CAD LA
BYAMS PA'I SEMS DANG, SNYING RJE'I SEMS KYIS SNA MA'I ME TOG
BRGYA RTZA BRGYAD LA BZLAS BRJOD LAN BRGYA

RTZA BRGYAD BGYI ZHING, RE RE NAS LHA MO CHEN MO 'JIGS BYED MA'I
GZUNGS DE LA 'PHANG BAR BGYI'O, ,DE NAS BDAG DER RANG GI GZUGS
KYIS GNAS PAR BGYI, DAM PA CI 'TSAL BA'ANG

STZAL BAR BGYI STE, RGYAL SRID KYI DBANG PHYUG DANG, NAM MKHA' LA
MCHI BA DANG, GTER LTA 'TSAL BA DANG, NOR SGYUR 'TSAL BA DANG,
RIG SNGAGS 'CHANG NYID DANG, DUS MA LAGS PAR


@439A *, ,'GUM PA BZLOG PA DANG, BRO NAD THAMS CAD RAB TU ZHI BAR
BGYI BA DANG, PHA ROL GYI DMAG TSOGS RAB TU GZHOM PA DANG, SEMS
CAN THAMS CAD LA BYAMS

PA SKYE BA DANG, GZHAN YANG CI 'TSAL PA'I LAS DAG KYANG BGYI LAGS
SO, ,BCOM LDAN 'DAS, GAL TE DAM PA'I CHOS SPONG BA DANG, SANGS
RGYAS DANG, CHOS DANG, DGE 'DUN

DAG LA THE TSOM DU GYUR PA GANG LAGS PA MA GTOGS PAR MTSAMS MA
MCHIS PA LNGA BGYID PA ZHIG LAGS NA'ANG BDAG GI RE BA THAMS CAD
YONGS SU RDZOGS PAR MA BGYIS

PAR GYUR NA, BCOM LDAN 'DAS, BDAG BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG RGYA BAR MA
GYUR CIG ,BCOM LDAN 'DAS KYIS BKA' STZAL

PA; SRING MO, LEGS SO, ,LEGS SO, ,SRING MO KHYOD SEMS CAN THAMS
CAD KYI DON DANG, PHAN PA DANG, BDE BA'I PHYIR ZHUGS SHING, CHOS
KYI RNAM GRANGS 'DI'ANG YUN RING

DU GNAS PAR BYA BA'I PHYIR ZHUGS PA NI, YANG KHYOD LEGS SO,
,SRING MO, DE'I PHYIR KHYOD KYIS RTAG TU DAM BCAS PA 'DI DRAN PAR
GYIS SHIG ,DE NAS DE'I TSE SA CHEN PO 'DI RAB

TU G-YOS SHING LHA'I ME TOG GI CHAR DAG KYANG MNGON PAR RAB TU
BAB PA DANG, THAMS CAD DANG LDAN PA'I 'KHOR DE DAG GIS KYANG LEGS
SO, ,ZHES BYA BA BYIN TE, SRING MO, LEGS


@439B SO; ;LEGS SO, ,KHYOD KYIS SEMS CAN THAMS CAD KYI RE BA
THAMS CAD YONGS SU RDZOGS PAR 'GYUR BA'I DAM BCA' BA 'DI NI LEGS
PAR SMRAS SO, ,DE NAS BCOM LDAN 'DAS

LA BYANG CHUB SEMS DPA' SEMS DPA' CHEN PO 'PHAGS PA SPYAN RAS
GZIGS DBANG PHYUG GIS 'DI SKAD CES GSOL TO, ,BCOM LDAN 'DAS, CI
RIGS KYI BU'AM, RIGS KYI BU

MO DA CHOS KYI RNAM GRANGS 'DI YI GER 'BRI BA DANG, YI GER 'BRIR
STZOL BA DANG, KLOG PA DANG, MCHOD PA DANG, YANG DAG PAR STON PA
DANG, 'DON PA DANG, MCHID TON DU BGYID PA DES

BSOD NAMS 'THOB PAR 'GYUR LAGS SAM, BCOM LDAN 'DAS KYIS BKA'
STZAL PA, 'PHAGS PA SPYAN RAS GZIGS DBANG PHYUG ,DE'I PHYIR DE
KHYOD NYID LA DRI YI, KHYOD KYIS JI LTAR

BZOD PA DE BZHIN DU LAN THOB CIG ,SPYAN RAS GZIGS DBANG PHYUG GIS
GSOL PA, BCOM LDAN 'DAS, DE BZHIN GSHEGS PA LA NI MA GZIGS PA'AM,
MA GSAN PA'AM,

MA DGONGS PA DANG, RNAM PAR MI MKHYEN PA MI MNGA' BAS BCOM LDAN
'DAS NYID KYIS BKA' STZAL DU GSOL, BCOM LDAN 'DAS KYIS BKA' STZAL
PA, RIGS KYI BU, CHOS KYI

RNAM GRANGS 'DI YI GER 'BRI BA DANG, YI GER 'BRIR 'JUG PA DANG,
KLOG PA DANG, MCHOD PA DANG, YANG DAG PAR STON PA DANG, 'DON PA
NDANG, KHA TON DU BYED PA LAS BSOD


@440A *, ,NAMS 'THOB PAR 'GYUR BA GANG YIN PA DE NI DPES BRJOD
PAR YANG MI NUS SO, ,DE CI'I PHYIR ZHE NA, GOS DANG, RGYAN DANG,
DBYIG DANG, GSER DANG,

NOR BU DANG, MU TIG DAG GIS SEMS CAN THAMS CAD KYI BSAM PA JI LTA
BA BZHIN DU YONGS SU RDZOGS PAR BYAS TE RTZER BCUG KYANG SEMS CAN
DE DAG SKYE BA DANG, RGA BA

DANG, NA BA DANG, 'CHI BA DANG, MYA NGAN DANG, SMRE SNGAGS 'DON
PA DANG, SDUG BSNGAL BA DANG, YID MI BDE BA DANG, 'KHRUG PA DAG
LAS YONGS SU THAR PAR MI 'GYUR BA

NYID YIN ZHING, LO 'BUM DU 'DOD PA'I YON TAN LNGA PO DAG GIS
RTZER BCUG KYANG SEMS CAN DE DAG SEMS CAN DMYAL BA DANG, DUD
'GRO'I SKYE GNAS DANG, GSHIN RJE'I

'JIG RTEN DANG, YI DVAGS KYI YUL DAG LAS YONGS SU THAR PAR MI
'GYUR BA NYID DE, SEMS CAN RNAMS KYI PHYIR CHOS KYI RNAM GRANGS
'DI NYAN CING MCHOD PA BYED PA DANG,

YANG DAG PAR BSTAN TE, DE'I DON KYANG MNYAN CING NAN TAN GYIS
SGRUB PAR BYED PA NI SKYE BA DANG, RGA BA DANG, NA BA DANG, 'CHI
BA DANG, MYA NGAN DANG, SMRE SNGAGS 'DON

PA DANG, SDUG BSNGAL BA DANG, YID MI BDE BA DANG, 'KHRUG PA DAG
DANG, SEMS CAN DMYAL BA DANG, DUD 'GRO'I SKYE GNAS DANG, GSHIN
RJE'I 'JIG RTEN THAMS


@440B CAD LAS YONGS SU THAR BAR KHO NAR 'GYUR BAS DE'I PHYIR DE
BZHIN GSHEGS PAS 'DI'I BSOD NAMS KYI CHED KYI DPE MI MDZAD DO,
,RIGS KYI BU, GANG GIS CHOS KYI RNAM GRANGS

'DI DANG, CHOS SMRA BA DANG, 'DZIN PA DANG, KLOG PA DANG, YI GER
'BRI BA DANG, MCHOD PA BYED PA DANG, GANG GI PHYIR DBYIG YUNGS
'BRU TZAM YONGS SU GTONG BAR BYED DAM, ME

TOG GCIG GAM, 'BRAS BU GCIG GAM, BA DAN NAM, ROL MO'I SGRA 'AM,
SPOS SAM, GOS SAM, RGYAN GCIG TZAM ZHIG YONGS SU GTONG BAR BYED
DAM, YI GER 'BRI

BA'AM; YI GER 'BRIR 'JUG GAM, 'CHANG NGAM, KLOG GAM, MCHOD PA
BYED DAM, YANG DAG PAR STON TAM, BSNYEN BKUR BYED DAM, GZHAN DAG
LA'ANG RGYA CHER YANG DAG PAR

RAB TU STON PAR BYED PA GANG YIN PA DANG, GANG GIS DE BZHIN
GSHEGS PA 'KHOR DANG BCAS PA MNGON SUM DU BZHUGS PA LA LO 'BUM DU
ME TOG DANG, BDUG SPOS DANG, SPOS

DANG; ME TOG PHRENG DANG, BYUG PA DANG, GDUGS DANG, RGYAL MTSAN
DANG, BA DAN DAG GIS MCHOD PAS MCHOD PAR BYED, RJE PAR BYED CING,
BDE BA'I YO BYAD THAMS CAD KYIS

BSNYEN BKUR BYED PA DANG, GTZUG LAG KHANG DANG, 'CHAGS DANG,
SKYED MOS TSAL DAG BYED DU BCUG GAM, DE BZHIN GSHEGS PA'I PHYIR
RIN PO CHE SNA BDUN GYI MCHOD RTEN


@441A *, ,'PHANG DU DPAG TSAD PHYED PA BRGYA'AM STONG BYED DU
BCUG STE, DE DAG LA LO 'BUM DU MCHOD PA DAG GIS MCHOD PAR BYED PA
BAS, GANG CHOS KYI RNAM

GRANGS 'DI YI GER 'BRI BA DANG, YI GER 'BRIR 'JUG PA DANG, 'CHANG
BA DANG, KLOG PA DANG, 'DON PA DANG, MCHOD PA BYED PA DANG, YANG
DAG PAR STON PA DE NI, DE PAS CHOS BSOD

NAMS MNGON PAR 'DU BYA BA CHES MANG DU SKYE BAR 'GYUR GYI, DE
BZHIN GSHEGS PA LA MNGON SUM DU MCHOD PA BYED PA DE NI DE LTA MA
YIN LA, SEMS CAN THAMS CAD LA SBYIN

PA BYIN ZHING 'DOD PA'I YON TAN LNGA PO DAG GIS RTZER BCUG PA'ANG
DE LTA MA YIN NO, ,DE LTA BAS NA, RIGS KYI BU DANG, RIGS KYI BU
MO DANG, RGYAL PO DANG, RGYAL BU DANG,

BLON PO CHEN PO DANG, BLON PO DE DAG GIS RTAG PAR RGYUN DU CHOS
KYI RNAM GRANGS 'DI MCHOD PAR BYA'O, ,GANG CHOS KYI RNAM GRANGS
'DI SGROG PAR BYED PA DANG, RJOD PAR BYED PA

DANG, DON KYANG NYE BAR SGRUB PAR BYED PA'I DGE BA'I BSHES GNYEN
DE DAG LA'ANG DE BZHIN GSHEGS PA NYID DU 'DU SHES BSKYED PAR BYA
ZHING, DE DAG GIS BSNYEN BKUR BYAS

TE CHOS KYI RNAM GRANGS 'DI MNYAN PAR BYA, GZUNG BAR BYA, BCANG
BAR BYA, BKLAG PAR BYA, YID LA BYA ZHING 'DI LTAR SEMS BSKYED PAR
BYA STE, BDAG CAG DON MED PA LA DON


@441B 'DU SHES PA DANG, MI RTAG PA LA RTAG PAR 'DU SHES PA DANG,
SDUG BSNGAL BA LA BDE BAR 'DU SHES SHING, LAM MA YIN PAR ZHUGS PA
LA LAM NYE BAR STON PA GANG YIN PA DANG,

BDAG CAG SEMS CAN DMYAL BA DANG, DUD 'GRO'I SKYE GNAS DANG, GSHIN
RJE'I 'JIG RTEN LAS YONGS SU THAR PAR BYA BA'I PHYIR DE BZHIN
GSHEGS PA'I MDZAD PA GANG YIN PA DE

NI BDAG CAG GIS RNYED PA LEGS PAR RNYED DO SNYAM DU SEMS BSKYED
PAR YANG BYA'O, ,SPYAN RAS GZIGS DBANG PHYUG GIS GSOL PA, BCOM
LDAN 'DAS, CHOS KYI RNAM GRANGS

'DI NI SEMS CAN THAMS CAD LA DE BZHIN GSHEGS PA'I MDZAD PA MDZAD
PA CHEN POS YANG DAG PAR BSHAD LAGS SO, ,BCOM LDAN 'DAS KYIS BKA'
STZAL PA, RIGS KYI BU,

CHOS KYI RNAM GRANGS 'DI NI PHYI MA'I DUS PHYI MA'I TSEN LHO
PHYOGS KYI RGYUD NA SPYOD PAR 'GYUR TE, DER YANG DGE SLONG DANG,
DGE SLONG MA DANG, DGE BSNYEN DANG, DGE BSNYEN MA DANG,

RGYAL PO DANG, RGYAL BU DANG, BLON PO CHEN PO DANG, BLON PO SNOD
DU GYUR PA, MCHOD PA BYED PA, 'DZIN PAR BYED PA, KLOG PAR BYED PA
DAG 'BYUNG BAR 'GYUR ZHING, DANG PAR 'GYUR,

YID CHES PAR 'GYUR RO, ,GAL TE BYANG DANG, SHAR DANG, NUB PHYOGS
KYI RGYUD DAG NA SPYOD PAR 'GYUR NA'ANG DE NA GANG DAG NYAN PAR
MI BYED PA DANG, DAD PAR MI BYED PA DANG, YID


@442A *, ,CHES PAR MI BYED PA DANG, MCHOD PAR MI BYED PA DANG,
BRTZON 'GRUS ZHAN PA DANG, BRJED NGES PA DANG, BU SMAD DANG, BRAN
MO DANG, LONGS SPYOD DANG,

DBANG PHYUG DANG, BZHAD GAD DANG, 'JO SGEG DANG, BRO DANG, GAR
DANG, GLU SNA TSOGS KYIS RNAM PAR G-YENGS SHING, PHRAG DOG DANG,
SER SNA'I DRAN PAS NYAN PAR MI BYED

PA'I SEMS CAN DE DAG NI BDUD KYI LAS LA MNGON PAR BRTZON PA YIN
TE, DE DAG NI SKYE BA DANG, RGA BA DANG, NA BA DANG, 'CHI BA
DANG, MYA NGAN DANG, SMRE SNGAGS 'DON PA DANG,

SDUG BSNGAL BA DANG, YID MI BDE BA DANG, 'KHRUG PA DAG DANG, SEMS
CAN DMYAL BA DANG, DUD 'GRO'I SKYE GNAS DANG, GSHIN RJE'I 'JIG
RTEN DANG, YI DVAGS KYI YUL

RNAMS LAS YONGS SU MI THAR PA KHO NAR 'GYUR RO, ,DE LTA BAS NA,
RIGS KYI BU DANG, RIGS KYI BU MO BDAG NYID NGAN SONG THAMS CAD
LAS YONGS SU THAR PAR 'DOD PA DE DAG

GIS BSNYEN BKUR BYAS TE CHOS KYI RNAM GRANGS 'DI MCHOD PAR BYA
ZHING, GZHAN DAG LA YANG DAG PAR BSTAN PAR BYA, YID LA'ANG GZUNG
BAR BYA'O, ,KHRAG KHRUG DANG, 'KHRUG

KLOG DANG, RMI LAM NGAN PA DANG, LTAS NGAN PA DAG DANG, DUS MA
YIN PAR 'CHI BA DANG, GNAG NAD DANG, PHYUGS NA DANG, MI NAD DAG
DANG, NAD DANG, 'JIGS PA DANG,


@442B GNOD PA SNA TSOGS DAG LA'ANG CHOS KYI RNAM GRANGS 'DI MCHOD
PA BYAS TE BKLAG PAR BYA'O, ,RGYAL MTSAN BTZUGS PA ME TOG DANG,
BDUG SPOS DANG, SPOS DANG, ROL MO'I SGRA

SNA TSOGS DAG GIS MCHOD CING PHYOGS BZHIR GTOR MA GTOR LA ME TOG
DANG, BDUG SPOS DANG, SPOS DAG GIS PHYAG BYAS TE 'JUG PAR BYAS
NA, DER YAMS KYI NAD DANG, GNOD

PA DANG, 'GO BA'I NAD THAMS CAD KYANG RAB TU ZHI BAR 'GYUR RO,
,DE NAS DE'I TSE BCOM LDAN 'DAS KYIS TSIGS SU BCAD PA 'DI DAG
BKA' STZAL LA TO, ,SNGON GYI SRID PAR 'DREN PAS

GANG GSUNGS SHING, ,SEMS CAN THAMS CAD RJES SU GZUNG BA'I PHYIR,
,DA LTAR NGAS KYANG KHYOD LA BSHAD PA YI, ,TING 'DZIN 'DI NI
GZUNG ZHIG KUN DGA' PO, ,SANGS RGYAS CHOS DANG

DGE 'DUN DKON MCHOG LA, ,GANG GIS KHAMS GSUM SBYIN PAR BYIN PA
BAS, ,MDO SDE 'DI LA MCHOD PA BYAS NA NI, ,SBYIN PAS DE YID DPER
YANG MI PHOD DO, ,GANG GIS SANGS RGYAS LA

NI DAD BYAS TE, ,TSAD MED GTZUG LAG KHANG DAG BRTZIGS PA BAS,
,GANG ZHIG MDO 'DI 'DZIN PA GANG YIN PA, ,DE NI DE BAS BSOD NAMS
MANG POR 'GYUR, ,GANG ZHIG ME TOG GCIG

TZAM 'THOR BYED CING, ,GOS DANG PHRENG BA BYUG PA DE BZHIN TE,
,TING 'DZIN 'DI LA BSNYEN BKUR BYED GYUR NA, ,BSOD NAMS TSOGS
CHAR SNGA MA DE MI 'GYUR, ,GANG GIS MDO SDE 'DI LA


@443A *, ,MCHOD PA'I PHYIR, ,KARSHA PA nI'I SBYIN PA SBYIN BYED
CING, ,BYANG CHUB PHYIR NI BYAMS PA'I SEMS BSKYED NA, ,DE NI DE
BAS BSOD NAMS MANG PO 'THOB, ,BYANG

CHUB SEMS DPA' GANG GIS SEMS CAN LA, ,TING 'DZIN 'DI BSHAD LUNG
PHOG DE BZHIN DU, ,BLA MED BYANG CHUB PHYIR NI BKOD GYUR NA, ,DE
YI BSOD NAMS DPER YANG MI BZOD

'GYUR; ;DE LTAS PHAN YON 'DI DAG THOS NAS KYANG, ,SEMS CAN KUN LA
DE BZHIN BYAMS BYAS TE, ,MDO 'DI GZUNG ZHING YI GER BRI BAR BYA,
,BKLAG PAR BYA ZHING DE BZHIN BSHAD

PAR BYA; ;RGA DANG DE BZHIN NA 'CHIS GNOD GYUR CING, ,SDUG BSNGAL
RAB DRAG BRGYA YIS YONGS GDUNGS LA, ,SEMS DMYAL YI DVAGS RNAMS SU
SKYE BA NA, ,PHYI MA'I DUS NA 'GYOD

PAR GYUR TA RE, ,'CHI BA'I DUS NA YID SKRAG 'JIGS GYUR LA, ,YANG
DANG YANG DU SNGAM PA 'DOD BYED CING, ,BDAG GI DPUNG GNYEN SKYABS
SU 'GYUR BA ZHES, ,BYIS PA'I BLO CAN PHAN

TSUN RTOG GA RE, ,GANG PHYIR DE BZHIN GSHEGS PA MA MCHOD CING,
,SANGS RGYAS CHOS DANG DGE 'DUN NOR 'PHROG PA, ,MI ZAD GSHIN
RJE'I 'JIG RTEN KHRID 'GYUR ZHING, ,PHYIN

CHAD RTAG TU SKYABS 'GYUR 'GA' YANG MED, ,BU SMAD YOD MIN NYE DU
RTZA LAG MED, ,YUL 'KHOR YOD MIN BZHAD GAD 'JO SGEG MED, ,NOR
DANG 'BRU DANG DE BZHIN GOS DANG RGYAN, ,


@443B KUN SPANGS SDUG BSNGAL YANG DANG YANG MI ZAD, ,TING 'DZIN
'DI LA DAD PAR MA BYAS PAS, ,DE 'DRA'I SDUG BSNGAL MI ZAD MYONG
'GYUR BAS, ,SDUG BSNGAL 'DI DANG PHAN YON DE THOS NA, ,

BYIS PA'I BLO YANG SU ZHIG DAD MI SKYED, ,DE PHYIR RTAG TU DGE
SLONG PHA MA DANG, ,DGE BSNYEN RNAMS DANG RGYAL POS KHOR ZUG
DANG, ,MDO SDE 'DI NI RTAG TU GZUNG BYA ZHING, ,'DZIN PA LA YANG

RTAG TU BSNYEN BKUR BYA, ,DE NAS BCOM LDAN 'DAS LA TSE DANG LDAN
PA KUN DGA' BOS 'DI SKAD CES GSOL TO, ,BCOM LDAN 'DAS, BDAG GIS
CHOS KYI RNAM GRANGS 'DI GZUNG

LAGS TE, STON PA'I 'DU SHES KYIS BCANG BAR BGYI ZHING SEMS CAN
THAMS CAD LA YANG DAG PAR BSTAN PAR BGYI LAGS SO, ,BCOM LDAN 'DAS
KYIS BKA' STZAL PA, KUN DGA'

BO; GAL TE KHYOD KYIS NGAS CHOS GANG BSTAN PA MNYAN TE KUN BZUNG
BA DE DAG THAMS CAD 'PHANG BAR MI BYED, KLOG PAR MI BYED, RGYAS
PAR MI BYED KYANG, DES NI KHYOD KYIS NGA LA

NYES PA BYAS PAR MI 'GYUR ZHING GUS PAR MA MNYAN PAR YANG MI
'GYUR LA, NYAN THOS NYID MA YIN PAR YANG MI 'GYUR GYI, CHOS KYI
RNAM GRANGS 'DI 'CHANG PAR MI BYED, KLOG PAR MI BYED,

MCHOD PAR MI BYED, YANG DAG PAR STON PAR MI BYED, YID LA MI BYED
NA NI DES NA KHYOD KYIS NGA LA NYES PA BYAS PAR 'GYUR ZHING GUS
PAR MA MNYAN PAR YANG 'GYUR LA, NYAN THOS


@444A *, ,NYID YIN PAR YANG MI 'GYUR RO, ,KUN DGA' BO, DE LTA BAS
NA, KHYOD KYIS PHU DUD BYAS TE CHOS KYI RNAM GRANGS 'DI BCANG BAR
BYA'O, ,D'I NI PHYI MA'I DUS

PHYI MA'I TSE NA SEMS CAN THAMS CAD LA DE BZHIN GSHEGS PA'I BLA
NA MED PA YANG DAG PAR RDZOGS PA'I BYANG CHUB KYIS DE BZHIN
GSHEGS PA'I MDZAD PA BYED PAR 'GYUR RO, ,

BCOM LDAN 'DAS KYIS CHOS KYI RNAM GRANGS 'DI BSHAD PA NA SROG
CHAGS DRUG KHRI LAN PA MED PAR ZAG PA RNAMS LAS SEMS RNAM PAR
GROL LO, ,BYANG CHUB SEMS DPA'

BDUN BRGYAS NI TING NGE 'DZIN THOB PAR 'GYUR TO, ,LNGA BRGYAS NI,
SANGS RGYAS KYI ZHING THA DAD PAR SKYE BAR LUNG BSTAN PA THOB PAR
GYUR TO, ,SROG CHAGS DGU KHRI NI, NYON MONGS

PA THAMS CAD LAS RNAM PAR GROL TE MI KHOM PA DANG, NGAN SONG
DANG, NGAN 'GRO THAMS CAD SPANGS SO, ,DE NAS BCOM LDAN 'DAS LA
BYANG CHUB SEMS DPA' SEMS DPA'

CHEN PO 'PHAGS PA SPYAN RAS GZIGS DBANG PHYUG GIS YANG 'DI SKAD
CES GSOL TO, ,BCOM LDAN 'DAS, CHOS KYI RNAM GRANGS 'DI NI, SLAD
MA'I DUS SLAD MA'I TSE NA RIGS

KYI BU DANG, RIGS KYI BU MO NYAN PAR BGYID PA DANG, 'DZIN PAR
BGYID PA DANG, RI MOR BGYID PA DANG, MCHOD PAR BGYID PA DE DAG
DANG, YI GER 'BRI BAR BGYID PA DE DAG


@444B LA DE BZHIN GSHEGS PA'I MDZAD PA BGYID PAR 'GYUR TE, DE DAG
KYANG JI LTA BU 'TSAL BA'I SANGS RGYAS KYI ZHING THA DAD PA DAG
TU LUNG BSTAN PA LAGS SO, ,SLAD MA'I DUS SLAD

MA'I TSE NA SEMS CAN GANG BZHAD GAD DANG, 'JO SGEG DANG, GAR
DANG, BRO DANG, GLU DANG, ROL MO'I SGRA DAG LA SNA TSOGS SU
G-YANG BA, 'DOD CHAGS DANG, ZHE SDANG DANG,

GTI MUG GI MUN PA CHE BA, RTZED MO LA DGA' BAR 'DU SHES PA, MI
RTAG PA LA RTAG PAR 'DU SHES PA, PHRAG DOG DANG, SER SNAS YONGS
SU ZIN CING, MCHOD PAR MI BGYID, RI

MOR MI BGYID, DAD PAR MI BGYID, GLO BA CHOS PAR MI BGYID, 'CHANG
BAR MI BGYID, KLOG PAR MI BGYID, NYAN PAR MI BGYID, NAN TAN GYIS
SGRUB PAR MI BGYID PA DE DAG NI NGAL

BA 'DI YID BYUNG BAR BGYIS SHING, SNGON GYI LAS KYI 'BRAS BU DE
YONGS SU BAS PAR BGYIS NAS SDUG BSNGAL BA YID MI BDE BA SNA TSOGS
DANG, SEMS CAN DMYAL BA'I SDUG BSNGAL

DAG NYAMS SU MYONG BAR 'GYUR ZHING, DE'ANG BSKAL PA BYE BA BRGYA
PHRAG DU MAR SDUG BSNGAL NYAMS SU MYONG NAS YANG SLAR SEMS CAN
DMYAL BA DANG, DUD 'GRO'I SKYE GNAS DANG, GSHIN

RJE'I 'JIG RTEN RNAMS SU SKYE BAR 'GYUR LAGS TE, MI DGE BA'I
BSHES GNYEN GYI DBANG GIS YUN RING POR RJES SU 'GYOD PAR 'GYUR
LAGS SO, ,DE LTA LAGS PAS NA, LUS DANG,


@445A *, ,NGAG DANG, YID LEGS PAR BSDAM PAR BGYI ZHING, SANGS
RGYAS DANG, CHOS DANG, DGE 'DUN DAG LA'ANG DAD PA MI PHYED PAR
BGYI, SEMS CAN THAMS

CAD LA'ANG BYAMS PA'I SEMS DANG, PHRAG DOG DANG, SER SNA DANG,
'CHAL BA'I TSUL KHRIMS YONGS SU SPANGS PA'I SEMS DANG, KHRO BA
YONGS SU SPANGS PA'I SEMS SU BGYI LAGS

SO; ;DE NAS JI LTAR LHAGS PA'I 'KHOR DE DAG GIS RANG RANG GI BSOD
NAMS MNGON PAR 'DU BYA BA DAG GIS DE BZHIN GSHEGS PA LA LHA'I ME
TOG DANG, BDUG SPOS DANG, SPOS DANG,

ME TOG PHRENG DANG, BYUG PA DANG, NA BZA' DANG, RGYAN DAG DANG,
AA LA LA ZHES CA CO DANG, GZHA'I SGRA DAG DANG, LHA'I SIL SNYAN
DANG, PHEG RDOB PA DANG, GLU DBYANGS DAG GI MCHOD

PA BYAS NAS, LAGS SO ZHES BYA BA GSOL TE, BCOM LDAN 'DAS, LEGS
SO, ,LEGS SO, ,SEMS CAN THAMS CAD KYI DON DANG, DE BZHIN GSHEGS
PA'I BSTAN PA YUN RING DU

GNAS PAR BGYI PA'I SLAD DU CHOS KYI RNAM GRANGS CHEN PO 'DI SHIN
TU LEGS PAR BKA' STZAL LAGS SO, ,DE NAS BCOM LDAN 'DAS LA TSE
DANG LDAN PA KUN DGA' BOS 'DI SKAD CES

GSOL TO, ,BCOM LDAN 'DAS, CHOS KYI RNAM GRANGS 'DI'I MING CI
LAGS, 'DI JI LTAR GZUNG BAR BGYI, BCOM LDAN 'DAS KYIS BKA' STZAL
PA, KUN DGA' PO, DE'I PHYIR KHYOD


@445B KYIS CHOS KYI RNAM GRANGS 'DI DE BZHIN GSHEGS PA THAMS CAD
KYIS RJES SU GNANG BA DANG, BYANG CHUB SEMS DPA'I SA GNON PA ZHES
BYA BAR YANG ZUNGS SHIG ,RDZU 'PHRUL GYI RNAM PAR

'PHRUL PA 'DUS PA CHEN PO ZHES BYA BAR YANG ZUNGS SHIG ,DE BZHIN
GSHEGS PA THAMS CAD KYI BYIN GYI RLABS SEMS CAN LA GZIGS SHING
SANGS RGYAS KYI ZHING GI BKOD PA KUN TU STON PA

ZHES BYA BAR YANG ZUNGS SHIG ,BCOM LDAN 'DAS KYIS DE SKAD CES
BKA' STZAL NAS 'PHAGS PA SPYAN RAS GZIGS DBANG PHYUG DANG, 'JAM
DPAL DANG, LAG NA RDO RJE LA SOGS PA

BYANG CHUB SEMS DPA' SEMS DPA' CHEN PO DE DAG THAMS CAD DANG,
NYAN THOS CHEN PO DE DAG THAMS CAD DANG, BRGYA BYIN DANG, TSANGS
PA DANG, 'JIG RTEN SKYONG BA DE DAG THAMS CAD

DANG, RGYAL PO CHEN PO BZHI DANG, GNOD SBYIN CHEN MO DPE MED MA
DANG, DRI MED 'OD DANG, 'OD CAN MA DANG, 'JIGS BYED MA DANG, DPAL
LDAN MA DANG, DUNG CAN MA DANG, 'PHROG MA LA

SOGS PA DE DAG DANG, LHA DANG, KLU DANG, GNOD SBYIN DANG, DRI ZA
DANG, LHA MA YIN DANG, NAM MKHA' LDING DANG, MI 'AM CI DANG, LTO
'PHYE CHEN PO DE DAG THAMS CAD DANG, THAMS

CAD DANG LDAN PA'I 'KHOR JI LTAR LHAGS PA DE DAG DANG, DGE SLONG
DANG, DGE SLONG MA DANG, DGE BSNYEN DANG, DGE BSNYEN MA'I 'KHOR
RNAMS YI RANG STE BCOM LDAN 'DAS KYIS


@446A *, ,GSUNGS PA LA MNGON PAR BSTOD DO, ,'PHAGS PA DE BZHIN
GSHEGS PA THAMS CAD KYI BYIN GYI RLABS SEMS CAN LA GZIGS SHING
SANGS RGYAS KYI ZHING GI

BKOD PA KUN TU STON PA ZHES BYA BA THEG PA CHEN PO'I MDO RDZOGS
SO,, ,,RGYA GAR GYI MKHAN PO DZI NA MI TRA DANG, SU RENDRA BO DHI
DANG, ZHU CHEN GYI LO TZA BA BANDHE YE SHES SDES ZHUS

TE GTAN LA PHAB PA, BANDE KLU'I RGYAL MTSAN GYIS BSGYUR CING ZHUS
TE GTAN LA PHAB PA, 
