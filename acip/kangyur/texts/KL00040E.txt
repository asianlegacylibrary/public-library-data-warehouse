@438B ,,RGYA GAR SKAD DU,
MAH'A K'A SHYA PA S'U TRA, BOD SKAD DU, 'OD SRUNG CHEN

PO'I MDO, 'PHAGS PA DKON MCHOG GSUM LA GUS PAS PHYAG 'TSAL LO,
,'DI SKAD BDAG GIS THOS PA'I DUS GCIG NA, RGYAL PO'I KHAB 'OD
MA'I TSAL KA LANDA KA'I GNAS NA

BZHUGS SO, ,DE'I TSE DE'I DUS NA TSE DANG LDAN PA 'OD SRUNG CHEN
PO PI BYA LA'I PHUG NA BZHUGS TE, NAD DAM POS GZIR ZHING SDUG
BSNGAL BAR GYUR TO, ,DE NAS BCOM LDAN 'DAS

SROD LA'I DUS SU SO SOR THAMS CAD RTOG CING BZHUGS SO, ,TSE DANG
LDAN PA 'OD SRUNG CHEN PO GA LA BA DER GSHEGS SHING NYE BAR
GSHEGS TE GDAN BSHAMS PA LA BZHUGS TE,

BZHUGS NAS YANG BCOM LDAN 'DAS KYIS TSE DANG LDAN PA 'OD SRUNG
CHEN PO LA 'DI SKAD CES BKA' STZAL TO, ,'OD SRUNG, KHYOD JI LTAR
BZA' BA 'DOD DAM, JI LTAR SDUG BSNGAL MYONG, JI


@439A *, ,LTAR ZHI BAR 'GYUR, ZHI BAR BYED PA'I THABS KYIS MI
ZHI BA MA YIN NO, ,DE NAS TSE DANG LDAN PA 'OD SRUNG CHEN POS
GSOL PA, BTZUN PA, BDAG NI BZA'

BA DANG, BTUNG BA LA MI SRED PAR GYUR, BDAG NAD DAM POS GZIR BAR
GYUR TE, ZHI BA'AM, MI ZHI BAR 'GYUR, ZHI BAR BYED PA'I THABS
MDZAD DU GSOL, BYANG CHUB KYI YAN LAG

BDUN PO 'DI NGAS LEGS PAR BSHAD PAR BYA'O, ,DE MANG DU BSGOMS
PAR BYAS PA NA, MNGON PAR SHES PA DANG, BYANG CHUB PA DANG, MYA
NGAN LAS 'DAS PAR GYUR TO, ,BDUN PO

GANG ZHE NA, DRAN PA YANG DAG BYANG CHUB KYI YAN LAG 'DI, 'OD
SRUNG, NGAS YANG DAG PA'I BYANG CHUB KYI YAN LAG TU BSHAD DO,
,DE MANG DU BSGOMS PAR BYAS PA NA, MNGON PAR

SHES PA DANG, BYANG CHUB PA DANG, MYA NGAN LAS 'DAS PAR GYUR TO,
,YANG 'OD SRUNG, NGAS CHOS RNAM PAR 'BYED PA YANG DAG PA'I BYANG
CHUB KYI YAN LAG TU BSHAD DO, ,DE

MANG DU BSGOMS PAR BYAS PA NA, MNGON PAR SHES PA DANG, BYANG
CHUB PA DANG, MYA NGAN LAS 'DAS PAR GYUR TO, ,YANG 'OD SRUNG,
NGAS BRTZON 'GRUS YANG DAG BYANG CHUB

KYI YAN LAG TU BSHAD DO, ,DE MANG DU BSGOMS PAR BYAS PA NA,
MNGON PAR SHES PA DANG, BYANG CHUB PA DANG, MYA NGAN LAS 'DAS
PAR GYUR TO, ,YANG 'OD SRUNG, NGAS DGA'


@439B BA YANG DAG BYANG CHUB KYI YAN LAG TU BSHAD DO, ,DE MANG
DU BSGOMS PAR BYAS PA NA, MNGON PAR SHES PA DANG, BYANG CHUB PA
DANG, MYA NGAN LAS 'DAS PAR GYUR TO, ,YANG 'OD

SRUNG; NGAS SHIN TU SBYANGS PA YANG DAG BYANG CHUB KYI YAN LAG
TU BSHAD DO, ,DE MANG DU BSGOMS PAR BYAS PA NA, MNGON PAR SHES
PA DANG, BYANG CHUB PA DANG, MYA NGAN LAS 'DAS

PAR GYUR TO, ,YANG 'OD SRUNG, NGAS TING NGE 'DZIN YANG DAG BYANG
CHUB KYI YAN LAG TU BSHAD DO, ,DE MANG DU BSGOMS PAR BYAS PA NA,
MNGON PAR SHES PA DANG, BYANG CHUB PA

DANG; MYA NGAN LAS 'DAS PAR GYUR TO, ,YANG 'OD SRUNG, NGAS BTANG
SNYOMS YANG DAG BYANG CHUB KYI YAN LAG TU BSHAD DO, ,DE MANG DU
BSGOMS PAR BYAS PA NA, MNGON PAR

SHES PA DANG, BYANG CHUB PA DANG, MYA NGAN LAS 'DAS PAR GYUR TO,
,'OD SRUNG, 'DI NI BYANG CHUB KYI YAN LAG BDUN TE NGAS BSHAD DO,
,DE MANG DU BSGOMS PAR BYAS PA NA, MNGON

PAR SHES PA DANG, BYANG CHUB PA DANG, MYA NGAN LAS 'DAS PAR GYUR
TO, ,BCOM LDAN 'DAS DE BZHIN GSHEGS PAS GSUNGS PA'I BYANG CHUB
KYI YAN LAG LA BSLAB PAR BYA'O, ,

BCOM LDAN 'DAS KYI DE SKAD CES BKA' STZAL PA DANG, TSE DANG LDAN
PA 'OD SRUNG CHEN PO BCOM LDAN 'DAS KYIS GSUNGS PA LA MNGON PAR
BSTOD DO, ,DE MA THAG TU NAD ZHI BAR


@440A *, ,GYUR NAS, TSE DANG LDAN PA 'OD SRUNG CHEN PO LANGS SO,
,TSE DANG LDAN PA 'OD SRUNG CHEN PO'I NANG ZHI BAR GYUR TO,
,GNAS BRTAN 'OD SRUNG CHEN PO'I MDO RDZOGS

SO;; ;;PAndI TA CHEN PO A'A NANTA SHR'I'I ZHAL SNGA NAS, MANG DU
THOS PA'I LO TZTSA BA SH'AKYA'I DGE SLONG NYI MA RGYAL MTSAN
DPAL BZANG POS SKAD GNYIS SMRA BA RNAMS KYI

GDAN SA; GTZUG LAG KHANG CHEN PO DPAL THAR PA GLING DU BSGYUR
CING ZHUS TE GTAN LA PHAB PA'O, ,SA'I STENG DU NYI MA DANG, ZLA
BA LTAR GYUR CIG,