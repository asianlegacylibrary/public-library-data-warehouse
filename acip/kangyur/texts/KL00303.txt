@196A ,,RGYA GAR SKAD DU, SHR'I LA SAm
YUKTA S'U TRA, BOD SKAD DU, TSUL KHRIMS YANG DAG PAR LDAN PA'I
MDO, THAMS CAD MKHYEN PA LA

PHYAG 'TSAL LO, ,'DI SKAD BDAG GIS THOS PA DUS GCIG NA, BCOM LDAN
'DAS MNYAN DU YOD PA NA RGYAL BU RGYAL BYED KYI TSAL MGON NA MED
ZAS SBYIN GYI KUN DGA' RA BA NA,

DGE SLONG GI DGE 'DUN CHEN PO BRGYA PHRAG PHYED DANG BCU GSUM
DANG THABS GCIG TU BZHUGS TE, DE'I TSE BCOM LDAN 'DAS KYIS DGE
SLONG RNAMS LA BKA' STZAL PA, DGE SLONG

DAG; SHES PA NI 'GRIB, SROG NI CHA DA, TSE'I 'DU BYED NI NGES PAR
'JOMS PAR 'GYUR NA, CI'I PHYIR BRTZON 'GRUS DANG, BRTUL BA BRTAN
POS SGRUB PAR MI BYED, MI'I

LUS NI SHIN TU RNYED PAR DKA' NA DE THOB NAS DES RNYED PA'I RGYAL
BA'I BSTAN PA LA RAB TU BYUNG BA'ANG RNYED NA THAR PA'I DON DANG
MI MTHUN PA DAG GIS BSLUS TE SDUG BSNGAL

BAR GYUR TA RE, DGE SLONG DAG ,SROG DANG BRAL ZHING SHI BA NI SLA
YI, TSUL KHRIMS NYAMS PA NI DE LTA MA YIN NO, ,DE CI'I PHYIR ZHE
NA, SROG DANG BRAL BA NI TSE 'DI NYID KYI SKYE BA ZAD


@196B PAR 'GYUR GYI, TSUL KHRIMS NYAMS SHING ZHIG PA NI SKYE BA
'BUM PHRAG BRGYA'I BAR DU RIGS DANG BRAL ZHING BDE BA SPANGS TE
RNAM PAR LTUNG BA NYAMS SU MYONG BAR 'GYUR RO, ,DE PHYIR STON

PAS TSUL KHRIMS RAB BSNGAGS BSHAD, ,TSUL KHRIMS LDAN PA SANGS
RGYAS 'BYUNG DANG PHRAD, ,TSUL KHRIMS LDAN PA RGYAN RNAMS KUN GYI
MCHOG ,TSUL KHRIMS 'BYOR BA DRI DANG BYUG

PA YIN, ,TSUL KHRIMS LDAN PA DGA' BA KUN GYI GNAS, ,TSUL KHRIMS
LDAN PA GDUNG BA SEL BA'I CHU, ,TSUL KHRIMS LDAN PA 'JIG RTEN KUN
GYIS BSTOD, ,TSUL KHRIMS DAG

GIS 'GRO BA DAM PA MNOS, ,JI LTAR SPRUL PA GDUG KLU CHEN NAG PO
YANG, ,TSUL KHRIMS CAN LA GNOD MED GZHAN CI SMOS, ,TSUL KHRIMS
LDAN PA'I DGE SLONG 'OD DANG LDAN, ,TSUL

KHRIMS LDAN PA GRAGS 'GYUR BDE BA THOB, ,TSUL KHRIMS LDAN PA MTHO
RIS 'GRO BA'I RGYU, ,TSUL KHRIMS BSRUNGS PAS MYA NGAN 'DA' THOB
'GYUR, ,JI LTAR MIG MED GZUGS

MTHONG MI RUNG LTAR, ,DE BZHIN TSUL KHRIMS MED NA CHOS MI MTHONG,
,JI LTAR RKANG MED LAM 'JUG GA LA NUS, ,DE BZHIN TSUL KHRIMS MED
NA THAR MI 'GYUR, ,JI LTAR BUM PA

BZANG PO RIN CHEN SNOD, ,DE BZHIN TSUL KHRIMS CHOS RNAMS SKYED
PA'I GZHI, ,JI LTAR BUM CHAG RIN CHEN SNOD MI RUNG, ,DE BZHIN
TSUL KHRIMS RAL PAS CHOS KUN GTUGS,


@197A *, ,DANG PO TSUL KHRIMS MED PAR GYUR PA DES, ,PHYI NAS MYA
NGAN 'DAS PA THOB SNYAM MAM, ,SNA DANG RNA RDUM LA SOGS PA GANG
YIN PA, DE LA ME LONG DAG NI

DGOS MI 'GYUR, ,RNA BAS MA THOS MIG SNGAR MA MTHONG BZHIN, ,BSTAN
SRUNG MI DE MTHO RIS 'GRO BAR 'GYUR, ,THOS MANG THOS LDAN THOS
SRUNG MTHO RIS NYID, ,BUD MED BSTAN

DU GA LA RUNG, ,RGYAL PO'I PHO BRANG GA LA DGA', ,DBU BA SNYING
PO GA LA YOD, ,LONGS SPYOD RTAG PA GA LA YIN, ,BUD MED DAG LA
RUNG BA MED, ,RGYAL SRID DAG LA DGA' BA MED, ,

DBU BA DAG LA SNYING PO MED, ,LONGS SPYOD DAG LA RTAG PA MED,
,LONGS SPYOD DAG NI 'BAB CHU BZHIN, ,GRU DE CI 'DRA KHYIM DE
'DRA, ,ME TOG CI 'DRA GZUGS DE BZHIN, ,SROG NI

CHU BUR 'DRA BA YIN, ,BCOM LDAN 'DAS KYIS DE SKAD CES BKA' STZAL
NAS, DGE SLONG DE DAG YI RANGS TE, BCOM LDAN 'DAS KYIS GSUNGS PA
LA MNGON PAR BSTOD DO, ,

TSUL KHRIMS YANG DAG PAR LDAN PA'I MDO RDZOGS SO,,