@449A RGYA GAR SKAD DU, A'ARYA AA TZI NA TYA BUDDHA BI shA YA NI RA DE
SH'A N'A MA MA H'A Y'A NA S'U TRA, BOD SKAD DU, 'PHAGS PA SANGS
RGYAS KYI YUL BSAM GYIS MI KHYAB PA BSTAN PA ZHES BYA BA THEG PA
CHEN

PO'I MDO, BAM PO DANG PO, SANGS RGYAS DANG BYANG CHUB SEMS DPA'
THAMS CAD LA PHYAG 'TSAL LO, ,'DI SKAD BDAG GIS THOS PA DUS GCIG
NA, BCOM LDAN 'DAS MNYAN YOD NA

RGYAL BU RGYAL BYED KYI TSAL MGON MED ZAS SBYIN GYI KUN DGA' RA
NA DGE SLONG STONG DU TSANG BA'I DGE 'DUN CHEN PO DANG, BYANG
CHUB SEMS DPA' KHRI DANG THABS GCIG TU BZHUGS TE,

'DOD PA NA SPYOD PA DANG, GZUGS NA SPYOD PA'I LHA'I BU RNAMS
DANG, GNAS GTZANG MA'I LHA'I BU RNAMS DANG YANG THABS GCIG GO ,DE
NAS BCOM LDAN 'DAS 'KHOR BRGYA STONG DU MAS


@449B YONGS SU BSKOR TE MDUN GYIS BLTAS NAS CHOS STON NO, ,YANG
DE'I TSE 'JAM DPAL GZHON NUR GYUR PA 'KHOR DE NYID DU 'DUS PAR
GYUR TE 'DUG GO ,LHA'I BU DPAL BZANG YANG 'KHOR DE NYID DU 'DUS

PAR GYUR TE 'DUG GO ,DE NAS BCOM LDAN 'DAS KYIS 'JAM DPAL GZHON
NUR GYUR PA LA 'DI SKAD CES BKA' STZAL TO, ,'JAM DPAL, NGAS KHYOD
LA BSKUL GYI, KHYOD KYIS CHOS DANG LDAN PA'I

GTAM LAS BRTZAMS TE, LHA'I 'KHOR 'DI DANG, BYANG CHUB SEMS DPA'
'DI DAG LA SPOBS PAR GYIS SHIG ,'JAM DPAL GYIS GSOL PA, BCOM LDAN
'DAS, BDAG GIS CI LAS BRTZAMS TE,

SPOBS PAR BGYI LAGS, BCOM LDAN 'DAS KYIS BKA' STZAL PA, 'JAM DPAL
KHYOD KYIS SANGS RGYAS KYI YUL LAS BRTZAMS TE SPOBS PAR GYIS SHIG
,GSOL PA, BCOM LDAN 'DAS,

SANGS RGYAS KYI YUL NI GANG MIG GI YUL MA LAGS PA DANG, GZUGS KYI
YUL MA LAGS PA DANG, RNA BA'I YUL MA LAGS PA DANG, SGRA'I YUL MA
LAGS PA DANG, SNA'I YUL MA LAGS PA DANG,

DRI'I YUL MA LAGS PA DANG, LCE'I YUL MA LAGS PA DANG, RO'I YUL MA
LAGS PA DANG, LUS KYI YUL MA LAGS PA DANG, REG BYA'I YUL MA LAGS
PA DANG, YID KYI YUL MA LAGS PA DANG,

CHOS KYI YUL MA LAGS PA DE SANGS RGYAS KYI YUL ZHES BGYI'O, ,BCOM
LDAN 'DAS, YUL KHYAD PAR MA MCHIS PA NI SANGS RGYAS KYI YUL LAGS
TE, BCOM LDAN 'DAS, RIGS KYI BU'AM,


@450A *, ,RIGS KYI BU MO SANGS RGYAS KYI YUL KHONG DU CHUD PAR
'TSAL BAS KHONG DU CHUD PA MA MCHIS PA'I TSUL DU SANGS RGYAS KYI
YUL 'DI LTAR KHONG DU CHUD PAR BGYI'O, ,

BCOM LDAN 'DAS, DE BZHIN GSHEGS PAS BYANG CHUB BRNYES PA'I YUL CI
LAGS, BKA' STZAL PA, 'JAM DPAL, LTA BAR 'GYUR BA MNYAM PA NYID
KYI PHYIR STONG PA NYID NI NGAS BYANG

CHUB THOB PA'I YUL LO, ,MTSAN MA MNYAM PA NYID KYI PHYIR MTSAN MA
MED PA NI YUL LO, ,KHAMS GSUM PA MNYAM PA NYID KYI PHYIR SMON PA
MED PA NI YUL LO, ,'DU BYED MNYAM PA NYID KYI

PHYIR MNGON PAR 'DU BYA BA MED PA NI YUL LO, ,'DUS BYAS MNYAM PA
NYID KYI PHYIR SKYE BA MED PA DANG, 'BYUNG BA MED PA DANG, 'DU
BYED PA MED PA NI YUL LO, ,GSOL PA, BCOM LDAN

'DAS; 'DUS MA BGYIS KYI YUL GANG LAGS, BKA' STZAL PA, 'JAM DPAL,
SEMS MED PA NI 'DUS MA BYAS KYI YUL LO, ,GSOL PA, BCOM LDAN 'DAS,
SEMS MA MCHIS

PA NI SANGS RGYAS KYI YUL LAGS TE, DE LA BRJOD PA MA MCHIS LAGS
SO, ,BRJOD PA MA MCHIS PA LA BSTAN PA MA MCHIS PA LAGS SO, ,BSTAN
PA MA MCHIS PA LA MNGON PAR BRJOD PA

MA MCHIS PA LAGS SO, ,BCOM LDAN 'DAS, MNGON PAR BRJOD PA MA MCHIS
PA'I YUL NI SANGS RGYAS KYI YUL LAGS SO, ,BKA' STZAL PA, 'JAM
DPAL, SANGS RGYAS KYI YUL


@450B GANG DU BTZAL BAR BYA, GSOL PA, BCOM LDAN 'DAS, SANGS RGYAS
KYI YUL NI SEMS CAN THAMS CAD KYI NYON MONGS PA RNAMS LAS YONGS
SU BTZAL BAR BGYI LAGS SO, ,DE CI'I SLAD DU ZHE NA,

BCOM LDAN 'DAS, 'DI LTA STE, SEMS CAN THAMS CAD KYI NYON MONGS PA
YONGS SU RTOGS PA NI NYAN THOS DANG, RANG SANGS RGYAS THAMS CAD
KYI YUL MA LAGS KYI, GANG 'DI SEMS CAN THAMS

CAD KYI NYON MONGS PA YONGS SU RTOGS PA DE NI SANGS RGYAS KYI YUL
LAGS PA'I SLAD DU'O, ,BKA' STZAL PA, 'JAM DPAL, SANGS RGYAS KYI
YUL LA 'JUG PA'AM, LDOG PA YOD DAM CE NA, 'DI

LTAR SANGS RGYAS KYI YUL SEMS CAN THAMS CAD KYI NYON MONGS PA
RNAMS LAS YONGS SU BTZAL, GSOL PA, BCOM LDAN 'DAS, SANGS RGYAS
KYI YUL NI 'JUG PA MA MCHIS, LDOG PA MA

MCHIS LAGS SO, ,BKA' STZAL PA, 'JAM DPAL, GAL TE SANGS RGYAS KYI
YUL 'JUG PA MED CING, LDOG PA MED NA, SANGS RGYAS KYI YUL JI LTAR
SEMS CAN THAMS CAD KYI NYON MONGS PA RNAMS

LAS YONGS SU SHES, GSOL PA, BCOM LDAN 'DAS, JI LTAR SANGS RGYAS
KYI YUL 'JUG PA MA MCHIS SHING, LDOG PA MA MCHIS PA DE BZHIN DU,
NYON MONGS PA DE DAG GI RANG BZHIN GANG

LAGS PA DE YANG 'JUG PA MA MCHIS SHING, LDOG PA MA MCHIS PA LAGS
SO, ,BKA' STZAL PA, 'JAM DPAL, NYON MONGS PA RNAMS KYI RANG BZHIN
JI LTA BU, GSOL PA, BCOM LDAN 'DAS,


@451A *, ,SANGS RGYAS KYI YUL GYI RANG BZHIN GANG LAGS PA DE NYID
NYON MONGS PA THAMS CAD KYI RANG BZHIN LAGS SO, ,BCOM LDAN 'DAS,
GAL TE NYON MONGS PA RNAMS

KYI RANG BZHIN YANG GZHAN DU GYUR LA, SANGS RGYAS KYI YUL GYI
RANG BZHIN YANG GZHAN ZHIG LAGS NA NI, DE BZHIN GSHEGS PAS CHOS
THAMS CAD MNYAM PA NYID DU MNGON PAR

RDZOGS PAR SANGS RGYAS SO, ,ZHES KYANG BSTAN PAR MI 'GYUR BA ZHIG
LA, BCOM LDAN 'DAS, 'DI LTAR NYON MONGS PA RNAMS KYI RANG BZHIN
GANG LAGS PA DE NYID SANGS RGYAS KYI YUL GYI RANG

BZHIN LAGS TE, DE'I SLAD DU DE BZHIN GSHEGS PAS CHOS THAMS CAD
MNYAM PA NYID DU MNGON PAR RDZOGS PAR SANGS RGYAS SO, ,ZHES STON
LAGS SO, ,BKA' STZAL PA, 'JAM DPAL,

KHYOD KYIS DE BZHIN GSHEGS PA MNYAM PA NYID DU GANG GIS GNAS PA
SHES SAM, GSOL PA, BCOM LDAN 'DAS, 'TSAL LAGS SO, ,BKA' STZAL PA,
'JAM DPAL, DE BZHIN GSHEGS

PA MNYAM PA NYID GANG GIS GNAS, ,GSOL PA, BCOM LDAN 'DAS, BYIS PA
SO SO'I SKYE BO RNAMS MNYAM PA NYID GANG LA GNAS NAS 'DOD CHAGS
DANG, ZHE SDANG DANG, GTI MUG KUN DU

'BYUNG BA'I MNYAM PA NYID DES DE BZHIN GSHEGS PA GNAS LAGS SO,
,BKA' STZAL PA, 'JAM DPAL, BYIS PA SO SO'I SKYE BO RNAMS MNYAM PA
NYID GANG LA GNAS TE 'DOD CHAGS


@451B DANG; ZHE SDANG DANG, GTI MUG KUN DU 'BYUNG, GSOL PA, STONG
PA NYID DANG, MTSAN MA MA MCHIS PA DANG, SMON PA MA MCHIS PA
MNYAM PA NYID LA GNAS PA RNAMS KYI MNYAM PA NYID DES DE

BZHIN GSHEGS PA GNAS LAGS SO, ,BKA' STZAL PA, 'JAM DPAL, CI STONG
PA NYID LA 'DOD CHAGS DANG, ZHE SDANG DANG, GTI MUG YOD DAM, GSOL
PA, BCOM LDAN 'DAS, MCHIS

PA GANG GIS STONG PA NYID MCHIS PA'I MCHIS PA DES 'DOD CHAGS
DANG, ZHE SDANG DANG, GTI MUG RNAMS MCHIS LAGS SO, ,BKA' STZAL
PA, 'JAM DPAL, YOD PA GANG GIS STONG PA NYID

YOD CING, YOD PA GANG GIS 'DOD CHAGS DANG, ZHE SDANG DANG, GTI
MUG RNAMS YOD, GSOL PA, BCOM LDAN 'DAS, YI GE DANG, SKAD DANG,
SGRA DANG, BRJOD PA'I MCHIS PAS STONG PA

NYID MCHIS LAGS SO, ,YI GE DANG, SKAD DANG, SGRA DANG, BRJOD PA
MCHIS PAS 'DOD CHAGS DANG, ZHE SDANG DANG, GTI MUG RNAMS MCHIS
LAGS SO, ,GSOL PA, BCOM LDAN 'DAS

KYIS 'DI SKAD DU, DGE SLONG DAG ,MA SKYES PA DANG, MA BYUNG BA
DANG, MA BYAS PA DANG, MNGON PAR 'DUS MA BYAS PA DANG, MNGON PAR
'DU MI BYED PA NI YOD DE, DGE SLONG DAG, MA SKYES PA DANG,

MA BYUNG BA DANG, MA BYAS PA DANG, MNGON BAR 'DUS MA BYAS PA
DANG, MNGON PAR 'DU MI BYED PA NI MED PA MA YIN NO, ,DGE SLONG
DAG ,GAL TE MA SKYES PA DANG, MA BYUNG BA DANG, MA BYAS PA DANG,


@452A *, ,MNGON PAR 'DUS MA BYAS PA DANG, MNGON PAR 'DU MI BYED
PA MED DU ZIN NA, SKYES PA DANG, BYUNG BA DANG, BYAS PA DANG,
MNGON PAR 'DUS BYAS PA DANG,

MNGON PAR 'DU BYED PA 'DI DAG LA 'BYUNG BAR GDAGS PAR MI 'GYUR BA
ZHIG NA, DGE SLONG DAG ,'DI LTAR MA SKYES PA DANG, MA BYUNG BA
DANG, MNGON PAR 'DUS MA BYAS PA DANG,

MNGON PAR 'DU MI BYED PA YOD DE, DE'I PHYIR SKYES PA DANG, BYUNG
BA DANG, BYAS PA DANG, MNGON PAR 'DUS BYAS PA DANG, MNGON PAR 'DU
BYED PA 'DI DAG LAS 'BYUNG BAR GDAGS SO, ,

ZHES BKA' STZAL PA DE BZHIN DU, BCOM LDAN 'DAS, GAL TE STONG PA
NYID MA MCHIS SU LAGS NA, 'DOD CHAGS DANG, ZHE SDANG DANG, GTI
MUG GI NYON MONGS PA 'DI DAG LAS

'BYUNG BAR GDAGS PAR MI 'GYUR BA ZHIG NA, BCOM LDAN 'DAS, 'DI
LTAR STONG PA NYID NI MCHIS PA DE'I SLAD DU 'DOD CHAGS DANG, ZHE
SDANG DANG, GTI MUG GI NYON MONGS PA RNAMS

LAS 'BYUNG BAR GDAGS LAGS SO, ,BCOM LDAN 'DAS KYIS BKA' STZAL PA,
'JAM DPAL KHYOD KYIS JI SKAD BSTAN PA DE DE LTA YIN DU ZIN NA,
GANG SU DAG STONG PA NYID LA GNAS PA

DE DAG THAMS CAD 'DOD CHAGS DANG, ZHE SDANG DANG, GTI MUG LA GNAS
PAR 'GYUR RO, ,GSOL PA, BCOM LDAN 'DAS, RNAL 'BYOR SPYOD PA GANG
'DOD CHAGS DANG, ZHE SDANG DANG,


@452B GTI MUG LAS GUD DU STONG PA NYID 'TSOL BA DE NI RNAL 'BYOR
LA MI SPYOD PA LAGS TE, RNAL 'BYOR MA LAGS PA'O, ,DE CI'I SLAD DU
ZHE NA, BCOM LDAN 'DAS, 'DOD CHAGS DANG, ZHE SDANG DANG,

GTI MUG LAS GUD DU STONG PA NYID BTZAL BAR BGYID PA MA MCHIS TE,
BCOM LDAN 'DAS, 'DOD CHAGS DANG, ZHE SDANG DANG, GTI MUG NYID
STONG PA LAGS SO, ,BKA' STZAL PA, 'JAM

DPAL, CI KHYOD 'DOD CHAGS DANG, ZHE SDANG DANG, GTI MUG DANG BCAS
PA YIN NAM, 'ON TE 'DOD CHAGS DANG BRAL BA, ZHE SDANG DANG BRAL
BA, GTI MUG DANG BRAL BA YIN, GSOL PA,

BCOM LDAN 'DAS, 'DOD CHAGS DANG, ZHE SDANG DANG, GTI MUG RNAMS
KYI STONG PA NYID GANG LAGS PA DE DANG BDAG MNYAM STE, GANG MNYAM
PA NYID DE THOB PA DE NI 'DOD CHAGS DANG BCAS PA

YANG MA LAGS, 'DOD CHAGS DANG BRAL BA YANG MA LAGS, ZHE SDANG
DANG BCAS PA YANG MA LAGS, ZHE SDANG DANG BRAL BA YANG MA LAGS,
GTI MUG DANG BCAS PA YANG MA LAGS, GTI MUG DANG

BRAL BA YANG MA LAGS SO, ,BCOM LDAN 'DAS, DGE SBYONG DANG BRAM ZE
GANG DAG BDAG LA 'DOD CHAGS DANG BRAL BA, ZHE SDANG DANG BRAL BA,
GTI MUG DANG BRAL BAR YANG DAG PAR RJES SU LTA ZHING,

PHA ROL LA 'DOD CHAGS DANG BCAS PA DANG, ZHE SDANG DANG BCAS PA
DANG, GTI MUG DANG BCAS PAR YANG DAG PAR RJES SU LTA BA DE DAG NI
LTA BAR GYUR PA GNYIS LA CHAGS PA LAGS SO, ,GNYIS


@453A *, ,GANG LAGS SHE NA, CHAD PAR LTA BA DANG, RTAG PAR LTA BA
LAGS SO, ,DE CI'I SLAD DU ZHE NA, GANG BDAG LA 'DOD CHAGS DANG
BRAL BA DANG, ZHE SDANG DANG

BRAL BA DANG, GTI MUG DANG BRAL BAR YANG DAG PAR RJES SU LTA BA
DE NI DE DAG GI CHAD PAR LTA BA LAGS SO, ,GANG PHA ROL LA 'DOD
CHAGS DANG BCAS PA, ZHE SDANG DANG BCAS PA, GTI MUG

DANG BCAS PAR YANG DAG PAR RJES SU LTA BA DE NI DE DAG GI RTAG
PAR LTA BA LAGS SO, ,YANG BCOM LDAN 'DAS, YANG DAG PAR ZHUGS PA'I
DGE SLONG NI PHA ROL DMAN PA DANG, BDAG KHYAD

PAR DU 'PHAGS PAR YANG DAG PAR RJES SU MI LTA LAGS SO, ,BKA'
STZAL PA, 'JAM DPAL, GANG YANG DAG PAR ZHUGS PA DE GANG DU ZHUGS
PA YIN, GSOL PA, BCOM LDAN 'DAS,

GANG YANG DAG PAR ZHUGS PA DE NI GANG DU YANG ZHUGS PA MA LAGS
SO, ,BKA' STZAL PA, 'JAM DPAL, GANG YANG DAG PAR ZHUGS PA DE LAM
LA ZHUGS PA MA YIN NAM, GSOL PA,

BCOM LDAN 'DAS, GANG LAM LA ZHUGS PA DE NI 'DUS BGYIS LA ZHUGS PA
LAGS TE, GANG 'DUS BGYIS LA ZHUGS PA DE MNYAM PA NYID DU GA LA
'GYUR LAGS, DE CI'I SLAD DU ZHE NA,

BCOM LDAN 'DAS, 'DUS BGYIS PA NI SKYE BA DANG 'JIG PA DANG GNAS
PA DANG LDAN PA'I SLAD DU'O, ,BKA' STZAL PA, 'JAM DPAL, 'DUS MA
BYAS LA GRANGS GANG YANG YOD DAM,


@453B GSOL PA, BCOM LDAN 'DAS, 'DUS MA BGYIS LA GRANGS GANG YANG
MA MCHIS LAGS SO, ,BCOM LDAN 'DAS, GAL TE 'DUS MA BGYIS LA GRANGS
MCHIS PAR GYUR NA DE 'DUS BGYIS

PA NYID DU 'GYUR GYI, 'DUS MA BGYIS MA LAGS SO, ,BKA' STZAL PA,
'JAM DPAL, GANG 'DUS MA BYAS THOB PA'I 'PHAGS PA THAMS CAD LA
GRANGS GANG YANG YOD PAR 'GYUR BA'I

RNAM GRANGS YOD DAM, GSOL PA, BCOM LDAN 'DAS, 'PHAGS PA RNAMS LA
GRANGS GANG YANG MA MCHIS TE, BCOM LDAN 'DAS, 'PHAGS PA RNAMS NI
GRANGS MA MCHIS PA, GRANGS

DANG BRAL BA LAGS SO, ,BKA' STZAL PA, 'JAM DPAL, CI KHYOD 'PHAGS
PA'I CHOS DANG LDAN PA YIN NAM, 'ON TE 'PHAGS PA MA YIN PA'I CHOS
DANG LDAN PA YIN, GSOL PA, BCOM

LDAN 'DAS, BDAG NI 'PHAGS PA'I CHOS DANG LDAN PA YANG MA LAGS SO,
,'PHAGS PA MA LAGS PA'I CHOS DANG LDAN PA YANG MA LAGS SO, ,CI
LAGS, BCOM LDAN 'DAS KYIS SPRUL

PA DE 'PHAGS PA'I CHOS DANG LDAN PA LAGS SAM, 'PHAGS PA MA LAGS
PA'I CHOS DANG LDAN PA LAGS, BKA' STZAL PA, 'JAM DPAL, SPRUL PA
NI 'PHAGS PA'I CHOS DANG LDAN

PA YANG MA YIN, 'PHAGS PA MA YIN PA'I CHOS DANG LDAN PA YANG MA
YIN NO, ,GSOL PA, CHOS THAMS CAD SPRUL PA LTA BU'O ZHES BCOM LDAN
'DAS KYIS MA BSTAN LAGS SAM, BKA'


@454A *, ,STZAL PA, 'JAM DPAL, DE LTA'O, ,GSOL PA, BCOM LDAN
'DAS, CHOS THAMS CAD SPRUL PA'I RANG BZHIN GYI MTSAN NYID LAGS
LA, BDAG KYANG DE'I RANG BZHIN

GYI MTSAN NYID LAGS TE, DE'I SLAD DU BDAG 'PHAGS PA'I CHOS DANG
LDAN PA YANG MA LAGS, 'PHAGS PA MA LAGS PA'I CHOS DANG LDAN PA
YANG MA LAGS SO, ,BKA' STZAL PA, 'JAM

DPAL KHYOD CI DANG LDAN, GSOL PA, BCOM LDAN 'DAS, BDAG NI SANGS
RGYAS KYI YUL MNYAM PA NYID DANG MI 'GAL BA DANG LDAN PA LAGS SO,
,BKA' STZAL PA, 'JAM DPAL KHYOD KYIS

SANGS RGYAS KYI YUL RNYED DAM, GSOL PA, GAL TE BCOM LDAN 'DAS
KYIS BRNYES NA BDAG GIS KYANG RNYED LAGS SO, ,DE NAS TSE DANG
LDAN PA RAB 'BYOR GYIS 'JAM DPAL GZHON NUR

GYUR PA LA 'DI SKAD CES SMRAS SO, ,'JAM DPAL, DE BZHIN GSHEGS PAS
SANGS RGYAS KYI YUL MA BRNYES SAM, SMRAS PA, GNAS BRTAN GYIS NYAN
THOS KYI YUL GANG YANG RNYED DAM,

SMRAS PA, 'JAM DPAL, 'PHAGS PA'I RNAM PAR GROL BA'I YUL YANG MED,
YUL RNYED PA YANG MED DO, ,SMRAS PA, BTZUN PA RAB 'BYOR, DE BZHIN
DU DE BZHIN GSHEGS PA'I RNAM PAR

GROL BA'I YUL YANG MED, YUL BRNYES PA YANG MED DO, ,SMRAS PA,
'JAM DPAL KHYOD NI RJES SU BSRUNG BA MED PAR CHOS STON TE, KHYOD
NI LAS DANG PO PA RNAMS RJES SU MI BSRUNG NGO, ,SMRAS


@454B PA; DE BAS NA GNAS BRTAN NYID LA YONGS SU DRI'I, KHYED KYIS
JI LTAR BZOD PA DE BZHIN DU LAN THOB CIG ,BTZUN PA RAB 'BYOR, 'DI
JI SNYAM DU SEMS, GANG SMAN PA MKHAS PAS NAD PA

YONGS SU BSRUNG ZHING KHA BA DANG, SKYUR BA DANG, TSA BA'I SMAN
MA BYIN PA NA, CI DES NAD PA DE LA NAD MED PA'I BDE BA BYIN PA
YIN NAM, SMRAS PA, 'JAM DPAL, DE NI MA YIN NO, ,SMRAS PA,

BTZUN PA RAB 'BYOR, DE BZHIN DU GANG CHOS SMRA BAS LAS DANG PO PA
YONGS SU BSRUNG ZHING ZAB MO'I GTAM BCABS TE, GTAM SNA TSOGS
BSTAN NA DES DE YANG DANG YANG DU 'CHI BA LAS THAR

PAR BYAS PAR MI 'GYUR ZHING, SHIN TU BDE BA MYA NGAN LAS 'DAS PA
LA RAB TU BZHAG PAR MI 'GYUR RO, ,BSTAN PA 'DI BSHAD PA NA DGE
SLONG LNGA BRGYA LEN PA MED PAR ZAG PA RNAMS LAS

SEMS RNAM PAR GROL LO, ,LHA'I BU BRGYAD BRGYA CHOS RNAMS LA CHOS
KYI MIG RDUL MED CING DRI MA DANG BRAL BA RNAM PAR DAG GO ,LHA'I
BU BDUN BRGYAS 'JAM DPAL GZHON NUR GYUR PA'I SPOBS

PA THOS NAS, 'DOD CING LHAG PA'I BSAM PAS BLA NA MED PA YANG DAG
PAR RDZOGS PA'I BYANG CHUB TU SEMS BSKYED DO, ,YANG TSE DANG LDAN
PA RAB 'BYOR GYIS 'JAM DPAL GZHON NUR GYUR PA LA

'DI SKAD CES SMRAS SO, ,'JAM DPAL, NYAN THOS KYI THEG PAS SEMS
CAN RNAMS 'DUL NA, CI KHYOD NYAN THOS KYI THEG PAS RNAM PAR GROL
BA YIN NAM, SMRAS PA, BTZUN PA RAB 'BYOR, KHO


@455A *, ,PO NI THEG PA THAMS CAD KYIS RNAM PAR GROL TE, BTZUN PA
RAB 'BYOR, KHO BO NI NYAN THOS KYI THEG PAS RNAM PAR GROL BA YANG
YIN NO, ,KHO BO NI RANG SANGS RGYAS

KYI THEG PAS RNAM PAR GROL BA'ANG YIN NO, ,BTZUN PA RAB 'BYOR,
KHO BO NI THEG PA CHEN POS RNAM PAR GROL BA'ANG YIN NO, ,SMRAS
PA, 'JAM DPAL KHYOD CI NYAN THOS SAM, 'ON TE RANG SANGS

RGYAS SAM, 'ON TE YANG DAG PAR RDZOGS PA'I SANGS RGYAS YIN, SMRAS
PA, BTZUN PA RAB 'BYOR, KHO BO NI NYAN THOS YIN TE, PHA ROL LAS
MNYAN PA'I SGRA LA SBYOR BAR BRTZON PA NI MA YIN NO,

KHO BO NI RANG SANGS RGYAS YIN TE, SNYING RJE CHEN PO DANG, MI
'JIGS PA DANG BRAL BA NI MA YIN NO, ,KHO BO NI YANG DAG PAR
RDZOGS PA'I SANGS RGYAS YIN TE, BYA BA'I RGYUN BCAD PA NI MA YIN

NO; ;SMRAS PA, 'JAM DPAL KHYOD JI LTAR NYAN THOS YIN, ,SMRAS PA,
CHOS MA THOS PA MNYAN PA SEMS CAN THAMS CAD THOS PAR BYED DE, DES
NA KHO BO NI NYAN THOS YIN NO, ,SMRAS PA, 'JAM

DPAL KHYOD JI LTAR RANG SANGS RGYAS YIN, SMRAS PA, KHO BOS CHOS
THAMS CAD RTEN CING 'BREL BAR 'BYUNG BAR RTOGS TE, DES NA KHO BO
RANG SANGS RGYAS YIN NO, ,SMRAS PA, 'JAM DPAL KHYOD JI

LTAR NA YANG DAG PAR RDZOGS PA'I SANGS RGYAS YIN, SMRAS PA, KHO
BOS CHOS THAMS CAD CHOS KYI DBYINGS SU MNYAM PA NYID KYIS MNYAM
PAR KHONG DU CHUD DE, DES NA KHO BO YANG DAG PAR


@455B RDZOGS PA'I SANGS RGYAS SO, ,SMRAS PA, 'JAM DPAL KHYOD NYAN
THOS KYI SA'AM, RANG SANGS RGYAS KYI SA'AM, 'ON TE YANG DAG PAR
RDZOGS PA'I SANGS RGYAS KYI SA'AM, SA GANG LA NGES PA YIN

PAR GZUNG BAR BYA, SMRAS PA, BTZUN PA RAB 'BYOR, KHO BO NI SA
THAMS CAD LA NGES PA YIN PAR GZUNG ZHIG, SMRAS PA, 'JAM DPAL
KHYOD SO SO'I SKYE BO'I SA LA YANG NGES PAR GZUNG BAR BYA'AM,

SMRAS PA, BTZUN PA RAB 'BYOR, DE DE BZHIN NO, ,DE CI'I PHYIR ZHE
NA, BTZUN PA RAB 'BYOR, CHOS THAMS CAD NI YANG DAG PA NYID DU
NGES PAR NGES PA'O, ,NGES PA DER SEMS CAN THAMS CAD KYANG

NGES PA STE, KHO BO YANG NGES PAR DER NGES PA NYID DO, ,DES NA
KHO BO SO SO'I SKYE BO SA LA YANG NGES PAR GZUNG BAR BYA'O,
,SMRAS PA, 'JAM DPAL, GAL TE CHOS THAMS CAD YANG DAG PA NYID DU

NGES PAR NGES PA YIN NAM, 'DI NI SO SO'I SKYE BO'I SA'O, ,'DI NI
NYAN THOS KYI SA'O, ,'DI NI RANG SANGS RGYAS KYI SA'O, ,'DI NI
BYANG CHUB SEMS DPA'I SA'O, ,'DI NI SANGS RGYAS KYI SA'O, ,ZHES

SA RNAM PAR BZHAG PA GDAGS PAR GA LA 'GYUR, SMRAS PA, BTZUN PA
RAB 'BYOR, 'DI LTA STE, DPER NA, PHYOGS BCU'I NAM MKHA' LA 'DI NI
SHAR PHYOGS KYI NAM MKHA'O, ,'DI NI

LHO PHYOGS KYI'O, ,'DI NI NUB PHYOGS KYI'O, ,'DI NI BYANG PHYOGS
KYI'O, ,'DI NI SHAR LHO'I 'O, ,'DI NI LHO NUB KYI'O, ,'DI NI NUB
BYANG GI'O, ,'DI NI BYANG SHAR GYI'O, ,'DI NI 'OG GI'O, ,'DI NI


@456A *, ,STENG GI PHYOGS KYI NAM MKHA'O, ,ZHES BRJOD KYANG
PHYOGS CHA LA THA DAD PA YOD KYI, NAM MKHA' LA NI THA DAD PA MED
DO, ,BTZUN PA RAB 'BYOR, DE BZHIN DU CHOS THAMS

CAD YANG DAG PA NYID DU NGES PAR NGES PA LA, DE BZHIN GSHEGS PA
LA THABS MKHAS PAS 'DI NI SO SO'I SKYE BO'I SA'O, ,'DI NI NYAN
THOS KYI SA'O, ,'DI NI RANG SANGS RGYAS KYI SA'O, ,'DI NI BYANG

CHUB SEMS DPA'I SA'O, ,'DI NI SANGS RGYAS KYI SA'O, ,ZHES SA RNAM
PAR 'JOG KYANG, SA RNAM PAR BZHAG PA LA THA DAD PA YOD KYI, ,YANG
DAG PA NYID DU NGES PA LA NI THA DAD PA MED DO, ,SMRAS PA,

'JAM DPAL KHYOD YANG DAG PA NYID DU NGES PA LA ZHUGS SAM, SMRAS
PA, ZHUGS PA YANG YIN LA, BYUNG BA YANG YIN NO, ,SMRAS PA, 'JAM
DPAL, JI LTAR NA KHYOD ZHUGS PA YANG YIN LA, BYUNG BA YANG

YIN; SMRAS PA, BTZUN PA RAB 'BYOR, 'DI LA BYANG CHUB SEMS DPA'
RNAMS KYI THABS DANG, SHES RAB DANG, YE SHES BLTA BAR BYA STE,
BTZUN PA RAB 'BYOR, 'DI NI SKYES BU MKHAS PA KHA CIG BSHAD PA'I

DON DPES SHES PAR 'GYUR BA YOD DE, DE'I PHYIR KHYOD LA DPE BSTAN
PAR BYA'O, ,BTZUN PA RAB 'BYOR, 'DI LTA STE, DPER NA, 'PHONG GI
SLOB DPON CHEN PO ZHIG LA SDUG PA, MDZES PA YID DU

'ONG BA, BLTA NA SDUG PA'I BU GCIG PA ZHIG KYANG YOD, DE LA MI
SDUG PA YID DU MI 'ONG BA PHYIR RGOL BA ZHIG KYANG YOD PA LAS,
DES BU GCIG PA DE THAG RING PO LAM GOL BA'I PHYOGS SHIG NA 'DUG


@456B PA MTHONG NAS, DE 'DI SNYAM DU DE NI BDAG LA PHYIR RGOL BA
YIN NO SNYAM DU SEMS SKYES TE, DES DE GSAD PA'I PHYIR MDA'
'PHANGS NAS 'PHANGS MA THAG TU BU GCIG PA YIN PA'I 'DU SHES SKYES

TE; DE SNGON GOMS PAR BYAS PAS SHIN TU BRGYUGS TE MDA' DE BU GCIG
PA'I LUS LA MA PHOG PA NYID DU LAG GIS 'DZIN PA 'DI NI DON RNAM
PAR SHES PAR BYA BA'I PHYIR DPER BYAS PA'O, ,'DI

LA DON DU LTA BA GANG ZHE NA, BTZUN PA RAB 'BYOR, 'PHONG GI SLOB
DPON ZHES BYA BA DE NI BYANG CHUB SEMS DPA'I TSIG BLA DVAGS SO,
,BTZUN PA RAB 'BYOR, BU GCIG PA ZHES BYA BA NI SEMS

CAN THAMS CAD LA BYANG CHUB SEMS DPA' BU GCIG PA'I 'DU SHES NYE
BAR 'JOG PA YIN NO, ,GSOD PA PHYIR RGOL BA ZHES BYA BA 'DI NI
NYON MONGS PA THAMS CAD KYI TSIG BLA DVAGS SO, ,

BTZUN PA RAB 'BYOR, MDA' ZHES BYA BA 'DI NI 'PHAGS PA'I SHES RAB
KYI DBANG PO'I TSIG BLA DVAGS SO, ,BTZUN PA RAB 'BYOR, 'DI LTA
STE, DPER NA, 'PHONG GI SLOB DPON GYIS MDA'

'PHANGS LA BU GCIG PA'I LUS LA MA PHOG PAR SHIN TU BRGYUGS TE
'DZIN PA DE BZHIN DU, BTZUN PA RAB 'BYOR, BYANG CHUB SEMS DPA'
SHES RAB KYI PHA ROL TU PHYIN PA'I STOBS BSKYED

PAS 'DU BYED THAMS CAD SKYE BA MED PAR SO SOR RTOG GO ,YANG DAG
PA NYID DU NGES PA LA RNAM PAR BLTAS NAS SNYING RJE CHEN PO DANG
THABS LA MKHAS PA'I STOBS BSKYED PAS YANG DAG PA'I


@457A *, ,MTHA' MNGON SUM DU BYED KYANG, NYAN THOS DANG RANG
SANGS RGYAS KYI SA LA MI GNAS KYI, BYANG CHUB SEMS DPA'I SA LA
GNAS SO, ,SANGS RGYAS KYI SA LA YANG 'JUD DE, ,

SMRAS PA, 'JAM DPAL, 'DI BYANG CHUB SEMS DPA' GANG DAG GI YUL
YIN, SMRAS PA, BTZUN PA RAB 'BYOR, 'DI NI BYANG CHUB SEMS DPA'
GANG DAG 'JIG RTEN NA YANG SPYOD LA,'JIG

RTEN GYI CHOS RNAMS KYIS KYANG MI GOS SHING, 'JIG RTEN NA YANG
SNANG LA CHOS THAMS CAD LA SNANG BA MED PAS RAB TU PHYE BA'I
BYANG CHUB SEMS DPA' DE DAG GI YUL LO, ,BTZUN PA RAB 'BYOR,

'DI NI BYANG CHUB SEMS DPA' GANG DAG SA THAMS CAD LA YANG SNANG
LA, SA NGAN PA LA YANG MI GNAS PA DANG, BTZUN PA RAB 'BYOR, BYANG
CHUB SEMS DPA' GANG DAG SEMS CAN THAMS

CAD KYI NYON MONGS PA SPANG PA'I PHYIR YANG BRTZON LA, CHOS KYI
DBYINGS ZAD PAR NI YANG DAG PAR RJES SU MI LTA BA DANG, BTZUN PA
RAB 'BYOR, BYANG CHUB SEMS DPA' GANG DAG 'DUS BYAS LAS

KYANG BSKYOD LA, 'DUS MA BYAS KYANG YANG DAG PAR MA RNYED PA
DANG, BTZUN PA RAB 'BYOR, BYANG CHUB SEMS DPA' GANG DAG 'KHOR BA
LA SKYED MOS TSAL DANG GZHAL MED KHANG DU YANG 'DU SHES

LA; MYA NGAN LAS 'DAS PA YANG DON DU MI GNYER ZHING BSAM PA YONGS
SU MA RDZOGS PA DANG, BTZUN PA RAB 'BYOR, BYANG CHUB SEMS DPA'
GANG DAG BDAG MED PA'I BZOD PA YANG THOB LA,


@457B SEMS CAN YONGS SU SMIN PAR BYA BA'I PHYIR YANG BRTZON PA
DANG, BTZUN PA RAB 'BYOR, BYANG CHUB SEMS DPA' GANG DAG CHOS
THAMS CAD KYI RANG BZHIN NAM MKHA'I RANG BZHIN DU YANG SHES

LA; SANGS RGYAS KYI ZHING YONGS SU DAG PAR BYA BA LA YANG BRTZON
PA DANG, BTZUN PA RAB 'BYOR, BYANG CHUB SEMS DPA' GANG DAG SANGS
RGYAS THAMS CAD CHOS KYI DBYINGS DANG MTSUNGS PAR

YANG MTHONG LA, SANGS RGYAS KYI SKU DANG GSUNG DANG THUGS KYI
RGYAN GYI PHYIR BRTZON 'GRUS KYANG MI GTONG BA'I BYANG CHUB SEMS
DPA' DE DAG GI YUL LO, ,SMRAS PA, 'JAM DPAL, BYANG

CHUB SEMS DPA'I SPYOD PA 'DI NI 'JIG RTEN THAMS CAD DANG MI MTHUN
PA'O, ,SMRAS PA, BTZUN PA RAB 'BYOR, 'DI LTAR BYANG CHUB SEMS
DPA' RNAMS 'JIG RTEN GYI CHOS YONGS SU SHES

PA DANG LDAN YANG 'JIG RTEN GYI CHOS LAS YANG DAG PAR 'DA' BA'I
PHYIR SEMS CAN RNAMS LA CHOS STON TO, ,SMRAS PA, 'JAM DPAL KHYOD
'JIG RTEN GYI CHOS LAS YANG DAG PAR 'DA'

BA LA BRTZAMS TE SPOBS PAR GYIS SHIG ,JI LTAR BYANG CHUB SEMS
DPA' RNAMS 'JIG RTEN GYI CHOS LAS YANG DAG PAR 'DA', SMRAS PA,
BTZUN PA RAB 'BYOR, 'JIG RTEN ZHES BYA

BA NI PHUNG PO LNGA'O, ,LNGA GANG ZHE NA, GZUGS KYI PHUNG PO
DANG, TSOR BA DANG, 'DU SHES DANG, 'DU BYED DANG, RNAM PAR SHES
PA'I PHUNG PO'O, ,DE LA GZUGS NI DBU BA RDOS PA LTA BU'O,


@458A *, ,TSOR BA NI CHU'I CHU BUR LTA BU'O, ,'DU SHES NI SMIG
RGYU LTA BU'O, ,'DU BYED THAMS CAD NI CHU SHING LTA BU'O, ,RNAM
PAR SHES PA NI SGYU MA LTA BU'O, ,DBU BA

DANG; CHU'I CHU BUR DANG, SMIG RGYU DANG, CHU SHING DANG, SGYU MA
GANG YIN PA DE LA 'JIG RTEN YANG MED, 'JIG RTEN DU GDAGS PA YANG
MED, ,PHUNG PO RNAMS KYANG MED, PHUNG POR

GDAGS PA YANG MED PAR GANG PHUNG PO'I RANG BZHIN LA DE LTAR MOS
PA DE NI YANG DAG PAR BZHUGS PA'O, ,GANG YANG DAG PAR ZHUGS PA DE
'JIG RTEN GYI CHOS RNAMS DANG MA 'DRES PA'O, ,

GANG 'JIG RTEN GYI CHOS RNAMS DANG MA 'DRES PA DE 'JIG RTEN GYI
CHOS RNAMS LAS YANG DAG PAR 'DA'O, ,BTZUN PA RAB 'BYOR, GZHAN
YANG PHUNG PO LNGA NI RANG BZHIN GYIS STONG NGO, ,GANG RANG

BZHIN GYIS STONG PA DE LA GNYIS SU MED DO, ,GANG GNYIS SU MED PA
DE LA NGAR 'DZIN PA MED, NGA YIR 'DZIN PA MED DO, ,GANG LA NGAR
'DZIN PA MED PA DANG, NGA YIR 'DZIN PA MED PA DE

LA CHAGS PA MED DE, CHAGS PA MED PA RNYED PA DE NI 'JIG RTEN LAS
YANG DAG PAR 'DA' 'O, ,BTZUN PA RAB 'BYOR, GZHAN YANG PHUNG PO
LNGA NI RKYEN LA RAG LUS PA'O, ,GANG DAG RKYEN

LA RAG LUS PA DE DAG RAG LUS PA MED PA'O, ,GANG DAG RAG LUS PA
MED PA DE DAG BDAG PO MED PA'O, ,GANG BDAG PO MED PA DE DAG BDAG
GI BA MED PA'O, ,GANG DAG BDAG GI


@458B BA MED PA DE DAG YONGS SU 'DZIN PA MED PA'O, ,GANG DAG
YONGS SU 'DZIN PA MED PA DE LA 'THAB PA MED PA'O, ,GANG LA 'THAB
PA MED PA DE LA RTZOD PA MED DO, ,GANG LA RTZOD PA MED PA DE DAG

DGE SBYONG GI CHOS RTZOD PA MED PA'O, ,GANG DAG DGE SBYONG GI
CHOS MI RTZOD PA DE DAG NAM MKHA' LA LAG PA DANG MTSUNGS TE, CHOS
THAMS CAD KYANG NAM MKHA' LA LAG PA DANG MTSUNGS PAR SHES

NAS 'JIG RTEN LAS YANG DAG PAR 'DA'O, ,BTZUN PA RAB 'BYOR, GZHAN
YANG PHUNG PO LNGA NI CHOS KYI DBYINGS DANG MNYAM PA'O, ,CHOS KYI
DBYINGS KYANG DBYINGS MED PA STE, GANG KHAMS

MED PA DE LA MIG GI KHAMS MED DO, ,GZUGS KYI KHAMS MED DO, ,MIG
GI RNAM PAR SHES PA'I KHAMS MED DO, ,RNA BA'I KHAMS MED DO,
,SGRA'I KHAMS MED DO, ,RNA BA'I RNAM PAR

SHES PA'I KHAMS MED DO, ,SNA'I KHAMS MED DO, ,DRI'I KHAMS MED DO,
,SNA'I RNAM PAR SHES PA'I KHAMS MED DO, ,LCE'I KHAMS MED DO,
,RO'I KHAMS MED DO, ,LCE'I RNAM PAR SHES

PA'I KHAMS MED DO, ,LUS KYI KHAMS MED DO, ,REG BYA'I KHAMS MED
DO, ,LUS KYI RNAM PAR SHES PA'I KHAMS MED DO, ,YID KYI KHAMS MED
DO, ,CHOS KYI KHAMS MED DO, ,YID KYI

RNAM PAR SHES PA'I KHAMS MED DO, ,GANG KHAMS MED PA DE LA SA'I
KHAMS MED DO, ,CHU'I KHAMS MED DO, ,ME'I KHAMS MED DO, ,RLUNG GI
KHAMS MED DO, ,NAM MKHA'I KHAMS MED


@459A *, ,DO; ;RNAM PAR SHES PA'I KHAMS MED DO, ,'DOD PA'I KHAMS
MED DO, ,GZUGS KYI KHAMS MED DO, ,GZUGS MED PA'I KHAMS MED DO,
,'DUS BYAS

KYI KHAMS MED DO, ,'DUS MA BYAS KYI KHAMS MED DO, ,GANG KHAMS MED
PA DE LA BDAG MED, SEMS CAN MED, ,SROG MED, GSO BA MED, GANG ZAG
MED, SHED LAS SKYES PA MED,

SHED BU MED DO, ,GANG GIS DE DAG RJES SU RTOGS PA'I TSUL GYIS
MNYAM PA NYID DU RTOGS PA DE 'JIG RTEN LAS YANG DAG PAR 'DA'O,
,BSTAN PA 'DI BSHAD PA NA 'KHOR DE NAS DGE SLONG

STONG NYIS BRGYA LEN PA MED PAR ZAG PA RNAMS LAS SEMS RNAM PAR
GROL LO, ,DE DAG SEMS RNAM PAR GROL NAS RANG RANG GI BLA GOS KYIS
'JAM DPAL GZHON NUR GYUR PA LA BKAB

STE; TSIG 'DI SKAD DU GANG DAG CHOS ZAB MO BSTAN PA 'DI LA MOS PA
MED PA'I SEMS CAN DE DAG NI THOB PA YANG MED, MNGON PAR RTOGS PA
YANG MED DO ZHES 'DZER TO, ,DE NAS TSE DANG

LDAN PA RAB 'BYOR GYIS DGE SLONG DE DAG LA 'DI SKAD CES SMRAS SO,
,TSE DANG LDAN PA DAG GIS CI ZHIG THOB CING CI ZHIG MNGON PAR
RTOGS, DGE SLONG DE DAG GIS 'DI SKAD CES SMRAS

SO; ;BTZUN PA RAB 'BYOR, DGE SBYONG NI THOB PA MED PA MNGON PAR
RTOGS PA MED PA'O, ,DE CI'I PHYIR ZHE NA, THOB PA ZHES BYA BA DE
NI G-YO BA NYID DO, ,MNGON PAR RTOGS PA ZHES BYA BA DE NI


@459B RLOM SEMS NYID DO, ,G-YO BA DANG RLOM SEMS GANG YIN PA DE
NI BDUD KYI LAS SO, ,LHAG PA'I NGA RGYAL CAN DAG NI BDAG GIS THOB
BO, ,BDAG GIS MNGON PAR RTOGS SO ZHES 'DI LTA

BU 'DI DAG GI TSUL DU RNAM PAR RTOGS PAR 'GYUR RO, ,SMRAS PA, TSE
DANG LDAN PA DE DAG GIS LHAG PA'I NGA RGYAL CAN RNAMS SHES SAM,
SMRAS PA, BCOM LDAN 'DAS, MKHYEN PA DANG LDAN PAS

MKHYEN TE, BDAG CAG NI JI LTAR SDUG BSNGAL GYI MTSAN NYID MI SHES
PAR BDAG GIS SDUG BSNGAL YONGS SU SHES SO ZHES SMRA BA, LHAG PA'I
NGA RGYAL CAN DU RIG PAR BYA ZHES KUN 'BYUNG BA'I

MTSAN NYID DANG, 'GOG PA'I MTSAN NYID DANG, LAM GYI MTSAN NYID MI
SHES PAR BDAG GI LAM BSGOMS SO ZHES SMRA BA, LHAG PA'I NGA RGYAL
CAN DU RIG PAR BYA'O SNYAM MO, ,DE CI'I PHYIR ZHE NA,

SDUG BSNGAL GYI MTSAN NYID DANG, KUN 'BYUNG BA'I MTSAN NYID DANG,
'GOG PA'I MTSAN NYID DANG, LAM GYI MTSAN NYID GANG YIN PA DE NI
SKYE BA MED PA'I MTSAN NYID DE, SKYE BA MED PA'I MTSAN

NYID NI MTSAN NYID MED PA'O, ,MTSAN NYID MED PA NI 'PHAGS PA
RNAMS KYI RNAM PAR GROL BA'O, ,CHOS THAMS CAD KYANG RNAM PAR GROL
BA'I MTSAN NYID DE, DE LA NI GANG SDUG BSNGAL YONGS

SU SHES SO, ,GANG KUN 'BYUNG BA SPONG NGO, ,GANG 'GOG PA MNGON DU
BYED DO, ,GANG LAM BSGOM MO ZHES BYA BA GANG YANG MI DMIGS TE,
CHOS THAMS CAD MNYAM PA NYID 'DI THOS NAS SKRAG PA


@460A *, ,DE LHAG PA'I NGA RGYAL CAN YIN PAR RIG PAR BYA'O, ,DE
NAS BCOM LDAN 'DAS KYIS DGE SLONG DE DAG LA LEGS SO, ,ZHES BYA BA
BYIN TE, GNAS BRTAN RAB

'BYOR LA BKA' STZAL PA, RAB 'BYOR, DGE SLONG 'DI DAG GIS JI SKAD
BSTAN PA DE DE BZHIN NO, ,RAB 'BYOR, DGE SLONG 'DI DAG GIS DE
BZHIN GSHEGS PA 'OD SRUNG GI GSUNG RAB LA

'JAM DPAL GZHON NUR GYUR PA NYID LAS ZAB MO'I CHOS BSTAN PA 'DI
LTA BU THOS TE, CHOS ZAB MO MNYAM PA DE NYID KYIS RGYUS 'DI LTAR
MNGON PAR SHES PA MYUR BAR GYUR TO, ,ZAB

MO'I CHOS BSTAN PA 'DI LA YANG RJES SU MTHUN PAR GYUR TE, MI
MTHUN PA YIN NO, ,RAB 'BYOR, RNAM GRANGS DES NI THEG PA CHEN PO
LA YANG DAG PAR ZHUGS PA RNAMS MA GTOGS

PAR GANG DAG NGA'I GSUNG RAB 'DI LA CHOS ZAB MO BSTAN PA 'DI NYAN
CING THOS NAS KYANG LHAG PAR MOS PA DE DAG THAMS CAD NI DE BZHIN
GSHEGS PA BYAMS PA'I GSUNG RAB LA

'DUS PA GSUM GYI GRANGS SU GTOGS PAR RIG PAR BYA'O, ,GANG YANG
THEG PA CHEN PO LA YANG DAG PAR ZHUGS PA DE DAG NI BZOD PA GANG
YANG RUNG BA 'THOB PAR 'GYUR RO, ,DE

NAS LHA'I BU DPAL BZANG GIS 'JAM DPAL GZHON NUR GYUR PA LA 'DI
SKAD CES SMRAS SO, ,'JAM DPAL KHYOD RGYUN DU 'DZAM BU'I GLING NA
CHOS STON TAM, 'JAM DPAL, DGA'


@460B LDAN GYI GNAS SU BZHUD DO, ,DER DGA' LDAN GYI RIS KYI LHA
RNAMS LA CHOS BSTAN DU GSOL, DE LA LHA'I BU SNGON GYI RGYAL BA LA
LHAG PAR BYA BA BYAS PA DGE BA'I RTZA BA BSKYED PA DAG YOD DE, DE

DAG YUL PHUN SUM TSOGS PAS BAG MED PA'I DBANG GIS BCOM LDAN 'DAS
DANG, KHYOD LA CHOS NYAN DU MI 'ONG BAS NA, DE DAG CHOS MI NYAN
PAS YONGS SU NYAMS PAR GYUR TE, DE DAG

KHYOD LAS CHOS THOS NAS DGE BA'I RTZA BA CHEN PO 'PHEL BAR 'GYUR
RO, ,DE NAS 'JAM DPAL GZHON NUR GYUR PAS DE'I TSE GANG GIS LHA'I
BU DPAL BZANG DANG, THAMS CAD DANG LDAN PA'I

'KHOR DE DAG DGA' LDAN GYI GNAS SU ZHUGS PAR BDAG NYID KYIS SHES
PA DANG, NYAMS DGA' BA'I KUN DGA'I RA BA DANG, NYAMS DGA' BA'I
TSAL DANG, NYAMS DGA' BA'I RDZING

DANG; NYAMS DGA' BA'I SKYED MOS TSAL DANG, RIM PA BDUN DANG,
BRGYAD DANG, BCU DANG, NYI SHU PA'I KHANG PA BRTZEGS PA, BSIL
KHANG DANG, BA GAM DANG, STEGS BU DANG, RTA BABS

DANG; SKAR KHUNG DANG LDAN PA DE DAG KYANG SNANG BA DANG, LHA'I
BU MO RKANG LAG 'JAM ZHING MNYEN PA GSER GYI DRA BA LTAR 'OD RNAM
PAR DAG PA, SMIN MA LEGS PA, DPRAL BA LEGS PA, BZHIN

LEGS PA, MIG PADMA 'DAB MA BRGYA PA SNGON PO LTA BUR MDZES SHING
DRI MA MED PA SHIN TU YANGS PA 'DOD PA'I SEMS BSKYED PA, ZLA BA
TSES PA LTAR MNGON PAR DGA' BA, BZHIN 'DZUM PA


@461A *, ,DANG BCAS PA, DE DAG RGYUD GCIG PA DANG, PI WANG DANG,
SGRA SNYAN DANG, 'KHAR BA'I SIL KHROL DANG, PHEG RDOB PA DANG,
RNGA ZLUM DANG, RDZA RNGA DANG, RNGA MNYAM

PA DANG, GLING BU DANG, GLU DBYANGS DANG, ROL MO'I SGRA DBYANGS
DANG, GAR DANG, BZHAD GAD DANG, 'JO BA DANG, SGEG PA DANG, RTZE
BAS RGYAGS SHING DGA' BA DANG, RTZE BA DANG DGA' MGUR

SPYONG PA DAG KYANG SNANG BA DE LTA BU'I RDZU 'PHRUL MNGON PAR
BYA BA MNGON PAR BYAS SO, ,DE 'DRA BA'I BYIN GYI RLABS KYIS BYIN
GYIS BRLABS SO, ,DE NAS LHA'I BU DPAL BZANG GIS, RANG GI

GNAS RGYAN THAMS CAD KYIS BRGYAN PA YANG MTHONG, RANG GI G-YOG
'KHOR RNAMS KYANG MTHONG NGO, ,MTHONG NAS KYANG NGO MTSAR DU GYUR
TE, 'JAM DPAL GZHON NUR GYUR PA LA 'DI SKAD

CES SMRAS SO, ,'JAM DPAL, BDAG CAG 'DI LTAR MYUR DU DGA' LDAN GYI
GNAS SU PHYIN TE, NYAMS DGA' BA'I KUN DGA' RA BA 'DI DAG DANG
ZHES BYA BA NAS, DGA' BA DANG, RTZE

BA DANG, DGA' MGUR SPYOD PA DANG, BDAG GI RANG GI GNAS 'DI DANG,
RANG GI G-YOG CES BYA BA'I BAR DU SBYAR TE 'DI DAG SNANG BA NGO
MTSAR TO, ,DE NAS TSE DANG LDAN PA RAB 'BYOR

GYIS LHA'I BU DPAL BZANG LA 'DI SKAD CES SMRAS SO, ,LHA'I BU
KHYOD NI 'KHOR GYI DKYIL 'KHOR 'DI NAS GANG DU YANG MA G-YOS LA,
DGA' LDAN GYI GNAS SU YANG MA PHYIN TE, LHA'I


@461B BU; 'ON KYANG THAMS CAD DANG LDAN PA'I 'KHOR 'DI DAG DGA'
LDAN GYI GNAS SU ZHUGS PAR BDAG NYID KYIS SHES PA DANG, LHA'I BU,
KHO BO CAG KYANG DGA' LDAN GYI GNAS SU ZHUGS PAR

BDAG NYID KYIS SHES PA DE NI, 'JAM DPAL GZHON NUR GYUR PA'I RDZU
'PHRUL RNAM PAR 'PHRUL BA'I CHO 'PHRUL DANG, TING NGE 'DZIN GYI
BYIN GYI RLABS KYI STOBS SO, ,DE NAS BCOM LDAN 'DAS LA

LHA'I BU DPAL BZANG GIS 'DI SKAD CES GSOL TO, ,BCOM LDAN 'DAS,
'JAM DPAL GZHON NUR GYUR PA'I RDZU 'PHRUL RNAM PAR 'PHRUL BA'I
STOBS DANG, TING NGE 'DZIN GYI BYIN GYI RLABS KYI

STOBS 'DI NI BSAM GYIS MI KHYAB STE, 'DI LTAR THAMS CAD DANG LDAN
PA'I 'KHOR 'DIS PHYOGS 'DI NAS GANG DU YANG MA G-YOS PAR 'DI
SNYAM DU BDAG CAG DGA' LDAN GYI GNAS SU PHYIN

TO SNYAM PA NI NGO MTSAR LAGS SO, ,BCOM LDAN 'DAS KYIS BKA' STZAL
PA, LHA'I BU, 'JAM DPAL GZHON NUR GYUR PA'I RDZU 'PHRUL RNAM PAR
'PHRUL PA JI SNYED CIG NGAS SHES PA LAS KHYED

KYIS JI TZAM ZHIG SHES TE, LHA'I BU, 'JAM DPAL GZHON NUR GYUR PA
NI 'DOD NA, SANGS RGYAS KYI ZHING GI YON TAN BKOD PA GANGG'A'I
KLUNG GI BYE MA SNYED GANG DAG YOD PA DE DAG THAMS CAD ZHING

GCIG TU YANG DAG PAR STON TO, ,SANGS RGYAS KYI ZHING GANGG'A'I
KLUNG GI BYE MA SNYED GANG DAG YOD PA DE DAG GTZUG PHUD KYIS PHUG
STE, STENG GI BAR SNANG GI NAM MKHA' LA 'JOG GO ,SANGS RGYAS


@462A *, ,KYI ZHING DE DAG NA, RGYA MTSO CHEN POR 'GYUR BA'I
CHU'I PHUNG PO GANG DAG YOD PA DE DAG THAMS CAD SPU'I KHUNG BU
GCIG TU BLUGS KYANG CHU YIS SEMS CAN

RNAMS LA GNOD PA MED DE, THAMS CAD KYANG RANG RANG GI RGYA MTSO
CHEN PO NA GNAS PAR BDAG NYID KYIS SHES SO, ,SANGS RGYAS KYI
ZHING DE DAG NA RI'I RGYAL PO RI RAB GANG DAG YOD PA DE

DAG THAMS CAD RI GCIG TU BYIN GYIS BRLABS TE, RI DE DAG YUNGS KAR
GYI 'BRU'I NANG DU BCUG KYANG RI RAB LA GNAS PA'I LHA DE DAG LA
YANG GNOD PA MED DE, THAMS CAD KYANG RANG

RANG GI GNAS NA 'KHOD PAR BDAG NYID KYIS SHES SO, ,SANGS RGYAS
KYI ZHING DE DAG NA 'GRO BA LNGAR SKYES PA'I SEMS CAN GANG DAG
YOD PA DE DAG THAMS CAD LAG PA G-YAS PA'I MTHIL

DU BZHAG STE, 'JIG RTEN GYI KHAMS BDE BA THAMS CAD KYIS RAB TU
BRGYAN PA'I SEMS CAN RNAMS KYI BDE BAR SBYAR BA CI 'DRA BA DE LTA
BU DAG DE DAG LA BSGRUB BO, ,GANG YANG SANGS RGYAS

KYI ZHING GANGG'A'I KLUNG GI BYE MA SNYED SREG PAR BYED PA'I ME
DE DAG THAMS CAD MAR ME'I SNYING PO GCIG GIS ME LCE TZAM GYI MER
BYIN GYIS RLOB STE, DES BYA BA BYED PA GANG YIN PA DE BYED DO,

SANGS RGYAS KYI ZHING GANGG'A'I KLUNG GI BYE MA SNYED DAG NA NYI
MA DANG ZLA BA'I 'OD GANG DAG YOD PA DE DAG THAMS CAD SPU'I KHUNG
BU GCIG GI 'OD KYIS ZIL DU RLAG PAR BYED DO, ,LHA'I BU, 'JAM


@462B DPAL GZHON NUR GYUR PA'I RDZU 'PHRUL RNAM PAR 'PHRUL PA'I
CHO 'PHRUL LAS BRTZAMS NAS NGA BSKAL PA'AM, BSKAL PA LAS LHAG PAR
YANG CHOS STON TE, 'JAM DPAL GZHON NUR GYUR

PA NI, RDZU 'PHRUL DANG BYIN GYI RLABS KYI STOBS BSAM GYIS MI
KHYAB PA 'DI LTA BU DANG LDAN NO,, ,,BAM PO GNYIS PA STE THA MA,
DE NAS BDUD SDIG CAN 'KHOR DE NYID DU 'DUS

PAR GYUR NAS 'DUG STE, DES BDAG NYID DGE SLONG GI GZUGS SU BYIN
GYIS BRLABS NAS BCOM LDAN 'DAS LA 'DI SKAD CES GSOL TO, ,BCOM
LDAN 'DAS, 'JAM DPAL GZHON NUR

GYUR PA'I RDZU 'PHRUL RNAM PAR 'PHRUL BA'I CHO 'PHRUL DE BDAG GIS
BLTA BAR BGYI'O, ,BCOM LDAN 'DAS, TSIG TZAM DU GSUNGS PAS CI SMAN
GYI, BDAG LA MNGON SUM DU GYUR CIG ,DE NAS

BCOM LDAN 'DAS KYIS BDUD SDIG CAN DU MKHYEN BZHIN DU SEMS CAN
TSAD MED PA DE DAG GIS DGE BA'I RTZA BA RNAM PAR SPEL BA'I PHYIR,
'JAM DPAL GZHON NUR GYUR PA LA 'DI SKAD CES

BKA' STZAL TO, ,'JAM DPAL, NGAS KHYOD LA BSKUL GYI, KHYOD KYIS
'KHOR 'DI DAG LA RANG GI RDZU 'PHRUL GYI STOBS DANG CHO 'PHRUL
STON CIG DANG, SEMS CAN TSAD MED PA RNAMS KYI DGE BA'I

RTZA BA RNAM PAR 'PHEL BAR 'GYUR RO, ,DE NAS 'JAM DPAL GZHON NUR
GYUR PA BCOM LDAN 'DAS KYIS BSKUL BAR SHES NAS, CHOS THAMS CAD
SEMS KYIS DBANG BSGYUR BA RNAM PAR 'PHRUL


@463A *, ,PA ZHES BYA BA'I TING NGE 'DZIN LA SNYOMS PAR ZHUGS SO,
,'JAM DPAL GZHON NUR GYUR PAS CHOS THAMS CAD SEMS KYIS DBANG
BSGYUR BA RNAM PAR 'PHRUL PA'I TING

NGE 'DZIN LA SNYOMS PAR ZHUGS MA THAG TU, DE NAS DE'I MOD LA
THAMS CAD DANG LDAN PA'I 'KHOR DES 'JAM DPAL GZHON NUR GYUR PA'I
RDZU 'PHRUL RNAM PAR 'PHRUL PA'I CHOS 'PHRUL BCOM

LDAN 'DAS KYIS JI SKAD GSUNGS PA DE BZHIN DU MA CHAD PA DANG, MA
LHAG PA DANG, MI MANG BAR MTHONG NGO, ,DE NAS THAMS CAD DANG LDAN
PA'I 'KHOR GYIS CHO 'PHRUL DE MTHONG NAS NGO MTSAR

DU GYUR TE, SANGS RGYAS 'BYUNG BA LEGS SO, ,LEGS SO, ,SANGS RGYAS
BYUNG BA NI SEMS CAN RNAMS LA DON CHEN POR NYE BAR GNAS SO, ,DE
BYUNG BAS SKYES BU DAM PA 'DI LTA BU 'DI

DAG KYANG 'JIG RTEN DU BYUNG BA YIN NO, ,CHO 'PHRUL BSAM GYIS MI
KHYAB PA 'DI YANG 'JIG RTEN NA SNANG BA YIN NO, ,ZHES CHED DU
BRJOD PA CHED DU BRJOD DO, ,DE NAS BDUD SDIG CAN GYIS CHO

'PHRUL DE MTHONG STE NGO MTSAR DU GYUR NAS THAL MO SBYAR TE, 'JAM
DPAL GZHON NUR GYUR PA LA PHYAG 'TSAL ZHING TSIG 'DI SKAD CES
SMRAS SO, ,'JAM DPAL GZHON NUR GYUR PA'I RDZU

'PHRUL GYI CHO 'PHRUL BSAM GYIS MI KHYAB STE NGO MTSAR TO, ,SEMS
CAN GANG DAG CHO 'PHRUL BSHAD PA 'DI THOS NAS MOS PA DE DAG NGO
MTSAR CHE BAR BDAG GIS BSAM SO, ,BCOM LDAN


@463B 'DAS, GAL TE BDUD SDIG CAN GANGG'A'I KLUNG GI BYE MA SNYED
DU GYUR KYANG DE LTAR MOS PA'I SEMS CAN DE LA BAR CHAD BGYI BA'I
RNGO MI THOGS LAGS SO, ,BCOM LDAN 'DAS BDUD SDIG CAN BDAG

NI RTAG TU RGYUN MI 'CHAD PAR DE BZHIN GSHEGS PA LA GLAGS LTA
ZHING SKABS TSOL BA DANG, SEMS CAN RNAMS LA YANG GTZE BAR SEMS PA
DANG, BRTZON PA'I GANG ZAG RNAMS KYI DGE BA'I RTZA

BA'I BAR CHAD BGYI BA'I SLAD DU YANG ZHUGS PA LAGS TE, BCOM LDAN
'DAS, DENG SLAN CHAD GRONG DANG, GRONG KHYER DANG, GRONG RDAL
DANG, LJONGS DANG, YUL 'KHOR DANG, PHO BRANG 'KHOR

GANG NA CHOS KYI RNAM GRANGS 'DI RAB TU SPYOD PA DE KHOR KHOR YUG
TU DPAG TSAD BRGYA TSUN CHAD DU MIG GIS MI RTZOL BAR BGYI BA'I
SLAD DU BDAG CAG MI MCHI BAR BDAG GI YI DAM DE LTA BU BLANGS

PAR BGYI'O, ,GANG DAG 'CHANG BA DANG, 'CHAD PA DANG, STON PA
DANG, SO SOR RTOGS PA DANG, BSGRUB PA DE LA STON PA LA BGYI BA
LTAR GUS PA BSKYED PAR BGYI'O, ,BCOM LDAN 'DAS,

'ON DU LAGS KYANG, BDAG GI 'KHOR GANG DE BZHIN GSHEGS PA'I BSTAN
PA'I BAR CHAD BGYI BA DANG BRTZON PA RNAMS G-YENGS PAR BGYI BA'I
SLAD DU ZHUGS PA DAG MCHIS TE, DE DAG CHAD

PAS DGUM PA'I SLAD DU RIGS KYI BU'AM, RIGS KYI BU MO DE DAG GIS
GSANG SNGAGS KYI TSIG 'DI DAG DRAN PAR BGYI'O, ,TADYA TH'A, AA MA
LE, BI MA LE, STHI TA TVE, AA GA LA MA NI RDZI TA SHA


@464A *, ,TRU; DZA YE DZA YA BA TI BHU TA MA TI MA TI, SHA ME
SHANTE, AA PHU ME, PHU PHU ME, DHI RI, AA KHE, MA KHE, KHA KHE,
MI SI LI, AA GA ME, PHU LA TE, PHU LA, PHU LE, PHA

SHU ME, SHU SHU ME, DHI DHI RE, AA NA BA NA TE, STHI TA TVE, KRi
TVA RA TE, KRi DA TA BIDYA, BEE RO TZA NA, SA DA DHARMA BH'A nA
KO SYA, S'U TRA SYA DH'A RA KA, AA BHRA MU GU TA, AI BHA S'U RYA
SV'AH'A, BCOM LDAN

'DAS, CHOS SMRA BA GANG GSANG SNGAGS KYI TSIG 'DI RNAMS KYI KUN
DU GSUNGS PA DE LA BDUD KYI RIS KYI LHA'I BU RNAMS KYIS BAR CHAD
BGYI BA NI GNAS MA LAGS SHING SKABS MA

LAGS TE, DE NI GNAS MA MCHIS KYI STENG DU DE LA GOS DANG, ZAS
DANG, MAL CHA DANG, NA BA'I GSOS SMAN DANG, YO BYAD RNAMS NYE BAR
BSGRUB PA DANG, SPRO BAR BGYI BA DANG, SPOBS

PAR BGYI BAR SPRO BAR 'GYUR LAGS SO, ,BCOM LDAN 'DAS, RIGS KYI
BU'AM RIGS KYI BU MO GANG DAG GSANG SNGAGS KYI TSIG 'DI DAG BRJOD
NAS G-YENG BA MA MCHIS PA'I RGYUD KYIS

GDUGS MTSAN 'DAS PAR BGYID PA DE DAG LHA RNAMS KYIS BSRUNGS PAR
'GYUR, LHA KLU DANG, GNOD SBYIN DANG, DRI ZA DANG, LHA MA YIN
DANG, NAM MKHA' LDING DANG, MI'AM CI DANG,

LTO 'PHYE CHEN PO DANG, MI DANG MI LAGS PA RNAMS KYIS BSRUNGS PAR
'GYUR TE, DE DAG LA SLAR RGOL BA'AM, MI MDZA' BA GANG GIS GLAGS
BLTAS KYANG GLAGS BRNYED PAR MI 'GYUR


@464B LAGS SO, ,DE NAS BCOM LDAN 'DAS KYIS BDUD SDIG CAN LA LEGS
SO, ,ZHES BYA BA BYIN TE, SDIG CAN, LEGS SO, ,LEGS SO, ,'DI LTAR
KHYOD KYIS GSANG SNGAGS KYI TSIG

BSTAN PA BRJOD PAS 'JIG RTEN GYI KHAMS GANGG'A'I KLUNG GI BYE MA
SNYED RNAM PA DRUG TU G-YOS TE, KHYOD KYI SPOBS PA DE THAMS CAD
NI 'JAM DPAL GZHON NUR GYUR PA'I BYIN GYIS BRLABS SU RIG

PAR BYA'O, ,'JAM DPAL GZHON NUR GYUR PA'I RDZU 'PHRUL RNAM PAR
'PHRUL PA'I CHO 'PHRUL DANG, BYIN GYI RLABS 'DI BSTAN PA DANG,
BDUD KYI GSANG SNGAGS KYI STOBS DANG, RIG SNGAGS KYI STOBS

BSTAN PA NA SROG CHAGS NYI KHRIS BLA NA MED PA YANG DAG PAR
RDZOGS PA'I BYANG CHUB TU SEMS BSKYED PAR GYUR TO, ,DE NAS 'JAM
DPAL GZHON NUR GYUR PAS RDZU 'PHRUL BSDUS NAS LHA'I BU

DPAL BZANG LA 'DI SKAD CES SMRAS SO, ,LHA'I BU KHYOD DGA' LDAN
GYI GNAS SU SONG LA, DGA' LDAN GYI RIS KYI LHA'I BU RNAMS SDUS
SHIG DANG, KHO BO YANG DER 'ONG NGO, ,DE NAS LHA'I BU DPAL

BZANG GIS 'JAM DPAL GZHON NUR GYUR PA'I LTAR MNYAN TE, BCOM LDAN
'DAS DANG, 'JAM DPAL GZHON NUR GYUR PA DANG, BYANG CHUB SEMS
DPA'I DGE 'DUN THAMS CAD DANG, NYAN

THOS KYI DGE 'DUN GYI DGE 'DUN LA BSKOR BA BYAS NAS 'KHOR DANG
BCAS PAS 'KHOR DE NAS MI SNANG BAR GYUR TE, DGA' LDAN GYI GNAS SU
PHYIN TO, ,DE NAS LHA'I BU DPAL BZANG GIS


@465A *, ,DGA' LDAN GYI RIS KYI LHA'I BU RNAMS LA SMRAS PA, GROGS
PO DAG, SHES PAR GYIS SHIG ,'JAM DPAL GZHON NUR GYUR PA 'U BU CAG
LA SNYING BRTZE BA'I

PHYIR 'DIR 'ONG GI, DE LA DGA' LDAN GYI RIS KYI LHA'I BU KHYED
DGA' BA DANG RTZE BA LA BAG MED PAR DOR TE, BAG YOD PAR GYIS LA
'JAM DPAL GZHON NUR GYUR PA LA CHOS NYAN DU

SHOGS SHIG ,DE NAS LHA'I BU DPAL BZANG GIS 'JAM DPAL GZHON NUR
GYUR PA LA MCHOD PA'I LAS KYI PHYIR DGA' LDAN GYI GNAS KYI DBUS
SU LHA'I YID LAS BYUNG BA, RIN PO

CHE THAMS CAD LAS BYAS PA'I 'KHOR GYI KHYAMS CHUR SHAR NUB TU
DPAG TSAD SUM KHRI NYIS STONG YOD LA, ZHENG LHO BYANG DU DPAG
TSAD KHRI DRUG STONG YOD PA BYAS TE, DER SENG GE'I KHRI SNA

TSOGS BLTA NA SDUG PA'I LHA'I RAS BCOS BU BRGYA STONG DU MA BTING
BA STONG PHRAG DU MA BYAS SO, ,DE NAS LHA'I BU DPAL BZANG GIS
RNAM PA 'DI LTA BU'I 'KHOR GYI KHYAMS BKOD PA DE DAG

DANG; SENG GE'I KHRI RNAMS KYANG BYAS NAS THAL MO SBYAR TE, 'JAM
DPAL GZHON NUR GYUR PA LA 'DI SKAD CES SMRAS SO, ,'JAM DPAL,
'KHOR GYI KHYAMS BKOD PA DANG, SENG GE'I

KHRI BKOD PA BGYID LAGS NA, DA DE'I DUS LA BAB PAR MKHYEN NA
GSHEGS SU GSOL, DE NAS 'JAM DPAL GZHON NUR GYUR BA BYANG CHUB
SEMS DPA' KHRI NYIS STONG DANG, NYAN


@465B THOS KYI MCHOG LNGA BRGYA DANG, LHA DANG, KLU DANG, GNOD
SBYIN DANG, DRI ZA STONG PHRAG DU MA DAG DANG LHAN CIG TU YONGS
SU BSKOR CING MDUN DU BDAR TE, BCOM LDAN 'DAS KYI ZHABS LA

MGO BOS PHYAG 'TSAL NAS BCOM LDAN 'DAS LA LAN GSUM BSKOR BA BYAS
TE, BCOM LDAN 'DAS KYI DRUNG NAS MI SNANG BAR GYUR NAS SKAD CIG
THANG CIG YUD TZAM DE LA DGA' LDAN

GYI GNAS SU PHYIN TO, ,DE NAS 'JAM DPAL GZHON NUR GYUR PA RIN PO
CHE BKOD PA'I 'KHOR GYI KHYAMS DER RANG GI KHRI JI LTAR BSHAMS PA
LA 'DUG GO ,BYANG CHUB SEMS DPA' RNAMS DANG,

NYAN THOS CHEN PO RNAMS DANG, THAMS CAD DANG LDAN PA'I 'KHOR
RNAMS KYANG STAN CI RIGS PA LA 'KHOD DO, ,RGYAL CHEN BZHI'I RIS
KYI LHA RNAMS DANG, SUM CU RTZA GSUM DANG, 'THAB BRAL

DANG; DGA' LDAN DANG, 'PHRUL DGA' DANG, GZHAN 'PHRUL DBANG BYED
DANG, BDUD KYI RIS RNAMS DANG, GZUGS NA SPYOD PA TSANGS RIS KYI
LHA NAS BZUNG STE, 'OG MIN GYI BAR GYI LHA RNAMS KYIS

GCIG GNAS GCIG TU SGRA THOS PA, 'DI LTAR 'JAM DPAL GZHON NUR GYUR
PA DGA' LDAN GYI GNAS SU 'BREL BA'I CHOS KYI GTAM CHEN PO SMRA
BAR 'GYUR GYI, BDAG CAG KYANG CHOS NYAN PA'I

PHYIR NGES PAR DER 'DONG BAR BYA'O, ,SKYES BU DAM PA DE LTA BU
DAG MTHONG BA NI LEGS PAR MTHONG BA'O, ,DE DAG LAS CHOS THOS PA
NI LEGS PAR THOS PA'O, ,ZHES SGRA THOS NAS, SKAD CIG


@466A *, ,THANG CIG YUD TZAM DE LA 'DOD PA NA SPYOD PA DANG,
GZUGS NA SPYOD PA'I LHA'I BU TSAD MED GRANGS MED PA DAG RANG RANG
GI GNAS NAS MI SNANG BAR GYUR TE, DGA'

LDAN GYI GNAS SU PHYIN TO; ,DE NAS 'JAM DPAL GZHON NUR GYUR PAS
DE LTA BU'I BYIN GYI RLABS KYIS BYIN GYIS BRLABS PAS DES LHA'I
'KHOR DE TZAM DU TSAD MED PA DAG RIN PO CHE BKOD

PA'I KHYAMS KYI 'KHOR DE NYID DU GO SKABS YANGS PAR GNAS PAR GYUR
TO, ,DE NAS LHA'I BU DPAL BZANG GIS 'JAM DPAL GZHON NUR GYUR PA
LA 'DI SKAD CES SMRAS SO, ,'JAM DPAL,

LHA'I 'KHOR CHEN PO 'DI 'DUS LAGS NA CHOS KYI BKA' MCHID LAS
BRTZAMS TE SPOBS PAR MDZAD DU GSOL, DE SKAD CES SMRAS PA DANG,
'JAM DPAL GZHON NUR GYUR PAS LHA'I

BU DPAL BZANG DANG, THAMS CAD DANG LDAN PA'I 'KHOR DE LA 'DI SKAD
CES SMRAS SO, ,GROGS PO DAG ,CHOS BZHI PO 'DI DAG NI BYANG CHUB
SEMS DPA' RNAMS KYI DGE BA'I CHOS THAMS

CAD SDUD PAR 'GYUR BA BDAG GO ,BZHI GANG ZHE NA, 'DI LTA STE,
TSUL KHRIMS LA GNAS PA'I THOS PA DANG, BSAM GTAN LA GNAS PA'I
SHES RAB DANG, MNGON PAR SHES PA LA GNAS

PA'I YE SHES DANG, THABS LA GNAS PA'I BAG YOD PA STE, GROGS PO
DAG ,CHOS BZHI PO DE DAG NI BYANG CHUB SEMS DPA' RNAMS KYI DGE
BA'I CHOS THAMS CAD SDUD PAR 'GYUR BA'O,,


@466B GROGS PO DAG ,DE LA YONGS SU DAG PA RNAM PA BRGYAD KYIS
TSUL KHRIMS LA 'JUG STE, YONGS SU DAG PA RNAM PA BRGYAD KYIS JI
LTAR 'JUG CE NA, 'DI LTA STE, LUS DAG PA'I RNAM PAS 'JUG PA

DANG; NGAG DAG PA'I RNAM PAS 'JUG PA DANG, SEMS DAG PA'I RNAM PAS
'JUG PA DANG, BSAM PA DAG PA'I RNAM PAS 'JUG PA DANG, 'TSO BA DAG
PA'I RNAM PAS 'JUG PA DANG, SBYANGS

PA'I YON TAN DANG YO BYAD BSNYUNGS PA DAG PA'I RNAM PAS 'JUG PA
DANG, TSUL 'CHOS PA DANG, KHA GSAG DANG, GZHOGS SLONG DANG, THOB
KYIS 'JAL BA THAMS CAD RNAM PAR SPONG BA'I RNAM

PAS 'JUG PA DANG, BYANG CHUB KYI SEMS MI BRJED PA'I RNAM PAS 'JUG
PA STE, GROGS PO DAG, DE LTAR YONGS SU DAG PA RNAM PA BRGYAD KYIS
TSUL KHRIMS LA 'JUG GI ,GROGS PO DAG ,DE

LA YONGS SU DAG PA RNAM PA BRGYAD KYIS THOS PA YONGS SU DAG STE,
RNAM PA BRGYAD GANG ZHE NA, 'DI LTA STE, BLA MA LA GUS PAS YONGS
SU DAG PA DANG, NGA RGYAL BCOM PAS YONGS SU DAG PA DANG,

BRTZON 'GRUS DANG TING NGE 'DZIN THOB PAS YONGS SU DAG PA DANG,
DRAN PA MI G-YENG BAS YONGS SU DAG PA DANG, BSTAN PA DANG RAB TU
BSHAD PAS YONGS SU DAG PA DANG, BDAG LA MI BSTOD CING

GZHAN LA MI SMOD PAS YONGS SU DAG PA DANG, TSUL BZHIN DU SO SOR
RTOG PAS YONGS SU DAG PA DANG, JI LTAR THOS PA'I CHOS BSGRUB PAS
YONGS SU DAG PA STE, GROGS PO DAG ,DE LTAR RNAM PA


@467A *, ,BRGYAD KYIS THOS PA YONGS SU DAG GO ,GROGS PO DAG ,DE
LA RNAM PA BRGYAD KYIS BSAM GTAN YONGS SU DAG STE, RNAM PA BRGYAD
GANG ZHE NA, 'DI LTA STE, DGON

PA LA GNAS SHING DBEN PA LA DGA' BAS YONGS SU DAG PA DANG, 'DU
'DZI SPONG BAS YONGS SU DAG PA DANG, YUL DANG MI 'DRE BAS YONGS
SU DAG PA DANG, LUS DANG SEMS LAS SU

RUNG BAS YONGS SU DAG PA DANG, KHA ZAS BSNYUNGS TE LUS 'TSO BAS
YONGS SU DAG PA DANG, DMIGS PA LA 'JOG PAS YONGS SU DAG PA DANG,
SGRA DANG MTSAN MA THAMS CAD RNAM

PAR 'JIGS PAS YONGS SU DAG PA DANG, 'PHAGS PA'I BDEN PA DANG ZANG
ZING MED PAR SO SOR YANG DAG PAR 'GED PAS YONGS SU DAG PA STE,
GROGS PO DAG ,DE LTAR RNAM PA BRGYAD

KYIS BSAM GTAN YONGS SU DAG GO ,GROGS PO DAG, ,DE LA RNAM PA
BRGYAD KYIS SHES RAB YONGS SU DAG STE, RNAM PA BRGYAD GANG ZHE
NA, 'DI LTA STE, PHUNG PO LA MKHAS PA'I RNAM PAS

YONGS SU DAG PA DANG, KHAMS LA MKHAS PA'I RNAM PAS YONGS SU DAG
PA DANG, SKYE MCHED LA MKHAS PA'I RNAM PAS YONGS SU DAG PA DANG,
RTEN CING 'BREL PAR 'BYUNG BA LA

MKHAS PA'I RNAM PAS YONGS SU DAG PA DANG, BDEN PA LA MKHAS PA'I
RNAM PAS YONGS SU DAG PA DANG, DBANG PO LA MKHAS PA'I RNAM PAS
YONGS SU DAG PA DANG, RNAM PAR THAR


@467B BA'I SGO GSUM LA MKHAS PA'I RNAM PAS YONGS SU DAG PA DANG,
BAG LA NYAL DANG KUN NAS DKRIS PA DANG BLTA BA THAMS CAD YANG DAG
PAR 'JOMS PA LA MKHAS PA'I RNAM PAS YONGS SU

DAG PA STE, GROGS PO DAG ,DE LTAR RNAM PA BRGYAD KYIS SHES RAB
YONGS SU DAG GO ,GROGS PO DAG ,DE LTAR RNAM PA BRGYAD KYIS MNGON
PAR SHES PA YONGS SU DAG STE, BRGYAD GANG ZHE

NA; 'DI LTA STE, SGRIB PA MED PAR GZUGS THAMS CAD MTHONG BAS
LHA'I MIG YONGS SU DAG PA DANG, SGRIB PA MED PAR SGRA THAMS CAD
THOS PAS LHA'I RNA BA YONGS SU DAG PA DANG, SEMS CAN THAMS

CAD KYI SEMS KYI SPYOD PA LA RNAM PAR LTA BAS PHA ROL GYI SEMS
SHES PA YONGS SU DAG PA DANG, SGRIB PA MED CING CHAGS PA MED PAR
SNGON GYI MTHA' RJES SU DRAN PAS SNGON GYI GNAS RJES SU

DRAN PA'I SHES PA YONGS SU DAG PA DANG, SANGS RGYAS KYI ZHING
MTHA' YAS PAR 'GRO BAS RDZU 'PHRUL GYI BYA BA YONGS SU DAG PA
DANG, ZAG PA THAMS CAD ZAD PA SHES PAS BSAL CING DUS MA YIN

PA YONGS SU SPANGS PAS ZAG PA ZAD PA YONGS SU DAG PA DANG, G-YO
BA DANG RLOM SEMS THAMS CAD DANG BRAL BAS DGE BA'I RTZA BAS MNGON
PAR SHES PA YONGS SU DAG PA DANG, JI LTAR SNGON DAM

BCAS PA NYAMS 'OG TU CHUD PAR BYED PAS BSHES PA BRTEN PA YONGS SU
DAG PA STE, GROGS PO DAG ,DE LTAR RNAM PA BRGYAD KYIS MNGON PAR
SHES PA YONGS SU DAG GO ,GROGS PO DAG, DE


@468A *, ,LA RNAM PA BRGYAD KYIS YE SHES YONGS SU DAG STE, RNAM
PA BRGYAD GANG ZHE NA, 'DI LTA STE, PHUNG PO LNGA YONGS SU SHES
PAS SDUG BSNGAL SHES PA YONGS SU DAG PA

DANG; SRED PA SHIN TU SPONG BAS KUN 'BYUNG BA SHES PA YONGS SU
DAG PA DANG, RTEN NAS SKYES PA LA SKYE BA MED PAR SO SOR RTOG PAS
'GOG PA SHES PA YONGS SU DAG PA DANG, 'DUS BYAS DANG

'DUS MA BYAS MNYAM PA NYID DU 'JUG PAS LAM SHES PA YONGS SU DAG
PA DANG, LAS DANG BYA BA DANG MI 'GAL BAS RGYU SHES PA YONGS SU
DAG PA DANG, BDAG MED PA DANG SEMS CAN MED PA

DANG; SROG MED PA DANG, GSO BA MED PAS RKYEN SHES PA YONGS SU DAG
PA DANG, 'KHOR GSUM YONGS SU GCOD PAS DUS GSUM SHES PA YONGS SU
DAG PA DANG, SHES RAB KYI PHA ROL TU PHYIN PA YE

SHES THAMS CAD LA 'JUG PAS THAMS CAD MKHYEN PA'I YE SHES YONGS SU
DAG PA STE, GROGS PO DAG ,DE LTAR RNAM PA BRGYAD KYIS YE SHES
YONGS SU DAG GO ,GROGS PO DAG ,DE LA RNAM PA BRGYAD

KYIS NGES PAR SEMS PA YONGS SU DAG STE, RNAM PA BRGYAD GANG ZHE
NA, 'DI LTA STE, NANG NYE BAR ZHI BAS YONGS SU DAG PA DANG, PHYI
ROL DU MI RGYU BAS YONGS SU DAG PA DANG, KHAMS GSUM LA

MI GNAS PAS YONGS SU DAG PA DANG, RTEN CING 'BREL BAR 'BYUNG BA
DANG MTHUN PAS YONGS SU DAG PA DANG, SKYE BA MED PA DANG 'BYUNG
BA MED PAS YONGS SU DAG PA DANG, MNGON


@468B PAR 'DU BYED PA MED PAS SO SOR RTOG PAS YONGS SU DAG PA
DANG, CHOS THAMS CAD BDAG MED PAR SO SOR RTOG PAS YONGS SU DAG PA
DANG, NYON MONGS PA THAMS CAD KYIS SHIN TU MI

'KHRUGS PAS YONGS SU DAG PA STE, GROGS PO DAG ,'DI NI RNAM PA
BRGYAD KYIS NGES PAR SEMS PA YONGS SU DAG PA'O, ,GROGS PO DAG ,DE
LA RNAM PA BRGYAD KYIS BAG YOD PA YONGS SU

DAG STE, RNAM PA BRGYAD GANG ZHE NA, 'DI LTA STE, TSUL KHRIMS
MCHOG TU 'DZIN PA MED PAS YONGS SU DAG PA DANG, THOS PA YONGS SU
BYANG BAS YONGS SU DAG PA DANG, BSAM GTAN DE

LA MA CHAGS PAS YONGS SU DAG PA DANG, SHES RAB DANG GSUNG RAB
KYIS YONGS SU DAG PA DANG, MNGON PAR SHES PA LAS MA NYAMS PAS
YONGS SU DAG PA DANG, YE SHES KYI RLOM SEMS

MED PAS YONGS SU DAG PA DANG, NGES PAR SEMS PAS RTZOD PA MED PAS
YONGS SU DAG PA DANG, DGE BA'I CHOS CHUD MI ZA BAS YONGS SU DAG
PA STE, GROGS PO DAG ,RNAM PA BRGYAD PO DE

DAG GIS BAG YOD PA YONGS SU DAG GO ,GROGS PO DAG ,DE LTA BAS NA
KHYED BAG YOD PAR GYIS SHIG ,BAG YOD PA LA BRTEN PA'I BYANG CHUB
SEMS DPA' RNAMS NI BDE BA GSUM LAS

YONGS SU NYAMS PAR MI 'GYUR RO, ,GSUM GANG ZHE NA, 'DI LTA STE,
LHA'I BDE BA DANG, BSAM GTAN GYI BDE BA DANG, MYA NGAN LAS 'DAS
PA'I BDE BA'O, ,NGAN SONG GSUM LAS YONGS


@469A *, ,SU THAR BAR 'GYUR TE, GSUM GANG ZHE NA, 'DI LTA STE,
SEMS CAN DMYAL BA DANG, DUD 'GRO'I SKYE GNAS DANG, GSHIN RJE'I
'JIG RTEN DANG GSUM

PO DE DAG GO ,SDUG BSNGAL GSUM GYIS 'PHROGS PAR MI 'GYUR TE, GSUM
GANG ZHE NA, SKYE BA'I SDUG BSNGAL DANG, RGA BA'I SDUG BSNGAL
DANG, 'CHI BA'I SDUG BSNGAL TE GSUM PO

DE DAG GO ,'JIGS PA GSUM LAS YANG DAG PAR 'DA' BAR 'GYUR TE, GSUM
GANG ZHE NA, 'TSO BA MED PA'I 'JIGS PA DANG, TSIGS SU BCAD PA MED
PA'I 'JIGS PA DANG, 'KHOR

BA LA BAG TSA BA'I 'JIGS PA STE GSUM PO DE DAG GO ,SRID PA GSUM
LAS YANG DAG PAR 'DA' BAR 'GYUR TE, 'DOD PA'I SRID PA DANG, GZUGS
KYI SRID PA DANG, GZUGS MED PA'I

SRID PA'O, ,DRI MA GSUM SBYONGS TE, 'DOD CHAGS KYI DRI MA DANG,
ZHE SDANG GI DRI MA DANG, GTI MUG GI DRI MA'O, ,BSLAB PA GSUM
YONGS SU RDZOGS PAR BYED DE, LHAG PA'I TSUL KHRIMS

DANG; LHAG PA'I SEMS DANG, LHAG PA'I SHES RAB BO, ,YONGS SU DAG
PA GSUM 'THOB PAR 'GYUR TE, LUS YONGS SU DAG PA DANG, NGAG YONGS
SU DAG PA DANG, SEMS YONGS SU

DAG PA'O, ,BSOD NAMS BYA BA LAS BYUNG BA'I DNGOS PO GSUM PO YONGS
SU RDZOGS PAR BYED DE, SBYIN PA LAS BYUNG BA DANG, TSUL KHRIMS
LAS BYUNG BA DANG, BSGOM PA LAS BYUNG BA'O, ,


@469B RNAM PAR THAR PA'I SGO GSUM SGOM PAR BYED DE, STONG PA NYID
DANG, MTSAN MA MED PA DANG, SMON PA MED PA'O, ,RIGS GSUM RGYUN MI
GCOD DE, SANGS RGYAS KYI RIGS DANG, CHOS KYI RIGS

DANG; DGE 'DUN GYI RIGS SO, ,PHA ROL TU PHYIN PA RNAMS KYI MI
MTHUN PA'I PHYOGS GSUM GSUM RAB TU SPONG STE, SER SNA'I DRI MA
DANG, SER SNA'I KUN DU SBYOR BA DANG, GTONG BA DANG LDAN PA

RNAMS LA SDANG BA DANG, 'CHAL BA'I TSUL KHRIMS DANG, TSUL KHRIMS
LAS BZLOG PA DANG, TSUL KHRIMS DANG LDAN PA RNAMS LA SDANG BA
DANG, GNOD SEMS DANG, BZOD PA LAS BZLOG PA DANG,

BZOD PA DANG LDAN PA RNAMS LA SDANG BA DANG, LE LO DANG, BRTZON
'GRUS LAS BZLOG PA DANG, BRTZON 'GRUS DANG LDAN PA RNAMS LA SDANG
BA DANG, RNAM PAR G-YENG BA DANG, BSAM GTAN LAS

BZLOG PA DANG, BSAM GTAN DANG LDAN PA RNAMS LA SDANG BA DANG,
'CHAL PA'I SHES RAB DANG, SHES RAB LAS BZLOG PA DANG, SHES RAB
DANG LDAN PA RNAMS LA SDANG BA'O, ,PHA ROL TU PHYIN

PA RNAMS KYI RTON PA GSUM GSUM GYIS NYE BAR RTON TE, GSUM GANG
ZHE NA, 'DI LTA STE, BDOG PA THAMS CAD YONGS SU GTONG BA DANG,
RNAM PAR SMIN PA LA MI REG PA DANG, BYANG CHUB TU YONGS

SU BSNGO BA DANG, TSUL KHRIMS YANG DAG PAR LEN PA DANG, TSUL
KHRIMS MCHOG TU 'DZIN PA MED PA DANG, BYANG CHUB TU YONGS SU
BSNGO BA DANG, BZOD CING DES PA DANG, BDAG DANG GZHAN RJES


@470A *, ,SU BSRUNGS PA DANG, BYANG CHUB TU YONGS SU BSNGO BA
DANG, BRTZON 'GRUS GCES PA MI 'DOR BA DANG, BLANG BA MED CING DOR
BA MED PA DANG, BYANG CHUB TU YONGS

SU BSNGO BA DANG, BSAM GTAN NYE BAR LEN PA DANG, MI GNAS PAR BSAM
GTAN BYED PA DANG, BYANG CHUB TU YONGS SU BSNGO BA DANG, SHES RAB
KYI SNANG BA DANG, SPROS PA MED PA

DANG; BYANG CHUB TU YONGS SU BSNGO BA STE, GROGS PO DAG ,BAG YOD
PA'I BYANG CHUB SEMS DPA' RNAMS NI PHA ROL TU PHYIN PA RNAMS KYI
RTON PA 'DI GSUM GYIS NYE BAR RTON TE, ,

GROGS PO DAG ,DE LTA BAS NA KHYOD CAG BAG YOD PAR GYIS SHIG
,SANGS RGYAS BCOM LDAN 'DAS RNAMS KYI BYANG CHUB DANG, DE LAS
GZHAN PA'I DGE BA'I BYANG CHUB KYI PHYOGS KYI CHOS GANG YANG

YIN PA DAG KYANG BAG YOD PAS THOB BO, ,GROGS PO DAG ,BAG YOD PA'I
BYANG CHUB SEMS DPA' NI TSEGS CHUNG DUS DRAN PA NYE BAR GZHAG PA
BZHI BSGOM PA YONGS SU RDZOGS PAR 'GYUR

TE; DRAN PA NYE BAR GZHAG PA BZHI BSGOM PA GANG ZHE NA, GANG LA
LUS KYI GNAS MED PA DANG, TSOR BA'I GNAS MED PA DANG, SEMS KYI
GNAS MED PA DANG, CHOS KYI GNAS MED PA

STE; CHOS THAMS CAD KYI GNAS MED CING RTEN MED PA 'DI NI DRAN PA
NYE BAR GZHAG PA BSGOM PA ZHES BYA'O, ,TSEGS CHUNG DUS YANG DAG
PA'I SPONG BA BZHI BSGOM PA YONGS SU RDZOGS PAR


@470B 'GYUR TE, YANG DAG PA'I SPONG BA BZHI BSGOM PA GANG ZHE NA,
GANG CHOS THAMS CAD NAM MKHA' DANG MTSUNGS PA DANG, GZOD MA NYID
NAS MA SKYES PA DANG, MA BYUNG BA DANG, MA 'THON PA DANG,

MNGON PAR MA GRUB PAR YANG SO SOR RTOG CING, SDIG PA MI DGE BA'I
CHOS MA SKYES PA RNAMS MI SKYE BAR BYA BA'I PHYIR 'DUN PA BSKYED
CING 'BAD LA BRTZON 'GRUS RTZOM ZHING SEMS RAB TU

'DZIN TE, YANG DAG PAR RAB TU 'JUG PA DANG, CHOS THAMS CAD LAS
KYI RNAM PAR SMIN PA MED PAR YANG SO SOR RTOG CING SEMS CAN GZHAN
DAG DANG, GANG ZAG GZHAN RNAMS KYI MI

DGE BA'I CHOS THAMS CAD SPANG BA'I PHYIR 'DUN PA BSKYED CING 'BAD
LA, BRTZON 'GRUS RTZOM ZHING SEMS RAB TU 'DZIN TE YANG DAG PAR
RAB TU 'JOG PA DANG, SDIG PA MI DGE BA'I CHOS SKYES PA

RNAMS SPANG PA'I PHYIR 'DUN PA BSKYED CING 'BAD LA, BRTZON 'GRUS
RTZOM ZHING SEMS RAB TU 'DZIN TE YANG DAG PAR RAB TU 'JOG PA
DANG, CHOS THAMS CAD LA STONG PA NYID DU YANG MOS LA, DGE BA'I

CHOS MA SKYES PA RNAMS BSKYED PA'I PHYIR 'DUN PA BSKYED CING 'BAD
LA, BRTZON 'GRUS RTZOM ZHING SEMS RAB TU 'DZIN TE YANG DAG PAR
RAB TU 'JOG PA DANG, CHOS THAMS CAD RNAM PAR GROL BAR YANG

YID CHES LA, DGE BA'I CHOS SKYES PA RNAMS GNAS PAR BYA BA DANG,
NYAMS PAR MI 'GYUR BAR BYA BA DANG, PHYIR ZHING 'PHEL BAR BYA
BA'I PHYIR 'DUN PA BSKYED CING 'BAD LA, BRTZON 'GRUS RTZOM


@471A *, ,ZHING SEMS RAB TU 'DZIN TE YANG DAG PAR RAB TU 'JOG LA,
CHOS THAMS CAD LA RTZOM PA MED CING RTUL BA MED PAR YANG MTHONG
STE, YANG MNYAM PA NYID GANG

YIN PA DE LA CHOS GANG GI SKYE BA YANG MED, 'GOG PA YANG MED PA
'DI NI YANG DAG PA'I SPONG BA BSGOM PA'O, ,RDZU 'PHRUL GYI RKANG
PA BZHI BSGOM PA YONGS SU RDZOGS PAR 'GYUR TE, RDZU 'PHRUL

GYI RKANG PA BZHI BSGOM PA GANG ZHE NA, GANG LUS DANG SEMS LAS SU
RUNG BA STE, DE SEMS LAS SU RUNG BAS DGE BA'I CHOS LAS 'DUN PA
YANG MI 'DOR LA 'DOD PA'I 'DOD CHAGS SPANG

PA'I PHYIR YANG MNGON PAR BRTZON PA DANG, SEMS CAN THAMS CAD
YONGS SU SMIN PA'I PHYIR BRTZON 'GRUS KYANG RTZOM LA BRTAGS NAS
KYANG CHOS THAMS CAD MI DMIGS PA DANG, SANGS

RGYAS KYI CHOS THAMS CAD MNGON PAR RDZOGS PAR BYANG CHUB PAR BYA
BA'I PHYIR BYANG CHUB KYI SEMS KYANG MI 'DOR RO, ,SEMS SGYU MA
LTA BUR YANG RAB TU SHES PA DANG, JI LTAR THOS PA'I

CHOS LA TSUL BZHIN DU YANG SPYOD LA, CHOS RNAMS LA GNAS PAR YANG
MI BYED CING MNGON PAR ZHEN PA YANG MED PA'O, ,DE DBANG PO LNGA
BSGOM PA YONGS SU RDZOGS PAR 'GYUR TE, DBANG

PO DRUG LA BRTEN PAR MI BYED CING, SEMS CAN THAMS CAD KYI DBANG
PO YONGS SU SMIN PAR BYA BA'I PHYIR SHES PA YANG GTOD LA GCIG TU
GNAS PA YANG THOB PAR 'GYUR ZHING, GZHAN GYI


@471B DAD PAS KYANG MI 'GRO BA DANG, THAMS CAD KYANG YONGS SU
THOB LA, BLANGS PA YANG MED CING DOR BA YANG MED PA DANG, THAMS
CAD DU 'GRO BA'I LAM LA YANG RMONGS PA MED LA, DRAN PA YANG MED
CING

YID LA BYED PA YANG MED PA DANG, CHOS THAMS CAD KYI RJES SU YANG
SONG LA, RTAG TU MNYAM PAR YANG GZHAG PAR GYUR CING, CHOS THAMS
CAD KYIS MNYAM PA NYID LA SNYOMS PAR ZHUGS

PA DANG, RAB RIB MED PA'I YE SHES KYI SNANG BA YANG THOB PAR GYUR
LA, SPROS PA DANG LTA BA YANG YANG DAG PAR CHAD PA 'DI NI DE'I
DBANG PO BSGOM PA YONGS SU RDZOGS PA'O, ,DE STOBS LNGA BSGOM

PA YONGS SU RDZOGS PAR 'GYUR TE, DAD PA'I STOBS DANG LDAN PAS
PHAS KYI RGOL BA THAMS CAD KYIS MI RDZI BA DANG, BRTZON 'GRUS KYI
STOBS KYIS BDUD THAMS CAD KYI THUB PAR DKA' BA DANG, DRAN PA'I

STOBS KYIS NYAN THOS DANG, RANG SANGS RGYAS KYIS THAMS CAD DU MI
'PHROGS PA DANG, TING NGE 'DZIN GYI STOBS KYIS SGRIB PA RNAMS
KYIS ZIL GYIS MI GNON PA DANG, SHES RAB KYI STOBS DANG LDAN PAS
LTA

BAR GYUR PA RNAMS KYIS MNGON PAR ZHEN PA MED PA STE, DE LTAR
STOBS LNGA BSGOM PA YONGS SU RDZOGS PAR 'GYUR RO, ,DE BYANG CHUB
KYI YAN LAG BDUN LA BSGOM PA YONGS SU RDZOGS PAR 'GYUR TE, BYANG

CHUB KYI YAN LAG BSGOM PA GANG ZHE NA, 'DI LTA STE, DGE BA'I CHOS
THAMS CAD MI BRJED PAR BYA BA'I PHYIR DRAN PA YANG DAG BYANG CHUB
KYI YAN LAG BSGOM PA DANG, RTEN CING 'BREL BAR 'BYUNG BA DANG


@472A *, ,MTHUN PAR BYA BA'I PHYIR CHOS RNAM PAR 'BYED PA YANG
DAG BYANG CHUB KYI YAN LAG BSGOM PA DANG, BYANG CHUB KYI LAM LAS
PHYIR MI LDOG PAR BYA BA'I PHYIR BRTZON

'GRUS YANG DAG BYANG CHUB KYI YAN LAG BSGOM PA DANG, ZANG ZING
MED PA'I CHOS LA DGA' BA RAB TU MYONG BAR BYA BA'I PHYIR DGA' BA
YANG DAG BYANG CHUB KYI YAN LAG BSGOM PA DANG, LUS

DANG SEMS MI G-YO BA DANG BRAL BA'I PHYIR SHIN TU SBYANGS PA YANG
DAG BYANG CHUB KYI YAN LAG BSGOM PA DANG, STONG PA NYID DANG,
MTSAN MA MED PA DANG, SMON PA MED PAS MNGON PAR

BSGRUBS PA'I TING NGE 'DZIN YANG DAG BYANG CHUB KYI YAN LAG BSGOM
PA DANG, MTHO DMA' MED PA'I BTANG SNYOMS YANG DAG BYANG CHUB KYI
YAN LAG BSGOM PA STE, 'DI NI BYANG CHUB KYI YAN

LAG BSGOM PA ZHES BYA'O, ,GROGS PO DAG ,BAG YOD PA'I BYANG CHUB
SEMS DPA' NI TSEGS CHUNG DUS 'PHAGS PA'I LAM YAN LAG BRGYAD PA
BSGOM PA YONGS SU RDZOGS PAR 'GYUR TE,

LAM BSGOM PA GANG ZHE NA, GANG 'DI RTAG PA DANG CHAD PA DANG BRAL
BA'I YANG DAG PA'I LTA BA BSGOM PA DANG, 'DOD PA DANG, GNOD SEMS
DANG, RNAM PAR 'TSE BA'I RNAM PAR RTOG PA DANG BRAL

BA'I YANG DAG PA'I RTOG PA BSGOM PA DANG, BDAG DANG GZHAN LA
GTONG BA MED PA'I YANG DAG PA'I NGAG BSGOM PA DANG, TSUL 'CHOS PA
DANG, KHA GSAG DANG, GZHOGS SLONG DANG, THOB KYIS


@472B 'JAL BA DANG BRAL BA'I YANG DAG PA'I 'TSO BA BSGOM PA DANG,
LUS DANG SEMS NYAM CHUNG BA DANG BRAL BA'I YANG DAG PA'I LAS KYI
MTHA' BSGOM PA DANG, BDAG LA BSTOD PA DANG GZHAN LA

SMOD PA DANG BRAL BA'I YANG DAG PA'I RTZOL BA BSGOM PA DANG, GTI
MUG DANG RMONGS PA DANG BRAL BA'I YANG DAG PA'I DRAN PA BSGOM PA
DANG, RTOG PA DANG RNAM PAR RTOG PA THAMS CAD DANG BRAL

BA'I YANG DAG PA'I TING NGE 'DZIN BSGOM PA STE, 'DI NI 'PHAGS
PA'I LAM YAN LAG BRGYAD PA BSGOM PA ZHES BYA'O, ,DE NAS SANGS
RGYAS BCOM LDAN 'DAS RNAMS KYI BYANG CHUB DANG, DE

LAS GZHAN PA'I DGE BA BYANG CHUB KYI PHYOGS KYI CHOS GANG YIN PA
DAG KYANG BAG YOD PAS THOB CES BYA'O, ,GROGS PO DAG ,DE LTAR NA
BAG YOD PA BYANG CHUB SEMS DPA' DE LTAR BYANG CHUB KYI

PHYOGS KYI CHOS SUM CU RTZA BDUN PO 'DI DAG LA 'JUG GO ,ZHUGS NAS
'DU BYED THAMS CAD KYI 'DAMS BRGAL TE, ,BRGAL NAS KYANG RNAM PAR
LTA STE, RNAM PAR BLTAS NAS MI MTHONG NGO, ,MI

'BAR RO, ,SHIN TU NYE BAR ZHI STE, RNAM PAR 'KHRUGS PAR MI BYED
DO, ,SHIN TU NYE BAR ZHI BA GANG YIN ZHE NA, GANG NYE BAR MA
BSGRUBS PA DES MA BYAS SO, ,GANG MA BYAS PA DE MYONG BA MED PA'O,
,GANG

MYONG BA MED PA DE LA GDAGS PA MED DO, ,GANG GDAGS PA MED PA DE
NI SHIN TU NYE BAR ZHI BA'O, ,BSTAN PA 'DI BSHAD PA NA LHA'I BU
KHRI NYIS STONG CHOS RNAMS LA CHOS KYI MIG RDUL MED CING DRI MA
DANG


@473A *, ,BRAL BA RNAM PAR DAG GO ,LHA'I BU DPAL BZANG GIS GZHAN
YANG 'JAM DPAL GZHON NUR GYUR PA LA 'DI SKAD CES SMRAS SO, ,'JAM
DPAL, BYANG CHUB SEMS

DPA' LAM JI LTAR BSGOM, SMRAS PA, LHA'I BU, BYANG CHUB SEMS DPA'
NI 'KHOR BA YANG MI SPONG LA, 'KHOR BA'I NYES PA RNAMS KYIS KYANG
MI GOS SO, ,'DUS MA BYAS SU YANG MI LTUNG LA, 'DUS

MA BYAS KYI YON TAN RNAMS KYANG MYONG NGO, ,PHA ROL TU PHYIN PA
DRUG GI LAM YANG BSGOM LA, NYAN THOS DANG RANG SANGS RGYAS KYI
YUL LA YANG SNANG NGO, ,LHA'I BU, GZHAN YANG BYANG CHUB SEMS DPA'

RNAMS KYI LAM NI STONG PA NYID KYIS RNAM PAR DAG PA YANG YIN LA,
LTA BAR GYUR PA LA YANG MKHAS SHING, LTA BAR GYUR PA LA MNGON PAR
ZHEN PA YANG MED DO, ,MTSAN MA MED PAS RNAM PAR DAG PAR

YANG YIN LA, MTSAN MA LA YANG MKHAS SHING, MTSAN MA LA MNGON PAR
ZHEN PA YANG MED DO, ,SMON PA MED PAS RNAM PAR DAG PA YANG YIN
LA, KHAMS GSUM PA LA YANG MKHAS SHING,

KHAMS GSUM PA LA MNGON PAR ZHEN PA YANG MED DO, ,SKYE BA MED PA
DANG 'BYUNG BA MED PAS RNAM PAR DAG PA YANG YIN LA, SKYE BA DANG
'JIG PA LA YANG MKHAS SHING, SKYE BA DANG 'JIG PA

LA MNGON PAR ZHEN PA YANG MED DO, ,DE CI'I PHYIR ZHE NA, BYANG
CHUB SEMS DPA' SEMS NGES PAR SEMS PA DE DAG RNAMS NI SEMS CAN
CHOS THAMS CAD STONG PA'O SNYAM PA'I LTA BAR GYUR


@473B BAR ZHUGS PA LTA BAR GYUR PA BAG LA NYAL BAR BYAS PA RNAMS
KYI LTA BAR GYUR PA SPANG PA'I PHYIR CHOS KYANG STON LA, LTA BAR
GYUR PA DE DAG KYANG STONG PA NYID DU MTHONG NGO, ,DE BZHIN DU
SBYAR TE, BYANG CHUB

SEMS DPA' SEMS NGES PAR SEMS PA NI MTSAN MA MED PA DANG, SMON PA
MED PA DANG, MNGON PAR 'DU BYED PA MED PA DANG, SKYE BA MED PA
DANG, BYUNG BA MED PA'I CHOS THAMS CAD LA 'BYUNG

BA DANG 'JIG PA'I RJES SU MTHUN PAR 'BYUNG BA DANG, 'JIG PA BAG
LA NYAL BA BYAS PA RNAMS KYI 'BYUNG BA DANG, 'JIG PAR LTA BA
SPANG PA'I PHYIR CHOS KYANG STON LA, 'BYUNG BA DANG 'JIG PA DE
YANG

'BYUNG BA DANG 'JIG PA MED PA NYID DU MTHONG STE, 'DI NI BYANG
CHUB SEMS DPA' RNAMS KYI LAM BSGOM PA ZHES BYA'O, ,LHA'I BU,
GZHAN YANG BYANG CHUB SEMS DPA' RNAMS KYI LAM NI 'GRO BA DANG

'ONG BA ZHES BYA'O, ,DE CI'I PHYIR ZHE NA, BYANG CHUB SEMS DPA'I
'GRO BA NI SEMS CAN GYI BSAM PA RNAMS LA'O, ,'ONG BA NI SO SO CI
RIGS PAR CHOS STON PA'I PHYIR RO, ,BYANG CHUB SEMS DPA'I 'GRO

BA NI SNYOMS PAR 'JUG PA BSKYED PA'I PHYIR RO, ,'ONG BA NI 'DOD
PA'I KHAMS KYI SEMS CAN GYI NANG DU SKYE BA'I PHYIR RO, ,BYANG
CHUB SEMS DPA'I 'GRO BA NI 'PHAGS PA'I LAM DU'O, ,'ONG BA NI

'PHAGS PA MA YIN PA'I SEMS CAN YONGS SU SMIN PAR BYED PA'I PHYIR
RO, ,'GRO BA NI MI SKYE BA'I CHOS LA BZOD PA THOB PAR BYED PA'I
PHYIR RO, ,'ONG BA NI BZOD PA DE SEMS CAN GYI KHONG DU CHUD


@474A *, ,PAR BYED PA'I PHYIR RO, ,BYANG CHUB SEMS DPA'I 'GRO BA
NI 'BYUNG BA LA MKHAS PA'O, ,'ONG BA NI 'BYUNG BA MA YIN PAR
'BYUNG BA'I PHYIR RO, ,BYANG CHUB SEMS

DPA'I 'GRO BA NI MYA NGAN LAS 'DAS PAR 'GRO BA'I PHYIR RO, ,'ONG
BA NI 'KHOR BA NA SEMS CAN YONGS SU SMIN PAR BYED PA'I PHYIR RO,
,'GRO BA NI GANG DU YANG 'GRO BA DANG 'ONG BA MED PAR SO SOR

RTOG PA'I PHYIR RO, ,BYANG CHUB SEMS DPA' RNAMS KYI 'ONG BA NI
CHOS KHONG DU CHUD PAR BYED PA'I PHYIR RO, ,'GRO BA NI RNAM PAR
THAR PA'I SGO STONG PA NYID DANG, MTSAN MA MED PA DANG, SMON PA

MED PA BSGOM PA'I PHYIR RO, ,'ONG BA NI RNAM PAR RTOG PA GSUM
SPANG BAR CHOS STON PA'I PHYIR RO, ,'GRO BA NI DAM BCAS PA BRTAN
PAR BYED PA'I PHYIR RO, ,'ONG BA NI DAM BCAS PA NYAMS 'OG TU

CHUD PAR BYED PA'I PHYIR RO, ,BYANG CHUB SEMS DPA'I 'GRO BA NI
BYANG CHUB SNYING POR 'GRO BA'I PHYIR RO, ,BYANG CHUB SEMS DPA'I
'ONG BA NI BYANG CHUB KYI SPYAD PA SPYOD PA'I PHYIR TE, LHA'I BU,
'DI NI

BYANG CHUB SEMS DPA' RNAMS KYI LAM 'GRO BA DANG 'ONG BA ZHES BYA
BA'O, ,BSTAN PA 'DI BSHAD PA NA BYANG CHUB SEMS DPA' LNGA BRGYA
MI SKYE BA'I CHOS LA BZOD PA SKYES SO, ,DE NAS LHA'I BU

DPAL BZANG GIS 'JAM DPAL GZHON NUR GYUR PA LA 'DI SKAD CES SMRAS
SO, ,'JAM DPAL, BDAG GIS 'JIG RTEN GYI KHAMS YON TAN THAMS CAD
KYI 'OD CES BGYI BA ZHIG THOS


@474B NA; 'JAM DPAL, 'JIG RTEN GYI KHAMS YON TAN THAMS CAD KYI
'OD DE PHYOGS GANG NA MCHIS, DE NA DE BZHIN GSHEGS PA'I MTSAN JI
SKAD CES BGYI BA ZHIG CHOS STON, 'JAM DPAL GYIS

SMRAS PA, LHA'I BU, STENG GI PHYOGS SU SANGS RGYAS KYI ZHING 'DI
NAS SANGS RGYAS KYI ZHING GANGG'A'I KLUNG BCU GNYIS KYI BYE MA
SNYED 'DAS PA NA, 'JIG RTEN GYI KHAMS YON TAN THAMS CAD KYI 'OD
CES BYA BA

YOD DE, DE NA DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS KUN TU BZANG PO ZHES BYA BA CHOS STON TO, ,SMRAS
PA, 'JAM DPAL, BDAG GIS 'JIG RTEN GYI KHAMS

YON TAN THAMS CAD KYI 'OD DE DANG, DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS KUN TU BZANG PO DE BLTA
BAR BGYI'O, ,DE NAS 'JAM DPAL GZHON NUR GYUR PAS

DE'I TSE DRI MA MED PA'I 'OD CES BYA BA'I TING NGE 'DZIN LA
SNYOMS PAR ZHUGS SO, ,'JAM DPAL GZHON NUR GYUR PA SNYOMS PAR
ZHUGS MA THAG TU LUS LAS DE DANG MTHUN PA'I 'OD BYUNG STE, 'OD
DES

SANGS RGYAS KYI ZHING GANGG'A'I KLUNG BCU GNYIS KYI BYE MA SNYED
PO DE DAG SNANG BAR BYAS NAS, 'JIG RTEN GYI KHAMS YON TAN THAMS
CAD KYI 'OD DE YANG SNANG BA CHEN POS KHYAB PAR GYUR TO, ,DE NAS
BCOM

LDAN 'DAS DE BZHIN GSHEGS PA KUN TU BZANG PO DE'I SANGS RGYAS KYI
ZHING DU BYANG CHUB SEMS DPA' GANG DAG SKYES PA DE DAG GIS 'OD DE
MTHONG NAS NGO MTSAR DU GYUR TE, THAL MO SBYAR NAS


@475A *, ,BCOM LDAN 'DAS LA ZHUS PA, BCOM LDAN 'DAS, 'OD 'DI LTAR
'OD YONGS SU DAG PA 'DI GANG NAS MCHIS, BCOM LDAN 'DAS KYIS BKA'
STZAL PA, RIGS

KYI BU DAG ,'OG GI PHYOGS SU SANGS RGYAS KYI ZHING 'DI NAS SANGS
RGYAS KYI ZHING GANGG'A'I KLUNG BCU GNYIS KYI BYE MA SNYED 'DAS
PA NA 'JIG RTEN GYI KHAMS MI MJED CES BYA BA YOD DE, DE NA DE
BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA ZHES BYA BA BZHUGS SO, ,'TSO'O, ,GZHES SO, ,CHOS
KYANG STON TO, ,DE NA PHYIR MI LDOG PA'I BYANG CHUB SEMS

DPA' 'JAM DPAL GZHON NUR GYUR PA ZHES BYA BA DRI MA MED PA'I 'OD
CES BYA BA'I TING NGE 'DZIN LA SNYOMS PAR ZHUGS TE, DE'I LUS KYI
'OD KYIS PHYOGS BCU'I SANGS RGYAS KYI ZHING TSAD MED

GRANGS MED PA DAG SNANG BA CHEN POS KHYAB BO, ,DES 'JIG RTEN GYI
KHAMS 'DI YANG SNANG BA CHEN POS KHYAB BO, ,GSOL PA, BCOM LDAN
'DAS, BDAG CAG GIS 'JIG RTEN GYI KHAMS MI

MJED DE DANG, BCOM LDAN 'DAS DE BZHIN GSHEGS PA SH'AKYA THUB PA
DE DANG, 'JAM DPAL GZHON NUR GYUR PA BLTA BAR BGYI'O, ,DE NAS
BCOM LDAN 'DAS DE BZHIN GSHEGS PA KUN

TU BZANG POS ZHABS KYI 'OG GI MTHIL GYI 'KHOR LO RTZIBS STONG
DANG LDAN PA LAS 'OD ZER STONG PHYUNG STE, 'OD ZER DE DAG SANGS
RGYAS KYI ZHING GANGG'A'I KLUNG BCU GNYIS KYI BYE MA SNYED LAS
'DAS


@475B TE; 'JIG RTEN GYI KHAMS MI MJED 'DIR SNANG BA CHEN POS
KHYAB PAR BYAS SO, ,DE NAS BYANG CHUB SEMS DPA' DE DAG GIS 'JIG
RTEN GYI KHAMS MI MJED 'DI MTHONG ZHING, BCOM LDAN 'DAS DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA DANG, 'JAM DPAL GZHON NUR GYUR PA DANG, BYANG
CHUB SEMS DPA'I TSOGS THAMS CAD KYANG MTHONG NGO, ,

BYANG CHUB SEMS DPA' 'DI DAG GIS KYANG 'JIG RTEN GYI KHAMS YON
TAN THAMS CAD KYI 'OD DE MTHONG ZHING, BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS

PA'I SANGS RGYAS KUN TU BZANG PO DE DANG, BYANG CHUB SEMS DPA' DE
DAG KYANG MTHONG NGO, ,DE NAS BCOM LDAN 'DAS DE BZHIN GSHEGS PA
KUN TU BZANG POS BYANG CHUB SEMS DPA' DE DAG LA

BKA' STZAL PA, RIGS KYI BU DAG ,DER CHOS KYI GTAM CHEN PO 'BYUNG
BAR 'GYUR NA KHYED KYI NANG NAS 'JIG RTEN GYI KHAMS MI MJED DER
'GRO BAR SPRO BA SU YOD, BYANG CHUB SEMS DPA'

YE SHES SGRON MA 'DZIN ZHES BYA BA DER 'DUS TE 'DUG PAR GYUR PA
DES BCOM LDAN 'DAS DE LA GSOL PA, BCOM LDAN 'DAS, BDAG 'JIG RTEN
GYI KHAMS MI MJED DER MCHI BAR SPRO

LAGS SO, ,BCOM LDAN 'DAS KYIS BKA' STZAL PA, RIGS KYI BU, DA DE'I
DUS LA BAB PAR SHES NA SONG ZHIG ,DE NAS BYANG CHUB SEMS DPA'
SEMS DPA' CHEN PO YE SHES SGRON MA


@476A *, ,'DZIN BYANG CHUB SEMS DPA' BYE BA PHRAG BCUS YONGS SU
BSKOR CING MDUN DU BDAR TE BCOM LDAN 'DAS DE'I ZHABS LA MGO BOS
PHYAG 'TSAL NAS BCOM

LDAN 'DAS DE LA LAN BDUN BSKOR BA BYAS TE, DPER NA, SKYES BU
STOBS DANG LDAN PAS LAG PA BSKUM PA LAS BRKYANG BA DANG, BRKYANG
PA LAS BSKUM PA TZAM GYIS SKAD CIG THANG CIG YUD

TZAM DE LA SANGS RGYAS KYI ZHING DE NAS MI SNANG BAR GYUR NAS,
'JIG RTEN GYI KHAMS MI MJED 'DIR DGA' LDAN GYI GNAS SU 'JAM DPAL
GZHON NUR GYUR PA'I MDUN GYI STENG GI BAR SNANG

LA GNAS PA'I KHANG PA BRTZEGS PAR PHYIN TE, DE'I G-YOG 'KHOR DE
DAG KYANG KHANG PA BRTZEGS PA LEGS PAR NGAS PA RNAMS SU PHYIN TO,
,DE DAG RANG RANG GI STAN LAS LANGS NAS THAL MO

SBYAR TE, 'JAM DPAL GZHON NUR GYUR PA LA PHYAG 'TSAL ZHING TSIG
'DI SKAD CES KYANG SMRAS SO, ,'JAM DPAL, BDAG CAG NI BCOM LDAN
'DAS DE BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS KUN TU BZANG PO DES KHYOD LA
BLTA BA DANG, PHYAG BYA BA DANG, BSNYEN BKUR BYA BA DANG, CHOS
MNYAN PA'I PHYIR 'DIR BTANG NGO, ,KHYOD KYIS 'OD BKYE BA DE

YANG 'JIG RTEN GYI KHAMS DER PHYIN TO, ,DE NAS 'DOD PA NA SPYOD
PA DANG, GZUGS NA SPYOD PA'I LHA'I BU DE DAG GIS BYANG CHUB SEMS
DPA' DE DAG MTHONG NAS NGO MTSAR DU GYUR TE, KYE


@476B MA JI TZAM DU 'DI LTAR MYUR BAR 'OD ZER 'DI 'JIG RTEN GYI
KHAMS DER PHYIN PA DANG, 'DI LTAR MYUR BAR BYANG CHUB SEMS DPA'
'DI DAG 'JIG RTEN GYI KHAMS MI MJED 'DIR PHYIN PA 'DI

NI SKYES BU DAM PA DE DAG GIS MNGON PAR SHES PA'I RNAM PAR 'PHRUL
PA'I STOBS DANG, TING NGE 'DZIN GYI BYIN GYI RLABS KYI STOBS BSAM
GYIS MI KHYAB BO, ,ZHES CHED DU BRJOD PA CHED DU BRJOD DO, ,

DE NAS 'JAM DPAL GZHON NUR GYUR PAS LHA'I 'KHOR CHEN PO 'DUS PA
DE LA CI NAS KYANG LHA KHRAG KHRIG PHRAG BDUN CU RTZA GNYIS BSAM
PA THAG PA NAS BLA NA MED PA YANG DAG PAR RDZOGS PA'I

BYANG CHUB TU SEMS BSKYED PA DE LTA DE LTAR CHOS STON TO, ,DE NAS
'JAM DPAL GZHON NUR GYUR PA JI SRID DU DGA' LDAN GYI GNAS SU LHA
RNAMS KYI DON BYA BA DE SRID DU BYAS NAS, BYANG CHUB

SEMS DPA' BYE BA PHRAG BCU PO DE DAG DANG LHAN CIG ,RANG GI 'KHOR
DANG LHAN CIG ,BRGYA BYIN DANG, TSANGS PA DANG, 'JIG RTEN SKYONG
BA'I LHA'I BU DANG BCAS PA DANG LHAN CIG TU DGA'

LDAN GYI GNAS NAS MI SNANG BAR GYUR TE, SEMS KYI 'GYUR BA TZAM
GYIS BCOM LDAN 'DAS KYI SPYAN SNGAR PHYIN NAS, DE DAG GIS BCOM
LDAN 'DAS KYI ZHABS LA MGO BOS PHYAG 'TSAL

TE; BCOM LDAN 'DAS LA LAN BDUN BSKOR BA BYAS NAS, BCOM LDAN 'DAS
KYIS GNANG STE, PHYOGS GCIG TU RANG RANG GI STAN LA 'KHOD DE, DE
NAS BYANG CHUB SEMS DPA' YE SHES


@477A *, ,SGRON MA 'DZIN DANG LHAN CIG LHAGS PA'I BYANG CHUB SEMS
DPA' BYE BA PHRAG BCU PO DE DAG GIS BCOM LDAN 'DAS KYI ZHABS LA
MGO BOS PHYAG 'TSAL TE,

LAN BDUN BSKOR BA BYAS NAS, BCOM LDAN 'DAS KYI SPYAN SNGAR THAL
MO SBYAR TE, BCOM LDAN 'DAS LA 'DI SKAD CES GSOL TO, ,BCOM LDAN
'DAS LA, BCOM LDAN 'DAS DE

BZHIN GSHEGS PA KUN TU BZANG POS GNOD PA CHUNG NGAM, NYAM NGA BA
NYUNG NGAM, BSKYOD PA YANG NGAM, STOBS DANG BDE BA LA REG PAR
GNAS SAM, ZHES BSNYUN GSOL LO, ,DE NAS BCOM

LDAN 'DAS KYIS BYANG CHUB SEMS DPA' DE DAG DANG, THAMS CAD DANG
LDAN PA'I 'KHOR DE CHOS KYI GTAM GYIS YANG DAG PAR DGA' BAR
MDZAD, YANG DAG PAR 'DZIN DU BCUG ,YANG

DAG PAR GZENGS BSTOD, YANG DAG PAR RAB TU DGA' BAR MDZAD DO,
,YANG DAG PAR DGA' BAR MDZAD CING, YANG DAG PAR 'DZIN DU BCUG LA,
YANG DAG PAR GZENGS BSTOD DE, YANG

DAG PAR RAB TU DGA' BAR MDZAD NAS KYANG, THAMS CAD DANG LDAN PA'I
'KHOR DE LA BKA' STZAL PA, GROGS PO DAG ,SKYES BU DAM PA 'DI DAG
DANG, 'JAM DPAL GZHON NUR GYUR PA DANG,

BYANG CHUB SEMS DPA' YE SHES SGRON MA 'DZIN GYI MNGON PAR SHES
PA'I RNAM PAR 'PHRUL PA DANG, BYIN GYI RLABS KYI STOBS DANG, SEMS
CAN SDUD PA DANG, YONGS SU SMIN PAR BYED


@477B PA DANG, THABS DANG RIG PA DANG, YE SHES DANG, SHES RAB KYI
RAB TU DBYE BA DANG, SPOBS PA LA LTOS, GROGS PO DAG ,BYANG CHUB
SEMS DPA' 'DI DAG NI BSKAL PA GRANGS MED PA NAS BZUNG

STE; SANGS RGYAS KYI MDZAD PAS SEMS CAN RNAMS LA NYE BAR GNAS PA
DAG GO ,SEMS CAN GANG DAG GI DBANG PO DRUG PO DAG LA SKYES BU DAM
PA 'DI DAG MNGON PAR GYUR PA DE DAG NI, PHYIS

BDUD KYI YUL LA GNAS PAR MI 'GYUR RO, ,ZHES BRJOD PAR BYA'O, ,DE
NAS BYANG CHUB SEMS DPA' GANG DAG BYANG CHUB SEMS DPA' YE SHES
SGRON MA 'DZIN DANG LHAN CIG TU 'JIG RTEN GYI

KHAMS MI MJED 'DIR PHYIN PA DE DAG ,BCOM LDAN 'DAS SH'AKYA THUB
PA LAS CHOS THOS NAS, MI SKYE BA'I CHOS LA BZOD PA THOB PAR GYUR
TO, ,DE NAS BYANG CHUB SEMS DPA' YE SHES SGRON

MA 'DZIN DANG LHAN CIG LHAGS PA'I BYANG CHUB SEMS DPA' BYE BA
PHRAG BCU PO DE DAG GIS, BCOM LDAN 'DAS KYI ZHABS LA MGO BOS
PHYAG 'TSAL TE, LAN BDUN BSKOR BA BYAS NAS, STONG

GSUM GYI STONG CHEN PO'I 'JIG RTEN GYI KHAMS 'DI RAB TU G-YOS PAR
BYAS TE, BCOM LDAN 'DAS KYI DRUNG NAS MI SNANG BAR GYUR NAS, SKAD
CIG THANG CIG YUD TZAM DE LA 'JIG RTEN GYI KHAMS

DER PHYIN TO, ,DE NAS BCOM LDAN 'DAS KYIS TSE DANG LDAN PA KUN
DGA' BO LA BKA' STZAL PA, KUN DGA' BO KHYOD KYIS CHOS KYI RNAM
GRANGS 'DI GZUNG ZHIG ,CHONGS SHIG ,LHOGS SHIG ,KUN


@478A *, ,CHUB PAR GYIS SHIG ,GZHAN DAG LA YANG RGYA CHER RAB TU
STON CIG ,GSOL PA, BCOM LDAN 'DAS, BDAG GIS CHOS KYI RNAM GRANGS
'DI NI BZUNG LAGS NA, 'DI'I

MING JI SKAD GZUNG BAR BGYI, BCOM LDAN 'DAS KYIS BKA' STZAL PA,
KUN DGA' BO, DE BAS NA KHYOD KYIS CHOS KYI RNAM GRANGS 'DI 'JAM
DPAL GYI LE'U DANG, SANGS RGYAS KYI YUL BSAM

GYIS MI KHYAB PA BSTAN PA ZHES BYA BAR GZUNG ZHIG ,BCOM LDAN 'DAS
KYIS DE SKAD CES BKA' STZAL NAS LHA'I BU DPAL BZANG DANG, TSE
DANG LDAN PA KUN DGA' BO DANG, THAMS CAD DANG

LDAN PA'I 'KHOR DE DAG DANG, LHA DANG, MI DANG, LHA MA YIN DANG,
DRI ZAR BCAS PA'I 'JIG RTEN YI RANGS TE, BCOM LDAN 'DAS KYIS
GSUNGS PA LA MNGON PAR BSTOD DO, ,'PHAGS

PA DKON MCHOG BRTZEGS PA CHEN PO'I CHOS KYI RNAM GRANGS LE'U
STONG PHRAG BRGYA PA LAS, SANGS RGYAS KYI YUL BSAM GYIS MI KHYAB
PA LHA'I BU DPAL BZANG GIS ZHUS PA ZHES BYA BA'I

LE'U STE, 'DUS PA SUM CU RTZA LNGA PA RDZOGS SO,, ,,RGYA GAR GYI
MKHAN PO DZI NA MI TRA DANG, DHA NA SH'I LA DANG, MU NE WARMA
DANG, ZHU CHEN GYI LO TZTSA BA ZHANG YE SHES

SDES BSGYUR CING ZHUS TE GTAN LA PHAB PA,, ,,
