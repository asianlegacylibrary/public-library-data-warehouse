@519A *, ,RGYA GAR SKAD DU, BADZRA d'A KA N'A MA AUTTA RA TANTRA,
BOD SKAD DU, RDO RJE MKHA' 'GRO ZHES BYA BA'I RGYUD PHYI MA, 'JIG
RTEN DBANG PHYUG LA PHYAG 'TSAL

LO; ;GSANG DANG MCHOG DANG DGYES PA DANG, ,THAMS CAD BDAG NYID LA
RTAG BZHUGS, ,MKHA' 'GRO KUN DNGOS SEMS DPA' STE, ,RDO RJE MKHA'
'GRO BDE BA'I

MCHOG ,'DI NI RANG BYUNG BCOM LDAN 'DAS, ,'DI NYID GCIG PU LHAG
PA'I LHA, ,'BYUNG GNAS SGRA GZUGS LAS NGES 'BYUNG, ,DAM TSIG
SPYOD YUL BCOM LDAN

RNAMS; ;THOG MTHA' DBUS MTHAR YANG DAG GNAS, ,'JIG RTEN GSUM
RNAMS NA RNYED DKA', ,'DOD CHAGS MA YIN CHAGS BRAL MIN, ,DBU MAR
YANG NI DMIG

PA MED; ;SGYU MA'I PHYAG RGYA BUD MED KUN, ,GNYIS MED YE SHES DAM
PA YIN, ,SPYOD NAM YANG 'GRUB 'GYUR TE, ,BDE DANG SPRO BAS THAMS
CAD 'THOB, ,NAM

MKHA' KUN TU SPYOD 'GRUB PA, ,MKHA' 'GRO MA ZHES RAB TU GRAGS,
,SNA TSOGS PHYAG RGYA THAMS CAD DANG, ,KUN NAS SNA TSOGS SDOM PA
NI, ,MKHA' 'GRO MA

KUN MNYAM SBYOR BAS, ,RDO RJE MKHA' 'GROR RAB TU GRAGS, ,SO SO'I
LHA LA DMIGS PA NI, ,DE NYID BSAM BRAL RNAL 'BYOR TE, ,DBANG
BSKUR BA LAS NGES


@519B PAR SKYE; ;GZUGS BRNYAN RANG BZHIN RNAL 'BYOR TE, ,RNAL
'BYOR CHEN PO BYANG CHUB SEMS, ,RNAL 'BYOR DBANG PHYUG BDAG PO
RANG, ,BYANG CHUB SEMS NI RDO RJE STE, ,SANGS

RGYAS KUN GYI RANG BZHIN PHYIR, ,DE PHYIR KUN NAS 'BAD PA YIS,
,SNA TSOGS RANG BZHIN LA MCHOD BYA, ,GNYIS GNYIS 'KHYUD PA'I RANG
BZHIN GYIS, ,SNA TSOGS 'GRO BA

KHYAB PAR GNAS, ,SANGS RGYAS NYID DANG BDAG DANG NI, ,SEMS CAN
DANG NI NUS LDAN RNAMS, ,RANG GI LHA YI RNAL 'BYOR PAS, ,BSGRUB
BYA'I BDAG NYID DE YI PHYIR, ,'DI

YIS SANGS RGYAS THAMS CAD DANG, ,NUS LDAN KUN GYI DE NYID NI,
,THAMS CAD RDO RJE 'DZIN NYID DU, ,SKYE BA 'DIR NI 'GRUB PAR
'GYUR, ,ZHES BCOM LDAN 'DAS DPAL

RDO RJE SEMS DPA' DE BZHIN GSHEGS PAS BKA' STZAL TO, ,RDO RJE
MKHA' 'GRO BDE BA'I MCHOG ,MKHA' 'GRO THAMS CAD MNYAM SBYOR TE,
,KHAMS GSUM PO NI MA

LUS PA; ;NAM MKHA' PA YI MTSAN NYID DU, ,THAMS CAD NAM MKHA'I
MTSAN NYID DANG, ,THAMS CAD SGYU MA LTA BU'O, ,MTHONG BA DANG NI
REG PA RNAMS, ,THAMS CAD

SGYU MA JI BZHIN DU, ,'GRO BA KUN TU GNAS PA RNAMS, ,'GA' YANG
DMIGS PA MA YIN NO, ,RNAL 'BYOR PA YI PHYAG RGYA 'DIS, ,'JIG RTEN
GSUM DU RGYU BAR BYED, ,


@520A *, ,RMONGS PA GANG GIS 'CHING 'GYUR BA, ,MKHAS PAS DE YI
ROL BAS GROL, ,TSOGS GNAS GANG BA'I SEMS CAN RNAMS, ,GZHAN DANG
GZHAN

DU GSAL SKYE ZHING, ,GZUGS NI SANGS RGYAS RNAM SNANG MDZAD, ,TSOR
BA RDO RJE NYI MA YIN, ,'DU SHES PADMA GAR DBANG PHYUG ,DE BZHIN
'DU BYED RDO RJE RGYAL, ,RNAM SHES

RDO RJE SEMS DPA' STE, ,DNGOS PO KUN GYI RANG BZHIN LA, ,RDO RJE
MKHA' 'GROR RAB TU GRAGS, ,DE DAG 'BYUNG CHEN GCIG PU STE, ,THAMS
CAD BDE BA STZOL BA'O, ,

RDUL DANG RDUL MED DU BRJOD PA, ,SGYU MA CHEN MO'I RANG BZHIN
NYID, ,SA NI LTUNG BAR BYED MA STE, ,CHU KHAMS GSOD PAR BYED
MA'O, ,ME YI KHAMS NI 'GUGS BYED

MA; ;GAR DBANG PHYUG MA DE BZHIN RLUNG, ,NAM MKHA'I KHAMS KYI
RANG BZHIN NI, ,SGYU MA CHEN MO'I RANG BZHIN NO, ,'BYUNG BA LNGA
YI RANG BZHIN GYIS, ,GTZO BO RDO RJE DE

BZHUGS SO, ,'BYUNG BA KUN DANG MNYAM SBYOR BAS, ,MKHA' 'GRO MA
MCHOG 'BAR MA'O, ,MIG LA GTI MUG RDO RJER BSHAD, ,THOS BYED ZHE
SDANG RDO RJER BSHAD, ,SER

SNA RDO RJE DE BZHIN SNA, ,KHA LA 'DOD CHAGS RDO RJER BRJOD, ,REG
LA PHRAG DOG RDO RJE STE, ,SKYE MCHED THAMS CAD MNYAM SBYOR BA,
,RDO RJE MKHA' 'GRO BDE BA'I MCHOG,


@520B MIG GIS MTHONG SOGS STONG BAS NA, ,'DI KUN STONG PA'I RANG
BZHIN GYIS, ,RNAM PAR RTOG MED MTHONG BA YIS, ,DE NI THOGS PA MED
PAR 'GYUR, ,'DI DAG NAM MKHA'I

RANG BZHIN TE, ,THAMS CAD NAM MKHA'I RANG BZHIN SEMS, ,SGOM PA
THOGS MED DANG LDAN NA, ,RNAM PAR MI THOG RAB TU SKYE, ,ZHES BCOM
LDAN 'DAS DPAL RDO RJE

SEMS DPA' DE BZHIN GSHEGS PAS DE SKAD CES BKA' STZAL TO, ,DE
BZHIN GSHEGS PA THAMS CAD KYI THOGS PA MED PA DON YOD PA'I BDE BA
CHEN PO'I DAM TSIG

CES BYA BA'I TING NGE 'DZIN GYI RIM PAR BYA BA GSUNGS PA, ,JI
SRID 'KHOR BA'I GNAS NA MKHYEN PA MCHOG DANG LDAN PA BZHUGS PAR
GYUR PA DE SRID DU SEMS CAN GYI

DON THAMS CAD NUS PA MTSUNGS PA MED PAR MI LDOG STE, 'DI NYID
KYIS NA SEMS CAN DAM PA DE SRID PA'I ZHAGS PA NI, RTAG TU MI
'JIGS PA DANG, BRTZON 'GRUS KYIS

SEMS CAN GYI DON MI 'DOR BAR RTAG TU MYUR BAR BYED PA DANG, SMON
LAM DAG PA'I PHYIR NA NAM MKHA'I GNAS GZHI JI TZAM DU GYUR PA
DANG, ,SRID PA DAG PHYIR SEMS

CAN GYI DON SEMS KYIS 'DOD PA'I NUS PA CAN TE, ,DE DAG NI, ,LHA'I
BU RNAMS RTAG TU CHAGS PA'I DGA' BA CAN RNAMS DANG, GZHAN YANG
'DOD CHAGS CAN RNAMS


@521A *, ,KYI DON DU CHAGS PA RNAM PAR DAG PA'I PHYIR NA BSKAL
PAR YANG MI ZAD PA'I BDE BA CHEN PO RNAM PAR DAG PA SBYIN PAR BYA
BA'I PHYIR TE,

GDOD MA NAS GNAS GZHI MED PA BSKAL PA LA SOGS PA THAMS CAD DU
BSTAN PA MNGON DU GDOD MA NAS BYUNG BA, BSKAL PA THOG MA NAS BDE
BA CHEN PO RDO RJE

SEMS DPA'ANG DER LHAG PA'I LHA GCIG PUR YOD DE, SEMS CAN THAMS
CAD SKYED PAR BYED PA, 'JIG RTEN GYI KHAMS CAD KYI RTZE MO STE,
GLU DANG DBYANGS

SOGS ROL MO DANG, ,DNGOS PO KUN BDAG DE YI PHYIR, ,NGA NI KUN TU
BDE BAR BZHUGS, ,SEMS DPA' THAMS CAD BSKYED PA YIN, ,'DOD LA
CHAGS PA RNAM

BRAL BA; ;DER BYUNG BA YI SEMS DPA' RNAMS, ,GDUL BYA DE RNAMS
MKHYEN PA STE, ,YI GE LAS BYUNG RNAM PAR SPANGS, ,YE SHES 'DI DE
MCHOD PAR BYA, ,DE

YONGS MCHOD NA MCHOD PAR BYA, ,DE YONGS MCHOD DANG SRID PA ZAD,
,'O NA YE SHES LAS SRID BYUNG, ,RANG BZHIN DNGOS PO BEM PO MIN,
,DE LTAR NA NGA TSOR BA STE,,

'GRO BA RNAM SHES TZAM DU BRJOD, ,RANG RIG PAS NA GANG 'DI DAG
,YE SHES BDAG NYID LA LAS GZHAN MED, ,TSANGS PA'I SGONG BRJOD
RANG BZHIN MED, ,NAM MKHA'


@521B DANG MNYAM BDAG MED DE, ,SEMS CAN MANG YANG 'GA' YIS KYANG,
,SEMS CAN DON GANG YOD MIN LA, ,BLA MED SANGS RGYAS DON YANG MED,
,BDAG DON DANG NI

GZHAN DON DANG, ,DE LAS GZHAN PA'I NUS PA MED, ,STONG PA NYID LA
RTAG GNAS NA, ,DE LAS 'GRO BA'I DON DU'ONG, ,DE MED SEMS CAN DON
KUN MED, ,DMYAL

BAR YANG NI 'GRO 'GYUR TE, ,DE NAS GZHAN YANG 'JIG RTEN GYI,
,KHAMS RNAMS KUN NA BZHUGS PA YI, ,SANGS RGYAS THAMS CAD 'DUS NAS
NI, ,NGA LA MYUR DU BSKUL

BAR BYAS, ,MA H'A SU KHA BADZRA SATVA DZA H'Um BAm HO SU RA TA
STVAm, NGA LA 'DI YIS BSKUL MA THAG ,KUN LA BDE BA STZOL BA'O,
,'DOD PA DAG PA DON GRUB PA, ,'GRO BA THAMS

CAD BDE BA SKYED, ,NGA NI 'DOD PA MCHOG GI GZUGS, ,SANGS RGYAS
KUN GYIS BYIN BRLABS PA, ,NGA YANG CHOS KYI 'DOD PA CAN, ,SANGS
RGYAS KUN GYI BDAG PO STE,,

SANGS RGYAS KUN GYI 'DOD CHAGS CHE, ,SANGS RGYAS KUN GYI BDE CHEN
PO, ,SANGS RGYAS KUN GYI SKU CHE BA, ,SANGS RGYAS KUN GYI GSUNG
DBYANGS YIN, ,SANGS RGYAS KUN

GYI SEMS CHEN PO, ,SANGS RGYAS KUN GYI RGYAL PO CHE, ,RDO RJE
'DZIN PA KUN GYI BDAG ,'JIG RTEN DBANG PHYUG KUN GYI BDAG ,RIN
CHEN KUN BDAG DBANG PHYUG STE,,


@522A *, ,MKHA' 'GRO MA NI THAMS CAD DANG, ,MNYAM PA NYID DU RAB
SBYOR PHYIR, ,SANGS RGYAS KUN KYANG MNYAM SBYOR YIN, ,SANGS RGYAS

KUN DANG MNYAM PA'I PHYIR, ,RDO RJE MKHA' 'GROR RAB TU BRJOD, ,DE
NAS DKYIL 'KHOR CHEN PO'I SBYOR BA DKYIL 'KHOR THAMS CAD BRI BAR
BYA STE, DE DBUS

JI LTA'I TSUL DU NI, ,RDO RJE SEMS DPA' RNAM DGOD DE, ,ZLA BA'I
MDOG LA 'DZUM BAG CAN, ,DE BZHIN 'OD ZER DMAR PO 'KHRIGS, ,SANGS
RGYAS PHRENG BAS

RNAM PAR MDZES, ,RGYAN RNAMS KUN GYIS RNAM PAR BRGYAN, ,ZHAL BZHI
PA LA PHYAG BZHI PA, ,SPYAN GSUM RAL BA'I THOR TSUGS CAN, ,RIG MA
BZHI DANG MNYAM

PAR LDAN, ,SANGS RGYAS GZUGS KYIS NYE BAR MDZES, ,G-YAS ZHAL ZHI
BA DKAR PO YIN, ,DE BZHIN G-YON PA DMAR PO MCHOG ,NUB KYI YANG NI
SER POR

MTSUNGS, ,THOD PA LA BZHUGS GAR DANG LDAN, ,LHA RNAMS 'JIGS PAR
MDZAD PA PO, ,RDO RJE DANG NI KHA tV'Am 'DZIN, ,DRIL BU THOD PA
DE BZHIN NO, ,MKHA'

'GRO MA RNAMS DANG MNYAM LDAN, ,RGYA CHEN POR NI BRI BAR BYA,
,MKHA' 'GRO MA RNAMS DANG MNYAM MO, ,RDO RJE MKHA' 'GRO BDE BA'I
MCHOG ,BCOM LDAN


@522B 'DAS RDO RJE 'DZIN PA RDO RJE SEMS DPA' DE BZHIN GSHEGS PAS
DE SKAD CES BKA' STZAL TO, ,MA DANG CHA BLANGS MA NYID DANG,
,GNYEN PO DE BZHIN BZHO BYAS LA,,

GNYIS GNYIS SBYOR BAS 'DOD SPYAD NAS, ,DNGOS GRUB THAMS CAD RAB
TU STER, ,BA LANG SHA DANG RTA SHA SOGS, ,THOGS PA MED PAR BZA'
BAR BYA, ,'JIG RTEN LA RTAG

G-YON LA SPYAD, ,'BAD DE G-YON PAS BSNYEN BKUR BYA, ,BRTAN DANG
G-YO LA SOGS PA YI, ,'GRO KUN G-YON LAS BYUNG BAS NA, ,PHO NYA MO
LA CHAGS BRAL BAS,,

GROL BA NYID DU 'GRO BA MIN, ,RTAG TU PHO NYA MOR CHAGS GROL,
,'DI LA THE TSOM YOD MA YIN, ,SGRUB POS DE LA 'BAD BYAS NA,
,BRTUL ZHUGS MED NA'ANG BRTUL

ZHUGS RDZOGS, ,DAM TSIG GZHUNG LUGS LA SPYOD CING, ,ZAS GCIG TU
NI MDZES PAR BZA', ,RIGS GCIG GI NI MTSAN NYID PHYIR, ,RIGS LNGA
LA NI MNYAM

PAR SPYOD, ,SBRANG RTZI MTSAL DANG GA BUR BCAS, ,TZANDAN DMAR PO
DANG SBYAR TE, ,RDO RJE LAS BYUNG MNYAM LDAN PA, ,'DI DAG BDUD
RTZI LNGA YIN TE, ,DNGOS GRUB KUN

NI RAB STZOL MDZAD, ,SBOM PO MTHA' LTAG KHA SBYAR BAS, ,RTAG TU
RNAL 'BYOR BZHIN BLANGS TE, ,ZHI BA'I BTUNG BA BZHIN MYANGS NA,
,DNGOS GRUB RTAG PAR 'THOB PAR


@523A *, ,'GYUR; ;MCHOG GI DAM TSIG 'DI RNAMS NI, ,ZHAL BZANG MO
KHYOD LA BSHAD YIN, ,THABS DANG BCAS PA'I LAS RNAMS KUN, ,THOGS

CHAGS MED PAR RTAG TU SPYOD, ,RNAM PAR RTOG MED BSGOMS PA YIS,
,BRTUL ZHUGS RNAMS KYI MCHOG GI MCHOG ,RNAM PAR RTOG MED BSGOMS
PA YIS,,

LAS RNAMS THAMS CAD RTAG TU BYA, ,THOGS PA MED PAS SPYOD PA NI,
,DE BZHIN BKA' THUB RNAMS KYI MCHOG ,THOGS PA MED PA'I SEMS KYIS
NI, ,SKRA SHAD 'JINGS

PA 'DRA BAR NI, ,YID LA YUL RNAMS RTEN BYED PA, ,DE NI 'DA' DKA'I
DKA' THUB YIN, ,GANG ZHIG LAS RNAMS THAMS CAD LA, ,SHES RAB KYIS
NI NGES PAR SPYAD,,

STONG PA'I MAN NGAG CAN DE NI, ,BDAG NYID CHEN PO'I DKA' THUB
'DI'O, ,SHES RAB GZUGS BRNYAN LTA BU LA, ,RNAM RTOG MED PA'I SEMS
KYIS NI, ,DON LA

THOGS PA MED SPYOD MA, ,DE YI BKA' THUB BDAG NYID YIN, ,SHES RAB
THABS LAS GZHAN PA MIN, ,GANG GIS SEMS NI GNAS MI BYA, ,DE 'DRAR
YANG DAG

GNAS BYAS NA, ,BYANG CHUB CHEN PO NYE BAR STER, ,RNAM PAR MI RTOG
RJER GNAS PA'I, ,RNAL 'BYOR BA LA MNGON LDAN NA, ,DE RNAMS KYI NI
'BYUNG BA KUN, ,SHES


@523B RAB PHA ROL PHYIN PAR NGES, ,SHES RAB ME LONG GZUGS BRNYAN
BZHIN, ,'DUS BYAS DNGOS PO DE 'DRA BAR, ,SHES RAB BLO YIS DRAN
PAR BYA, ,DE YI RNAM RTOG

MED SEMS NI, ,ME LONG NANG GI GZUGS BRNYAN DANG, ,RMI LAM SGYU MA
CHU BUR BZHIN, ,MIG 'PHRUL LTA BUR BLTA BA NI, ,DE NI GTZO BO YIN
PAR BSHAD, ,GLOG DANG

DRI ZA'I GRONG KHYER BZHIN, ,'DUS BYAS 'DI DAG RNAM PAR SMIN,
,'DI LTAR DNGOS RNAMS RAB GSAL BAR, ,GANG DE'I RNAM GRANGS RTZE
MO MCHOG ,DES NA SEMS NI GANG

ZHIG TU; ;GNAS PA YOD PAR GZHAG PA MIN, ,'DI DAG LTA BUR KUN DU
BYUNG BA'I DNGOS PO RNAMS KYANG SGYU MA KHYAD PAR CAN RNAMS YANG
DAG PAR RDZOGS PAR LONGS

SPYOD PA BSKYED DE, ,BDE BAS YONGS SU BZHU BAS KHYAD PAR CAN 'GA'
ZHIG TU RDZOGS PAR LONGS SPYOD PA SKYE'O, ,BZANG PO YONGS SU GYUR
PAS NI, ,'BRAS BU KHYAD

PAR CAN 'GA' 'THOB BO, ,DES NI, ,BRTAN PA DANG G-YO BA'I DNGOS PO
RNAMS GRIB MA LTA BU LAS GZHAN 'GA' CI YANG MA MTHONG NGO, ,GANG
YANG KHYAD PAR 'DI

DAG BSGOM PA GOMS PA'I STOBS LAS BDE BA MCHOG TU ZHI BA LA SOGS
PA'I KHYAD PAR CAN GYI DGOS PA BSKYED NA BLA NA MED PA'I 'BRAS BU
MNGON DU THOB PAR BYED


@524A *, ,PA'I RGYU'I DNGOS POR 'GYUR BA DE'I TSE BCOM LDAN 'DAS
SKYON 'GA' YANG MA MCHIS SO, ,DE'I PHYIR 'BAD PA THAMS CAD KYIS,
,RAB

TU MCHOD PAR KUN TU GNAS, ,DKA' THUB SDUG BSNGAL DRAG POS YIS,
,RMONGS PA BSKAMS SHING SDUG BSNGAL TE, ,SDUG BSNGAL GYIS NI SEMS
G-YENGS PA, ,G-YENGS

PA YIS NI DNGOS GRUB MED, ,BDE BA KUN TU BRTAN 'GYUR BA, ,SEMS
KYI RANG BZHIN BRTAN 'GYUR GYI, ,SDUG BSNGAL GYIS NI SEMS G-YO
ZHING, ,'GOG PAR YANG NI

LHAG PAR 'GRO, ,LUS DANG NGAG DANG SEMS RNAMS NI, ,BDE BAR GNAS
NA BYANG CHUB 'THOB, ,GZHAN DU DUS MIN 'CHI BA DANG, ,DMYAL BAR
NGES PAR LTUNG BAR 'GYUR,,

BCOM LDAN 'DAS RDO RJE 'DZIN RDO RJE SEMS DPA' DE BZHIN GSHEGS
PAS DE SKAD CES BKA' STZAL TO, ,MKHA' 'GRO MA THAMS CAD DANG
MNYAM PAR SBYOR BA RDO RJE

MKHA' 'GRO BDE BA'I MCHOG RDO RJE MKHA' 'GRO'I RGYUD CHEN PO LAS,
,MCHOG GI DE KHO NA NYID SNANG BAR BYED PA DANG, ,YUL LA SHES PA
'JUG PA'I LE'U STE DANG

PA'O;; ,,DE NAS BCOM LDAN 'DAS LA YANG LHA MOS MCHOD PA BYAS NAS
PHYAG 'TSAL TE 'DI SKAD CES GSOL TO, ,SNYING PO GANG GIS GDUG PA
CAN RAB


@524B TU 'DUL BA STE, ,DE BZHIN GSHEGS PA THAMS CAD KYI BSTAN PA
LA SMOD PA'I GDUG PA CAN THAMS CAD 'DUL BA DANG, LHA GDUG PA CAN
LA SOGS PA'I SEMS CAN

THAMS CAD GDUL ZHING ZHI BA'I GNAS LA BTUL TE, BYANG CHUB KYI
SNYING PO'I BAR DU GDUG PAR BYED PAR MI 'GYUR BAR GNAS PA BCOM
LDAN 'DAS KYIS GSUNG DU GSOL,

DE NAS BCOM LDAN 'DAS DE BZHIN GSHEGS PA THAMS CAD KYI SKU GSUNG
THUGS KYI BDAG POS 'DI GLUR BLANGS TE BKA' STZAL TO, ,DANG POR
RNAM PA SNANG MDZAD

GZHAG ,DE RJES CES THA MA STE, ,RGYU BA DER LHUNG BA YIS MTHONG,
,SNYING PO'I SPYI BOR GSUM PAS BRGYAN, ,LA YI MTHA' NA GNAS PA
LA, ,STENG DU YI GE SA DANG LDAN, ,GNYIS

PA YIS NI GNYES BYA STE, ,SNYING PO DE LA AA YIG LDAN, ,SA MTHA'
KUN DNGOS DE NYID DO, ,RJOD BYED DANG NI RJOD BYED DE, ,RJOD BYED
LNGA PAS GDAN DU BYAS, ,ZLA PHYED THIG LES

BRGYAN PA CAN, ,DBUS GNAS PA LAS ZHA BOR LDAN, ,SREG PA'I MTHA'
YIS YONGS SU BRGYAN, ,SA YI DE MA THAG GNAS PA, ,RLUNG GZUGS SU
GNAS 'OG TU SBYAR, ,DE

'OG HUm HUm THUNG DU GNYIS, ,YI GE PHAt DANG BCAS RDZOGS PA, ,AAm
DNGOS YI GER RDZOGS PAR LDAN, ,LNGA PA'I DBUS NA GNAS DE LA,
,GZHAN PA'I AI YIS STENG DU BRGYAN,,


@525A *, ,DE NAS RJOD BYED RA LA ZHON, ,SPYI GTZUG TU GNAS DBANG
PHYUG DANG, ,RJOD BYED PA YI 'KHOR 'GYUR BA, ,YANG DANG YANG DU
GZHAG PAR BYA, ,

RJOD BYED RA LA SKYON PA DANG, ,AE YIG RNA BA DAG LA BRGYAN, ,DE
NAS RJOD BYED RA NYID NI ,YANG NI LNGA PA DAG LA BSKYON, ,'DI
YANG THAMS CAD PA NYID DE, ,RJOD

BYED MGO BOR ZLA PHYED BRGYAN, ,LNGA PA DANG LDAN NYIS 'GYUR BYA,
,KUN GYI MGON PO DE NYID MCHOG ,PHAt DANG RIN CHEN DAG GIS
BRGYAN, ,HA NI MJUG THOGS NYID

DU'O; ;RNAM PAR SNANG MDZAD KYI TSOGS KUN LA YONGS SU MNYES PAR
BYA'O, ,BCOM LDAN 'DAS RDO RJE SEMS DPA' DE BZHIN GSHEGS PAS DPA'
BO DRUG DANG

MNYAM PAR SBYOR BA'I MKHA' 'GRO MA DRA BA'I SDOM PAS DE SKAD CES
BKA' STZAL TO, ,YANG 'DIR H'Um YIG LAS BYUNG BAR, ,SNA TSOGS
PADMA NYID DKYIL 'KHOR,,

LAS KYI RDO RJE DBUS GNAS PAR, ,DE NYID H'Um NI RNAM BSGOMS TE,
,'OD PHRENG DU MA LDAN PA YI, ,MKHA' 'GRO YI NI 'KHOR LO SPRO,
,ZHAL GCIG PHYAG GNYIS SPYAN

GSUM MA, ,KHA DOG DMAR MO 'JIGS CHEN MO, ,'JIGS PA'I DNGOS PO'I
NGA RO CAN, ,SPYAN GSUM DBU SKRA KHAM SER GYEN, ,NA SO GZHON BYED
PHUN TSOGS MA,,


@525B STAG GI PAGS PA'I SMAD DKRIS CAN, ,'JIGS BYED CHEN PO LJAGS
'DRIL MA, ,'JIGS PA YANG NI 'JIGS MDZAD MA, ,MKHA' 'GRO MA KUN
DANG MNYAM SBYOR, ,RDO RJE

MKHA' 'GROR RAB GRUB PA'O, ,BCOM LDAN 'DAS RDO RJE 'DZIN PA RDO
RJE SEMS DPA' DE BZHIN GSHEGS PAS DE SKAD CES BKA' STZAL TO,
,SNGON GYI RIM PA JI BZHIN DANG,,

ME DANG MNYAM PA GNYIS BRJOD DANG, ,KA RA KA RA BDUN PA SBYAR,
,BANDHA DE BZHIN DGRA SNYING STE, ,'DI YANG LAN GNYIS RJOD PAR
BYED, ,SA SDE LA NI MA DANG BCAS, ,'JIG RTEN

GZUGS BRAL GYI MTHAR GNAS, ,RANG BZHIN 'DI YANG GNYIS SU BRJOD,
,GZHAN DANG GZHAN DANG LDAN PAR BYA, ,BHA DZA DAG DANG NYER GNAS
PA, ,DE NI LAN GNYIS DAG TU

BRJOD; ;RJOD BYED LA NI GSUM PA DANG, ,KHONG NA GNAS PAS LDAN PAR
BYA, ,DE NAS ZLA BA GZHON NU PHYED, ,YENGS SU GANG BAS BRGYAN PAR
BYA, ,DE DAG YANG DANG YANG DU

BRJOD, ,NYIN MOR PHYED PA'I RANG BZHIN DANG, ,YONGS SU LDAN PA
NYID DU BYA, ,RJOD BYED DANG NI GSHEGS GSOL GNAS, ,LNGA PAR LDAN
PA NYID 'GYUR RO, ,PHE YIG DRAG CING

MYUR BA LA, ,ZLA BA GZHON NU DANG LDAN PA, ,YANG GCIG KYANG NI
BRJOD PAR BYA, ,DRAG MYUR BRJOD PA PHAd GNYIS SO, ,RNAM RTOG KUN
GYI BUD SHING NI, ,BSREG PAS DA HA DA HA


@526A *, ,STE; ;DE SKAD CES PA 'BOD PA'I SNGAGS, ,LNGA PA'I NYE
TSER GNYIS PAR SBYAR, ,AA NYI DANG YANG YANG DAG LDAN, ,RJOD BYED
GTZO DANG YANG

LDAN PA; ;YANG DANG YANG DU BRJOD PAR BYA, ,BHAKshA BHAKshA ZHES
RJES SU, ,BA SA RU DHI RA DANG NI, ,AANTRA M'A L'A BA LA SMI NE,
,GRiHnA GRiHnA DAG DANG NI, ,SAPTA B'A T'A LA KA TA SBYAR, ,BHU

DZANG+GA DANG SARBBAMB'A, ,TARDZA YA NI GNYIS BRJOD DO, ,KA YIG
SDE LAS GA NYID LA, ,GNYIS PA DANG NI BZHI PA SBYAR, ,RLUNG GI
NGO BOR GNAS PA'O, ,AI MTHA' SA MTHA' ZHES

BRJOD LA, ,NYI MA BDUN GYIS GNAS PAR BRGYAN, ,RJOD BYED LA NI
BZHI PAS BRGYAN, ,YANG DANG YANG DU BRJOD PAR BYA, ,KA SHA AO
DANG PA SDE DANG, ,DE 'OG DANG PO DANG

LDAN GZHAG ,RA DANG HAR SPREL GNYIS DAG LA, ,THIG LE GNYIS GNYIS
RAB TU SBYAR, ,AA DANG SDE TSAN SA BON BRJOD, ,SDE TSAN GYI NI
BZHI PA DANG, ,DANG PO RU NI LDAN

PAR BYA; ;GSUM PAS KYANG NI DANG PO SBYAR, ,GSUM PA LA YANG DES
MNYES BYA, ,RJOD BYED KYANG NI RJOD BYED NI, ,AI YI STAN DU LDAN
PAR BYA, ,SA SDE LA AE RA YIS

BRGYAN; ;ZLA DUM DANG NI THIG LER LDAN, ,DE NI YANG YANG BRJOD
PAR BYA, ,DE NYID AE PHYOGS BZHI PAR LDAN, ,DE NAS YANG DANG YANG
DU BZLAS, ,RJOD BYED DANG NI BZHI


@526B BA SBYAR; ;MTHA' RU LA GCIG AI DANG SBYAR, ,DE YANG YANG
DANG YANG DU BZLAS, ,RJOD BYED YI GE HA YANG SBYAR, ,DE STENG ZLA
DUM THIG LES BSKYON, ,LNGA PA YANG NI MNYES PAR

BYA; ;DE YANG YANG DANG YANG DU BZLAS, ,RNAM MANG MTHA' YAS RAB
BSGRUB CING, ,DGE BA'I ME TOG MANG SPUD PA, ,'DI NI LHA MO SGYU
CHEN MO, ,DNGOS GRUB KUN RAB STZOL BA'O,,

'DIR NI GSUNGS MA THAG TU YANG, ,'JIG RTEN KHAMS NI THAMS CAD
G-YOS, ,DE BZHIN GSHEGS PA KUN KYANG SKRAG ,SLAR YANG DE BZHIN
GSHEGS PA KUN, ,MNGON

PAR BYANG CHUB RDZOGS SANGS RGYAS, ,RI BO KUN YANG G-YO SHING
'GAS, ,GDUG PA KUN 'DUL DUL ZHING ZHI, ,DKYIL 'KHOR DU NI BKUG
NAS BCUG ,DAM TSIG GIS

BCINGS DBANG DU 'DUS, ,MA MO'I TSOGS DANG 'BYUNG PO'I TSOGS,
,GZA' DANG RIMS NAD THAMS CAD DANG, ,GNOD SBYIN SRIN PO LOG 'DREN
DANG, ,SDIG PA CAN DANG

DMYAL BA KUN, ,BKAS SHING BSGYEL TE RNAM PAR BSHIG ,BCOM LDAN
'DAS RDO RJE 'DZIN PA RDO RJE SEMS DPA' DE BZHIN GSHEGS PA MKHA'
'GRO MA THAMS CAD

MNYAM PAR SBYOR BA'I RDO RJE MKHA' 'GRO BDE BA'I MCHOG GIS DE
SKAD CES BKA' STZAL TO, ,GRU BZHI PA LA SGO BZHI PA, ,SGO SKYONG
RNAMS DANG YANG DAG LDAN, ,DE YI


@527A *, ,DBUS SU RDO RJE BRI, KHA DOG DMAR PO 'OD CHEN PO, ,PHYI
ROL RI MO ZLUM POS BSKOR, ,DE YI DBUS SU BCOM LDAN 'DAS, KHRO BO
CHEN PO

ZHAL BZHIS MDZES, ,CUNG ZAD MCHE GTZIGS 'JIGS BAG CAN, ,CUNG ZAD
'DZUM ZHING BZHAD PA'I ZHAL, ,G-YAS PA DKAR PO ZHI BA STE, ,GZHON
PA DMAR PO 'JIGS

PA CHE; ;NUB KYI ZHAL NI MDANGS SER PO, ,LHA MO BZHI DANG MNYAM
LDAN ZHING, ,PHYAG BZHI YIS NI RNAM PAR MDZES, ,'JIGS PA'I BDUD
BZHI MNAN PA PO, ,SANGS RGYAS

GZUGS KYIS NYE BAR MDZES, ,DPA' BO G-YAS NA KHA tV'Am GA, ,THOD
PA YANG NI G-YON NA'O, ,G-YAS NA RDO RJE 'BAR BA BRI, ,THOD PA YI
NI KHYAD PAR RO, ,DPA' BO GZHU DANG

MDA' 'DZIN CING, ,SHES RAB DGA' MAS RAB TU MDZES, ,'BAR BA DMAR
PO'I DKYIL 'KHOR GSAL, ,SEMS DPA' 'BAR BA 'KHYIL BAR LDAN, ,'JIGS
PA CHEN

PO'I DUS DANG NI, ,DUR KHROD KYI NI ME BZHIN 'BAR, ,DBU SKRA 'BAR
BA CHEN PO GSAL, ,DBU RGYAN THOD PAS RNAM PAR PHYE, ,ROL PA THAMS
CAD 'TSOGS PA NA, ,HE RU KA

NI GAR LA SPYOD, ,MA MO'I 'KHOR LO'I GNAS MCHOG TU, ,SA RNAMS KYI
NI DBANG PHYUG NYID, ,KUN NAS KUN TU THAMS CAD PA, ,RANG NYID
RTAG TU THAMS CAD KUN, ,MKHA'


@527B 'GRO KUN KYANG MNYAM SBYOR BA'O, ,RDO RJE MKHA' 'GRO BDE
BA'I MCHOG ,BZLAS DANG BSGOM PA'I RAB SBYOR GYIS, ,'GRUB PA 'DI
LA THE TSOM MED, ,THUN MTSAMS NAS NI RAB

SBYOR BAS, ,MCHOG GI SDOM PA BSGOM PAR BYA, ,'BUM RDZOGS NAS NI
RDO RJE CHE, KHRO BO'I RGYAL PO DANG MNYAM 'GYUR, ,RDO RJE 'DZIN
PA CHEN PO YI, ,TSE DANG MDOG DANG

NA SO DANG, ,GZUGS DANG STOBS DANG BRTZON 'GRUS DANG, ,RDZU
'PHRUL GRUB PA CHEN POR LDAN, ,SEMS CAN DON BYED NUS PAR 'GYUR,
,YANG NA GSANG SNGAGS TING 'DZIN

GYIS; ;CUNG ZAD TZAM ZHIG BZLAS PA BYA, ,LAS NI BRGYA TZAM BYED
PAR 'GYUR, ,'DI LTA STE, BRTAN PA DANG G-YO BA THAMS CAD NGES PAR
MNON PA DANG, LTUNG BAR BYED PA DANG,

'JIG PAR BYED PA DANG, RGYAS 'DEBS PA DANG, LKUGS PAR BYED PA
DANG, RENGS PAR BYED PA DANG, DBUGS 'BYIN PAR BYED PA DANG,
RMONGS PAR BYED PA DANG, 'CHING BA DANG,

'GYES PA DANG, DBANG DU BYED PA DANG, RNAM PAR SGYUR BAR BYED PA
DANG, SMYO BAR BYED PA DANG, RNAM PAR 'GYUR ZHING SKROD PAR BYED
PA DANG, SDANG BA DANG, NOR RDZAS 'JOMS

SHING 'JIGS PAR BYED PA DANG, DUD MO BYED DU 'JUG PA DANG, SDIGS
PAR BYED PA DANG, BDAG NYID BCINGS NAS 'TSOR BA DANG, BRDUNG BA
DANG, LONG BAR BYED PA


@528A *, ,DANG, SA BON 'JOMS PAR BYED PA DANG, RIMS DANG, KHONG
NAD DANG, DUG GIS 'DZIN PA DANG, RANG GIS BRKOS NAS 'JUG PA DANG

DMYAL BAR LTUNG BAR BYED PA DANG, DUD 'GRO'I GNAS YONGS SU SGYUR
BAR BYED PA DANG, SKYES PA BUD MED DU BYED PA DANG, BU CHUNG LTO
NAS LHUNG BAR BYED PA DANG, BHA

GA 'CHING BA DANG, MA NING DU BYED PA DANG, 'DOD PA LA CHAGS LA
SNYOMS PAR BYED PA DANG, RGOD CING 'CHING BA DANG, GZHAN GYIS
RANG GSOD DU 'JUG PA DANG,

MTSON RDUG PAR BYED PA DANG, DGOS RGU BYED PA DANG, YUD KYIS
SKROD PA DANG, GCER BUR BYED PA DANG, BHA GA DANG BSHANG LAM
SGROG PAR BYED PA DANG, BHA GA DANG

BSHANG LAM RANG LUG TU BYED PA DANG, KHU BA KHRAG TU BYED PA
DANG, NAD RNAMS MYUR DU SEL BAR BYED PA DANG, KHRAG LAS GYUR PA'I
MDZE NAD LA SOGS PA SUD

PAR BYED PA DANG, MYA NGAN DANG SDUG BSNGAL GYIS BCINGS SHING
GZIR BAR BYED PA DANG, DUM BU DUM BUR BYED PA DANG, LUS CAN THAMS
CAD PHYE MAR BYED CING

GSAD PA DANG, THAMS CAD RJES SU CHAGS PAS DGUG PA DANG, GZHUG PA
DANG, G-YO BA DANG, 'DAR BA DANG, DGOD PA DANG, SEMS CAN THAMS
CAD LA


@528B RGYUN DU CA BLAR SMRA BA DANG, SNGON GYI GNAS SO SOR THOB
PA LTAR STON PA DANG, DBANG DU BYED PA'I LAS THAMS CAD LA RAB TU
SBYOR BA DANG, BRAN DU BYED PA DANG, LHA DANG,

KLU DANG, GNOD SBYIN DANG, SRIN PO DANG, LOG 'DREN DANG, 'BYUNG
PO DANG, MA MO DANG, MKHA' 'GRO MA THAMS CAD 'DUL BAR BYED PA
DANG, NOR SBYIN PA DANG, SA DANG,

CHU DANG, ME DANG, RLUNG DANG, NAM MKHA' THAMS CAD LA BKA' BSGO
BAR BYED PA DANG, TSANGS PA DANG, KHYAB 'JUG DANG, DBANG PHYUG
CHEN PO DAG LAS RNAM PAR RGYAL

BAR 'GYUR BA DANG, CHAGS PA THAMS CAD 'JIG PAR BYED PA DANG, RIMS
DANG, YAMS DANG, DUG DANG, MKHA' 'GRO MA THAMS CAD LAS GROL BAR
BYED PA DANG,

DE BZHIN GSHEGS PA THAMS CAD CHAGS PA DANG BRAL BA 'BIGS PAR BYED
PA DANG, BYANG CHUB SEMS DPA' THAMS CAD 'KHOR BA LA SKYO BA 'JIG
PAR BYED PA STE,

DE LTA BUR 'DI DAG NI, LHA MO THAMS CAD GRUB PAR BYED PAR BRJOD
PA STE, SNGAGS KYI RGYAL PO 'DI DAG NYID NI, MA BYUNG 'BYUNG BAR
MI 'GYUR RO, ,BCOM LDAN 'DAS

RDO RJE 'DZIN PA STE, RDO RJE SEMS DPA' DE BZHIN GSHEGS PAS MKHA'
'GRO MA'I SGYU MA THAMS CAD DANG MNYAM PAR SBYOR BA'I RAB TU
'GRUB PA DE SKAD CES BKA' STZAL


@529A *, ,TO; ;'DI DAG NI, RDO RJE MKHA' 'GRO'I RGYUD CHEN PO
LAS, ,LAS KYI TSOGS THAMS CAD KYI CHO GA DANG, SGYU 'PHRUL CHEN
MO'I RNAM PAR

'PHRUL PA'I SNGAGS KYI CHO GA'I LE'U STE GNYIS PA'O,, ,,DE NAS
GSANG BA BRJOD PAR BYA, ,MDOR BSDUS PHYIR NA RGYAS PAR MIN,
,THAMS

CAD SGYU MAR MNYAM SBYOR NA, ,LAS RNAMS THAMS CAD MNYAM PAR BYED,
,DNGOS GRUB CHEN PO SGYU MA KUN, ,DBANG PHYUG THAMS CAD RAB GRUB
PA'O, ,RIG PA RNAM

PAR 'PHRO BYED PA, ,'BYUNG PO'I GDON RNAMS 'GUGS PAR BYED, ,HI MA
BANTA S+YE AUTTA RE nA BHA PA TZTSI BO NA MA, MA H'A MA SO, SO BA
AI AA DHA MA SI HAm BI HI MA SE HI MA SE HI

BA TI BU DZDZA AI, AI SO, NI DO, MA HI, N'I TO, KUMBHA KAndA,
SINNA DO, S'A GA RAS SAT+YA PA dA PE SINNA SINNA DAm, BANDHA MI,
KU RU RA SASSA PI dA LAS, TUndA BANDH'A ME, DZ'A BA SU RA AU DA

NI, JA BA RA BI BA BHA AA DHI AA HA TO BAnnA AA NU BA DE NA S'A
DHU NA, MA MA RI AA SARBBA SI DHA NA SV'AH'A, BCOM LDAN 'DAS RDO
RJE 'DZIN PA RDO RJE SEMS DPA' DE BZHIN GSHEGS PAS

DE SKAD CES BKA' STZAL TO, ,'DIS LAN BDUN DU MNGON PAR BRJOD PAS
BSNGAGS PA BYAS TE KHYIM GYI THOG TU BZHAG NA, RJOD PAR BYED PAR
'GYUR RO, ,BAS HA TO


@529B LA AI MI DZNYA AA, BA SA BA DZA NA MO HI AA, AE SA BIDZDZA
TZA HA AI NA MANTA AI AINDHA NA, HA AA B'A AI DZA BE NA DInnA nI,
DHA TAMBHA HI MAH'A SVA BA AA NA NO B'A DHO SI, R'Am DZA KU LA
KHAndA, dA nI

dA; DZE B'A AI BA DHA, TA DHI nA TA nA, NA MA SIDHA NA, NA MA BU
PA JA DZA P'A DA NA, MA SA WA R'A nE, TADYA DA RE MA H'A DA ndE
DA HA HE DU NA HE HE SV'AH'A, 'DIS BYE MA LA LAN BDUN DU BSNGAGS

PA BYAS TE 'BRU RNAMS LA BTAB NA, CE SBYANG LA SOGS PA'I SROG
CHAGS RNAMS KYIS MI ZA ZHING SPRIN RNAM PAR ZLOG PAR BYED, RATNA
RA TI, AOm AA LA LA BAR TZU LI LA TZOR BAGGHA

KA NA DA SA B'A MU HA BANDH'A MI SV'AH'A, SHING BU SOR BZHI PA LA
LAN BDUN DU BZLAS TE RNA BA G-YAS PA LA BTAGS NA, CHOM RKUN RNAMS
RENGS PAR BYED DO, ,AI DA SI, AA TI nI DZA HA

AA KA LI LO HI DI, BING+GA LE, MA ME GA BHA NA AI, HA AAm SI LA
AU SA RI MI AA BA RA BHA nA AI, AA HAm B'A DA AU S'A RA MI AA BA
RA BHA nA MI AA HAM DU HA MI BHI TO BADZDZA BA, MI LO LI KA LI,

LO HI DI PANG+GA LI H'Um PHAt, GLANG GI RVAS BRUS PA'I SA DBUS MA
BLANGS LA SNGAGS 'DIS LAN BDUN DU MNGON PAR BTAB NA, NAGS KHROD
DANG, 'JIGS PA'I LAM DANG, RGYAL

POS BKRABS PA LA SOGS PA THAMS CAD KYIS GNOD PA BYED PAR MI 'GYUR
TE, BA LANG GI GDONG PA CAN DU BYAS NAS CHO GA 'DI LTA STE, SA DE
LAG PAR BZHAG LA SER


@530A *, ,BA 'BAB PA LA SOGS PA LA BTAB NA, LDOG PAR 'GYUR TE,
'DI'I CHO GA 'DI'O, ,AOm DZAm BI LI AA BA AA BI DZDZI SU TI THA
DA SI, AI SU BHA DE SU

BHA DE AO, SO nA AO SA TZA LA HI SUnnA PA DA NE, AI SI LA BA DA
BA RA shA BADZDZA HI SV'AH'A, SNOD BZANG POR CHU BLUGS TE RJES SU
MTHUN PA'I GNAS SU 'DUG STE LAN BDUN DU BSNGAGS

NAS CHU DE NAM MKHA' LA GTOR NA, SER BA DANG RLUNG 'BAB PA LA
SOGS PA RENGS PAR BYED DO, ,NA AA MO DHE, BHA GA PA TI, KI BHI KU
RE nA SHA TRA YA, THA MA KE HA THA KA RA LA P'A KE ,

NI TA SAm RU BI TI BHA TU YA, RU DZA RId RA MAd KU KE TO LId LU
YA, ,LU tAm HIshthA LE KA SI RA LE LO TI GRA LE BHI shI shA LE NA
SI MU LA KHA AA YA THE SARBBA HA DE SRAN BHU DZA KU BHA NA SU
THER shA YA

NA BA YA RA TI shU DHA YA NA SHO PA DYA TI TA KA SU SA LA KA KHA
SE SIDDHA PA H'A LA SA HI PA nA SV'AH'A, CHU LA LAN BDUN BSNGAGS
NAS KHA GDONG BKRUS NA, THAMS CAD 'GRUB PAR BYED

DO; ;RIM PA BZHIN DU HE RU KA DANG 'DAB MA RNAMS LA MKHA' 'GRO MA
RNAMS BKOD DE, DBUGS MI 'BYUNG BAR SBYAR BA LAS, ,'GRUB PA 'DI LA
THE TSOM MED, ,YANG NI RNAL

'BYOR PA RNAMS 'DIR, ,PADMA LA NI RAB BSAMS TE, ,YID NI RLABS MED
PAR BYAS TE, ,SNGAGS NI PHO NYA MOR SBYAR NA, ,DE YIS RTAG TU
'GRUB 'GYUR BA, ,'DI LA SNGAGS PA


@530B THE TSOM MED, ,DPAL RDO RJE MKHA' 'GRO MA'I RGYUD CHEN PO
LAS LE'U GSUM PA'O,, ,,DE NAS GZHAN YANG BSHAD BYA BA, ,RAB TU
RTOGS BYA'I DPA' BO DRUG ,

DPA' MO DRUG DANG MNYAM SBYOR PHYIR, ,GNAS RNAMS RE RE YI GE STE,
,DANG PO SNYING GA NYID DU'O, ,MGO BO LA NI GNYIS PAR BRJOD,
,SPYI GTZUG LA NI GSUM PA SBYIN, ,DPUNG BA

GO CHA BZHI BA NYID, ,MIG DAG LA NI LNGA PA YIN, ,DRUG PA THAMS
CAD LA NI BRJOD, ,DPAL RDO RJE MKHA' 'GRO'I RGYUD CHEN PO LAS
LE'U BZHI PA'O,, ,,DE

NAS GZHAN YANG BSHAD BYA BA, ,MKHA' 'GRO MA RNAMS NYER 'DUS MCHOG
,GANG DU MNYES PAR 'GYUR BA YI, ,MKHA' 'GRO MA KUN RAB SDOM PA'O,
,YI DVAGS GNAS

BZHIR RAB SBYAR RAM, ,YANG NA RGYA MTSO'I 'GRAM DU'AM, ,LAM GYI
BZHI MDOR RAB BSGRUB CING, ,MCHOG RNAMS THAMS CAD BSGRUB PAR BYA,
,RI BO PHUG DANG NAGS TSAL DANG,,

DE BZHIN SHING GCIG TU BRJOD PAR, ,MTSAN MO 'JIGS PA'I GZUGS KYIS
RAB BSGRUBS NAS, ,RNAL 'BYOR BLA NA MED PA SKYE BAR 'GYUR, ,DER
NI RTAG TU MKHA' 'GRO

MA RNAMS DANG, ,LHAN CIG 'DUG PAR SGRUB PO THE TSOM MED, ,DPAL
RDO RJE MKHA' 'GRO'I RGYUD CHEN PO LAS LE'U LNGA PA'O,, ,,SNGAR
SPYOD CHO GA'I RIM


@531A *, ,PA RNAMS, ,RAB TU BSHAD KYI LHA MO NYON, ,DKA' THUB
RNAL 'BYOR PAS MI BYA, ,GZHAN PA KUN DANG GNAS MI BYA, ,LUS LA
MCHOG

TU'ANG MCHOD MI BYA, ,BRNYAS PA NYID DU'ANG MI BYA STE, ,SNA
TSOGS RANG BZHIN MED MNYAM LTA, ,GSEG MA SOL BAS BSGOS BYA ZHING,
,THAL BAS 'BAD

DE BRGYAN PAR BYA, ,BZA' DANG BZA' MIN LA SOGS LA, ,SNGAGS PAS
KUN TU RTOG MI BYA, ,ME TOG RNYED RNYED THAMS CAD KYIS, ,RTAG TU
PHRENG BA NYID DU

BYA; ;DPAL RDO RJE MKHA' 'GRO'I RGYUD CHEN PO LAS LE'U DRUG
PA'O,, ,,DE NAS GO CHA RNAMS KYI NI, ,LAS KYI TSOGS RNAMS BSHAD
BYA BA, ,

'JIG RTEN GSUM NA BCUD YOD GANG, ,SMYO BYED 'BRAS SKYES LA BSRES
NA, ,DE LA SKAD CIG GIS KUN GRUB, ,GO CHA BZLAS BZHIN 'GRO BYED
NA, ,LHA RNAMS

KYIS KYANG MI MTHONG ZHING, ,CHOM RKUN STAG SOGS KYIS MI 'JIGS,
,GO CHA BZLOS BZHIN DU RGYAL PO'I GRONG DU BYIN GYIS BRLABS TE
ZHUGS NA, MI MTHONG

PAR YANG 'DOD PA DE BLANGS NAS SLAR YOD PA DANG, GO CHA BZLOS
BZHIN BZLAS PAS GANG LA REG NA DE MDUNG BZHIN DU RENGS PAR 'GYUR
RO, ,SUM CU RTZA GSUM


@531B PAS KYANG MI G-YO'O, ,SNGAGS BZLAS PA'I RKANG PAS BSNUN NA
NI, SLAR GROL BAR 'GYUR RO, ,DPAL RDO RJE MKHA' 'GRO'I RGYUD CHEN
PO LAS LE'U BDUN PA'O,, ,,

DE NAS RTZA BA'I SNGAGS KYI LAS BSHAD DE, SHA LNGA LAS GZUGS
BRNYAN GYI RAB TU SBYOR BA LAS LAS THAMS CAD BYED PA YIN TE, LHA
DANG, LHA MA YIN DANG, KLU

DANG, GNOD SBYIN THAMS CAD DANG, DRI ZA THAMS CAD DANG, LHA'I
SKYE GNAS THAMS CAD DRAN PA NYID KYIS MCHI'O, ,SPRIN RNAMS SKRAG
PAR BYED PA DANG, CHAR

'BEBS PAR BYED PA DANG, ZLOG PAR BYED PA DANG, RGYA MTSO SKEM PAR
BYED PA DANG, CHU BO RGYUN PHYOGS LAS ZLOG PAR BYED PA DANG,
DBANG PO ZLOG PAR BYED PA DANG,

DBANG PO ZLOG PAR BYED PAS DUR KHROD KYI SOL BA LA JI TZAM 'DOD
PA BZLAS NAS GANG LA BSNUN NA, DE DE'I SKAD CIG MA NYID LA LTUNG
NGO, ,DUR KHROD KYI SOL BA

LA YONGS SU BZLAS TE GANG LA BSNUN NA, DE DE'I SKAD CIG NYID LA
SHA ZAS 'DZIN NO, ,DPAL RDO RJE MKHA' 'GRO'I RGYUD CHEN PO LAS
LE'U BRGYAD PA'O,, ,,

DE NAS GZHAN YANG BSHAD BYA BA, ,MKHA' 'GRO MA YI SPYOD PA STE,
,DPA' BO'I DPA' DANG CHA BLANGS MA, ,GANG GIS PHO NYAR SHES BYAS
TE, ,DPA' BOS MDZES MA


@532A *, ,SPYAD PAR BYA, ,SA NI RTEN DU BYAS NAS NI, ,DAM PA'I
SPYOD PA'I BZLAS BRJOD BYA, ,RIM LAS LDOG PA'I LDANG TSUL DANG,
,KHA YI RANG BZHIN

'JIGS BAG CAN, ,RTAG TU SMYON MA BSUS PA'I GDONG, ,CHOS KYI RIM
PA MYUR SHES PA, ,MKHA' 'GRO MA YI RNAM SPYOD YIN, ,RI MO GSUM PO
YONGS ZLUM POR, ,

RIM DANG RIM LDOG JI BZHIN SHES, ,'GRO DANG 'ONG BAS MKHA' 'GRO
MA'I, ,MTSAN MA KUN GYI MTSAN NYID DO, ,DGROL LAS BZHIN GYI GNYER
MA CAN, ,CI ZHIG

GIS NI SLAR LDOG BYED, ,DE LAS RDO RJE'I DGUG PA GSAL, ,DE
DBYANGS KO KA LA YI SKAD, ,RNAL 'BYOR DAM PA DE LTA'I DNGOS,
,SHES PAR BYAS NA DNGOS GRUB

STER; ;DE LA MTSAN NYID BSAM BYAS NA, ,DE YIS DE YI DNGOS POR
'GYUR, ,DPAL RDO RJE MKHA' 'GRO'I RGYUD CHEN PO LAS LE'U DGU
PA'O,, ,,DNGOS

GRUB KUN NI RAB STER BA, ,NGA YIS BSHAD KYI LHA MO NYON, ,LUS
NGAG SEMS LA RTAG TU NI, ,YID KYI RDUL DANG BRAL BAR BYA, ,MKHA'
'GRO KUN DANG MNYAM SBYOR BA'I, ,

LUS KYI DKYIL 'KHOR RNAM BSAM PAR, ,GANG DU'ANG PHO NYA MO GNAS
MIN, ,YONGS SU BSGOMS PAS 'ONG MIN GYI, ,DAD PA TZAM GYIS GZUNG
BYA STE, ,MIG DANG LAG


@532B PAS MA YIN NO, ,GSANG BA 'DI GSAL MI BYA ZHING, ,RAB TU
'BAD DE SBA BAR BYA, ,RNAL 'BYOR MA RNAMS KUN BSDUS BLTA, ,DE
PHYIR LUS NYID DU MI BLTA, ,DPAL RDO RJE MKHA' 'GRO

'GRO'I RGYUD CHEN PO LAS LE'U BCU PA'O,, ,,DE NAS GZHAN YANG
BSHAD BYA BA, ,DAM TSIG SPYOD PA'I SPYOD YUL TE, ,DAM TSIG RAB
BSRUNGS RAB 'GRUB STE, ,

DAM TSIG LAS NI SNGAGS PAR GNAS, ,RTAG TU 'BRAS SKYES STOBS BRTEN
CING, ,RNAL 'BYOR MA RNAMS SMAD MI BYA, ,RJES SU 'JUG RNAMS MI
BZLOG GO ,DAM CAN MI RNAMS

LA MI SMAD, ,BRTZON LDAN RNAMS LA GNOD MI BYA, ,'DI RNAMS DANG
LDAN CI BDER BYA, ,GROL BAR 'DOD PA DE DON DU, ,DAM TSIG RNAMS NI
SPYAD PAR BYA, ,SANGS RGYAS RNAMS

KYIS GSUNGS PA LA, ,CUNG ZAD TZAM YANG SMAD MI BYA, ,KHROS TE RAB
SBYOR 'GA' MI BYA, ,SNGAGS LA SBYAR BAR MI BYA'O, ,DPAL RDO RJE
MKHA' 'GRO'I RGYUD CHEN PO LAS LE'U

BCU GCIG PA'O,, ,,RDO RJE MKHA' 'GRO SGRUB PA'I THABS, ,NGA YIS
BSHAD KYI LHA MO NYON, ,DANG POR BSGOM BYA RO NYID DO, ,CHOS
DBYINGS DAG TU RIG PAR BYA,,

DE YI STENG NUS RNAL 'BYOR PA, ,GO 'PHANG MCHOG NI BSGOMS BYAS
TE, ,DE NYID DU NI RNAM PAR DGOD, ,RANG GI SNYING GA'I ZLA DBUS
SU, ,'OD LAS LHA MO KUN PHYUNG BA, ,


@533A *, ,PHYAG 'TSAL MCHOD SOGS 'DI LTAR GSUNGS, ,DANG POR
SNYING GAR ZLA DBUS SU, ,YI GE AA YIS ZLA DKYIL 'KHOR, ,RNAM PAR
BSAMS

LA DE STENG DU, ,YI GE H'Um NI RNAM PAR BSGOM, ,DE NAS BYAMS PA'I
SEMS BYAS TE, ,DE NAS RE ZHIG DKYIL 'KHOR BRI, ,GRU BZHI PA LA
SGO BZHI PA, ,KHA KHYER RDO RJES

NGES PAR MTSAN, ,SKUD PA BZHI DANG YANG DAG LDAN, ,'PHAN GYI
PHRENG BA SHIN TU MDZES, ,DKYIL 'KHOR KUN GYI GRVA RNAMS DANG,
,SGO KHYUD KYI NI MTSAMS

RNAMS SU, ,RDO RJE RIN PO CHES MTSAN PAR, ,DKYIL 'KHOR PHYI RIM
THIG GDAB BO, ,SHES RAB CAN GYIS THIG GDAB BO, ,'KHOR LO'I PHRENG
BAS RNAM

PAR MDZES, ,DE NANG DU YANG PADMA NI, ,MDOG DKAR RAB TU MDZES PA
BRI, ,GZHAN YANG DE YI STENG DU NI, ,MDOG DMAR PADMA 'OD DANG
LDAN, ,PADMA'I PHRENG

BAS BSKOR BAS SO, ,SNGAGS PA DE YI NANG DU YANG, ,RDO RJE PHRENG
BA 'KHRIGS PAR BRI, ,YANG NA PAD CHEN 'DAB BRGYAD PA, ,AINDRA N'I
LA'I 'OD MNYAM PA'O, ,DE DBUS

DKYIL 'KHOR LNGAS BRGYAN PAR, ,G-YAS NA RDO RJE GTZO BOR BZHUGS,
,RI RAB RE YI STENG DU NI, ,SNA TSOGS GZUGS CAN YID 'ONG BA,
,SANGS RGYAS BYANG CHUB


@533B SEMS DPA' RNAMS, ,THAMS CAD BDAG LA DGONGS SU GSOL, ,BDAG
MING CHE GE MO ZHES PA, ,DUS 'DI NAS NI BZUNG NAS NI, ,JI SRID
BYANG CHUB MA THOB PAR, ,

JI LTAR DUS GSUM MGON PO RNAMS, ,BYANG CHUB TU NI NGES MDZAD
PA'I, ,BLA NA MED PA'I BYANG CHUB SEMS, ,DAM PA BDAG GIS BSKYED
PAR BGYI, ,TSUL KHRIMS

KYI NI BSLAB PA DANG, ,DGE BA'I CHOS NI SDUD PA DANG, ,SEMS CAN
DON BYED TSUL KHRIMS GSUM, ,BDAG GIS BRTAN POR SO SOR GZUNG,
,SANGS RGYAS

RNAL 'BYOR SDOM PA LA, ,SANGS RGYAS CHOS DANG DGE 'DUN LA, ,BLA
NA MED PA'I DKON MCHOG GSUM, ,DENG NAS BRTZAMS TE GZUNG BAR BGYI,
,RDO RJE RIGS

MCHOG CHEN PO LA, ,RDO RJE DRIL BU PHYAG RGYA DAG ,YANG DAG NYID
DU GZUNG BAR BGYI, ,SLOB DPON DAG KYANG GZUNG BAR BGYI, ,RIN CHEN
RIGS MCHOG RNAL 'BYOR

LA; ;DAM TSIG YID DU 'ONG BA NI, ,NYIN RE ZHING NI YANG DANG
YANG, ,SBYIN PA RNAM BZHI RTAG TU SBYIN, ,BYANG CHUB CHEN PO LAS
BYUNG BA'I, ,PADMA'I RIGS

CHEN DAG PA LA, ,PHYI DANG GSANG BA THEG PA GSUM, ,DAM PA'I CHOS
RNAMS SO SOR GZUNG, ,LAS KYI RIGS MCHOG CHEN PO LA, ,SDOM PA
THAMS


@534A *, ,CAD LDAN PAR NI, ,YANG DAG NYID DU GZUNG BAR BGYI,
,MCHOD PA'I LAS KYANG CI NUS BGYI, ,BYANG CHUB SEMS NI BLA NA
MED, ,

DAM PA BDAG GIS BSKYED PAR BGYI, ,SEMS CAN KUN GYI DON GYI PHYIR,
,SDOM PA THAMS CAD GZUNG BGYI ZHING, ,MA BSGRAL BA RNAMS BDAG GIS

BSGRAL; ;MA GROL BA RNAMS BDAG GIS DGROL, ,DBUGS MA PHYIN PA BDAG
GIS DBYUNG, ,SEMS CAN MYA NGAN 'DAS LA DGONG, ,AOm SVA BH'A WA,

SHUDDH'A:SARBBA DHARM'A:SVA BH'A BA SHUDDHONYAHAm, DE NAS THAMS
CAD BDAG MED PA GNAS GZHI DANG NGAN PAR BRAL BAR BLTAS TE, DE
NYID BCOM LDAN

RDO RJE CAN, ,RDO RJE SEMS DPA' DE BZHIN GSHEGS, KHA DOG SNGON PO
DRAG PO CHE, ,THOD PA'I PHRENG BAS RNAM PAR BRGYAN, ,PHYAG BZHI
PA LA ZHAL

BZHI PA; ;SPYAN GSUM GYIS NI RNAM PAR MDZES, ,YI DVAGS CHEN PO
GDAN DU MDZAD, ,NYI MA LA BZHUGS GAR BCAS MDZAD, ,THOD PA DANG

NI KHA tV'Am GA ,GZHU DANG DE BZHIN GZHAN MDA' 'O, ,DE LTA'I CHO
GA'I RIM PA 'DI, ,YE SHES KYI NI RNAM PAR BSGOM, ,SHAR DU DKAR PO
SDO MDANGS


@534B CAN; ;G-YON NA KHA tV'Am GA DRIL BU, ,RDO RJE THOD PA DE
BZHIN GZHAN, ,BYANG NA DMAR PO'AM CUNG ZAD SER, ,G-YON NA KHA
tV'Am GA ZHAGS PA, ,PHYAG

G-YAS CANG TE'U THOD PA NYID, ,NUB NA DMAR BA'AM CUNG ZAD SER,
,'BAD BAS MDA' DANG GZHU 'DZIN CING, ,THOD PA SNA TSOGS PADMA DAG
,G-YAS

DANG G-YON GYI PHYAG NA'O, ,LHO NA DKAR BA'AM SER BA'AM, ,G-YON
PHYAG RTZE GSUM RIN PO CHE, ,G-YAS NA DE BZHIN THOD PA'O, ,GLANG

PO DANG NI CE SPYANG DANG, ,MI DANG BA LANG NYID DAG NI, ,THOD PA
RNAMS NA CHO GA BZHIN, ,DANG POR LTUNG BAR BYED MA NYID, ,GNYIS
PA GSOD PAR BYED

MA STE, ,GSUM PA 'GUGS PAR BYED MA'O, ,BZHI PA GAR GYI DBANG
PHYUG MA'O, ,RIG MA DE DAG DBU SKRA NI, ,GYEN DU 'BAR ZHING RGYAN
RNAMS

KYIS; ;BRGYAN NAS GAR MDZAD BZHUGS BA'O, ,MTSAMS BZHIR GNAS PA'I
THOD PAR NI, ,SANGS RGYAS GZUGS LNGAS NYE BAR BRGYAN, ,BTUNG

BA MCHOG DANG YANG DAG LDAN, ,DANG POR YI GER YANG DAG LDAN,
,SKAD CIG LAS NI 'BAR BAR BSAM, ,LHA MO DE LTAR BSGOMS BYAS NAS,
,'BRAS BU NOR


@535A *, ,GYI DNGOS GRUB 'THOB, ,RIG PA CHEN PO SBYOR 'GRUB PA,
,YANG DAG MNGON SUM RAB TU BSGOM, ,MI SNANG BAR GNAS THAMS CAD
BDAG ,RNAL 'BYOR

PAS NI YUD KYIS MTHONG, ,LHA MCHOG LAS SKYES BU MO RNAMS, ,SANGS
RGYAS KUN LA 'PHROG NAS SPYOD, ,RDO RJE GSUM GYI GNAS BZHUGS
PA'I, ,SANGS RGYAS GANG+GA'I

BYE MNYAM RNAMS, ,RANG LAG SKYU RU RA BZHAG BZHIN, ,RDO RJE MIG
GIS MTHONG BAR 'GYUR, ,GANG+G'A'I BYA MNYAM SANGS RGYAS ZHING,
,SKU GSUNG THUGS RNAMS KYIS MTSAN

PA'I; ;SEMS DNGOS GAR MKHAN DNGOS PO NI, ,THAMS CAD BDAG NYID DU
MTHONG 'GYUR, ,RGYUD DANG SNGAGS RNAMS RNAM BSGOMS PA, ,YI GE
PHYIN CI LOG TU SBYAR, ,

MCHOG TU GSANG BA 'DI DAG NI, ,KHYOD LA LEGS PAR BSHAD PA YIN,
,MKHA' 'GRO MA KUN MNYAM SBYOR BA'I, ,RDO RJE MKHA' 'GRO BDE BA'I
MCHOG ,RDO RJE SEMS

DPA' DE BZHIN GSHEGS, ,BCOM LDAN RDO RJES DE SKAD GSUNGS, ,'DI
DAG NI, RDO RJE MKHA' 'GRO'I RGYUD CHEN PO LAS RDO RJE MKHA' 'GRO
CHEN PO BZHENGS PA'I

LE'U STE BCU GNYIS PA'O,, ,,DE NAS DNGOS GRUB KUN STER BA, ,GANG
GIS DNGOS GRUB MYUR BYED CING, ,THE TSOM MED PAR SKYED PA YI,
,MKHA' 'GRO


@535B MA YI SNYING PO BSHAD, ,MTSAN MA GNYIS LA SNGAGS MNYAM
SBYAR, ,DPA' BO MKHA' 'GRO MA GNYIS MED, ,RAB TU SBYOR BA'I DON
'DI DAG ,RNAL 'BYOR MA LA RAB TU BSGRUB

DE LAS 'GRUB PAR RAB TU GRAGS, ,LHA DANG LHA MIN MIR BCAS RNAMS,
,BSGRUB BYA RNAMS NI MYUR BAR 'DIS, ,JI BZHIN RTAG TU NYE BA
DANG, ,RING YANG DE BZHIN MYUR

BSKYED DE, ,'DI DAG NYE BAR 'GYUR BA NI, ,DE YI GZUGS SKU 'GUGS
PAR BYED, ,PADMA'I LTE BAR RAB GNAS LA, ,DBUGS KYI BRDA YIS BSGOM
PAR BYA, ,DER NI SNA TSOGS

SKU BSAMS TE, ,SNA TSOGS SKU LA MCHOD BYA ZHING, ,BYANG CHUB SEMS
NI RTOGS BYAS NAS, ,BDAG NYID RAB TU SBYAR BAR BYA, ,MKHA' 'GRO
MA DANG MNYAM SBYOR BA, ,DE LA

MKHA' BZHIN GNAS PAR BYA, ,'BYUNG GNAS THAMS CAD DE LTA NYID,
,DER NI MKHA' 'GRO MA KUN NO, ,GNAS SOGS 'BYUNG GNAS MKHA' 'GRO
MA, ,YUL RNAMS KUN

LA GNAS PA YIN, ,YUL YUL DU NI SKYES LDAN MA, ,RANG SKYE'I GNAS
SU YANG DAG BSHAD, ,DKYIL 'KHOR LA ZHUGS MKHA' 'GRO MA, ,DE NAS
MTSAN MO SHAR NAS

BZA', ,DE YIS MNYAM PAR RAB SBYAR NAS, ,SNGAGS PAS RTAG TU RAB
BSGRUB BYA, ,DER NI ROL PA CHEN SPYOD CING, ,THAMS CAD SGYU MA
LTA BUR BSGRUB, ,DAM TSIG RANG


@536A *, ,BZHIN DU BYAS NAS, ,DE LA SDOM PAR RAB SKYE BA, ,SNANG
MED DGA' BAR RANG RIG PA'O, ,DE DAG NI, DPAL RDO RJE MKHA' 'GRO'I
RGYUD

CHEN PO LAS LE'U BCU GSUM PA'O,, ,,DE NAS YANG DAG BSHAD BYA BA,
,MA MO'I DKYIL 'KHOR DGE BA DANG, ,LHA RNAMS KUN GYI SGRUB THABS
KUN, ,[?]

NYA RNAMS KYI KHYAD PAR DANG, ,'BYUNG PO GDON DANG RIG PA CHE,
,LUS SRUL PO NI GANG ZHIG DANG, ,DE BZHIN SNGAGS KYI PHRENG BA
DANG, ,DE LTAR BSHAD KYI LHA MO

NYON; ;GRU BZHI PA LA SGO BZHI PA, ,SGO SKYONG RNAMS DANG YANG
DAG LDAN, ,DNGOS GRUB YON TAN KUN GYI GZHI, ,DKYIL 'KHOR MDZES
PAR BRI BAR BYA, ,'DOD PA'I

YON TAN LNGA DANG LDAN, ,NYE BAR SPYOD PA LNGA YIS BRGYAN, ,RI MO
MKHAN NI DAM TSIG CAN, ,SGRUB PO MCHOG GIS 'BRI RU GZHUG ,RO LA
DKRIS PA'I RAS DAG

GAM; ;YANG NA MTSON GYIS BTAB PA'I ZAS, ,'BYUNG PO DAG GI RAS DAG
NI, ,BA LANG KO BA TZAM ZHIG LA, ,NAG PO'I BRGYAD DAM BCU BZHI
LA, ,'BYUNG PO RNAMS

KYI DKYIL 'KHOR BSGRUB, ,DE NAS 'BUM GCIG BZLAS BYIN NA, ,MDUN DU
MNGON SUM NYID DU 'GYUR, ,TSANGS PA MO DANG SHIS BYED MA, ,GZHON
NU MA DANG PHAG


@536B MO DANG, ,DBANG PO MA DANG RGAN BYED MA, ,TSOGS KYI DBANG
PHYUG MA DANG NI, ,BYIN ZA YI NI BDAG CAN MA'O, ,RIM PA GNYIS PA
DAG LA NI, ,TSANGS DANG GSHIN RJE CHU LHA

DANG, ,NOR SBYIN DANG NI YI DVAGS DANG, ,BYIN ZA DANG NI DBANG
LDAN DANG, ,BDEN BRAL DE BZHIN RLUNG LHA'O, ,RIM PA GSUM PA DAG
LA NI, ,NYI MA DANG NI ZLA BA DANG, ,MIG

DMAR DANG NI GZA' LAG DANG, ,PHUR BU DANG NI PA BA SANGS, ,SPEN
PA SGRA GCAN 'DZIN DAG GO ,KHYIM PA BZHI LA SGO BZHIR NI, ,TSANGS
DANG KHYAB 'JUG DE BZHIN DU, ,

DRAG PO DANG NI KARTI KA ,SA DANG CHU DANG ME DANG RLUNG, ,'BYUNG
BA CHEN PO BZHI RNAMS SO, ,RIM PA DANG PO'I DBUS NYID KYI,
,PHYOGS BZHI DANG POR MKHA' 'GRO MA, ,MAR ME MA

DANG MDZES PA MO, ,'JIGS BYED MA DANG DE BZHIN DU, ,DBUS SU KHYAB
BDAG NYID GNAS SO, ,YANG DAG MTHA' LAS MTHAR 'GYUR BA'I, ,RANG
BZHIN GYIS NI CHO GA BZHIN, ,

RNAL 'BYOR PAS NI BSGRUB PAR BYA, ,DKYIL 'KHOR CHEN PO'I SBYOR BA
YIS, ,PHYI YI DKYIL 'KHOR DE BZHIN BRI, ,DBUS SU YONGS SU ZLUM PO
RU, ,RI MO SHIN TU MDZES PAS [?]

BSKOR; ;LTE BA SBAS PA'I SPYOD YUL CAN, ,PADMA 'DAB BRGYAD BRI
BAR BYA, ,DE DBUS KHRO BO CHEN PO NI, ,ZHAL GCIG PA LA PHYAG BZHI
PA, ,MCHE BA CUNG ZAD GTZIGS PA


@537A *, ,CAN; ;CUNG ZAD BZHAD PA'I ZHAL DANG LDAN, ,KHA DOG
SNGON PO GTZIGS PA CHE, ,THOD PA'I PHRENG BAS RNAM PAR BRGYAN,
,RO GCIG GAR LDAN NYI

MAR BZHUGS, ,LHA RNAMS 'JIGS PAR MDZAD PA PO, ,STAG GI PAGS PA'I
SMAD DKRIS CAN, ,SPYAN GSUM GZIGS MCHOG DANG LDAN PA, ,RDO RJE
'BAR BA PHYAG

G-YAS NA, ,'PHAN LCE GSUM PA G-YON NA 'O, ,MDA' GZHU DE BZHIN
G-YAS G-YON PHYAG ,MKHA' 'GRO MA NI SHAR DU BRI, ,LHO RU 'JIGS
BYED MA NYID DE, ,NUB

TU LHA MO MDZES MA'O, ,BYANG DU MAR ME MA DGOD DE, ,YI GE H'Um
LAS BYUNG BA YI, ,PHAG MO ZHAL GCIG PHYAG BZHI MA, ,MDA' GZHU
DANG NI DE BZHIN DU, ,RGYAL

MTSAN DANG NI THOD PA NYID, ,KHA DOG SNGON MO 'JIGS CHEN MO,
,PHAG GI GDONG BAS 'JIGS PAR MDZAD, ,YI GE PHAt LAS SHIS BYED MA,
,KHA DOG DMAR MO

PHYAG BZHI MA, ,THOD PA DANG NI LCAGS KYU NYID, ,DE BZHIN KHA
tV'Am GCANG TE'U, ,YI GE HA LAS GZHON NU MA, ,KHA DOG SER MO
PHYAG BZHI MA, ,RTZE GSUM DANG NI

'PHAN LCE GSUM, ,DE BZHIN GZHU DANG MDA' NYID DO, ,HO YIG LAS NI
RGAN BYAD MA, ,KHA DOG NAG MO PHYAG BZHI MA, ,KHA tV'Am GA DANG
THOD PA NYID, ,DE BZHIN


@537B RAL GRI CANG TE'U, ,BAm YIG LAS BYUNG TSANGS PA MO, ,KHA
DOG DKAR MO PHYAG BZHI MA, ,PADMA DANG NI THOD PA NYID, ,DE BZHIN
GZHAN NA GZHU DANG MDA', ,GHA YIG LAS

BYUNG TSOGS DBANG MO, ,SNGO BSANGS MDOG LA PHYAG BZHI MA, ,RTZE
GSUM DE BZHIN THOD PA DANG, ,BGRANG PHRENG DANG NI LA DU'O, ,BAm
YIG LAS NI KHYAB 'JUG MA, ,KHA DOG

SNGON MO PHYAG BZHI MA, ,DBYUG TO DANG NI THOD PA 'DZIN, ,DE
BZHIN ZHAGS PA RAL GRI BZHIN, ,YI GE LAS BYUNG DBANG PO MA, ,KHA
DOG SER MO PHYAG BZHI MA, ,RDO RJE

GSAL SHING THOD PA DANG, ,SDIGS MDZUB DANG NI ZHAGS PA'O, ,KUN
KYANG DBU SKRA GYEN DU 'BAR, ,SNA TSOGS RGYAN GYIS RNAM PAR
BRGYAN, ,SPYAN GSUM DANG NI RO LA

ZHON, ,STAG GI PAGS PA'I SMAD DKRIS CAN, ,SHAR GYI SGO NI TSANGS
BA BRI, ,KHA DOG DKAR PO ZHAL BZHI PA, ,THOD PA DANG NI BGRANG
PHRENG DANG, ,GANDHA DANG [?] NI

PADMA'O, ,BYANG DU DE BZHIN KHYAB 'JUG STE, ,KHA DOG NAG PO LAG
BZHI PA, ,RAL GRI DE BZHIN 'KHOR LO DANG, ,THOD PA DANG NI DBYUG
PA'O, ,LHO RU DRAG MO

BRI BYA STE, ,DU BA'I MDOG LA LAG BZHI PA, ,RTZE GSUM NYID DANG
KA P'A LA, ,DE BZHIN ZHAGS PA BGRANG PHRENG 'DZIN, ,NUB TU KARTI
KA BRI STE, ,KHA DOG


@538A *, ,SER PO LAG BZHI PA, ,DPA' BO GSAL SHING DBYUG PA DANG,
,DE BZHIN THOD PA BGRANG PHRENG 'DZIN, ,DBANG LDAN KHYU MCHOG LA
ZHON

PA; ;KHA DOG DKAR PO LAG BZHI PA, ,THOD PA DANG NI RTZE GSUM
'DZIN, ,DE BZHIN GZHAN NI THAL MO SBYAR, ,GLANG PO ZHON PA DBANG
PO STE, ,KHA DOG SER PO LAG

BZHI PA, ,RDO RJE DANG NI THOD PA 'DZIN, ,GZHAN NI THAL MO KHA
SBYAR BYED, ,RA SKYES ZHON PA ME PHYOGS 'DZIN, ,KHA DOG DMAR PO
LAG BZHI PA, ,ME [?] DANG MI [?]

'DOD [?] PAR LDAN, ,SKRAG NAS GZHAN NI THAL MO SBYAR, ,GSHIN RJE MA
HE LA ZHON PA, ,KHA DOG NAG PO LAG BZHI PA, ,DBYUG PA DANG NI
THOD PA 'DZIN, ,DE

BZHIN SKRAG NAS THAL MO BYED, ,BDEN BRAL DANG NI KHYI LA ZHON,
,KHA DOG LJANG GU LAG BZHI PA, ,RAL GRI NYID DANG THOD PA 'DZIN,
,SKRAG NAS GZHAN DAG

THAL MO SBYOR, ,CHU YI PHYOGS NI CHU SRIN ZHON, ,KHA DOG DKAR PO
LAG BZHI PA, ,ZHAGS PA DANG NI THOD PAR LDAN, ,GZHAN DAG THAL MO
KHA SBYOR BYED, ,

RLUNG NI RI DVAGS ZHON PA STE, ,DU BA'I MDOG CAN LAG BZHI PA, ,BA
DAN DANG NI THOD PAR LDAN, ,DE BZHIN GZHAN NI THAL MO SBYOR, ,NOR
SBYIN NA NI GTER LA


@538B ZHON; ;KHA DOG SER PO LAG BZHI PA, ,RIN PO CHE DANG THOD
PAR LDAN, ,GZHAN DAG THAL MO SBYAR BA'O, ,GZA' DANG RGYU SKAR
THAMS CAD NI, ,SO SO'I DKYIL

'KHOR LA BSAM BYA, ,RANG GI DAM TSIG LAS BYUNG BA, ,STOBS PO CHE
LA RDZU 'PHRUL LDAN, ,MA MO KUN GYI YANG MA MO, ,DE BZHIN RIG PAR
GYUR PA'I MCHOG ,

NYON CIG LHA MO CHE CHEN MO, ,GTOR MA RE RES GZUNG BAR BYA,
,DNGOS GRUB THAMS CAD RAB STER BA'I, ,RTAG TU RNAL 'BYOR GAR
SPYOD NA, ,DE LA 'BAD PAS

KHUR BYED PA'I, ,PHO NYA'I SGRUB THABS RAB BSHAD PA, ,RGYUD RNAMS
KUN NAS RNYED DKA' BA'I, ,DE YIS LDAN BYAS DNGOS GRUB 'GYUR,
,RNAL 'BYOR GCIG PAS RTAG

GNAS PAS, ,'KHOR BA'I SKYON DANG NGES PAR GROL, ,PHO NYA MOR
CHAGS RTAG PAR GROL, ,MCHOG GI RIM PAS SPYAD PAR BYA, ,BSNYEN
BKUR TZAM CHIB MIN GYI,

SKYE GNAS DMAN PA'ANG DGA' BDE'I GNAS, ,MA DANG SRING MO BU MO
DANG, ,CHUNG MA YANG NI PHO NYAR GNAS, ,'JIG RTEN LA RTAG G-YON
PAS SPYOD, ,RKANG PA G-YON

BA SNGON DU 'DOR, ,LAG PA G-YON PAS YONGS SU BSGYUR, ,G-YON PA
DANG POR MCHOD PAR BYA, ,G-YON PA PHYOGS KYIS BSKYUR BYA ZHING,
,G-YON PAS 'BAD PAS


@539A *, ,TSIM PAR BYED, ,DPAL RDO RJE MKHA' 'GRO'I SNYING PO'I
RGYUD CHEN PO LAS LE'U BCU BZHI PA'O,, ,,DPAL RDO RJE MKHA'
'GRO'I RGYUD PHYI MA SNYING PO

BSDUS PA ZHES BYA BA RDZOGS SO,, ,,RGYA GAR GYI MKHAN PO CHEN PO
MCHOG GI DBANG PHYUG GI ZHAL SNGA NAS DANG, BOD KYI DGE SLONG
SH'AKYA BRTZOM [?]

RU LAG RGYANG BU'I LHA RI MO'I MGUL GYI DBEN GNAS SU BSGYUR
BA'O,, (GSAR BCUG KHA BSKONG GRAS,)