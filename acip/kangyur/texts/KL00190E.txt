@316B ,,RGYA GAR SKAD DU, A'ARYA STR'I BI BART'A BY'A
KA RA nA N'A MA MAH'A Y'A NA S'U TRA, BOD SKAD DU, 'PHAGS PA

BUD MED 'GYUR BA LUNG BSTAN PA ZHES BYA BA THEG PA CHEN PO'I MDO,
BAM PO DANG PO, SANGS RGYAS DANG, BYANG CHUB SEMS DPA' THAMS CAD
LA PHYAG 'TSAL LO, ,'DI SKAD BDAG GIS

THOS PA DUS GCIG NA, BCOM LDAN 'DAS RGYAL PO'I KHAB NA BYA RGOD
PHUNG PO'I RI LA DGE SLONG LNGA STONG GI DGE 'DUN CHEN PO DANG,
BYANG CHUB SEMS DPA' BRGYAD STONG MNGON PAR GRAGS PA,


@317A *, ,MNGON PAR SHES PA THOB PA, SPOBS PA THOGS PA MED PA, MI
'JIGS PA THOB PA, MI SKYE BA'I CHOS LA BZOD PA DANG LDAN PA,
SANGS RGYAS DPAG TU MED PA LA

DGE BA'I RTZA BA BSKYED PA, THEG PA CHEN PO'I RJES SU SONG BA SHA
STAG LA, 'DI LTA STE, BYANG CHUB SEMS DPA' SEMS DPA' CHEN PO MU
KHYUD 'DZIN DANG, SA 'DZIN DANG, BANG RIM 'DZIN

DANG; MCHOD SBYIN DUS 'DZIN DANG, SNANG BA'I BLO GROS DANG, RNAM
PAR DAG PA'I BLO GROS DANG, SBYANGS PA'I BLO GROS DANG, KHYAD PAR
BLO GROS DANG, MTHA' YAS BLO GROS DANG, 'PHEL

BA'I BLO GROS DANG, MTHONG DGA' DANG, LEGS MTHONG DANG, CHER
SNANG DANG, BYANG CHUB SEMS DPA' SEMS DPA' CHEN PO DON KUN MTHONG
LA SOGS PA DANG THABS GCIG TU

BZHUGS SO, ,BYAMS PA LA SOGS PA BSKAL PA BZANG PO'I BYANG CHUB
SEMS DPA' SEMS DPA' CHEN PO THAMS CAD KYANG 'KHOR DE NYID DU 'DUS
PAR GYUR TE 'KHOD DO, ,DE NAS

BCOM LDAN 'DAS RGYAL PO'I KHAB KYI GRONG KHYER CHEN PO NA BRTEN
CING BZHUGS TE, RGYAL PO DANG, RGYAL PO'I BU RNAMS DANG, TSONG
DPON RNAMS DANG, KHYIM BDAG RNAMS DANG, BLON

PO RNAMS DANG, 'KHOR RNAMS DANG, GRANG RDAL BA DANG, YUL GYI MI
RNAMS KYIS BKUR STI BYAS, BLA MAR BYAS, RI MO BYAS, MCHOD PA BYAS
SO, ,DE NAS TSE DANG LDAN PA RAB


@317B 'BYOR SNGA DRO'I DUS KYI TSE SMAD G-YOGS DANG, CHOS GOS
BGOS, LHUNG BZED THOGS NAS BCOM LDAN 'DAS GA LA BA DER SONG STE
PHYIN NAS, BCOM LDAN 'DAS KYI ZHABS LA MGO

BOS PHYAG BTZAL TE PHYOGS GCIG TU 'DUG GO ,PHYOGS GCIG TU 'DUG
NAS BCOM LDAN 'DAS LA TSE DANG LDAN PA RAB 'BYOR GYIS 'DI SKAD
CES GSOL TO, ,BCOM LDAN 'DAS ,

MDANG SUM BDAG GI RMI LAM NA DE BZHIN GSHEGS PA BYANG CHUB KYI
SNYING PO LA BZHUGS PA ZHIG MTHONG STE, DES PHYAG G-YAS PA GSER
GYI MDOG CAN BRKYANG NAS BDAG GI SPYI BOR

BZHAG STE, RAB 'BYOR, SANG KHYOD KYI SNGON MA THOS PA'I CHOS STON
PA THOB PAR 'GYUR RO ZHES DE SKAD CES BKA' STZAL NA, BCOM LDAN
'DAS, DE GANG GI SNGA LTAS LAGS, BCOM LDAN 'DAS,

KYIS BKA' STZAL PA, RAB 'BYOR, DE NI RIGS KYI BU'AM, RIGS KYI BU
MO CHOS 'DOD PA RNAMS KYI SNGON MA THOS PA'I CHOS THOS PAR 'GYUR
BA'I SNGA LTAS YIN NO, ,DE NAS BCOM

LDAN 'DAS LA TSE DANG LDAN PA RAB 'BYOR GYIS 'DI SKAD CES GSOL
TO, ,BCOM LDAN 'DAS, BDAG RGYAL PO'I KHAB KYI GRONG KHYER CHEN
POR BSOD SNYOMS LA MCHI'O, ,BCOM LDAN

'DAS KYIS BKA' STZAL PA, RAB 'BYOR, DE'I DUS LA DA BAB PAR SHES
NA SONG ZHIG ,DE NAS TSE DANG LDAN PA RAB 'BYOR BCOM LDAN 'DAS
KYIS GNANG NAS, BCOM LDAN 'DAS


@318A *, ,KYI ZHABS LA MGO BOS PHYAG BTZAL TE RGYAL PO'I KHAB KYI
GRONG KHYER CHEN POR BSOD SNYOMS LA ZHUGS SO, ,DE NAS TSE DANG
LDAN PA RAB 'BYOR RGYAL PO'I KHAB

KYI GRONG KHYER CHEN POR MTHAR CHAGS SU BSOD SNYOMS LA RGYU ZHING
SONG BA LAS, KHYIM BDAG GCIG GI GNAS GA LA BA DER SONG STE PHYIN
NAS SGO KHANG GI NANG LOGS SU CANG MI SMRA

BAR SDOD DO, ,DE NAS KHYIM DE'I NANG NAS BUD MED MCHOG GI GZUGS
DANG LDAN PA, BLTA NA SDUG PA, RGYAN GYIS LEGS PAR KLU BAS TE,
NOR BU DANG, MU TIG DANG, BYU RU

DANG; GSER GYI RGYAN GYIS BRGYAN PA, DPAL SHIN TU 'BAR BA, KHA
DOG RGYAS SHING MDZES PA DANG LDAN PA ZHIG BYUNG NGO, ,DE NAS BUD
MED DES TSE DANG LDAN PA RAB 'BYOR GYI RKANG PA

LA MGO BOS PHYAG BTZAL NAS TSE DANG LDAN PA RAB 'BYOR LA 'DI SKAD
CES SMRAS SO, ,BTZUN PA RAB 'BYOR, KHYOD CI ZHIG BZHED PA'I SLAD
DU SGO KHANG 'DI NA GZHES, RAB 'BYOR GYIS

SMRAS PA, CHE ZHE, BDAG NI BSOD SNYOMS 'DOD PA'I PHYIR SGO GANG
'DI NA SDOD DO, ,BUD MED DES SMRAS PA, BTZUN PA RAB 'BYOR, KHYOD
LA DA DUNG YANG BSOD SNYOMS KYI 'DU SHES 'BYUNG

LAGS SAM, BTZUN PA RAB 'BYOR, KHYOD LA DA DUNG YANG BSOD SNYOMS
KYI 'DU SHES THUGS SU MA CHUD DAM, RAB 'BYOR GYIS SMRAS PA, CHE
ZHE, BDAG GIS BSOD SNYOMS KYI 'DU


@318B SHES NI KHONG DU CHUD MOD KYI 'ON KYANG PHA MA LAS SKYES
PA'I LUS 'BRAS CHAN DANG, ZAN DRON GYIS BSKYED PA 'DI ZAS MED KYI
BAR DU 'TSO BAR MI NUS SO, ,BUD MED DES SMRAS PA, BTZUN PA RAB

'BYOR GYIS MA RIG PA 'GAGS PAS 'DU BYED 'GAG ,'DU BYED 'GAGS PAS
RNAM PAR SHES PA 'GAG ,RNAM PAR SHES PA 'GAGS PAS MING DANG,
GZUGS 'GAG ,MING DANG, GZUGS

'GAGS PAS SKYE MCHED DRUG 'GAG ,SKYE MCHED DRUG 'GAGS PAS REG PA
'GAG ,REG PA 'GAGS PAS TSOR BA 'GAG ,TSOR BA 'GAGS PAS SRID PA
'GAG ,SRED PA 'GAGS

PAS LEN PA 'GAG ,LEN PA 'GAGS PAS SRID PA 'GAG ,SRID PA 'GAGS PAS
SKYE BA 'GAG ,SKYE BA 'GAGS PAS RGA SHI DANG, MYA NGAN DANG, SMRE
SNGAGS 'DON PA DANG, SDUG BSNGAL

BA DANG, YID MI BDE BA DANG, 'KHRUGS PA 'GAG PA MNGON SUM DU MA
MDZAD DAM, RAB 'BYOR GYIS SMRAS PA, CHE ZHE, BDAG GIS 'GOG PA
MNGON SUM DU BYAS SO, ,SMRAS PA, BTZUN

PA RAB 'BYOR, CI ZHIG NI 'GOG PAR 'GYUR, CHOS GANG NI RAB TU
BSGOM PAR BGYI, SMRAS PA, CHE ZHE, 'GOG PA NI CHOS GANG GI RAB TU
BSGOM PAR BYA BA'ANG MA YIN NO, ,SMRAS PA ,

BTZUN PA RAB 'BYOR, GAL TE 'GOG PA CHOS GANG GI RAB TU BSGOM
PA'ANG MA LAGS NA, BTZUN PA RAB 'BYOR GYI LUS BSOD SNYOMS GYIS JI
LTAR 'TSO BAR 'GYUR, SMRAS PA, CHE ZHE,


@319A *, ,'GOG PA LA SNYOMS PAR ZHUGS TE TSOR BA THAMS CAD BKAG
PA LAS LANGS PA'I LUS 'TSO BAR BYED DO, ,SMRAS PA, BTZUN PA RAB
'BYOR, GAL

TE GTAN DU MYA NGAN LAS 'DAS NA KHYOD KYI LUS JI LTAR 'TSO BA LA
'JUG PAR 'GYUR, SMRAS PA, CHE ZHE, BCOM LDAN 'DAS KYI NYAN THOS
RNAMS NI LUS 'TSO BAR BYA BA'I PHYIR BSOD

SNYOMS LA RGYU'O, ,SMRAS PA, DE NAS BCOM LDAN 'DAS KYIS BTZUN PA
RAB 'BYOR NYON MONGS PA MED PAR GNAS PA RNAMS KYI MCHOG TU MA
BSTAN TAM, SMRAS PA, CHE ZHE, DE YIN NO,,

SMRAS PA, CI NYON MONGS PA MED PA DE RGYU BA'AM RAB TU RGYU BA
LAGS SAM, SMRAS PA, CHE ZHE, MA YIN NO, SMRAS PA, 'O NA CI'I SLAD
DU BTZUN PA RAB 'BYOR BSOD SNYOMS LA RGYU BA

MDZAD; SMRAS PA, CHE ZHE, BDAG NI LUS CHE BA'I PHYIR BSOD SNYOMS
LA RGYU BA MA YIN GYI, SROG GI PHYIR TSER BA DGAG PA'I DON DU
BSOD SNYOMS LA RGYU'O, ,SMRAS PA, BTZUN PA RAB

'BYOR; DA DUNG YANG TSOR BAS 'PHROGS SAM, SMRAS PA, CHE ZHE, BDAG
NI TSOR BAS MI 'PHROGS MOD KYI TSOR BA DGAG PA'I PHYIR BSOD
SNYOMS LA RGYU'O, ,SMRAS PA, BTZUN PA RAB

'BYOR; NYON MONGS PA MED PA NI MTSUNGS PA MED PA STE, DE CI'I
SLAD DU ZHE NA, NYON MONGS PA MED PAR GNAS PA NI LUS DANG, SEMS
KYI TSOR BA MYONG BA MA MCHIS SO, ,NYON MONGS


@319B PA MED PA NI LUS DANG, SEMS DANG, MTSUNGS PAR LDAN PA MA
LAGS SO, ,NYON MONGS PA MED PA NI DGA' BA'AM, MI DGA' BA SKYED BA
MI BGYID DO, ,NYON MONGS PA MED PA NI SU LA'ANG NYON MONGS

PAS NYE BAR GNAS PA MA MCHIS SO, ,GZHAN YANG, GANG GI SLAD DU
BCOM LDAN 'DAS KYIS BTZUN PA RAB 'BYOR NYON MONGS PA MED PAR GNAS
PA RNAMS KYI MCHOG TU BSTAN NA, CI'I SLAD

DU NI NYON MONGS PA MED PA NYON MONGS PA MED PA ZHES BGYI, RAB
'BYOR GYIS SMRAS PA, CHE ZHE, DMIGS PA MED PA'I NYON MONGS PA MED
PA NI 'DOD CHAGS KYI RDUL DANG BRAL BA YIN

NO; ;SMRAS PA, BTZUN PA RAB 'BYOR, NYON MONGS PA MED PA'I PHYIR
'DOD CHAGS DANG BRAL BAR 'GYUR RAM, SMRAS PA, CHE ZHE, MA YIN NO,
,SMRAS PA, BTZUN PA RAB 'BYOR, 'O NA NYON

MONGS PA MED PA DE JI LTAR 'DOD CHAGS KYI RDUL DANG BRAL BAR
GYUR, SMRAS PA, CHE ZHE, NYON MONGS PA MED PAR BSTAN PA 'DI NI
BSHAD PA TZAM DU ZAD DO, ,SMRAS PA, BTZUN PA RAB 'BYOR

CI; NYON MONGS PA MED PA LA BSHAD PA MCHIS SAM, SMRAS PA, CHE
ZHE, MED DO, SMRAS PA, BTZUN BA RAB 'BYOR, GAL TE NYON MONGS PA
MED PA LA BSHAD PA MA MCHIS NA CI ZHIG CHAD

CING BZHUGS, SMRAS PA, CHE ZHE, BCOM LDAN 'DAS KYI NYAN THOS
RNAMS NI THA SNYAD TZAM GYIS THA SNYAD DU 'DOGS PAR ZAD DO,
,SMRAS PA, BTZUN PA RAB 'BYOR, JI TZAM DU BRJOD PA MCHIS


@320A *, ,PA DE TZAM DU THA SNYAD 'DOGS SO, ,JI TZAM DU THA SNYAD
'DOGS PA DE TZAM DU PHYIN CI LOG GO ,JI TZAM DU PHYIN CI LOG PA
DE TZAM DU RTZOD PAR 'GYUR RO, ,JI TZAM DU

RTZOD PA DE TZAM DU DGE SBYONG GI CHOS MA LAGS SO, ,SMRAS PA, CHE
ZHE, 'O NA DAG SBYONG GI CHOS GANG YIN, SMRAS PA, BTZUN PA RAB
'BYOR, DGE SBYONG GI CHOS NI THA SNYAD MA MCHIS PA,

PHYIN CI MA LOG PA, RTZOD PA MA MCHIS PA'O, ,DGE SBYONG GI CHOS
NI CHOS DANG, CHOS MA LAGS PA DANG BRAL BA'O, ,DGE SBYONG GI CHOS
NI CHAGS PA DANG, MA CHAGS PA DANG BRAL BA'O, ,DGE SBYONG

GI CHOS NI YUL MA MCHIS PA DANG, YUL MA LAGS PA'O, ,DGE SBYONG GI
CHOS NI CHAGS PA MA MCHIS PA DANG, MA BCINGS, MA GROL BA'O, ,DGE
SBYONG GI CHOS NI SEMS MA MCHIS PA

STE; SEMS DANG, YID DANG, RNAM PAR SHES PA DANG BRAL BA'O, ,DGE
SBYONG GI CHOS NI CHOG SHES PA'O, ,DGE SBYONG GI CHOS NI PHRAG
DOG DANG, CHAGS PA SPANGS PA'O, ,DGE SBYONG GI

CHOS NI 'DOD PA CHUNG ZHING CHOG SHES PA'O, ,DGE SBYONG GI CHOS
NI 'DOD PA THAMS CAD DANG BRAL BA'O, ,DGE SBYONG GI CHOS NI YUL
THAMS CAD LAS YANG DAG PAR 'DAS PA DANG, ZHEN

PA MA MCHIS PA'O, ,DGE SBYONG GI CHOS NI PHUNG PO'I BDUD LAS NGES
PAR GROL BA'O, ,DGE SBYONG GI CHOS NI NYON MONGS PA MA MCHIS PA
STE,


@320B NYON MONGS PA'I BDUD LAS YANG DAG PAR 'DAS PA'O, ,DGE
SBYONG GI CHOS NI MA SKYES PA'O, ,DGE SBYONG GI CHOS NI 'CHI BDAG
GI BDUD DANG BRAL BA'O, ,DGE SBYONG GI CHOS NI G-YO BA MA MCHIS

PA DANG, RLOM SEMS MA MCHIS PA DANG, RTOGS PA MA MCHIS PA DANG,
RNAM PAR MA SGRIBS PA DANG, SPYAD PA MA LAGS PA'O, ,DGE SBYONG GI
CHOS NI BDUD KYI YUL LAS YANG DAG PAR 'DAS

PA'O; ;DGE SBYONG GI CHOS NI BLANG BA MA MCHIS PA DANG, DOR BA MA
MCHIS PA'O, ,DGE SBYONG GI CHOS NI SKYE BA DANG, 'JIG PA DANG
BRAL BA'O, ,DGE SBYONG GI CHOS NI LHA'I BU'I BDUD DANG MA 'BAGS
PA'O, ,DGE SBYONG GI

CHOS NI YID LA BYED PA MA MCHIS PA DANG, THAMS CAD DU GOS PA MA
MCHIS PA'O, ,DGE SBYONG GI CHOS NI MNGON PAR ZHEN PA MA MCHIS PA
DANG, MTSAN MA MA MCHIS PA DANG, MTSAN

MA THAMS CAD DANG BRAL PA'O, ,DGE SBYONG GI CHOS NI KHAMS DANG,
KHAMS MA LAGS PA'I TSUL THAMS CAD KYIS BCOS PA MA LAGS PA DANG,
BGRANG BA DANG, BRAL BA DANG, GNAS

MA MCHIS PA DANG, NAM MKHA' DANG MNYAM PA'O, ,DGE SBYONG GI CHOS
BSTAN PA 'DI BSHAD PA NA SGO KHANG DER LHA'I BU GANG DAG CHOS
MNYAN PA'I PHYIR 'DUS PA DE DAG LAS LHA'I BU

BZHI STONG CHOS RNAMS LA CHOS KYI MIG RDUL MED CING DRI MA DANG
BRAL BA RNAM PAR DAG GO ,RGYA CHEN PO LA MOS PA'I LHA'I BU LNGA
BRGYA NI BUD MED DE'I SPOBS PA THOS NAS BLA NA MED PA YANG DAG


@321A *, ,PAR RDZOGS PA'I BYANG CHUB TU SEMS SKYES SO, ,DE NAS
TSE DANG LDAN PA RAB 'BYOR 'DI SNYAM DU SEMS TE, CHE ZHE 'DI 'DI
LTAR SPOBS PA PHUN SUM TSOGS

PA DANG LDAN PA DE NI NGO MTSAR TE, CHE ZHE 'DI'I SPOBS PA 'DI
'DRA BA LAS NA 'DI NI DE BZHIN GSHEGS PA'I SPRUL PA YIN PAR THE
TSOM MED DO SNYAM MO, ,DE NAS BUD MED DE'I

SEMS KYIS TSE DANG LDAN PA RAB 'BYOR GYI SEMS SHES NAS GNAS BRTAN
RAB 'BYOR LA 'DI SKAD CES SMRAS SO, ,BTZUN PA RAB 'BYOR, 'DI LTAR
'DI NI DE BZHIN GSHEGS PA'I

SPRUL PA YIN PAR THE TSOM MED DO SNYAM DU DGONGS PA DE NI JI LTAR
DGONGS PA DE BZHIN TE, DE CI'I SLAD DU ZHE NA, JI LTAR DE BZHIN
GSHEGS PAS DE BZHIN NYID THUGS SU CHUD BA DE

BZHIN DU BDAG GIS KYANG DE BZHIN NYID KHONG DU CHUD DE, DES NA
BDAG NI DE BZHIN GSHEGS PA'I SPRUL PA'O, ,DE BZHIN GSHEGS PA'I
GZUGS KYI DE BZHIN NYID DANG, TSOR BA

DANG; 'DU SHES DANG, 'DU BYED RNAMS DANG, RNAM PAR SHES PA'I DE
BZHIN NYID GANG LAGS PA DE BDAG GI DE BZHIN NYID KYANG DE NYID
DE, DES NA BDAG NI DE BZHIN GSHEGS

PA'I SPRUL PA'O, ,DE BZHIN GSHEGS PA'I DE BZHIN NYID GANG LAGS PA
DE NI NAM YANG DE BZHIN NYID MA LAGS PAR MI 'GYUR RO, ,BDAG GI DE
BZHIN NYID GANG LAGS PA


@321B DANG, SEMS CAN THAMS CAD KYI DE BZHIN NYID GANG LAGS PA DE
NI NAM YANG DE BZHIN NYID MA LAGS PAR MI 'GYUR TE, DES NA BDAG NI
DE BZHIN GSHEGS PA'I SPRUL

BA'O; ;DE BZHIN GSHEGS PA'I DE BZHIN NYID GANG LAGS PA DE NI RES
'GA' DE BZHIN NYID DU 'GYUR BA MA LAGS LA BDAG GI DE BZHIN NYID
GANG LAGS PA DE'ANG RES 'GA'

DE BZHIN NYID DU 'GYUR BA MA LAGS KYI, RTAG TU DE BZHIN NYID DE
KHO NA LAGS SO, ,DES NA BDAG NI DE BZHIN GSHEGS PA'I SPRUL PA'O,
,BDAG GI DE BZHIN NYID GANG LAGS

PA DANG, SEMS CAN THAMS CAD KYI DE BZHIN NYID GANG LAGS PA DANG,
CHOS THAMS CAD KYI DE BZHIN NYID GANG LAGS PA DE NI YANG DAG PA
JI LTA BA DANG, GZHAN MA YIN PA DE

BZHIN NYID DE, DES NA BDAG NI DE BZHIN GSHEGS PA'I SPRUL PA'O,
,DE NAS TSE DANG LDAN PA RAB 'BYOR GYIS BUD MED DE LA 'DI SKAD
CES SMRAS SO, ,CHE ZHE, CI KHYOD KYIS DE

BZHIN GSHEGS PA'I MTHUS BDAG GI SEMS SHES SAM, 'ON TE RANG GI
SHES PAS SHES, SMRAS PA, BTZUN PA RAB 'BYOR, NYAN THOS RNAMS SAM,
RANG SANGS RGYAS RNAMS

SAM; BYANG CHUB SEMS DPA' RNAMS SAM, DRANG SRONG MNGON PAR SHES
PA LNGA DANG LDAN PA GANG YANG RUNG STE, SEMS CAN GZHAN GYI SEMS
SHES PA DE DAG THAMS CAD NI SANGS RGYAS KYI


@322A *, ,MTHUS GZHAN GYI SEMS SHES PA LAGS SO, ,DE LTAR GNAS
BRTAN RAB 'BYOR GZHAN GYI SEMS MKHYEN PA GANG LAGS PA DE'ANG
SANGS RGYAS KYI MTHUS

MKHYEN PA LAGS SO, ,BTZUN PA RAB 'BYOR, DPER NA, ZLA BA DANG, NYI
MA DANG, ME DANG, NOR BU DANG, MAR ME DANG, SKAR MA LA BRTEN NAS
SKYES BU MIG DANG LDAN PA RNAMS KYIS

GZUGS RNAMS MTHONG BA DE BZHIN DU, BTZUN PA RAB 'BYOR, MA RIG
PA'I MUN PA NI 'JIG RTEN GNAS PA LAS GANG SU DAG PHA ROL GYI SEMS
SHES PA DE DAG THAMS CAD NI DE

BZHIN GSHEGS PA LA BRTEN NAS SHES PA LAGS SO, ,DE NAS TSE DANG
LDAN PA RAB 'BYOR GYIS BUD MED DE LA 'DI SKAD CES SMRAS SO, ,CHE
ZHE, KHYOD 'DI LTA BU'I SPOBS PA DANG LDAN PA

KHYOD SU YIN PA DANG, GA LAS 'ONGS PA BDAG LA STON CIG ,BUD MED
DES SMRAS PA, BTZUN PA RAB 'BYOR, GANG ZHIG DE BZHIN GSHEGS PA'I
SPRUL PA LA 'DRI STE, RIGS KYI BU, KHYOD

SU YIN PA DANG, GA LAS 'ONGS PA BDAG LA STON CIG CES DE SKAD CES
SMRAS NA JI SKAD DU LAN 'DEBS PAR 'GYUR, SMRAS PA, CHE ZHE, CUNG
ZAD KYANG LAN GDAB TU MED DO, ,

SMRAS PA, BTZUN PA RAB 'BYOR, DE BZHIN DU CHOS THAMS CAD SPRUL
PA'I NGO BO NYID KYI MTSAN NYID DU SHES NA BDAG GIS CI ZHIG SHES
SU MCHIS, GZHAN YANG, GANG ZHIG BTZUN PA RAB


@322B 'BYOR LA 'DRI STE, CI KHYOD SO SO'I SKYE BO YIN NAM, 'ON TE
SLOB PA'AM, DGRA BCOM PA YIN ZHES DE SKAD SMRAS NA LAN JI SKAD
GDAB, DE NAS TSE DANG LDAN PA RAB 'BYOR SEMS PA LA

ZHUGS TE, CHE ZHE, 'DI'I LAN JI SKAD GDAB PAR BYA SNYAM MO, ,DE
NAS BAR SNANG LAS BTZUN PA RAB 'BYOR KHYOD KYI CUNG ZAD CI THOB
PA'AM, RTOGS PA'AM, MNGON SUM DU BYAS PA'AM, MNGON

PAR RTOGS PA GANG GIS DGRA BCOM PA YIN PAR SHES PA DE CHE ZHE 'DI
LA STON CIG CES SGRA BYUNG NGO, ,DE NAS TSE DANG LDAN PA RAB
'BYOR GYIS BAR SNANG DE LAS SGRA BYUNG BA THOS NAS BUD MED DE LA

'DI SKAD CES SMRAS SO, ,CHE ZHE, BDAG NI SO SO'I SKYE BO'ANG MA
YIN, SLOB PA'ANG MA YIN, DGRA BCOM PA'ANG MA YIN NO, ,SMRAS PA,
BTZUN PA RAB 'BYOR, DE BDAG GIS JI LTAR GZUNG

BAR BGYI, SMRAS PA, CHE ZHE, DE BZHIN GSHEGS PA'I SPRUL PA'I
GDAGS PA JI LTA BA DE BZHIN DU BDAG LA ZUNGS SHIG ,SMRAS PA,
BTZUN PA RAB 'BYOR NI DGRA BCOM PA, ZAG PA ZAD

PA; NYON MONGS PA MED PAR GNAS PA RNAMS KYI MCHOG DANG, YON GNAS
ZHES BGYI BA LAGS SO, ,SMRAS PA, CHE ZHE, BDAG NI DGRA BCOM PA,
ZAG PA ZAD PA, NYON MONGS PA MED PAR GNAS PA RNAMS

MCHOG DANG, YON GNAS MA YIN NO, ,SMRAS PA, BTZUN PA RAB 'BYOR, DE
LTAR NA SHES BZHIN GYI RDZUN GSUNG BAR MI 'GYUR RAM, SMRAS PA,
CHE ZHE, GAL TE BDAG ZAG PA ZAD PA, NYON


@323A *, ,MONGS PA MED PAR GNAS PA RNAMS KYI MCHOG DANG, YON GNAS
YIN PAR 'DZIN PAR GYUR NA NI DE LTAR NA BDAG RDZUN SMRA BAR 'GYUR
NA GANG GI PHYIR

BDAG DE LTAR MI 'DZIN PA DE'I PHYIR BDAG NI YANG DAG PAR SMRA BA
YIN GYI RDZUN DU SMRA BA ZHES MI BYA'O, ,SMRAS PA, BTZUN PA RAB
'BYOR, SGO KHANG 'DIR LHA BDEN PA MTHONG

BA CHOS MNYAN PA'I PHYIR 'DUS PA RNAMS LA SLU BAR MI 'GYUR RAM,
SMRAS PA, CHE ZHE, BDEN PA MTHONG BA GANG DAG YIN PA DE DAG NI
SLU BAR MI NUS SO, ,SMRAS PA, BTZUN

PA; RAB 'BYOR GYIS BDEN PA RNAMS GZIGS SAM, SMRAS PA, MTHONG NGO,
,SMRAS PA, GAL TE BDEN PA RNAMS MTHONG DU RUNG NA NI DE DAG BDEN
PA MA LAGS PAR 'GYUR

RO; ;DE CI'I SLAD DU ZHEN, BDEN PA RNAMS NI SUS KYANG MTHONG BAR
MI NUS PA'I SLAD DU'O, ,RAB 'BYOR GYIS SMRAS PA, CHE ZHE, BDEN PA
MTHONG ZHES BYA BA DE GANG GI TSIG BLA

DVAGS YIN, SMRAS PA, BTZUN PA RAB 'BYOR, BDEN PA MTHONG BA ZHES
BGYI BA DE NI CHOS THAMS CAD MNYAM PA NYID DU YANG DAG PAR MTHONG
BA'I TSIG BLA DVAGS SO, ,

BDEN PA MTHONG ZHES BGYI BA DE NI PHYIN CI LOG YANG DAG PAR
MTHONG BA'I TSIG BLA DVAGS SO, ,SMRAS PA, CHE ZHE, KHYOD KYIS
GANG LAS BSAMS TE DE SKAD SMRAS, SMRAS PA,


@323B BTZUN PA RAB 'BYOR, PHYIN CI LOG GIS NYON MONGS PA KUN NAS
BSLANG BA GANG LAGS PA DE NI BDEN PA MTHONG BAS SKYE BAR 'GYUR
TE, DES NA PHYIN CI LOG YANG DAG PAR MTHONG BAS BDEN

BA MTHONG ZHES BGYI'O, ,DE NAS SGO KHANG DER CHOS MNYAN PA'I
PHYIR LHA 'DUS PA DE DAG GIS GNAS BRTAN RAB 'BYOR LA RAGS PA'I
LUS BSTAN NAS 'DI SKAD CES SMRAS SO, ,BTZUN PA

RAB 'BYOR, KHYOD KYIS CHE ZHE 'DI'I SPOBS PA THOS PA DE NI KHYOD
KYIS RNYED PA LEGS PAR RNYED DO, ,SEMS CAN GANG DAG GIS BSTAN PA
'DI THOS NA MOS PA DE DAG KYANG RNYED PA

LEGS PAR RNYED PA YIN NO, ,GANG DAG MOS PA DE DAG NI GANG LAS
KYANG RNAM PAR GROL BA MED DO, ,DE CI'I PHYIR ZHE NA, MOS PA MANG
BA RNAMS NI GANG LAS KYANG RNAM PAR GROL BA MED

DO; ;MOS PA MANG BA LA NI 'CHING BA MED PAS NA DE NI GANG LAS
KYANG RNAM PAR GROL BA MED DO, ,DE NAS BUD MED DES YANG TSE DANG
LDAN PA RAB 'BYOR LA 'DI SKAD CES SMRAS SO, ,

BTZUN PA RAB 'BYOR, BSOD SNYOMS LA RGYUR MI BZHUD NGAM, BSHOS
BCAD DE CI BGYI, SMRAS PA, CHE ZHE, BDAG GI ZAS NI 'DI YIN TE
CHOS MNYAN PA 'DI LTA BUS CHOG GO ,

CHE ZHE, GANG CHOS GOS DANG, BSOD SNYOMS KYI PHYIR YID MI BDE BA
SKYE BA DE NI CHOS 'DOD PA MA YIN NO, ,GANG RNYED PA DANG, BKUR
STI DANG, TSIGS SU BCAD PA 'DOD PA DE NI CHOS


@324A *, ,'DOD PA MA YIN NO, ,GANG LUS DANG, SROG DANG, BSOD
SNYOMS 'DOD PA DE NI CHOS 'DOD PA MA YIN NO, ,GANG THA NA LEGS SO
ZHES BYA BA 'DOD PA

DE CHOS 'DOD PA MA YIN NO, ,SMRAS PA, CHE ZHE, RIGS KYI BU'AM,
RIGS KYI BU MO DAG CHOS 'DOD PA JI LTA BU YIN, SMRAS PA, BTZUN PA
RAB 'BYOR, GANG 'DOD PA LA MI SRED

PA DE NI CHOS 'DOD PA'O, ,GANG MIG DANG, GZUGS MI 'DOD PA DANG,
RNA BA DANG, SGRA DANG, SNA DANG, DRI DANG, LCE DANG, RO DANG,
LUS DANG, REG BYA DANG, YID DANG, CHOS MI 'DOD PA

DE NI CHOS 'DOD PA'O, ,GANG CHOS CI LA'ANG MI BRTEN PA DE NI CHOS
'DOD PA'O, ,BTZUN PA RAB 'BYOR, GZHAN YANG, GANG DAG PHUNG PO
DANG, KHAMS DANG, SKYE MCHED MI 'DOD

PA DE NI CHOS 'DOD PA'O, ,GANG 'DOD PA DANG, GZUGS DANG, GZUGS
MED PA MI 'DOD PA DE NI CHOS 'DOD PA'O, ,GANG DMIGS PA'I MTSAN MA
LA DMIGS PA MI 'DOD

PA DE NI CHOS 'DOD PA'O, ,DE NAS TSE DANG LDAN PA RAB 'BYOR GYIS
BUD MED DE LA 'DI SKAD CES SMRAS SO, ,CHE ZHE, BZOD PAR GYIS SHIG
,BDAG SGO KHANG 'DI NAS 'GRO'O, ,BUD

MED DES SMRAS PA, BTZUN PA RAB 'BYOR, DPER NA, SA'I KHAMS LA BZOD
PA GSOL MI 'TSAL BA DE BZHIN DU, BTZUN PA RAB 'BYOR, GANG GI SEMS
SA DANG 'DRA BA DE LA


@324B NI BZOD PA GSOL MI 'TSAL LO, ,BTZUN PA RAB 'BYOR, CHU LA
BZOD PA GSOL MI 'TSAL PA DE BZHIN DU GANG GI SEMS CHU DANG 'DRA
BA DE LA NI BZOD PA GSOL MI 'TSAL LO,,

BTZUN PA RAB 'BYOR, ME DANG, RLUNG DANG, NAM MKHA' LA BZOD PA
GSOL MI 'TSAL BA DE BZHIN DU GANG GI SEMS ME DANG, RLUNG DANG,
NAM MKHA' DANG 'DRA BA DE LA NI BZOD

PA GSOL MI 'TSAL LO, ,BTZUN PA RAB 'BYOR, GRU DANG, STEGS DANG,
ZAM PA DANG, LAM PO CHE LA BZOD PA GSOL MI 'TSAL BA DE BZHIN DU,
BTZUN PA RAB 'BYOR, GANG

GI SEMS GRU DANG, STEGS DANG, ZAM PA DANG, LAM PO CHE DANG 'DRA
BA DE LA NI BZOD PA GSOL MI 'TSAL LO, ,BTZUN PA RAB 'BYOR, BYIS
PA RNAMS LA BZOD PA GSOL

BA 'TSAL GYI 'PHAGS PA RNAMS LA NI BZOD PA GSOL MI 'TSAL LO,
,BTZUN PA RAB 'BYOR, GANG DAG LA GNOD SEMS DANG, KHRO BA DANG,
BAG LA NYAL SKYE BA DAG LA

NI BZOD PA GSOL 'TSAL GYI, GANG DAG LA MI SKYE BA DE DAG LA NI
BZOD PA GSOL MA 'TSAL LO, ,BTZUN PA RAB 'BYOR, DPER NA, ME 'BAR
BA NI ZHI BAR BGYI 'TSAL

GYI; ME MI 'BAR BA NI ZHI BAR BGYI MI 'TSAL BA DE BZHIN DU, BTZUN
PA RAB 'BYOR, GANG DAG GI NYON MONGS PA 'BAR BA DE DAG LA NI BZOD
PA GSOL 'TSAL GYI, GANG


@325A *, ,DAG NYON MONGS PA MED PA DE DAG LA NI BZOD PA GSOL MI
'TSAL LO, ,DE NAS TSE DANG LDAN PA RAB 'BYOR GYIS BUD MED DE LA
'DI SKAD CES

SMRAS SO, ,CHE ZHE, KHYOD CI ZHIG 'DOD NA 'DI LTAR SENG GE'I SGRA
SGROGS, SMRAS PA, BTZUN PA RAB 'BYOR, GANG 'DOD PA MCHIS PA DES
NI SENGGE'I SGRA SGROGS MI NUS

SO; ;GANG DAG CI'ANG MI 'DOD PA DE DAG NI SENGGE'I SGRA SGROGS
PAR BGYID DO, ,DE CI'I SLAD DU ZHE NA, DMIGS PA MCHIS PA LA NI
'DOD PA MCHIS LA, GANG LA DMIGS

PA MA MCHIS PA DE LA NI SENGGE'I SGRA CI'ANG MA MCHIS SO, ,'JIG
TSOGS LA LTA BA MCHIS PA LA NI 'DOD PA MCHIS LA, GANG LA LTA BA'I
RNAM PA MA MCHIS PA DE LA

NI SENGGE'I SGRA CI'ANG MA MCHIS SO, ,BTZUN PA RAB 'BYOR, GZHAN
YANG, CI ZHIG BZHED PA LAS LEN PA MED PAR ZAG PA RNAMS LAS SEMS
RNAM PAR GROL BAR

GYUR; SMRAS PA, CHE ZHE, 'DOD PA YOD PA LA NI RNAM PAR GROL BA
CI'ANG MED DO, ,SMRAS PA, BTZUN PA RAB 'BYOR, GANG BZHED PAS LEN
PA MED PAR ZAG PA RNAMS

LAS SEMS RNAM PAR GROL BA DE BZHIN DU BDAG KYANG DE LTA BU'I 'JUG
PAS ZHUGS SO, ,BDAG KYANG DE LTA BU'I RNAM PAR GROL BA'I 'JUG PAS
ZHUGS SO, ,


@325B BDAG KYANG DE LTA BU'I CHOS KYI DBYINGS KYI 'JUG PAS ZHUGS
SO, ,DE NAS TSE DANG LDAN PA RAB 'BYOR GYIS BUD MED DE LA 'DI
SKAD CES SMRAS SO, ,CHE ZHE, THEG PA'I RNAM PA

GANG YIN PA RNAMS DANG, RTAGS GANG YIN PA RNAMS DANG, MTSAN MA
GANG DAG YIN PA 'DI LTA BU DAG BDAG LA STON PA LAS NA, KHYOD NI
THEG PA CHEN PO LA YANG DAG

PAR ZHUGS PA YIN PAR THE TSOM MED DO, ,BUD MED DES SMRAS PA,
BTZUN PA RAB 'BYOR, THEG PA CHEN PO'I RNAM PA RNAMS DANG, RTAGS
RNAMS DANG, MTSAN MA RNAMS

MKHYEN TAM, SMRAS PA, CHE ZHE, NYAN THOS KYIS NI MA THOS PAR THEG
PA CHEN PO'I RNAM PA RNAMS DANG, RTAGS RNAMS DANG, MTSAN MA RNAMS
SHES PAR MI NUS KYI, CHE

ZHE; THEG PA CHEN PO'I RNAM PA RNAMS DANG, RTAGS RNAMS DANG,
MTSAN MA RNAMS SHOD CIG ,SMRAS PA, BTZUN PA RAB 'BYOR, THEG PA
CHEN PO ZHES BGYI BA DE NI CHAGS

PA MA MCHIS PA'I THEG PA DANG, SGRIB PA MA MCHIS PA'I YE SHES
DANG, THA DAD PA MA MCHIS PA'I YE SHES KYI TSIG BLA DVAGS SO,
,BTZUN PA RAB 'BYOR, DPER NA, LAS

SU 'GRO BA'I LHA'I BU RNAMS DANG, ZLA BA DANG, NYI MA'I GZHAL MED
KHANG RNAMS NI SEMS CAN RNAMS LA SNANG BAR BGYI BA'I SLAD DU
CHAGS PA MA MCHIS PA DANG, SGRIB


@326A *, ,PA MA MCHIS PA DANG, RGYUN MI 'CHAD PAR NAM MKHA' LA
SHUGS KYIS MCHI BA DE BZHIN DU, BTZUN PA RAB 'BYOR, THEG PA CHEN
PO LA YANG

DAG PAR ZHUGS PA'I SKYES BU DAM PA RNAMS NI SEMS CAN THAMS CAD LA
CHOS KYI SNANG BA BGYI BA'I SLAD DU CHAGS PA MA MCHIS PA DANG,
SGRIB PA MA MCHIS PA DANG,

RGYUN MI 'CHAD PAR PHA ROL TU PHYIN PA DRUG PO DAG GI SHUGS KYIS
MCHI'O, ,BTZUN PA RAB 'BYOR, DPER NA, GLING BZHI NI 'KHOR LOS
BSGYUR BA'I RGYAL PO'I LAGS TE,

DE GANG DANG, GANG DU MCHI BA DE DANG, DER GLING BZHI PA'I MI
RNAMS KYIS BSTEN PA'I 'OS SU 'GYUR BA LAGS LA, 'KHOR LOS BSGYUR
BA'I RGYAL PO'ANG SEMS CAN DE DAG

LA BSAM PA MI MNYAM PA'I RNAM PA MA MCHIS TE BYAMS PAR BGYID PA
DE BZHIN DU, BTZUN PA RAB 'BYOR, THEG PA CHEN PO LA YANG DAG PAR
ZHUGS PA'I BYANG

CHUB SEMS DPA' RNAMS NI GRONG DANG, GRONG KHYER DANG, GRONG RDAL
DANG, LJONGS DANG, YUL 'KHOR DANG, RGYAL PO'I PHO BRANG THAMS CAD
DU GANG DANG, GANG DU MCHIS

PA DE DANG, DER SEMS CAN THAMS CAD KYIS BSTEN PA'I 'OS SU GYUR PA
LAGS LA, SEMS CAN THAMS CAD LA SEMS SNYOMS SHING THA DAD DU SPYOD
PA MA MCHIS SO, ,


@326B BYANG CHUB SEMS DPA' RNAMS NI BSDU BA RNAM BZHIS SDUD PA NA
SEMS CAN RNAMS LA BYAMS PA THA DAD PA MA MCHIS TE, DES NA THEG PA
CHEN PO ZHES BGYI'O, ,BTZUN PA RAB

'BYOR, THEG PA CHEN PO ZHES BGYI BA NI THEG PA DE CHE BA LAGS LA,
LHA DANG, KLU DANG, GNOD SBYIN DANG, DRI ZA DANG, LHA MA YIN
DANG, NAM MKHA' LDING DANG, MI'AM CI DANG, LTO

'PHYE CHEN PO RNAMS DANG, MI DANG, MI MA YIN PA RNAMS DANG, BRGYA
BYIN DANG, TSANGS PA DANG, 'JIG RTEN SKYONG BA RNAMS DANG, MKHAS
PA RNAMS DANG, SKYES BU DAM PA RNAMS

DANG, SHES PA RNAMS DANG, YANG DAG PAR SONG BA RNAMS DANG, YANG
DAG PAR ZHUGS PA RNAMS KYIS MCHOD PA LAGS TE, DES NA THEG PA CHEN
PO ZHES BGYI'O, ,THEG

PA DE NI MA SKYES PA'I PHYIR MI ZAD PA'O, ,THEG PA DE NI SANGS
RGYAS KYI RIGS MI 'CHAD PA'O, ,THEG PA DE NI CHOS KYI RIGS SDUD
PA'O, ,THEG PA DE NI DGE 'DUN GYI RIGS

YONGS SU 'DZIN PA'O, ,THEG PA DE NI SEMS CAN THAMS CAD LA GO
SKABS 'BYED CING SGRIB PA MED PA'I PHYIR YANGS PA'O, ,THEG PA DE
NI PHAN MA MCHIS PA'I PHYIR 'DUS

MA BYAS PA'O, ,THEG PA DE NI PHA ROL TU PHYIN PA DRUG GIS SHIN TU
SBYANG BA BYAS PA'O, ,THEG PA DE NI BSDU BA RNAM BZHIS LEGS PAR
BSDUS PA'O, ,THEG PA DE NI 'PHAGS PA'I


@327A *, ,LAM YAN LAG BRGYAD PA'I RJES SU 'BRANG BA'I PHYIR SHIN
TU YANG DAG PAR SONG BA'O, ,THEG PA DE NI ZHI GNAS DANG, LHAG
MTHONG BSGOMS PAS

BZHON PA BZANG PO LDAN PA'O, ,THEG PA DE NI DRAN PA NYE BAR GZHAG
PA DANG, BYANG CHUB KYI SEMS MI BRJED PA'I PHYIR KHA LO SGYUR BA
BZANG PO'I GNAS SO, ,THEG PA DE NI SNYING

RJE CHEN POS SHIN TU BRTAN PA'O, ,THEG PA DE NI THAMS CAD MKHYEN
PA NYID KYIS LEGS PAR GNAS PA'O, ,THEG PA DE NI BDUD THAMS CAD
PHAM PAR BYAS PAS 'JIGS

PA DANG BRAL BA'O, ,THEG PA DE NI SHES RAB KYI SNANG BA YANG DAG
PAR STON PA'I PHYIR MUN PA DANG BRAL BA'O, ,THEG PA DE NI DGE
BA'I RTZA BA THAMS CAD SDUD CING GSOG PAS

SHIN TU 'BYOR BA'O, ,THEG PA DE NI LHA DANG BCAS PA'I 'JIG RTEN
GYIS PHYAG BGYIS PA'O, ,THEG PA DE NI PHAS KYI RGOL BA THAMS CAD
KYIS MI RDZI BA'O, ,THEG PA DE NI NYAN

THOS DANG RANG SANGS RGYAS THAMS CAD KYIS RTOGS PAR DKA' BA'O,
,THEG PA DE NI MA DAD PA RNAMS DGA' BAR BGYID PA'O, ,THEG PA DE
NI SDANG BA RNAMS BYAMS PAR BGYID

PA'O, ,THEG PA DE NI SER SNA CAN RNAMS KYI GTONG BA BGYID PA'O,
,THEG PA DE NI TSUL KHRIMS 'CHAL BA RNAMS KYI TSUL KHRIMS BGYID
PA'O, ,THEG PA DE NI GNOD


@327B SEMS KYI SEMS DANG LDAN PA RNAMS KYI BZOD PA BGYID PA'O,
,THEG PA DE NI LE LO CAN RNAMS KYI BRTZON 'GRUS BGYID PA'O, ,THEG
PA DE NI BRJED NGAS PA RNAMS DRAN PAR

BGYID PA'O, ,THEG PA DE NI SEMS RNAM PAR G-YENGS PA RNAMS NYE BAR
ZHI BAR BGYID PA'O, ,THEG PA DE NI SHES RAB 'CHAL BA RNAMS KYI
SHES RAB BGYID PA'O, ,THEG PA

DE NI DBUL PO RNAMS KYI NOR BGYID PA'O, ,THEG PA DE NI SDUG
BSNGAL RNAMS BDE BAR BGYID PA'O, ,THEG PA DE NI MKHAS PA RNAMS
MCHOG TU DGA' BAR BGYID PA'O, ,

THEG PA DE NI SHES PA RNAMS DANG BAR BGYIS PA STE, DES NA THEG PA
CHEN PO ZHES BGYI'O, ,DE NAS TSE DANG LDAN PA RAB 'BYOR GYIS BUD
MED DE LA 'DI SKAD CES SMRAS SO, ,

CHE ZHE, KHYOD KYIS THEG PA CHEN PO'I RNAM PA RNAMS DANG, RTAGS
RNAMS DANG, MTSAN MA RNAMS LEGS PAR SMRAS SO, ,BUD MED NGES SMRAS
PA, BTZUN PA RAB 'BYOR, THEG

PA CHEN PO'I RNAM PA RNAMS DANG, RTAGS RNAMS DANG, MTSAN MA RNAMS
NI BSKAL PA'AM, DE BAS CHES LHAG PAR BDAG GIS BSHAD DU LAGS KYANG
MTHAR PHYIN PAR MI

'GYUR RO, ,BTZUN PA RAB 'BYOR, THEG PA CHEN PO JI LTAR TSAD MA
MCHIS PA DE BZHIN DU RNAM PA RNAMS DANG, RTAGS RNAMS DANG, MTSAN
MA RNAMS KYANG TSAD MA MCHIS


@328A *, ,SO; ;TSE DANG LDAN PA RAB 'BYOR GYIS BUD MED DE LA
GZHAN YANG 'DI SKAD CES SMRAS SO, ,CHE ZHE, KHYOD KYIS BDAG LA
KHYOD CI ZHIG 'DOD DE BSOD

SNYOMS LA RGYU BAR BYED CES GLAGS BTZAL BA DE NI DE BZHIN GSHEGS
PA CHOS KYI MNGA' BDAG NYID KYANG BSOD SNYOMS LA RGYU BA MDZAD NA
KHYOD KYIS DE BZHIN GSHEGS

PA LA'ANG DE'I GLAGS BTZAL LAM, BUD MED DES SMRAS PA, BTZUN PA
RAB 'BYOR, GAL TE DE BZHIN GSHEGS PA THABS GANG GIS BSOD SNYOMS
LA RGYU BA MDZAD PA

MKHYEN PA LTA NA DE SPOBS PAR MDZOD CIG ,RAB 'BYOR GYIS SMRAS PA,
CHE ZHE, DE BZHIN GSHEGS PA THABS JI LTA BU ZHIG GIS BSOD SNYOMS
LA RGYU BA MDZAD, BUD

MED DES SMRAS PA, BTZUN PA RAB 'BYOR, DE BZHIN GSHEGS PA NI DON
GYI DBANG NYI SHU RTZA GCIG GZIGS NAS BSOD SNYOMS LA RGYU BA
MDZAD DE, NYI SHU RTZA GCIG PO

GANG ZHE NA, GZUGS KYI SKU BZANG PO BSTAN PA'I PHYIR DE BZHIN
GSHEGS PA BSOD SNYOMS LA RGYU BA MDZAD DE, DER SEMS CAN GANG DAG
GIS DE BZHIN GSHEGS

PA'I SKU SKYES BU CHEN PO'I MTSAN SUM CU RTZA GNYIS KYIS BRGYAN
PA RNAM PA THAMS CAD KYI MCHOG DANG LDAN PA MTHONG BA DE DAG ,DE
BZHIN GSHEGS PA'I GZUGS KYI


@328B SKU'I MTSAN THOB PAR BGYI BA'I PHYIR BLA NA MED PA YANG DAG
PAR RDZOGS PA'I BYANG CHUB TU SEMS SKYED PAR BGYID DO, BTZUN PA
RAB 'BYOR, DE BZHIN GSHEGS PAS DON

GYI DBANG DE GZIGS NAS BSOD SNYOMS LA RGYU BA MDZAD DO, ,BTZUN PA
RAB 'BYOR, GZHAN YANG, DE BZHIN GSHEGS PA GRONG DANG, GRONG KHYER
DU BSOD SNYOMS LA GSHEGS

NA SEMS CAN LONG BA RNAMS KYIS NI GZUGS RNAMS MTHONG BAR 'GYUR,
SEMS CAN 'ON PA RNAMS KYIS NI SGRA THOS PAR 'GYUR, SEMS CAN SMYON
PA RNAMS KYIS

NI DRAN PA RNYED PAR 'GYUR, SEMS CAN GCER BU RNAMS KYIS NI GOS
RNYED PAR 'GYUR, SEMS CAN BKRES PA RNAMS KYIS NI ZAS RNYED PAR
'GYUR, SEMS CAN SKOM PA

RNAMS KYIS NI BTUNG BRNYED PAR 'GYUR LA, SEMS CAN SU LA'ANG 'DOD
CHAGS SAM, ZHE SDANG NGAM, GTI MUG DANG, PHRAG DOG DANG, SER SNA
DANG, KHRO BA DANG,

RGYAGS PA DANG, 'TSAB PA DANG, YONGS SU GDUNG BA'I GNOD PA MA
MCHIS SO, ,SEMS CAN THAMS CAD BYAMS PA'I SEMS DANG LDAN TE, GCIG
LA GCIG PHA MA'I

'DU SHES BSKYED PAR 'GYUR TE, DER SEMS CAN MANG POS DE BZHIN
GSHEGS PA GRONG DANG, GRONG KHYER DU GSHEGS PA'I YON TAN PHUN SUM
TSOGS PA DE MTHONG NAS


@329A *, ,BLA NA MED PA YANG DAG PAR RDZOGS PA'I BYANG CHUB TU
SEMS BSKYED PAR BGYID DE, BTZUN PA RAB 'BYOR, DE BZHIN GSHEGS PAS
DON GYI

DBANG DE GZIGS NAS BSOD SNYOMS LA RGYU BA MDZAD DO, ,BTZUN PA RAB
'BYOR, GZHAN YANG, DE BZHIN GSHEGS PA NI GRONG DANG, GRONG KHYER
DANG, GRONG RDAL DU

GSHEGS NA LHA DANG, KLU DANG, GNOD SBYIN DANG, DRI ZA DANG, LHA
MA YIN DANG, NAM MKHA' LDING DANG, MI'AM CI DANG, LTO 'PHYE CHEN
PO RNAMS DANG, BRGYA BYIN

DANG, TSANGS PA DANG, 'JIG RTEN SKYONG BA RNAMS MCHOD PA'I LAS
BGYI BA'I SLAD DU PHYI BZHIN DU 'BRANG STE, DER SANGS RGYAS KYI
MTHUS MI RNAMS KYIS LHA DANG, KLU

DANG, GNOD SBYIN DANG, DRI ZA DANG, LHA MA YIN DANG, NAM MKHA'
LDING DANG, MI'AM CI DANG, LTO 'PHYE CHEN PO RNAMS DANG, BRGYA
BYIN DANG, TSANGS PA DANG, 'JIG

RTEN SKYONG BA RNAMS BCOM LDAN 'DAS LA MCHOD PAR BGYID PA MTHONG
NAS DE DAG DE BZHIN GSHEGS PA LA 'DOD PA SKYE STE, DE BZHIN
GSHEGS PA NI NGO MTSAR

CHE BA NAS RMAD DU BYUNG BA'I BAR GYI CHOS DANG LDAN NO SNYAM
STE, DE DAG GIS DE BZHIN GSHEGS PA LA 'DOD PA BSKYED NAS BLA NA
MED PA YANG DAG PAR RDZOGS PA'I


@329B BYANG CHUB TU SEMS BSKYED PAR BGYID DE, BTZUN PA RAB 'BYOR,
DE BZHIN GSHEGS PAS DON GYI DBANG DE GZIGS NAS BSOD SNYOMS LA
RGYU BA MDZAD DO, ,BTZUN PA

RAB 'BYOR, GZHAN YANG, DE BZHIN GSHEGS PA BSOD SNYOMS LA RGYU BA
MTHONG NAS SEMS CAN DPAG TU MED PA LONGS SPYOD DANG, DBANG PHYUG
GI RGYAGS SHING MYOS PA

DANG, GZUGS DANG, RIGS DANG, 'TSO BA DANG, NAD MED PAS RGYAGS
SHING MYOS PA 'DI RNAMS 'DI SNYAM DU SEMS TE, 'DI 'KHOR LOS
BSGYUR BA'I RGYAL SRID BOR NAS

RAB TU BYUNG ZHING BSOD SNYOMS LA RGYU ZHES GRAG STE, DES KYANG
'DI LTAR NGA RGYAL BCOM NA, KYE MA, BDAG CAG GIS KYANG NGA RGYAL
GZHOM PAR BYA'O SNYAM STE, DE DAG GIS

DE LTA BU MTHONG NAS BLA NA MED PA YANG DAG PAR RDZOGS PA'I BYANG
CHUB TU SEMS BSKYED PAR BGYID DE, BTZUN PA RAB 'BYOR, DE BZHIN
GSHEGS PAS DON GYI DBANG DE

GZIGS NAS BSOD SNYOMS LA RGYU BA MDZAD DO, ,BTZUN PA RAB 'BYOR,
GZHAN YANG, DE BZHIN GSHEGS PA GRONG DANG, GRONG KHYER DU BSOD
SNYOMS LA RGYU BA NA LHA GZI

BYIN CHE BA GZI BYIN CHE BA RNAMS KYIS DGONGS PA LA BLTAS NAS,
'DI SKAD DU, 'DI LA NI BKRES PA DANG, SKOM PA'I GNOD PA'ANG MED
LA, LUS NYAM CHUNG BA'ANG MED


@330A *, ,KYI; SEMS CAN RNAMS LA SNYING BRTZE BA CHED CHER BYAS
NAS BSOD SNYOMS LA RGYU BAR BYED KYI, BDAG CAG KYANG DE BZHIN DU
SEMS CAN

RNAMS LA SNYING BRTZE BA CHED CHER BYA BA'I SEMS KYIS BSOD SNYOMS
LA RGYU BAR BYA'O ZHES SMRA ZHING DE DAG GIS DE LTA BU MTHONG NAS
BLA NA MED PA YANG DAG

PAR RDZOGS PA'I BYANG CHUB TU SEMS BSKYED PAR BGYID DE, BTZUN PA
RAB 'BYOR, DE BZHIN GSHEGS PAS DON GYI DBANG DE GZIGS NAS BSOD
SNYOMS LA

RGYU BA MDZAD DO, ,BTZUN PA RAB 'BYOR, GZHAN YANG, SEMS CAN LE LO
CAN SNYOMS LAS CAN DE BZHIN GSHEGS PA LA BLTA BA DANG, PHYAG
'TSAL BA DANG,

BSNYEN BKUR BGYI BA'I SLAD DU MI MCHI BA DE DAG DE BZHIN GSHEGS
PA GRONG DANG, GRONG KHYER DU GSHEGS NA 'BAD MI 'TSAL BAR MTHONG
BAR 'GYUR LA, MTHONG NAS KYANG

DGA' BA DANG, MCHOG TU DGA' BA CHEN PO THOB PAR 'GYUR TE, DGA' BA
DANG, MCHOG TU DGA' BA THOB NAS KYANG BLA NA MED PA YANG DAG PAR
RDZOGS PA'I BYANG CHUB

TU SEMS BSKYED PAR BGYID DE, BTZUN PAR RAB 'BYOR, DE BZHIN GSHEGS
PAS DON GYI DBANG DE GZIGS NAS BSOD SNYOMS LA RGYU BA MDZAD DO,
,BTZUN


@330B PA RAB 'BYOR, GZHAN YANG, SANGS RGYAS BCOM LDAN 'DAS RNAMS
NI MTHONG NA DON YOD PA STE, THA NA SEMS CAN GANG DAG GIS SEMS
KYI SKAD CIG GCIG TZAM LA ZHI

BA'I MIG GIS DE BZHIN GSHEGS PA MTHONG NA'ANG DE 'BA' ZHIG GIS
KYANG DE DAG THAMS CAD KYI YONGS SU MYA NGAN LAS 'DA' BAR 'GYUR
BA'I BAR GYI RGYUR 'GYUR TE,

BTZUN PA RAB 'BYOR, DE BZHIN GSHEGS PAS DON GYI DBANG DE GZIGS
NAS BSOD SNYOMS LA RGYU BA MDZAD DO, ,BTZUN PA RAB 'BYOR, GZHAN
YANG, DE BZHIN GSHEGS

PA GRONG DANG, GRONG KHYER DU GSHEGS NA SEMS CAN BCING BAS BCINGS
PA RNAMS BCING BA LAS GROL BAR 'GYUR LA, DE DAG GIS DE BZHIN
GSHEGS PA'I MTHUS

BDAG CAG BCING BA 'DI DAG LAS GROL BAR GYUR TO ZHES SHES TE, DE
BZHIN GSHEGS PA LA BYAS PA GZO BA DANG, BYAS PA TSOR BAR GYUR NAS
BLA NA MED PA YANG DAG

PAR RDZOGS PA'I BYANG CHUB TU SEMS BSKYED PAR BGYID DE, BTZUN PA
RAB 'BYOR, DE BZHIN GSHEGS BAS DON GYI DBANG DE GZIGS NAS BSOD
SNYOMS LA RGYU BA MDZAD

DO; ;BTZUN PA RAB 'BYOR, GZHAN YANG, RIGS KYI BU'AM, RIGS KYI PU
MO DE BZHIN GSHEGS PA'I YON TAN BSNGAGS PA THOS NA, KYE MA MA LA,
BDAG CAG GIS DE


@331A *, ,BZHIN GSHEGS PA LA BSOD SNYOMS DBUL BAR BYA'O, ,CHOS
GOS DBUL BA DANG, MCHOD PA DANG, BKUR STIR BYA BA CI'ANG RUNG BAS
MCHOD PA BYA'O, ,

SNYAM DU SEMS PA DE LTA BU DAG MCHIS LA DE DAG LAS KYANG MAS
BSRUNGS PA'AM, PHAS BSRUNGS PA'AM, MING POS BSRUNGS PA'AM, PHU NU
MOS BSRUNGS PA'AM, KHYIM

THABS KYIS BSRUNGS PA'AM, MDZA' BOS BSRUNGS PA RNAMS DE DANG,
DE'I RKYEN GYIS DE BZHIN GSHEGS PA'I THAD DU MCHI MI NUS TE, DE
DAG GIS DE BZHIN GSHEGS PA GRONG

DANG; GRONG KHYER DU GSHEGS PA MTHONG NA TSIM ZHING MGU LA RAB TU
DGA' ZHING DGA' BA DANG, YID BDE BA SKYES NAS DE BZHIN GSHEGS PA
LA BSOD SNYOMS DBUL BAR BGYID

DO; ;PHUL NAS KYANG BLA NA MED PA YANG DAG PAR RDZOGS PA'I BYANG
CHUB TU SEMS BSKYED PAR BGYID DE, BTZUN PA RAB 'BYOR, DE BZHIN
GSHEGS PAS DON GYI DBANG DE GZIGS

NAS BSOD SNYOMS LA RGYU BA MDZAD DO, ,BTZUN PA RAB 'BYOR, GZHAN
YANG, DE BZHIN GSHEGS PA LA RGYAL CHEN BZHI'I RIS KYI LHA RNAMS
KYIS LHUNG BZED PHUL NAS DE BZHIN

GSHEGS PAS BZHES PA MCHIS TE, DER SEMS CAN LONGS SPYOD CHUNG BA
DANG, CHUNG DU SBYIN PAR 'TSAL BA GANG DAG LAGS PA DE DAG GIS NI
DE BZHIN GSHEGS PA'I


@331B LHUNG BZED GANG BAR MTHONG NGO, ,SEMS CAN LONGS SPYOD CHE
ZHING MANG DU SBYIN PAR 'TSAL BA GANG DAG LAGS PA DE DAG GIS NI
DE BZHIN GSHEGS PA'I LHUR BZED MA GANG BAR

MTHONG NAS DE DAG GIS JI TZAM DGOS PA PHUL TE, LHUNG BZED GANG
BAR BGYIS NAS BLA NA MED PA YANG DAG PAR RDZOGS PA'I BYANG CHUB
TU SEMS BSKYED PAR BGYID DE, BTZUN

PA RAB 'BYOR, DE BZHIN GSHEGS PAS DON GYI DBANG DE GZIGS NAS BSOD
SNYOMS LA RGYU BA MDZAD DO, ,BTZUN PA RAB 'BYOR, GZHAN YANG, DE
BZHIN GSHEGS PA'I

LHUNG BZED KYI NANG DU BCA' BA DANG, BZA' BA DANG, MYANG BAR BYA
BA RO BRGYA DANG LDAN PA BLUGS NA, BCA' BA DANG, BZA' BA DANG,
MYANG BAR BYA BA DE DAG 'DRE BAR MI 'GYUR TE, JI

LTAR SNOD THA DAD PA'I NANG NA MCHIS PA DE KHO NA BZHIN DU MCHIS
TE, DER LHA DANG, KLU DANG, GNOD SBYIN DANG, DRI ZA DANG, LHA MA
YIN DANG, NAM MKHA' LDING DANG, MI'AM CI DANG,

LTO 'PHYE CHEN PO MANG PO DAG GIS DE BZHIN GSHEGS PA'I LHUNG BZED
KYI CHO 'PHRUL DE LTA BU MTHONG NAS BLA NA MED PA YANG DAG PAR
RDZOGS PA'I BYANG CHUB TU SEMS BSKYED

PAR BGYID DE, BTZUN PA RAB 'BYOR, DE BZHIN GSHEGS PAS DON GYI
DBANG DE GZIGS NAS BSOD SNYOMS LA RGYU BA MDZAD DO, ,BTZUN PA RAB
'BYOR, GZHAN YANG,


@332A *, ,BZHIN GSHEGS PA'I LHUNG BZED KYI NANG DU DGE SLONG
THAMS CAD KYI ZAS BLUGS KYANG DES LHUNG BZED DE MA GANG PA'AM,
GANG BAR YANG

MI 'GYUR TE, DER LHA DANG, KLU DANG, GNOD SBYIN DANG, DRI ZA
DANG, LHA MA YIN DANG, NAM MKHA' LDING DANG, MI'AM CI DANG, LTO
'PHYE CHEN PO MANG PO DAG GIS

DE BZHIN GSHEGS PA'I LHUNG BZED KYI CHO 'PHRUL DE LTA BU MTHONG
STE NGO MTSAR DU GYUR NAS BLA NA MED PA YANG DAG PAR RDZOGS PA'I
BYANG CHUB TU SEMS BSKYED PAR

BGYID DE, DE BZHIN GSHEGS PAS DON GYI DBANG DE GZIGS NAS BSOD
SNYOMS LA RGYU BA MDZAD DO, ,BTZUN PA RAB 'BYOR, GZHAN YANG, DE
BZHIN GSHEGS

PA'I SKU NI GCIG TU MKHREGS SHING KHONG STONG MA LAGS LA RDO RJE
LTAR MKHREGS PA STE, DE BZHIN GSHEGS PA'I SKU LA PHO PA'AM, LONG
KA'ANG MI MNGA',

PHYI SA'ANG MI MNGA', GCIN YANG MI MNGA' MOD KYI, 'ON KYANG BSOD
SNYOMS LA RGYU BA DANG, BSHOS GSOL BA DE LTAR YANG GDA' LA KHONG
DU CHUD PA'ANG MI

MNGA' STE, LHA DANG, KLU DANG, GNOD SBYIN DANG, DRI ZA DANG, LHA
MA YIN DANG, NAM MKHA' LDING DANG, MI'AM CI DANG, LTO 'PHYE CHEN
PO DANG, MI DANG, MI MA YIN PA


@332B MANG PO DAG GIS DE MTHONG NAS BLA NA MED PA YANG DAG PAR
RDZOGS PA'I BYANG CHUB TU SEMS BSKYED PAR BGYID DE, BTZUN PA RAB
'BYOR, DE BZHIN GSHEGS PAS DON GYI DBANG

DE GZIGS NAS BSOD SNYOMS LA RGYU BA MDZAD DO, ,BTZUN PA RAB
'BYOR, GZHAN YANG, DE BZHIN GSHEGS PA GRONG DANG, GRONG KHYER DU
GSHEGS NA SEMS CAN MANG PO

DAG GIS BSOD SNYOMS MANG PO'AM, NYUNG NGU'AM, BZANG PO'AM, NGAN
PA'ANG RUNG STE DBUL BAR BGYID LA, SEMS CAN DE DAG GIS KYANG DE
BZHIN GSHEGS PA LA BSKYED

PA'I YON TAN RNAMS MTHAR THUG PAR BGYID MI NUS TE, LHA DANG, MI
RNAMS KYI PHUN SUM TSOGS PA MANG PO DAG KYANG NYAMS SU MYONG BAR
'GYUR LA, YON TAN DE'ANG YONGS

SU MYA NGAN LAS 'DA' BAR 'GYUR BA'I BAR DU BAS PAR MI 'GYUR TE,
BTZUN PA RAB 'BYOR, DE BZHIN GSHEGS PAS DON GYI DBANG DE GZIGS
NAS BSOD SNYOMS LA RGYU BA

MDZAD DO, ,BTZUN PA RAB 'BYOR, GZHAN YANG, DE BZHIN GSHEGS PA NI
RTAG TU MNYAM PAR BZHAG PA STE TING NGE 'DZIN LAS NYAMS PA MI
MNGA' LA, DER TSANGS PA'AM, DE MA YIN

PA'I GZUGS NA SPYOD PA'I LHA GZI BYIN CHE BA GZI BYIN CHE BA
RNAMS KYIS DE BZHIN GSHEGS PA BSOD SNYOMS LA RGYU ZHING TING NGE
'DZIN LAS KYANG MI G-YO BA MTHONG NA DE DAG 'DI


@333A *, ,SNYAM DU SEMS TE, 'DI NI SEMS CAN GYI DON LA BRTZON PA
YIN GYI, ZAS 'DOD PA MA YIN PAR THE TSOM MED DO SNYAM NAS, DE DAG
DGA'

BA THOB NAS BLA NA MED PA YANG DAG PAR RDZOGS PA'I BYANG CHUB TU
SEMS BSKYED PAR BGYID DE, BTZUN PA RAB 'BYOR, DE BZHIN GSHEGS PAS
DON GYI DBANG DE GZIGS

NAS BSOD SNYOMS LA RGYU BA MDZAD DO, ,BTZUN PA RAB 'BYOR, GAL TE
DE BZHIN GSHEGS PA BSOD SNYOMS LA RGYU BA MI MDZAD DE, ZHAL ZAS
KYANG MI GSOL BAR GYUR

NA NI DE LTA NA RIGS KYI BU DANG, RIGS KYI BU MO LEGS PAR GSUNGS
PA'I CHOS 'DUL BA LA KHYIM NAS KHYIM MED PAR RAB TU BYUNG BA DE
DAG KYANG ZAS MI BZA' BA LA

ZHUGS TE BDAG CAG KYANG BSOD SNYOMS LA RGYU BAR MI BYA, ZAS KYANG
BZA' BAR MI BYA'O SNYAM NAS DE DAG BKRES SHING NYAM CHUNG BAR
GYUR PAS KHYAD PAR THOB PAR RTOGS

PAR MI NUS TE, DE DAG GIS MA 'ONGS PA NA KHYAD PAR THOB PA'I BSAM
PA RDZOGS PAR MDZAD PA'I PHYIR YANG DE BZHIN GSHEGS PA BSOD
SNYOMS LA RGYU ZHING GSOL

BAR MDZAD DE, BTZUN PA RAB 'BYOR, DE BZHIN GSHEGS PAS DON GYI
DBANG DE GZIGS NAS BSOD SNYOMS LA RGYU BA MDZAD DO, ,BTZUN PA RAB
'BYOR, GZHAN YANG, DE


@333B BZHIN GSHEGS PA NI 'PHAGS PA'I RIGS RNAMS YANG DAG PAR
YONGS SU GZUNG BA'I PHYIR BSOD SNYOMS LA RGYU BA MDZAD DO, ,BTZUN
PA RAB 'BYOR, GZHAN YANG, DE

BZHIN GSHEGS PA NI SKYE BO PHYI MA RNAMS LA THUGS BRTZE BA'I
PHYIR BSOD SNYOMS LA RGYU STE, PHYI MA'I DUS NA BRAM ZE DANG,
KHYIM BDAG MA DAD PA RNAMS, 'DI SKAD DU, GAL

TE 'DI DAG GI STON PA NYID KYIS KYANG BSOD SNYOMS LA RGYU BA MA
BYAS NA 'DI DAG CI'I PHYIR BSOD SNYOMS LA RGYU BAR BYED CES DE
DAG DGE SLONG DANG, DGE SLONG MA

RNAMS LA SHAS CHER MI DGA' BAR MI 'GYUR BAR BYA BA'I PHYIR RO,
,DE BAS NA DE DAG KYANG 'DI SNYAM DU SEMS TE, 'DI DAG GI STON PAS
KYANG BSOD SNYOMS LA RGYU BAR

BYAS NA 'DI DAG CI'I PHYIR BSOD SNYOMS LA RGYU BA MI BYED SNYAM
STE, DE DAG GIS BSNGAGS PA'ANG BRJOD PAR BGYID LA, BSOD SNYOMS
KYANG STER BAR 'GYUR TE, 'DI SKAD

DU; BSOD SNYOMS LA RGYU BA 'DI NI GTZUG LAG LAS 'BYUNG BA'I BSOD
SNYOMS YIN NO, ,SPYOD PA 'DI NI DE BZHIN GSHEGS PAS BSNGAGS PA
YIN NO ZHES KYANG SMRA BAR

'GYUR TE, BTZUN PA RAB 'BYOR, DE BZHIN GSHEGS PAS DON GYI DBANG
DE GZIGS NAS BSOD SNYOMS LA RGYU BA MDZAD DO, ,BTZUN PA RAB
'BYOR, GZHAN YANG, RGYAL PO


@334A *, ,DANG, BLON PO DANG, BRAM ZE DANG, KHYIM BDAG DANG, BLON
PO'I BU RNAMS LAS LEGS PAR GSUNGS PA'I CHOS 'DUL BA LA DAD PAS
KHYIM NAS

KHYIM MED PAR RAB TU BYUNG BA DE DAG BDAG CAG NI 'DI LTAR RIGS
CHEN POR SKYES PA YIN NA ZAS KYI PHYIR KHYIM NAS KHYIM DU BSOD
SNYOMS LA CI'I PHYIR RGYU BAR BYA SNYAM STE,

NGO TSA NAS BSOD SNYOMS LA RGYU BAR MI BGYID PA DE DAG DE BZHIN
GSHEGS PA'I BSOD SNYOMS DANG, GZI BYIN DANG LDAN PA'I SKU'I RJES
SU SLOB CING BSOD SNYOMS LA RGYU

BAR 'GYUR TE, BTZUN PA RAB 'BYOR, DE BZHIN GSHEGS PAS DON GYI
DBANG DE GZIGS NAS BSOD SNYOMS LA RGYU BA MDZAD DO, ,BTZUN PA RAB
'BYOR, GZHAN YANG, DE

BZHIN GSHEGS PA RNAMS KYIS NI 'JIG RTEN DANG MTHUN PAR MDZAD
'TSAL TE, JI LTA JI LTAR SEMS CAN RNAMS YONGS SU SMIN PAR 'GYUR
BA DE LTA DE LTAR MTHUN PAR

MDZAD DE, BTZUN PA RAB 'BYOR, DE BZHIN GSHEGS PAS DON GYI DBANG
DE GZIGS NAS BSOD SNYOMS LA RGYU BA MDZAD DO, ,BTZUN PA RAB
'BYOR, GZHAN YANG, DE

BZHIN GSHEGS PA LA NI SGRIB PA'AM, SKYEMS PA'ANG MI MNGA', NYAM
CHUNG BA'ANG MI MNGA', CHAGS PA'ANG MI MNGA', CHAGS PAR 'GYUR
BA'ANG MI MNGA', SDIG


@334B PA BZHED PA'ANG MA LAGS, GSOG PA'ANG MI MNGA' MOD KYI 'ON
KYANG DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS NI 'JIG RTEN DANG MTHUN

PAR MDZAD PA DANG, SEMS CAN YONGS SU SMIN PAR MDZAD PA'I SLAD DU
BSOD SNYOMS LA RGYU BA MDZAD DE, BTZUN PA RAB 'BYOR, DE BZHIN
GSHEGS PA DGRA BCOM PA

YANG DAG PAR RDZOGS PA'I SANGS RGYAS KYIS DON GYI DBANG DE GZIGS
NAS BSOD SNYOMS LA RGYU BA MDZAD NA, BTZUN PA RAB 'BYOR, DE LTA
BU'I THABS DANG, DE LTA BU'I SNYING RJE

CHEN PO DANG, DE LTA BU'I DON YONGS SU DAG PA SU BSOD SNYOMS LA
RGYU BAR SPYOD DAM, SMRAS PA, CHE ZHE, BDAG GIS NI 'DI MI NUS TE,
CHE ZHE, DPER NA, KHYI DANG, BYI

LA THAMS CAD KYIS RI'I RGYAL PO RI RAB GZHIG PAR MI NUS PA DANG,
WA THAMS CAD KYIS RI DVAGS KYI RGYAL PO SENGGE LA BSKAL PA'I BAR
DU'ANG MTHU RTZAL LAM, SGRA BSGRAGS

PA BSTAN PAR MI NUS PA DE BZHIN DU, CHE ZHE, NYAN THOS DANG, RANG
SANGS RGYAS THAMS CAD KYIS DE BZHIN GSHEGS PA LA SPYOD PA'AM,
THABS SAM, SNYING RJE CHEN PO BSTAN

PAR MI NUS SO, ,DE BZHIN GSHEGS PA'I THABS LA MKHAS PA DANG, BSOD
SNYOMS LA RGYU BA'I GTAM BSTAN PA 'DI BSHAD PA NA KHYIM BDAG DE'I
NANG MI DE DAG DANG, KHYIM


@335A *, ,GZHAN DAG NAS CHOS MNYAN DU 'ONGS PA RNAMS KYI NANG NAS
MI NYIS STONG BRGYAD BRGYAS BLA NA MED PA YANG DAG PAR RDZOGS
PA'I BYANG CHUB TU

SEMS BSKYED DO, ,DE NAS TSE DANG LDAN PA RAB 'BYOR GYIS BUD MED
DE LA 'DI SKAD CES SMRAS SO, ,CHE ZHE, KHYOD KYI KHYIM THAB DA
LTA GA LA 'DUG ,BUD MED DES SMRAS PA ,

BTZUN PA RAB 'BYOR, BDAG GI KHYIM THAB NI GCIG PUR MA BAS SO, ,DE
CI'I SLAD DU ZHE NA, BTZUN PA RAB 'BYOR, SEMS CAN JI SNYED DGA'
BA BKOD PA'I THABS LA

MKHAS PAS 'DUL BAR 'GYUR BA DE DAG THAMS CAD NI BDAG GI KHYIM
THAB LAGS SO, ,SMRAS PA, CHE ZHE, DE BZHIN GSHEGS PAS NI SU
LA'ANG 'DOD PA'I DGA'

BA GNANG BA MED DO, ,SMRAS PA, BTZUN PA RAB 'BYOR, DE BZHIN
GSHEGS PAS NI DGE SLONG GANG RKYEN DANG 'TSAM PA'I CHOS GOS DANG,
BSOD SNYOMS DANG, MAL

CHA DANG, STAN DANG, NA BA'I GSO SMAN DANG, SMAN ZONG DANG, MDZA'
BSHES KYI KHYIM DANG, BSOD SNYOMS STER BA'I KHYIM BSTAN CING
BSNYEN PA DANG, GROGS PO

DGA' BAR BYA BA DANG, MKHAN PO DANG, SLOB DPON BSTEN PA DANG,
BSNYEN PA DANG, BSNYEN BKUR BYA BA KUN TU BSTEN PAR BYED PA DE
LA'ANG DGE BA'I CHOS 'PHEL BAR


@335B 'GYUR BA DANG, MI DGE BA'I CHOS 'GRIB PAR 'GYUR BA GSUNGS
SO, ,SMRAS PA, CHE ZHE, DE NI KHYOD JI SKAD ZER BA BZHIN NO,
,SMRAS PA, BTZUN PA RAB 'BYOR, DE BAS NI DE BZHIN

GSHEGS PAS NI THABS DE LTA BUS SEMS CAN RNAMS LA 'DOD PA'I DGA'
BA THAMS CAD GNANG NGO, ,SMRAS PA, CHE ZHE, KHYOD KYIS DGA' BA
BKOD PA'I THABS LA MKHAS

PAS SEMS CAN JI SNYED BTUL, SMRAS PA, BTZUN PA RAB 'BYOR, STONG
GSUM GYI STONG CHEN PO'I 'JIG RTEN GYI KHAMS KYI SKAR MA'I GZUGS
RNAMS NI BGRANG BA'I TSUL

GYIS MTHA' RTOGS PAR NUS KYI, BDAG GIS DGA' BA BKOD PA'I THABS LA
MKHAS PAS SEMS CAN BTUL TE, BTUL NAS KYANG BLA NA MED PA YANG DAG
PAR RDZOGS

PA'I BYANG CHUB LA BKOD PA GANG DAG LAGS PA DE DAG LA NI DE LTAR
MI NUS SO, ,SMRAS PA, CHE ZHE, KHYOD SEMS CAN DE DAG LA DGA' BA
JI LTA BU DAG STOBS PAR BYED, BUD

MED DES SMRAS PA, BTZUN PA RAB 'BYOR, SEMS CAN TSANGS PA'I DGA'
BA LA MOS PA DAG KYANG MCHIS TE, BTZUN PA RAB 'BYOR, DE DAG LA NI
BDAG TSANGS PAR 'GYUR

BA THOB PAR BGYI BA'I SLAD DU TSAD MED PA'I BSAM GTAN GYI DGA' BA
STOBS PAR BGYID DE, BSTABS NAS KYANG DE'I 'OG TU BLA NA MED PA
YANG DAG PAR RDZOGS PA'I BYANG


@336A *, ,CHUB LA 'DZUD PAR BGYID DO, ,BTZUN PA RAB 'BYOR, SEMS
CAN BRGYA BYIN GYI DGA' BA LA MOS PA DAG KYANG MCHIS TE, DE DAG
LA NI BDAG BRGYA

BYIN GYI DGA' BA STOBS PAR BGYID DO, ,BSTABS NAS KYANG BLA NA MED
PA YANG DAG PAR RDZOGS PA'I BYANG CHUB LA 'DZUD PAR BGYID DO,
,BTZUN PA RAB 'BYOR, SEMS CAN

LHA DANG, KLU DANG, GNOD SBYIN DANG, DRI ZA DANG, LHA MA YIN
DANG, NAM MKHA' LDING DANG, MI'AM CI DANG, LTO 'PHYE CHEN PO'I
DGA' BA LA MOS PA DAG KYANG MCHIS TE,

DE DAG LA NI BDAG LTO 'PHYE CHEN PO'I BAR GYI DGA' BA STOBS PAR
BGYID DE, BSTABS NAS KYANG BLA NA MED PA YANG DAG PAR RDZOGS PA'I
BYANG CHUB LA 'DZUD PAR BGYID

DO; ;BTZUN PA RAB 'BYOR, SEMS CAN 'KHOR LOS BSGYUR BA'I RGYAL
SRID KYI DGA' BA LA MOS PA DAG KYANG MCHIS SO, ,BLON PO DANG,
GRONG RDAL GYI MI DANG, YUL GYI

MI DANG, BRAM ZE DANG, RGYAL RIGS DANG, RJE'U RIGS DANG, DMANGS
RIGS KYI DGA' BA LA MOS PA DAG KYANG MCHIS SO, ,SEMS CAN GZUGS
DANG, SGRA DANG, DRI

DANG; RO DANG, REG PA'I DGA' BA LA MOS PA DAG KYANG MCHIS SO,
,SEMS CAN ME TOG DANG, BDUG PA DANG, SPOS DANG, ME TOG PHRENG BA
DANG, BYUG PA DANG, PHYE MA


@336B DANG; GDUGS DANG, RGYAL MTSAN DANG, BA DAN DANG, RNGA YAB
KYI DGA' BA LA MOS PA DAG KYANG MCHIS SO, ,SEMS CAN GSER DANG,
DNGUL DANG, NOR BU DANG, MU

TIG DANG, BEEd'U RYA DANG, DUNG DANG, MAN SHEL DANG, SHEL DANG,
MU TIG DMAR PO DANG, BYU RU DANG, RDO'I SNYING PO DANG, SPUG
DANG, RIN PO CHE RNAM PA SNA TSOGS KYI DGA'

BA LA MOS PA DAG KYANG MCHIS SO, ,SEMS CAN RNGA BO CHE DANG, RDZA
RNGA DANG, DUNG DANG, 'KHAR RNGA DANG, PI WANG DANG, GLING BU
DANG, ROL MO'I SGRA RNAM PA SNA TSOGS KYI

DGA' BA LA MOS PA DAG KYANG MCHIS TE, BTZUN PA RAB 'BYOR, SEMS
CAN DE DAG LA'ANG BDAG GIS BSAM PA THAMS CAD DANG, DGA' BA DANG,
RTZED MO THAMS

CAD STOBS PAR BGYID DE, BSTABS NAS KYANG BLA NA MED PA YANG DAG
PAR RDZOGS PA'I BYANG CHUB LA 'DZUD PAR BGYID DO, ,RAB 'BYOR GYIS
SMRAS PA, CHE ZHE, 'DOD PA'I

YON TAN LNGA NI 'PHAGS PA'I LAM GYI BAR DU GCOD PA YIN NA, JI
LTAR DE DAG BSTABS PAS 'DUL BAR 'GYUR TE GNAS 'DI PHAN TSUN MI
MTHUN PA YIN NO, ,CHE ZHE,

BYANG CHUB SEMS DPA' SEMS DPA' CHEN PO RNAMS 'PHAGS PA'I LAM LA
BAR DU GCOD PAR BYED PA'I CHOS GANG KHO NA YIN PA DE DAG NYID
KYIS SEMS CAN


@337A *, ,RNAMS 'DUL BAR BYED PA NI DKA' BAR BYED PA STE NGO
MTSAR TO,, ,,BAM PO GNYIS PA STE THA MA, DE NAS BUD MED DES DGA'
BA

BKOD PA'I THABS LA MKHAS PAS BLA NA MED PA YANG DAG PAR RDZOGS
PA'I BYANG CHUB TU YONGS SU SMIN PAR BYAS PA'I TSONG DPON GYI BU
GNYIS CHOS MNYAN PA'I PHYIR SGO

KHANG DER 'DUS PAR GYUR TE, DE GNYIS KYIS TSE DANG LDAN PA RAB
'BYOR LA 'DI SKAD CES SMRAS SO, ,BTZUN PA RAB 'BYOR, RANG GI SHES
RAB KYIS BYANG CHUB SEMS DPA'I

SHES RAB SAD PAR MA MDZAD CIG ,DE CI'I SLAD DU ZHE NA, BTZUN PA
RAB 'BYOR, 'DI JI SNYAM DU DGONGS, 'BRU MAR GYI MAR ME CHUNG DU
GANG LAGS PA DE KHA'I DBUGS

SAM; LAG PAS G-YABS PA'AM, GOS KYIS G-YABS PA'I RLUNG GIS ZHI BAR
MDZAD SPYOD DAM, SMRAS PA, RIGS KYI BU DAG, 'BRU MAR GYI MAR ME
CHUNG DU GANG YIN PA DE

NI KHA'I DBUGS SAM, LAG PAS G-YABS PA'AM, GOS KYIS G-YABS PA'I
RLUNG GIS ZHI BAR BYED NUS SO, ,DE GNYIS KYIS SMRAS PA, BTZUN PA
RAB 'BYOR, DE BZHIN

DU NYAN THOS KYI THEG PA PA'I RIGS KYI BU'AM, RIGS KYI BU MO'I
SHES RAB KYI SNANG BA DANG, BSOD NAMS KYI SNANG BA CHUNG DU DE NI
'DOD PA'I RTOGS PA GCIG GIS KYANG MA


@337B MCHIS PAR BGYID DO, ,BTZUN PA RAB 'BYOR, 'DI JI SNYAM DU
DGONGS, SREG PA'I BA SKAL PA'I ME'I PHUNG PO GANG LAGS PA DE
GANGG'A'I KLUNG CHUS GANG BAS ZHI BAR MDZAD SPYOD DAM,

SMRAS PA, RIGS KYI BU DAG ,DE NI RGYA MTSO 'BUM GYIS KYANG ZHI
BAR MI NUS NA GANGG'A KLUNG CHUS YONGS SU GANG BAS LTA CI SMOS,
DE GNYIS KYIS SMRAS PA, BTZUN PA RAB 'BYOR, DE

BZHIN DU BYANG CHUB SEMS DPA' SEMS DPA' CHEN PO'I SHES RAB KYI
SNANG BA DANG, BSOD NAMS KYI SNANG BA'ANG DE DANG 'DRA BAR BLTA
BAR BGYI'O, ,BTZUN PA RAB 'BYOR, GAL

TE BYANG CHUB SEMS DPA' SEMS DPA' CHEN PO BSKAL PA GANGG'A'I
KLUNG GI BYE MA SNYED DU 'DOD PA'I YON TAN LNGAS RTZE ZHING DGA'
LA DGA' MGUR SPYOD KYANG, DE DAG GIS BYANG

CHUB SEMS DPA'I SHES RAB KYI SNANG BA DANG, BSOD NAMS KYI SNANG
BA ZAD PAR MI NUS SO, ,BTZUN PA RAB 'BYOR, DPER NA, MI DBUL PO
NAD PA GSO ZHING NAD ZHI BAR BGYI

BA'I SLAD DU SMAN PAS SMAN MNGAR BA DANG, SKYUR BA DANG, LAN
TSVA'I RO DANG, TSA BA DANG, KHA BA DANG, BSKA BA LAS MOD PA
DANG, RIN CHUNG BA GANG LAGS PA DE DAG STZOL BAR BGYID

DE; DES KYANG BDAG BDE BA NYAMS SU MYONG BAR BGYI BA'I SLAD DU DE
DAG BSTEN PAR BGYID DO, ,DE DAG BSTEN PAS NAD CHUNG BA'I SLAD DU
NAD DE LAS THAR BAR 'GYUR BA DE BZHIN


@338A *, ,DU; BTZUN PA RAB 'BYOR, NYAN THOS KYI THEG PA PA
SBYANGS PA'I YON TAN DANG, YO BYAD BSNYUNGS PA DANG, 'DOD PA
NYUNG BA DANG, DGON PA NA

GNAS PA DANG, CHOG SHES PA DANG, LONGS SPYOD CHUNG BA DANG, BYA
BA NYUNG BAS SDUG BSNGAL THAMS CAD NYAMS SU MYONG NAS, DE'I 'OG
TU LEN PA MED PAR YONGS SU MYA NGAN

LAS 'DA' BAR 'GYUR TE, BTZUN PA RAB 'BYOR, RNAM GRANGS DES KYANG
KHYOD KYIS 'DI LTAR RIG PAR BGYI STE, JI LTAR MI DBUL PO GSO BA
DE BZHIN DU NYAN THOS KYI THEG

PA PA'I RNAM PAR GROL BA'ANG DE DANG 'DRA BAR BLTA BAR BGYI'O,
,BTZUN PA RAB 'BYOR, DPER NA, RGYAL RIGS KYI RGYAL PO SPYI BO NAS
DBANG BSKUR BA NAD PA GSO BA'I

PHYIR SMAN PAS RGYAL PO LA 'OS PA'I SMAN KHA DOG PHUN SUM TSOGS
PA DANG, DRI PHUN SUM TSOGS PA DANG, RO PHUN SUM TSOGS PA DANG,
KHAR BCUG NA'ANG ZHIM LA

LTOR SONG NA'ANG BDE BA DE LTA BU LEGS PAR SBYAR NAS SBYIN PAR
BGYID DE RGYAL PO LA 'OS PA'I KHU BCUD DO COG KYANG DE LA SBYIN
PAR BGYID DO, ,RGYAL PO DE YID MI

BDE BAR MI 'GYUR BAR BGYI BA'I SLAD DU'ANG ME TOG DANG, BDUG PA
DANG, SPOS DANG, ME TOG PHRENG DANG, BYUG PA RNAMS DE LA 'BUL BAR
BGYID DO, ,SIL SNYAN


@338B DANG; PHEG RDOB PA RNAMS KYANG DE DANG MTHUN PAR SBYOR
ZHING GLU LEN PAR BGYID DO, ,DE JI TZAM DU DGA' BA RNAM PA SNA
TSOGS DE DAG GIS DGA' BAR GYUR PA DE TZAM DU NAD DE

LAS THAR BAR 'GYUR BA DE BZHIN DU, BTZUN PA RAB 'BYOR, BYANG CHUB
SEMS DPA' KHA CIG DGA' BA BKOD PA'I THABS LA MKHAS PAS DGA' BA
THAMS CAD KYANG MYONG BA,

BDE BA THAMS CAD DANG LDAN PA'I THEG PAS BLA NA MED PA YANG DAG
PAR RDZOGS PA'I BYANG CHUB TU MNGON PAR RDZOGS PAR 'TSANG RGYA
BAR 'GYUR BA DE LTA BU DAG KYANG MCHIS TE,

BTZUN PA RAB 'BYOR, RNAM GRANGS DES KYANG KHYOD KYIS 'DI LTAR RIG
PAR BGYI STE, JI LTAR RGYAL PO GSO BA DE BZHIN DU BYANG CHUB SEMS
DPA'I YE SHES MNGON PAR RTOGS

PA'ANG DE DANG 'DRA BAR LTA BAR BGYI'O, ,BTZUN PA RAB 'BYOR,
GZHAN YANG, 'DOD PA'I YON TAN LNGA'ANG RTZA BA MA MCHIS PA DANG,
GNAS MA MCHIS PA LAGS LA, THAMS

CAD MKHYEN PA NYID KYANG RTZA BA MA MCHIS PA DANG, GNAS MA MCHIS
PA LAGS TE, DE LTA BUR BZOD PA GANG LAGS PA DES NI BDAG GIS BYA
BA NI GANG YIN, MI BYA BA NI

GANG YIN SNYAM DU RANG GIS 'TSAL TO, ,'DOD PA'I YON TAN LNGA MI
DMIGS PA LAGS TE, GANG GIS DE LTA BUR BZOD PA DES NI LAM NI GANG
YIN, LAM NGAN PA NI


@339A *, ,GANG YIN SNYAM DU RANG GIS 'TSAL TO, ,'DOD PA'I YON TAN
LNGA'ANG STONG LA THAMS CAD MKHYEN PA NYID KYANG STONG STE, GANG
GIS DE LTA BUR BZOD PAR

NI 'DOD PA RNAMS LAS BZLOG MI 'TSAL TE, DE NI RANG NYID KYIS 'DOD
PA RNAMS LA SMOD PAR BGYID DE BSTEN PAR MI BGYID DO, ,DE NAS TSE
DANG LDAN PA RAB 'BYOR GYIS

TSONG DPON GYI BU DE GNYIS LA 'DI SKAD CES SMRAS SO, ,CHE ZHE 'DI
RIGS KYI BU KHYED GNYIS KYI CIR 'ONG, DE NAS TSONG DPON GYI BU DE
GNYIS KYIS DE'I TSE TSE DANG LDAN PA RAB

'BYOR LA THAL MO SBYAR NAS TSIGS SU BCAD PA 'DI DAG SMRAS SO,
,'DI NI PHA LAGS MA YANG LAGS, ,'DI NI MDZA' BO GROGS MCHOG 'DI,
,'DI NI KHYO LAGS MKHAS

PA LAGS, ,'DI NI STON PA BLA NA MED, ,'DI NI NYID KYI MTHU STOBS
KYI, ,'DI NI YONGS SU GROL BAR BGYIS, ,'DI NI DE BZHIN NYID LDAN
PAS, ,SDUG BSNGAL 'CHING LAS

BDAG CAG BKROL, ,'DI NI CHOS KUN STON PA STE, ,RIGS PA KUN GYIS
RNAM PAR RTOGS, ,BDAG CAG GNYIS NI DGA' BYIN NAS, ,'CHI BA MED LA
LEGS PAR BTZUD, ,

JI LTAR NYA NI SHAS G-YOGS PA'I, ,MCHIL PA YIS NI BZUNG BA LTAR,
,'DIS NI THABS KYIS BDAG CAG GNYIS, ,BSOD NAMS BRGYAS NI BCUS PAS
GYUR, ,


@339B GDUG PA'I SPRUL GYIS ZIN PA YI, ,DUG NI DUG GIS ZHI BGYID
LTAR, ,DE BZHIN 'DIS NI BDAG CAG GI ,'DOD CHAGS DUG NI DUG GIS
BCOM, ,JI LTAR MI NI MES 'TSIG

PA; ;ME YIS BSROS NA ZHING LTAR, ,DE BZHIN RANG GI NYON MONGS
GDUNG, ,NYON MONGS RNAMS KYIS YONGS SU BKROL, ,BDAG CAG GNYIS
KYIS DAM CHOS RTOGS, ,'DOD PA

BDAG CAG GNYIS MI 'TSAL, ,BYIS PA GANG DAG 'DOD PA 'TSAL, ,DE DAG
BYANG CHUB 'DOD MA LAGS, ,'JIG RTEN 'DOD PAR GSUNGS PA RNAMS, ,DE
DAG 'JIGS CHEN

GSHED MA STE, ,DE DAG NYID NI YONGS RTOGS PA, ,MKHAS PA RNAMS KYI
GROL BA LAGS, ,DE NAS TSE DANG LDAN PA RAB 'BYOR GYIS BUD MED DE
LA 'DI SKAD CES SMRAS SO, ,CHE

ZHE; CI KHYOD KYIS RIGS KYI BU RNAMS KHO NA DGA' BA BKOD PA'I
THABS LA MKHAS PA 'DIS 'DUL BAR BYED DAM, 'ON TE RIGS KYI BU MO
DAG KYANG 'DUL BAR BYED, SMRAS PA,

BTZUN PA RAB 'BYOR, BDAG GIS NI DGA' BA BKOD PA'I THABS LA MKHAS
PAS SEMS CAN THAMS CAD GANG YANG 'DUL BAR MI BGYID PA MA MCHIS
TE, BTZUN PA RAB

'BYOR; BUD MED KYI SEMS NI LHAG PAR YANG DGA' BA LA SRED PAS NA
BDAG GIS NI BUD MED CHES MANG DU DGA' BA BKOD PA'I THABS LA MKHAS
PAS BTUL GYI SKYES


@340A *, ,PA DAG NI DE LTA MA LAGS SO, ,SMRAS PA, CHE ZHE, KHYOD
KYIS JI LTAR BUD MED KYI GZUGS KYIS BUD MED 'DUL BAR BYED, DE NAS
BUD MED DES DE'I

TSE SKYES PA LO NYI SHU RTZA GNYIS LON PA, GOS GTZANG MA SRAB MO
BGOS PA, SKYES PA'I RGYAN GYIS BRGYAN PA, MDZES SHING BLTA NA
SDUG LA KHA DOG RGYAS PA MCHOG DANG

LDAN PA CI 'DRA BA DE LTA BUR SNANG BAR BYAS NAS DES SMRAS PA,
BTZUN PA RAB 'BYOR, BUD MED NI GZUGS KYI LUS 'DI LTA BUS 'DUL BAR
'GYUR RO, ,DE NAS TSE DANG

LDAN PA RAB 'BYOR GYIS RIGS KYI BU DE LA 'DI SKAD CES SMRAS SO,
,CI KHYOD BUD MED YIN NAM, 'ON TE SKYES PA YIN, DES SMRAS PA,
BTZUN PA RAB 'BYOR, CI KHYOD

SO SO'I SKYE BO'AM, 'ON TE SLOB PA LAGS, SMRAS PA, RIGS KYI BU,
BDAG NI SO SO'I SKYE BO'ANG MA YIN, SLOB PA'ANG MA YIN NO, ,SMRAS
PA, BTZUN PA RAB 'BYOR,

BDAG KYANG DE BZHIN TE, BUD MED KYANG MA LAGS, SKYES PA'ANG MA
LAGS SO, ,RAB 'BYOR GYIS SMRAS PA, GAL TE KHYOD SKYES PA'ANG MA
YIN, BUD MED KYANG MA YIN

NA BDAG GIS KHYOD JI LTAR GZUNG BAR BYA, SMRAS PA, GAL TE BTZUN
PA SO SO'I SKYE BO'ANG MA LAGS, SLOB PA'ANG MA LAGS NA BDAG GIS
KHYOD JI LTAR GZUNG BAR


@340B BGYI, DE NAS TSE DANG LDAN PA RAB 'BYOR 'DI SNYAM DU SEMS
TE, KYE MA BYANG CHUB SEMS DPA' 'DI NI SHES RAB ZAB MO DANG LDAN
TE, GAL TE BDAG GIS BRTZAMS NA NI YANG

BDAG LA 'DRI BAR 'ONG NGO SNYAM MO, ,DE NAS RIGS KYI BU DES TSE
DANG LDAN PA RAB 'BYOR GYI SEMS SEMS KYIS BRTAGS NAS TSE DANG
LDAN PA RAB 'BYOR LA 'DI SKAD CES

SMRAS SO, ,BTZUN PA RAB 'BYOR, KHYOD NI BRTAN PO MA LAGS TE 'DRI
BAS SKRAG GIS, BTZUN PA RAB 'BYOR, 'DRI BAS SKRAG PAR MA MDZAD
CIG ,SMRAS PA, BDAG NI DGRA

BCOM PA ZAG PA ZAD PA'O, ,SMRAS PA, BTZUN PA RAB 'BYOR, ZAG PA
ZAD PA DE DAG GANG LAGS, CI 'DAS PA RNAMS LAGS SAM, MA 'ONGS PA
RNAMS LAGS SAM,

DA LTAR BYUNG BA RNAMS LAGS, 'DAS PA GANG LAGS PA DE DAG ZAD CES
BGYIR NI 'DAS PA LA ZAD PA MA MCHIS SO, ,MA 'ONGS PA GANG LAGS PA
DE DAG KYANG DA DUNG MA

PHYIN PA STE, DE DAG KYANG ZAD PAR BGYIR MI NUS SO, ,DA LTAR
BYUNG BA GANG LAGS PA DE DAG NI MI GNAS PA STE, DE DAG KYANG ZAD
PAR BGYIR MI NUS SO, ,RAB 'BYOR GYIS

SMRAS PA, RIGS KYI BU, BDAG GIS NI 'DIR THAMS CAD KYI LAN GDAB
PAR MI NUS PA'I STENG DU BSOD SNYOMS KYI DUS LA BAB STE BDAG GIS
DUS YOL DU 'ONG GI BSOD


@341A *, ,SNYOMS LA 'GRO'O, ,DE NAS DE'I TSE RIGS KYI BU DE BYANG
CHUB SEMS DPA'I TING NGE 'DZIN SANGS RGYAS KYI ZHING THAMS CAD
KUN TU STON PA ZHES

BYA BA LA SNYOMS PAR ZHUGS SO, ,RIGS KYI BU DE SNYOMS PAR ZHUGS
MA THAG TU TSE DANG LDAN PA RAB 'BYOR GYIS SANGS RGYAS KYI ZHING
DPAG TU MED GRANGS MED PA

DAG MTHONG STE, LA LAR NI NYI MA 'CHAR KA TZAM, LA LAR NI NYI MA
BAG DROS TZAM, LA LAR NI DROS BU CHUNG TZAM, LA LAR NI SNGA DRO
PHYED TZAM, LA LAR NI DRO LA BAB

TU NYE BA'I DUS TZAM, LA LAR NI GAndI BRDUNG BA'I DUS TZAM, LA
LAR NI SNGA MA BKAD PA TZAM, LA LAR NI BKAD ZIN PA TZAM, LA LAR
NI ZAN ZA ZHING 'DUG PA TZAM, LA

LAR NI LDANG BA TZAM, LA LAR NI LHUNG BZED 'KHRU BA TZAM, LA LAR
NI PHYED YOL GYI DUS TZAM, LA LAR NI PHYE MA RED KYI DUS TZAM, LA
LAR NI SROD TZAM, LA LAR

NI NAM PHYED TZAM, LA LAR NI NAM CHUNG KHOR TZAM, LA LAR NI ZLA
BA DANG, NYI MA MED DE RANG GI 'OD DANG LDAN PAR MTHONG NGO, ,DE
NAS RIGS KYI BU DES GNAS BRTAN

RAB 'BYOR LA 'DI SKAD CES SMRAS SO, ,BTZUN PA RAB 'BYOR, KHYOD
DUS TSOD GANG GI TSE BSHOS GSOL, DUS TSOD NI JI TZAM DU GDA', RAB
'BYOR GYIS SMRAS PA, RIGS


@341B KYI BU; BDAG NI 'DI NYID KYI DUS TSOD LA ZAN ZA YI, SANGS
RGYAS KYI ZHING GZHAN GYI DUS TSOD LA MA YIN NO, ,DE NAS RIGS KYI
BU DES DE'I TSE NYI MA'I DKYIL 'KHOR NUB PHYOGS SU

SONG BA DE SNGA DRO PHYED TZAM DU BZHAG STE, CI NAS SNGA DRO
PHYED TZAM DU 'DZIN PAR 'GYUR BA DE LTA BU'I RDZU 'PHRUL MNGON
PAR 'DU BYA BA MNGON PAR 'DUS BYAS SO, ,DE NAS RIGS KYI

BU DES TSE DANG LDAN PA RAB 'BYOR LA 'DI SKAD CES SMRAS SO,
,BTZUN PA RAB 'BYOR, DUS TSOD JI TZAM LA BAB PA GZIGS SHIG ,DE
NAS TSE DANG LDAN PA RAB 'BYOR GYIS

MTHONG NAS YID CHES TE MI RING BAR GYUR TO, ,DE NAS TSE DANG LDAN
PA RAB 'BYOR GYIS RIGS KYI BU DE LA 'DI SKAD CES SMRAS SO, ,RIGS
KYI BU, KHYOD KYI MING CI YIN PA

BDAG LA STON CIG ,RIGS KYI BU DES SMRAS PA, BTZUN PA RAB 'BYOR,
KHYOD LA BDAG GI MING GIS CI ZHIG BGYI, YANG NA DE BZHIN GSHEGS
PA NYID LA ZHUS SHIG DANG DE,

KHYOD LA LAN 'DEBS SO, ,BTZUN PA RAB 'BYOR, GZHAN YANG, MING
THAMS CAD NI MING MA MCHIS PA'O, ,DE CI'I SLAD DU ZHE NA, MING
THAMS CAD NI KUN BRTAGS

PA DANG, YANG DAG PA MA LAGS PA STE, GANG KUN BRTAGS PA DANG,
YANG DAG PA MA LAGS PA DE LA MING 'DI ZHES JI SKAD BGYI, BTZUN PA
RAB 'BYOR GYIS SMRAS


@342A *, ,PA; CI THAMS CAD MKHYEN PA NYID KYI MING GANG YIN PA
DE'ANG KUN BRTAGS PA DANG, YANG DAG PA MA YIN NAM, SMRAS PA,
BTZUN PA RAB

'BYOR, DE NI DE BZHIN TE, DE CI'I SLAD DU ZHE NA, 'DI LTAR THAMS
CAD MKHYEN PA NYID KYANG SANGS RGYAS KYI ZHING GZHAN DANG, GZHAN
DAG NA MING PHAN TSUN THA DAD PA MCHIS

PA'I SLAD DU'O, ,SMRAS PA, RIGS KYI BU, THAMS CAD MKHYEN PA NYID
KYI MING THA DAD PA JI LTA BU YIN, SMRAS PA, BTZUN PA RAB 'BYOR,
THAMS CAD MKHYEN PA NYID LA

SANGS RGYAS KYI ZHING LA LAR NI MTHU ZHES BGYI'O, ,LA LAR NI SDUD
PA ZHES BGYI'O, ,LA LAR NI THAMS CAD DU SNANG BA ZHES BGYI'O, ,LA
LAR NI DRI MA MED PA ZHES

BGYI'O, ,LA LAR NI DON THAMS CAD STON PA ZHES BGYI'O, ,LA LAR NI
NYAMS PA MED PA ZHES BGYI'O, ,LA LAR NI MCHOD PA PO ZHES BGYI'O,
,LA LAR NI MNGON

SUM PA ZHES BGYI'O, ,LA LAR NI BYU RU 'DZIN CES BGYI'O, ,LA LAR
NI RNAM PAR RGYAL BA CHEN PO ZHES BGYI'O, ,LA LAR NI SGRA CHEN PO
ZHES BGYI'O, ,LA LAR NI

DPAG TU MA MCHIS PA ZHES BGYI STE, BTZUN PA RAB 'BYOR, DE LTAR NA
THAMS CAD MKHYEN PA NYID KYANG SANGS RGYAS KYI ZHING GZHAN DANG,
GZHAN DAG NA MING THA DAD


@342B PA DPAG TU MA MCHIS SO, ,DE BZHIN DU GZUGS DANG, TSOR BA
DANG, 'DU SHES DANG, 'DU BYED RNAMS DANG, RNAM PAR SHES PA'I MING
THA DAD PA'ANG DPAG TU MA MCHIS SO,,

DE BZHIN DU PHUNG PO RNAMS DANG, KHAMS RNAMS DANG, SKYE MCHED
RNAMS DANG, DRAN PA NYE BAR GZHAG PA RNAMS DANG, YANG DAG PAR
SPONG BA RNAMS DANG, RDZU 'PHRUL GYI RKANG

PA RNAMS DANG, DBANG PO RNAMS DANG, STOBS RNAMS DANG, BYANG CHUB
KYI YAN LAG RNAMS DANG, 'PHAGS PA'I LAM YAN LAG BRGYAD PA RNAMS
KYANG SANGS RGYAS KYI ZHING

GZHAN DANG, GZHAN DAG NA MING THA DAD PA DPAG TU MA MCHIS TE, DE
BAS NA, BTZUN PA RAB 'BYOR, RNAM GRANGS DES KYANG MING THAMS CAD
NI MING MA MCHIS PA DANG, KUN

BRTAGS PA DANG, YANG DAG PA MA LAGS PA DE LTAR RIG PAR BGYI'O,
,DE NAS TSE DANG LDAN PA RAB 'BYOR GYIS RIGS KYI BU DE LA 'DI
SKAD CES SMRAS SO, ,RGYAL PO'I KHAB KYI BRAM ZE

DANG, KHYIM BDAG RNAMS NI DE NA YON GNAS 'DI LTA BU DAG 'KHOD PA
LAS NA RNYED PA LEGS PAR RNYED PA YIN NO, ,RIGS KYI BU DES SMRAS
PA, BTZUN PA RAB 'BYOR, 'JIG RTEN

NA YON GNAS GANG LAGS PA MKHYEN TAM, SMRAS PA, RIGS KYI BU, JI
LTAR BDAG GIS SPOBS PA DE BZHIN DU BSTAN PAR BYA STE, TSUL KHRIMS
DANG LDAN PA, DGE BA'I CHOS


@343A *, ,LA ZHUGS PA, SEMS 'KHRUL BA MED PA GANG YIN PA DE DAG
NI 'JIG RTEN NA YON GNAS YIN NO, ,SMRAS PA, BTZUN PA RAB 'BYOR,
KHYOD KYIS JI SKAD

BSTAN PA DE DAG NI YON GNAS YONGS SU RDZOGS PA MA LAGS SO, ,SMRAS
PA, RIGS KYI BU, YON GNAS YONGS SU RDZOGS PA JI LTA BU YIN, SMRAS
PA, BTZUN PA RAB 'BYOR

SEMS CAN THAMS CAD LA BYAMS PA CHEN PO DANG, SNYING RJE CHEN
PO'ANG SKYE LA, SEMS CAN GANG YANG MI DMIGS PA GANG DAG LAGS PA
DE DAG NI 'JIG RTEN NA YON

GNAS LAGS SO, ,SANGS RGYAS DANG, CHOS DANG, DGE 'DUN GYI TSUL MI
GCOD PA GANG DAG LAGS PA DE DAG NI 'JIG RTEN NA YON GNAS LAGS SO,
,SEMS CAN

THAMS CAD KYI NYON MONGS PA SPONG BA LA BRTZON PA GANG DAG LAGS
PA DE DAG NI 'JIG RTEN NA YON GNAS LAGS SO, ,YE SHES MI ZAD PA
DANG, SHES RAB KYI ZAD PA

DANG, BSOD NAMS MI ZAD PA DANG, SPOBS PA MI ZAD PA GANG DAG LAGS
PA DE DAG NI 'JIG RTEN NA YON GNAS LAGS SO, ,SO SO SKYE BO'I
GROGS MI BGYID LA 'PHAGS

PA'I GROGS BGYID PA GANG DAG LAGS PA DE DAG NI 'JIG RTEN NA YON
GNAS LAGS SO, ,GANG DAG MTHONG BA TZAM GYIS SEMS CAN RNAMS KYI YE
SHES MTHONG BA RNAM PAR


@343B DAG PAR 'GYUR BA GANG DAG LAGS PA DE DAG NI 'JIG RTEN NA
YON GNAS LAGS SO, ,DE NAS GNAS BRTAN RAB 'BYOR GYI PHYI BZHIN DU
RTAG TU 'BRANG BA'I LHA NGES PA LAM ZHUGS

PA GANG YIN PA DES YON GNAS KYI BSTAN PA 'DI THOS NAS BLA NA MED
PA YANG DAG PAR RDZOGS PA'I BYANG CHUB TU SEMS BSKYED DE, TSE
DANG LDAN PA RAB 'BYOR GYI RKANG PA LA PHYAG

BTZAL NAS, TSE DANG LDAN PA RAB 'BYOR LA BZOD PA GSOL TE, BTZUN
PA RAB 'BYOR, BDAG KHYOD KYI SLAD BZHIN DU 'BRANG BAR MI BGYID DO
ZHES BYAS SO, ,DE NAS RIGS KYI BU DES

LHA DE LA 'DI SKAD CES SMRAS SO, ,LHA; KHYOD CI'I PHYIR BTZUN PA
RAB 'BYOR LA BZOD PA GSOL, SMRAS PA, RIGS KYI BU, BDAG LO BCU
GNYIS KYI BAR DU BTZUN PA RAB 'BYOR GYI PHYI

BZHIN DU 'BRANGS KYANG, BDAG GIS YON GNAS KYIS BSTAN PA 'DI LTA
BU SNGON CHAD MA THOS TE, DE BAS NA DA LTAR YON GNAS KYIS BSTAN
PA 'DI THOS NAS BDAG LHAG PA'I BSAM

PAS BLA NA MED PA YANG DAG PAR RDZOGS PA'I BYANG CHUB TU SEMS
BSKYED NAS BDAG 'DI SNYAM DU SEMS TE, GANG DANG, GANG NA YON GNAS
KYI SA YONGS SU DAG PAR BYED PA'I BYANG

CHUB SEMS DPA' SDUD PAR BYED PA'I CHOS 'DI LTA BU DAG THOS PAR
'GYUR BA DE DANG, DER 'GRO'O SNYAM MO, ,DE NAS TSE DANG LDAN PA
RAB 'BYOR LHA DE'I SEMS BSKYAD PA DE LA RJES SU


@344A *, ,YI RANG NAS LHA DE LA 'DI SKAD CES SMRAS SO, ,LHA;
KHYOD KYI SEMS SANGS RGYAS KYI CHOS RGYA CHEN PO DAG LA BTUD PA
DE NI RNYED PA LEGS PAR RNYED DO, ,

LHA; BDAG NI THAMS CAD MKHYEN PA NYID LA SEMS SNANG BAR GYUR TE,
SANGS RGYAS KYI CHOS RNAMS KYI SNOD DU MA GYUR PAS CI BYAR YANG
MED DO, ,LHA; GAL TE BDAG SEMS

RNAM PAR GROL BAR MA GYUR NA NI BDAG GIS KYANG BLA NA MED PA YANG
DAG PAR RDZOGS PA'I BYANG CHUB TU SEMS BSKYED PA ZHIG MOD, LHA;
GZHAN YANG, KHYOD KYI NI SNGON MA THOS PA'I

CHOS RNAMS THOS PAR BYED PA DANG, THOS PA RNAMS KYANG CHUD MI ZA
BAR BYED PA'I SKYES BU DAM PA 'DI CI 'DRA BA DE LTA BU'I DGE BA'I
BSHES GNYEN LA RTAG TU RGYUN MI 'CHAD PAR

BSTEN PAR BYA'O, ,DE NAS RIGS KYI BU DES LHA DE LA 'DI SKAD CES
SMRAS SO, ,LHA; BLA NA MED PA YANG DAG PAR RDZOGS PA'I BYANG CHUB
NI 'GRUB PAR DKA' STE, DE NI GO CHA NGAN

DON TZAM GYIS MNGON PAR RDZOGS PAR 'TSANG RGYA BAR MI NUS SO,
,LHAS SMRAS PA, SKYES BU DAM PA, BLA NA MED PA YANG DAG PAR
RDZOGS PA'I BYANG CHUB 'GRUB PAR DKA' BA

YIN MOD KYI, 'ON KYANG CI NAS BDAG GIS BTZAL BA DON YOD PAR 'GYUR
BAR BDAG GIS BSGRUB PAR BYA'O, ,SMRAS PA, LHA; KHYOD KYIS JI LTAR
BSGRUB PAR BYA, SMRAS PA ,


@344B SEMS CAN THAMS CAD LA SEMS SNYOMS PAR BYA BA DANG, SEMS CAN
THAMS CAD NYON MONGS PA LAS RAB TU GROL BAR BYA BA DANG, SEMS CAN
THAMS CAD KYI PHUNG PO'I KHUR

KHYER BA DANG, SEMS CAN THAMS CAD YONGS SU SMIN PAR BYA BA DANG,
SDUG BSNGAL THAMS CAD RTOGS PAR BYA BA'I PHYIR DE LTAR BSGRUB PAR
BYA'O, ,RIGS KYI BU DES SMRAS PA ,

LHA; SEMS CAN DU 'DU SHES PA LA NI SEMS CAN THAMS CAD LA SEMS
SNYOMS PA MED DO, ,NYON MONGS PAR 'DU SHES PA LA NI SEMS CAN
THAMS CAD RAB TU GROL BAR

BYED PA MED DO, ,PHUNG POR 'DU SHES PA LA NI SEMS CAN THAMS CAD
KYI PHUNG PO'I KHUR KHYER BA MED DO, ,KUN BRTAGS PA'I DGE BA'I
RTZA BA CAN LA NI SEMS CAN YONGS SU

SMIN PAR BYED PA MED DO, ,BDAG DANG, GZHAN DU 'DU SHES PA LA NI
SDUG BSNGAL THAMS CAD RTOGS PAR BYED PA MED DO, ,DE NAS LHA DE
GDAMS NGAG 'DI BSTAN PAS

MTHUN PA'I CHOS RNAMS LA BZOD PA THOB BO, ,DE NAS LHA DES RIGS
KYI BU DE LA MCHOD PA'I LAS BYA BA'I PHYIR SGO KHANG DER LHA'I ME
TOG SIL MAS GTOR TO, ,DE NAS TSE

DANG LDAN PA RAB 'BYOR GYIS LHA DE LA 'DI SKAD CES SMRAS SO,
,LHA; BDAG GIS KHYOD KYI BSAM PA MA SHES NAS NYAN THOS KYI CHOS
RNAMS KYI GTAM BYAS TE DGA' BA SKYED PA


@345A *, ,DE KHYOD KYIS KYANG BZOD PA GYIS SHIG ,DE NAS LHA DES
'DI SKAD CES SMRAS SO, ,BTZUN PA RAB 'BYOR, KHYOD LA BDAG PHYAG
'TSAL GYI, SEMS CAN

SU'I TSOD KYANG MA 'DZIN CIG ,SEMS CAN SU LA'ANG RUNG STE BSAM PA
MA BRTAGS PAR CHOS MA 'CHAD CIG ,DE CI'I PHYIR ZHE NA, BTZUN PA
RAB 'BYOR, MA THOS PA NI

SLA YI BYANG CHUB 'DOD PAS NYAN THOS KYI THEG PA THOS PA NI DE
LTA MA YIN NO, ,BTZUN PA RAB 'BYOR, YUN RING DU BKRES PA NI SLA
YI, KHA ZAS DUG DANG 'DRES PA ZOS PA NI

DE LTA MA YIN NO, ,BTZUN PA RAB 'BYOR, DE BZHIN DU MA THOS PA NI
SLA YI, BYANG CHUB SEMS DPA'I THEG PA PAS NYAN THOS KYI THEG PA
THOS PA NI DE LTA MA YIN NO, ,DE

NAS RIGS KYI BU DES KYANG BUD MED KYI GZUGS DANG, KHA DOG SNGA MA
JI LTA BA DE BZHIN DU BSTAN NAS TSE DANG LDAN PA RAB 'BYOR LA 'DI
SKAD CES SMRAS SO, ,BTZUN PA RAB

'BYOR; BDAG GIS BSOD SNYOMS MA PHUL GYI BAR DU RE ZHIG GZHES SHIG
,DE NAS BUD MED DE RANG GI KHYIM DU SONG STE RO BRGYA DANG LDAN
PA'I ZAS BLANGS NAS PHYIR BYUNG

STE 'ONGS NAS TSE DANG LDAN PA RAB 'BYOR LA 'DI SKAD CES SMRAS
SO, ,BTZUN PA RAB 'BYOR, BSOD SNYOMS 'DI BZHES LA 'DOD CHAGS DANG
BCAS PAR YANG MA MDZAD


@345B CIG ,'DOD CHAGS DANG BRAL BAR YANG MA MDZAD CIG ,ZHE SDANG
DANG BCAS PAR YANG MA MDZAD CIG ,ZHE SDANG DANG BRAL BAR YANG MA
MDZAD CIG ,GTI MUG DANG BCAS PAR YANG

MA MDZAD CIG ,GTI MUG DANG BRAL BAR YANG MA MDZAD CIG ,NYON MONGS
PA DANG BCAS PAR YANG MA MDZAD CIG ,NYON MONGS PA DANG BRAL BAR
YANG MA MDZAD CIG ,GAL TE

BTZUN PA RAB 'BYOR GYIS SDUG BSNGAL YONGS SU MA MKHYEN, KUN
'BYUNG BA MA SPANGS, 'GOG PA MNGON SUM DU MA BGYIS, LAM MA BSGOMS
NA DE LTA NA BSOD SNYOMS

'DI BZHES SHIG ,GAL TE BTZUN PA RAB 'BYOR GYIS DRAN PA NYE BAR
GZHAG PA BZHI MA BSGOMS, YANG DAG PAR SPONG BA BZHI DANG, RDZU
'PHRUL GYI RKANG PA BZHI DANG, DBANG

PO LNGA DANG, STOBS LNGA DANG, BYANG CHUB KYI YAN LAG BDUN DANG,
'PHAGS PA'I LAM YAN LAG BRGYAD PA MA BSGOMS NA DE LTA NA BSOD
SNYOMS 'DI GZHES SHIG, ,

GAL TE BTZUN PA RAB 'BYOR GYIS 'JIG TSOGS KYANG MA DKRUGS LA
BGROD PA GCIG PA'I LAM YANG THOB NA DE LTA NA BSOD SNYOMS 'DI
BZHES SHIG ,GAL TE BTZUN

PA RAB 'BYOR GYIS MA RIG PA MA BSHIG PAR RIG PAS RNAM PAR GROL BA
MNGON SUM DU MDZAD PA DANG, 'DU BYED ZAD PAR MA MDZAD PAR 'DUS MA
BYAS LA MNGON SUM


@346A *, ,DU MDZAD PA DANG, RNAM PAR SHES PA'I RGYU LA MA BRTEN
PAR RNAM PAR GROL BAR GYUR PA DANG, MING DANG, GZUGS SU SGRO MA
BTAGS PAR KHAMS

GSUM PA LAS YANG DAG PAR 'DAS PA DANG, SKYE MCHED DRUG LA MA
BRTEN PAR RNAM PAR THAR PA'I SGO STONG PA NYID BSGOMS PA DANG,
MIG GI 'DUS TE REG PA LA MA

BRTEN PAR RNAM PAR THAR PA'I SGO MTSAN MA MED PA BSGOMS PA DANG,
TSOR BAR MA DMIGS PAR RNAM PAR THAR PA'I SGO SMON PA MED PA MNGON
SUM DU MDZAD PA

DANG, SRED PA MA DMIGS PAR DE BZHIN NYID YONGS SU MKHYEN PA DANG,
LEN PA RLOM SEMS SU MA MDZAD PAR LEN PA MED PA KUN MKHYEN PA
DANG, SRID PA MI

'BYUNG BA'I TSUL DU YONGS SU MKHYEN PA DANG, SKYE BA MI SKYE BAR
YONGS SU MKHYEN PA DANG, RGA SHI BRJOD DU MED PA'I TSUL DU MKHYEN
PA DE LTA BUR SRID PA'I YAN

LAG RNAMS KUN MKHYEN NA DE LTA NA BSOD SNYOMS 'DI BZHES SHIG ,GAL
TE BTZUN PA RAB 'BYOR GYIS SANGS RGYAS KYANG MA GZIGS, CHOS KYANG
MA GSAN, DGE

'DUN LA'ANG MI RTON NA DE LTA NA BSOD SNYOMS 'DI BZHES SHIG ,GAL
TE BTZUN PA RAB 'BYOR GYIS 'PHAGS PA'I MNYAM PA NYID KYIS SO SO'I
SKYE BO MNYAM PA


@346B NYID DU YONGS SU MKHYEN NA DE LTA NA BSOD SNYOMS 'DI BZHES
SHIG ,GAL TE BTZUN PA RAB 'BYOR NYID 'DI NAS KYANG MED PAR GYUR
LA PHA ROL TU'ANG MI SKYE NA DE LTA NA BSOD

SNYOMS 'DI BZHES SHIG ,GAL TE BTZUN PA RAB 'BYOR GYIS 'DOD CHAGS
DANG, ZHE SDANG DANG, GTI MUG MNYAM PA NYID KYIS NYON MONGS PA
MED PA MNYAM PA NYID DU

YONGS SU MKHYEN LA, NYON MONGS PA MED PA MNYAM PA NYID KYIS KYANG
'DOD CHAGS DANG, ZHE SDANG DANG, GTI MUG MNYAM PA NYID DU YONGS
SU MKHYEN NA DE LTA NA

BSOD SNYOMS 'DI BZHES SHIG ,GAL TE BTZUN PA RAB 'BYOR SO SO'I
SKYE BO'I SA LAS KYANG MA 'DAS LA 'PHAGS PA'I SA LA'ANG MA ZHUGS
NA DE LTA NA BSOD SNYOMS

'DI BZHES SHIG ,GAL TE BTZUN PA RAB 'BYOR SNANG BA'ANG MA LAGS,
SNANG BAR 'GRO BA'ANG MA LAGS, 'KHOR BA LA'ANG MA ZHUGS, MYA NGAN
LAS 'DAS PA'ANG MI

THOB; BRDZUN DU SMRA BA'ANG MA LAGS, BDEN PAR SMRA BA'ANG MA LAGS
NA DE LTA NA BSOD SNYOMS 'DI BZHES SHIG ,GAL TE BTZUN PA RAB
'BYOR GYIS ZAG PA'ANG ZAD

PAR MI MDZAD LA MI ZAD PA'ANG 'KHRUG PAR MI MDZOD, PHUNG PO DANG,
KHAMS DANG, SKYE MCHED RNAMS LAS KYANG MI G-YO LA RTEN PA MA
MCHIS PAR YANG NYON


@347A *, ,MONGS PA MA MCHIS PA BSAM GTAN DU MDZAD, THAMS CAD
LA'ANG RTAG TU SMON PA MI MNGA' LA CHOS RNAMS KYANG SEMS KYIS
SHIN TU THUGS

SU CHUD NA DE LTA NA BSOD SNYOMS 'DI BZHES SHIG ,BTZUN PA RAB
'BYOR, GAL TE KHYOD KYIS GANG GI PHYIR RAB TU BYUNG BA'I CHOS DE
MA RTOGS NA DE LTA NA BSOD SNYOMS

'DI BZHES SHIG ,BTZUN PA RAB 'BYOR GYI NYON MONGS PA MED PA GANG
LAGS PA DANG, SEMS CAN DMYAL BA RNAMS KYI NYON MONGS PA MED PA
GANG LAGS PA,

BTZUN PA RAB 'BYOR, GAL TE NYON MONGS PA MED PA 'DI GNYIS LA YON
GNAS CHES LHAG PA MA MCHIS NA DE LTA NA BSOD SNYOMS 'DI BZHES
SHIG ,'PHAGS PA

RAB 'BYOR LA YON GNAS YIN PAR 'DU SHES SKYED PA GANG LAGS PA DE
DAG NI BTZUN PA RAB 'BYOR LA MED PA DANG, YANG DAG PA MA YIN PAS
SKUR PA 'DEBS

PA STE, GAL TE BTZUN PA RAB 'BYOR KHYOD CHOS DE LTA BU DANG LDAN
NA DE LTA NA BSOD SNYOMS 'DI BZHES SHIG ,DE NAS TSE DANG LDAN PA
RAB 'BYOR GYIS SGO KHANG DE

G-YOS PAR BYAS NAS LAG PA G-YAS PA BRKYANG STE 'DI SKAD CES SMRAS
SO, ,CHE ZHE, GANG DAG YANG DAG PAR SMRA BA NA 'DI LTA BU'I CHES
DANG LDAN PAR SMRA BA DE


@347B DAG NI BDAG LA YANG DAG PAR SMRA BAS SMRA BA YIN NO, ,DE
SKAD CES SMRAS NAS BSOD SNYOMS DE BLANGS SO, ,DE NAS BUD MED DES
TSE DANG LDAN PA RAB 'BYOR LA LEGS SO

ZHES BYA BA BYIN TE 'DI SKAD CES SMRAS SO, ,GANG DAG MNYAM PA
NYID KYIS BSOD SNYOMS LEN PA'I YON GNAS DE DAG NI DKON NO, ,SMRAS
PA, MNGON PA'I NGA RGYAL

CAN RNAMS NI MNYAM PA NYID 'DI SUN PHYUNG STE SMAD NAS PHAL CHER
SEMS CAN DMYAL BAR 'GRO BAR 'GYUR RO, ,DE NAS LHA DES TSE DANG
LDAN PA RAB 'BYOR LA 'DI

SKAD CES SMRAS SO, ,BTZUN PA RAB 'BYOR, KHYOD KYIS CI LAS BSAMS
TE, GANG DAG CHOS 'DI SU NA PHYUNG STE SMAD NAS PHAL CHER SEMS
CAN DMYAL BAR 'GRO BAR

'GYUR RO ZHES DE SKAD SMRA, SMRAS PA, LHA, 'DI JI SNYAM DU SEMS,
SGYU MA'I CHOS 'GA' ZHIG LA 'DI NI RGYU DANG BCAS PA'O, ,'DI NI
RGYU MED PA'O ZHES SUN 'BYIN

BA'AM, SMOD PAR BYED DAM, SMRAS PA, BTZUN PA RAB 'BYOR, DE NI MA
YIN NO, ,SMRAS PA, LHA, DE BZHIN DU CHOS THAMS CAD SGYU MA LTA
BUR RTOGS NA BDAG GIS

SUN DBYUNG BA'AM, SMAD DU CI ZHIG YOD, LHA; GZHAN YANG, BDAG NI
SEMS CAN THAMS CAD KYIS YANG DAG PA'AM, YANG DAG PA MA YIN PA
BRJOD PA'I SGRA DE DAG


@348A *, ,THAMS CAD DANG MNYAM MO, ,DE CI'I PHYIR ZHE NA, BRJOD
PA THAMS CAD NI SGYU MA'I NGO BO NYID KYIS BRJOD DU MED DO, ,BSOD
SNYOMS LEN PA BSTAN

PA 'DI BSHAD PA NA LHA'I BU BRGYA CHOS RNAMS LA CHOS KYI MIG RDUL
MED CING DRI MA DANG BRAL BA RNAM PAR DAG GO ,DE NAS BUD MED DES
'PHAGS PA RAB 'BYOR LA

BZOD PA GSOL NAS 'DI SKAD CES SMRAS SO, ,BTZUN PA RAB 'BYOR,
BSHOS GSOL NAS BCOM LDAN 'DAS GA LA BA DER BZHUD CIG DANG, BDAG
KYANG CHOS MNYAN

PA'I SLAD DU DER MCHI'O, ,DE NAS TSE DANG LDAN PA RAB 'BYOR GYIS
BSOD SNYOMS DE BLANGS NAS RGYAL PO'I KHAB KYI GRONG KHYER NAS
BYUNG NAS DE CHOS THOS PA'I DGA' BA

DANG, MCHOG TU DGA' BAS ZAS LA SEMS MI 'JUG PAR GYUR NAS DE 'DI
SNYAM DU SEMS TE BDAG GIS BSOD SNYOMS BLANGS NA GANG LA LOG PAR
LTUNG BAR MI

'GYUR BA SU ZHIG LA SBYIN PAR BYA SNYAM MO, ,DE NAS BYANG CHUB
SEMS DPA' CHOS THAMS CAD MI LEN PAS TSE DANG LDAN PA RAB 'BYOR
GYI SEMS SEMS KYIS SHES

NAS, TSE DANG LDAN PA RAB 'BYOR GA LA BA DER SONG STE PHYIN NAS
TSE DANG LDAN PA RAB 'BYOR GYI RKANG PA LA MGO BOS PHYAG BTZAL
NAS TSE DANG LDAN PA RAB 'BYOR LA 'DI


@348B SKAD CES SMRAS SO, ,BTZUN PA RAB 'BYOR, BSOD SNYOMS 'DI
BDAG LA BYIN CIG DANG, BDAG LA BYIN NA LOG PAR LTUNG BAR MI 'GYUR
RO, ,SMRAS PA, RIGS KYI BU, CI KHYOD

TSUL KHRIMS BLANGS PA'AM, TSUL KHRIMS LA GNAS PA MA YIN NAM,
SMRAS PA, BTZUN PA RAB 'BYOR, CHOS THAMS CAD NI BLANG DU MED PA
STE, DE LA NI TSUL KHRIMS KYANG

MED, 'CHAL PA'I TSUL KHRIMS KYANG MED DO, ,BTZUN PA RAB 'BYOR
,GZHAN YANG, BDAG NI SROG GCOD PAR BYED PA DANG, MA BYIN PAR LEN
PA BYED PA DANG, 'DOD PA LA

LOG PAR G-YEM PA BYED PA DANG, BRDZUN DU SMRA BA BYED PA DANG,
PHRA MA BYED PA DANG, TSIG RTZUB PO SMRA BA DANG, TSIG 'KHYAL PA
SMRA BA DANG, BRNAB SEMS CAN DANG, GNOD

SEMS KYI SEMS DANG LDAN PA DANG, LOG PAR LTA BA CAN YIN NO, ,DE
NAS TSE DANG LDAN PA RAB 'BYOR 'DI SNYAM DU SEMS TE, RIGS KYI BU,
'DI'I BSTAN PA'I 'DI

'DRA BA LAS NA 'DI NI BYANG CHUB SEMS DPA' PHYIR MI LDOG PA YIN
PAR THE TSOM MED KYI LDEM PO NGAG 'DI BDAG GIS DRI BAR BYA'O
SNYAM MO, ,DE NAS TSE DANG LDAN PA RAB

'BYOR GYIS RIGS KYI BU DE LA 'DI SKAD CES SMRAS SO, ,RIGS KYI BU,
KHYOD KYIS CI LAS BSAMS TE 'DI SKAD DU BDAG NI SROG GCOD PA BYED
PA DANG, MA BYIN PAR LEN PA


@349A *, ,BYED PA DANG, 'DOD PAS LOG PAR G-YEM PA BYED PA DANG,
BRDZUN DU SMRA BA BYED PA DANG, PHRA MA BYED PA DANG, TSIG RTZUB
PO SMRA BA DANG, TSIG 'KHYAL

PA SMRA BA DANG, BRNAB SEMS CAN DANG, GNOD SEMS KYI SEMS DANG
LDAN PA DANG, LOG PAR LTA BA CAN YIN NO, ,ZHES SMRA, DE NAS BYANG
CHUB SEMS DPA' CHOS THAMS

CAD MI LEN PAS TSE DANG LDAN PA RAB 'BYOR LA TSIGS SU BCAD DE
SMRAS PA, BYANG CHUB LAM NI BLA MED PA'I, ,LAM NI BDAG GIS RNAM
PAR SBYANGS, ,SROG CHAGS BYE BA

PHRAG STONG YANG, ,LAM DE LA NI YONGS SU BKOD, ,SROG NI BDAG GIS
SHIN TU GTUGS, ,DE PHYIR BDAG NI DE SKAD SMRA, ,GANG DAG LAM NI
RNAM PAR SBYANG, ,DE DAG SROG

GCOD PA ZHES BYA, ,LHAS NI BYANG CHUB BYIN MA YIN, ,BRGYA BYIN
TSANGS PAS MA BYIN TE, ,MA BYIN PAR NI BDAG GIS BLANGS, ,DE PHYIR
BDAG NI MA BYIN LEN, ,SROG CHAGS

KUN LA PHAN PA'I PHYIR, ,MTHUN PA'I THEG PA BLANGS PAS NA, ,DE
PHYIR THEG PA CHEN PO 'DI, ,MA BYIN BLANGS ZHES BYA BA YIN, ,'DOD
PAS LOG PAR YONGS SHES PA, ,

CHOS 'DOD YIN ZHES DE DAG SHES, ,'DOD PA 'DI DAG 'DOD MA YIN, ,DE
PHYIR LOG CES SPYOD PAR BYED, ,SGRAR NI JI SNYED GDAGS PA RNAMS,
,DE DAG RDZUN ZHES


@349B YANG DAG GSUNGS, ,MED PA'I PHYIR NA DE RDZUN TE, ,BRDZUN DU
SMRA BA ZHES KYANG BYA, ,THEG PA DMAN PA 'DOD PA YI, ,SEMS CAN
GANG DAG SU YANG RUNG, ,SEMS CAN DE DAG

DBYE BA'I PHYIR, ,THEG PA CHE LA DGOD PAR BYED, ,PHRA MA'I TSIG
NI SMRA BYED CING, ,MU STEGS CAN GZHAN 'BYED PAR BYED, ,SEMS CAN
LAM NGAN LHUNG BA RNAMS, ,YANG

DAG LAM LA 'DZUD PAR BYED, ,RGOL BA DE DAG TSAR BCAD DE, ,DE DAG
SHIN TU DGA' BA MED, ,RTZUB PA'I TSIG NI SMRAS NAS KYANG, ,BDUD
RNAMS THAMS CAD PHAM PAR

BYAS; ;RTZUB PA'I TSIG NI SMRA MOD KYI, ,'ON KYANG SEMS LA KHRO
BA MED, ,SEMS CAN SMIN PAR BYA BA LA, ,DPA' BO RNAMS KYIS THABS
LA LTOS, ,GANG LAS DGONGS TE

GSUNGS PA YI, ,DGONGS PA'I TSIG NI RAB TU SHES, ,DES NA BSAMS TE
RAB SMRA ZHING, ,SEMS CAN BYE BA 'DUL BAR BYED, ,KHA CIG LA NI
BSAMS TE SMRAS, ,KHA CIG

DE DAG RDZUN PAR SHES, ,DE PHYIR BSAMS TE SMRA BA YIN, ,CHOS KYI
MNGON SUM RTOGS PAR BYED, ,SEMS CAN JI SNYED YOD PA RNAMS, ,RE RE
LA YANG DE DAG NI, ,MI MIN LHA

YI BDE BA DAG ,'JIG RTEN NA NI BRNAB SEMS BYED, ,BDE BA GANG DAG
LDAN GYUR NA, ,'JIG RTEN MGON PO PHAN BYED 'GYUR, ,BDE BA DE NI
SEMS CAN KUN, ,LDAN PAR MKHAS


@350A *, ,RNAMS BRNAB SEMS BYED, ,SEMS CAN THAMS CAD RGYAL GYUR
CES, ,RTAG TU DE DAG BRNAB SEMS BYED, ,BRNAB SEMS DE 'DRA YIN PAS

NA; ;DE PHYIR BRNAB SEMS CAN ZHES SMRAS, ,DAM PA'I CHOS NI 'JIG
PA'I TSE, ,STOBS CHEN RNAMS KYIS TSAR BCAD DE, ,DE DAG RANG GI
BDE BA SPONG, ,CHOS DANG SROG

CHAGS SPONG MI BYED, ,'JIG RTEN KUN GYI RGOL BA DANG, ,SEMS CAN
KUN DANG MI MTHUN TE, ,THAMS CAD MTHUN PAR BYA BA'I PHYIR, ,DE
DAG GNOD SEMS STON PAR

BYED; ;DE DAG BSKAL PAR RTZOD BYED DAM, ,BSKAL PA BYE BAR RTZOD
KYANG RUNG, ,DAM PA'I CHOS NI SPONG MI BYED, ,SLAR YANG LDOG PAR
YONGS MI BYED, ,LOG PAR LTA LA

DPA' BA RNAMS, ,DE DAG 'DUS BYAS KUN LA SNYOMS, ,LOG PAR LTA BA
RAB TU SHES, ,YANG DAG LTA BA'I RNAM PAR RTOG ,GANG DAG DE 'DRA'I
CHOS DANG LDAN, ,DE DANG DE

DAG KHRIMS LA GNAS, ,GNAS MED LA NI GNAS BCAS NAS, ,MKHAS RNAMS
BYANG CHUB RTOGS PAR 'GYUR, ,DE NAS TSE DANG LDAN PA RAB 'BYOR
GYIS RIGS KYI BU DE LA

BSOD SNYOMS DE BYIN NAS, 'DI SKAD DU, SKYES BU DAM PA 'DI LTA BU
DAG GIS NI DAD PAS BYIN PA'I BSOD SNYOMS LOG PAR LTUNG BAR MI
BYED DO ZHES SMRAS SO, ,DE NAS TSE


@350B DANG LDAN PA RAB 'BYOR ZAN MA ZOS TE PHYE MA RED KYI DUS NA
NANG DU YANG DAG 'JOG LAS LANGS NAS, BCOM LDAN 'DAS GA LA BA DER
DONG STE PHYIN NAS, BCOM LDAN 'DAS KYI ZHABS

LA MGO BOS PHYAG BTZAL TE, JI LTAR GYUR PA DE DAG THAMS CAD BCOM
LDAN 'DAS LA GSOL TO, ,BCOM LDAN 'DAS KYIS BKA' STZAL PA, RAB
'BYOR, BYANG CHUB SEMS

DPA' DE SU YIN PA SHES SAM, GSOL PA, BCOM LDAN 'DAS, MA 'TSAL
LAGS SO, ,BCOM LDAN 'DAS KYIS BKA' STZAL PA, RAB 'BYOR, BYANG
CHUB SEMS DPA' SEMS

DPA' CHEN PO DE NI BUD MED 'GYUR BA ZHES BYA BA STE DGA' BA BKOD
PA'I THABS LA MKHAS PAS SEMS CAN RNAMS 'DUL BAR BYED DO, ,RAB
'BYOR, DPER NA, YUNGS 'BRUS

SHING RTA BKANG BA LA YUL MA GA DH'A'I KHAL BCU TSAD NYI SHU YOD
PA LAS LO BRGYA ZHING YUNGS 'BRU RE RE BOR BA NI BGRANG BA DE LTA
BU'I TSUL GYIS SHING RTA DE'I YUNGS 'BRU'I MTHA' CHES

MYUR DU RTOGS PAR NUS KYI, BYANG CHUB SEMS DPA' BUD MED 'GYUR BAS
DGA' BA BKOD PA'I THABS LA MKHAS PAS MI MJED KYI 'JIG RTEN GYI
KHAMS 'DIR SEMS CAN

BLA NA MED PA YANG DAG PAR RDZOGS PA'I BYANG CHUB TU YONGS SU
SMIN PAR BYED PA DANG, SEMS CAN MANG PO LHA DANG, MIR SKYE BA LA
BKOD PA RNAMS NI DE LTA MA YIN NO, ,DE


@351A *, ,NAS BUD MED DE BUD MED LNGA BRGYAS BSKOR ZHING MDUN DU
BDAR TE RGYAL PO'I KHAB KYI GRONG KHYER CHEN PO NAS BYUNG NAS BYA
RGOD KYI PHUNG PO'I RI GA LA

BA DANG, BCOM LDAN 'DAS GA LA BA DER SONG STE PHYIN NAS, BCOM
LDAN 'DAS KYIS BUD MED DE 'ONG BA THAG RING PO NAS GZIGS TE,
GZIGS NAS TSE DANG LDAN PA RAB

'BYOR LA BKA' STZAL PA, RAB 'BYOR, BUD MED LNGA BRGYA TZAM 'ONG
BA 'DI DAG MTHONG NGAM, GSOL PA, BCOM LDAN 'DAS, MTHONG LAGS SO,
,BCOM LDAN 'DAS KYIS

BKA' STZAL PA, 'DI DAG THAMS CAD NI BYANG CHUB SEMS DPA' BUD MED
'GYUR BAS DGA' BA BKOD PA'I THABS LA MKHAS PAS YONGS SU SMIN PAR
BYAS NAS,

BLA NA MED PA YANG DAG PAR RDZOGS PA'I BYANG CHUB LA BKOD PA SHA
STAG GO ,DE NAS BUD MED DE BUD MED LNGA BRGYAS BSKOR ZHING BCOM
LDAN 'DAS GA LA BA DER SONG

STE PHYIN NAS, BCOM LDAN 'DAS KYI ZHABS LA MGO BOS PHYAG BTZAL TE
PHYOGS GCIG TU 'DUG GO ,DE NAS TSE DANG LDAN PA RAB 'BYOR GYIS
BUD MED DE BSU NAS

THAL MO SBYAR TE PHYAG BYAS SO, ,DE NAS TSE DANG LDAN PA SH'A
RI'I BUS TSE DANG LDAN PA RAB 'BYOR LA 'DI SKAD CES SMRAS SO,
,TSE DANG LDAN PA RAB 'BYOR, 'PHAGS PA


@351B CHOS MA THOB PA DANG, 'PHAGS PA'I LUS SU MI GNAS PA'I BUD
MED LA CI'I PHYIR PHYAG 'TSAL, BUD MED DES SMRAS PA, GNAS BRTAN
SH'A RI'I BU, GAL TE 'JIG

RTEN NA 'PHAGS PA NI GANG DAG LAGS, 'PHAGS PA MA LAGS PA NI GANG
DAG LAGS PA MKHYEN NA KHYOD KYIS SPOBS PA MDZOD CIG ,GNAS BRTAN
SH'A RI'I BUS SMRAS

PA; CHE ZHE, KHYOD KYIS 'JIG RTEN NA 'PHAGS PA GANG DAG YIN PA
DANG, 'PHAGS PA MA YIN PA GANG DAG YIN PA SHES SAM, SMRAS PA,
BTZUN PA SH'A RI'I BU, BDAG GIS

'TSAL TO, ,SMRAS PA, DE DAG GANG YIN, SMRAS PA, BTZUN PA SH'A
RI'I BU, 'PHAGS PA'I RIGS MI GCOD PA GANG DAG LAGS PA DE DAG NI
'PHAGS PA'O, ,SANGS

RGYAS DANG, CHOS DANG, DGE 'DUN GYI RIGS MI GCOD PA, GANG DAG
LAGS PA DE DAG NI 'PHAGS PA'O, ,'PHAGS BA RNAMS LA BYAMS PA'I
SEMS DANG LDAN PA DANG,

'PHAGS PA MA YIN PA RNAMS LA THAR PA 'DOD PA GANG DAG LAGS PA DE
DAG NI 'PHAGS PA'O, ,BTZUN PA SH'A RI'I BU, GZHAN YANG, BUD MED
RGYAN GYIS LEGS

PAR BRGYAN PA, GOS GTZANG MA SRAB MO GYON PA, PHYE MA DANG, SPOS
DANG, ME TOG PHRENG DANG, BYUG PA RNAMS LA BSTEN PA, 'DOD PA'I
YON TAN LNGA DANG LDAN PA,


@352A *, ,THAMS CAD MKHYEN PA NYID KYI SEMS DANG MA BRAL BA NI
CHES SLA YI, DGRA BCOM PA RNAM PAR THAR PA BRGYAD LA BSAM GTAN PA
DBEN PA NA GNAS

PA NI DE LTA MA LAGS SO, ,BTZUN PA SH'A RI'I BU, GZHAN YANG, DON
'DI NYID BRDA SPRAD PA'I PHYIR KHYOD LA DPE BSTAN PAR BGYI NA,
BTZUN PA SH'A RI'I BU, 'DI JI SNYAM DU DGONGS,

MCHING BU'I NOR BU BEE d'URYA'I SNOD DU BCUG PA 'DAM MAM, 'ON TE
NOR BU RIN PO CHE RIN THANG MED PA 'DAM RDZAB TU BCUG PA 'DAM,
GNAS BRTAN SH'A RI'I BUS SMRAS PA,

CHE ZHE; NOR BU RIN PO CHE RIN THANG MED PA 'DAM RDZAB TU BCUG PA
'DAM GYI, MCHING BU'I NOR BU BEE d'URYA'I SNOD DU BCUG PA NI DE
LTA MA YIN NO, ,SMRAS PA, BTZUN PA SH'A RI'I

BU; DE BZHIN DU BUD MED 'DOD PA'I YON TAN LNGA DANG LDAN PA,
THAMS CAD MKHYEN PA NYID KYI SEMS DANG MA BRAL BA NI CHES 'PHAGS
KYI, DGRA BCOM PA RNAM PAR THAR PA

BRGYAD LA BSAM GTAN PA DBEN PA NA GNAS PA DE NI DE LTA MA LAGS
SO, ,DE NAS TSE DANG LDAN PA SH'A RI'I BUS SMRAS PA, CHE ZHE,
KHYOD THEG PA CHEN PO LA YANG DAG

PAR ZHUGS PA YIN NAM, SMRAS PA, BTZUN PA SH'A RI'I BU, THEG PA
CHEN PO NI GANG LA'ANG MI GNAS LA LDOG PA'ANG MA MCHIS SO, ,SMRAS
PA, CHE ZHE, GAL TE KHYOD THEG


@352B PA CHEN PO GANG LA'ANG MI GNAS LDOG PA'ANG MED NA THEG PA
CHEN PO LA YANG DAG PAR ZHUGS PA GANG DAG YIN PA DE DAG CI LA
ZHUGS, SMRAS PA, BTZUN PA SH'A RI'I BU, THEG

PA CHEN PO PA RNAMS NI CI LA'ANG MI GNAS TE, MA RIG PA ZAD BAR
BGYI SLAD DU DE DAG MI GNAS PA NAS, RGA SHI'I BAR DU ZAD PAR BGYI
BA'I SLAD DU DE DAG MI GNAS

SO; ;DE CI'I SLAD DU ZHE NA, BTZUN PA SH'A RI'I BU, MA RIG PA NAS
RGA SHI'I BAR DU MI ZAD PA'I SLAD DU'O, ,DES NA DE DAG NI SKYE
BA'I CHOS CAN YANG MA LAGS, 'GAG PA'I CHOS

CAN MA LAGS SO, ,GAL TE SKYE BAR GYUR NA NI DE LAS ZAD PAR 'GYUR
NA GANG GI PHYIR MI SKYE BA DE'I PHYIR MI ZAD DO, ,DE BAS NA ZAD
PA'ANG MA MCHIS, SKYE BA'ANG MA MCHIS SO, ,

DGE SBYONG GI CHOS NI MI SKYE BA'I CHOS CAN NO, ,BTZUN PA SH'A
RI'I BU, DE LTAR NA RTEN CING 'BREL PAR 'BYUNG BA MA SKYES PA
DANG, MA 'GAGS PA LAGS SO, ,DE NAS TSE DANG LDAN PA

SH'A RI'I BUS BUD MED DE LA 'DI SKAD CES SMRAS SO, ,CHE ZHE,
KHYOD NI LHAR BCAS PA'I 'JIG RTEN DANG, NYAN THOS DANG, RANG
SANGS RGYAS DANG BCAS PAS PHYAG BYA BA'I 'OS

YIN NA TSE DANG LDAN PA RAB 'BYOR GYIS LTA CI SMOS, DE NAS BCOM
LDAN 'DAS LA TSE DANG LDAN PA SH'A RI'I BUS 'DI SKAD CES GSOL TO,
,BCOM LDAN 'DAS, GANG ZAG


@353A *, ,GIS GANG ZAG LA TSOD 'DZIN PA SU ZHIG MCHIS TE, CHE ZHE
'DI NI 'DI LTAR RGYAN GYIS LEGS PAR BRGYAN LA 'DI LTAR SPOBS PA
PHUN SUM

TSOGS PA DANG LDAN PA LAGS SO, ,BUD MED DES SMRAS PA, BTZUN PA
SH'A RI'I BU, 'DI NI RGYAN GYI SPOBS PA MA LAGS SO, ,SMRAS PA, 'O
NA GANG GI SPOBS PA YIN,

SMRAS PA; BTZUN PA SH'A RI'I BU, BRGYAD PA 'DI DAG NI BYANG CHUB
SEMS DPA' RNAMS KYI RGYAN LAGS TE, BRGYAD GANG ZHE NA, 'DI LTA
STE, BYANG CHUB KYI SEMS MI

BRJED PA'I RGYAN DANG, SNYING RJE CHEN PO'I LHAG PA'I BSAM PA LA
GNAS PA'I RGYAN DANG, SEMS CAN THAMS CAD LA ZHE 'GRAS PA MED PA'I
SEMS KYI RGYAN DANG,

THOS PA'I CHOS YONGS SU 'TSOL BA LA CHOG MI SHES PA'I RGYAN DANG,
JI LTAR THOS PA'I CHOS RNAMS DANG, JI LTAR KUN CHUB PAR BYAS PA
RNAMS LA TSUL BZHIN DU

SO SOR RTOG CING DPYOD PA'I RGYAN DANG, SEMS CAN YONGS SU SMIN
PAR BYED KYANG CHOS THAMS CAD MI DMIGS PA'I RGYAN DANG, CHOS ZAB
MO RNAM PAR NGES

PA DANG, RTEN CING 'BREL PAR 'BYUNG BA DANG, SEMS CAN GYI DBANG
PO MCHOG DANG, MCHOG MA YIN PA SHES PA'I YE SHES KYI RGYAN DANG,
RGYAN DE'ANG SANGS RGYAS


@353B KYIS BYIN GYI RLABS DANG, THABS LA MKHAS PA'I RGYAN TE,
BTZUN PA SH'A RI'I BU, BRGYAD PO DE DAG NI RGYAN DAG LAGS TE,
RGYAN DE DAG GIS BRGYAN PA'I BYANG CHUB SEMS DPA'

NI THOGS PA MED PA'I SPOBS PA DANG LDAN NO, ,DE NAS BCOM LDAN
'DAS LA TSE DANG LDAN PA SH'A RI'I BUS 'DI SKAD CES GSOL TO,
,BCOM LDAN 'DAS, CHE ZHE 'DI GANG

NAS SHI 'PHOS TE 'DIR SKYES LAGS, DE NAS BUD MED DES BDAG NYID
KYI LUS CI 'DRA BA DE KHO NA 'DRA BA'I BUD MED DAG GCIG TSE DANG
LDAN PA SH'A RI'I BU'I MDUN DU

SPRUL TO, ,SPRUL NAS KYANG TSE DANG LDAN PA SH'A RI'I BU LA 'DI
SKAD CES SMRAS SO, ,BTZUN PA SH'A RI'I BU, KHYOD KYIS BUD MED 'DI
LA GA LAS SHI 'PHOS TE 'DIR SKYES ZHES DRIS

SHIG ,GNAS BRTAN SH'A RI'I BUS SMRAS PA, BUD MED 'DI NI SPRUL PA
YIN TE, SPRUL PA LA NI 'CHI 'PHO DANG, SKYE BA MED DO, ,SMRAS PA,
BTZUN PA SH'A RI'I BU, DE BZHIN

GSHEGS PA NI CHOS THAMS CAD SPRUL PA'I NGO BO NYID KYI MTSAN NYID
DU MNGON PAR RDZOGS PAR SANGS RGYAS SO, ,CHOS THAMS CAD SPRUL
PA'I NGO BO NYID KYI MTSAN

NYID DU SHES PA GANG YIN PA DE DAG LA NI 'CHI 'PHO'AM, SKYE BA
'DRI BAR MI BYA'O, ,DE NAS BCOM LDAN 'DAS KYIS TSE DANG LDAN PA
SH'A RI'I BU LA BKA' STZAL PA, SH'A


@354A *, ,RI'I BU, 'DI NI BYANG CHUB SEMS DPA' SEMS DPA' CHEN PO
BUD MED 'GYUR BA ZHES BYA BA YIN TE, DE BZHIN GSHEGS PA MI
'KHRUGS

PA'I SANGS RGYAS KYI ZHING MNGON PAR DGA' BA NAS SHI 'PHOS NAS
SEMS CAN YONGS SU SMIN PAR BYA BA'I PHYIR 'DIR 'ONGS SO, ,SH'A
RI'I BU, BYANG CHUB SEMS

DPA' BUD MED 'GYUR BA 'DIS MI MJED KYI 'JIG RTEN GYI KHAMS 'DIR
SEMS CAN DPAG TU MED GRANGS MED PA DAG BLA NA MED PA YANG DAG PAR
RDZOGS

PA'I BYANG CHUB TU YONGS SU SMIN PAR BYAS SO, ,DE NAS BYANG CHUB
SEMS DPA' BUD MED 'GYUR BAS BUD MED KYI GZUGS NYID KYIS BCOM LDAN
'DAS KYI ZHABS

LA MGO BOS PHYAG BTZAL NAS 'DI SKAD CES GSOL TO, ,BDAG BLA NA MED
PA YANG DAG PAR RDZOGS PA'I BYANG CHUB TU LUNG MA BSTAN PA'I BAR
DANG, BDAG GI

BUD MED KYI LUS MA MCHIS PAR GYUR TE, SKYES PA'I LUS SU MA GYUR
GYI BAR DU BCOM LDAN 'DAS KYI ZHABS LAS MI LDANG LAGS SO, ,BUD
MED LNGA BRGYA PO DE

DAG KYANG BCOM LDAN 'DAS KYI ZHABS LA PHYAG BTZAL NAS 'DI SKAD
CES GSOL TO, ,BCOM LDAN 'DAS, BDAG CAG BUD MED KYI RANG BZHIN LAS
GYUR TE SKYES


@354B PA'I RAB BZHIN DU MA GYUR GYI BAR DANG, BLA NA MED PA YANG
DAG PAR RDZOGS PA'I BYANG CHUB TU LUNG MA BSTAN GYI BAR DU BDAG
CAG MI LDANG LAGS SO, ,DE NAS DE'I TSE BCOM LDAN

'DAS KYIS 'DZUM PA MDZAD DO, ,'DI NI SANGS RGYAS BCOM LDAN 'DAS
RNAMS GANG GI TSE 'DZUM PA MDZAD PA'I CHOS NYID DE, DE NAS DE'I
MOD LA BCOM LDAN 'DAS KYI

ZHAL GYI SGO NAS 'OD ZER DU MA SNA TSOGS, 'DI LTA STE, SNGON PO
DANG, SER PO DANG, DMAR PO DANG, DKAR PO DANG, BTZOD KA DANG,
SHEL DANG, DNGUL GYI KHA DOG LTA

BU DAG BYUNG STE, 'OD ZER DE DAG GIS 'JIG RTEN GYI KHAMS MTHA'
YAS MU MED PA 'OD KYIS KHYAB PAR BYAS NAS TSANGS PA'I 'JIG RTEN
GYI BAR DU THUG STE, PHYIR LOG

NAS BCOM LDAN 'DAS KYI SPYI BO'I GTZUG TU MI SNANG BAR GYUR TO,
,DE NAS TSE DANG LDAN PA KUN DGA' BO STAN LAS LANGS TE BLA GOS
PHRAG PA GCIG TU GZAR NAS, BCOM

LDAN 'DAS GA LA BA DER LOGS SU THAL MO SBYAR BA BTUD DE, BCOM
LDAN 'DAS LA 'DI SKAD CES GSOL TO, ,BCOM LDAN 'DAS, DE BZHIN
GSHEGS PA RNAMS NI

RGYU MA MCHIS RKYEN MA MCHIS PAR 'DZUM PA MI MDZAD NA, BCOM LDAN
'DAS 'DZUM PA MDZAD PA'I RGYU NI GANG LAGS, RKYEN NI GANG LAGS,
BCOM LDAN 'DAS


@355A *, ,KYIS BKA' STZAL PA, KUN DGA' BO, KHYOD KYIS BYANG CHUB
SEMS DPA' BUD MED 'GYUR BA BUD MED LNGA BRGYAS BSKOR BA DE BZHIN
GSHEGS

PA'I ZHABS LA GTUGS PA MTHONG NGAM, GSOL PA, BCOM LDAN 'DAS,
MTHONG LAGS SO, ,BCOM LDAN 'DAS KYIS BKA' STZAL PA, KUN DGA' BO,
BYANG CHUB

SEMS DPA' BUD MED 'GYUR BA 'DI BSKAL PA BGRANG BA LAS 'DAS PA NA
BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR 'GYUR

TE; 'JIG RTEN DU DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS YON TAN GYI RGYAL PO SPOBS PA CAN ZHES
BYA BAR 'GYUR TE, DES BYANG

CHUB THOB PA NA BUD MED LNGA BRGYA PO 'DI DAG GZUNGS THOB PA
DANG, THOGS PA MED PA'I SPOBS PA DANG LDAN PA DANG, BYANG CHUB
SEMS DPA' SEMS DPA' CHEN PO BUD

MED 'GYUR BA 'DIS YON TAN GYI RGYAN BSTAN PA GANG NGAG YIN PA'I
RGYAN BRGYAD PO DE DAG GIS BRGYAN PA'I BYANG CHUB SEMS DPA' LNGA
BRGYAR 'GYUR TE, BYANG CHUB

SEMS DPA' DE DAG DE BZHIN GSHEGS PA YON TAN GYI RGYAL PO SPOBS PA
CAN DES BLA NA MED PA YANG DAG PAR RDZOGS PA'I BYANG CHUB TU LUNG
BSTAN PAR 'GYUR RO, ,


@355B KUN DGA' BO, DE BZHIN GSHEGS PA YON TAN GYI RGYAL PO SPOBS
PA CAN DE'I SANGS RGYAS KYI ZHING YANG 'BYOR ZHING RGYAS LA, BDE
BA DANG, LO LEGS PA DANG, MI DANG, SKYE BO

MA 'PHOS GANG BAR 'GYUR TE, DGA' LDAN GYI LHA'I LONGS SPYOD DANG
MNYAM PAR 'GYUR RO, ,SANGS RGYAS KYI ZHING DE NA BUD MED KYI MING
TZAM YANG MED PAR 'GYUR TE, SEMS

CAN DE DAG THAMS CAD PADMA'I SNYING PO LAS RDZUS TE SKYES NAS
SKYIL MO KRUNG BCAS TE 'DUG LA GTZANG ZHING TSANGS BAR SBYOD PA
DANG, RGYAN BRGYAD PO DE DAG GIS BRGYAN PAR

'GYUR RO, ,DE NAS BYANG CHUB SEMS DPA' BUD MED 'GYUR BA DE DANG,
BUD MED LNGA BRGYA PO DE DAG BCOM LDAN 'DAS KYIS MNGON SUM DU
LUNG BSTAN PA THOS NAS DGA'

BA DANG, MCHOG TU DGA' BA DE KHO NAS TA LA BDUN SRID TZAM GYI NAM
MKHA' LA 'PHAGS NAS, DE'I MOD KHO NA LA KHYE'U LO BCU DRUG LON PA
TZAM DU SNANG BAR GYUR TO, ,DE

DAG BAR SNANG DE LAS BABS TE BCOM LDAN 'DAS LA PHYAG 'TZAL NAS,
DE BZHIN GSHEGS PAS DE DAG THAMS CAD KYI SPYI BOR PHYAG GIS BYUGS
SO, ,DE NAS DE DAG THAMS

CAD KYIS DE'I TSE GZUNGS DANG, KUN TU SNANG BA ZHES BYA BA'I TING
NGE 'DZIN THOB BO, ,DE NAS BCOM LDAN 'DAS KYIS TSE DANG LDAN PA
KUN DGA' BO LA BKA' STZAL PA, KUN DGA'


@356A *, ,BO; CHOS KYI RNAM GRANGS 'DI GZUNG LA GZHAN DAG LA'ANG
RGYAS PAR YANG DAG PAR STON CIG, GSOL PA, BCOM LDAN 'DAS, CHOS
KYI

RNAM GRANGS 'DI'I MING CI LAGS, 'DI JI LTAR GZUNG BAR BGYI, BCOM
LDAN 'DAS KYIS BKA' STZAL PA, KUN DGA' BO, DE'I PHYIR CHOS KYI
RNAM GRANGS 'DI KHYOD

KYIS SPOBS PA BKOD PA'I RGYAN CES BYA BAR ZUNGS SHIG ,BUD MED
'GYUR BA LUNG BSTAN PA ZHES BYA BAR YANG ZUNGS SHIG ,BCOM LDAN
'DAS KYIS DE SKAD CES BKA'

STZAL NAS, BYANG CHUB SEMS DPA' SEMS DPA' CHEN PO BUD MED 'GYUR
BA 'KHOR DANG BCAS PA DANG, TSE DANG LDAN PA KUN DGA' BO DANG,
NYAN THOS CHEN PO DE

DAG DANG, BYANG CHUB SEMS DPA' DE DAG DANG, LHA DANG, KLU DANG,
LHA MA YIN DANG, DRI ZAR BCAS PA'I 'JIG RTEN YI RANGS TE, BCOM
LDAN 'DAS KYIS GSUNGS

PA LA MNGON PAR BSTOD DO, ,'PHAGS PA BUD MED 'GYUR BA LUNG BSTAN
PA ZHES BYA BA THEG PA CHEN PO'I MDO RDZOGS SO,, ,,RGYA GAR GYI
MKHAN PO

PRA DZNY'A WARMA DANG, SH'I LENDRA PO DHI DANG, ZHUS CHEN GYI LO
TZ'A BA BANDE YE SHES SDE LA SOGS PAS BSGYUR CING ZHUS TE GTAN LA
PHAB PA,, 
