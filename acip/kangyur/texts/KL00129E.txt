@275B ,,RGYA GAR SKAD DU, A'ARYA PRA SH'ANA TA BI NA
SHTZA YA PR'A TI H'ARYA N'A MA SA M'A DHI MA H'A Y'A NA S'U TRA,
BOD SKAD DU, 'PHAGS PA RAB TU ZHI BA RNAM PAR NGES PA'I CHO

'PHRUL GYI TING NGE 'DZIN ZHES BYA BA THEG PA CHEN PO'I MDO, BAM
PO DANG PO, SANGS RGYAS DANG BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS THOS

PA DUS GCIG NA, BCOM LDAN 'DAS RGYAL PO'I KHAB NA BYA RGOD KYI
PHUNG PO'I RI LA DGE SLONG STONG NYIS BRGYA LNGA BCU'I DGE SLONG
GI DGE 'DUN CHEN PO DANG, SANGS RGYAS KYI ZHING BYE BA

PHRAG BCU'I RDUL PHRA RAB KYI RDUL SNYED KYI BYANG CHUB SEMS DPA'
DANG THABS GCIG TU BZHUGS PA LA 'DI LTA STE, BYANG CHUB SEMS DPA'
'JAM DPAL GZHON NUR GYUR BA DANG ,

SPYAN RAS GZIGS DBANG PHYUG DANG, SMAN GYI RGYAL PO DANG, SMAN
YANG DAG BYUNG DANG, SMAN MNGON BSGRAGS DBYANGS RGYAL PO DANG,
LAG NA PADMA DANG, NYI MA'I 'OD DANG, RDUL

MED RNAM PAR GNON DANG, NGAN SONG SPONG DANG, YE SHES BLA MA'I YE
SHES LDAN DANG, RIN CHEN BLA MA'I YE SHES LDAN DANG, SEMS CAN GYI
SKAD SHES PA'I YE SHES LDAN DANG,


@276A *, ,ME TOG BLA MA'I YE SHES LDAN DANG, ZLA BA'I BLA MA'I YE
SHES LDAN DANG, DRI MA MED PA'I BLA MA'I YE SHES LDAN DANG, RDO
RJE BLA MA'I YE SHES LDAN DANG,

RDUL MED BLA MA'I YE SHES LDAN DANG, RNAM PAR SNANG BYED BLA MA'I
YE SHES LDAN DANG, SKAR MA'I RGYAL MTSAN DANG, RIN PO CHE'I RGYAL
MTSAN DANG, LHUN PO'I RGYAL MTSAN DANG,

CHAGS MED RGYAL MTSAN DANG, ME TOG RGYAL MTSAN DANG, DRI MA MED
PA'I RGYAL MTSAN DANG, NYI MA'I RGYAL MTSAN DANG, MDZES PA'I
RGYAL MTSAN DANG, RDUL BRAL RGYAL MTSAN

DANG, RNAM PAR SNANG BYED RGYAL MTSAN DANG, SA'I GZI BRJID DANG,
RIN CHEN GZI BRJID DANG, BLO GROS CHEN PO'I GZI BRJID DANG, YE
SHES RDO RJE'I GZI BRJID DANG, DRI MA

MED PA'I GZI RDZID DANG, NYI MA'I GZI BRJID DANG, BSOD NAMS RI
BO'I GZI BRJID DANG, YE SHES SNANG BA'I GZI BRJID DANG, MTSUNGS
MED DPAL GYI GZI BRJID DANG,

SA'I SNYING PO DANG, NAM MKHA'I SNYING PO DANG, RIN PO CHE'I
SNYING PO DANG, PADMA'I SNYING PO DANG, NYI MA'I SNYING PO DANG,
YON TAN RNAM PAR DAG PA'I SNYING PO DANG, CHOS KYI PHYAG

RGYA'I SNYING PO DANG, RNAM PAR SNANG BYED KYI SNYING PO DANG,
LTE BA'I SNYING PO DANG, PADMA'I DPAL GYI SNYING PO DANG, NYI
MA'I MIG DANG, RNAM PAR DAG PA DRI MA MED PA'I MIG DANG, RNAM


@276B PAR SANGS PA'I MIG DANG, CHAGS PA MED PA'I MIG DANG, KUN TU
LTA BA'I MIG DANG, SHIN TU RNO BA'I MIG DANG, RDO RJE'I MIG DANG,
RIN PO CHE'I MIG DANG, NAM MKHA'I MIG DANG,

KUN NAS MIG DANG, LHA'I COD PAN DANG, CHOS KYI DBYINGS SNANG BA'I
NOR BU'I COD PAN DANG, BYANG CHUB KYI SNYING PO'I CONG PAN DANG,
RNAM PAR SNANG BYED COD PAN DANG, SANGS RGYAS

THAMS CAD BYUNG BA'I SNYING PO'I COD PAN DANG, 'JIG RTEN GYI
KHAMS THAMS CAD LAS MNGON PAR 'PHAGS PA'I COD PAN DANG, DUS THAMS
CAD DU MNGON PAR 'PHAGS PA'I COD

PAN DANG, KUN TU RNAM PAR SNANG BYED COD PAN DANG, ZIL GYIS MI
NON PA'I COD PAN DANG, CHOS THAMS CAD KYI SNYING PO DE BZHIN
GSHEGS PA'I SENG GE'I KHRI 'DZIN PA'I COD PAN

DANG, KUN NAS CHOS KYI DBYINGS NAM MKHA' SNANG BA'I COD PAN DANG,
TSANGS PA'I DBANG PO'I GTZUG PHUD DANG, KLU'I DBANG PO'I GTZUG
PHUD DANG, SANGS RGYAS 'PHRUL BA THAMS

CAD SNANG BA'I GTZUG PHUD DANG, BYANG CHUB KYI SNYING PO'I GTZUG
PHUD DANG, SMON LAM RGYA MTSO THAMS CAD KYI DBYANGS NOR BU RIN
CHEN RGYAL PO'I GTZUG PHUD DANG, DUS GSUM THAMS

CAD KUN NAS DBYANGS KYI GTZUG PHUD DANG, DE BZHIN GSHEGS PA THAMS
CAD RNAM PAR 'PHRUL PA'I SNANG BA'I RGYAL MTSAN NOR BU'I RGYAL PO
NOR BU RIN PO CHE'I DRA BAS BRES PA'I


@277A *, ,GTZUG PHUD DANG, DE BZHIN GSHEGS PA THAMS CAD KYI CHOS
KYI 'KHOR LO DBYANGS KYI GTZUG PHUD DANG, DE BZHIN GSHEGS PA
THAMS CAD KYI 'OD KYI

DKYIL 'KHOR RAB TU GTONG BA NOR BU RIN PO CHE MNGON PAR BSGRAGS
PA'I GTZUG PHUD DANG, NAM MKHA'I DBYINGS THAMS CAD DBYER MED PA
RNAM PAR SHES PA'I NOR BU RIN PO

CHES BRGYAN PA'I GTZUG PUD DANG, 'OD CHEN DANG, DRI MA MED PA'I
'OD DANG, RIN PO CHE'I 'OD DANG, RDUL DANG BRAL PA'I 'OD DANG,
SNANG BA'I 'OD DANG, CHOS KYI 'OD DANG, ZHI

BA'I 'OD DANG, NYI MA'I 'OD DANG, RNAM PAR 'PHRUL PA'I 'OD DANG,
LHA'I 'OD DANG, BSOD NAMS 'OD DANG, BSOD NAMS KYI TOG DANG, YE
SHES KYI RTOG DANG, CHOS KYI TOG

DANG, MNGON PAR SHES PA'I TOG DANG, 'OD KYI TOG DANG, ME TOG GI
RTOG DANG, NOR BU'I TOG DANG, SANGS RGYAS KYI TOG DANG, TSANGS
PA'I TOG DANG, KUN NAS SNANG BA'I TOG

DANG, TSANGS PA'I DBYANGS DANG, SA'I SGRA DBYANGS DANG, RGYA MTSO
DBYANGS DANG, 'JIG RTEN DBANG PO'I DBYANGS DANG, RI DBANG RGYAL
PO RDOB PA'I DBYANGS DANG, CHOS KYI DBYINGS

THAMS CAD RGYAS PAR 'GENGS PA'I DBYANGS DANG, CHOS RGYA MTSO
THAMS CAD BSGRAGS PA'I DBYANGS DANG, RGYA MTSO'I DKYIL 'KHOR
THAMS CAD RAB TU KLONGS PA'I DBYANGS DANG,


@277B SNYING RJE CHEN PO'I TSUL GYI 'BRUG SGRA BSGRAGS PA'I
DBYANGS DANG, 'GRO BA SDUG BSNGAL BA THAMS CAD DBUGS 'BYIN PA'I
DBYANGS DANG, CHOS 'PHAGS DANG, KHYAD PAR 'PHAGS DANG,

YE SHES 'PHAGS DANG, BSOD NAMS RI RAB 'PHAGS DANG, YON TAN BSOD
NAMS 'PHAGS DANG, GRAGS PA 'PHAGS DANG, KUN NAS SNANG BA 'PHAGS
DANG, BYAMS PA CHEN PO

'PHAGS DANG, YE SHES 'BYUNG BA 'PHAGS DANG, DE BZHIN GSHEGS PA'I
RUS RIGS 'PHAGS DANG, SNANG BA'I DPAL DANG, MCHOG GI DPAL DANG,
YANG DAG 'PHAGS

PA'I DPAL DANG, RNAM PAR SNANG BYED DPAL DANG, ZLA BA'I DPAL
DANG, TSOGS KYI DPAL DANG, NAM MKHA'I DPAL DANG, RIN PO CHE'I
DPAL DANG, RTOG GI DPAL DANG, YE

SHES DPAL DANG, S'A LA'I DBANG PO'I RGYAL PO DANG, 'GRO BA'I
DBANG PO'I RGYAL PO DANG, TSANGS PA'I DBANG PO'I RGYAL PO DANG,
RI'I DBANG PO'I RGYAL PO DANG, MI G-YO BA'I DBANG

PO'I RGYAL PO DANG, KHYU MCHOG GI DBANG PO'I RGYAL PO DANG, BLO
MCHOG GI DBANG PO'I RGYAL PO DANG, RAB TU ZHI BA'I NGA RO DANG,
CHAGS MED NGA RO DANG, SA DBYANGS NGA RO DANG, RGYA MTSO 'BRUG
BSGRAGS NGA RO DANG, SNGON GYI

SMON LAM GYIS BSKUL BA'I NGA RO DANG, RGYA MTSO'I DKYIL 'KHOR
SGRA'I NGA RO DANG, YE SHES LHUN PO'I DANG, NAM MKHA'I BLO DANG,
DRI MA MED PA'I BLO DANG, CHAGS PA MED PA'I BLO


@278A *, ,DANG, RNAM PAR SANGS PA'I BLO DANG, DUS GSUM SNANG BA'I
BLO DANG, RLABS PO CHE'I BLO DANG, RIN PO CHE'I BLO DANG, YANGS
PA'I BLO DANG, KUN TU LTA BA'I

BLO DANG, BYANG CHUB SEMS DPA' SEMS DPA' CHEN PO CHOS KYI DBYINGS
KYI TSUL SNANG BA'I BLO DANG, DE DAG LA SOGS PA SANGS RGYAS KYI
ZHING BYE BA PHRAG BCU'I RDUL PHRA RAB KYI RDUL SNYED KYI BYANG

CHUB SEMS DPA' SEMS DPA' CHEN PO THAMS CAD KYANG PHYIR MI LDOG PA
NAM MKHA'I DBYINGS LTAR TSAD MED PA'I CHOS DANG LDAN PA, CHOS KYI
DBYINGS SGRIB PA MED PA MNYAM

PAR GNAS PA DANG LDAN PA, YANG DAG PA'I MTHA' DANG CHOS KYI
DBYINGS MNYAM PA NYID DANG LDAN PA, LAS LAS KUN TU 'BYUNG BA'I
RNAM PAR SMIN PA JI LTA BA BZHIN DU MOS PA ,

RGYU LAS KUN TU 'BYUNG BA'I 'BRAS BU JI LTA BA BZHIN DU MOS PA,
RGYA'I 'BUR 'BYUNG BA LTA BU'I CHOS THAMS CAD MNYAM PA NYID DU
SHES PA DANG LDAN PA, MIG YOR DANG GZUGS

BRNYAN LTAR SNANG BA'I CHOS MNYAM PA NYID DANG LDAN PA, SGRA SKAD
RNAM PAR RIG PA, BRAG CA DANG MTSUNGS PA'I CHOS THAMS CAD DANG
LDAN PA SHA STAG GO ,THAMS CAD KYANG

RNAM PAR THAR PA BSAM GYIS MI KHYAB PA'I TING NGE 'DZIN THOB PA,
DPA' BAR 'GRO BA'I TING NGE 'DZIN THOB PA, SANGS RGYAS KYI SKU'I
KHA DOG MTHA' YAS PA, YONGS SU GRUB PA


@278B SGRUB PA'I GZUNGS LA RAB TU GNAS PA, SKRA TZAM GYI KHYON
GCIG LA SANGS RGYAS KYI ZHING THAMS CAD KUN TU STON PA LA MKHAS
PA, SKRA TZAM GYI KHYON GCIG LA 'CHI 'PHO DANG, SKYE BA DANG,

TSE DANG, MNGON PAR 'BYUNG BA DANG, DKA' BA SPYOD PA STON PA
DANG, BYANG CHUB KYI SNYING POR 'GRO BA DANG, MNGON PAR RDZOGS
PAR BYANG CHUB PA DANG, CHOS KYI 'KHOR LO RAB TU SKOR

BA DANG, YONGS SU MYA NGAN LAS 'DAS PA CHEN PO KUN TU STON PA,
PHYOGS BCU'I 'JIG RTEN GYI KHAMS THAMS CAD SKYIL MO KRUNG GCIG
GIS RGYAS PAR 'GENGS PA'I YE SHES DANG,

LDAN PA, ZHING THAMS CAD KYI RGYAN ZHING GCIG TU KUN TU STON PA'I
YE SHES DANG LDAN PA, ,ZHING GCIG GI RGYAN BKOD PA ZHING THAMS
CAD DU STON PA DANG LDAN PA, PHYOGS BCU'I 'JIG RTEN GYI KHAMS
THAMS CAD KYI

DE BZHIN GSHEGS PA THAMS CAD KYI 'KHOR DE BZHIN GSHEGS PA GCIG GI
'KHOR DU STON PA, DE BZHIN GSHEGS PA GCIG GI 'KHOR DE BZHIN
GSHEGS PA THAMS CAD KYI 'KHOR DU STON

PA; CHOS THAMS CAD MTHA' DANG DBUS MED PAR STON PA LA MKHAS PA,
CHOS THAMS CAD MTHA' YAS PA'I MTHAR GYUR PA, MTHA' DANG DBUS MED
PA SGYU MA'I DRA BA LTA BUR RAB TU

STON PA, BSKAL PA MTHA' YAS MU MED PAR SEMS CAN THAMS CAD THA DAD
PA MED PAR KUN TU STON PA, SEMS CAN THAMS CAD KYI LUS RANG GI LUS
SU BYIN GYIS RLOB PA'I MOS PA'


@279A *, ,'JUG PA LA MKHAS PA, SANGS RGYAS THAMS CAD KYI SKU SKU
GCIG TU MOS PA 'JUG PA LA MKHAS PA, SANGS RGYAS GCIG GI SKU SANGS
RGYAS MA LUS PA THAMS

CAD KYI SKUR 'JUG PAR SEMS CAN GZHAN LA KUN TU STON PAR MKHAS PA,
PHYOGS BCU'I 'JIG RTEN GYI KHAMS THAMS CAD RANG GI LUS KUN TU
STON PA LA MKHAS PA, DUS GSUM

THAMS CAD CHOS KYI SKU GCIG GIS KHYAB PAR SEMS CAN LA KUN TU STON
PA, LUS GCIG GI TING NGE 'DZIN LA SNYOMS PAR ZHUGS LA LUS MTHA'
YAS PA LAS LDANG BAR SEMS CAN

LA KUN TU STON PA, LUS GCIG GIS MNGON PAR RDZOGS PAR BYANG CHUB
LA SEMS CAN THAMS CAD SNYED KYI LUS KUN TU STON PA, SEMS CAN
THAMS CAD KYI LUS SEMS CAN

GCIG GI LUS SU KUN TU STON PA, SEMS CAN GCIG GI LUS SEMS CAN
THAMS CAD KYI LUS SU KUN TU STON PA, SEMS CAN GYI LUS CHOS KYI
SKUR KUN TU STON PA, CHOS KYI

SKU SEMS CAN GYI LUS SU STON PA, BYANG CHUB SEMS DPA' THAMS CAD
KYI SMON LAM RANG GI SMON LAM DU BYIN GYIS RLOB PA LA MKHAS PA,
BYANG CHUB SEMS DPA' RNAMS LA

SANGS RGYAS THAMS CAD MNGON PAR RDZOGS PAR BYANG CHUB PA DANG,
SMON LAM DANG, STOBS DANG, MNGON PAR RDZOGS PAR BYANG CHUB PA KUN
TU STON PA, YONGS SU SMIN PA'I


@279B SEMS CAN LA 'DUL BA JI LTA BU BZHIN DU BLA NA MED PA YANG
DAG PAR RDZOGS PA'I BYANG CHUB KUN TU STON PA, BSKAL PA BGRANGS
PA THAMS CAD DU SMON LAM GYI RGYUN MI GCOD PA, RNAM PAR SHES

PA'I LUS LAS BSKYOD NAS YE SHES KYI SKU LA 'JOG PAR DBANG BYED
PAR SEMS CAN GYI TSOGS THAMS CAD LA KUN TU STON PA, RANG GI LUS
KYI RGYUN BCAD NAS SEMS CAN

GYI TSOGS GZHAN GYI SMON LAM YONGS SU RDZOGS PAR BYED PAR KUN TU
STON PA, SEMS CAN THAMS CAD YONGS SU SMIN PAR BYED PA'I SMON LAM
LA 'JUG PA, 'JIG RTEN GYI KHAMS

GCIG NA BSKAL PA BGRANGS PA THAMS CAD DU BYANG CHUB SEMS DPA'I
SPYOD PA RGYUN MI GCOD PA MNGON PAR RDZOGS PAR BYANG CHUB PAR
SMON LAM BTAB PA'I STOBS KYIS SKRA TZAM GYI KHYON

GCIG LA SANGS RGYAS KYI ZHING THAMS CAD RGYAS PAR 'GENGS PA'I
'JIG RTEN GYI KHAMS BRJOD DU MED PA KUN TU STON PA, 'JIG RTEN GYI
KHAMS GCIG TU LUS DU MA KUN TU STON PA, CHOS KYI

TSIG GCIG BRJOD PAS CHOS KYI DBYINGS MA LUS PAR RGYAS PAR 'GENGS
PA'I CHOS KYI SPRIN CHEN PO LAS BYUNG BA'I BDUD RTZI'I KHU BA'I
CHAR BA 'BEBS LA, RIG PA DANG RNAM PAR GROL BA'I GLOG

PHYUNG ZHING YANG DAG PA DE KHO NA'I 'BRUG BSGRAGS PAS SEMS CAN
GYI KHAMS THAMS CAD TSIM PAR BYED CING SMON LAM CHEN PO YONGS SU
RDZOGS PAR BYED PAR KUN TU STON PA,


@280A *, ,BSAM GTAN DANG, RNAM PAR THAR PA DANG, MNGON PAR SHES
PA DANG, RIG PA DANG YE SHES LA 'JUG PAR SPYOD YUL BA, SEMS
BSKYED PA GCIG GIS

PHYOGS BCU'I 'JIG RTEN GYI KHAMS RAB 'BYAMS THAMS CAD DU 'GRO
BA'I SKYE BA THAMS CAD DU SKYES PA'I SEMS CAN THAMS CAD KYI LUS
KUN TU STON PA, RANG GI SEMS SHES PA DANG GZHAN GYI SEMS

SHES PA CHAGS PA MED PAS, SEMS CAN GCIG DANG SEMS CAN THAMS CAD
KYI SEMS KYI SPYOD PA DANG G-YO BA SHES PA LA MKHAS PA, DE BZHIN
GSHEGS PA'I STOBS BCU LA SKAD CIG

GCIG GIS 'JUG PA'I YE SHES LA MKHAS PA, DUS GSUM DU GTOGS PA
THAMS CAD KYI GRANGS LA CHAGS PA MED PA'I YE SHES LA 'JUG PA,
SEMS CAN GZHAN GYI RGYUD LA

YANG DAG PAR THOB PAR BYED PA'I YE SHES LA MKHAS PA, SEMS KYI
SKAD CIG SEMS KYI SKAD CIG LA PHYOGS BCU'I 'JIG RTEN GYI KHAMS
RAB 'BYAMS THAMS CAD DU SEMS

CAN THAMS CAD LA MNGON PAR RDZOGS PAR BYANG CHUB PA KUN TU STON
PA LA MKHAS PA, SEMS CAN GCIG GI 'DU SHES KYIS SEMS CAN MA LUS PA
THAMS CAD KYI LAS KYI BYA BA LA

MNGON SUM DU 'JUG PA'I YE SHES LA MKHAS PA, SEMS CAN GCIG GI SGRA
SKAD KYIS SEMS CAN THAMS CAD KYI SKAD LA 'JUG PAR STON PA'I YE
SHES LA MKHAS PA, LUS


@280B GCIG LA DMIGS LA SEMS CAN THAMS CAD KYI LUS LA DMIGS PAR
KUN TU STON PA LA MKHAS PA, DE BZHIN GSHEGS PA GCIG GI 'KHOR GYI
DKYIL 'KHOR DU 'JUG LA DE BZHIN

GSHEGS PA THAMS CAD KYI 'KHOR GYI DKYIL 'KHOR NA CHOS STON PA KUN
TU 'DZIN PA LA MKHAS PA SHA STAG GO ,THAMS CAD KYANG GZUNGS THAMS
CAD THOB PA, SHIN TU RNAM PAR

NGES PA'I SPOBS PA STON CING SEMS CAN GYI KHAMS THAMS CAD KYI
DBANG PO 'DZIN PAR 'JUG PA LA MKHAS PA, SEMS CAN GCIG GI SEMS LA
DMIGS PAS BRJOD DU MED PA'I

RGYUD DU BYANG CHUB RNAM PAR 'TSANG RGYA ZHING SEMS CAN THAMS CAD
KYI SEMS LA 'JUG PA'I YE SHES LA MKHAS PA, SKAD CIG GIS 'JIG RTEN
GYI KHAMS THAMS CAD DU GO BAR BYED

CING SEMS CAN THAMS CAD KYI BSAM PA'I RIM PA SHES LA SEMS CAN
GZHAN GYI RGYUD LA YANG DAG PAR THOB PAR BYED PA'I YE SHES LA
MKHAS PA, SNGON GYI MTHA'I MU'I BSKAL PA

MTHA' YAS PA'I 'GRO BA THAMS CAD KYI SEMS BSAM GYIS MI KHYAB PA
RJES SU DRAN PA LA 'JUG PAS LAS DANG, BYA BA DANG, 'BRAS BU RNAM
PAR SMIN PA JI LTA BA BZHIN DU MNGON SUM DU

SEMS CAN LA STON CING SEMS CAN LA SHES PAR BYED PA LA MKHAS PA,
'JIG RTEN GYI KHAMS THAMS CAD BRGYAN PA LA MKHAS PA, 'JIG RTEN
GYI KHAMS THAMS CAD KUN TU 'JUG


@281A *, ,PA LA MKHAS PA, SANGS RGYAS DANG BYANG CHUB SEMS DPA'
THAMS CAD KYI SMON LAM DANG BDAG GI SPYOD PA DANG SMON LAM YANG
DAG PAR SKYED CING CHOS KYI

SNANG BA RAB TU GTONG BA LA MKHAS PA, RDUL PHRA RAB KYI RDUL GCIG
LA BSKAL PA DANG 'JIG RTEN GYI KHAMS BRJOD DU MED PA LA 'JUG PA
LA MKHAS PA, RDUL PHRA RAB KYI RDUL

GCIG LA 'JIG RTEN GYI KHAMS THAMS CAD KYI TSAD TZAM GYIS SANGS
RGYAS KYI ZHING GCIG KUN TU STON PA LA MKHAS PA, MTSO CHEN PO
RGYA MTSO'I CHU'I PHUNG PO THAMS CAD SPU'I KHUNG

BU GCIG TU BCUG STE, CHOS KYI DBYINGS KYI TSAD TZAM GYI 'JIG RTEN
GYI KHAMS THAMS CAD DU 'GRO'ANG SEMS CAN RNAMS LA GNOD PA MED PA
LA MKHAS PA, 'JIG RTEN GYI KHAMS

BRJOD DU MED PA RANG GI LUS SU 'JUG CING SEMS CAN GYI BYA BA
THAMS CAD KUN TU STON PA LA MKHAS PA, KHOR YUG DANG, KHOR YUG
CHEN PO DANG, RI CHEN PO GZHAN GRANGS

MED CING BSAM GYIS MI KHYAB LA MTSUNGS PA MED CING GZHAL DU MED
DE, TSAD MED LA BRJOD DU MED PA'I YANG BRJOD DU MED PA DAG SPU'I
KHUNG BU GCIG TU BCUG STE, CHOS KYI

DBYINGS KYI TSAD TZAM GYIS 'JIG RTEN GYI KHAMS THAMS CAD DU
'GRO'ANG SEMS CAN RNAMS SKRAG PAR MI 'GYUR BA LA MKHAS PA, BSKAL
PA BRJOD DU MED PA'I YANG BRJOD DU


@281B MED PA BSKAL PA GCIG TU BYIN GYIS RLOB CING, BSKAL PA GCIG
KYANG 'JIG PA DANG 'CHAGS PA'I BSKAL PA BRJOD DU MED PA'I YANG
BRJOD DU MED PAR KUN TU STON PA LA MKHAS PA,

'DUL BA JI LTA BA BZHIN DU SEMS CAN THAMS CAD LA 'JIG RTEN GYI
KHAMS THAMS CAD CHUS 'JIG PA DANG, MES 'JIG PA DANG, RLUNG GIS
'JIG PAR KUN TU STON PA LA MKHAS PA,

'JIG RTEN GYI KHAMS GRANGS MED BSAM GYIS MI KHYAB PA RKANG PA'I
MTHE BOS MNAN KYANG SEMS CAN LA GNOD PA MED PAR MKHAS PA SHA STAG
GO ,THAMS CAD KYANG CHOS KYI SPRIN GYIS

THOB PA PHYOGS BCU'I 'JIG RTEN GYI KHAMS THAMS CAD KYI SEMS CAN
RNAMS LA 'DUL BA JI LTA BA BZHIN DU 'TSE BA DANG BCAS PA DANG,
GNOD PA DANG BCAS PA DANG, MU GE'I MYA NGAN

CHEN PO BYIN GYIS RLOB PA KUN TU STON PA LA MKHAS PA, SEMS CAN
GZHAN LA RNAM PAR 'TSE BA MED PA MNGON PAR SHES PA SANGS RGYAS MI
BZHUGS PA'I 'JIG RTEN GYI KHAMS SU SANGS

RGYAS 'BYUNG BAR KUN TU STON PA SHA STAG STE, BZANG SKYONG LA
SOGS PA BYANG CHUB SEMS DPA' LNGA BRGYA THAMS CAD KYANG PHYIR MI
LDOG PA SHA STAG GO ,YANG DE'I TSE YANGS PA CAN GYI GRONG KHYER

CHEN PO NAS LI TZTSA B'I GZHON NU DKON MCHOG 'BYUNG GNAS ZHES BYA
BA LI TZTSA B'I GZHON NU NYI KHRI CHIG STONG GIS YONGS SU BSKOR
TE MDUN DU BDAR NAS LHAN CIG TU BYA RGOD KYI PHUNG PO'I RIG


@282A *, ,LA BA DER SONG STE PHYIN PA DANG, BCOM LDAN 'DAS KYI
ZHABS LA MGO POS PHYAG BTZAL TE, G-YAS PHYOGS LOGS SU 'DUG NAS
THAMS CAD KYANG MIG MI

'DZUM PAR BCOM LDAN 'DAS LA BLTA ZHING 'KHOD PAR GYUR TO, ,GA
Y'A'I GRONG KHYER CHEN PO NAS KHYIM BDAG SNGO SANGS CAN ZHES BYA
BA DGE BSNYEN LNGA BRGYAS YONGS SU BSKOR TE

MDUN DU BDAR NAS BCOM LDAN 'DAS GA LA BA DER SONG STE PHYIN NAS,
BCOM LDAN 'DAS KYI ZHABS LA MGO BOS PHYAG BTZAL TE MIG MI 'DZUM
PAR BCOM LDAN 'DAS LA

BLTA ZHING PHYOGS GCIG TU 'DUG GO ,KHYIM BDAG BZANG SKYONG YANG
KHYIM BDAG LNGA STONG GIS YONGS SU BSKOR TE MDUN DU BDAR NAS BCOM
LDAN 'DAS GA LA BA DER SONG STE

PHYIN NAS, BCOM LDAN 'DAS KYI ZHABS LA MGO BOS PHYAG BTZAL TE
PHYOGS GCIG TU 'DUG NAS THAMS CAD KYANG MIG MI 'DZUM PAR BCOM
LDAN 'DAS LA BLTA ZHING 'KHOD

PAR GYUR TO, ,KHYIM BDAG LEGS SBYIN YANG KHYIM BDAG LNGA STONG
GIS YONGS SU BSKOR NAS BCOM LDAN 'DAS GA LA BA DER SONG STE PHYIN
NAS, BCOM LDAN 'DAS KYI ZHABS

LA MGO BOS PHYAG BTZAL TE, PHYOGS GCIG TU 'DUG NAS THAMS CAD MIG
MI 'DZUM PAR BCOM LDAN 'DAS LA BLTA ZHING 'KHOD PAR GYUR TO,
,KHYIM BDAG DED DPON BZANG


@282B PO'ANG G-YOG MANG PO DANG BCOM LDAN 'DAS GA LA BA DER SONG
STE PHYIN NAS, BCOM LDAN 'DAS KYI ZHABS LA MGO POS PHYAG BTZAL TE
PHYOGS GCIG TU 'DUG NAS, BCOM LDAN 'DAS

LA MIG MI 'DZUM PAR BLTA ZHING 'DUG GO ,TZAM PA'I GRONG KHYER
CHEN PO NAS KYANG TSONG DPON GYI BU LAG BZANG TSONG DPON GYI BU
BRGYAD KHRI BZHI STONG GIS YONGS SU BSKOR TE MDUN DU BDAR

NAS BCOM LDAN 'DAS GA BA DER SONG STE PHYIN NAS, BCOM LDAN 'DAS
KYI ZHABS LA MGO BOS PHYAG BTZAL TE PHYOGS GCIG TU 'DUG NAS BCOM
LDAN 'DAS LA MIG MI 'DZUM PAR

BLTA ZHING 'DUG GO ,BRAM ZE'I KHYE'U MES BYIN YANG BRAM ZE'I
KHYE'U LNGA BRGYAS YONGS SU BSKOR TE MDUN DU BDAR NAS BCOM LDAN
'DAS GA LA BA DER SONG STE PHYIN PA DANG, BCOM

LDAN 'DAS KYI ZHABS LA MGO BOS PHYAG BTZAL TE PHYOGS GCIG TU 'DUG
NAS THAMS CAD KYANG BCOM LDAN 'DAS LA MIG MI 'DZUM PAR BLTA ZHING
'KHOD PAR GYUR TO, ,BRAM ZE'I

KHYE'U DGA' BA'I ZLA BA'ANG G-YOG BRAM ZE'I KHYE'U LNGA BRGYA
DANG BCOM LDAN 'DAS GA LA BA DER SONG STE PHYIN PA DANG, BCOM
LDAN 'DAS KYI ZHABS LA MGO BOS PHYAG BTZAL TE

PHYOGS GCIG TU 'DUG NAS BCOM LDAN 'DAS LA MIG MI 'DZUM PAR BLTA
ZHING 'DUG GO ,LUS 'PHAGS MO'I BU YUL MA GA DHA'I RGYAL PO MA
SKYES DGRA'ANG SROG CHAGS LNGA


@283A *, ,STONG GIS YONGS SU BSKOR TE MDUN DU BDAR NAS GLANG PO'I
DBANG PO NOR SKYONG LA ZHON TE BCOM LDAN 'DAS GA LA BA DER SONG
NAS DE BZHON DU RUNG BA'I

SA JI TZAM PA DE TZAM DU NOR SKYONG LA ZHON TE, KHANG BU BRTZEGS
MAR SONG NAS BZHON PA LAS BABS TE RKANG GIS BYA RGOD KYI PHUNG
PO'I RI LA 'DZEGS NAS, BCOM LDAN 'DAS GA

LA BA DER SONG STE PHYIN PA DANG, BCOM LDAN 'DAS KYI ZHABS LA MGO
BOS PHYAG BTZAL TE, SROG CHAGS LNGA STONG DANG LHAN CIG TU PHYOGS
GCIG TU 'DUG NAS BCOM LDAN

'DAS LA MIG MI 'DZUM PAR BLTA ZHING 'DUG GO ,GRONG KHYER CHEN PO
W'A RA nA S'I NAS TSONG DPON GYI BU YUL 'KHOR BZANG PO ZHES BYA
BA'ANG TSONG DPON GYI BU LNGA BRGYAS YONGS

SU BSKOR TE MDUN DU BDAR NAS BCOM LDAN 'DAS GA LA BA DER SONG STE
PHYIN PA DANG, BCOM LDAN 'DAS KYI ZHABS LA MGO BOS PHYAG BTZAL TE
PHYOGS GCIG TU 'DUG NAS

BCOM LDAN 'DAS LA MIG MI 'DZUM PAR BLTA ZHING 'DUG GO ,LHA'I
DBANG PO BRGYA BYIN DANG, MI MJED KYI BDAG PO TSANGS PA DANG,
'JIG RTEN SKYONG BA BZHI DANG, LHA'I BU

DBANG PHYUG CHEN PO DANG, LHA'I BU ZLA BA DANG, LHA'I BU SHIN TU
RNAM PAR GNON SEMS DANG, LHA'I BU MTSAN BZANG DANG, LHA'I BU
GZHAN YANG BSAM GYIS MI KHYAB, MTSUNGS


@283B PA MED, GZHAL DU MED, DPAG TU MED, TSAD MED PA DAG LHA'I BU
RE RE LA'ANG G-YOG LHA'I BU BYE BA KHRAG KHRIG PHRAG BRGYA STONG
DANG BCOM LDAN 'DAS GA LA BA DER SONG STE LHAGS NAS

LHA'I BU RE RES KYANG BCOM LDAN 'DAS LA TSUL DANG MTHUN PA'I
MCHOD PA BSAM GYIS MI KHYAB PA BYAS TE, PHYOGS GCIG TU 'DUG NAS
THAMS CAD KYANG BCOM LDAN 'DAS LA MIG

MI 'DZUM PAR BLTA ZHING 'KHOD PAR GYUR TO, ,YANG DE'I TSE BCOM
LDAN 'DAS SPU'I KHUNG BU RE RE DANG, DPE BYAD BZANG PO DANG,
MTSAN RE RE NAS KYANG SANGS RGYAS KYI ZHING BCU'I RDUL

PHRA RAB KYI RDUL SNYED KYI 'OD PHYUNG STE, 'OD ZER DE RE RES
KYANG PHYAGS BCU'I PHYOGS RE RER SANGS RGYAS KYI ZHING BYE BA
PHRAG BCU'I RDUL PHRA RAB KYI RDUL SNYED KYI 'JIG RTEN GYI KHAMS

SNANG BA CHEN POS KHYAB PAR BYAS SO, ,'JIG RTEN GYI KHAMS RE RE
NAS KYANG BYANG CHUB SEMS DPA' BYE BA KHRAG KHRIG BRGYA STONG
GRANGS MED PA 'ONGS TE, BYANG CHUB SEMS DPA' RE

RE'ANG RIN PO CHE'I KHANG PA BRTZEGS PA CHEN PO NANG RGYA RA DPAG
TSAD BYE BA BRGYA STONG YOD PA, RIN PO CHE'I KHA KHYER GYIS BSKOR
BA'I NOR BU DANG, MU TIG DANG, RIN PO CHE'I LNGA LDIS MDZES

PAR BYAS PA, RGYAL MTSAN DANG, BA DAN BSGRENG PA'I NANG NA GNAS
SHING LHA'I BU MO BYE BA KHRAG KHRIG BRGYA STONG GRANGS MED BSAM
GYIS MI KHYAB PAS YONGS SU BSKOR NAS BCOM LDAN


@284A *, ,'DAS GA LA BA DER SONG STE PHYIN NAS, LHA'I ME TOG GI
SPRIN DANG, RIN PO CHE'I SPRIN DANG, NA BZA'I SPRIN DANG, TZANDAN
SPRUL GYI SNYING PO DANG, AA GA RU DANG,

SPOS KYI SBRIN DANG, LHA'I ROL MO DANG, PHEG RDOB DANG, GLU'I
SPRIN 'JIG RTEN GYI KHAMS KYI TSAD TZAM GTOR NAS PHYOGS GCIG TU
'KHOD DE BCOM LDAN 'DAS LA MIG MI 'DZUM

PAR BLTA ZHING 'KHOD PAR GYUR TO, ,YANG DE'I TSE NA STONG GSUM
GYI STONG CHEN PO'I 'JIG RTEN GYI KHAMS 'DI THA NA SKRA'I RTZE
MO'I CHA SHAS KYI PHYOGS TZAM YANG LHA DANG, KLU DANG, GNOD

SBYIN DANG, DRI ZA DANG, LHA MA YIN DANG, NAM MKHA' LDING DANG,
MI'AM CI DANG, LTO 'PHYE CHEN PO DANG, BRGYA BYIN DANG, TSANGS PA
DANG, 'JIG RTEN SKYONG BA DANG, MI DANG,

MI MA YIN PA DANG, BYANG CHUB SEMS DPA' RGYA CHE BA RGYA CHE BDAG
GIS MA KHEBS PAR GYUR PA MED DO, ,YANG DE'I TSE BYANG CHUB SEMS
DPA' BZANG SKYONG ZHES BYA BA BSTAN LAS

LANGS TE, BLA GOS PHRAG PA GCIG TU GZAR NAS PUS MO G-YAS PA'I LHA
NGAS LA BTZUGS NAS BCOM LDAN 'DAS GA LA BA DE LOGS SU THAL MO
SBYAR BA BTUD NAS, BCOM

LDAN 'DAS LA 'DI SKAD CES GSOL TO, ,GAL TE ZHUS NAS ZHU BA LUNG
BSTAN PA'I SLAD DU BCOM LDAN 'DAS KYIS BDAG LA SKABS PHYE NA,
BCOM LDAN 'DAS DE BZHIN GSHEGS


@284B PA DGRA BCOM PA YANG DAG PAR RDZOGS PA'I SANGS RGYAS LA
BDAG PHYOGS 'GA' ZHIG ZHU'O, ,DE SKAD CES GSOL PA DANG, BCOM LDAN
'DAS KYIS BYANG CHUB SEMS DPA' BZANG SKYONG LA

'DI SKAD CES BKA' STZAL TO, ,BZANG SKYONG, KHYOD CI DANG CI 'DOD
PA DRIS SHIG DANG, NGAS DRIS PA DE DANG DE'I LUNG BSTAN PAS KHYOD
KYI SEMS RANGS PAR BYA'O, ,DE SKAD CES BKA' STZAL

PA DANG, BCOM LDAN 'DAS LA BYANG CHUB SEMS DPA' BZANG SKYONG GIS
'DI SKAD CES GSOL TO, ,BCOM LDAN 'DAS, GNAS GANG DANG, SPYOD PA
JI LTA BU DANG, TSUL JI LTA BU DANG,

KHYAD PAR JI LTA BU DANG, DGE BA'I RTZA BA JI LTA BU DANG, BRTZON
'GRUS JI LTA BU DANG, RAB TU ZHI BA JI LTA BU DANG, YE SHES LA
MKHAS PA JI LTA BU DANG, DRAN PA JI LTA BA DANG, RTOGS PA JI

LTA BU DANG, BLO GROS JI LTA BU DANG, KHREL MCHIS PA JI LTA BU
DANG, MOS PA JI LTA BU DANG, GO CHA JI LTA BUS BYANG CHUB SEMS
DPA' SEMS DPA' CHEN PO BLA NA MED PA YANG DAG PAR RDZOGS

PA'I BYANG CHUB LAS PHYIR MI LDOG STE, BLA NA MED PA YANG DAG PAR
RDZOGS PA'I BYANG CHUB LAS MI NYAMS SHING YONGS SU MI NYAMS PA
LAGS, JI LTAR NA DE BZHIN GSHEGS PA'I

SPYOD PAS BYUNG BA LAGS, JI LTAR NA DE BZHIN GSHEGS PA'I YE SHES
LA BRTZON 'GRUS SBYANGS PA LAGS, JI LTAR NA SHES RAB CHE BA LAGS,
JI LTAR NA YE SHES CHEN PO LA MKHAS


@285A *, ,PA LAGS, JI LTAR NA TSUL KHRIMS RNAM PAR DAG PA LAGS,
JI LTAR NA JI LTAR THOS PA'I CHOS RNAMS MI BSKYUD PAS DRAN PA
DANG LDAN PA LAGS,

JI LTAR NA DGE BA'I RTZA BA JI LTAR BGYIS PA BZHIN DU SKYES PAS
TSE RABS DRAN PA LAGS, JI LTAR NA SEMS CAN GZHAN LA SKUL BAS
SNGON GYI GNAS PA LA MKHAS PA LAGS,

JI LTAR NA DBANG PO'I KHYAD PAR LA MKHAS PAS BLO DANG LDAN PA
LAGS, JI LTAR NA MTSAN DANG LDAN PA LAGS, JI LTAR NA SANGS RGYAS
LA BLTA BA DANG, CHOS NYAN PA DANG,

DGE 'DUN LA BSNYEN BKUR BGYID PA DANG MI 'BRAL BA LAGS, JI LTAR
NA 'JIG RTEN GYI KHAMS GZHAN NA BZHUGS PA'I SANGS RGYAS BCOM LDAN
'DAS RNAMS MTHONG ZHING,

'JIG RTEN GYI KHAMS MTHA' YAS MU MA MCHIS PAR DE DAG GI CHOS
KYANG THOS LA, THAMS CAD KYANG KUN TU 'DZIN, ,KUN CHUB PAR BGYID,
GZHAN LA'ANG RGYA CHER YANG DAG

PAR RAB TU STON PA LAGS, JI LTAR NA MI DGE BA'I RTZA BA THAMS CAD
SREG PAS ME LCE LTA BU LAGS, JI LTAR NA CHOS DKAR PO THAMS CAD
KHONG DU CHUD PAS ZLA BA LTA BU LAGS

JI LTAR NA MA RIG PA'I MUN PA THAMS CAD SEL BAS NYI MA LTA BU
LAGS, JI LTAR NA DGE BA'I RTZA BA THAMS CAD KYIS 'PHAGS PAS RI
BO'I DBANG PO'I RGYAL PO LTA BU LAGS,


@285B JI LTAR NA 'THAB MO LA BZOD PA MI PHYED PAS RDO RJE LTA BU
LAGS, JI LTAR NA LHUN PO BRTZEGS PA DANG MTSUNGS SHING 'DRA BAS
MI 'JIGS PA THOB PA LAGS, JI LTAR NA SPOBS PA

THOGS PA MA MCHIS PAS DBYANGS SHIN TU YONGS SU DAG PA LAGS, JI
LTAR NA TSIG THAMS CAD RAB TU DBYE BA RNAM PAR NGES PA LA MKHAS
PAS THOS PA MANG BA LAGS, JI LTAR

NA KHRO GNYER MA MCHIS LA BZHIN 'DZUM ZHING SHIN TU GSAL BA LAGS,
JI LTAR NA 'JIG RTEN GYI CHOS THAMS CAD KYIS MA GOS PA LAGS, JI
LTAR NA 'JIG RTEN GYI KHAMS

MTHA' YAS PA DBYANGS KYIS GO BAR BGYID, JI LTAR NA 'JIG RTEN GYI
KHAMS MTHA' YAS MU MA MCHIS PA SPU'I KHUNG BU GCIG TU STZAL KYANG
SEMS CAN RNAMS KYIS BDAG CAG

GANG DU MCHIS PA'ANG MA 'TSAL LA, BGYID PA DE'ANG MA 'TSAL, JI
LTAR NA SEMS CAN YONGS SU SMIN PAR BGYID PAS PHYOGS BCU'I DE
BZHIN GSHEGS PA THAMS CAD KYI 'KHOR

GYI DKYIL 'KHOR RNAMS NA'ANG KUN TU GDA' LA, GNAS NAS YANG MI
G-YO, JI LTAR NA SKRA TZAM GYI KHYON GCIG LA DGA' LDAN GYI GNAS
NAS GNAS PA DANG, 'CHI 'PHO BA DANG, MNGAL

DU 'JUG PA DANG, BTZAS PA DANG, MNGON PAR 'BYUNG BA DANG, DKA' BA
SPYOD PA LA SPYOD PA DANG, BYANG CHUB KYI SNYING POR MCHI BA
DANG, BDUD LAS RGYAL BA DANG, CHOS KYI 'KHOR


@286A *, ,LO RAB TU BSKOR BA DANG, ,YONGS SU MYA NGAN LAS 'DAS PA
CHEN PO KUN TU STON CING BSTAN PA GNAS PAR KUN TU BSTAN PA'ANG
STON, JI LTAR NA SEMS KYI

SKAD CIG GCIG GIS SEMS CAN THAMS CAD KYI SEMS KYI SPYOD PA RAB TU
'TSAL BA LAGS, DE SKAD CES GSOL BA DANG, BCOM LDAN 'DAS KYIS
BYANG CHUB SEMS DPA'

BZANG SKYONG LA 'DI SKAD CES BKA' STZAL TO, ,BZANG SKYONG, LEGS
SO, ,LEGS SO, ,BZANG SKYONG, KHYOD 'DI LTAR SKYE BO MANG PO LA
PHAN PA DANG SKYE BO MANG PO LA BDE BA'I PHYIR ZHUGS

SHING; 'JIG RTEN LA SNYING BRTZE BA DANG, LHA DANG MI'I SKYE BO
PHAL PO CHE'I DON DANG, PHAN PA DANG BDE BA'I PHYIR 'DI LTAR
KHYOD SNYING RJE CHEN PO DANG LDAN ZHING, BZANG SKYONG, KHYOD DE

BZHIN GSHEGS PA LA DON 'DI 'DRI BAR SEMS PA NI, BZANG SKYONG,
KHYOD YANG LEGS SO, ,BZANG SKYONG, DE'I PHYIR LEGS PAR RAB TU
NYON LA YID LA ZUNGS SHIG DANG, NGAS BSHAD

DO; ;BYANG CHUB SEMS DPA' BZANG SKYONG GIS BCOM LDAN 'DAS LA LEGS
SO ZHES GSOL TE, BCOM LDAN 'DAS KYI LTAR NYAN PA DANG, BCOM LDAN
'DAS KYIS 'DI SKAD CES

BKA' STZAL TO, ,BZANG SKYONG, BYANG CHUB SEMS DPA'I SPYOD PA
SANGS RGYAS KYIS RAB TU ZHI BA RNAM PAR NGES PA'I CHO 'PHRUL ZHES
BYA BA'I TING NGE 'DZIN YOD DE, ,DE LA GNAS


@286B PA'I BYANG CHUB SEMS DPA' SEMS DPA' CHEN PO NI YON TAN GYI
KHYAD PAR 'DI DAG DANG GZHAN RNAMS KYANG 'THOB BO, ,BZANG SKYONG,
RAB TU ZHI BA RNAM PAR NGES PA'I CHO 'PHRUL ZHES

BYA BA'I TING NGE 'DZIN GANG ZHE NA, 'DI LTA STE, CHOS THAMS CAD
YANG DAG PA JI LTA BA BZHIN DU KHONG DU CHUD PA DANG, MTSAN NYID
RAB TU RTOGS PA DANG, PHYIN CI LOG GI MTSAN NYID YANG

DAG PAR 'JOMS PA DANG, BDAG GI BAG CHAGS KYIS YONGS SU MI 'DZIN
PA DANG, GZHAN MI DMIGS PA DANG, SROG LA RLOM SEMS MED PA DANG,
'KHOR BA LA MI 'JUG PA

DANG; DNGOS PO YONGS SU SHES PA DANG, ZHI GNAS BSGOM PA DANG,
LHAG MTHONG MNGON SUM DU BYED PA DANG, SEMS GNAS PA DANG, DRAN PA
MI G-YENG BA DANG, RTOG PA DANG,

DPYOD PA NYE BAR ZHI BA DANG, DGE BA'I PHYOGS LA YANG DAG PAR
BSTEN PA DANG, MI DGE BA'I PHYOGS SEL BA DANG, 'DOD CHAGS DANG,
ZHE SDANG DANG, GTI MUG RAB TU ZHI BA DANG,

MA RIG PA SEL BA DANG, RIG PA LA YANG DAG PAR BSTEN PA DANG, RGYA
YONGS SU SHES PA DANG, LTA BA YANG DAG PAR 'JOMS PA DANG, RNAM
PAR SHES PA DANG BRAL BA DANG, YE

SHES 'BYUNG BA DANG, SRED PA ZAD PA DANG, DGA' BA'I 'DOD CHAGS
SPONG BA DANG, SANGS RGYAS LA GCIG TU NGES PA DANG, CHOS LA NEM
NUR MED PA DANG, DGE 'DUN LA RNAM


@287A *, ,PAR MI RTOG PA DANG, MI 'BYED PA'I TSIG DANG MTHUN PAR
SDUMS BYED PA DANG, DBEN PA LA GZHOL PA DANG, BKA' BLO BDE BA
DANG, MU COR DU MI SMRA

BA DANG, ZANG ZING MED PA DANG, KHA NA MA THO BA SPONG BA DANG,
SDIG PA THAMS CAD MI BYED PA DANG, 'BRAL BA MDUN DU BYED PA DANG,
'DU BA MI BYED PA DANG, 'JIG RTEN

GYI YA MTSAN LA MNGON PAR DGA' BA MED PA DANG, 'KHOR BA LA NYES
DMIGS SU LTA BA DANG, MYA NGAN LAS 'DAS PA LA PHAN YON DU LTA BA
DANG, LHAG PA'I BSAM PAS

YONGS SU MYA NGAN LAS 'DAS PA'I DBYINGS 'DOD PA DANG, G-YO MED PA
DANG, GYA GYU MED PA DANG, SGYU MED PA DANG, TSUL 'CHOS PA MED PA
DANG, KHA GSAG MED PA DANG,

GZHOG SLONGS MED PA DANG, THOB KYIS 'JAL BA MED PA DANG, RNYED PA
DANG BKUR STI YONGS SU SPONG BA DANG, BRTZON 'GRUS BRTZAMS PA
DANG, SHIN TU BZOD PA DANG, LE LO

MED PA DANG, SGRIB PA SPONG BA DANG, DGE BA BCU'I LAS KYI LAM
DANG LDAN PA DANG, TSUL KHRIMS KYI PHUNG PO SKYON MED PA DANG,
TING NGE 'DZIN GYI PHUNG PO LAS MI G-YO BA

DANG; TING NGE 'DZIN DANG SNYOMS PAR 'JUG PA RNAMS LA MI GNAS PA
DANG, PHA ROL TU PHYIN PA YONGS SU RDZOGS PAR BYED PAS MI NGOMS
PA DANG, BSAM GTAN DANG ,


@287B RNAM PAR THAR PA DANG, TING NGE 'DZIN DANG, SNYOMS PAR 'JUG
PAS RNAM PAR 'PHRUL PA DANG, RDZU 'PHRUL GYI RKANG PAS JI LTAR
'DOD PA BZHIN DU RNAM PAR RTZEN PA DANG, THAMS CAD

MKHYEN PA'I YE SHES LA DBANG SGYUR BA DANG, BLO THA DAD PA MED PA
DANG, BEMS PO MA YIN PA DANG, MI 'ON MI LKUGS PA DANG, GZHAN GYI
DRING LA MI 'JOG PA DANG, KUN NAS MNAR

SEMS KYI DNGOS PO RNAM PAR SPONG BA DANG, SKYES BU DAM PA'I GNAS
THOB PA DANG, SKYES BU NGAN PA LA MI LTA BA DANG, BYIS PA RNAMS
RNAM PAR SPONG BA DANG, MKHAS PA DANG 'GROGS

PA DANG, DRAN PA'I STOBS BSKYED PA DANG, YE SHES KYI STOBS BSKYED
PA DANG, KHYIM PA DANG RAB TU BYUNG BA RNAMS DANG MI 'DRE BA
DANG, DBEN PA LA GNAS PA DANG, STONG PA NYID

DANG; MTSAN MA MED PA DANG, SMON PA MED PA DANG, CHOS RNAMS LA
BZOD PA DANG, CHOS THAMS CAD JI LTA BA BZHIN DU RAB TU RTOGS PA
STE, 'DI NI, BZANG SKYONG, RAB TU ZHI

BA RNAM PAR NGES PA'I CHO 'PHRUL ZHES BYA BA'I TING NGE 'DZIN CES
BYA BA STE, TING NGE 'DZIN 'DI LA SLOB PA'I BYANG CHUB SEMS DPA'
NI CHOS THAMS CAD LA SGRIB PA MED PAS SHES PA

'THOB BO, ,BZANG SKYONG, GZHAN YANG RAB TU ZHI BA RNAM PAR NGES
PA'I CHO 'PHRUL GYI TING NGE 'DZIN CES BYA BA NI 'DI LTA STE,
CHOS THAMS CAD MNYAM PA NYID DU SHES PA DANG, TSIG


@288A *, ,THAMS CAD LA MTSAMS SBYAR BAR SHES PA DANG, KHYIM GYI
DNGOS PO YONGS SU GTONG BA DANG, KHAMS GSUM LA MNGON PAR MI DGA'
BA DANG, SEMS

MA ZHUM PA DANG, CHOS THAMS CAD LA MNGON PAR MA ZHEN PA DANG, DAM
PA'I CHOS YONGS SU 'DZIN PA DANG, CHOS SBED PA DANG, LAS KYI RNAM
PAR SMIN PA LA YID CHES PA DANG

'DUL BA LA MKHAS PA DANG, RTZOD PA NYE BAR ZHI BA DANG, 'THAB PA
MED PA DANG, 'GYED PA MED PA DANG, BZOD PA YANG DAG PAR 'DZIN PA
DANG, RTOGS PA YANG DAG PAR

'DZIN PA DANG, RTOGS PA MNYAM PA NYID DANG, CHOS NYID RAB TU DBYE
BA LA MKHAS PA DANG, CHOS GTAN LA DBAB PA LA MKHAS PA DANG, CHOS
KYI TSIG LA MKHAS PA

DANG; CHOS KYI TSIG RAB TU DBYE BA SHES PA DANG, SNGON GYI MTHA'
SHES PA DANG, PHYI MA'I MTHA' SHES PA DANG, DA LTAR BYUNG BA SHES
PA DANG, DUS GSUM MNYAM PA NYID DU

SHES PA DANG, 'KHOR GSUM YONGS SU DAG PA SHES PA DANG, LUS KYI
GNAS SHES PA DANG, SEMS KYI GNAS SHES PA DANG, SPYOD LAM SRUNG BA
SHES PA DANG,

LAS RNAM PAR DAG PA DANG, SGRIB PA LAS SHIN TU 'DA' BA DANG,
PHUNG PO YONGS SU SHES PA DANG, KHAMS MNYAM PA NYID DU SHES PA
DANG, SKYE MCHED SEL BA DANG,


@288B SRID PA SPONG BA DANG, MI SKYE BA'I BZOD PA'I BYA BA 'JUG
PA DANG, RGYU STON PA DANG, LAS DANG 'BRAS BU CHUD MI GZON PA
DANG, CHOS MTHONG BA DANG, LAM SGOM PA DANG, DE BZHIN

GSHEGS PA RNAMS DANG PHRAD PA DANG, SHES RAB RNO BA DANG, TSIG
RAB TU DBYE BA SHES PA DANG, SGRA YONGS SU SHES PA DANG, MCHOG TU
DGA' BA THOB PA DANG, CHOS KYI DGA' BA

RJES SU MYONG BA DANG, DRANG BA DANG, MNYEN PA DANG, DANG BDE BA
DANG, KHRO GNYER MED PA DANG, DES PA DANG, 'GROGS NA BDE BA DANG,
TSIG 'JAM PA DANG, GSONG POR SMRA

BA DANG, TSUR SHOG LEGS PAR 'ONGS SO ZHES SMRA BA DANG, SNYOM LAS
MED PA DANG, BLA MA LA GUS PA DANG, BLA MA LA SRI ZHU CHE BA
DANG, SKYE BA LA MI DGA' BA DANG, CHOS DKAR POS

MI NGOMS PA DANG, 'TSO BA RNAM PAR DAG PA DANG, DGON PA'I GNAS MI
GTONG BA DANG, SA RNAM PAR 'JOG PA DANG, DRAN PA CHUD MI GZON PA
DANG, PHUNG PO LA MKHAS PA DANG, KHAMS

LA MKHAS PA DANG, SKYE MCHED LA MKHAS PA DANG, MNGON PAR SHES PA
MNGON DU BYA BA LA 'JUG PA DANG, NYON MONGS PA SEL BA DANG, BAG
CHAGS KYI MTSAMS SBYOR BA YANG DAG

PAR 'JOMS PA DANG, KHYAD PAR DU 'GRO BA DANG, SGOM PA'I RGYU
MTHUN PA DANG, LTUNG BA LAS 'BYIN PA LA MKHAS PA DANG, KUN NAS
DKRIS PA RNAM PAR GNON PA DANG, BAG


@289A *, ,LA NYAL BA SPONG BA DANG, SRID PA LAS SHIN TU 'DA' BA
DANG, TSE RABS DRAN PA DANG, LAS KYI RNAM PAR SMIN PA LA THE TSOM
MED PA DANG, LAS LA

SEMS PA DANG, SKYE BA LA YID MI RTON PA DANG, LAS MNGON PAR 'DU
MI BYED PA DANG, NANG GI SKYE MCHED YID LA MI BYED PA DANG,
PHYI'I SKYE MCHED RNAMS LA KUN TU MI RGYU BA

DANG, BDAG LA MI BSTOD PA DANG, GZHAN LA MI SMOD PA DANG, MI DGA'
BA LA MI ZHEN PA DANG, SO SO'I SKYE BO LA YID MI RTON PA DANG,
TSUL KHRIMS KYI RGYU MTHUN PA DANG, BSNYEN

PAR DKA' BA DANG, GZI BRJID CHE BA DANG, BDAG SHES PA DANG, NYAMS
PA MED PA DANG, SPYOD LAM PHUN SUM TSOGS PA LA GNAS PA DANG, GNOD
SEMS MED PA DANG,

TSIG MI BRLANG BA DANG, GZHAN LA MI GNOD PA DANG, MDZA' BO RJES
SU SRUNG BA DANG, RNAM PAR MI 'TSE BA'I NGANG TSUL DANG LDAN PA
DANG, SEMS CAN LA GNOD PA MI BYED

PA DANG, TSIG 'JAM PA DANG, KHAMS GSUM PA LA MI GNAS PA DANG,
GSANG BA'I TSIG RNAMS SRUNG BA DANG, CHOS THAMS CAD LA STONG PA
NYID DANG MTHUN PAR BZOD

PA DANG, THAMS CAD MKHYEN PA'I YE SHES LA SHIN TU 'DUN PA DANG,
YE SHES GSAL BA DANG, TSUL KHRIMS BRTAN PA DANG, SNYOMS PAR 'JUG
PA LA 'JUG PA DANG,


@289B GCIG PUR DGA' BA DANG, CUNG ZAD SHES PAS CHOG PAR MI 'DZIN
PA DANG, SEMS ZHUM PA MED PA DANG, LTA BAR GYUR PA RNAM PAR SPONG
BA DANG, GZUNGS THOB PA DANG, YE SHES

THOB PA DANG, GNAS DANG GNAS MA YIN PA LA NAN TAN BYED PA DANG,
GTAN TSIGS DANG RIGS PA DANG TSUL GYI SGOR GYUR PA DANG, 'DOMS PA
DANG, RJES SU STON PA DANG, SPYOD PA

MTHUN PAR BZOD PA DANG, BZOD PA'I SA DANG LDAN PA DANG, MI BZOD
PA MED PA DANG, YE SHES KYI SA DANG LDAN PA DANG, MI SHES PA
SPONG BA DANG, YE SHES LA GNAS PA DANG, RNAL

'BYOR PA'I SA DANG, BYANG CHUB SEMS DPA'I SPYOD YUL BA DANG, CHOS
THAMS CAD GYI NGO BO NYID KHONG DU CHUD CING RAB TU RTOGS PA SHES
PA DANG, SEMS NGES PAR SEMS PA DANG,

SKYE BAR NYID MTSAMS MI SBYOR BA DANG, NYID MTSAMS MI SBYOR BA
SHES PA DANG, KHUR BOR BA DANG, DE BZHIN GSHEGS PA'I YE SHES
DANG, 'DOD CHAGS SPONG BA DANG, ZHE SDANG DANG BRAL BA DANG, GTI
MUG

SPONG BA DANG, RNAL 'BYOR LA BRTZON PA DANG, MI RIGS PA DANG BRAL
BA DANG, DGE BA'I CHOS LA 'DUN PA DANG, LHAG PA'I BSAM PA LA NAN
TAN BYED PA DANG, MTSAN MO MI NYAL

BA DANG, SPONG BA MI GTONG BA DANG, CHOS DKAR PO RNAMS KUN TU
BSRUNG BA DANG, DGE BA'I RTZA BA STON DU 'GRO BA DANG, THABS LA
MKHAS PA SHES PA DANG, MTSAN MA SPONG BA


@290A *, ,DANG; 'DU SHES LAS LDOG PA DANG, MDO SDE MNGON PAR
SGRUB PA DANG, 'DUL BA LA MKHAS PA DANG, BDEN PA LA RNAM PAR NGES
PA DANG, RNAM

PAR GROL BA LA MNGON SUM DU BYA BA LA 'JUG PA DANG, TSIG GCIG TU
NGES PA DANG, GTZIGS PAR SMRA BA DANG, YE SHES JI LTA BA BZHIN DU
MTHONG BA DANG, THOS PA YONGS SU

'TSOL BA DANG, YE SHES KYIS MI NGOMS PA DANG, SEMS YONGS SU DAG
PA DANG, LUS YONGS SU DAG PA DANG, NGAG YONGS SU DAG PA DANG,
DOGS PA MED PA'I TSIG DANG,

STONG PA NYID LA KUN TU BRTEN PA DANG, MTSAN MA MED PA LA BRTEN
PA DANG, SMON PA MED PA NGO BO NYID KYIS MI DMIGS PAR SHES PA
DANG, MI 'JIGS PA THOB PA DANG, SDUG

BSNGAL BA RNAMS LA MI BRNYAS PA DANG, DE DAG LA NOR SBYIN PA
DANG, DBUL PA RNAMS LA KHYAD DU MI GSOD PA DANG, TSUL KHRIMS
'CHAL PA RNAMS LA SNYING BRTZE ZHING SNYING RJE

BA'I BLO DANG, NA BA DANG, PHAN PA'I DNGOS PO DANG LDAN PA DANG,
CHOS KYIS PHAN 'DOGS PA DANG, ZANG ZING YONGS SU GTONG BA DANG,
TSUL KHRIMS DANG LDAN PA LA G-YO MED

PAR BSTAN PA DANG, BDOG PA THAMS CAD YONGS SU GTONG BA DANG, LHAG
PA'I BSAM PAS MGRON DU GNYER BA DANG, JI SKAD SMRAS PA BZHIN DU
BYED PA DANG, PHYIR ZHING BRTZON PA


@290B DANG; BSTI STANG BYAS PAS DGA' BA MYONG BA DANG, DPE SHES
PA DANG, SNGON BYUNG BA LA MKHAS PA DANG, MING DANG BRDAR BRTAGS
PA LA 'JUG PA SHES PA DANG, BTAGS PA KUN TU

'JOMS PA DANG, BKUR STI BYED PA LA MNGON PAR DGA' BA MED PA DANG,
BKUR STI MI BYED PA LA BTANG SNYOMS SU BYED PA DANG, RNYED PA DON
DU MI GNYER BA DANG, MA RNYED PAS SRO

SHI BAR MI 'GYUR BA DANG, GRAGS PA LA MNGON PAR 'DOD PA MED PA
DANG, MA GRAGS PA LA KHONG KHRO BA MED PA DANG, BSNGAGS PA LA
RJES SU CHAGS PA MED PA DANG, SMAD PA LA

SPA GONG BAR MI 'GYUR BA DANG, BDE BA LA MNGON PAR MI CHAGS PA
DANG, SDUG BSNGAL GYIS MI SKYO BA DANG, 'DU BYED KUN TU MI 'DZIN
PA DANG, YANG DAG PA'I BSNGAGS PA LA

MI CHAGS PA DANG, YANG DAG PA MA YIN PA'I BRJOD PA DANG DU LEN PA
DANG, SPYOD YUL MA YIN PA RNAM PAR SPONG BA DANG, SPYOD YUL LA
'JUG PA DANG, CHO GA PHUN SUM TSOGS

PA DANG, MI TSUL BA RNAM PAR SPONG BA DANG, SEMS CAN GYI DGE BA'I
RTZA BA CHUNG DU LA MI SMOD PA DANG, BSTAN PA KUN TU SRUNG BA
DANG, SMRA BA NYUNG BA DANG, MNYEN PA DANG, SKABS

KYI TSIG LA MKHAS PA DANG, PHYIR RGOL BA TSAR GCOD PA DANG, DUS
SU 'GRO BA DANG, SPYOD LAM BRTAGS PA MA YIN PA DANG, SPYOD LAM
MDZES PA DANG, DON DANG DON MA YIN PA SHES PA LA MKHAS PA


@291A *, ,DANG, 'JIG RTEN SHES PA DANG, BSTAN BCOS SHES PA DANG,
GSAL BAR SMRA BA DANG, LAG RKYONG BA DANG, SEMS SHIN TU 'DZIN PA
DANG,

KHREL YOD PA DANG, NGO TSA SHES PA DANG, MI DGE BA'I SEMS LA SMOD
PA DANG, SBYANGS PA'I YON TAN MI GTONG BA DANG, SPYOD PA YANG DAG
PAR 'DZIN PA DANG, MDZES PAR

KUN TU RGYU BA DANG, BLA MA LA LDANG BA DANG, STAN 'DING BA DANG,
NGA RGYAL TSAR GCOD PA DANG, SEMS YANG DAG PAR 'DZIN PA DANG, DON
RAB TU RTOGS PA SHES PA DANG, YE

SHES BSKYED PA DANG, MI SHES PA DANG BRAL BA DANG, SEMS LA 'JUG
SHES PA DANG, SEMS KYI NGO BO NYID KHONG DU CHUD CING SHES PA
DANG, BSGRUB PA DANG MI BSGRUB PA SGRUB PA

LA MKHAS PA'I YE SHES DANG LDAN PA DANG, SEMS CAN THAMS CAD KYI
SKAD SHES PA DANG, NGES PA'I TSIG RNAM PAR GZHAG PA SHES PA DANG,
DON RNAM PAR NGES PA SHES PA

DANG, DON MA YIN PA RNAM PAR SPONG BA DANG, BSAM GTAN RNAMS SGRUB
PA DANG, DE DAG GI RO MYONG BAR MI BYED PA DANG, SEMS CAN THAMS
CAD KYI SEMS LA RNAM PAR

LTA ZHING SO SOR RTOG PA DANG, SEMS CAN GYI DBANG PO MCHOG DANG
MCHOG MA YIN PA SHES PA DANG, GNAS DANG GNAS MA YIN PA LA RNAM
PAR LTA BA DANG, LAS THAMS CAD


@291B 'BYED PA DANG, LAS DANG RNAM PAR SMIN PA MED PA LA 'JUG PA
SHES PA DANG, MOS PA SNA TSOGS LA 'JUG PA DANG, BRJED NGAS PA MED
PA DANG, KHAMS SNA TSOGS DANG, KHAMS

DU MA MNGON SUM DU GYUR PA DANG, RDO RJE LTA BU'I TING NGE 'DZIN
KUN TU MTHONG BA DANG, TSANGS PA'I DBYANGS KYIS TING NGE 'DZIN LA
RNAM PAR RTZEN PA DANG, TING NGE 'DZIN DANG, SNYOMS

PAR 'JUG PA THAMS CAD GCIG PA DANG, MING MED PA DANG, SNGON GYI
GNAS RJES SU DRAN PA SHES PA DANG, KUN TU 'GRO BA'I LAM SHES PAS
LTA BA DANG, ZAG PA ZAD PA DANG, SPONG

BA DUS GCIG TU THOB PA SHES PA DANG, LHA'I MIG THOGS PA MED PAS
LTA BA DANG, GZUGS THAMS CAD KUN TU STON PAS RNAM PAR RTZEN PA
DANG, GZUGS DANG, GZUGS MED PA

MNYAM PA NYID DU 'JUG PA SHES PA DANG, DBYANGS KYI YAN LAG GI
TSUL GYI GZUNGS LA 'JUG PA SHES PA DANG, SKAD THAMS CAD BRAG CA'I
SKAD DANG MTSUNGS PA NYID DU SHES

PA DANG, CI RIGS PAR CHOS STON PA DANG, SEMS CAN THAMS CAD LA
LEGS PAR BSHAD PAS TSIM PAR BYED PA DANG, DBANG PO RJE BA SHES PA
DANG, DUS DANG, DUS MA YIN PAR

RNAM PAR LTA BA DANG, YANG DAG PA'I MTHA' DANG RJES SU 'JUG PA
SHES PA DANG, 'BRAS BU YOD PA'I CHOS STON PA DANG, PHA ROL TU
PHYIN PA THAMS CAD YONGS SU RDZOGS PA DANG,


@292A *, ,SEMS CAN THAMS CAD YONGS SU 'DZIN PA DANG, TSAR GCOD PA
MKHAS PAR SHES PA DANG, BRTAGS PA MA YIN PA'I SPYOD LAM DANG LDAN
PA DANG, CHOS

KYI DBYINGS 'DRES PA MED PAR YANG DAG PAR 'DU BA LA 'JUG PA SHES
PA DANG, RTOG PA DANG, RNAM PAR RTOG PA DANG, YONGS SU RTOG PA
THAMS CAD YANG DAG PAR 'JOMS PA DANG,

SKAD CIG GIS DE BZHIN GSHEGS PA THAMS CAD KYI ZHABS DRUNG DU LUS
STON PA DANG, 'JIG RTEN GYI KHAMS THAMS CAD DU MIG YOR LTA BU'I
LUS RNAM PAR 'PHRUL PA DANG, DE

BZHIN GSHEGS PA THAMS CAD KYI CHOS THAMS CAD BSTAN PA KUN TU
'DZIN CING BRJED PA MED PA DANG, THEG PA CHEN PO LAS MI NYAMS PA
DANG, THEG PA THAMS CAD KYI NGES PAR 'BYUNG BA STON PA LA MKHAS
PA DANG

DKON MCHOG GSUM GYI RIGS YANG DAG PAR 'DZIN PA DANG, SKYE BA'I
GNAS THAMS CAD DU BYA BA CI RIGS PAR KUN TU STON PA DANG, PHYI
MA'I MTHA'I BSKAL PA BYE BAR GO CHA GYON

KYANG YONGS SU MI SKYO BA DANG, SEMS CAN THAMS CAD YONGS SU SMIN
PAR BYED BA LA MKHAS PAR SHES PA DANG, DBYANGS KYI YAN LAG THAMS
CAD MNGON PAR BSGRUB PA SHES

PA DANG, BSKAL PA GCIG BSKAL PA GRANGS MED PA LA 'JUG PA SHES PA
DANG, CHOS THAMS CAD LA MNGON PAR 'BYUNG BA'I GNAS SHES PA DANG,
ZHING THAMS CAD YANG DAG


@292B PAR 'DU BA LA 'JUG PA SHES PA DANG, BSKAL PA GRANGS MED PA
BSKAL PA GCIG LA 'JUG PA SHES PA DANG, ZHING GCIG ZHING THAMS CAD
DU STON PA SHES PA DANG, SEMS CAN

GCIG GI LUS LA SEMS CAN THAMS CAD KYI LUS YANG DAG PAR 'DU BA LA
'JUG PA SHES PA DANG, SKRA TZAM GYI KHYON GCIG LA SANGS RGYAS KYI
ZHING BSAM GYIS MI KHYAB PA 'JUG PA

SHES PA DANG, RANG GI LUS KYI SPU'I KHUNG BU'I PHYOGS GCIG TU
'JIG RTEN GYI KHAMS GRANGS MED BSAM GYIS MI KHYAB GZHAL DU MED PA
'JUG PA SHES PA DANG, SANGS RGYAS KYI ZHING

THAMS CAD NAM MKHA' DANG MTSUNGS PA NYID DU KHONG DU CHUD CING
SHES PA DANG, RANG GI LUS KYI SANGS RGYAS KYI ZHING MA LUS PA
THAMS CAD RGYAS PAR DGANG BA SHES PA DANG, CHOS

THAMS CAD MTSAN NYID MED PAR RTOGS PAR SHES PA LA MKHAS PAR SHES
PA DANG, LUS THAMS CAD LA LUS 'JUG PA SHES PA DANG, SKAD CIG
BRJOD PAS SKAD THAMS CAD NGES

PAR SGROG PA SHES PA DANG, THABS MKHAS PA THAMS CAD KYI TSUL
RTOGS PAR SHES PA DANG, TSIG GCIG LAS BRTZAMS TE BSKAL PA BYE BA
GRANGS MED BSAM GYIS MI KHYAB GZHAL

DU MED PA STON PA SHES PA DANG, SPOBS PA RGYUN MI CHAD PA DANG,
SGRUB PA DANG MI SGRUB PA SHES PA LA RNAM PAR DPYOD PA DANG,
PHRUGS DANG, CHA DANG, SNREL ZHI'I 'BYED PA BSTAN PA SHES


@293A *, ,PA DANG, THABS DANG, SHES RAB CHEN PO'I 'OD ZER RAB TU
GTONG BA SHES PA DANG, BDUD KYI LAM THAMS CAD LAS SHIN TU 'DA' BA
SHES PA DANG, LUS

DANG, NGAG DANG, YID KYI LAS KYI SNGON DU YE SHES 'GRO BA DANG,
SO SO YANG DAG PAR RIG PA BZHIS SEMS CAN GYI KHAMS THAMS CAD TSIM
PAR BYED CING, BSOD NAMS MNGON

PAR 'DU BYED PAS RDZU 'PHRUL THOB PA DANG, CHOS KYI DBYINGS THAMS
CAD DU RNAM PAR 'PHRUL PA KUN TU STON PA DANG, 'JIG RTEN GYI
KHAMS THAMS CAD KYI SEMS CAN RNAMS KYI

BRJOD PA KHONG DU CHUD PA DANG, PHYOGS BCU'I 'JIG RTEN GYI KHAMS
THAMS CAD KYI SEMS CAN THAMS CAD BSDU BA'I DNGOS PO BZHIS SDUD PA
DANG, SGYU MA LTA BU'I CHOS SGRUB PA

LA THE TSOM MED PA DANG, YO BYAD LA DBANG THOB PA DANG, SKYE BA
THAMS CAD LA DBANG THOB PA YONGS SU RDZOGS PA DANG, TSUL KHRIMS
'CHAL BA DANG, TSUL KHRIMS DANG LDAN PA

MTSUNGS PA SBYIN PA'I GNAS SU SEMS PA SHES PA DANG, SEMS CAN
THAMS CAD KYI BSAM PA CHOS DANG LDAN PA YONGS SU RDZOGS PAR BYED
PA DANG, PHYOGS BCU'I 'JIG RTEN

GYI KHAMS THAMS CAD SPU'I KHUNG BU GCIG GI 'OD ZER GYI DRA BAS
KHEBS PAR BYED PA DANG, BYANG CHUB SEMS DPA' THAMS CAD KYI GSANG
BA THOB PA DANG, MTSO CHEN PO RGYA MTSO'I


@293B GTING TSOD YANGS PA SHES PA DANG, PHYOGS BCU'I 'JIG RTEN
GYI KHAMS THAMS CAD DU 'OD ZER CHEN PO'I DRA BA RAB TU GTONG BA
SHES PA DANG, SEMS DANG, CHU DANG, ME DANG, RLUNG DANG MNYAM

PA DANG, DE BZHIN GSHEGS PA'I SA LA 'JUG PA SHES PA DANG, TSIG
DANG, NGES PA'I TSIG BSTAN PA THAMS CAD LA CHOS KYI 'KHOR LO SKOR
BA DANG, MA BSTAN PAR RANG GIS BZOD PA

THOB PA SHES PA DANG, SPU'I KHUNG BU GCIG NAS PHYOGS BCU'I 'JIG
RTEN GYI KHAMS THAMS CAD DU RGYA MTSO'I CHU'I PHUNG PO RAB TU
'THOR BA SHES SHING SEMS CAN LA CHUS GNOD PA'ANG

MED PA DANG, SEMS RIN PO CHE LTA BU DANG, NYON MONGS PA'I DRI MA
THAMS CAD SEL BA SHES PA DANG, DGE BA'I RTZA BA DANG, BSOD NAMS
TSAD MED PA GSOG PA DUS GSUM DU YONGS

SU BSNGO BA LA MKHAS PA'I CHO GA SHES PA DANG, SANGS RGYAS KYI
CHOS THAMS CAD MNGON PAR RDZOGS PAR BYANG CHUB PAS DBUGS 'BYIN PA
'THOB PA DANG, SEMS CAN THAMS CAD

KYI SEMS KYI SPYOD PA SPRUL PA'I BYIN GYI RLABS SHES PA DANG,
SANGS RGYAS KYI SPYOD YUL THAMS CAD LA 'JUG PA SHES PA DANG, RANG
GI SMON LAM RGYUN MI GCOD CING SEMS CAN NYE

BAR 'DZIN PA'I SPYOD PA'I BYIN GYIS BRLAB PA KUN TU STON PA SHES
PA DANG, DE BZHIN GSHEGS PA'I YE SHES LA RNAM PAR LTA BA MNGON
SUM DU SHES PA DANG, DE BZHIN GSHEGS


@294A *, ,PA'I GSANG BA LA 'JUG PA SHES PA DANG, SEMS ZHI ZHING
RAB TU ZHI LA NYE BAR ZHI BA DANG, 'DUL BA JI LTA BA BZHIN DU
SEMS CAN THAMS CAD LA DGA'

BA DANG, RTZE BA DANG, LONGS SPYOD THAMS CAD KUN TU BSTAN PA SHES
PA DANG, THOS PA TSAD MED PA 'DZIN PA YANG DAG PAR RDZOGS PA
DANG, THOS PA THAMS CAD KYIS MI NGOMS

SHING MI CHOG LA RGYUN MI GCOD PA DANG, CHOS THAMS CAD MI DMIGS
PA DANG, 'JIG RTEN GYI BYA BA DANG, TSUL SNA TSOGS LA 'JUG PA
DANG, 'JIG RTEN GYI CHOS THAMS CAD

KYIS MI GOS PA DANG, 'DUL BA JI LTA BA BZHIN DU SEMS CAN YONGS SU
SMIN PAR BYED PA DANG, LKUGS PA, RNA BA MI GSANG BA, GRUM PO,
BLUN PO, 'ON PA, LONG BA

THAMS CAD LA SPYOD LAM KUN TU STON PA DANG, BSKAL PA GRANGS MED
PA SE GO LA GCIG GTOGS PA SRID DU BYIN GYIS RLOB CING CHOS STON
PA SHES PA DANG, BRGYA BYIN DANG,

TSANGS PA DANG, 'JIG RTEN SKYONG BA ZIL GYIS MNAN PA'I PHYIR LAG
NA RDO RJE BRGYA STONG GRANGS MED BSAM GYIS MI KHYAB GZHAL DU MED
DPAG TU MED TSAD MED PA PHYI BZHIN 'BRANG

BA DANG, SEMS CAN YONGS SU SMIN PAR BYA BA'I PHYIR DBUL PO DANG,
SDUG PHONGS PA BYIN GYIS RLOB PA DANG, SANGS RGYAS THAMS CAD KYI
BYANG CHUB RANG 'BYUNG GI YE SHES LA LTA BA


@294B MNGON SUM DU SHES PA DANG, NYAN THOS DANG, RANG SANGS RGYAS
THAMS CAD KYI SPYOD LAM KUN TU STON PA DANG, PHYOGS BCU'I 'JIG
RTEN GYI KHAMS THAMS CAD DU PHYIR MI LDOG PA'I

CHOS KYI 'KHOR LO SKOR BAR BYIN GYIS RLOB PA SHES PA DANG, SEMS
CAN THAMS CAD YONGS SU SMIN PAR BYA BA'I PHYIR 'JIG RTEN GYI
KHAMS GRANGS MED CING BSAM GYIS MI KHYAB

PA MTSUNGS PA MED GZHAL DU MED DE, TSAD MED PA'I RDUL PHRA RAB
KYI RDUL SNYED KYI BSKAL PA BYE BA KHRAG KHRIG BRGYA STONG DAG
SEMS KYI SKAD CIG GCIG LA BSTAN PA THOGS PA MED

PA SHES PA DANG, NYAN THOS DANG, RANG SANGS RGYAS THAMS CAD KYI
KHA DOG DANG, SPYOD LAM BSKAL PAR KUN TU STON PA DANG, SEMS CAN
YONGS SU SMIN PAR BYA BA'I PHYIR BYANG CHUB

SEMS DPA'I SPYOD PA THAMS CAD RGYUN MI GCOD PA DANG, BSAM GTAN
MKHA' KHYAB PA LA BSAM GTAN BYED PA DANG, SEMS CAN YONGS SU SMIN
PAR BYA BA'I PHYIR 'KHOR LHA'I

BU MO GLU LEN CING ROL MO'I DBYANGS SGRA DANG, SIL SNYAN SNA
TSOGS DANG, PHEG RDOB DANG, GLU DBYANGS LEN PA BYE BA KHRAG KHRIG
BRGYA STONG DAG DANG, 'JIG RTEN GYI KHAMS RAB

'BYAMS THAMS CAD DU DE BZHIN GSHEGS PA THAMS CAD KYI 'KHOR GYI
DKYIL 'KHOR DU 'GRO BA SHES PA DANG, GNAS GANG NAS KYANG G-YO BA
MED PA LA DE BZHIN GSHEGS PA


@295A *, ,THAMS CAD LA BLTA ZHING BSNYEN BKUR BYA BA DANG, MCHOD
PA'I LAS RGYUN MI GCOD PA SHES PA DANG, SEMS CAN MTHA' YAS PA
YONGS SU SMIN PAR

BYA BA'I PHYIR MTHONG BA DANG, THOS PA DON YOD PA 'DOD CING GNAS
PA DANG, SEMS CAN YONGS SU SMIN PA RNAMS JI LTA BA BZHIN DU 'DUL
BA'I PHYIR SEMS KYI SKAD CIG

LA DGA' LDAN GNAS NA GNAS PA DANG, 'CHI 'PHO BA DANG, SKYE BA
DANG, MNGON PAR 'BYUNG BA DANG, DKA' BA SPYOD PA KUN TU STON PA
DANG, BYANG CHUB KYI SNYING

POR 'GRO BA DANG, BDUD 'DUL BA KUN TU STON PA DANG, MNGON PAR
RDZOGS PAR BYANG CHUB PA DANG, CHOS KYI 'KHOR LO RAB TU SKOR BA
DANG, YONGS SU MYA NGAN LAS 'DAS PA

CHEN PO KUN TU STON PA NAS JI TZAM DU DAM PA'I CHOS GNAS PA DANG,
NUB PA'I BAR PHYOGS BCU THAMS CAD KYI RDUL PHRA RAB KYI RDUL
SNYED DAG KUN TU STON PA'ANG SHES LA, SHIN

TU MNGON PAR RDZOGS PAR YANG 'TSANG MI RGYA BA STE, BZANG SKYONG,
'DI NI RAB TU ZHI BA RNAM PAR NGES PA'I CHO 'PHRUL GYI TING NGE
'DZIN CES BYA'O,, ,,BAM PO GNYIS

PA; BZANG SKYONG, TING NGE 'DZIN 'DI'I YONGS SU SBYANGS PA BYA BA
GANG ZHE NA, BZANG SKYONG, CHOS GANG YANG KUN TU MI 'DZIN PA, MI
'DOR BA, MI 'JOG PA, 'DU BYED THAMS


@295B CAD RAB TU ZHI BA, CHOS THAMS CAD JI LTA BA BZHIN DU KHONG
DU CHUD PA, CHOS THAMS CAD KYI MNYAM PA NYID LA 'JUG PA, CHOS
THAMS CAD LA MI RTOG PA, RNAM PAR MI RTOG PA ,

RNAM PAR MI SGRUB PA, KUN NAS MI SLONG BA, MI SKYED PA, RTOG PA
DANG, RNAM PAR RTOG PA DANG, KUN TU RTOG PA YANG DAG PAR GCOD PA,
SEMS KYI DMIGS PA YID LA MI BYED

PA; RNAM PAR SHES PA YANG DAG PAR GCOD PA, 'DOD CHAGS DANG, ZHE
SDANG DANG, GTI MUG YANG DAG PAR GCOD PA, MTHA' DANG, MTHA' MED
PA YID LA MI BYED PA, YID LA BYED

PA YANG DAG PAR GCOD PA, PHUNG PO DANG, KHAMS DANG, SKYE MCHED
KYI RANG BZHIN SHES PA, DRAN PA DANG, BLO GROS DANG, MOS PA DANG,
RTOG PA DANG, NGO TSA SHES PA DANG, SPYOD PA DANG, CHO GA

DANG, SPYOD YUL LA NAN TAN DU BYED CING GNAS PA, NYON MONGS PA
MED PA'I SA DANG LDAN PA, ZHI BA'I SA DANG LDAN PA, SPROS PA
THAMS CAD YANG DAG PAR GCOD PA, BYANG CHUB SEMS

DPA'I BSLAB PA THAMS CAD DANG, DE BZHIN GSHEGS PA'I SPYOD YUL
THAMS CAD DANG, YON TAN THAMS CAD YONGS SU 'GRUB PA 'DI NI, BZANG
SKYONG, TING NGE 'DZIN 'DI'I

YONGS SU SBYANG BA BYA'O, ,BZANG SKYONG, BYANG CHUB SEMS DPA' NI
CHOS LA SEMS SHING CHOS DPYOD PA YIN TE, DES NI DE BZHIN GSHEGS
PA CHOS KYI SKUR YANG YANG DAG PAR


@296A *, ,RJES SU MI MTHONG NA CHOS KYI SKU LAS GZHAN DU DMIGS PA
LTA CI SMOS, BZANG SKYONG, 'DI LA BYANG CHUB SEMS DPA' 'DI LTAR
SO SOR BRTAG PAR BYA

STE; DE BZHIN GSHEGS PA ZHES BYA BA'I TSIG 'DI'I DON JI LTA BU,
CI GZUGS DE BZHIN GSHEGS PA YIN NAM, 'ON TE GZUGS LAS GZHAN ZHIG
DE BZHIN GSHEGS PA

YIN SNYAM DU DE LTAR DPYOD PA LA MKHAS PAR BYA'O, ,DE 'DI LTAR SO
SOR RTOG STE, GZUGS KYANG DE BZHIN GSHEGS PA MA YIN LA, GZUGS LAS
GZHAN PA'ANG MA YIN

NO; ;DE CI'I PHYIR ZHE NA, GZUGS NI BEMS PO G-YO BA MED PA, DPYOD
PA MED PA, RTZVA DANG, RTZIG PA DANG, SHING DANG, BONG BA DANG,
MIG YOR LTA BUR NGAN PA,

DBU BA RDES PA LTA BU YIN ZHING, 'BYUNG BA CHEN PO BZHI PHAN TSUN
NAS BSDUS PA NI GZUGS ZHES BYA'O, ,GZUGS NI RTEN CING 'BREL PA
LAS 'BYUNG NGO, ,GANG RTEN CING 'BREL

PAR 'BYUNG BA DE MI RTAG PA'O, ,GANG MI RTAG PA DE SDUG BSNGAL
BA'O, ,GANG SDUG BSNGAL BA DE BDAG MED PA'O, ,GANG BDAG MED PA DE
RANG BZHIN MED PA'O, ,GANG RANG BZHIN MED PA DE SNANG BA MED
PA'O, ,

GANG SNANG BA MED PA DE YANG DAG PA MA YIN, GANG YANG DAG PA MA
YIN PA DE RDZUN PA SLU BA'I CHOS SO, ,GANG RDZUN PA SLU PA'I CHOS
DE MI BDEN PA'O, ,GANG MI BDEN PA DE DE BZHIN


@296B NYID MA YIN NO, ,GANG DE BZHIN NYID MA YIN PA DE DE BZHIN
GSHEGS PA MA YIN NO, ,DE BZHIN GSHEGS PA NI BDEN PA, YANG DAG PA
DE BZHIN NYID, MA NOR BA DE BZHIN NYID,

GZHAN MA YIN PA DE BZHIN NYID, MA LOG PA, BDEN PA SMRA BA, YANG
DAG PA SMRA BA, SHES PA SMRA BA, YE SHES KYI MTSON CHA CAN, YE
SHES MTHA' YAS PA DANG LDAN PA, THAMS CAD

MKHYEN PA, THAMS CAD GZIGS PA, STOBS BCU DANG LDAN PA, MI 'JIGS
PA BZHI DAM PA'I PHA ROL TU PHYIN PA THOB PA, MI RTOG PA, RNAM
PAR MI RTOG PA, MI GOS PA, NAM

MKHA' DANG MTSUNGS PA, GRANGS KYI CHOS RNAMS KYIS MI 'GRANGS PA,
MA BYAS PA, MA SKYES PA, MA 'GAGS PA, 'JUG PA MED PA, MTHA' YAS
PA, GNAS MED PA, RNAM PAR MI

RIG PA; RNAM PAR SHES PAR BYA BA MA YIN PA, KUN TU RGYU BA MED
PA, SHIN TU DAG PA, NYON MONGS PA MED PA, MA BYUNG BA, SPYOD PA
MED PA, GNAS MED PA'O SNYAM MO, ,DE 'DI

LTAR SO SOR RTOG STE, GZUGS DE BZHIN GSHEGS PA MA YIN, GZUGS LAS
GZHAN PA'ANG MA YIN NO, ,DE CI'I PHYIR ZHE NA, GAL TE GZUGS LAS
GZHAN PA ZHIG DE BZHIN

GSHEGS PA YIN NA NI NAM MKHA' YANG DE BZHIN GSHEGS PAR 'GYUR RO,
,DE CI'I PHYIR ZHE NA, NAM MKHA' NI GZUGS MED PA, BSTAN DU MED
PA, THOGS PA MED PA, RNAM


@297A *, ,BAR MI RIG PA, GNAS PA MED PA, GZUNG DU MED PA, GNAS
MED PA, MTSAN NYID MED PA'O SNYAM MO, ,DE 'DI LTAR SO SOR RTOG
STE, GAL TE GZUGS DE

BZHIN GSHEGS PA MA YIN, GZUGS LAS GZHAN PA'ANG MA YIN NA, CI TSOR
BA DE BZHIN GSHEGS PAR 'GYUR RAM, 'ON TE TSOR BA LAS GZHAN PA
ZHIG SNYAM MO, ,DE 'DI

LTAR SO SOR RTOG STE, TSOR BA DE BZHIN GSHEGS PA MA YIN, TSOR BA
LAS GZHAN PA'ANG MA YIN NO, ,DE CI'I PHYIR ZHE NA, DE BZHIN
GSHEGS PAS NI GANG CI TSOR YANG RUNG

STE DE THAMS CAD SDUG BSNGAL BA'O, ,GANG SDUG BSNGAL BA DE RTOG
PA'I MTSAN NYID DO, ,RTOG PA'I MTSAN NYID GANG YIN PA DE DE BZHIN
GSHEGS PA MA YIN, TSOR BA NI CHU'I CHU

BUR LTA BU'O, ,NGAN PA'O, ,RTEN CING 'BREL BAR 'BYUNG BA'O, ,REG
PA 'DUS PA LAS BYUNG BA'O, ,REG PA LAS SKYES PA NI TSOR BA'O ZHES
GSUNGS NA, DE BZHIN GSHEGS PA

NI CHU'I CHU BUR LTA BU MA YIN, NGAN PA MA YIN, RTEN CING 'BREL
BAR 'BYUNG BA MA YIN, DE BZHIN GSHEGS PA NI REG PA LAS SKYES PA
MA YIN, REG PA 'DUS PA LAS BYUNG

BA MA YIN, TSOR BA JI LTA BA BZHIN DU REG PA LAS SKYES PA MA YIN
NO, ,DE CI'I PHYIR ZHE NA, DE BZHIN GSHEGS PA NI TSOR BA THAMS
CAD 'GOG PA'I TING NGE 'DZIN LA SNYOMS


@297B PAR ZHUGS PA STE, TSOR BA DANG BRAL BA, TSOR BA THAMS CAD
KYI MCHOG BRNYES PA, GDUNG BA THAMS CAD SHIN TU SBYANGS PA, NYON
MONGS PA DANG, GTZE BA DANG, GNOD PA THAMS CAD SPANGS

PA; MA BCINGS PA, MA GROL BA, YONGS SU MYA NGAN LAS MA 'DAS PA,
MYA NGAN LAS 'DAS PA'I DBYINGS RNYOG PA MED PA'O, ,DE BZHIN
GSHEGS PA NI MA SKYES PA, RNAM PAR MI RTOG

PA; MI MTHONG BA, MA THOS PA, SNAM DU MED PA, MYANG DU MED PA,
RIG PAR BYAR MED PA, MTSAN MAR MED PA, RNAM PAR MI REG PA, RNAM
PAR SHES PAR BYA BA MA YIN PA'O SNYAM MO,,

DES DE LTAR SO SOR BRTAGS NA TSOR BA DE BZHIN GSHEGS PA MA YIN,
TSOR BA LAS GZHAN PA'ANG MA YIN NO, ,DE CI'I PHYIR ZHE NA, GAL TE
TSOR BA LAS GZHAN ZHIG DE BZHIN GSHEGS

PAR 'GYUR NA, RTZVA DANG, SHING GEL PA DANG, SMAN DANG, 'KHRI
SHING DANG, NAGS TSAL THAMS CAD KYANG DE BZHIN GSHEGS PAR 'GYUR
RO, ,DE CI'I PHYIR ZHE NA, RTZVA DANG, SHING

GEL BA DANG, SMAN DANG, 'KHRI SHING 'DZINGS PA DANG, NAGS TSAL
THAMS CAD NI TSOR BA MED PA'O SNYAM MO, ,DE 'DI LTAR SO SOR RTOG
STE, GAL TE TSOR BA DE BZHIN GSHEGS PA MA

MA YIN; TSOR BA LAS GZHAN PA'ANG MA YIN NA, CI 'DU SHES DE BZHIN
GSHEGS PA'AM, 'ON TE 'DU SHES LAS GZHAN PA ZHIG GAM SNYAM MO, ,DE
'DI LTAR SO SOR RTOG STE, 'DU


@298A *, ,SHES DE BZHIN GSHEGS PA MA YIN, 'DU SHES LAS GZHAN
PA'ANG MA YIN NO, ,DE CI'I PHYIR ZHE NA, 'DU SHES NI SMIG RGYU
LTA BU, MIG DANG,

GZUGS DANG, SNANG BA DANG, YID LA BYED PA 'DUS PA LAS NGES PAR
BYUNG BA'O, ,DE BZHIN GSHEGS PA NI 'DU SHES MA YIN TE, SMIG RGYU
LTA BU MA YIN, MIG DANG, GZUGS

DANG, SNANG BA DANG, YID LA BYED PA LAS NGES PAR 'BYUNG BA MA
YIN, 'DU SHES JI LTA BA BZHIN DU MIG DANG, GZUGS DANG, SNANG BA
DANG, YID LA BYED PA 'DUS PA LAS

BYUNG BA MA YIN NO, ,DE CI'I PHYIR ZHE NA, DE BZHIN GSHEGS PA NI
BSAM GYIS MI KHYAB PA, BSAM PAR BYA BA MA YIN PA, SEMS PA MED PA,
SEMS PA DANG BRAL BA,

SEMS MTSUNGS PA MED PA, 'GRO BAR 'JUG PA MED PA, 'ONG BAR 'JUG PA
MED PA, 'GRO BA MED PA, 'GRO BA YANG DAG PAR GCOD PA, DPAG PA MA
YIN PA, GCAD DU

MED PA; BU GA MED PA, RDZAS MA YIN PA, THA DAD PA MA YIN PA,
DBYER MED PA YANG DAG PA, RTZOM PA MED PA, BZHUGS PA MED PA, REG
PAR BYAR MED PA'O SNYAM MO, ,DE

'DI LTAR SO SOR RTOG STE, 'DU SHES DE BZHIN GSHEGS PA MA YIN, 'DU
SHES LAS GZHAN PA'ANG MA YIN NO, ,GAL TE 'DU SHES LAS GZHAN PA
ZHIG DE BZHIN GSHEGS


@298B PAR GYUR NA NI, SHING DANG, BONG BA THAMS CAD KYANG DE
BZHIN GSHEGS PAR 'GYUR RO, ,DE CI'I PHYIR ZHE NA, SHING DANG,
BONG BA THAMS CAD NI 'DU SHES MED PA'O SNYAM MO, ,DE

'DI LTAR SO SOR RTOG STE, GAL TE 'DU SHES DE BZHIN GSHEGS PA MA
YIN, 'DU SHES LAS GZHAN PA'ANG MA YIN NA CI 'DU BYED RNAMS DE
BZHIN GSHEGS PA'AM, 'ON TE

'DU BYED RNAMS LAS GZHAN PA ZHIG GAM SNYAM MO, ,DE 'DI LTAR SO
SOR RTOG STE, 'DU BYED RNAMS DE BZHIN GSHEGS PA MA YIN, 'DU BYED
RNAMS LAS GZHAN PA'ANG MA

YIN NO, ,DE CI'I PHYIR ZHE NA, 'DU BYED RNAMS NI DNGOS PO MED PA,
RDZUN PA SLU BA'I CHOS CAN, MA RIG PA 'DUS PA LAS BYUNG BA'O,
,'DU BYED RNAMS NI MA RIG PA 'DUS PA

LAS SKYES PA YIN NO, ,DE BZHIN GSHEGS PA NI DNGOS PO MED PA MA
YIN, RDZUN PA MA YIN, SLU BA'I CHOS MA YIN, 'DU BYED RNAMS JI LTA
BA BZHIN DU MA RIG PA 'DUS PA LAS

SKYES PA MA YIN NO, ,DE CI'I PHYIR ZHE NA, DE BZHIN GSHEGS PA NI
MA RIG PA 'GOG PA'I TING NGE 'DZIN LA SNYOMS PAR ZHUGS PA STE,
GZUGS NA SPYOD PA'I TING NGE 'DZIN MTSAN

MA BCAS PA DANG, MI G-YO BA'I TING NGE 'DZIN LAS SHIN TU 'DAS NAS
'DU SHES DANG, TSOR BA 'GOG PA NYE BAR BSGRUBS TE GNAS PA'O, ,DE
BZHIN GSHEGS PA NI ZHI BA'O, ,MI SNANG


@299A *, ,BA'O; ;BLTAR MI MTHONG BA'O, ,MTHA' YAS PA'O, ,SPRIN
DANG MTSUNGS PA'O, ,RAB TU MA ZHI BA'O, ,RAB TU ZHI BA MA YIN
PA'O, ,ZHI BA DANG BRAL BA'O, ,

ZHI BA MED PA'O, ,DAG PA'O, ,NYON MONGS PA MED PA'O, ,LEN PA MED
PA'O, ,BYAMS PA MED PA'O, ,'KHOR BYED MED PA'O, ,'KHOR BYED DANG
BRAL BA'O, ,MI GNAS PA'I TSUL

GYIS GNAS PA'O, ,MDUD PA MED PA'O, ,'CHI 'PHO MED PA'O, ,'CHI
'PHO BAR MI 'GYUR BA'O, ,CHOS MA YIN PA'O, ,CHOS MA YIN PA'ANG MA
YIN PA'O, ,ZHING MA YIN PA'O, ,

ZHING MA YIN PA'ANG MA YIN PA'O, ,MI ZAD PA'O, ,MI ZAD PA'ANG MA
YIN PA'O, ,ZAD PA DANG BRAL BA'O, ,SKAD CIG PA'O, ,MI 'KHRUGS
PA'O SNYAM MO, ,DE 'DI LTAR SO SOR RTOG STE, 'DU

BYED RNAMS DE BZHIN GSHEGS PA MA YIN, 'DU BYED RNAMS LAS GZHAN
PA'ANG MA YIN NO, ,DE CI'I PHYIR ZHE NA, GAL TE 'DU BYED RNAMS
LAS GZHAN PA ZHIG DE BZHIN GSHEGS

PAR GYUR NA NI, DE BZHIN GSHEGS PA DNGOS PO MED PAR 'GYUR RO, ,DE
CI'I PHYIR ZHE NA, DNGOS PO MED PA NI 'DU BYED PA MA YIN PA'I
PHYIR RO, ,DE 'DI LTAR SO SOR RTOG STE,

GAL TE 'DU BYED RNAMS DE BZHIN GSHEGS PA MA YIN, 'DU BYED RNAMS
LAS GZHAN PA'ANG MA YIN NA, CI RNAM PAR SHES PA DE BZHIN GSHEGS
PAR 'GYUR RAM ,


@299B 'ON TE RNAM PAR SHES PA LAS GZHAN PA ZHIG GAM SNYAM MO, ,DE
'DI LTAR SO SOR RTOG STE, RNAM PAR SHES PA DE BZHIN GSHEGS PA MA
YIN, RNAM PAR SHES PA LAS GZHAN PA'ANG

MA YIN NO, ,DE CI'I PHYIR ZHE NA, RNAM PAR SHES PA NI SGYU MA LTA
BU, GSOB GSOG YANG DAG PA MA YIN PA, 'DU BYED 'DUS PA LAS SKYES
PA, TSUL BZHIN MA YIN PA YID LA BYED

PA; 'DUS PA LAS BYUNG BA YIN NO, ,DE BZHIN GSHEGS PA NI GSOB MA
YIN, YANG DAG PA MA YIN PA MA YIN, TSUL BZHIN MA YIN PA YID LA
BYED PA 'DUS PA LAS NGES PAR SKYES PA

MA YIN; RNAM PAR SHES PA JI LTA BA BZHIN DU TSUL BZHIN MA YIN PA
YID LA BYED PA 'DUS PA LAS BYUNG BA MA YIN NO, ,DE CI'I PHYIR ZHE
NA, DE BZHIN GSHEGS PA NI SEMS DANG,

YID DANG, RNAM PAR SHES PA DANG BRAL BA, YI GE MED PA, SGRA MED
PA, YUL MED PA, DNGOS PO MED PA, SEMS MED PA, LDAN PA MA YIN PA,
MI LDAN PA'ANG MA YIN PA, BLO

GROS MED PA, BLO GROS MED PA'ANG MA YIN PA, RTOGS PA MED PA,
RTOGS PA MED PA'ANG MA YIN PA, 'GRO BA MED PA, 'GRO BA MED PA'ANG
MA YIN PA, GNYIS SU MED PA, GNYIS

LTA BUR BYA BA MA YIN PA, MI 'DA' BA, MTSAN NYID MED PA, MTSAN
NYID DANG BRAL BA, MTSAN NYID MA YIN PA, MA SPROS PA, SGO MA YIN
PA, CHAGS PA MED PA, CHAGS PA DANG BRAL


@300A *, ,BA; MTHUN PAR BYED PA, DE BZHIN NYID KYIS RAB TU PHYE
BA, DE KHO NA MA YIN PA, DE KHO NA MA YIN PA'ANG MA YIN PA'O
SNYAM MO, ,DE 'DI LTAR SO SOR

RTOG STE; RNAM PAR SHES PA DE BZHIN GSHEGS PA MA YIN, RNAM PAR
SHES PA LAS GZHAN PA'ANG MA YIN NO, ,GAL TE RNAM PAR SHES PA LAS
GZHAN PA ZHIG DE BZHIN GSHEGS

PAR GYUR NA NI MIG YOR YANG DE BZHIN GSHEGS PAR 'GYUR RO, ,DE
CI'I PHYIR ZHE NA, MIG YOR NI RNAM PAR SHES PA MA YIN PA'I PHYIR
RO, ,DE 'DI LTAR SO SOR RTOG STE,

DE BZHIN GSHEGS PA NI 'DAS PA LAS MI DMIGS, MA 'ONGS PA LAS MA
YIN, DA LTAR BYUNG BA LAS MI DMIGS SO, ,MI DMIGS PAS MI RTOG GO
,RNAM PAR MI

RTOG GO ,MI RTOG NA SO SOR MI GNAS SO, ,SO SOR MI GNAS NA 'PHRO
BAR MI BYED DO, ,MI 'PHRO NA ZHUM PAR MI 'GYUR RO, ,ZHUM PA MED
NA YONGS SU GDUNG BA MED DO, ,YONGS

SU GDUNG BA MED NA KUN TU GDUNG BA MED DO, ,KUN TU GDUNG BA MED
NA RJES SU GDUNG BA MED DO, ,GANG RJES SU GDUNG BA MED NA DE MI
GDUNG BA'O, ,GANG MI GDUNG BA DE KUN TU

MI RGYUG GO ,RNAM PAR MI RGYUG GO ,GANG MI RGYUG PA DE RNAM PAR
MI RGYUG GO ,RNAM PAR MI RGYUG PA DE MI NYAMS SO, ,GANG MI NYAMS
PA DE RNAM PAR MI 'KHYAM MO, ,GANG RNAM PAR


@300B MI 'KHYAM PA DE 'KHYAM PA MED DO, ,GANG 'KHYAM PA MED PA DE
'KHYAM PA MA YIN PA'O, ,GANG 'KHYAM PA MA YIN PA DE RLOM SEMS MED
PA'O, ,GANG RLOM SEMS MED PA DE BAG YOD PA'O, ,

GANG BAG YOD PA DE 'PHAGS PA'O, ,GANG 'PHAGS PA DE DGRA BCOM
PA'O, ,GANG DGRA BCOM PA GANG YIN PA DE LA BDAG GI RDUL MED DO,
,SEMS CAN GYI RDUL MED DO, ,SROG GI RDUL

MED DO; ;GANG ZAG GI RDUL MED DO, ,PHUNG PO'I RDUL MED DO, ,KHAMS
KYI RDUL MED DO, ,SKYE MCHED KYI RDUL MED DO, ,DNGOS PO'I RDUL
MED DO, ,RGYU'I RDUL MED DO, ,RKYEN GYI RDUL

MED DO; ;DMIGS PA'I RDUL MED DO, ,KUN 'BYUNG BA'I RDUL MED DO,
,NGA RGYAL GYIS LHAG PAR BYED PA'I RDUL MED DO, ,TSOR BA'I RDUL
MED DO, ,'DOD CHAGS KYI RDUL MED DO, ,ZHE

SDANG GI RDUL MED DO, ,GTI MUG GI RDUL MED DO, ,KHRO BA'I RDUL
MED DO, ,'KHON DU 'DZIN PA'I RDUL MED DO, ,NGA RGYAL GYI RDUL MED
DO, ,NGA RGYAL DANG, 'CHAB PA DANG, YONGS SU

GDUNG BA'I RDUL MED DO, ,NGA RGYAL DANG LHAG PA'I NGA RGYAL GYI
RDUL MED DO, ,SEMS CAN DMYAL BA DANG, DUD 'GRO DANG, YI DVAGS KYI
RDUL MED DO, ,GSHIN RJE'I 'JIG RTEN GYI RDUL

MED DO; ;'DOD PA'I KHAMS KYI RDUL MED DO, ,GZUGS KYI KHAMS KYI
RDUL MED DO, ,GZUGS MED PA'I KHAMS KYI RDUL MED DO, ,'KHOR BA'I
RDUL MED DO, ,RNAM PA DE LTA


@301A *, ,BUR RDUL MI DMIGS TE, GANG 'DOD CHAGS DANG BRAL ZHING
RDUL MED PA DE DAG 'PHAGS PA ZHES BYA, DGRA BCOM PA ZHES BYA,
GROL BA ZHES BYA ,

RNAM PAR GROL BA ZHES BYA, LHA'I DAM PA ZHES BYA, RTAG TU MNYAM
PAR GZHAG PA ZHES BYA, SANGS RGYAS ZHES BYA STE, DE CHOS GANG
LA'ANG RLOM SEMS MED DO, ,RLOM SEMS MED PA

KUN NAS NYON MONGS PAR MI 'GYUR RO, ,KUN NAS NYON MONGS PA MED NA
KUN TU GDUNG BA MED DO, ,KUN TU GDUNG BA MED NA RANG BZHIN THOB
PAR 'GYUR RO, ,RANG BZHIN THOB NA

CHOS GANG LA'ANG MI SPYOD DO, ,MI SPYOD NA 'DI LTAR, CI GZUGS
BYANG CHUB MNGON PAR RDZOGS PAR 'TSANG RGYA'AM, 'ON TE TSOR BA
DANG, 'DU SHES PA DANG, 'DU BYED DANG,

RNAM PAR SHES PA BYANG CHUB MNGON PAR RDZOGS PAR 'TSANG RGYA'AM,
SU ZHIG BYANG CHUB MNGON PAR RDZOGS PAR 'TSANG RGYA, CI PHUNG PO
LNGA CHOS STON TAM, PHUNG PO LNGA NI YANG DAG

PA MA YIN PA, SGYU MA LTA BU, GSOB, GSOG ,DNGOS PO MED PA, TSUL
BZHIN MA YIN PA YID LA BYED PA 'DUS BA LAS BYUNG BA'O, ,CHOS KYI
DBYINGS NI GSOB MA YIN, GSOG

MA YIN; YANG DAG PA MA YIN PA MA YIN, TSUL BZHIN MA YIN PA YID LA
BYED PA LAS BYUNG BA MA YIN, SGYU MA LTA BU MA YIN, SMIG RGYU LTA
BU MA YIN, CHU ZLA LTA BU MA YIN, BRAG CA


@301B LTA BU MA YIN NA SU ZHIG CHOS 'DI STON, DE CI'I PHYIR ZHE
NA, BZANG SKYONG, CHOS KYI DBYINGS NI DAG PA, BDEN PA, YANG DAG
PA, GZHAN MA YIN PA, DE BZHIN NYID, MA NOR BA DE BZHIN

NYID YIN NA, DE STON PA SU YIN, PHUNG PO LNGA RNAMS NI MI RTAG
PA, SDUG BSNGAL BA, STONG PA, BDAG MED PA, RTEN CING 'BREL PAR
BYUNG BA, NGAN PA, 'JIG PA'I CHOS CAN NO, ,BYANG

CHUB NI JI LTA BA BZHIN DU SPROS PA MED DE, GZUNG DU MED PA, SGRA
MED PA, MI SNANG BA, BLTAR MED PA, MTSAN MA MED PA, MTHA' YAS PA,
NAM MKHA' DANG MTSUNGS PA, MNYAM PA

MED PA; MI MNYAM PA DANG MNYAM PA, SEMS DANG, YID DANG, RNAM PAR
SHES PA DANG BRAL BA, SGRA SKAD THAMS CAD KYI RJES SU ZHUGS PA,
YUL NA MI GNAS PA, PHYOGS NA MI

GNAS PA, BRTAG TU MED PA, BSTAN DU MED PA, ZHI BA, ZHI BA DANG
BRAL BA, BSIL BAR GYUR PA, KUN GZHI MED PA, GNAS MED PA, 'DUS MA
BYAS PA, MI SKYE BA, MI 'GOG

PA; MI GNYIS PA LA GNAS PA, DE BZHIN NYID, GZHAN MA YIN PA DE
BZHIN NYID, MI 'GYUR BA DE BZHIN NYID, MA 'ONGS PA DE BZHIN NYID,
'GRO BA MED PA'I DE BZHIN NYID ,

'KHOR BA DANG, MYA NGAN LAS 'DAS PA MNYAM PA'O, ,BZANG SKYONG, DE
BZHIN NYID NI KUN NAS NYON MONGS PA MA YIN, RNAM PAR BYANG BA MA
YIN, RNAM PAR DAG PA MA YIN NO, ,DE


@302A *, ,BZHIN NYID NI 'KHOR BA MA YIN, YONGS SU MYA NGAN LAS
'DAS PA MA YIN NO, ,DE BZHIN NYID NI SKYE BA MA YIN, 'GAG PA MA
YIN NO, ,DE BZHIN

NYID NI THA MA MA YIN, 'BRING MA YIN, MCHOG MA YIN NO, ,DE BZHIN
NYID CES BYA BA NI CHOS KYI DBYINGS TE, CHOS KYI DBYINGS NI BDAG
DANG, CHOS KYI NGO BO NYID KYI GNAS MA YIN,

CHOS KYI RANG BZHIN GYI GNAS MA YIN, CHOS THAMS CAD KYI GNAS MA
YIN TE, STONG PA NYID STONG PA NYID KYI GNAS, DON DAM PA STONG PA
NYID KYI GNAS, CHEN PO STONG PA NYID KYI

GNAS; MCHOG GI STONG PA NYID KYI GNAS, SHIN TU GNAS PA'I GNAS SO,
,CHOS KYI DBYINGS NI MI G-YO BA, MI GNAS PA, GNAS MED PA, RANG
BZHIN MED PA, RGYU BA MED

PA; BLANG BA MED PA, DOR BA MED PA, KHAS LEN PA MED PA, 'DZIN PA
MED PA'O, ,GANG CHOS 'DI SHES SHING SHES PA LA'ANG RLOM SEMS MED
PA DE NI CHOS KYI DBYINGS ZHES BYA'O, ,CHOS KYI

DBYINGS NI SANGS RGYAS TE, SANGS RGYAS NI YANG DAG PA'I MTHA'O,
,RDUL MED PA'O, ,ZHI BA'O, ,BSIL BAR GYUR PA'O, ,MA SKYES PA'O,
,MA 'GAGS PA'O, ,PHUNG PO NI SPROS

PA DANG BCAS PA STE, DE DAG LA BYANG CHUB SEMS DPA' 'DI LTAR SO
SOR RTOG STE, SPROS PA DANG BCAS PA'I PHUNG PO LNGA JI LTAR BYANG
CHUB MNGON PAR RDZOGS PAR 'TSANG RGYA


@302B SNYAM NAS, DE 'DI LTAR SO SOR RTOG STE, CI GZUGS BYANG CHUB
MNGON PAR RDZOGS PAR 'TSANG RGYA'AM, 'ON TE TSOR BA DANG, 'DU
SHES DANG, 'DU BYED DANG, RNAM PAR SHES PA

BYANG CHUB MNGON PAR RDZOGS PAR 'TSANG RGYA, GZUGS NI BEMS PO,
G-YO BA MED PA, SEMS PA MED PA, RTZVA DANG, RTZIG PA DANG, SHING
DANG, MIG YOR LTA BU STE, DE

NI BYANG CHUB MNGON PAR RDZOGS PAR 'TSANG MI RGYA'O, ,TSOR BA NI
CHU'I CHU BUR LTA BU NGAN PA, REG PA, 'DUS PA LAS BYUNG BA STE,
DE'ANG BYANG CHUB MNGON PAR RDZOGS PAR 'TSANG MI RGYA'O,,

'DU SHES NI SMIG RGYU LTA BU STE, MIG DANG, GZUGS DANG, SNANG BA
DANG, YID LA BYED PA 'DUS PA LAS BYUNG BA STE, DE'ANG BYANG CHUB
MNGON PAR RDZOGS PAR 'TSANG MI RGYA'O, ,

'DU BYED RNAMS NI DNGOS PO MED PA, RDZUN PA SLU BA'I CHOS CAN, MA
RIG PA 'DUS PA LAS BYUNG BA STE DE DAG KYANG BYANG CHUB MNGON PAR
RDZOGS PAR 'TSANG MI RGYA'O, ,RNAM PAR SHES

PA NI SGYU MA LTA BU, GSOB, GSOG ,YANG DAG PA MA YIN PA, 'DU BYED
'DUS PA LAS NGES PAR SKYES PA, TSUL BZHIN MA YIN PA YID LA BYED
PA 'DUS PA LAS BYUNG BA STE ,

DE'ANG BYANG CHUB MNGON PAR RDZOGS PAR 'TSANG MI RGYA'O SNYAM MO,
,BZANG SKYONG, BYANG CHUB SEMS DPA' DE 'DI LTAR SO SOR RTOG STE,
GAL TE PHUNG PO LNGA BYANG CHUB MNGON PAR RDZOGS


@303A *, ,PAR 'TSANG MI RGYA NA, MTSAN GYIS BYANG CHUB MNGON PAR
RDZOGS PAR 'TSANG RGYA'AM, CI CHOS KYIS MNGON PAR RDZOGS PAR
'TSANG RGYA'AM, 'ON TE

DGE BA'I RTZA BAS SAM, DE JI LTA BU ZHIG SNYAM MO, ,DE 'DI LTAR
SO SOR RTOG STE, MTSAN GYIS KYANG BYANG CHUB MNGON PAR RDZOGS PAR
'TSANG MI RGYA'O, ,GAL TE MTSAN GYIS BYANG CHUB

MNGON PAR RDZOGS PAR 'TSANG RGYA BAR GYUR NA NI 'KHOR LOS BSGYUR
BA'I RGYAL PO'ANG BYANG CHUB MNGON PAR RDZOGS PAR 'TSANG RGYA BAR
'GYUR RO, ,DE CI'I PHYIR ZHE NA, 'KHOR LOS

BSGYUR BA'ANG MTSAN SUM CU RTZA GNYIS DANG LDAN PA'I PHYIR RO
SNYAM MO, ,DE 'DI LTAR SO SOR RTOG STE, GAL TE MTSAN GYIS BYANG
CHUB MNGON PAR RDZOGS PAR 'TSANG MI RGYA NA, CI CHOS

KYI MNGON PAR RDZOGS PAR 'TSANG RGYA'AM SNYAM MO, ,DE 'DI SNYAM
DU SEMS TE, CHOS KYIS KYANG BYANG CHUB MNGON PAR RDZOGS PAR
'TSANG MI RGYA'O, ,DE CI'I PHYIR ZHE NA, CHOS

NI GZUGS MED PA, BSTAN DU MED PA, THOGS PA MED PA, RNAM PAR RIG
PA MED PA, GNAS MED PA, SNANG BA MED PA, BSTAN DU MED PA, BLTAR
MI MTHONG BA, MA SKYES PA ,

MA 'GAGS PA, NAM MKHA' DANG MTSUNGS PA STE, DE'ANG BYANG CHUB
MNGON PAR RDZOGS PAR 'TSANG MI RGYA'O SNYAM MO, ,DE 'DI LTAR SO
SOR RTOG STE, GAL TE CHOS KYIS BYANG CHUB


@303B MNGON PAR RDZOGS PAR 'TSANG MI RGYA NA DGE BA'I RTZA BAS
BYANG CHUB MNGON PAR RDZOGS PAR 'TSANG RGYA'AM, DE JI LTA BU ZHIG
SNYAM MO, ,DE 'DI SNYAM DU SEMS TE, DGE BA'I RTZA BAS KYANG BYANG

CHUB MNGON PAR RDZOGS PAR 'TSANG MI RGYA'O, ,DE CI'I PHYIR ZHE
NA, BYANG CHUB SEMS DPA' DGE BA'I RTZA BA BSDUS NAS BYANG CHUB
KYI SNYING PO LA MI 'DUG LA, SANGS RGYAS NYID BZUNG

NAS KYANG MI LDANG STE, DE RGYU GZHAN DANG, GZHAN LA SO SOR
BRTAGS NA MA DMIGS PA DANG, BYANG CHUB MNGON PAR RDZOGS PAR
'TSANG RGYA BA DE SU ZHIG SNYAM MO, ,DES DE LTAR SO SOR

BRTAGS NA DGE BA'I RTZA BA'ANG MA DMIGS NAS, CI DGE BA'I RTZA BA
RNAMS GZUGS KYIS BSAGS PA ZHIG GAM, 'ON TE TSOR BA DANG, 'DU SHES
DANG, 'DU BYED DANG, RNAM PAR SHES PAS SAM,

GZUGS NI BEMS PO, G-YO BA MED PA, SEMS PA MED PA STE, DES KYANG
DGE BA'I RTZA BA MA BSAGS, TSOR BA NI CHU'I CHU BUR LTA BU NGAN
PA, RTEN CING 'BREL BAR BYUNG BA, REG PA

'DUS PA LAS BYUNG BA STE, DES KYANG DGE BA'I RTZA BA MA BSAGS,
'DU SHES NI SMIG RGYU LTA BU, MIG DANG, GZUGS DANG, SNANG BA
DANG, YID LA BYED PA 'DUS PA LAS BYUNG BA

STE; DES KYANG DGE BA'I RTZA BA MA BSAGS, 'DU BYED NI DNGOS PO
MED PA, RDZUN PA SLU BA'I CHOS CAN, MA RIG PA 'DUS PA LAS BYUNG
BA STE, DE DAG GIS KYANG DGE BA'I RTZA BA MA BSAGS,


@304A *, ,RNAM PAR SHES PA NI SGYU MA LTA BU, GSOB, GSOG ,YANG
DAG PA MA YIN PA, 'DU BYED 'DUS PA LAS NGES PAR SKYES PA, TSUL
BZHIN MA YIN PA

YID LA BYED PA 'DUS PA LAS BYUNG BA STE, DES KYANG DGE BA'I RTZA
BA MA BSAGS SO SNYAM NAS DES DE LTAR BRTAGS PA DANG, GANG GIS DGE
BA'I RTZA BA BSAGS PA DE MI DMIGS

SO; ;DES DE LTAR BRTAGS NA MI DMIGS TE, MI DMIGS SO SNYAM PA'I
RLOM SEMS KYANG MED DO, ,GANG BYANG CHUB KYI SNYING PO LA 'DUG PA
DE'ANG MI DMIGS TE, MI DMIGS SO

SNYAM PA'I RLOM SEMS KYANG MED DO, ,DES BYANG CHUB KYANG MI DMIGS
TE, MI DMIGS SO SNYAM PA'I RLOM SEMS KYANG MED DO, ,'DI LA SU
ZHIG MNGON PAR RDZOGS PAR 'TSANG RGYA

BA DE'ANG MI DMIGS TE, MI DMIGS SO SNYAM PA'I RLOM SEMS KYANG MED
DO, ,DES DE LTAR SO SOR BRTAGS NAS BYANG CHUB KYI RLOM SEMS KYANG
MED, SEMS CAN GYI RLOM SEMS

KYANG MED, SANGS RGYAS KYI YE SHES KYI RLOM SEMS KYANG MED PA DE,
BZANG SKYONG, BLA NA MED PA YANG DAG PAR RDZOGS PA'I BYANG CHUB
STE, DE CHOS GANG LA'ANG RLOM SEMS MED

DO; ;DE CI'I PHYIR ZHE NA, DE CHOS GANG YANG SKYE BA'ANG MI
MTHONG, 'GAG PA'ANG MI MTHONG STE, YANG DAG PA JI LTA BA BZHIN DU
ZHI BA'I GNAS KHONG DU CHUD PAS DE'I PHYIR SANGS


@304B RGYAS ZHES BYA STE, DE NI RTOG PA DANG, RNAM PAR RTOG PA
DANG, KUN TU RTOG PA THAMS CAD LA MI 'JUG STE, DE NI ZHI BA'O,
,BSIL BAR GYUR PA'O, ,SEMS DANG, YID DANG, RNAM PAR SHES

PA DANG BRAL BA NI SANGS RGYAS ZHES BYA STE, BZANG SKYONG, 'DI NI
RAB TU ZHI BA RNAM PAR NGES PA'I CHO 'PHRUL ZHES BYA BA'I TING
NGE 'DZIN TO, ,BZANG SKYONG, TING NGE 'DZIN 'DI LA SLOB PA'I

BYANG CHUB SEMS DPA' NI TING NGE 'DZIN THAMS CAD KYIS MNGON PAR
'BYUNG BA YIN NO, ,DE NAS BCOM LDAN 'DAS LA 'JAM DPAL GZHON NUR
GYUR PAS 'DI SKAD CES GSOL

TO; ;BCOM LDAN 'DAS, GANG SANGS RGYAS BCOM LDAN 'DAS RNAMS MA
SKYES, MA 'GAGS KYANG SKYE ZHING 'GAG PAR KUN TU GDA' BA DANG, YI
GE GCIG KYANG MI BRJOD LA, 'KHOR

BYE BA GRANGS MA MCHIS PA LA CHOS STON PAR YANG KUN TU GDA' BA'I
SANGS RGYAS BCOM LDAN 'DAS RNAMS KYI THABS LA MKHAS PA NI NGO
MTSAR TO, ,DE NAS BCOM LDAN 'DAS KYIS 'JAM

DPAL GZHON NUR GYUR PA LA 'DI SKAD CES BKA' STZAL TO, ,'JAM DPAL,
GANG YON TAN GYI SNYING PO BCU GNYIS KYIS MNGON PAR 'PHAGS PA'I
SANGS RGYAS KYI ZHING DU BLA NA MED PA

YANG DAG PAR RDZOGS PA'I BYANG CHUB MNGON PAR RDZOGS PAR SANGS
RGYAS LA BSKAL PA SNYIGS MA'ANG KUN TU STON PA DANG, DUS SNYIGS
MA DANG, SEMS CAN SNYIGS MA DANG, NYON


@305A *, ,MONGS PA SNYIGS MA DANG, TSE SNYIGS MA DANG, THEG PA
THA DAD PA DANG, KUN NAS NYON MONGS PA CAN GYI SANGS RGYAS KYI
ZHING NYE BAR STON PA DANG, CHOS STON PA

SNA TSOGS DANG, SEMS CAN YONGS SU SMIN PAR BYED PA SNA TSOGS
DANG, GZHAN MU STEGS CAN GYIS DKRUGS PA'I NYON MONGS PA DANG,
BDUD DANG BDUD KYI NYE BA'I NYON MONGS PA DANG,

BDUD KYI LAS DANG, PHA ROL GYI DMAG TSOGS KYIS GTZO BA'I NYON
MONGS PA DANG, YUL 'KHRUG PA DANG, KHRAG KHRUG DANG, CHOM PO'I
NYE BA'I NYON MONGS PA DANG, KLA KLOS

DKRUGS PA DANG, RKUN POS DKRUGS PA DANG, MU GES DKRUGS PA DANG,
GNOD SBYIN DANG, SRIN PO DANG, YI DVAGS DANG, SHA ZA DANG, GRUL
BUM DANG, LUS SRUL PO'I

'KHRUG PA'ANG KUN TU STON CING SANGS RGYAS KYI ZHING DE NA NYES
PA DE DAG KYANG MED LA, DE BZHIN GSHEGS PA'I SNGON GYI DGE BA'I
RTZA BA DANG, SPYOD PA DANG, SMON LAM DANG, THABS

LA MKHAS PA'I STOBS KYI BYIN GYI RLABS KYIS 'DUL BA JI LTA BA
BZHIN DU SEMS CAN YONGS SU SMIN PAR BYED PAS SEMS CAN RNAMS KYI
BYA BA DE DAG SHES KYANG DE BZHIN GSHEGS

PA NI THAMS CAD DU BTANG SNYOMS PA STE, RNAM PAR MI RTOG PA
'DI'ANG DE BZHIN GSHEGS PA'I THABS MKHAS PAR BLTA'O, ,DE SKAD CES
BKA' STZAL PA DANG, BCOM LDAN


@305B 'DAS LA 'JAM DPAL GZHON NUR GYUR PAS 'DI SKAD CES GSOL TO,
,SANGS RGYAS KYI ZHING DE YON TAN GYI SNYING PO GANG DAG DANG
LDAN PA DANG, YON TAN GANG DANG LDAN NA SANGS RGYAS KYI

ZHING DER SANGS RGYAS BCOM LDAN 'DAS RNAMS MNGON PAR RDZOGS PAR
'TSANG RGYA BA'I YON TAN GYI SNYING PO BCU GNYIS PO DE BCOM LDAN
'DAS KYIS BSHAD DU GSOL, BCOM LDAN

'DAS KYIS BKA' STZAL PA, 'JAM DPAL, SANGS RGYAS KYI ZHING DE NI
BSKAL PA'I SNYING PO DANG LDAN PA YIN, DUS KYI SNYING PO DANG
LDAN PA YIN, SEMS CAN GYI SNYING PO DANG LDAN PA

YIN; ZHING GI SNYING PO DANG LDAN PA YIN, THEG PA'I SNYING PO
DANG LDAN PA YIN, SA'I SNYING PO DANG LDAN PA YIN, SANGS RGYAS
KYI ZHING DE BSTAN PA'I SNYING PO DANG LDAN PA YIN, SANGS RGYAS

KYI ZHING DER GZHAN MU STEGS CAN SPYOD PA PA DANG, KUN TU RGYU
DANG, GCER PU PA RNAMS MI RGYU BA YIN, SANGS RGYAS KYI ZHING DE
BSAM PA DANG, LHAG PA'I BSAM PA DANG LDAN PA YIN, SANGS

RGYAS KYI ZHING DE NI RANG BZHIN GYIS DKAR PO'I CHOS DANG LDAN
PA'I SEMS CAN RNAMS GNAS PA YIN, SANGS RGYAS KYI ZHING DE 'PHAGS
PA'I SKYE PO'I SNYING PO DANG LDAN PA YIN, SANGS RGYAS

KYI ZHING DER SNGON GYI DE BZHIN GSHEGS PA RNAMS GSHEGS SHING
RJES SU GSHEGS PA YIN TE, 'JAM DPAL, SANGS RGYAS KYI ZHING DE NI
YON TAN GYI SNYING PO BCU GNYIS PO DE DAG


@306A *, ,DANG LDAN PA YIN NO, ,DER SANGS RGYAS BCOM LDAN 'DAS
RNAMS BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA'O,,

'JAM DPAL, KHYOD KYIS RNAM GRANGS 'DIS KYANG NGA'I SANGS RGYAS
KYI ZHING NA NYAN THOS DANG, RANG SANGS RGYAS KYI THEG PA THA DAD
PA RNAM PAR GZHAG PA MED PAR RIG PAR BYA'O, ,DE CI'I PHYIR

ZHE NA; THA DAD PA'I 'DU SHES DANG BRAL BA'I PHYIR RO, ,'JAM
DPAL, GAL TE DE BZHIN GSHEGS PA SEMS CAN KHA CIG LA NI THEG PA
CHEN PO STON, KHA CIG LA NI RANG SANGS RGYAS

KYI THEG PA DANG, SEMS CAN KHA CIG LA NI NYAN THOS KYI THEG PA
STON TAM, DE LTAR GYUR NA DE BZHIN GSHEGS PA SEMS YONGS SU MA DAG
PAR 'GYUR, SEMS MI SNYOMS PAR

'GYUR; MNGON PAR CHAGS PAR 'GYUR, DE BZHIN GSHEGS PA NYI TSE BA'I
SNYING RJE DANG LDAN PAR 'GYUR, DE BZHIN GSHEGS PA SNA TSOGS KYI
'DU SHES KYI SKYON DU LTUNG PAR

'GYUR; DE BZHIN GSHEGS PA SLOB DPON CHOS KYI DPE MKHYUD BYED PAR
'GYUR RO, ,'JAM DPAL, DE BZHIN GSHEGS PA CHOS GANG CI STON KYANG
RUNG, CHOS DE DAG THAMS CAD

KYANG THEG PA CHEN PO LA GZHOL BA, THEG PA CHEN PO LA 'BAB PA,
THEG PA CHEN PO LA BAB PA, THAMS CAD MKHYEN PA'I YE SHES SGRUB
PA, THAMS CAD MKHYEN PA'I YE SHES THOB PAR


@306B BYED PA; THAMS CAD MKHYEN PA'I YE SHES THOB PAR BYA BA'I
PHYIR 'JUG PA STE, 'JAM DPAL, DE'I PHYIR SANGS RGYAS KYI ZHING DE
NA THEG PA THA DAD PA RNAM PAR GZHAG PA MED DO, ,'JAM

DPAL GYIS GSOL PA, BCOM LDAN 'DAS, GAL TE THEG PA THA DAD PA RNAM
PAR GZHAG PA MA MCHIS NA, 'DI NI NYAN THOS KYI THEG PA'O, ,'DI NI
RANG SANGS RGYAS KYI THEG PA'O, ,'DI

NI THEG PA CHEN PO'O ZHES BCOM LDAN 'DAS KYIS SEMS CAN RNAMS LA
THEG PA GSUM BSTAN PA DE JI LTA BU LAGS, BCOM LDAN 'DAS KYIS BKA'
STZAL PA, 'JAM DPAL, THEG PA

THA DAD PA ZHES BYA BA DE NI SA RNAM PAR GZHAG PA'I TSIG BLA
DVAGS SO, ,'JAM DPAL, RAB 'BRING THA MA'I CHOS BSTAN PA ZHES BYA
BA DE NI DE BZHIN GSHEGS PAS CHOS KYI MTSAN NYID

RNAM PAR GZHAG PAR BSTAN TO, ,DE NI DE BZHIN GSHEGS PAS GANG ZAG
RNAM PAR GZHAG PAR BZHAG GO ,TSOGS CHUNG DU BSAGS PA'I SEMS CAN
RNAMS DANG, BSOD NAMS KYI

TSOGS TSAD MED PA BSAGS PA'I SEMS CAN RNAMS YONGS SU SMIN PAR BYA
BA'I PHYIR THEG PA THA DAD PAR BZHAG GI ,THEG PA NI THA DAD DU
DBYER MED DO, ,DE CI'I PHYIR ZHE NA, CHOS KYI

DBYINGS DBYER MED PA'I PHYIR RO, ,'JAM DPAL, THEG PA BSTAN PA
ZHES BYA BA DE NI DE BZHIN GSHEGS PAS SGRIB PA MED PAR GSUNGS SO,
,'JAM DPAL, 'DI LTA STE, DPER


@307A *, ,NA; 'PHONG GI SLOB DPON MKHAS PA 'PHONG SHES PA'I MCHOG
GI PHA ROL TU PHYIN PA, THABS DANG, SPYOD LAM RNAM PA SNA TSOGS
DANG, 'BAD PA DANG,

SPYOD LAM SNA TSOGS STON CING SLOB MA LA 'PHONG SLOB KYANG 'PHONG
SHES PA DE GCIG YIN PA DE BZHIN DU, 'JAM DPAL, DE BZHIN GSHEGS PA
CHOS KYI 'PHONG GI SLOB DPON MKHAS PA'ANG

CHOS KYI TSUL SNA TSOGS LA 'JUG PAS KHAMS DANG, BSAM PA DANG, MOS
PA THA DAD PAR SEMS CAN RNAMS LA BLA NA MED PA YANG DAG PAR
RDZOGS PA'I BYANG CHUB GCIG

LAS THEG PA GSUM DU STON TO, ,'JAM DPAL, 'DI LTA STE, DPER NA, ME
STAG CHUNG NGU YAR BA'ANG RTZVA'I RGYU DANG LDAN ZHING MCHED NA
SREG PA'I BSKAL PA'I ME LTA BUR TSIG

PAR NUS PAR 'GYUR RO, ,'JAM DPAL, DE BZHIN DU PHYIR MI LDOG PA'I
YE SHES KYI SNANG BA'I MA STAG GCIG PO DE'ANG NYON MONGS PA THAMS
CAD SREG PA'I PHYIR MTHAR GYIS

MCHED CING DE BZHIN GSHEGS PA'I YE SHES CHEN PO'I SNANG BA'I BAR
DU BYED NUS PAR 'GYUR RO, ,'JAM DPAL, 'DI LTA STE, DPER NA, RI
DVAGS PHRA MO THAMS CAD RI DVAGS

KYI RGYAL PO SENG GE RAL PA CAN GYI MDUN NA 'DUG PAR NUS PA MED
DO, ,'JAM DPAL, DE BZHIN DU GZHAN MU STEGS CAN SPYOD PA PA DANG,
KUN TU RGYU DANG, GCER PU PA DANG,


@307B 'TSO BA CAN THAMS CAD DE BZHIN GSHEGS PA'I MDUN NA 'DUG PAR
RAM, TSIG SMRA BAR NUS PA MED DE, STOBS BCU'I STOBS DANG, MI
'JIGS PA BZHIS 'JIGS PA MED

PA'I SKYES BU CHEN PO'I SENG GE'I MDUN NA SGRA SGROG PAR 'GYUR BA
DE LTA BU'I GNAS MED DE, SEMS CAN YONGS SU SMIN PAR BYA BA'I
PHYIR DE BZHIN GSHEGS PAS BYIN GYIS BRLABS

PA NI MA GTOGS SO, ,'JAM DPAL, 'DI LTA STE, DPER NA, NYI MA'I
DKYIL 'KHOR SHAR PA 'OD ZER GYI DRA BA BRGYA STONG GRANGS MED PA
RAB TU 'GYED PAS, SRIN BU ME KHYER THAMS

CAD 'OD MED CING, LAM ME MA YIN, LHANG NGE MA YIN TE, MDZES PA MA
YIN NO, ,'JAM DPAL, DE BZHIN DU DE BZHIN GSHEGS PA'I BLA NA MED
PA'I YE SHES CHEN PO'I NYI

MA'I DKYIL 'KHOR SHAR NAS, YE SHES CHEN PO'I 'OD ZER BRGYA STONG
GRANGS MED PA RAB TU BKYE BAS, GZHAN MU STEGS CAN SPYOD PA PA
DANG, KUN TU RGYU DANG, GCER BU PA LA SOGS

PA THAMS CAD 'OD MED PAR 'GYUR TE, LAM ME MA YIN, LHANG NGE MA
YIN ZHING, MDZES PA MA YIN PA 'DI NI DE BZHIN GSHEGS PA'I BYIN
GYI BRLABS SU SHES PAR BYA'O, ,DE

BZHIN GSHEGS PA'I THABS MKHAS PA'I YUL DE NI BSAM GYIS MI KHYAB
STE, DES NA SANGS RGYAS KYI ZHING DER GZHAN MU STEGS CAN SPYOD PA
PA DANG, KUN TU RGYU DANG, GCER BU PA


@308A *, ,RNAMS KUN TU SNANG NGO, ,DE CI'I PHYIR ZHE NA, GZHAN MU
STEGS CAN GYI SGO DE DAG THAMS CAD NI RNAM PAR THAR PA DANG, TING
NGE 'DZIN BSAM GYIS MI KHYAB PA

LA GNAS PA, SHES RAB KYI PHA ROL TU PHYIN PA LAS NGES PAR BYUNG
BA, THABS MKHAS PA CHEN POS RNAM PAR RTZEN PA, SANGS RGYAS DANG,
CHOS DANG, DGE 'DUN YID LA BYED PA DANG

MA BRAL BA, SEMS CAN YONGS SU SMIN PAR BYED PA'I MCHOG GI PHA ROL
TU SON PA STE, SEMS CAN YONGS SU SMIN PAR BYA BA'I PHYIR DE BZHIN
GSHEGS PA'I BYIN GYI RLABS

KYIS BYIN GYIS BRLABS PA DAG GO ,'JAM DPAL, 'DI LTA STE, DPER NA,
STONG GSUM GYI STONG CHEN PO'I 'JIG RTEN GYI KHAMS KYI RDUL PHRA
RAB KYI RDUL SNYED KYI SEMS CAN DE DAG

SEMS CAN RE RE NAS, DZAMBU'I GLING LA DBANG BA'I RGYAL POR GYUR
TE, DE DAG THAMS CAD KYIS TSIG 'DI SKAD CES BDAG CAG GIS THEG PA
CHEN PO GANG LEN PA DANG, 'DZIN

PA DANG, KLOG PA DANG, KUN CHUB PAR BYED PA DE SHA LAS NYI MA RE
RE ZHING YANG SRANG LNGA LNGA SEN MOS GCAD PAR BYA STE, DE TSUL
DE LTA BUS SROG DANG DBRAL LO ZHES SMRA BA LA ,

'JAM DPAL, GAL TE BYANG CHUB SEMS DPA' DE SKAD SMRA BAS MI SKRAG
,MI DNGANG, DNGANG BAR MI 'GYUR TE, THA NA SKRAG PA'I SEMS KYANG
MI SKYED, ZHUM PA MED, GONG BA


@308B MED; THE TSOM MED LA, PHYIR ZHING CHOS YONGS SU GZUNG BA LA
BRTZON TE, KLOG PA DANG, KHA TON BYED PA LA BRTZON PAR 'GYUR BA'I
BYANG CHUB SEMS DPA' DE NI, 'JAM DPAL, SEMS

DPA' BA, SBYIN PA LA DPA' BA, TSUL KHRIMS LA DPA' BA, BZOD PA LA
DPA' BA, BRTZON 'GRUS LA DPA' BA, BSAM GTAN LA DPA' BA, SHES RAB
LA DPA' BA, TING NGE

'DZIN LA DPA' BA ZHES BYA'O, ,'JAM DPAL, GAL TE BYANG CHUB SEMS
DPA' DE GSOD PA'I MI DE DAG LA MI KHRO ZHING, THAB DANG, ZHE
SDANG GI SEMS MI BSKYED NA, 'JAM DPAL,

BYANG CHUB SEMS DPA' DE NI TSANGS PA DANG MTSUNGS PA, DBANG PO
DANG MTSUNGS PA, LHUN PO DANG MTSUNGS PA, MI G-YO BA, SNYING NRJE
DANG LDAN PA, BYAMS PA LA GNAS PA, SEMS

CAN THAMS CAD KYI BSAM PA GSO BA LA MOS PA, PHYIR MI LDOG PA'I
SPYOD YUL BA, SEMS DANG MTSUNGS PA, SEMS CHU DANG MTSUNGS PA,
SEMS ME DANG MTSUNGS PA, SEMS NAM

MKHA' DANG MTSUNGS PA ZHES BYA STE, SEMS CAN THAMS CAD KYI 'DOD
CHAGS DANG, ZHE SDANG DANG, GTI MUG DANG, THA BA SEL BA'I PHYIR
ZHUGS PA'O, ,'JAM DPAL, GANG GIS

GANGG'A'I KLUNG GI BYE MA SNYED KYI SANGS RGYAS RNAMS LAS SANGS
RGYAS RE RE LA'ANG GANGG'A'I KLUNG GI BYE MA SNYED KYI SANGS
RGYAS KYI ZHING NOR BU RIN PO CHE DBANG GI RGYAL POS RAB TU BKANG
STE, DBUL


@309A *, ,BA PHUL LA, DE LTAR DBUL BAS GANGG'A'I KLUNG GI BYE MA
SNYED KYI BSKAL BAR DBUL BA PHUL BA BAS, 'JAM DPAL, BYANG CHUB
SEMS DPA' GZHAN GANG GIS

RNAM PA 'DI LTA BU'I CHOS 'DI THOS NAS, PHYOGS GCIG TU SONG STE,
'DI LTAR SEMS KYIS MNGON PAR RTOG CING 'DI LTA BU'I CHOS LA BSLAB
PAR BYA'O ZHES SLOB PAR 'DOD NA ,

DES MA BSLABS SU ZIN KYANG BSOD NAMS CHES MANG DU SKYED DE, BYANG
CHUB SEMS DPA' NOR BU RIN PO CHE DBANG GI RGYAL PO SBYIN PA'I
BSOD NAMS NI DE LTA MA YIN NO, ,DE CI'I

PHYIR ZHE NA, DE'I SEMS BSKYED MA THAG PA DES CHOS BZHI YONGS SU
'DZIN PA'I PHYIR TE, BZHI GANG ZHE NA, BYAMS PA YONGS SU BZUNG BA
YIN, 'DAS PA DANG, MA 'ONGS PA

DANG; DA LTAR BYUNG BA'I SANGS RGYAS BCOM LDAN 'DAS RNAMS KYIS
BKA' DANG MI 'GAL BAR BYAS PA YIN, DE NAN TAN SNYING POR BYED PA
YIN, MYUR DU BLA NA MED PA YANG DAG PAR

RDZOGS PA'I BYANG CHUB MNGON PAR RDZOGS PAR 'TSANG RGYA BA YIN
TE, CHOS BZHI PO DE DAG YONGS SU 'DZIN TO, ,GZHAN YANG CHOS BZHI
YONGS SU 'DZIN TE, BZHI GANG ZHE NA, DE

BZHIN GSHEGS PA'I STOBS BCU DANG, MI 'JIGS PA BZHI DANG, SO SO
YANG DAG PAR RIG PA BZHI DANG, SGRIB PA MED PA'I BLO'I RNAM PAR
THAR PA YONGS SU 'DZIN PA STE BZHI


@309B PO DE DAG GO ,'JAM DPAL, CHOS BZHI DANG LDAN NA BYANG CHUB
SEMS DPA' SEMS DPA' CHEN PO ZHES BYA STE, BZHI GANG ZHE NA, DUS
SU SBYIN PA DANG, G-YO MED CING SGYU MED PA DANG, LHAG

PA'I BSAM PAS BYANG CHUB TU SEMS BSKYED PA DANG MI 'BREL BA DANG,
SEMS DANG PO BSKYED PA'I BYANG CHUB SEMS DPA' LA'ANG SHIN TU GUS
PA STE CHOS BZHI PO DE DAG DANG LDAN NA, BYANG

CHUB SEMS DPA' SEMS DPA' CHEN PO ZHES BYA'O, ,'JAM DPAL, GAL TE
BYANG CHUB SEMS DPA' LA RGYAL PO'AM, BLON PO CHEN PO GANG ZHIG
'DI SKAD CES GAL TE KHYOD SEMS CAN

GCIG GI DON DU DGE BA'I RTZA BA GCIG YANG DAG PAR BSGRUBS TE, THA
NA DUD 'GRO'I SKYE GNAS SU SONG BA LA ZAN CHANG GCIG TZAM SBYIN
ZHING BSGRUB NA'ANG DE'I PHYIR NGAS KHYOD KYI SHA SEN

MOS BTOGS TE MED PAR BYA'O ZHES ZER LA, GAL TE BYANG CHUB SEMS
DPA' DE SKAD ZER BA LA MI SKRAG ,MI DNGANG, DNGANG BAR MI 'GYUR
ZHING 'JIGS PA MED KYI, 'DI LTAR SEMS

SKYED DE, GANGG'A'I KLUNG GI BYE MA SNYED KYI LUS KYI SHA SEN MOS
BCAD DE BOR YANG BDAG SPRO BAR BYA YI, BDAG SEMS CAN GCIG GI
PHYIR YANG JI TZAM DU CHUNG NGU NA'ANG DGE BA'I RTZA BA

GCIG YANG DAG PAR MI BSGRUB TU MI GTANG NGO SNYAM NAS SEMS BSKYED
PA GCIG PO DES BYANG CHUB SEMS DPA' DES PHYOGS BCU'I 'JIG RTEN
GYI KHAMS THAMS CAD KYI RDUL SNYED


@310A *, ,KYI GTAN PA MED PA'I MCHOD SBYIN ZIL GYIS GNON TO,
,PHYOGS BCU'I 'JIG RTEN GYI KHAMS THAMS CAD KYI RDUL PHRA RAB KYI
RDUL SNYED KYI BYANG CHUB SEMS

DPA' RNAMS KYI SBYIN PA LAS BYUNG BA'I DGE BA'I RTZA BA RNAMS
KYANG ZIL GYIS GNON TE, BLA NA MED PA YANG DAG PAR RDZOGS PAR
BYANG CHUB LAS PHYIR MI LDOG PAR 'GYUR RO, ,

GANGG'A'I KLUNG GI BYE MA SNYED KYI 'KHOR LOS BSGYUR BA'I RGYAL
PO MYONG BAR 'GYUR RO, ,DE BZHIN DU GANGG'A'I KLUNG GI BYE MA
SNYED KYI BRGYA BYIN DANG, TSANGS PA 'THOB CING MYONG BAR 'GYUR

RO; ;DE CI'I PHYIR ZHE NA, 'JAM DPAL, BYANG CHUB SEMS DPA' GANG
GIS SEMS CAN RNAMS LA SNYING RJE BSKYED NA DE SNYING RJE DANG
LDAN PA'I DGE BA'I RTZA BA DES CHOS BZHI

YONGS SU 'DZIN TE, BZHI GANG ZHE NA, BRTAN PA'I SEMS YONGS SU
'DZIN PA DANG, KHONG KHRO BA MED PA'I SEMS DANG, SNYING RJE CHEN
PO YONGS SU 'DZIN PA DANG, PHYIN

CI LOG GI SHES PA SPANGS NAS PHYIN CI MA LOG PA'I YE SHES 'THOB
PA'O, ,GZHAN YANG CHOS BZHI YONGS SU 'DZIN TE, BZHI GANG ZHE NA,
TSUL KHRIMS PHUN SUM TSOGS

PA MCHOG YONGS SU 'DZIN TE, TSUL KHRIMS PHUN SUM TSOGS PA MCHOG
DE DANG LDAN PAS BYANG CHUB SEMS DPA' LHA GZHAN LA RTON PAR MI
'GYUR BA DANG, DRAN PA PHUN


@310B SUM TSOGS PA MCHOG 'THOB STE, DRAN PA PHUN SUM TSOGS PA
MCHOG DE DANG LDAN PAS BYANG CHUB SEMS DPA' SKYE BAR SKYE NA TSO
RABS DRAN PAR 'GYUR BA DANG, DGE BA'I BSHES

GNYEN PHUN SUM TSOGS PA MCHOG YONGS SU 'DZIN TE, DGE BA'I BSHES
GNYEN PHUN SUM TSOGS PA MCHOG DE DANG LDAN PAS BYANG CHUB SEMS
DPA' SANGS RGYAS 'BYUNG BA DANG

'BRAL BAR MI 'GYUR, SANGS RGYAS 'BYUNG BA DANG MI 'BRAL BA'I
SANGS RGYAS KYI ZHING DU SKYE BAR 'GYUR, GAL TE SANGS RGYAS NI MA
BYUNG LA DZAMBU'I GLING DU SKYES NA'ANG SKYES BU

DAM PAR 'GYUR, DZAMBU'I GLING NA SBYIN PA'I GNAS GCIG PUR 'GYUR,
RANG SANGS RGYAS DANG, GZHAN MNGON PAR SHES PA LNGA DANG LDAN PA
DANG, 'DOD PA'I 'DOD CHAGS DANG

BRAL BA DE DAG MGU BAR BYED PAR 'GYUR, DE DAG MGU BAR BYAS NAS,
BSOD SNYOMS 'BUL BAR 'GYUR BA DANG, LHA RNAMS KYIS YONGS SU BZUNG
BAR 'GYUR TE, NAM BAG

MED PAR GYUR PA DE'I TSE'ANG GNAS GTZANG MA'I RIS KYI LHA'I BU
RNAMS KYIS BSKUL BAR 'GYUR, BSKUL NAS KYANG BLA NA MED PA YANG
DAG PAR RDZOGS PA'I BYANG CHUB LA BRTZON 'GRUS

RTZOM PAR 'GYUR, DE'I DRAN PA CHUD MI ZA BAR 'GYUR, BYANG CHUB
YANG DAG PAR 'GRUB PA'I RGYUR BRTZON 'GRUS RTZOM PAR 'GYUR RO,
,'JAM DPAL, BYANG CHUB SEMS DPA' DE


@311A *, ,SEMS BSKYED PA DES RNAM PAR DAG PAR BYED PA'I CHOS LNGA
YONGS SU 'DZIN TE, LNGA GANG ZHE NA, TSUL KHRIMS RNAM PAR DAG PA
YONGS SU 'DZIN PA

DANG, LUS RNAM PAR DAG PA DANG, MTSAN PHUN SUM TSOGS PA 'THOB PA
RNAM PAR DAG PA DANG, DGE BA'I RTZA BA SBYANGS PA RNAM PAR DAG PA
DANG, SANGS RGYAS LA BRTEN, CHOS

LA BRTEN, DGE 'DUN LA BRTEN, BYANG CHUB SEMS DPA' LA BRTEN, BYANG
CHUB TU SEMS BSKYED PA LA BRTEN PA YONGS SU 'DZIN PA YIN TE, 'JAM
DPAL, RNAM PAR DAG

PAR BYED PA'I CHOS DE DAG YONGS SU 'DZIN PAR 'GYUR RO, ,'JAM
DPAL, RIGS KYI BU'AM, RIGS KYI BU MO GANG LA LAS DZAMBU GLING
BA'I SEMS CAN THAMS CAD KYI SROG

BCAD DE, DE DAG GI BDOG PA THAMS CAD PHROGS PA BAS, 'JAM DPAL,
RIGS KYI BU'AM, RIGS KYI BU MO GANG GZHAN ZHIG GIS BYANG CHUB
SEMS DPA' DGE BA'I RTZA BA

GCIG GI SEMS BSKYED PA, THA NA DUD 'GRO'I SKYE GNAS SU SONG BA LA
THA NA ZAN CHANG GCIG BYIN PA DANG LDAN PA'I DGE BA'I RTZA BA'I
BAR CHAD BYAS NA, DE DE BAS CHES SDIG PA

GRANGS MED PAR SKYED DO, ,DE CI'I PHYIR ZHE NA, SANGS RGYAS
'BYUNG BA SKYED PA'I DGE BA'I RTZA BA'I BAR CHAD BYED PAR GNAS
PA'I PHYIR RO, ,'JAM DPAL, RIGS KYI BU'AM RIGS


@311B KYI BU MO GANG LA LA MDO SDE DKON MCHOG SANGS RGYAS KYI YE
SHES SKYED PA RNAM PA 'DI LTA BU 'DI LA MOS PA'I BYANG CHUB SEMS
DPA' LA SMOD CING BSNGAGS PA MA YIN PA BRJOD, 'DUM PAR

MI BYED; DGE BA'I RTZA BA DANG BRAL BAR BYED DE, DGE BA'I RTZA BA
LA MOS PA DANG BRAL BAR BYAD CING BAR CHAD BYED NA, DE MI DGE
BA'I RTZA BA BSAGS PA DES SEMS CAN DMYAL BA CHEN

PO RNAMS SU SKYE BAR 'GYUR RO, ,DE DER SKYES NAS LUS DPAG TSAD
LNGA BRGYA PA 'GRUB BO, ,LUS DE LA'ANG MGO LNGA BRGYAR 'GYUR RO,
,MGO BO RE RE LA'ANG LCE LNGA RGYA LNGA BRGYAR

'GYUR RO, ,LCE RE RE LA'ANG THONG SHOL LNGA BRGYA LNGA BRGYAS RMO
BAR 'GYUR TE, BSKAL PA JI SNYED CIG GIS BYANG CHUB SEMS DPA' DE
BYANG CHUB MNGON PAR RDZOGS PAR 'TSANG RGYA BA DE

SNYED KYI BSKAL PAR SEMS CAN DMYAL BA CHEN PO RNAMS SU SKYES NAS
SDUG BSNGAL CHEN PO MYONG BAR 'GYUR RO, ,DE CI'I PHYIR ZHE NA, DE
SANGS RGYAS 'BYUNG BA'I BAR CHAD BYA BAR ZHUGS

PA'I PHYIR RO, ,GANG SANGS RGYAS 'BYUNG BA'I BAR CHAD BYA BA'I
PHYIR ZHUGS PA DE SANGS RGYAS KYI RIGS GCOD PA'I PHYIR ZHUGS
PA'O, ,CHOS KYI RIGS GCOD PA'I PHYIR ZHUGS PA'O,,

DGE 'DUN GYI RIGS GCOD PA'I PHYIR ZHUGS PA'O, ,DE LHA'I RIGS GCOD
PA'I PHYIR ZHUGS PA'O, ,DE TSANGS PA THAMS CAD KYI RIGS GCOD PA'I
PHYIR ZHUGS PA'O, ,DE MI'I 'JIG


@312A *, ,RTEN GCOD PA'I PHYIR ZHUGS PA'O, ,DE SEMS CAN THAMS CAD
KYI BDE BAR SBYAR BA THAMS CAD GCOD PA'I PHYIR ZHUGS PA'O, ,'JAM

DPAL; GANG LA LA BYANG CHUB SEMS DPA'I DGE BA'I RTZA BA GCOD PA'I
PHYIR 'JUG PA DE LA RNAM PA DE LTA BU'I SDUG BSNGAL CHEN PO SKYE
BAR 'GYUR RO, ,DE CI'I PHYIR ZHE NA, BYANG CHUB

SEMS DPA' DE DAG THAMS CAD NI DGE BA'I RTZA BA'I TSOGS THAMS CAD
KYIS BYANG CHUB MNGON PAR RDZOGS PAR 'TSANG RGYA'O, ,MNGON PAR
RDZOGS PAR SANGS RGYAS NAS KYANG SEMS

CAN RNAMS LA CHOS KYI 'KHOR LO RAB TU SKOR RO, ,CHOS THOS NAS
KYANG RGYUN DU ZHUGS PAR 'GYUR, LAN GCIG PHYIR 'ONG BA DANG,
PHYIR MI 'ONG BA DANG, DGRA BCOM PAR 'GYUR, RANG RGYAL BAR 'GYUR,

RGYAL PO CHEN PO BZHIR 'GYUR, SUM CU RTZA GSUM DANG, 'THAB BRAL
BA DANG, DGA' LDAN DANG, 'PHRUL DGA' DANG, GZHAN 'PHRUL DBANG
BYED KYI LHAR 'GYUR, ZLA BA DANG, NYI

MAR 'GYUR, SKAR MA DANG, RGYU SKAR DANG, TSOGS DANG, TSOGS KYI
BDAG PO CHEN POR 'GYUR, DRAG PO DANG, DRAG PO CHEN POR 'GYUR,
SANGS RGYAS LAS BRTEN TE, TSANGS PAR 'GYUR, TSANGS

PA CHEN POR 'GYUR, TSANGS PA'I MDUN NA 'DON DU 'GYUR, 'OD CHUNG
DANG, TSAD MED 'OD DANG, 'OD GSAL DANG, DGE CHUNG DANG, TSAD MED
DGE DANG, DGE RGYAS PA DANG, SBRIN


@312B MED DANG, BSOD NAMS SKYES DANG, 'BRAS BU CHE DANG, MI CHE
DANG, MI GDUNG DANG, GYA NOM SNANG DANG, SHIN TU MTHONG DANG, 'OG
MIN GYI LHA RNAMS SU 'GYUR, SANGS RGYAS LAS

BRTEN TE 'KHOR LOS BSGYUR BA'I RGYAL POR 'GYUR, STOBS KYI 'KHOR
LOS BSGYUR BAR 'GYUR, RGYAL PHRAN DU 'GYUR, DRANG SRONG MNGON PAR
SHES PA LNGA CAN 'JIG RTEN DU 'BYUNG BAR

'GYUR; SANGS RGYAS LAS BRTEN TE DGE BA BCU'I LAS KYI LAM 'JIG
RTEN DU SNANG BAR 'GYUR, SANGS RGYAS LAS BRTEN TE MI'I 'JIG RTEN
'BYUNG BAR 'GYUR, SANGS RGYAS LAS BRTEN

TE SKYID PA DANG, NOR CHE BA DANG, MDZOD MANG BA DANG, LUS SHIN
TU 'JAM PAR 'GYUR, GLANG PO CHES 'GRO BAR 'GYUR, RTAS 'GRO BA
DANG, DBUNG BU CHUNG GIS 'GRO BAR 'GYUR

RO; ;'JAM DPAL, BYANG CHUB SEMS DPA' GANG LA LA GZHAN GYI KHYIM
RNAMS SU BYANG CHUB SEMS DPA' LA PHRAG DOG DANG, SER SNA BYED NA
DES DE'I TSE GZHI DE LAS 'JIGS

PA CHEN PO GSUM SHES PAR BYA STE, GSUM GANG ZHE NA, SEMS CAN
DMYAL BAR SKYE BA'I 'JIGS PA DANG, DMUS LONG GI 'JIGS PA DANG,
YUL MTHA' 'KHOB TU SKYE BA'I 'JIGS PA

DANG, 'JIGS PA GSUM MO, ,'JAM DPAL, GAL TE BYANG CHUB SEMS DPAS
BSOD SNYOMS BLANGS TE, RID PA DANG, PHONGS PA DANG, SBRANG PO
DANG, SLONG BA RNAMS LA BGOS


@313A *, ,TE BYIN NA DE DGE BA'I RTZA BA DES TSE BRJES NAS 'KHOR
LOS BSGYUR BA'I RGYAL PO RDZU 'PHRUL CHEN PO DANG LDAN PAR 'GYUR
RO, ,'JAM DPAL, GAL

TE BYANG CHUB SEMS DPA' KHYIM PA LA CHOS STON CING SNYING RJE BAS
DON DU 'DOD, PHAN PAR 'DOD, SEMS CAN DE DAG LA BDE BA DANG, GRUB
PAR 'DOD KYI RNYED PA DANG, BKUR STI

DON DU MI GNYER NA DE DGE BA'I RTZA BA DES SHES RAB RNO BAR
'GYUR, 'KHOR LOS BSGYUR BA'I RGYAL PO RDZU 'PHRUL CHEN PO DANG
LDAN PAR 'GYUR, BRGYA BYIN RDZU 'PHRUL CHEN PO DANG

LDAN PAR 'GYUR, TSANGS PA RDZU 'PHRUL CHEN PO DANG LDAN PAR
'GYUR, MI'I DAM PA SANGS RGYAS SU 'GYUR RO, ,'JAM DPAL, GAL TE
BYANG CHUB SEMS DPA' SDUG BSNGAL

BA'I SEMS CAN MTHONG NA SNYING RJE SKYED CIG ,BDE BA'I SEMS CAN
MTHONG NA MCHOG TU DGA' BA SKYED NA DE TSE BRJES NAS DGE BA'I
RTZA BA DES LUS GSER GYI MDOG CAN DU

'GYUR RO,, ,,BAM PO GSUM PA STE THA MA, DE NAS BCOM LDAN 'DAS LA
'JAM DPAL GZHON NUR GYUR PAS 'DI SKAD CES GSOL TO, ,BCOM LDAN
'DAS ,

GANG DU 'PHAGS PA'I LAM BRJOD PAR 'GYUR, BCOM LDAN 'DAS KYIS BKA'
STZAL PA, 'DU BYED YOD PA LA 'PHAGS PA'I LAM BRJOD PAR 'GYUR RO,
,'PHAGS PA'I


@313B LAM YANG GNAS PA MED PA'O, ,GNAS MED PA LA RNAM PAR SHES PA
GNAS PA MED DO, ,RNAM PAR SHES PA GNAS PA MED NA 'PHAGS PA'I LAM
LA GNAS PA ZHES BYA'O, ,'PHAGS PA'I

LAM GYI GNAS GANG YIN PA DE NI MIG GI GNAS, RNA BA'I GNAS, SNA'I
GNAS, LCE'I GNAS, LUS KYI GNAS, YID KYI GNAS SO, ,DE CI'I PHYIR
ZHE NA, MIG NI MIG GIS DBEN NO, ,

DE BZHIN DU RNA BA DANG, SNA DANG, LCE DANG, LUS DANG, YID NI YID
KYIS DBEN NO, ,CIS DBEN ZHE NA, 'DAS PAS DBEN NO, ,MA 'ONGS PAS
DBEN NO, ,DA LTAR BYUNG BAS DBEN NO,,

MIG GI DBEN PA LA MIG GI DBEN PA YOD PA'ANG MA YIN, MED PA'ANG MA
YIN NO, ,DE BZHIN DU RNA BA DANG, SNA DANG, LCE DANG, LUS DANG,
YID KYI DBEN PA LA YID KYI DBEN PA YOD

PA'ANG MA YIN, MED PA'ANG MA YIN NO, ,GZUGS DANG, SGRA DANG, DRI
DANG, RO DANG, REG BYA DANG, CHOS KYI DBEN PA LA CHOS KYI DBEN PA
YOD PA'ANG MA YIN, MED PA'ANG MA YIN NO,,

DE CI'I PHYIR ZHE NA, BDAG DANG, BDAG GI DANG, RTAG PA DANG,
BRTAN PA DANG, THER ZUG DANG, MI 'GYUR BA'I CHOS CAN SHIN TU DBEN
PA'I PHYIR TE, STONG PA ZHES KYANG MI BRJOD, MI STONG PA ZHES

KYANG MI BRJOD KYI, DE NI 'DAS PA ZHES KYANG MI BRJOD LA, 'DAS PA
MA YIN PA ZHES KYANG MI BRJOD DO, ,MA 'ONGS PA ZHES KYANG MI
BRJOD LA, MA 'ONGS PA MA YIN PA ZHES KYANG MI BRJOD


@314A *, ,DO; ;DA LTAR BYUNG BA ZHES KYANG MI BRJOD LA, DA LTAR
BYUNG BA MA YIN PA ZHES KYANG MI BRJOD DO, ,'DI NI 'DAS PA DANG,
MA 'ONGS PA DANG, DA LTAR BYUNG BA ZHES

KYANG MI BRJOD LA, BRJOD PA'ANG MA YIN NO, ,DE CI'I PHYIR ZHE NA,
'DI NI 'DAS PAS STONG NGO, ,MA 'ONGS PAS STONG NGO, ,DA LTAR
BYUNG BAS STONG NGO, ,GANG 'DAS PAS STONG PA DANG,

MA 'ONGS PAS STONG PA DANG, DA LTAR BYUNG BAS STONG PA DE NI 'DAS
PAS DAG PA'O, ,MA 'ONGS PAS DAG PA'O, ,DA LTAR BYUNG BAS DAG GO
,'JAM DPAL, 'DI JI SNYAM DU SEMS ,

GANG GZHOM PA MA YIN PA DE GZHOM PAR NUS SAM, GSOL PA, BCOM LDAN
'DAS, DE NI MI NUS SO, ,DE CI'I SLAD DU ZHE NA, DE NI MNYAM PA
LAGS TE, NAM DU'ANG MI MNYAM

PAR MI 'GYUR RO, ,'JAM DPAL, DE BZHIN TE, DE BZHIN GSHEGS PAS MI
MNYAM PA MED PAR CHOS BSTAN TO, ,'JAM DPAL, GANG MI MNYAM PA MED
NA MI GZHOM PA'O, ,

GANG GZHOM PA MA YIN ZHING, MNYAM PA DE NI MI MNYAM PA MED PA'O,
,LTOS PA MED PA'O, ,'JUG PA MED PA'O, ,'GRO BA MED PA'O, ,'GRO BA
YANG DAG PAR CHAD PA'O, ,

SHES PAR BYA BA MA YIN PA'O, ,GANG DAG GIS SHES PAR BYA BA MA YIN
ZHE NA, MIG DANG, RNA BA DANG, SNA DANG, LCE DANG, LUS DANG, YID
RNAMS KYIS SHES PAR BYA BA MA


@314B YIN NO; ,'DU BYED DU GYUR PA THAMS CAD KYIS SHES PAR BYA BA
MA YIN NO, ,DE NI LUS KYI 'DU BYED DANG, DAG GI 'DU BYED DANG,
YID KYI 'DU BYED 'GAGS PA'O, ,CI'I

RGYUS 'GAG ,CI SNGON BYUNG BA LA DE DAG PHYIS 'GAGS PA ZHIG GAM,
'ON TE 'DAS PA NI ZHIG PAS 'GAGS SAM, GANG ZHIG PAS 'GAGS, DE
SNGON MI SHES PA LA RAB TU GNAS

PAS MI DGE BA'I LAS MNGON PAR 'DU BYED DO, ,DE SHES NAS MNGON PAR
'DU MI BYED DO, ,GANG SNGON 'PHAGS PA'I CHOS LA MA BRTEN TE, MI
SHES PA LA RAB TU GNAS PAS MI DGE

BA'I LAS BYED PA DE 'PHAGS PA'I LAM LA BRTEN TE, YE SHES KYIS
RTOGS NAS MNGON PAR 'DU BYED DO, ,GANG YE SHES KYIS STONG PA DE
STONG PA NYID DE, MIG NI YE SHES KYIS STONG

NGO, ,RNA BA DANG, SNA DANG, LCE DANG, LUS DANG, YID KYANG DE
BZHIN NO, ,DE CI'I PHYIR ZHE NA, YE SHES NI YE SHES KYIS STONG
STE, STONG PA NYID MIG DANG, RNA BA DANG, SNA

DANG, LCE DANG, LUS DANG YID DO, ,YID MI DMIGS PAS MIG MIG LA MI
GNAS SO, ,DE CI'I PHYIR ZHE NA, SHIN TU MA SKYES PA'I PHYIR MIG
MI GNAS TE, RNA BA DANG, SNA DANG, LCE DANG,

LUS DANG, YID KYANG DE BZHIN NO, ,YID MI DMIGS PAS MIG DANG, RNA
BA DANG, SNA DANG, LCE DANG, LUS DANG, YID KYANG YID LA MI GNAS
SO, ,DE CI'I PHYIR ZHE NA, MIG SHIN


@315A *, ,TU MA SKYES PA'I PHYIR TE, MIG DANG, RNA BA DANG, SNA
DANG, LCE DANG, LUS DANG, YID KYANG MI GNAS SO, ,DE MI GNAS PAS
BSIL BAR GYUR PA, DPEN

PA'I SEMS KYIS GNAS SO, ,DPEN PA CI ZHE NA, 'JAM DPAL, GANG CHOS
THAMS CAD MNYAM PA NYID KYI MTHA' DANG, GNYIS SU MED PA'I MTHA'
DANG, YANG DAG PA'I

MTHA' DANG, SHIN TU 'BYUNG BA MED PA'I MTHA' DE NI DBEN PA ZHES
BYA'O, ,'JAM DPAL, DBEN PA NI SKYE BA DANG, RGA BA DANG, 'CHI BA
MED DO, ,GANG LA SKYE BA DANG, RGA

BA DANG, 'CHI BA MED PA DE LA SDUG BSNGAL MED DO, ,GANG LA SDUG
BSNGAL MED PA DE LA SDUG BSNGAL MI 'BYUNG NGO, ,GANG LA SDUG
BSNGAL MI 'BYUNG BA DE 'JIGS PA MED DO, ,

GANG 'JIGS PA MED PA DE SEMS DANG, RNAM PAR SHES PA DANG BRAL
BA'O, ,GANG SEMS DANG, RNAM PAR SHES PA DANG BRAL BA DE NI MA
SKYES MA 'GAGS PA'O, ,GANG MA SKYES PA MA

'GAGS PA DE DBEN PA STE, DE DANG, DES GNAS PAS DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS DBEN PAR GNAS
PA ZHES BYA'O, ,'JAM

DPAL; DE BZHIN GSHEGS PA GNAS PA MED PA'O, ,DE BZHIN GSHEGS PAR
BRTAGS PA NI BRTAGS PA MED PA'O, ,CHOS THAMS CAD MI MTHONG BA NI
DE BZHIN GSHEGS


@315B PA MTHONG BA'O, ,DE BZHIN GSHEGS PA'I TSIG NI TSIG THAMS
CAD LAS 'DAS PA STE, BSTAN DU MED PA'O, ,DE CI'I PHYIR ZHE NA,
'JAM DPAL, NGAS NI CHOS THAMS CAD KYI YI GE

DANG, NGES PA'I TSIG GIS BSTAN PA 'GAG PA'I PHYIR CHOS STON GYI,
'JAM DPAL, DE BZHIN GSHEGS PA NI YI GE GCIG KYANG MI BRJOD DO,
,DE CI'I PHYIR ZHE NA, DE BZHIN GSHEGS

PA LA SEMS KYI 'JUG PA MED DO, ,SEMS KYI LAS MED DO, ,SEMS LAS
NGES PAR SEMS PA MED DO, ,SEMS KYI RGYU BA MED DO, ,SEMS YONGS SU
RTOGS PA MED DO, ,SEMS

KYI ZHI GNAS MED DO, ,SEMS KYI RJES SU 'BRANG BA RNAM PAR SHES PA
MED DO, ,RANG GI SEMS KYI GNAS MED DO, ,GZHAN GYI SEMS KYI GNAS
MED DO, ,DE BZHIN GSHEGS PA LA

GZUGS DANG, TSOR BA DANG, 'DU SHES DANG, 'DU BYED DANG, RNAM PAR
SHES PA LA GNAS PA'I SEMS MED DO, ,MIG DANG, RNA BA DANG, SNA
DANG, LCE DANG, LUS DANG,

YID LA GNAS PA'I SEMS MED DO, ,DE BZHIN GSHEGS PA LA GZUGS DANG,
SGRA DANG, DRI DANG, RO DANG, REG BYA DANG, CHOS LA GNAS PA'I
SEMS MED DO, ,DE CI'I PHYIR

ZHE NA; 'JAM DPAL, DE BZHIN GSHEGS PA NI ZHI BA'O, ,BSIL BAR GYUR
PA'O, ,RTAG TU MNYAM PAR GZHAG PA'O, ,MI SNANG BA'O, ,BLTAR MED
PA'O, ,MTHA' YAS PA'O, ,


@316A *, ,SPRIN DANG MTSUNGS PA'O, ,DE LTA MOD KYI 'ON KYANG SEMS
CAN RNAMS SNGON DGE BA'I RTZA BA'I STOBS BSKYED PA DANG, DE BZHIN
GSHEGS PA'I SNGON GYI

SMON LAM DANG, SPYOD PA'I BYIN GYI RLABS KYIS DE BZHIN GSHEGS PA
MTHONG NGO, ,NGES PAR SEMS SO, ,KUN TU 'DRI'O, ,GANG DAG JI LTAR
DBANG PO YONGS SU SMIN PA'I

SEMS CAN RNAMS DANG, GANG DAG JI LTAR 'DUL BA DE DAG GIS DE BZHIN
GSHEGS PA DE LTAR GSUNG 'BYIN PAR SHES SO, ,DE CI'I PHYIR ZHE NA,
DE BZHIN GSHEGS PA MA

SKYES MA 'GAGS PA'I PHYIR RO, ,GANG CHOS THAMS CAD KYI RANG BZHIN
MI MTHONG BA DE NI DE BZHIN GSHEGS PA MTHONG BA'O, ,GANG CHOS
GANG YANG MI MTHONG BA DE NI DE BZHIN

GSHEGS PA MTHONG BA'O, ,DE CI'I PHYIR ZHE NA, 'JAM DPAL, DE BZHIN
GSHEGS PA NI CHOS THAMS CAD SPANGS PA STE, CHOS GANG GIS KYANG
BRJOD PA'ANG MA YIN, MI

BRJOD PA'ANG MA YIN NO, ,DE CI'I PHYIR ZHE NA, CHOS THAMS CAD
DMIGS SU MED PA'I PHYIR RO, ,GANG CHOS THAMS CAD DANG, CHOS MA
YIN PA RNAMS DANG, 'DUS BYAS

RNAMS DANG, 'DUS MA BYAS PA RNAMS MI DMIGS PA DE NI DE BZHIN
GSHEGS PA MTHONG BA'O, ,DE CI'I PHYIR ZHE NA, 'JAM DPAL, DE BZHIN
GSHEGS PA NI CHOS THAMS


@316B CAD SPANGS PA STE, CHOS GANG YANG KHAS MI LEN TO, ,NYE BAR
MI LEN TO, ,CHOS SU BTAGS PA'ANG MI 'GRO'O, ,'JAM DPAL, CHOS
THAMS CAD SHIN TU 'GAG PA NI DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS TE, CHOS
THAMS CAD YANG DAG PA JI LTA BA BZHIN DU MTHONG BA DE BZHIN
GSHEGS PA MTHONG BA'O, ,DE CI'I PHYIR ZHE NA, 'JAM

DPAL; DE BZHIN GSHEGS PA NI CHOS GANG GIS KYANG MTHONG BAR MI
'GRO STE, DE BZHIN GSHEGS PA DE LTAR MTHONG NA CHOS THAMS CAD NI
DE BZHIN GSHEGS PA'O ZHES

'JUG PAR 'GYUR RO, ,CHOS THAMS CAD NI DE BZHIN NYID DANG, MA NOR
BA DE BZHIN NYID DANG, GZHAN MA YIN PA DE BZHIN NYID DANG, MA
SKYES PA DANG MA 'GAGS PA'O ZHES 'JUG

PAR 'GYUR RO, ,YUL MED PA YUL DANG BRAL BA NI DE BZHIN GSHEGS
PA'I YUL LO ZHES 'JUG PAR 'GYUR RO, ,'JAM DPAL, TING NGE 'DZIN
'DI LA GNAS PA'I BYANG CHUB

SEMS DPA' NI SEMS GCIG GIS SEMS CAN THAMS CAD KYI SEMS KYI SPYOD
PA RAB TU SHES SO, ,DE RANG GI SEMS MNYAM PA NYID KYI PHYIR SEMS
CAN THAMS CAD KYI SEMS

MNYAM PA NYID DU KHONG DU CHUD PAR 'GYUR RO, ,SEMS CAN THAMS CAD
KYI SEMS MNYAM PA NYID KYI PHYIR RANG GI SEMS MNYAM PA NYID DU
KHONG DU CHUD PAR 'GYUR RO, ,DE CI'I PHYIR


@317A *, ,ZHE NA; SEMS SGYU MA LTA BU'I PHYIR RO, ,SEMS CAN THAMS
CAD KYI SEMS RANG BZHIN GYIS 'OD GSAL BA'I PHYIR RO, ,DE RANG GI
LUS CHOS NYID KYI PHYIR

SEMS CAN THAMS CAD KYI LUS CHOS NYID DU KHONG DU CHUD PAR 'GYUR
RO, ,SEMS CAN THAMS CAD KYI LUS CHOS NYID KYI PHYIR RANG GI LUS
CHOS NYID DU KHONG DU CHUD PAR 'GYUR

RO; ;DE CI'I PHYIR ZHE NA, LUS THAMS CAD NI GZUGS BRNYAN LTA BU'I
PHYIR RANG GI LUS LA SEMS CAN THAMS CAD KYI LUS 'JUG CING YANG
DAG PAR 'DU'O, ,SEMS CAN

THAMS CAD KYI LUS LA'ANG RANG GI LUS RJES SU 'JUG CING YANG DAG
PAR 'DU'O, ,'DUL BA JI LTA BA BZHIN DU SEMS CAN THAMS CAD KYI LUS
LA SANGS RGYAS KYI SKU BYIN GYIS

RLOB STE, NYAN THOS DANG, RANG SANGS RGYAS KYI THEG PA'ANG DE
BZHIN NO, ,RANG GI LUS DANG, RANG GI LUS MA YIN PA DANG, ZHING GI
TSOGS BYIN GYIS RLOB BO, ,DE BZHIN DU

SA'I KHAMS DANG, CHU'I KHAMS DANG, ME'I KHAMS DANG, RLUNG GI
KHAMS KYANG JI LTAR 'DOD PA DE BZHIN DU BYIN GYIS RLOB STE, CHU'I
KHAMS DANG, SA'I KHAMS DANG, ME'I

KHAMS DANG, RLUNG GI KHAMS SU BYIN GYIS RLOB BO, ,ME'I KHAMS
DANG, SA'I KHAMS DANG, CHU'I KHAMS DANG, RLUNG GI KHAMS SU BYIN
GYIS RLOB BO, RLUNG GI KHAMS DANG, SA'I


@317B KHAMS DANG, CHU'I KHAMS DANG, ME'I KHAMS SU BYIN GYIS RLOB
BO, ,DE'I BYIN GYIS BRLABS DE NI BRGYA BYIN NAM, TSANGS PA'AM,
BDUD DAM, GZHAN GANG GIS KYANG 'JIG RTEN NA

CHOS DANG MTHUN PAR BSKUL BA'AM, SPYOD PAR NUS PA'I DE LTA BU'I
GNAS MED DO, ,'JAM DPAL, SPYOD PA 'DI LA MOS PA'I BYANG CHUB SEMS
DPA' SEMS DPA' CHEN PO'I GZUGS

LA SO SO YANG DAG PAR RIG PA BZHI DANG, MNGON PAR SHES PA DRUG
DANG, BYANG CHUB KYI PHYOGS KYI CHOS SUM CU RTZA BDUN DANG, BYIN
GYI RLABS BZHI YANG DAG PAR 'JUG GO ,'JAM

DPAL; BYANG CHUB SEMS DPA' SEMS DPA' CHEN PO'I LUS LA SO SO YANG
DAG PAR RIG PA BZHI DANG, MNGON PAR SHES PA DRUG DANG, BYANG CHUB
KYI PHYOGS KYI CHOS SUM CU RTZA

BDUN DANG, BYIN GYI RLABS BZHI JI LTAR YANG DAG PAR 'JUG CE NA,
'JAM DPAL, GANG GZUGS MI DMIGS PA'I SHES PA DE NI DON SO SO YANG
DAG PAR RIG PA'O, ,GANG DON JI LTA

BA BZHIN DU RTON PA DE NI CHOS SO SO YANG DAG PAR RIG PA'O, ,GANG
CHOS MI SKYE MI 'BYUNG MI 'GAG PAR RTOGS PA DE NI NGES PA'I TSIG
SO SO YANG DAG PAR RIG PA'O, ,GANG NGES PA'I

TSIG GIS NGES PAR RTOG PA 'DI NI SPOBS PA SO SO YANG DAG PAR RIG
PA'O, ,GANG GZUGS RNAM PAR MTHONG BA NA KHAMS RNAMS DANG, SKYE
MCHED RNAMS LA MIG CHAGS PA


@318A *, ,MED CING SGRIB PA MED PA DE NI, DE'I MIG GI MNGON PAR
SHES PA NYAMS PA MED PA'O, ,GANG GZUGS LA YI GE GCIG BRJOD PAS
GZUGS KYI

DON THAMS CAD THOS PA DE NI DE'I RNA BA MNGON PAR SHES PA NYAMS
PA MED CING CHAGS PA MED DE SGRIB PA MED PA'O, ,GANG GZUGS LA
SEMS CAN THAMS CAD KYI SEMS

DANG, SEMS LAS BYUNG BA RNAMS LA CHAGS PA MED CING DBYER MED PAR
SEMS KYI SPYOD PA LA 'JUG PA SHES PA DE NI DE'I PHA ROL GYI SEMS
SHES PA'I MNGON PAR SHES

PA NYAMS PA MED CING CHAGS PA MED DE SGRIB PA MED PA'O, ,GANG
GZUGS LA SEMS CAN THAMS CAD KYI SEMS SNANG BA LA GCIG TU MNYAM PA
NYID DU 'JUG PA SHES

PA DE NI SNGON GYI GNAS RJES SU DRAN PA'I MNGON PAR SHES PA NYAMS
PA MED CING CHAGS PA MED DE SGRIB PA MED PA'O, ,GANG GZUGS KYI
SNGON DANG, PHYI MA'I MING DANG, NGES

PA'I TSIG MTHA' YAS PA LA MI DMIGS PA'I TSUL KHRIMS KYIS LHAG
PA'I BSAM PAS 'JUG PA DE NI DE'I RDZU 'PHRUL RNAM PAR 'PHRUL PA'I
MNGON PAR SHES PA NYAMS PA

MED CING LHUN GYIS GRUB STE, CHAGS PA MED CING SGRIB PA MED PA'O,
,GANG 'DAS PA DANG, MA 'ONGS PA DANG, DA LTAR BYUNG BA'I DUS LA
'DOD CHAGS MED CING 'DOD CHAGS


@318B DANG BRAL BA'I TSUL GYIS GZUGS LA 'DOD CHAGS DANG, ZHE
SDANG DANG, GTI MUG GIS MI GOS PAR SHES PA DE NI DE'I ZAG PA ZAD
PA'I SHES PA MNGON SUM DU BYA BA'I MNGON

PAR SHES PA RNAMS PA MED CING CHAGS PA MED DE SGRIB PA MED PA'O,
,GANG MNYAM PA NYID DU SHES PA'I TSUL GYIS GZUGS LA MI SKYE, MI
'GAG, MI GNAS PAR SHES PA DE NI DE'I

LUS LA LUS KYI RJES SU LTA BA'I DRAN PA NYE BAR GZHAG PA ZHES
BYA'O, ,GANG MNYAM PA NYID KYI TSUL GYIS GZUGS LA MYONG BA SKYE
BA MED PAR SHES PA DE NI DE'I TSOR BA LA TSOR BA'I RJES SU

LTA BA'I DRAN PA NYE BAR GZHAG PA ZHES BYA'O, ,MNYAM PA NYID KYI
TSUL GYIS GANG GZUGS LA DMIGS PA DE DANG DE LA SEMS MED CING SEMS
YOD PA MA YIN TE, SEMS DANG BRAL BA

DE NI SEMS LA SEMS KYI RJES SU LTA BA'I DRAN PA NYE BAR GZHAG PA
ZHES BYA'O, ,MNYAM PA NYID DU SHES PA'I TSUL GYIS GANG SKYE MCHED
BCU GNYIS LA 'DU SHES PHYIN CI LOG

MED PA DANG, SEMS PHYIN CI LOG MED PA DANG, LTA BA PHYIN CI LOG
MED PA DANG, GDEG PA MED PA DANG, GZHOG PA MED PA DE NI CHOS LA
CHOS KYI RJES SU LTA BA'I DRAN PA NYE BAR

GZHAG PA ZHES BYA'O, ,CHOS KYI DBYINGS DBYER MED PA'I TSUL GYIS
GANG GZUGS LA MI SKYE BA DANG, MI 'GAG PA DANG, GNAS PA MED PAR
SHES SHING, DGE BA DANG, MI DGE


@319A *, ,BA'I 'DU SHES DANG, YANG MI 'DU BA DE NI SDIG PA MI DGE
BA'I SEMS DANG, SEMS LAS BYUNG BA'I CHOS SKYES PA RNAMS SPANG
BA'I YANG DAG PAR SPONG BA

ZHES BYA'O, ,YID LA BYED PA MED PA'I TSUL GYIS GANG GZUGS LA MI
SKYE BA DANG, MI 'GAG PA DANG, GNAS PA MED PAR SHES SHING, SDUG
BSNGAL LAS SHIN TU MI 'DA' BA'I

TSUL GYIS GDEG PA MED CING GZHAG PA MED LA, SDIG PA LA GNAS PA
MED DE SPONG BA DE NI SDIG PA MI DGE BA'I CHOS MA SKYES PA RNAMS
MI SKYED PA'I YANG DAG PAR SPONG BA ZHES

BYA'O; ;YID LA BYED PA MED PA'I TSUL GYIS GANG GZUGS MTHONG NAS
KHAMS DANG, SKYE MCHED MI SKYE BA DANG, MI 'GAG PA DANG, GNAS PA
MED PAR SHES SHING CHOS KYI DBYINGS

MNYAM PA NYID MI SKYE BA'I TSUL GYIS GDEG PA MED CING GZHAG PA
MED LA, MI DGE BA MI DMIGS SHING, DGE BA'I CHOS MA SKYES PA RNAMS
SKYED PA DE NI DGE BA'I CHOS MA

SKYES PA RNAMS SKYED PA'I YANG DAG PAR SPONG BA ZHES BYA'O, ,YID
LA BYED PA MED PA'I TSUL GYIS GANG GZUGS LA SKYE BA MED PA DANG,
'GAG PA MED PA DANG, GNAS PA MED PAR SHES SHING, GNAS

MED PA DANG, SKYE BA MED PA DANG, 'GAG PA MED PA DANG, GNAS PA
MED PA'I TSUL GYIS GDEG PA MED CING GZHAG PA MED LA, DGE BA MI
DMIGS PAR DGE BA SBYOR BA DE NI DGE BA'I


@319B CHOS RNAMS GNAS PAR BYA BA YANG DAG PAR SPONG BA ZHES
BYA'O, ,NYAMS PA MED PA'I TSUL GYIS GANG GZUGS LA GNAS MED CING
SGRIB PA MED PAR 'DUN LA CHOS KYI DBYINGS MNYAM

PA NYID KYI TSUL GYIS KHA DOG GI SNANG BA THAMS CAD KYIS GZUGS
KHYAB LA, JI LTAR YONGS SU SMIN PA BZHIN DU 'DUL BAR 'DUN PA'I
TING NGE 'DZIN RDZU 'PHRUL GYI RKANG PA ZHES BYA'O, ,

RGYUN MI CHAD PA'I TSUL DANG, PHYI MA'I MTHA'I MUR RGYUN MI GCOD
PA'I TSUL DANG, GZHAG PA MED PA'I TSUL GYIS GANG GZUGS LA BLANG
BA MED PA DANG, DOR BA MED PA'I BRTZON 'GRUS

DANG, MNGON PAR 'DU MI BYED PA'I RDZU 'PHRUL GYIS 'DUL BA YONGS
SU SMIN PA BZHIN DU 'DUL BAR SPRO BA 'DI NI CHOS NYID DBYER MED
PAS BRTZON 'GRUS KYI TING NGE 'DZIN DE BZHIN

GSHEGS PA'I YE SHES THOB PA MED PA'I TSUL GYIS RDZU 'PHRUL GYI
RKANG PA ZHES BYA'O, ,GANG GZUGS LA SEMS MI 'DZIN CING SBYOR BA
MED PAS MNYAM PA NYID DANG, DMIGS

PA LAS SHIN TU 'DA' BA DANG, DE BZHIN GSHEGS PA'I YE SHES KYI
PHYAG RGYA LA GNAS PA DANG, BSAM GTAN MKHA' KHYAB LA SNYOMS PAR
'JUG PA DE NI DE BZHIN GSHEGS

PA'I RDZU 'PHRUL THOB PAR BYED PA'I SEMS RDZU 'PHRUL GYI RKANG PA
ZHES BYA'O, ,DPYOD PA MED PA'I YE SHES KYI TSUL GYIS GZUGS LA
SKYE BA MED PAR SHES PA LA GCIG TU NGES PA DANG,


@320A *, ,DBYER MED PA'I TSUL GYIS MTSAN NYID THAMS CAD MTSAN
NYID GCIG TU RTOGS PAR DPYOD PA DANG, DE BZHIN GSHEGS PA'I YE
SHES DPYOD

PAS RNAM PAR 'PHRUL PA DE NI SEMS CAN THAMS CAD KYI SEMS TSIM PAR
BYED PAS DPYOD PA RDZU 'PHRUL GYI RKANG PA ZHES BYA'O, ,CHOS
THAMS CAD THOB PA MED PA'I TSUL GYIS

GANG GZUGS LA DMIGS PA THAMS CAD GNAS MED PAR DAD PA DANG, DBANG
PO LA RTOGS PA DANG, GZUGS DANG, GZUGS MED PA MNYAM PA NYID DU
GYUR PA'I CHOS RNAMS

LA DAD PA DANG, DBANG PO ZHUM PA MED PAS DE BZHIN GSHEGS PA'I YE
SHES LA DAD PA DE NI DAD PA'I DBANG PO ZHES BYA'O, ,GDEG PA MED
PA DANG, GZHAG PA MED PA'I TSUL GYIS

GANG GZUGS LA DMIGS PA THAMS CAD MGO GCIG TU GYUR PA DANG, RNAL
'BYOR GYI RGYUN MI GCOD PA DE NI BRTZON 'GRUS ZHES BYA STE, MI
DMIGS PA'I TSUL GYIS DE BZHIN

GSHEGS PA'I YE SHES RGYUN MI GCOD PA NI BRTZON 'GRUS KYI DBANG PO
ZHES BYA'O, ,DE BZHIN GSHEGS PA'I GNAS LA DBANG PO 'JUG PA'I TSUL
GYIS GANG GZUGS LA DRAN PA

MED CING YID LA BYED PA MED PA'I TSUL GYIS DMIGS PA LAS SHIN TU
'DAS NAS GCIG DRAN TE, DUS GSUM MTSAN NYID GCIG TU DRAN PA DE NI
DRAN PA ZHES BYA STE, SEMS CAN


@320B THAMS CAD KYI SEMS SEMS SU MTSUNGS PAS, DMIGS PA GCIG GIS
SEMS CAN GYI KHAMS THAMS CAD KHYAB PA DANG, DE BZHIN GSHEGS PA
MTHONG BA'I BYIN GYI RLABS DE NI DRAN PA'I

DBANG PO ZHES BYA'O, ,SKYE BA MED PA DANG, 'GAG PA MED PA DANG,
G-YENG BA MED PA'I TSUL GYIS GANG GZUGS LA YID LA BYED PA THAMS
CAD GCIG PA DANG, GZUGS DANG, GZUGS MED

PA'I TING NGE 'DZIN DMIGS PA GCIG PA DANG, MTSAN NYID THAMS CAD
MTSAN NYID GCIG STE, G-YENG BA MED PA DANG, DE BZHIN GSHEGS PA'I
DBANG PO LA 'JUG PA'I YE SHES

DANG, RDO RJE LTA BU'I TING NGE 'DZIN THUN MONG MA YIN PA DE NI
TING NGE 'DZIN CES BYA STE, TING NGE 'DZIN THAMS CAD SKYE BA MED
PA'I TSUL DANG, G-YENG BA MED CING MI THUL BAS TING NGE 'DZIN

GYI DBANG PO ZHES BYA'O, ,GANG GZUGS LA GNAS MED PA'I SHES RAB
DANG, TING NGE 'DZIN DANG, SNYOMS PAR 'JUG PA THAMS CAD DANG,
SKYE BA MED PA'I MTHAR YANG DAG PAR 'DUS

PA'I SPYOD PA DANG, CHOS THAMS CAD SKYE BA MED PA LA 'JUG PA'I
SHES RAB KYIS 'DUS BYAS DANG, 'DUS MA BYAS GNYIS LAS SHIN TU 'DA'
BA DANG, GNYEN PO MED PA'I TSUL GYIS

GZUGS DE LA GANG MTSAN NYID GCIG TU 'JUG PA DE NI SHES RAB CES
BYA STE, NYI TSE BA'I SHES PAS MI THUL BA'I TSUL GYIS SHES RAB
KYI DBANG PO ZHES BYA'O, ,GANG GZUGS LA [?]


@321A *, ,CHAGS PA MED CING DMIGS PA MED LA MI THUL BA'I DON
DANG, DAD PAS 'PHROGS PA MED PA'I DON DE NI DAD PA'I STOBS ZHES
BYA'O, ,GANG GZUGS LA

KUN TU 'GRO BA'I BYIN GYI BRLABS LA SPRO BA DANG, STOBS DANG,
STOBS MA YIN PA'I 'DU SHES LAS SHIN TU 'DA' BA DANG, KHAMS LA DE
LTAR DE BZHIN GSHEGS PA'I STOBS SU

SGRUB PA DE NI BRTZON 'GRUS KYI STOBS ZHES BYA'O, ,GANG GZUGS LA
RNAM PAR MI RTOG PA DANG, RNAM PAR MI SGRUB PA DANG, LHUN GYIS
GRUB PA'I DRAN PA'I SHES PA DANG, SHIN TU

MTHAR THUG PA LA 'JUG PA'I MCHOG DANG, YANG DAG PA'I MTHA' DANG
MTSUNGS PA DANG, DE BZHIN GSHEGS PA'I CHOS KYI SKU LA DRAN PA NYE
BAR 'JOG PA DANG, NYAN THOS DANG,

RANG SANGS RGYAS THAMS CAD KYIS MI THUL BA'I SHES PA DE NI DRAN
PA'I STOBS ZHES BYA'O, ,GANG GZUGS LA DE BZHIN GSHEGS PA'I YE
SHES KYI MTHAR THUG PA DANG, CHOS KYI DBYINGS

KYI LAS YANG DAG PAR SGRUB PA DANG, DE BZHIN GSHEGS PA'I TING NGE
'DZIN LHUN GYIS GRUB PA'I THOB PA DANG, PHYIN CI LOG THAMS CAD LA
G-YENG BA MED PA SHES PA DE NI MI THUL

BA'I PHYIR TING NGE 'DZIN GYI STOBS ZHES BYA'O, ,GANG GZUGS LA
CHOS KYI DBYINGS 'KHRUGS PA MED PAR RTOG PA DANG, MTHA' DANG,
MTHA' MA YIN PA GNYIS SU MED PAR RAB TU


@321B SHES PA DANG, RNAM PAR GZHAG PA'I MTHA' LA LHUN GYIS GRUB
PA'I DRAN PA SHES PA DANG, GNAS PA MED PA'I DNGOS PO RAB TU SHES
PA DE NI SHES RAB KYI STOBS ZHES BYA'O, ,GANG GZUGS

LA GNAS MED PA'I DRAN PA MNGON DU YANG DAG PAR RTOG PA DANG, DE
BZHIN GSHEGS PA'I SPYOD YUL DANG MTHUN PA DANG, SKYE BA MED PA LA
ZHUGS PA RNAMS KYI DRAN PA YID LA BYED PA MED PA'I TSUL DU

MNGON PAR RDZOGS PAR BYANG CHUB PA DE NI DRAN PA YANG DAG BYANG
CHUB KYI YAN LAG CES BYA'O, ,GANG GZUGS LA CHOS KYI DBYINGS SU
RAB TU SHES PA DANG, MI DMIGS PA'I RNAL 'BYOR

GYI SHES PAS RAB TU RNAM PAR 'BYED PA LA MKHAS PA DANG, CHOS
DANG, CHOS MA YIN PA GNYIS KHONG DU CHUD PA DE NI CHOS RAB TU
RNAM PAR 'BYED PA YANG DAG BYANG CHUB YAN LAG CES

BYA'O; ;GANG GZUGS LA RANG BZHIN GYIS CHOS KYI SKU YIN PAS MI
THUL BAR MNGON DU YANG DAG PAR RTOG PA DANG, CHOS NYID MNGON PAR
RDZOGS PAR BYANG CHUB PAR BYA BA'I PHYIR

BRTZON 'GRUS MI 'DOR BA DE NI BRTZON 'GRUS YANG DAG BYANG CHUB
KYI YAN LAG CES BYA'O, ,GANG GZUGS LA DBYER MED PAR RAB TU RNAM
PAR 'BYED PA LA MKHAS PA DANG, DPYOD PA'I

SHES PA DANG, LHUN GYIS GRUB PA RAB TU RNAM PAR 'BYED PA BYA BA
GNAS MED PA'I SHES PA'I YANG DAG PAR 'GRUB PA DANG, SHIN TU
SBYANGS PA'I TING NGE 'DZIN DANG, BTANG SNYOMS DANG, YE SHES


@322A *, ,KYI DGA' BA MYONG BA'I SHES PA DE NI DGA' BA YANG DAG
BYANG CHUB KYI YAN LAG CES BYA'O, ,GANG GZUGS LA DMIGS PA THAMS
CAD YID LA BYED PA'I RGYUN MI

GCOD PA'I SHES PA DANG, RNAM PAR GROL BA'I SKYE MCHED THAMS CAD
LA DNGOS PO DANG, DNGOS PO MED PA MNYAM PA NYID DU SHES PA DE NI
SHIN TU SBYANGS PA YANG DAG BYANG CHUB KYI YAN

LAG CES BYA'O, ,GANG GZUGS LA RNAM PAR BLTAS NAS CHOS THAMS CAD
MNYAM PA NYID DU SHES PA DANG, BYANG CHUB KYI YAN LAG SGRIB PA
MED PA'I RKYEN DANG, TING NGE 'DZIN DANG,

SNYOMS PAR 'JUG PA THAMS CAD GCIG TU MNGON PAR RDZOGS PAR BYANG
CHUB PA DE NI TING NGE 'DZIN YANG DAG BYANG CHUB KYI YAN LAG CES
BYA'O, ,GANG GZUGS LA DNGOS PO MED

PA'I RANG BZHIN MNYAM PA NYID DU MNGON DU YANG DAG PAR RTOG PA
DANG, GZUGS DANG, GZUGS MED PA THAMS CAD MNYAM PA NYID DANG, RAB
TU 'DZIN PA DANG, RTZOD PA DANG, RNAM

PAR 'BYED PA LA BTANG SNYOMS PA DANG, LHUN GYIS GRUB PA DANG, YE
SHES DANG, YE SHES LA MNYAM PA NYID DANG, THOB PA'I CHOS THAMS
CAD MI SKYED PA DANG, RGYU BA MED PA DANG, TING

NGE 'DZIN DANG, BTANG SNYOMS SHES PA DANG, BYANG CHUB KYI YAN LAG
RNAMS DANG, LAM RNAMS SKYE BA MED PA'I MTHA' DANG THOB PA RNAMS
MI 'TSOL BA DE NI BTANG SNYOMS


@322B YANG DAG BYANG CHUB KYI YAN LAG CES BYA'O, ,GANG GZUGS
MTHONG NAS KHAMS DANG SKYE MCHED RNAMS LA DNGOS PO MED PA'I RANG
BZHIN DU MTHONG ZHING YAN LAG DANG YAN LAG MED

PA'I TSUL GYIS MNYAM PA NYID DU MTHONG BA DANG, 'PHAGS PA'I LAM
RNAMS LAM MED PA'I TSUL GYIS LTA BA DANG MI 'GROGS PA DANG,
'PHAGS PA'I LAM RNAMS DANG LTA BAR GYUR

PA THAMS CAD MTSAN NYID MED PAR GCIG PA'I TSUL GYIS LTA BA DANG
MI 'GROGS PA DANG, MI 'KHRUGS PA'I TSUL GYIS LTA BA YANG DAG PA
ZHES BYA BA DANG, CHOS THAMS CAD MTHONG

PA'I TSUL GYIS LTA BA ZHES BYA BA DANG, MI SKYE BA THOB PA'I TSUL
GYIS LAM ZHES BYA BA'AM, MNYAM PA NYID KYI TSUL GYIS YANG DAG PA
ZHES BYA BA DANG, SGRIB PA MED PA'I TSUL GYIS LTA BA

ZHES BYA BA DANG, LAM DANG LAM MA YIN PA THAMS CAD LA 'JUG PA'I
TSUL GYIS LAM ZHES BYA BA DE NI YANG DAG PA'I LTA BA ZHES BYA'O,
,GANG GZUGS LA RTOG PA DANG, RNAM PAR RTOG

PA THAMS CAD GCIG PA STE, 'DI LTA STE, DNGOS POR MI RTOG PA DANG,
DNGOS PO MED PAR MI RTOG PA DANG, CHAD PAR MI RTOG PA DANG, RTAG
PAR MI RTOG PA DANG, SKYE BAR MI RTOG PA

DANG, MI SKYE BAR MI RTOG PA DANG, RTOG PA DANG, MI RTOG PA LA MI
RTOG PA DANG, RTOG PA MED PA DANG, RNAM PAR MI RTOG PA DANG, YANG
DAG PA'I LAM LA MI RTOG PA DE NI YANG DAG PA'I RTOG


@323A *, ,PA ZHES BYA'O, ,GANG GZUGS LA CHOS THAMS CAD BRJOD DU
MED PA DANG, BRJOD PA MED PA DANG, DBYANGS DANG, DBYANGS MED PA
MNYAM PA NYID DANG, MING

MED PA DANG, MING DU BRJOD PA MED PA DANG, 'TSOL BA MED PA DANG,
LAM GYI YAN LAG MA YIN PA DANG, YANG DAG PA ZHES BYA BA NGAG GI
LAM THAMS CAD LA KUN TU MI RGYU ZHING MI BRJOD

PA DANG, LAM ZHES BYA BA'I CHOS MA LUS PA BRJOD PA DE NI YANG DAG
PA'I DAG CES BYA'O, ,GANG GZUGS LA LAS THAMS CAD KYI RANG BZHIN
LA LAS MED PAR MNGON PAR ZHEN PA 'DI

LTA STE; MNGON PAR 'DU BYA BA MED PA LA MNGON PAR ZHEN PA DANG,
MNGON PAR 'DU BYA BA MED PA THOB PA RNAMS LA 'TSOL BA MED PA
DANG, YANG DAG PA 'TSOL BA'AM, LOG

PA 'TSOL BA'AM, LOG PA MA YIN PA 'TSOL BA'AM, LAS 'TSOL BA'AM,
LAS MA YIN PA 'TSOL BA'AM, LAS DANG, LAS MA YIN PA THAMS CAD KHAS
MI LEN PA DE NI NGES PA

DANG MA NGES PA DANG, YANG DAG PA NYID DANG, LOG PA NYID DANG,
DGE BA DANG, MI DGE BA DANG, LUNG DU MA BSTAN PA DANG, MI G-YO BA
MNGON PAR 'DU MI BYED PA DANG, LAM DANG, LAM

MA YIN PA MTHA' YAS PA SKYE BA MED PAS BSDUS PA DANG, MIG YOR LTA
BU'I TSUL GYIS LAS KYI MTHA' THAMS CAD MI BYED PAS YANG DAG PA'I
LAS KYI MTHA' ZHES BYA'O, ,GANG


@323B GZUGS LA KUN TU LONGS SPYOD PA DANG, KUN TU LONGS SPYOD PA
MA YIN PA SHES PA DANG, DE LA GNAS PA CHOS KYI DBYINGS MNYAM PA
NYID KYI TSUL GYIS YANG DAG PA DANG, LOG PA'I TSOR BA

MI DMIGS PA DANG, MI DMIGS PAS 'TSO BA DANG, LAS 'JIG PA DE NI
YANG DAG PA'I 'TSO BA ZHES BYA STE, YANG DAG PA ZHES BYA BA DE NI
MNYAM PA NYID KYI TSIG GO ,'TSO BA ZHES

BYA BA DE NI 'PHAGS PA'I CHOS 'DZIN PA'I TSIG GO ,LAM ZHES BYA BA
DANG, LAM MA YIN PA ZHES BYA BA DE NI MI 'TSOL BA'I DON GYIS LAM
ZHES BYA'O, ,'TSO BA DANG, 'TSO BA MA YIN PA'I 'DU

SHES LA RNAM PAR MI RTOG PA'I DON GYIS 'TSO BA ZHES BYA'O, ,YANG
DAG PA ZHES BYA BA DE NI MNYAM PA NYID LA GNAS PA ZHES BYA BA'I
DON TE, DE NI YANG DAG PA'I 'TSO BA ZHES BYA'O, ,

CHOS KYI DBYINGS MNYAM PA NYID KYI TSUL GYIS GANG GZUGS LA LUS
DANG, NGAG DANG, YID KYI RTZOL BA MED PA NI CHOS KYI DBYINGS LA
RTZOL BA MED PA STE, YANG DAG PA ZHES BYA BA

DE NI MI SKYE BA LA GNAS PA'I CHOS RNAMS BLANG BA MED PA DANG,
DOR BA MED PA'I TSIG BLA DVAGS SO, ,RTZOL BA MED PA ZHES BYA BA
DE NI LUS DANG, NGAG DANG, YID MI DMIGS PA'I

TSIG GO ,LAM ZHES BYA BA DE NI BLANG BA MED PA DANG, DOR PA MED
PA'I TSUL DANG, MI 'TSOL BA'I TSUL GYIS 'PHAGS PA'I DON 'TSOL BA
STE, DE NI YANG DAG PA'I RTZOL BA ZHES


@324A *, ,BYA'O; ;GANG GZUGS LA DRAN PAS MI DMIGS PA MNYAM PA
NYID NI DRAN PA MED PA DRAN PA MED PA'I TSUL GYIS DRAN PA LA
SBYOR BA STE, YANG DAG PA ZHES BYA BA DE NI DMIGS

PA MED PA MNYAM PA NYID SGRO BTAGS PA MED PA'I TSIG GO ,DRAN PA
ZHES BYA BA DE NI PHUNG PO DANG, KHAMS DANG, SKYE MCHED RJES SU
DRAN PA'I TSIG GO ,STONG PA NYID RJES SU DRAN PA'I TSIG

DANG; MTSAN MA MED PA DANG, SMON PA MED PA RJES SU DRAN PA'I TSIG
DANG, DE LTAR DE BZHIN GSHEGS PA'I TING NGE 'DZIN LHUN GYIS GRUB
PA'I RJES SU DRAN PA'I TSIG DE NI YANG

DAG PA'I DRAN PA ZHES BYA'O, ,GANG GZUGS LA DBYER MED PA SHES PA
NI MNYAM PA NYID DANG, TING NGE 'DZIN GYI LAS YANG DAG PAR
BSGRUBS PA STE, GZUGS GANG DANG MNYAM PA TSOR

PA DANG, 'DU SHES DANG, 'DU BYED DANG, RNAM PAR SHES PA'ANG DE
DANG MNYAM ZHING, PHUNG PO GANG DANG MNYAM PA TING NGE 'DZIN
KYANG MNYAM PAR YANG DAG PAR RJES SU MTHONG NGO, ,

DE BZHIN GSHEGS PA'I RIGS KYI TING NGE 'DZIN KYANG DE DANG MNYAM
PAR YANG DAG PAR RJES SU MTHONG NGO, ,DE BZHIN GSHEGS PA'I RIGS
KYI TING NGE 'DZIN GANG DANG MNYAM PAR YANG

DAG PAR RJES SU MTHONG BA CHOS THAMS CAD KYANG DE DANG MNYAM PA
YANG DAG PAR RJES SU MTHONG NGO, ,SANGS RGYAS KYI CHOS THAMS CAD
GANG DANG MNYAM PAR YANG DAG PAR RJES SU


@324B MTHONG BA BYIS PA SO SO'I SKYE BO'I CHOS THAMS CAD KYANG DE
DANG MNYAM PAR YANG DAG PAR RJES SU MTHONG NGO, ,BYIS PA SO SO'I
SKYE BO'I CHOS THAMS CAD GANG DANG MNYAM PAR YANG DAG PAR

RJES SU MTHONG BA'I TING NGE 'DZIN KYANG DE DANG MNYAM PAR YANG
DAG PAR RJES SU MTHONG NGO, ,TING NGE 'DZIN GANG DANG MNYAM PA
'DAS PA'I PHUNG PO DANG, KHAMS DANG, SKYE MCHED RNAMS KYANG DE

DANG MNYAM PAR YANG DAG PAR RJES SU MTHONG NGO, ,MA 'ONGS PA
DANG, DA LTAR BYUNG BA'I PHUNG PO DANG, KHAMS DANG, SKYE MCHED
RNAMS KYANG DE BZHIN DU YANG DAG PAR RJES SU MTHONG NGO, ,

PHUNG PO DANG, KHAMS DANG, SKYE MCHED RNAMS JI LTA BA BZHIN DU
LAS DANG, RNAM PAR SMIN PA'ANG DE LTAR YANG DAG PAR RJES SU
MTHONG STE, DUS GSUM MNYAM PA'I TING NGE 'DZIN GYI RIGS

LA ZHUGS PA DE NI YANG DAG PA'I TING NGE 'DZIN CES BYA'O, ,GANG
GZUGS LA DE KHO NA SHES PA DANG, DE BZHIN NYID SHES PA DE NI BDEN
PA SHES PA STE, CHOS NYID KYI RANG BZHIN GANG

YIN PA DE NI PHUNG PO DANG, KHAMS DANG, SKYE MCHED RNAMS KYI RANG
BZHIN NO, ,CHOS NYID KYI RANG BZHIN MED PA NI PHUNG PO DANG,
KHAMS DANG, SKYE MCHED KYI RANG BZHIN MED PAR BDEN PA NYID DU

MOS SO, ,BYIN GYI RLABS ZHES BYA BA DE NI SLU BA MED PA'I CHOS
NYID KYI TSIG BLA DVAGS SO, ,DE CI'I PHYIR ZHE NA, MI SLU BA GANG
YIN PA DE NI BDEN PA'I PHYIR RO, ,DE LA GNAS PA NI YANG


@325A *, ,DAG PA'I SMON LAM BRJOD PA DANG, LAS YANG DAG PAR SPYOD
PA MNGON SUM DU 'GYUR TE, PHUNG PO DANG, KHAMS DANG, SKYE MCHED
DE DAG LA DE BZHIN GSHEGS

PA'I RNAM PAR 'PHRUL PA KUN TU STON PAR BYIN GYIS RLOB BO, ,SA'I
BDEN PA NYID GANG DANG MNYAM PA CHU DANG, ME DANG, RLUNG GI BDEN
PA NYID KYANG DE DANG MNYAM MO, ,NAM MKHA'

DANG, CHOS DANG, SGRA DANG, MIG YOR DANG, GZUGS BRNYAN DANG,
MTSAN NYID DANG BCAS PA DANG, MTSAN NYID MED PA DANG, CHAGS PA
DANG BCAS PA DANG, CHAGS PA MA YIN PA DANG, BSDUS PA'I BSKAL

PA DANG, RGYA CHE BA'I BSKAL PA DANG, GRANGS YOD PA'I BSKAL PA
DANG, GRANGS MED PA'I BSKAL PA DANG, SANGS RGYAS DANG BCAS PA'I
BSKAL PA DANG, SANGS RGYAS MI 'BYUNG BA'I

BSKAL PA DANG, 'DAS PA'I BSKAL PA DANG, MA 'ONGS PA'I BSKAL PA
DANG, MA 'ONGS PA DANG 'DAS PA'I BSKAL PA DANG, DA LTAR BYUNG BA
DANG MA 'ONGS PA DANG 'DAS PA'I BSKAL

PA DANG, 'DAS PA DANG MA 'ONGS PA DANG DA LTAR BYUNG BA'I BSKAL
PA'ANG DE DANG MNYAM STE, KUN NAS NYON MONGS PA'I BSKAL PA LA
RNAM PAR BYANG BA'I BSKAL PA DANG, RNAM PAR

BYANG BA'I BSKAL PA LA KUN NAS NYON MONGS PA'I BSKAL PA DANG,
BYIN GYI RLABS KYI BSKAL PA LA MNYAM PA NYID KYI BSKAL PA 'JUG
STE, 'JUG PA SHES PA DE LA MNGON PAR ZHEN


@325B PA MED PA DE NI CHOS KYI DBYINGS BDEN PA NYID KYI PHYIR
BDEN PA'I BYIN GYI RLABS ZHES BYA STE, GZUGS NYID BDEN PA'O, ,DE
BZHIN DU TSOR BA DANG, 'DU SHES DANG, 'DU BYED DANG,

RNAM PAR SHES PA NYID BDEN PA'O, ,DE LA GNAS PA'I BDEN PA'I NGAG
GANG YIN PA DE NI BYIN GYI RLABS TE, DE NI BDEN PA'I BYIN GYI
RLABS ZHES BYA'O, ,GANG MNYAM PA NYID KYI TSUL GYIS

GANG GZUGS LA 'DZIN PA MED PA DANG, MCHOG TU 'DZIN PA MED PA
DANG, GTONG BA DANG, DOR BA DE NI GTONG BA'I BYIN GYI RLABS ZHES
BYA'O, ,GANG GZUGS LA BLANG BA MED PA DANG,

DOR BA MED PA SHES PA DE NI G-YO BA DANG, 'GUL BA THAMS CAD ZHI
BA'O, ,BYIN GYI RLABS ZHES BYA BA NI ZHI BA DE LA GNAS NAS KUN
NAS NYON MONGS PA NI RNAM PAR BYANG BAR BYIN GYIS RLOB PA

DANG; RNAM PAR BYANG BA NI KUN NAS NYON MONGS PAR BYIN GYI RLOB
PA DANG, ZHI BA DE LA GNAS NAS SPYOD LAM KUN TU BSTAN PAS TSANGS
PA NYE BAR ZHI BA'I SPYOD LAM CAN RNAMS KYANG

'DOD PA SKYED PA DANG, LAG NA RDO RJE'I GZUGS KUN TU BSTAN PAS MA
ZHI BA'I SPYOD LAM CAN RNAMS SAM, BDUD THAMS CAD KYANG NYE BAR
ZHI BA'I BYIN GYI RLABS LA MOS PAR BYED

PA'O; ;NYE BAR ZHI BA'I BYIN GYI RLABS NI BYIS PA SO SO'I SKYE BO
THAMS CAD SHIN TU ZHI BA DANG, NYE BAR ZHI BA DANG, RAB TU ZHI BA
STE, NYE BAR ZHI BA'I BYIN GYI RLABS THOB PAR YANG DAG


@326A *, ,PAR RJES SU MTHONG BA DE NI NYE BAR ZHI BA'I BYIN GYI
RLABS ZHES BYA'O, ,GANG GDEG PA MED PA DANG, GZHAG PA MED PA'I
TSUL GYIS GZUGS LA CHOS KYI DBYINGS DANG

DBYER MED PAR SHES SHING SPROS PA DANG BRAL BA'I SHES RAB KYIS
SHIN TU ZHI BA DANG, NYE BAR ZHI BA DANG, SPROS PA MED PA'I CHOS
THAMS CAD PHUNG PO DANG, KHAMS DANG, SKYE MCHED

THAMS CAD LA THAMS CAD MKHYEN PA NYID DU BYIN GYIS RLOB PA DE NI
SHES RAB KYI BYIN GYI RLABS ZHES BYA'O, ,YANG NA BYIN GYI RLABS
ZHES BYA BA DE NI THAMS CAD MKHYEN PA'I RJES SU

'GRO BA NI SHES RAB KYI GNAS TE, DE'I PHYIR BDAG GIS LUS 'DOM
GANG TZAM PO 'DI LA 'JIG RTEN GDAGS PAR BYA'O, ,'JIG RTEN KUN
'BYUNG BA DANG, 'JIG RTEN 'GOG PA DANG, 'JIG RTEN

'GOG PAR 'GRO BA'I LAM DANG, THAMS CAD MKHYEN PA'I YE SHES KYI
BAR YANG GDAGS PAR BYA'O SNYAM PA STE, DE NI SHES RAB KYI BYIN
GYI RLABS ZHES BYA'O, ,DE NAS BCOM LDAN

'DAS LA 'JAM DPAL GZHON NUR GYUR PAS 'DI SKAD CES GSOL TO, ,BCOM
LDAN 'DAS, BYANG CHUB SEMS DPA' SEMS DPA' CHEN PO RNAM PAR DAG
PA'I YE SHES KYI

STOBS DU ZHIG DANG LDAN NA RAB TU ZHI BA'I RNAM PAR NGES PA'I CHO
'PHRUL GYI TING NGE 'DZIN 'DI THOB, DE SKAD CES GSOL PA DANG,
BCOM LDAN 'DAS KYIS 'JAM DPAL GZHON


@326B NUR GYUR PA LA 'DI SKAD CES BKA' STZAL TO, ,'JAM DPAL,
BYANG CHUB SEMS DPA' SEMS DPA' CHEN PO RNAM PAR DAG PA'I YE SHES
KYI STOBS SUM CU RTZA DRUG DANG LDAN NA,

RAB TU ZHI BA'I RNAM PAR NGES PA'I TING NGE 'DZIN 'DI 'THOB STE,
SUM CU RTZA DRUG GANG ZHE NA, 'DI LTA STE, LHAG PA'I BSAM PA RNAM
PAR DAG PA'I YE SHES KYI STOBS DANG, SMON

LAM RNAM PAR DAG PA'I YE SHES KYI STOBS DANG, DGE BA'I RTZA BA
RNAM PAR DAG PA'I YE SHES KYI STOBS DANG, YONGS SU BSNGO BA RNAM
PAR DAG PA'I YE SHES KYI STOBS DANG, THOS

PA RNAM PAR DAG PA'I YE SHES KYI STOBS DANG, LAS KYI SGRIB PA
RNAM PAR DAG PA'I YE SHES KYI STOBS DANG, CHO GA DANG, SPYOD YUL
RNAM PAR DAG PA'I YE SHES KYI STOBS DANG, DRAN

PA RNAM PAR DAG PA'I YE SHES KYI STOBS DANG, THABS LA MKHAS PA
RNAM PAR DAG PA'I YE SHES KYI STOBS DANG, SEMS CAN LA DMIGS PA'I
RNAM PAR DAG PA'I YE SHES KYI

STOBS DANG, MTSAN MA LA DMIGS PA'I RNAM PAR DAG PA'I YE SHES KYI
STOBS DANG, GTONG BA RNAM PAR DAG PA'I YE SHES KYI STOBS DANG,
SEMS CAN RJES SU 'DZIN PA RNAM

PAR DAG PA'I YE SHES KYI STOBS DANG, BYAMS PA CHEN PO YANG DAG
PAR 'GRUB PA RNAM PAR DAG PA'I YE SHES KYI STOBS DANG, SNYING RJE
CHEN PO RNAM PAR DAG PA'I YE SHES KYI


@327A *, ,STOBS DANG, DGA' BA DANG, BTANG SNYOMS CHEN PO RNAM PAR
DAG PA'I YE SHES KYI STOBS DANG, TSUL KHRIMS RNAM PAR DAG PA'I YE
SHES KYI STOBS DANG,

TSUL KHRIMS KYIS RJES SU 'DZIN PA RNAM PAR DAG PA'I YE SHES KYI
STOBS DANG, BZOD PA RNAM PAR DAG PA'I YE SHES KYI STOBS DANG,
BZOD PAS RJES SU 'DZIN PA RNAM PAR DAG

PA'I YE SHES KYI STOBS DANG, BRTZON 'GRUS KYI BSAM PA RNAM PAR
DAG PA'I YE SHES KYI STOBS DANG, BRTZON 'GRUS YANG DAG PAR LEN PA
RNAM PAR DAG PA'I YE SHES KYI

STOBS DANG, KHAMS LA MKHAS PA RNAM PAR DAG PA'I YE SHES KYI STOBS
DANG, BSAM GTAN LA MKHAS PA RNAM PAR DAG PA'I YE SHES KYI STOBS
DANG, ZHI GNAS LA MKHAS

PA RNAM PAR DAG PA'I YE SHES KYI STOBS DANG, SHES RAB RNAM PAR
DAG PA'I YE SHES KYI STOBS DANG, THOS PA RNAM PAR NGES PA RNAM
PAR DAG PA'I YE SHES KYI STOBS DANG ,

'JIG RTEN PA DANG, 'JIG RTEN LAS 'DAS PA'I RNAM PAR NGES PA RNAM
PAR DAG PA'I YE SHES KYI STOBS DANG, SHES PA RNAM PAR DAG PA'I YE
SHES KYI STOBS DANG, 'DUS BYAS

DANG, 'DUS MA BYAS RNAM PAR DAG PA'I YE SHES KYI STOBS DANG, LHAG
MTHONG LA MKHAS PA RNAM PAR DAG PA'I YE SHES KYI STOBS DANG, RIG
PA DANG, RNAM PAR GROL BA RNAM PAR


@327B DAG PA'I YE SHES KYI STOBS DANG, MI SKYE BA LA BZOD PA RNAM
PAR DAG PA'I YE SHES KYI STOBS DANG, MTSAN NYID MED PAR MTSAN
NYID GCIG PA RNAM PAR DAG PA'I YE SHES KYI

STOBS DANG, DON DAM PA DANG, KUN RDZOB RNAM PAR DAG PA'I YE SHES
KYI STOBS DANG, 'DUN PA DANG, BRTZON 'GRUS TSAD MED PA RNAM PAR
DAG PA'I YE SHES KYI STOBS TE, 'JAM

DPAL, BYANG CHUB SEMS DPA' SEMS DPA' CHEN PO RNAM PAR DAG PA'I YE
SHES KYI STOBS SUM CU RTZA DRUG PO DE DAG DANG LDAN NA RAB TU ZHI
BA RNAM PAR NGES PA'I CHO 'PHRUL GYI TING

NGE 'DZIN 'DI 'THOB BO, ,'JAM DPAL, YONGS SU BRTAG PA NYE BAR
BZUNG STE, BYANG CHUB SEMS DPA' GANG LA LAS 'JIG RTEN GYI KHAMS
BCU'I RDZUL PHRA RAB KYI RDZUL SNYED KYI BSKAL

PAR PHYOGS BCU'I 'JIG RTEN GYI KHAMS THAMS CAD DU 'JIG RTEN GYI
KHAMS RE RER YANG SANGS RGYAS DANG, BYANG CHUB SEMS DPA' DANG
BCAS PA, NYAN THOS DANG, RANG SANGS RGYAS

DANG BCAS PA GANGG'A'I KLUNG GI BYE MA SNYED RNAMS LA LHA'I ZAS
DANG, LHA'I RAS BCOS BU'I NA BZA' RNAMS PHUL BA DANG, STONG GSUM
GYI STONG CHEN PO'I 'JIG RTEN GYI KHAMS KYI

RDAL PHRA RAB KYI RDUL SNYED KYI 'JIG RTEN GYI KHAMS RNAMS NOR BU
RIN PO CHE DBANG GI RGYAL POS RAB TU BKANG STE DBUL BA PHUL BA
DANG, DE BZHIN GSHEGS PA RE RE'I PHYIR YANG NOR


@328A *, ,BU RIN PO CHE SNANG BA THAMS CAD YANG DAG PAR BSAGS
PA'I MCHOD RTEN TSAD DZAMBU'I GLING TZAM DU YOD PA, SRID PA'I
RTZE MOR THUG PA, NOR BU RIN PO CHE

GLOG GI SGRON MA'I KHA KHYER GYIS YONGS SU BSKOR BA, NOR BU RIN
PO CHE DBANG GI RGYAL PO'I DRA BA BRES PA, RGYAL MTSAN DANG, BA
DAN SGRENG BA, TZANDAN SBRUL GYI SNYING PO'I BYUG PAS

BSKUS PA, 'JIG RTEN GYI KHAMS BCU'I RDUL PHRA RAB KYI RDUL SNYED
DAG BYAS TE, MCHOD RTEN RE RE LA'ANG SANGS RGYAS KYI ZHING BCU'I
RDUL PHRA RAB KYI RDUL SNYED KYIS BSKAL PAR

LHA'I MCHOD PA MTSUNGS PA MED PAR BYAS KYANG BYANG CHUB SEMS DPA'
GZHAN GANG GIS DAD PAS TING NGE 'DZIN 'DI LA MOS NAS, THA NA DUD
'GRO'I SKYE GNAS SU SONG BA'I

SEMS CAN LA ZAN CHANG GCIG TZAM BYIN NA BSOD NAMS MNGON PAR 'DU
BYED PA DE LA BSOD NAMS MNGON PAR 'DU BYA BA SNGA MAS BRGYA'I
CHAR YANG NYE BAR MI 'GRO'O, ,

STONG GI CHA DANG, BRGYA STONG GI CHA DANG, BYE BA BRGYA'I CHA
DANG, BYE BA STONG GI CHA DANG, BYE BA BRGYA STONG GI CHA DANG,
DPE DANG, RGYUR YANG MI BZOD DO, ,'JAM DPAL, BYANG CHUB

SEMS DPA' GANG LA LA TING NGE 'DZIN 'DI LA DAD DE, PHYOGS BCU'I
'JIG RTEN GYI KHAMS THAMS CAD KYI RDUL PHRA RAB KYI RDUL SNYED
KYI SANGS RGYAS BCOM LDAN 'DAS RNAMS


@328B LA BDE BAR SBYAR BA THAMS CAD KYI BSNYEN BKUR BYAS PA BAS
BYANG CHUB SEMS DPA' GZHAN TING NGE 'DZIN 'DI LA MCHOG TU 'JUG NA
DE DE BAS BSOD NAMS CHES GRANGS MED PAR

SKYED DO, ,'JAM DPAL, BYANG CHUB SEMS DPA' GANG LA LA ZHIG GIS
BSKAL PA KHRIR DKON MCHOG GSUM LA DBUL BA PHUL BA BAS BYANG CHUB
SEMS DPA' GZHAN GANG GIS RAB

TU ZHI BA RNAM PAR NGES PA'I CHO 'PHRUL GYI TING NGE 'DZIN 'DI'I
MING THOS TE, THOS NAS KYANG THAN YUD TZAM ZHIG NYAN 'DOD PAR
GYUR NA DE DE BAS SANGS RGYAS KYI YE SHES THOB PAR BYED

PA'I BSOD NAMS CHES GRANGS MED PAR SKYED PAR 'GYUR RO, ,DE NAS
BCOM LDAN 'DAS KYIS DE'I TSE TSIGS SU BCAD PA 'DI DAG BKA' STZAL
TO, ,DRAN PA LDAN ZHING BLO GROS

LDAN; ;SHES RAB LDAN PA MI 'JIGS PA, ,DE NI TSE RABS THAMS CAD
DU, ,BYANG CHUB SPYAD PA SPYOD PAR 'GYUR, ,SANGS RGYAS 'BYUNG BA
RAB MDZES PA, ,SKAD CIG GCIG LA MNYES

BYED NA, ,GANG DAG NGAS NI SNGON BSHAD PA, ,MI KHOM BRGYAD RNAMS
RNAM PAR SPONG, ,GZUGS DANG KHA DOG PHUN SUM TSOGS, ,MTSAN RNAMS
KYIS KYANG LEGS PAR BRGYAN, ,MTHU

STOBS DANG YANG RAB TU LDAN, ,LE LO 'DOD PAR YONG MI 'GYUR,
,SKYID CING NOR YANG CHEN POR 'GYUR, ,BSOD NAMS LDAN ZHING RDZU
'PHRUL CHE, ,'JIG RTEN SNANG BYED MTHONG


@329A *, ,NAS KYANG, ,PHYI PHYIR ZHING NI MCHOD PA BYED, ,BDAG
MED STONG PA THOS NAS KYANG, ,DE NI CHOS LA MI RMONGS TE, ,CHOS
RNAMS JI BZHIN MKHAS PA NI, ,DAD PA

MYUR DU RAB TU THOB; ,RIGS KYI MCHOG DANG MOD PA DANG, ,SKYID PA
DAG TU SKYE BAR 'GYUR, ,SBYIN PA'I BDAG PO DPA' BOR 'GYUR, ,SER
SNA MED CING LHUG PAR GTONG, ,GANG DAG

LA LA 'DZAM GLING DU, ,KHYAD PAR 'PHAGS PA MDZES PAR RIGS, ,DER
NI BRTEN PA SKYES PA DANG, ,SMAD PA'I 'GRO BA MA YIN DANG, ,SKYE
BA KUN TU 'DI LTA BUR, ,KHYIM BDAG DBANG

CHER GRAGS PA DANG, ,DPAL DANG GZI BRJID 'PHAGS PA YANG, ,TSUL
'DIR YI RANG SPYAD PAR 'GYUR, ,BRAM ZE S'A LA CHE 'DRA BA, ,TSUL
KHRIMS LDAN DANG MANG THOS 'GYUR, ,RGYAL RIGS S'A LA CHE 'DRA BA,
,SKYID

CING NOR YANG CHEN POR 'GYUR, ,BSOD NAMS MDZOD KYIS 'PHAGS PA YI,
,RGYAL PO RDZU 'PHRUL CHER 'GYUR TE, ,RGYA MTSOR BCAS DANG RIR
BCAS KYI, ,SA LA CHOS KYI STON PAR

'GYUR, ,RIN CHEN BDUN GYI DBANG PHYUG CHE, ,'KHOR LOS BSGYUR BA
RGYAL DBANG 'GYUR, ,RGYAL POR GNAS NAS SANGS RGYAS LA, ,PHYI
PHYIR BSTI STANG BYED PAR 'GYUR, ,SHI

'PHOS NAS NI MTHO RIS 'GRO ,SANGS RGYAS BSTAN LA DAD PAR 'GYUR,
,RI RAB RTZE MO'I DBANG PHYUG PO, ,LHA YI DBANG PO BRGYA BYIN
'GYUR, ,LHA DBANG 'THAB BRAL RAB TU 'GYUR,,


@329B DE BZHIN YONGS SU DGA' LDAN 'GYUR, ,LHA DBANG RAB TU 'PHRUL
BA DANG, ,DBANG BYED 'JIGS PA MED PAR 'GYUR, ,TSUL 'DIR YI RANG
BYAS PA NI, ,TSANGS PA'I 'JIG RTEN TSANGS PA'I

MCHOG MKHAS PA LHA RNAMS BYE BA YIS, ,MCHOD PA BYE BA'I DBANG
PHYUG 'GYUR, ,GANG ZHIG MDO SDE DKON MCHOG 'DIR, ,PHYI PHYIR RJES
SU YI RANG NA, ,SUS KYANG DE YI YON TAN MTHA', ,

BRJOD PAR NUS PA MA YIN NO, ,BYANG CHUB TU NI SEMS BSKYED NA,
,BSKAL BA BYE BA RNAMS SU YANG, ,NAM DU'ANG LONG THENG MI 'GYUR
TE, ,STON PA BLA NA MED PAR 'GYUR, ,RTZVA SHING RI

DANG SDONG PO DANG, ,'KHRI SHING SMAN YANG DE BZHIN TE, ,ME TOG
'BRAS LDAN LJON SHING YANG, ,GANG DU 'GRO BAR 'DUD PAR 'GYUR,
,MAR ME MDZAD NAS BZUNG NAS SU, ,BRTUL

ZHUGS BZANG PO GANG 'GRO BA, ,PHYOGS BCU DAG GI 'JIG RTEN KHAMS,
,MTHA' YAS 'OD KYIS SNANG BAR BYED, ,GANG DAG 'DAS PA'I BAR DE
DANG, ,GANG DAG MA 'ONGS

SHING RNAMS KYI, ,ME TOG 'BRAS BU LO MA DAG ,DE DAG RNAM PAR SHES
PAR NUS, ,SANGS RGYAS BYE BA PHRAG STONG DANG, ,KHRAG KHRIG PHRAG
BRGYA RNAMS KYIS KYANG, ,DE DAG GI NI

YON TAN MTHA', ,BRJOD PAR NUS PA MA YIN NO, ,BYANG CHUB SEMS DPA'
GANG DAG NI, ,MDO 'DI PHYIR ZHING MOS BYED PA, ,DE YI BSNGAGS
PA'I PHRENG BA YI, ,MTHA' MA BRJOD


@330A *, ,BAR MI NUS SO, ,MDO SDE YON TAN GANG BRJOD PA, ,DE DAG
THAMS CAD DE DANG LDAN, ,DE BAS RAB TU LHAG YOD DE, ,DE YI YON
TAN MTHA' THUG

MED; ;MI GANG DE LA DGA' BAR MI BYED CING, ,YOD PA MIN DANG
BSNGAGS PA MI SMRA DANG, ,MI GANG KHROS NAS MI SNYAN SMRA BA 'AM,
YANG NA DE LA 'KHRUGS PA BYED PA DAG ,

SEMS CAN DMYAL BAR SKYE 'GYUR TE, ,LUS NI CHEN POR GYUR NAS SU,
,DE NI SDUG BSNGAL MYONG 'GYUR TE, ,YID RAB MI BDE MA RUNG 'GYUR,
,DPAG TSAD LNGA BRGYA'I TSAD

TZAM DU, ,DA YI LUS NI SKYE BAR 'GYUR, ,SDIG PA'I LAS KYIS RTAG
TU YANG, ,BYE BAS BSKOR NAS ZA BAR 'GYUR, ,BSKAL PA DAG NI DU MAR
YANG, ,LUS NI DPAG TSAD

LNGA BRGYAR 'GYUR, ,DE LA MGO YANG LNGA BRGYA STE, ,DE LAS NYUNG
BAR MI 'GYUR RO, ,MGO RNAMS RE RE DAG LA YANG, ,LNGA BRGYA'I LCE
LAS MI NYUNG STE, ,LCE GCIG LA YANG

THONG GSHOL NI, ,LNGA BRGYAR TSANG STE MI NYUNG BA, ,'BAR BAS DE
LA RMO BYED DE, ,SKUR 'DEBS SDIG PA'I LAS KYIS SO, ,TSIG RTZUB
DAG NI SMRAS PAS NA, ,SHIN TU TSA BAR

SREG PAR 'GYUR, ,GANG DAG SDOM PAR MI BYED CING, ,BYANG CHUB SEMS
DPA' GNOD BYED PA, ,DE NI SEMS CAN DMYAL SKYE STE, ,DUD 'GRO'I
SKYE GNAS 'GRO BAR 'GYUR,,


@330B TSUL 'DI SPONG BAR BYED PA NI, ,BSKAL PA BYE BA STONG RNAMS
DANG, ,BRGYA DANG KHRAG KHRIG RNAMS SU YANG, ,MNAR MED PAR NI
SDUG BSNGAL RNYED, ,DE NAS SHI 'PHES RAB GDUG

CING, ,SHIN TU MI BZAD SPRUL DU 'GYUR, ,BKRES SHING SKOM PAS
MNGON GZIR KYANG, ,SHIN TU MI BZAD LAS RNAMS BYED, ,BZA' BA RNYED
KYANG SDIG PA YIS, ,NAM YANG

TSIM PAR MI 'GYUR RO, ,GAL TE DE NAS SHI 'PHOS NAS, ,MI YI NANG
DU SKYE NA YANG, ,YID MI GZHUNGS SHING DMUS LONG 'GYUR, ,GNOD PAR
SEMS SHING SDOM PA MED, ,

NYES PA'I TSIG RNAMS SMRAS NAS NI, ,'PHAGS PA MNYES PAR MI BYED
PA, ,MI YI NANG NAS SHI 'PHOS NAS, ,SLAR YANG NGAN 'GROR 'GRO BAR
'GYUR, ,BSKAL PA BYE BA STONG

RNAMS SU, ,NAM YANG SANGS RGYAS MTHONG MI 'GYUR, ,GANG ZHIG BYANG
CHUB SEMS DPA' LA, ,GNOD PAR MI BYED RAB BSDAMS DANG, ,GANG ZHIG
CHOS DANG LDAN PA YI, ,CHOS

SMRA DE DAG SRUNG BYED PA, ,NGAN 'GRO RNAMS NI KUN SPANGS NAS,
,BRGYA BYIN RDZU 'PHRUL CHEN POR 'GYUR, ,TSANGS PA 'THAB BRAL
DGA' LDAN DANG, ,DBANG BYED PAR YANG DE 'GYUR

RO; ;GAL TE MIR NI GYUR NA YANG, ,RTAG TU 'KHOR LOS BSGYUR BAR
'GYUR, ,TSONG DPON DANG NI KHYIM BDAG 'GYUR, ,RTAG TU SKYID CING
NOR CHER 'GYUR, ,JI LTAR GANGG'A'I


@331A *, ,BYE SNYED KYI, ,BSKAL PA DE SNYED RTAG TU YANG, ,'JIGS
MED DRAN PA PHUN SUM TSOGS, ,BDE DANG LDAN ZHING GNOD PA MED,
,TSE RABS TSE RABS

PHYI PHYIR ZHING, ,RTAG TU SANGS RGYAS MCHOD PAR 'GYUR, ,BLO LDAN
GANG ZHIG SANGS RGYAS LA, ,BSKAL PA DE SNYED MCHOD PA BAS, ,PHYI
DUS CHOS NI 'JIG PA NA, ,GANG DAG MDO SDE

'DI 'DZIN PA, ,CHOS GANG 'JIG RTEN MGON PO YIS, ,BSTAN PA'I MDO
SDE 'DI LA DES, ,NYIN ZHAG GCIG TU BZUNG BA YI, ,DE NI BSOD NAMS
KHYAD PAR 'PHAGS, ,PHYOGS

BCU'I SANGS RGYAS GANG BZHUGS PA, ,DE DAG KUN LA MCHOD PAR 'GYUR,
,MDO SDE 'DI 'DRA 'DZIN PA NI, ,GANG DAG MA 'ONGS SANGS RGYAS
DANG, ,'DAS PA'I SANGS RGYAS

GANG DAG DANG, ,DE DAG DE YIS MCHOD PAR 'GYUR, ,'JAM DPAL, BYANG
CHUB SEMS DPA' GANG LA LA ZHIG RAB TU ZHI BA RNAM PAR NGES PA'I
CHO 'PHRUL GYI TING NGE 'DZIN

LA MOS PA'I BYANG CHUB SEMS DPA' LA GNOD SEMS DANG, THA BA DANG,
KHRO BA SKYED DAM, 'DUM PAR MI BYED DAM, BRNYAS THABS GANG YANG
RUNG BAS BRNYAS TE, NGAN

PA'I RIGS SU SKYES PA ZHE'AM, RNYED PA CHUNG BA ZHE'AM, YID
GZHUNGS PA CHUNG BA ZHE'AM, SHES RAB CHUNG BA BRNYAS SAM CI'ANG
RUNG STE, TSUL KHRIMS KYI YAN LAG


@331B NYAMS PA ZHE'AM, MDOG NGAN PA ZHE'AM, GZUGS DANG MI LDAN PA
ZHE'AM, GZI BRJID CHUNG BA ZHES BRNYAS SAM, THA NA YUD TZAM ZHIG
KHROS TE LTA NA'ANG DE MI DGE BA'I LAS DES

BSKAL PA BYE BA GRANGS MED PA TSANG PAR NGAN SONG RNAMS SU SREG
PAR 'GYUR RO, ,'JAM DPAL, NGAS NI JI LTAR BYANG CHUB SEMS DPA' LA
KHONG KHRO BA'I SEMS GCIG BSKYED

PA LAS KHA NA MA THO BA CHE BA'I CHOS DE LTA BU GCIG KYANG MA
MTHONG NGO, ,'JAM DPAL, RIGS KYI BU'AM, RIGS KYI BU MO GANG LA
LAS STONG GSUM GYI STONG CHEN PO'I 'JIG RTEN

GYI KHAMS KYI SEMS CAN THAMS CAD LA MTSON GYIS BTAB BAM, DBYUG
PAS BRDEGS PA BAS RIGS KYI BU'AM, RIGS KYI BU MO GZHAN GANG GIS
THEG PA CHEN PO LA MOS

PA'I BYANG CHUB SEMS DPA' LA THA NA GNOD SEMS SAM, THA BA'AM, ZHE
SDANG GI SEMS GCIG BSKYED DAM, KHROS TE BRNYAS PA'I SEMS BSKYED
NA DE DE BAS SDIG PA CHES MANG

DU SKYED DO, ,'JAM DPAL, BYANG CHUB SEMS DPAS BYANG CHUB SEMS
DPA' LA KHONG KHRO BA'I SEMS BSKYED PA'AM, BRNYAS PA'I SEMS
BSKYED PA JI TZAM PA DE SNYED KYI BSKAL PAR

BYANG CHUB SEMS DPA' DES SEMS CAN DMYAL BA RNAMS SU GNAS PAR GO
CHA BGO BAR BYA'O, ,'JAM DPAL, BYANG CHUB SEMS DPA' LA SKUR PA
BTAB PA MA GTOGS PAR,


@332A *, ,BYANG CHUB SEMS DPA' LAS GZHAN GANG GIS KYANG LOG PAR
LTUNG BAR BYED MI NUS SO, ,'JAM DPAL, 'DI LTA STE, DPER NA, NOR
BU RIN PO CHE RDO

RJE NI RDO RJE NYID MA GTOGS PAR SHING NGAM, BONG BA'AM, DBYUG
PA'AM, RDO BA'AM, MTSAN CHAS GCAG PAR MI NUS SO, ,'JAM DPAL, DE
BZHIN DU BYANG CHUB SEMS DPA'

YANG BYANG CHUB SEMS DPA' LA SKUR PA BTAB PA MA GTOGS PAR LAS
GZHAN GYIS LOG PAR LTUNG BAR BYED MI NUS SO, ,'JAM DPAL, RIGS KYI
BU'AM, RIGS KYI BU

MO GANG LA LAS LHA'I BSKAL PA BYE BAR PHYOGS BCU'I 'JIG RTEN GYI
KHAMS RE RER 'KHOR BZHI LA CI 'DOD PA SBYIN PA BYIN PA BAS RIGS
KYI BU'AM, RIGS KYI BU MO GANG

GZHAN GYIS MTHUN PAR BYA BA'I DON DU G-YOS DE BZHIN GSHEGS PA NI
RTAG PA'O, ,DE BZHIN GSHEGS PA NI G-YUNG DRUNG NGO ZHES TSIG TU
SMRA NA'ANG DE DE BAS CHES BSOD NAMS

GRANGS MED PAR SKYED DO, ,'JAM DPAL, BYANG CHUB SEMS DPA' GANG LA
LAS LHA'I LO STONG DU DKON MCHOG GSUM LA CI DGOS PA BYIN PA PAS,
BYANG CHUB SEMS DPA'

GANG GZHAN ZHIG THA NA SE GOL GTOGS PA SRID DU 'DU BYED THAMS CAD
NI MI RTAG PA'O, ,'DU BYED THAMS CAD NI SDUG BSNGAL PA'O, ,'DU
BYED THAMS CAD NI STONG PA'O, ,


@332B 'DU BYED THAMS CAD NI BDAG MED PA'O, ,SNYAM DU DPYOD NA DE
DE BAS BSOD NAMS CHES GRANGS MED PAR SKYED DO, ,CHOS KYI RNAM
GRANGS 'DI BSHAD PA NA LHA'I BU BRGYAD STONG NI BYANG CHUB

TU SEMS BSKYED DO, ,DGE SLONG MA LNGA BRGYA NI THEG PA GCIG TU
YANG DAG PAR 'DU BA'I TING NGE 'DZIN THOB BO, ,BYANG CHUB SEMS
DPA' STONG NYIS BRGYA NI MI SKYE BA'I CHOS LA BZOD PAR

GYUR TO, ,STONG GSUM GYI STONG CHEN PO'I 'JIG RTEN GYI KHAMS 'DI
RNAM PA DRUG TU RAB TU G-YOS SO, ,CHOS KYI RNAM GRANGS 'DI DANG
BCOM LDAN 'DAS SH'AKYA THUB PA LA MCHOD PA'I LAS KYI

PHYIR STENG GI BAR SNANG LAS LHA'I ME TOG AUTPA LA DANG, PADMA
DANG, KU MU DA DANG, PADMA DKAR PO RNAMS KYI CHAR CHEN PO'ANG RAB
TU BAB BO, ,TZANDAN SPRUL GYI SNYING PO'I SPOS KYI CHAR CHEN

PO'ANG MNGON PAR RAB TU BAB BO, ,GOS KYI CHAR DANG, RIN PO CHE'I
CHAR DANG, RGYAN GYI CHAR CHEN PO'ANG RAB TU BAB BO, ,'JIG RTEN
GYI KHAMS GRANGS MED BRJOD DU MED PA'I RDUL

PHRA RAB KYI RDUL SNYED KYI BYANG CHUB SEMS DPA' SEMS DPA' CHEN
PO RNAMS KYIS DE'I TSE, BYANG CHUB SEMS DPA' SEMS DPA' CHEN PO RE
RES KYANG PHYOGS BCU'I SANGS RGYAS KYI ZHING GI RDUL

PHRA RAB KYI RDUL SNYED KYI LAG PA MNGON PAR SPRUL TE, LAG PA RE
RES KYANG LHA'I 'JIG RTEN GYI KHAMS KYI TSAD MED, GRANGS MED,
BSAM GYIS MI KHYAB, MTSUNGS PA MED, GZHAL


@333A *, ,DU MED PA'I GDUGS KYI SPRIN DANG, RGYAL MTSAN GYI SPRIN
DANG, BA DAN GYI SPRIN DANG, ME TOG GI SPRIN DANG, TZANDAN SBRUL
GYI SNYING PO'I SPRIN DANG, RGYAN GYI SPRIN

DANG; SENG GE'I RGYAL MTSAN ZLA BA'I SPRIN DANG, NOR BU RIN PO
CHE SNANG BA THAMS CAD BSAGS PA'I SPRIN DANG, NOR BU RIN PO CHE
DBANG GI RGYAL PO'I SPRIN RNAMS KYIS CHOS KYI RNAM

GRANGS 'DI LA MCHOD DO, ,BCOM LDAN 'DAS SH'AKYA THUB PA LA'ANG
GTOR CING MNGON PAR GTOR NAS TSIG 'DI SKAD CES, BCOM LDAN 'DAS,
LEGS PAR GSUNGS SO, ,BDE

BAR GSHEGS PAS LEGS PAR GSUNGS TE, CHOS KYI RNAM GRANGS 'DI 'JIG
RTEN DU YUN RING DU GNAS PAR GYUR CIG CES SMRAS SO, ,SANGS RGYAS
KYI ZHING BRJOD DU MED PA BYE

BA PHRAG BCU'I RDUL PHRA RAB KYI RDUL SNYED KYI LHA'I BU BYE BA
KHRAG KHRIG BRGYA STONG DANG, LHA'I BU MO BYE BA KHRAG KHRIG
BRGYA STONG GRANGS MED BSAM GYIS MI KHYAB, GZHAL DU MED,

BRJOD DU MED PA RNAMS KYIS KYANG LHA'I ME TOG MANDA RA BA DANG,
MANDA RA BA CHEN PO DANG, MANYDZU SHA KA DANG, YID DGA' DANG, PA
RU shA KA DANG, TA RA nI DANG, BA LA LA KI DANG,

KO TA RA nI DANG, DRI MCHOG DANG, DHA NU SKA RI DE BA DANG, AUTPA
LA DANG, PADMA DANG, KU MU DA DANG, PADMA DKAR PO DANG, ME TOG
'KHOR LO DANG, 'KHOR LO CHEN PO LA SOGS


@333B [?] LHA'I ME TOG GI CHAR CHEN PO RAB TU PHAB BO, ,LHA'I GOS
DANG, GDUGS DANG, RGYAL MTSAN DANG, BA DAN GYI CHAR RAB TU PHAB
BO, ,LHA'I TZANDA NA SPRUL GYI SNYING PO'I CHAR DANG, RIN

PO CHE SPRIN GYI CHAR DANG, RGYAN GYI SPRIN GYI CHAR RAB TU PHAB
BO, ,BRGYA BYIN DANG, TSANGS PA DANG, 'JIG RTEN SKYONG BA BYE BA
KHRAG KHRIG BRGYA STONG BGRANG BA LAS SHIN TU 'DAS PA GRANGS

MED PAS KYANG CHOS KYI RNAM GRANGS 'DI LA MCHOD PA'I LAS KYI
PHYIR DZAMBU'I GLING GI TSAD TZAM GYI ME TOG GI SPRIN DANG, GOS
KYI SPRIN DANG, RIN PO CHE'I SPRIN GYI CHAR RAB TU PHAB BO, ,

DE BZHIN DU KLU DANG, GNOD SBYIN DANG, DRI ZA DANG, LHA MA YIN
DANG, NAM MKHA' LDING DANG, MI'AM CI DANG, LTO 'PHYE CHEN PO BYE
BA KHRAG KHRIG BRGYA STONG GRANGS MED BSAM

GYIS MI KHYAB, GZHAL DU MED, TSAD MED PA DAG GIS KYANG LHA'I ME
TOG GI CHAR DANG, SPOS DANG, GOS DANG, RIN PO CHE'I CHAR MNGON
PAR PHAB STE, LHA'I ROL MO'I DBYANGS

SGRA BSAM GYIS MI KHYAB PA BYAS NAS TSIG 'DI SKAD CES, BCOM LDAN
'DAS, LEGS PAR GSUNGS SO, ,BDE BAR GSHEGS PAS LEGS PAR GSUNGS TE,
KYE MA'O, ,

BDAG CAG GIS SNGON MA THOS PA'I CHOS KYI RNAM GRANGS 'DI THOS SO,
,KYE MA'O, ,CHOS KYI RNAM GRANGS 'DI YUN RING DU GNAS PAR GYUR
CIG ,CES SMRAS SO, ,BCOM LDAN


@334A *, ,'DAS KYIS DE SKAD CES BKA' STZAL NAS, 'JAM DPAL GZHON
NUR GYUR PA DANG, BYANG CHUB SEMS DPA' SEMS DPA' CHEN PO TSAD MED
GRANGS

MED PA DAG DANG, BZANG SKYONG LA SOGS PA DGE BSNYEN STONG PHRAG
DPAG TU MED PA DAG DANG, NYAN THOS CHEN PO DAG DANG, LHA DANG,
KLU DANG, GNOD SBYIN DANG, DRI ZA DANG,

LHA MA YIN DANG, NAM MKHA' LDING DANG, MI'AM CI DANG, LTO 'PHYE
CHEN PO BRGYA PHRAG GRANGS MED PA DAG YI RANGS TE, BCOM LDAN 'DAS
KYIS GSUNGS PA LA MNGON PAR

BSTOD DO, ,'PHAGS PA RAB TU ZHI BA RNAM PAR NGES PA'I CHO 'PHRUL
GYI TING NGE 'DZIN CES BYA BA THEG PA CHEN PO'I MDO RDZOGS SO,,
,,RGYA GAR GYI MKHAN PO DZI NA MI

TRA DANG, D'A NA SH'I LA DANG, ZHU CHEN GYI LO TZ'A BA BANDE YE
SHES SDES BSGYUR CING ZHUS TE, SKAD GSAR BCAD KYIS KYANG BCOS NAS
GTAN LA PHAB PA,,