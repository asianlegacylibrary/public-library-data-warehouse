,,KYE RGYAL BA'I SRAS DAG ,DE LA 'JIG RTEN
GYI KHAMS RGYA MTSO'I GZHI SA'I DKYIL

'KHOR DE LA SPOS CHU'I RGYA MTSO SANGS RGYAS KYI ZHING BRJOD DU
MED PA'I RDUL SHIN TU PHRA BA SNYED YOD DE, DE DAG KUN KYANG GZHI
RIN PO CHE THAMS CAD KYI RGYAN GYIS BRGYAN PA'O, ,NOR BU'I RGYAL


@151B PO DANG SPOS THAMS CAD KYIS KLUNG RAB TU BSGRUBS PA'O, ,NOR
BU'I RGYAL PO BZANG ZHING YID DU 'ONG BA'I 'OD RNAM PAR SNANG
BA'I DRA BAS KUN NAS BRES PA'O, ,RIN PO CHE THAMS CAD KYI KHA DOG
DANG

MCHOG TU SNANG BA'I SPOS KYI CHUS YONGS SU RGYAS PA'O, ,RIN PO
CHE THAMS CAD KYI ME TOG SNA TSOGS KLONG DU 'KHYIL PA'O, ,TZANDAN
GYI PHYE MA DANG 'DRES PA'O, ,SANGS RGYAS THAMS CAD KYI GSUNG GI

DKYIL 'KHOR DANG, SMON LAM RGYA MTSO'I SGRA 'BYIN PA'O, ,RIN PO
CHE THAMS CAD KYI 'OD ZER GYI DKYIL 'KHOR GYI SPRIN RNAM PAR
SNANG BA'O, ,BYANG CHUB SEMS DPA'I LUS KYI SPRIN ME TOG SNA TSOGS

KYI KHA DOG LTA BUR RAB TU 'GYED PA'O, ,KHA DOG DANG DBYIBS MTHA'
YAS PA'I GDUGS KYIS KHEBS PAR RNAM PAR 'PHRUL PAS BRGYAN PA'O,
,DMIGS PA THAMS CAD LA 'JIG RTEN GYI KHAMS

MANG PO RGYA CHEN PO THAMS CAD SNANG BA'O, ,PHYOGS KUN NAS RIN PO
CHE'I THEM SKAS KYI PHRENG BA BCUR RAB TU BKYE BA'O, ,MU TIG RIN
PO CHE THAMS CAD KYI KHA DOG LTA BU'I MU KHYUD KYIS KUN NAS BSKOR

BA'O; ;RIN PO CHE SHEL GYI RGYAL MTSAN BYE BA KHRAG KHRIG BRGYA
STONG BRJOD DU MED PA BCUS KUN NAS BRGYAN PA'O, ,'DI LTA STE, NOR
BU DANG, ME TOG GI KHANG PA BRTZEGS PA CHU KLUNG GANGG'A'I KLUNG

GI BYE MA SNYED KHA DOG MTHA' YAS PA BCUS KUN NAS BSKOR BA'O,
,'DI LTA STE, NOR BU THAMS CAD KYI PADMO YID DU 'ONG BA'I GRONG
KHYER BYE BA KHRAG KHRIG BRGYA STONG PHRAG BCUS KUN NAS


@152A *, ,BSKOR BA'O, ,'DI LTA STE, NOR BU RDO RJE SHIN TU SRA
BA'I GLING BZHI'I 'JIG RTEN GYI KHAMS KYI RDUL SHIN TU PHRA BA
SNYED KYIS RAB TU BSGRUBS PA'O, ,RIN PO CHE THAMS CAD

KYI ME TOG PUndA R'I KA DANG, SPOS KYI CHU YONGS SU RGYAS PAS KUN
NAS BSKOR BA'O, ,'DI LTA STE, RIN PO CHE'I SHING GI PHRENG BA RIN
PO CHE 'BAR ZHING KUN NAS 'PHYANG BA'I NOR BU'I DRA BA CAN

GLING BZHI'I 'JIG RTEN GYI KHAMS KYI RDUL SHIN TU PHRA BA SNYED
KYIS KUN NAS BSKOR BA'O, ,TZANDAN DANG, SPOS DANG, NOR BU MANG PO
SGRA THAMS CAD DANG, SANGS RGYAS KYI 'OD KYI DKYIL

'KHOR GYI PHYAG GIS RNAM PAR SNANG BAR BYAS PA, CHU KLUNG
GANGG'A'I KLUNG GI BYE MA SNYED KYIS 'GRAM SHIN TU BRGYAN PA'O,
,'DI LTA STE, RIN PO CHE DANG, GOS DANG, RGYAL MTSAN DANG,

DRIL BU MANG PO THAMS CAD KYI SGRA 'BYUNG BAS RGYAN SHIN TU RGYAS
PA'O, ,RIN PO CHE YID DU 'ONG BA'I NOR BU THAMS CAD KYI RA BA BYE
BA KHRAG KHRIG BRGYA STONG BRJOD DU MED PAS KUN NAS

BSKOR BA'O, ,DE NAS BYANG CHUB SEMS DPA' KUN TU BZANG POS YANG
SPOS CHU RGYA MTSO'I RGYAN 'DI NYID YONGS SU BSTAN PA'I PHYIR
SANGS RGYAS KYIS BYIN GYI RLABS KYIS PHYOGS BCUR

RNAM PAR BLTAS TE, DE'I TSE TSIGS SU BCAD PA 'DI DAG SMRAS SO,
,SA STENG DE NA SPOS KYI CHU BO YIS, ,RGYA MTSO NOR BUS BRGYAN PA
RNAM BRJOD DE, ,GZHI RNAMS RIN CHEN GOS KYIS KUN


@152B BTING BA, ,MI SHIGS RDO RJE LTA BU SRA ZHING MDZES, ,SPOS
DANG NOR BU'I RGYAL PO MANG PO DANG, ,NYI MA'I NOR BU 'OD 'PHRO
STUG SPRIN DANG, ,PADMO RIN CHEN PHRENG BA'ANG KUN NAS BRES,
,GZHI RNAMS DRI

MED YID DU 'ONG BA'O; ,SPOS KYI CHU YIS YONGS SU RGYAS PA STE,
,RIN CHEN 'OD ZER SNA TSOGS ME TOG KLONG, ,SGRA DBYANGS RAB TU
GTONG BA'I DBYANGS KYIS KYANG, ,SANGS RGYAS RNAM PAR 'PHRUL

BA RAB TU SGROG ,THEM SKAS PHRENG BA YID DU 'ONG DANG LDAN, ,GZHI
NI RIN CHEN NOR BU MANG POS BRGYAN, ,STEGS BU KUN BKOD RIN CHEN
PADMO YI, ,SPRIN STUG DRA BA RNAM PAR BRES PA STE, ,RIN

CHEN NOR BU'I SHING GI PHRENG BA DAG, RIN CHEN GSER GYI KHA DOG
YID 'ONG 'BAR, ,'OD KYI TSOGS DANG ROL MO'I SGRA DAG KYANG, ,RNAM
PAR 'PHRUL MANG DBYANGS SU RAB TU SGROG ,SPOS

CHUS YONGS GANG RIN CHEN BSGRUBS PA STE, ,ME TOG PUndA R'I KAS
KUN NAS BSKOR, ,SPOS DANG 'OD DANG BDUG SPOS 'OD ZER 'GYED, ,DE
DAG 'OD KYI DKYIL 'KHOR RNAM PAR YANGS, ,

RIN CHEN RGYAL MTSAN MU TIG 'BAR BA CAN, ,GOS DANG NOR BU SNA
TSOGS KUN 'PHYANG ZHING, ,RIN CHEN NOR BU'I DRIL BU DRA BA DAG ,
THAMS CAD MKHYEN PAR 'JUG PA'I SGRA YANG SGROG ,PADMO'I

GRONG KHYER RNAMS KYIS KUN NAS BSKOR, ,KHA DOG MTHA' YAS NOR BUS
RNAM PAR BRGYAN, ,PHYOGS RNAMS KUN NAS MU TIG SPRIN BKYE ZHING,
,GRONG KHYER RGYA MTSOS DE DAG RAB TU BRGYAN, ,


@153A *, ,DRA BA BZANG POS KUN NAS BSKOR BA STE, ,RIN CHEN BYAS
PA'I GZUGS BZANG KHYAB KYI BAR, ,RNAM PA DU MAR 'BAR ZHING YID
'ONG BA'I, ,RGYA MTSOS BZANG ZHING

MDZES PAR RAB TU BRGYAN, ,SNGON CHAD SANGS RGYAS RNAM PAR SNANG
MDZAD KYIS, ,SNA TSOGS RGYA MTSO'I ZHING RNAMS YONGS SBYANGS PA,
,SHIN TU RGYA CHE MTHA' DANG DBUS MED PA'ANG, ,DE DAG KUN

NA RNAM PAR 'PHRUL PA BYED, ,SPOS CHU RGYA MTSO DE DAG RE RE
ZHING YANG SPOS CHU'I CHU KLUNG G-YAS PHYOGS SU 'KHOR ZHING 'BAB
PA, GLING BZHI'I 'JIG RTEN GYI KHAMS KYI RDUL SHIN TU PHRA BA

SNYED KYIS 'KHOR BAR BYAS PA STE, SPOS CHU'I CHU KLUNG DE DAG
THAMS CAD KYANG 'KHOR KUN NAS RDO RJE'I PADMO KHA DOG DANG DRI
MTHA' YAS PAS BSGRUBS PA'O, ,NOR BU'I 'KHOR LO

DANG; NOR BU'I 'OD RNAM PAR DAG PA SNA TSOGS KYIS MTHA' KUN NAS
DKRIS PA'O, ,SANGS RGYAS KYI 'OD KYI DKYIL 'KHOR RIN PO CHE THAMS
CAD KYI KHA DOG LTA BUS RNAM PAR SNANG

BAR BYAS PA'I 'OD ZER GYI SPRIN DANG LDAN PA'O, ,SEMS CAN THAMS
CAD KYI SGRA DBYANGS SGROG PA'I DRIL BU'I DRA BA RIN PO CHE THAMS
CAD KYI KHA DOG TU 'DUG PAS KUN NAS KHEBS

PA'O; ;SPYOD PA'I 'OD KYI KLONG SANGS RGYAS THAMS CAD KYI MTSAN
GYI DBYIBS LTA BU RAB TU 'BYUNG BA'O, ,NOR BU'I RGYAL PO RGYAN
THAMS CAD NANG NA SNANG ZHING 'OD SHIN TU 'BAR BA,


@153B 'JIG RTEN GYI KHAMS RGYA MTSO LTA BUR SNANG BA THAMS CAD
KYIS SHIN TU YOG PAR BYAS PA'O, ,NOR BU'I RGYAL PO PHYOGS BCU'I
SANGS RGYAS KYI SPRUL PA RNAM PAR SNANG PA DANG, SANGS

RGYAS THAMS CAD KYI RNAM PAR 'PHRUL BA'I SNYING PO'I ME TOG SHIN
TU RGYAS PAS KUN NAS KHEBS PA'O, ,DUS GSUM DU GSHEGS PA'I SANGS
RGYAS DANG BYANG CHUB SEMS DPA'I MTSAN

GYI 'KHOR LO DBYANGS SU SGROG PA'O, ,SPOS KYI CHU DANG RIN PO CHE
'OD 'PHRO BA THAMS CAD KYI 'OD DANG, 'OD ZER GYI SPRIN RAB TU
'BYUNG BA STE, CHU KLUNG DE DAG RE RE ZHING YANG RGYAN SHIN TU

BSTAN PA, 'JIG RTEN GYI KHAMS RGYA MTSO'I RDUL SHIN TU PHRA BA
SNYED DO, ,DE NAS BYANG CHUB SEMS DPA' KUN TU BZANG POS YANG SPOS
CHU'I CHU KLUNG GI RGYAN DANG, YON TAN RGYA MTSO 'DI

NYID YONGS SU BSTAN PA'I PHYIR SANGS RGYAS KYI BYIN GYI RLABS
KYIS PHYOGS BCUR RNAM PAR BLTAS TE, DE'I TSE TSIGS SU BCAD PA 'DI
DAG SMRAS SO, ,CHU KLUNG DRI MA MED PA'I CHUS RGYAS SHING,,

GZHI NI NOR BU'I RDO RJE PADMOS BYAS, ,RIN CHEN MANG PO SIL BUS
GZHI BKRAM ZHING, ,KUN NAS BRGYAN PA SNA TSOGS YID DU 'ONG, ,THEM
SKAS PHRENG BAS DE DAG KUN NAS BSKOR, ,PADMO'I PHYANG

BA'I MU KHYUD 'KHOR CAN TE, ,ME TOG BRGYAN PA'I MU TIG PHRENG BA
DANG, ,ME TOG LDA LDIS SNA TSOGS KUN NAS BRES, ,NOR BU'I CHU BO
SPOS CHU 'BYUNG BA NI, ,RIN CHEN KUN GYI KHA DOG MDOG


@154A *, ,LTAR 'BAB, ,RIN CHEN NOR BU ME TOG MDZES PAR BKOD, ,SIL
SNYAN SGRA NI SANGS RGYAS GSUNG SKAD BRJOD, ,DE DAG RNYOG PA NOR
BU ZLA BA STE, ,RIN CHEN SNA TSOGS THAMS

CAD DBA' KLONG NGO, ,PHYOGS RNAMS BCU PO KUN TU RTAG PAR YANG,
,SPOS DANG BDUG PA 'OD 'PHRO'I RGYAN 'BYUNG NGO, ,CHU BO RNAMS
LAS RIN CHEN THAMS CAD KYI, ,'OD ZER 'PHRO BA KUN TU RAB TU

'BYUNG, ,ME TOG NOR BU'I PHUNG PO GDUGS RNAMS KYANG, ,RIN CHEN
KUN GYI GZER DU RAB TU 'BAR, ,PHYOGS BCU'I ZHING GI GZUGS BRNYAN
MANG PO DANG, ,SANGS RGYAS GZUGS BRNYAN RIN CHEN

RNAMS LAS SNANG, ,RIN CHEN 'KHOR LO'I GZHI RTEN YID 'ONG LAS,
,SPOS CHUS RGYAS PA'I CHU KLUNG RNAMS KYANG 'BAB, ,RIN CHEN GSER
GYI DRIL BU'I DRA BA YIS, ,YOG CING SANGS RGYAS GSUNG DU

SGRA SGROG 'BAB, ,RGYAL BA KUN GYI BYANG CHUB SPYOD PA DANG, ,KUN
TU BZANG PO'I SPYOD MCHOG RAB TU 'DZUD, ,SANGS RGYAS SMON LAM
SGRA DBYANGS RNAM PA DANG, ,SANGS RGYAS THAMS CAD SNGON GYI

SBYOR BA DAG ,RNAM DAG NOR BU'I NGOS DANG NGOGS KUN NAS, ,SGRA
RNAMS SGROG PA KUN NA RAB TU SNANG, ,CHU BO THAMS CAD DBA' KLONG
DAG LAS KYANG, ,BYANG CHUB SEMS DPA'I SPRIN CHEN 'BAR

BDAG ,CHOS KYI DBYINGS RNAMS RAB TU RGYAS BYED PA, ,'BYAMS KLAS
PHYOGS RNAMS KUN NA RAB TU SNANG, ,CHU KLUNG DE DAG THAMS CAD DRI
MED CING, ,NOR BU'I RGYAL PO SPRIN GYIS KUN KHYAB PA,,


@154B MDZOD SPU'I DPAL DANG SANGS RGYAS GZI BRJID 'BAR, ,NOR BU'I
RGYAL PO SANGS RGYAS GZUGS BRNYAN SNANG, ,SPOS CHU'I CHU KLUNG DE
DAG GI BAR DAG KYANG SA SNA TSOGS LA RIN PO CHE THAMS CAD KYIS
RAB

TU BRGYAN PA STE, CHU KLUNG GI BAR DE DAG RE RE ZHING YANG RIN PO
CHE'I ME TOG PUndA R'I KA'I PHRENG BA GLING BZHI'I 'JIG RTEN GYI
KHAMS KYI RDUL SHIN TU PHRA BA SNYED KYIS KUN NAS BSKOR BA'O,
,CHU KLUNG GI

BAR DE DAG RE RE ZHING YANG RIN PO CHE'I SHING GI PHRENG BA GLING
BZHI'I 'JIG RTEN GYI KHAMS KYI RDUL SHIN TU PHRA BA SNYED KYIS
RNAM PAR PHYE BA'O, ,SHING GI GSEB THAMS CAD NAS KYANG RGYAN
THAMS

CAD KYI SPRIN RTAG PAR RAB TU 'BYUNG STE, NOR BU'I RGYAL PO BYANG
CHUB SEMS DPA'I DPAL 'BYUNG BA'I SPRIN DANG, 'OD RNAMS KYANG RAB
TU 'BYUNG NGO, ,SHING GI BAR DE DAG THAMS CAD KYANG 'OD SHIN

TU 'BAR BA STE, SPOS DANG, ME TOG SNA TSOGS KYIS RAB TU GANG
BA'O, ,NOR BU'I RGYAL PO SANGS RGYAS THAMS CAD KYIS SMON LAM
BSKAL PA THAMS CAD DU BYIN GYIS RLOB PA'I SGRA SGROG PA'I SPRIN

GYIS YONGS SU GANG BA'O, ,SPOS 'OD 'PHRO BA'I SPRIN GYI 'OD ZER
GYIS RNAM PAR SNANG BAR BYED PA'I SPRIN GYIS MNGON PAR KHYAB
PA'O, ,SPOS KYI RGYAL PO YID DU 'ONG BA SNA TSOGS KYIS RNAM PAR
RGYAS

PA'O; ;NOR BU'I RGYAL PO RGYAN BSAM GYIS MI KHYAB PA'I KHA DOG
YANG DAG PAR STON PAS MNYAM PA NYID DU MNGON PAR GANG BA'O, ,GOS
KYI TSOGS SNA TSOGS SPRIN LTA BUS MNGON PAR YOG PA'O, ,


@155A *, ,NOR BU'I RGYAL PO PHYOGS BCUR 'OD ZER GYI DRA BA'I
SPRIN GYIS YOG PAR BYED PAS RNAM PAR RGYAS PA'O, ,NOR BU'I RGYAL
PO SANGS RGYAS THAMS CAD KYI RNAM PAR 'PHRUL

PA'I 'OD KYIS MNGON PAR GANG BA'O, ,NOR BU'I RGYAL PO SEMS CAN
THAMS CAD KYI LAS RNAM PAR SMIN PA RGYA MTSO'I GZUGS BRNYAN SHIN
TU STON PAS RGYAS PA STE, DE DAG LA SOGS PA CHU KLUNG

GI BAR DE DAG RE RE ZHING YANG RGYAN SHIN TU BSTAN PA NI, 'JIG
RTEN GYI KHAMS RGYA MTSO'I RDUL SHIN TU PHRA BA SNYED DO, ,DE NAS
BYANG CHUB SEMS DPA' KUN TU BZANG POS YANG SPOS CHU'I CHU KLUNG

GI BAR GYI RGYAN YONGS SU DAG PA RGYA MTSO 'DI NYID YONGS SU
BSTAN PA'I PHYIR SANGS RGYAS KYI BYIN GYI RLABS KYIS PHYOGS BCUR
RNAM PAR BLTAS TE, DE'I TSE TSIGS SU BCAD PA 'DI DAG

SMRAS SO; ;CHU KLUNG BAR RNAMS SHIN TU RNAM PAR DAG ,RIN CHEN
RGYAN CAN GSER GYIS RNAM PAR BRES, ,YAL GA ME TOG SPRIN RNAMS
'PHYANG LDING BA'I, ,SHING GI PHRENG BAS KUN NAS

MNGON PAR KHYAB, ,SHING GI YAL GA'I DKYIL 'KHOR SGO DAG NAS, ,RIN
CHEN MANG PO'I SPRIN RNAMS KUN KYANG 'BYUNG, ,ME TOG 'OD MANG RIN
CHEN SNYING PO CAN, ,PHYOGS RNAMS KUN

SGOR 'GRO BA KHYAB PAR BYED, ,GZHI RNAMS NOR BU MNGON PAR BKRAM
PA STE, ,ME TOG RNAM BRES RIN CHEN 'BRU DANG LDAN, ,KUN NAS RIN
CHEN SPRIN GYIS KHYAB PA STE, ,RGYAN DANG SEMS CAN


@155B THAMS CAD GZUGS BRNYAN SNANG, ,SANGS RGYAS 'OD KYI NOR BU'I
RGYAL PO YIS, ,SA RNAMS THAMS CAD KUN NAS RNAM PAR GANG, ,PHYOGS
RNAMS THAMS CAD 'BAR ZHING SNANG BA'I SPRIN, ,RDUL

PHRAN KUN LA GZUGS BRNYAN GYUR BAR SNANG, ,NOR BU'I RGYAN GYIS
SHIN TU RNAM PAR RGYAS, ,MU TIG GSAL BA'I DRA BAS RNAM PAR PHYE,
,NOR BU'I 'KHOR LO KUN NAS RAB TU BKOD, ,KUN NA RGYAL

BA RNAM PAR 'PHRUL BA SNANG, ,'BYAMS KLAS 'OD ZER LDAN PA'I RIN
CHEN GYIS, ,SANGS RGYAS SPRUL PA BKYE BA KUN NA SNANG, ,SANGS
RGYAS MANG POS PHYOGS RNAMS KUN KHYAB CING, ,STOBS BCU

MNGA' BA'I CHOS NYID RAB TU SGROG ,RIN CHEN SNA TSOGS PUndA R'I
KA YIS, ,CHU RNAMS KUN RGYAS SNYiNG PO NOR BU SPOS, ,DE LAS MI
ZAD 'OD ZER RGYA MTSO'I RNAMS, ,RAB TU 'BYUNG BA'I PADMO

SNA TSOGS 'BYUNG, ,DUS RNAMS GSUM PO'I RGYAN RNAMS THAMS CAD
KYANG, ,NOR BU DE DAG 'BRU YI NANG NA STE, ,'BYUNG BA MED CING
GZUNG DU'ANG YOD PA MIN, ,DE NI SANGS RGYAS RNAM PAR

'PHRUL BA'I MTHU, ,RGYAL BA RNAM PAR SNANG MDZAD THAMS CAD DU,
,RGYAN DANG SPRUL PA THAMS CAD RAB TU 'GYED, ,SNGON CHAD SANGS
RGYAS SMON LAM MTHU DAG GIS, ,DE DAG 'GRO ZHING 'ONG BAR SNANG

BA MED; ;RDUL RNAMS RGYA MTSO THAMS CAD DAG LA YANG, ,RGYAL SRAS
THAMS CAD SPYAD PA RAB SPYOD DE, ,RANG GI ZHING DANG LUNG BSTAN
SA YI RNAMS, ,BSAM PA RNAM DAG TSUL BZHIN DE DAG MTHONG,,


@156A *, ,KYE RGYAL BA'I SRAS DAG ,SANGS RGYAS BCOM LDAN 'DAS
RNAMS KYI 'JIG RTEN GYI KHAMS RGYA MTSO'I RGYAN SHIN TU BSTAN PA
NI, BSAM GYIS MI KHYAB STE, KYE

RGYAL BA'I SRAS DAG ,DE CI'I PHYIR ZHE NA, 'JIG RTEN GYI KHAMS
RGYA MTSO GZHI DANG SNYING PO ME TOG GI RGYAN GYIS BRGYAN PA'I
DMIGS PA DAG LA'ANG DMIGS PA RE RE ZHING YONGS SU DAG PA'I

YON TAN DANG, RGYAN SHIN TU BSTAN PA RGYA MTSO NI, 'JIG RTEN GYI
KHAMS RGYA MTSO'I RDUL SHIN TU PHRA BA SNYED DU SHES PAR BYA'O,
,DE NAS BYANG CHUB SEMS DPA' KUN TU BZANG POS YANG

'JIG RTEN GYI KHAMS RGYA MTSO YONGS SU DAG CING, YON TAN MTHA'
DANG DBUS MED PAS YON TAN RNAM PAR DAG PA'I RGYAN SHIN TU BSTAN
PA RGYA MTSO 'DI NYID YONGS SU BSTAN PA'I

PHYIR SANGS RGYAS KYI BYIN GYI RLABS KYIS PHYOGS BCUR RNAM PAR
BLTAS TE, DE'I TSE TSIGS SU BCAD PA 'DI DAG SMRAS SO, ,ZHING GI
RGYA MTSO 'DI RNAMS THAMS CAD KYANG, ,RIN CHEN RGYAN CAN

'OD ZER GNAS PA STE, ,STUG CING GSAL BA'I SPRIN GYIS KUN NAS YOG
,RIN CHEN THAMS CAD 'OD KYANG RNAM PAR 'BAR, ,MU TIG NOR BU'I
SPRIN MANG ZAD MI SHES, ,SANGS RGYAS GZUGS

BRNYAN PHYOGS SU RNAM PAR SNANG, ,ZHING NA YOD PA'I RNAM PAR
'PHRUL PA RNAMS, ,BYANG CHUB SEMS DPA' RNAMS LA RTAG TU STON PA
BYED, ,SANGS RGYAS GSUNG GI SPRIN NI BSAM GYIS MI KHYAB STE, ,


@156B NOR BU'I RGYAL PO THAMS CAD SNYAN PAR SGROG ,RNAM PAR SNANG
MDZAD SNGON GYI SPYOD PA RNAMS, ,RIN CHEN RNAMS LA RTAG PAR SNANG
ZHING GRAGS, ,SANGS RGYAS RNAM PAR SNANG MDZAD DRI MED 'OD,
,RGYAN

RNAMS THAMS CAD NANG NA RNAM PAR SNANG, ,'KHOR RNAMS GZUGS BRNYAN
MTSAN NYID 'CHANG BA DANG, ,SPRUL PA RNAMS KYI ZHING GI RGYA MTSO
GANG, ,SANGS RGYAS SPRUL PA RNAMS NI SGYU MA 'DRA,

DE DAG LA NI BYON PA GANG YANG MED, ,SANGS RGYAS YUL RNAMS BYIN
GYIS BRLABS PA YI, ,ZHING RNAMS KUN NAS SANGS RGYAS RNAM PAR
'PHRUL, ,ZHING RNAMS 'BYAMS KLAS PAR NI RNAM 'PHRUL ZHING, ,

JI SNYED ZHING DU DE DAG KUN RGYU BA, ,DE DAG NOR BU KUN LA RAB
TU SNANG, ,DE LTAR ZHING RNAMS RGYA MTSO RNAM PAR SBYANGS, ,SPRUL
PA RNAMS NI MIG YOR 'DRA BA STE, ,THAMS CAD DAG NA CHOS NYID 'DI
YANG

SNANG, ,'DI NI RNAM PAR SNANG MDZAD SPYOD YUL TE, ,SMON LAM RNAM
PAR 'PHRUL LAS BYUNG BA'O, ,BZANG PO'I SPYOD PAS GANG RNAMS BYUNG
GYUR PA'I, ,BYANG CHUB SEMS DPA' SHES MCHOG RGYA

MTSO CAN, ,DE DAG RDUL PHRAN KUN LA RANG RANG GIS, ,RANG GI ZHING
RNAMS RGYA MTSO DAG PAR BYED, ,DE BZHIN GSHEGS PA KUN GYI ZHAM
RING DU, ,BSKAL PA BYE BA RGYA CHEN BSAM YAS SU, ,DE DAG SPYOD

YUL THAMS CAD MTHONG BAS NA, ,SKAD CIG SEMS LA DE DAG THAMS CAD
STON, ,ZHING RNAMS MNYAM MED 'BYUNG BA MED PA STE, ,DE DAG MTHA'
'DRA MNYAM ZHING MTSAN NYID MED, ,SMON LAM


@157A *, ,STOBS KYIS KUN TU GNAS PA STE, ,SEMS CAN RNAMS LA PHAN
PHYIR RAB TU SBYANGS, ,KYE RGYAL BA'I SRAS DAG, DE LA 'JIG RTEN
GYI KHAMS RNAM PAR DGOD PA SHIN

TU BSTAN PA GANG ZHE NA, KYE RGYAL BA'I SRAS DAG, 'JIG RTEN GYI
KHAMS SPOS CHU'I RGYA MTSO SANGS RGYAS KYI ZHING BRJOD DU MED PA
BCU'I RDUL SHIN TU PHRA BA SNYED PO DE DAG LA 'JIG RTEN GYI

KHAMS KYI RGYUD SANGS RGYAS KYI ZHING BRJOD DU MED PA'I RDUL SHIN
TU PHRA BA SNYED RAB TU GNAS TE, 'JIG RTEN GYI KHAMS KYI RGYUD DE
DAG RE RE ZHING YANG 'JIG RTEN GYI KHAMS 'BYAMS KLAS

PA SANGS RGYAS KYI ZHING BRJOD DU MED PA'I RDUL SHIN TU PHRA BA
SNYED KYI 'KHOR GYIS BSKOR BA'O, ,'JIG RTEN GYI KHAMS RGYA MTSO
'BYAMS KLAS PA DE DAG THAMS CAD KYANG GZHAN DANG

GZHAN LA GNAS PA, DBYIBS GZHAN DANG GZHAN DU 'DUG PA, PHYOGS
GZHAN DANG GZHAN LA LTA BA, RNAM PA GZHAN DANG GZHAN GYIS 'JUG
PA, RGYAN GZHAN DANG GZHAN YOD PA,

GZHAN DANG GZHAN GYIS RGYAS PAR 'GENGS PA, GZHAN DANG GZHAN DU
'DU BA RNAM PA GZHAN DANG GZHAN DU MA 'DRES PA, RNAM PAR 'PHRUL
PA DANG, BYIN GYI RLABS GZHAN DANG GZHAN YOD PA

DAG STE; KYE RGYAL BA'I SRAS DAG ,DE LA 'JIG RTEN GYI KHAMS RGYA
MTSO 'BYAMS KLAS PA LA LA NI, PADMO'I RGYA MTSO LA RAB TU GNAS
SO, ,'JIG RTEN GYI KHAMS RGYA MTSO 'BYAMS KLAS PA


@157B LA LA NI; RIN PO CHE KHA DOG MTHA' YAS PA'I ME TOG RGYA
MTSO LA RAB TU GNAS SO, ,'JIG RTEN GYI KHAMS RGYA MTSO 'BYAMS
KLAS PA LA LA NI, RIN PO CHE'I PHRENG BA MU TIG GI 'BRU'I SNYING
PO

CAN GYI RGYA MTSO LA RAB TU GNAS SO, ,'JIG RTEN GYI KHAMS RGYA
MTSO 'BYAMS KLAS PA LA LA NI, SPOS CHU'I RGYA MTSO LA RAB TU GNAS
SO, ,'JIG RTEN GYI KHAMS RGYA MTSO 'BYAMS KLAS PA

LA LA NI; ME TOG THAMS CAD KYI RGYA MTSO LA RAB TU GNAS SO, ,'JIG
RTEN GYI KHAMS RGYA MTSO 'BYAMS KLAS PA LA LA NI, NOR BU RIN PO
CHE'I DRA BA'I RGYA MTSO LA RAB TU GNAS SO, ,'JIG

RTEN GYI KHAMS RGYA MTSO 'BYAMS KLAS PA LA LA NI, 'OD ZER GYI
RGYA MTSO KLONG DU GYUR PA'I CHU BO LA RAB TU GNAS SO, ,'JIG RTEN
GYI KHAMS RGYA MTSO 'BYAMS KLAS PA LA LA NI, BYANG CHUB

SEMS DPA'I NOR BU'I COD PAN SNA TSOGS KYI RGYAN LA RAB TU GNAS
SO, ,'JIG RTEN GYI KHAMS RGYA MTSO 'BYAMS KLAS PA LA LA NI, SEMS
CAN GYI LUS SNA TSOGS RGYA MTSO LA RAB TU GNAS

SO; ;'JIG RTEN GYI KHAMS RGYA MTSO 'BYAMS KLAS PA LA LA NI, SANGS
RGYAS THAMS CAD KYI GSUNG NOR BU'I RGYAL PO LA RAB TU GNAS SO,
,DE DAG LA SOGS PA 'JIG RTEN GYI KHAMS RGYA MTSO

'BYAMS KLAS PA'I GNAS SHIN TU BSTAN PA NI, 'JIG RTEN GYI KHAMS
RGYA MTSO'I RDUL SHIN TU PHRA BA SNYED DO, ,'JIG RTEN GYI KHAMS
RGYA MTSO THAMS CAD KYANG DBYIBS GZHAN DANG GZHAN DU


@158A *, ,'DUG PA SHA STAG STE, 'JIG RTEN GYI KHAMS RGYA MTSO
'BYAMS KLAS PA LA LA NI, RI RAB KYI DBYINGS LTA BU'O, ,'JIG RTEN
GYI KHAMS 'BYAMS KLAS PA

LA LA NI, CHU KLUNG GI DBYIBS LTA BU'O, ,'JIG RTEN GYI KHAMS
'BYAMS KLAS PA LA LA NI, KUN TU 'KHOR BA'I DBYIBS LTA BU'O, ,'JIG
RTEN GYI KHAMS 'BYAMS KLAS PA LA LA NI,

KUN NAS 'KHYIL BA'I DBYIBS LTA BU'O, ,'JIG RTEN GYI KHAMS 'BYAMS
KLAS PA LA LA NI, 'KHOR BA'I DBYIBS LTA BU'O, ,'JIG RTEN GYI
KHAMS 'BYAMS KLAS PA LA LA NI, MIG

MANG RIS KYI DBYIBS LTA BU'O, ,'JIG RTEN GYI KHAMS 'BYAMS KLAS PA
LA LA NI, SHING GI DBYIBS LTA BU'O, ,'JIG RTEN GYI KHAMS 'BYAMS
KLAS PA LA LA NI, KHANG PA BRTZEGS PA'I

DBYIBS LTA BU'O, ,'JIG RTEN GYI KHAMS 'BYAMS KLAS PA LA LA NI,
RDO'I RGYAL MTSAN GYI DBYIBS LTA BU'O, ,'JIG RTEN GYI KHAMS
'BYAMS KLAS PA LA LA NI, PHYOGS 'BYAMS

KLAS PA'I DBYIBS LTA BU'O, ,'JIG RTEN GYI KHAMS 'BYAMS KLAS PA LA
LA NI, KHANG PA'I DBYIBS LTA BU'O, ,'JIG RTEN GYI KHAMS 'BYAMS
KLAS PA LA LA NI, PADMO'I DBYIBS LTA BU'O, ,

'JIG RTEN GYI KHAMS 'BYAMS KLAS PA LA LA NI, RTA BABS KYI DBYIBS
LTA BU'O, ,'JIG RTEN GYI KHAMS 'BYAMS KLAS PA LA LA NI, SEMS CAN
GYI LUS KYI DBYIBS LTA BU'O, ,'JIG


@158B RTEN GYI KHAMS 'BYAMS KLAS PA LA LA NI, SPRIN GYI DBYIBS
LTA BU'O, ,'JIG RTEN GYI KHAMS 'BYAMS KLAS PA LA LA NI, SANGS
RGYAS KYI MTSAN GYI DBYIBS LTA BU'O, ,'JIG RTEN GYI KHAMS

'BYAMS KLAS PA LA LA NI, 'OD KYI DKYIL 'KHOR GYI DBYIBS LTA BU'O,
,'JIG RTEN GYI KHAMS 'BYAMS KLAS PA LA LA NI, DRA BA SNA TSOGS
BKYE BA'I DBYIBS LTA BU'O, ,'JIG RTEN GYI KHAMS

'BYAMS KLAS PA LA LA NI, SGO KUN NAS YOG PA'I DBYIBS LTA BU'O,
,'JIG RTEN GYI KHAMS 'BYAMS KLAS PA LA LA NI, DMIGS PA THAMS CAD
KYI DBYIBS LTA BU STE, KYE RGYAL BA'I

SRAS DAG ,DE DAG LA SOGS PA 'JIG RTEN GYI KHAMS 'BYAMS KLAS PA'I
DBYIBS RNAM PAR PHYE BA SHIN TU BSTAN PA NI, 'JIG RTEN GYI KHAMS
RGYA MTSO'I RDUL SHIN TU PHRA BA SNYED DO, ,

KYE RGYAL BA'I SRAS DAG ,'JIG RTEN GYI KHAMS RGYA MTSO'I TSUL DE
DAG NI, LHUN GZHAN DANG GZHAN DU BSTAN PA STE, 'JIG RTEN GYI
KHAMS KYI TSUL LA LA NI, PHYOGS THAMS CAD KYI NOR

BU'I SPRIN GYI LHUN CAN NO, ,'JIG RTEN GYI KHAMS KYI TSUL LA LA
NI, 'OD KYI LHUN CAN NO, ,'JIG RTEN GYI KHAMS KYI TSUL LA LA NI,
RIN PO CHE DANG SPOS 'OD 'PHRO BA THAMS CAD KYI LHUN

CAN NO; ;'JIG RTEN GYI KHAMS KYI TSUL LA LA NI, RIN PO CHE THAMS
CAD KYI ME TOG KHA SPROD LAS BSGRUBS PA'I LHUN CAN NO, ,'JIG RTEN
GYI KHAMS KYI TSUL LA LA NI, BYANG CHUB SEMS


@159A *, ,DPA'I LUS KYI GZUGS BRNYAN GYI LHUN CAN NO, ,'JIG RTEN
GYI KHAMS KYI TSUL LA LA NI, SANGS RGYAS KYI 'OD KYI LHUN CAN NO,
,'JIG RTEN GYI KHAMS KYI TSUL

LA LA NI; RIN PO CHE'I 'OD KYI LHUN CAN NO, ,'JIG RTEN GYI KHAMS
KYI TSUL LA LA NI, SANGS RGYAS KYI KHA DOG GI LHUN CAN NO, ,'JIG
RTEN GYI KHAMS KYI TSUL LA LA NI, RIN PO CHE THAMS

CAD KYI KHA DOG GI 'OD KYI LHUN CAN NO, ,'JIG RTEN GYI KHAMS KYI
TSUL LA LA NI, SEMS CAN THAMS CAD KYI BSOD NAMS RGYA MTSO YANG
DAG PAR 'BYUNG BA'I SGRA'I LHUN CAN NO, ,'JIG

RTEN GYI KHAMS KYI TSUL LA LA NI, SEMS CAN THAMS CAD KYI LAS RGYA
MTSO YANG DAG PAR 'BYUNG BA'I SGRA'I LHUN CAN NO, ,'JIG RTEN GYI
KHAMS KYI TSUL LA LA NI, SANGS RGYAS THAMS

CAD KYI SPYOD PA'I DKYIL 'KHOR YONGS SU DAG PA'I SGRA'I LHUN CAN
NO, ,'JIG RTEN GYI KHAMS KYI TSUL LA LA NI, BYANG CHUB SEMS DPA'
THAMS CAD KYI SMON LAM GYI RGYA MTSO'I SGRA'I LHUN

CAN NO; ;'JIG RTEN GYI KHAMS KYI TSUL LA LA NI, SANGS RGYAS KYI
TSUL THAMS CAD MNGON PAR SGRUB PA'I SGRA'I LHUN CAN NO, ,'JIG
RTEN GYI KHAMS KYI TSUL LA LA NI, ZHING GI RGYAN THAMS

CAD 'BYUNG BA DANG 'JIG PA'I SGRA'I LHUN CAN NO, ,'JIG RTEN GYI
KHAMS KYI TSUL LA LA NI, SANGS RGYAS KYI GSUNG DANG DBYANGS MTHA'
DANG DBUS MED PA'I LHUN CAN NO, ,'JIG RTEN GYI KHAMS


@159B KYI TSUL LA LA NI, SANGS RGYAS THAMS CAD KYI SPRUL PA'I
'KHOR LO'I SGRA'I LHUN CAN NO, ,'JIG RTEN GYI KHAMS KYI TSUL LA
LA NI, SEMS CAN THAMS CAD KYI DGE BA 'BYUNG BA'I SGRA'I LHUN CAN
NO, ,

'JIG RTEN GYI KHAMS KYI TSUL LA LA NI, SANGS RGYAS THAMS CAD KYI
YON TAN RGYA MTSO YONGS SU DAG PA'I SGRA'I LHUN CAN NO, ,KYE
RGYAL BA'I SRAS DAG, DE DAG LA SOGS PA 'JIG RTEN GYI KHAMS

KYI RGYUD 'BYAMS KLAS PA'I TSUL GYIS LUS NI, 'JIG RTEN GYI KHAMS
RGYA MTSO'I RDUL SHIN TU PHRA BA SNYED DU SHES PAR BYA'O, ,DE NAS
BYANG CHUB SEMS DPA' KUN TU BZANG POS YANG 'JIG RTEN

GYI KHAMS KYI RGYUD 'BYAMS KLAS PA'I TSUL GYIS LUS RNAM PAR DGOD
PA SHIN TU BSTAN PA 'DI NYID GSAL BAR BRJOD PA'I PHYIR SANGS
RGYAS KYI BYIN GYI RLABS KYIS PHYOGS BCUR RNAM PAR BLTAS

TE; DE'I TSE TSIGS SU BCAD PA 'DI DAG SMRAS SO, ,ZHING GI RGYUD
RGYAN SHIN TU BRTAN PAR GRUB, ,DRI MED DRI BRAL 'OD 'GYED SNYING
PO CAN, ,NOR BU PADMO RGYA MTSO KUN LA GNAS, ,LA LA GANGG'A'I
RGYA MTSO DAG LA

GNAS; ;RNAM PA SNA TSOGS TSUL GYI GZHI GNAS SHING, ,DBYIBS KYANG
SNA TSOGS KHA DOG GZUGS KYANG MANG, ,RI RAB GRONG KHYER SHING GI
DKYIL 'KHOR DANG, ,ZHING RGYUD THAMS CAD LA LA PHYOGS

KUN LTA; ;LA LA 'OD LUS ME TOG SNYING PO CAN, ,NOR BUS BYAS PA
KUN NAS SPRIN DANG CHU, ,LA LA'I RGYUD GSAL MU TIG 'OD ZER LUS,
,NOR BU'I GZHI GNAS KUN KYANG MI SHIGS SRA, ,'BYAMS


@160A *, ,KLAS LA LA KHA DOG SNA TSOGS GSAL, ,'OD 'DRA 'OD 'PHRO
ME MAR SPRIN GYI MDOG ,LA LA'I RGYUD NI SGRA DANG SKAD KYI LUS,
,DE LAS SANGS RGYAS GSUNG DBYANGS

MTHA' YAS 'BYUNG, ,LA LA'I RGYUD NI SMON LAM SGRA YI LUS, ,SPYOD
PA RNAM 'PHRUL SPRIN GYI SGRA YI LUS, ,LA LA BSOD NAMS YANGS DANG
LAS KYI SGRA, ,LA LA'I LUS NI RGYAL BA'I YON

TAN SGRA; ;ZHING GI RGYUD RNAMS RGYA MTSO BSAM YAS PA, ,KUN NAS
MI ZAD DU MA'I SGO NAS 'JUG, RNAM 'PHRUL YANGS PA MI ZAD RGYAN
GYI RNAMS, ,TSAD MED KUN GYIS PHYOGS KUN

RGYAS PAR 'GENGS, ,PHYOGS RNAMS KUN TU ZHING RNAMS 'DU 'GYUR TE,
,YANGS PA'I TSUL GYIS ZHING GI RGYUD ZHUGS PAR, ,PHYOGS BCU KUN
TU 'DU BAR SNANG BA YANG, ,'GRO BA MED CING

'JUG PA YOD PA MIN, ,TSUL GCIG GIS NI RGYUD RNAMS KUN KYANG
'GENGS, ,THAMS CAD MA LUS RE RER RAB TU 'DUG, DE LA THA DAD GANG
YANG MI DMIGS TE, ,GZHI MED KUN 'GENGS

MTHA' DANG DBUS KYANG MED, ,ZHING RNAMS TSUL GYI RGYUD LA RNAM
'PHRUL BA, ,SANGS RGYAS RNAM SNANG MDZAD PA KUN NAS SNANG, ,SMON
LAM SGRA NI RGYA MTSOR RAB BRJOD CING, ,ZHING GI DBYINGS

NA SEMS CAN KUN KYANG 'DUL, ,ZHING RNAMS SANGS RGYAS SKU YIS KUN
KHYAB SNANG, ,BSAM GYIS MI KHYAB BYANG CHUB SEMS DPAS GANG,
,SANGS RGYAS RNAM 'PHRUL MI MNYAM STOBS STON


@160B CING, ,SEMS CAN MANG PO TSAD MED RNAM PAR 'DUL, ,SHIN TU
RGYAS PA CHEN PO'I MDO, SANGS RGYAS PHAL PO CHE ZHES BYA BA LAS,
ZHING GI RGYUD KYI GNAS SHIN TU BSTAN PA ZHES BYA BA STE,

LE'U BRGYAD PA'O,,