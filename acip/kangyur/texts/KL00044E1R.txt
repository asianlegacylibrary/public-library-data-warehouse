,,BAM PO NYI SHU PA, DE NAS SANGS RGYAS KYI MTHUS
SHAR PHYOGS KYI 'JIG RTEN GYI KHAMS THAMS

CAD DANG, DE BZHIN DU LHO PHYOGS DANG, NUB PHYOGS DANG, BYANG
PHYOGS DANG, BYANG SHAR GYI PHYOGS MTSAMS DANG, SHAR LHO'I PHYOGS
MTSAMS DANG, LHO NUB KYI PHYOGS MTSAMS

DANG, NUB BYANG GI PHYOGS MTSAMS DANG, 'OG GI PHYOGS DANG, STENG
GI PHYOGS KYI 'JIG RTEN GYI KHAMS THAMS CAD DU GLING BZHI PA 'DI
LA SOGS PA GLING BZHI PA RE RE NA YANG DE

BZHIN GSHEGS PA DE DAG DE BZHIN DU BZHUGS PAR SNANG NGO, ,BYANG
CHUB SEMS DPA' DE DAG KYANG DE BZHIN GSHEGS PA'I BYIN GYI RLABS
KYIS CHOS STON CING, DE BZHIN GSHEGS


@349A *, ,PA'I ZHABS KYI DRUNG NA 'KHOD PAR YANG SO SO NAS SHES
TE, BCOM LDAN 'DAS KYIS KYANG RDZU 'PHRUL MNGON PAR 'DU MDZAD PA
DE MA BTUL BAR BYANG CHUB KYI SHING

DRUNG NAS RI RAB KYI RTZE MO'I LHA'I DBANG PO BRGYA BYIN GYI
KHANG PA RNAM PAR RGYAL BA GA LA BA DER GSHEGS PAR SNANG NGO, ,JI
LTAR BCOM LDAN 'DAS GLING BZHI PA 'DI'I RI RAB KYI RTZE

MAR GSHEGS PAR SNANG BA DE BZHIN DU 'JIG RTEN GYI KHAMS THAMS CAD
KYI GLING BZHI PA DAG GI RI RAB KYI RTZE MOR GSHEGS PAR SNANG
STE, BYIN GYI RLABS SNGA MA DAG KYANG MA NYAMS

PAR SNANG NGO, ,DE NAS LHA'I DBANG PO BRGYA BYIN GYIS BCOM LDAN
'DAS RNAM PAR RGYAL BA'I KHANG PA LOGS SU MNGON PAR GSHEGS PA
RGYANG RING PO NAS MTHONG NAS RNAM PAR RGYAL

BA'I KHANG PA'I NANG DU RINGS PA'I GZUGS SU RDZU 'PHRUL GYI RANG
BZHIN SENGGE'I GDAN PHYOGS RNAM PAR SNANG BA'I SNYING PO CAN, BOG
RE STONG PHRAG BCUS BRGYAN PA, GSER GYI DRA BA

STONG PHRAG BCU KUN TU BRES PA, GNAM YOL STONG PHRAG BCUS BLA RER
BRES PA, GDUGS STONG PHRAG BCU SHIN TU BZUNG BA, DAR GYI LDA LDI
STONG PHRAG BCU RAB TU DBYANGS PA, MU TIG

GI SE MO DO STONG PHRAG BCUS DGA' DGA' LTAR BYAS PA, GOS STONG
PHRAG BCUS MNGON PAR BKAB PA, LHA'I BU STONG PHRAG BCUS MDUN DU
BYAS PA, TSANGS PA STONG PHRAG BCUS


@349B KUN NAS BSKOR BA, 'OD ZER STONG PHRAG BCUS SHIN TU SNANG
BAR GYUR PA BCOM LDAN 'DAS KYI GDAN DU BSHAMS SO, ,JI LTAR GLING
BZHI PA 'DI'I RI RAB KYI RTZE MOR LHA'I DBANG PO'I

KHANG PA RNAM PAR RGYAL BAR LHA'I DBANG PO BRGYA BYIN GYIS DE
BZHIN GSHEGS PA'I GDAN BSHAMS PA DE BZHIN DU 'JIG RTEN GYI KHAMS
THAMS CAD KYI RI RAB KYI RTZE MO DAG TU YANG

LHA'I DBANG PO BRGYA BYIN DAG GIS DE BZHIN GSHEGS PA'I GDAN DAG
TSUL DE 'DRA BA DANG, RGYAN DE 'DRA BAR BSHAMS PAR GYUR TO, ,DE
NAS LHA'I DBANG PO BRGYA BYIN GYIS BCOM LDAN

'DAS KYI GDAN SENGGE'I KHRI BCAS NAS RJE SA DANG RIM GRO CHEN POS
BCOM LDAN 'DAS GANG NA BA DER THAL MO SBYAR TE PHYAG 'TSAL NAS
BCOM LDAN 'DAS LA 'DI SKAD CES GSOL TO, ,BCOM

LDAN 'DAS, GSHEGS SU GSOL, BDE BAR GSHEGS PA, GSHEGS SU GSOL, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
BDE BAR GSHEGS

SAM ZHES GSOL TO, ,DE NAS BCOM LDAN 'DAS LHA'I DBANG PO BRGYA
BYIN GYIS SPYAN DRANGS NAS RNAM PAR RGYAL BA'I KHANG PAR GSHEGS
SO, ,DE LTAR BCOM LDAN 'DAS GSHEGS PA DE

BZHIN DU 'JIG RTEN GYI KHAMS THAMS CAD KYI LHA'I KHANG PA DAG
TU'ANG GSHEGS PAR SNANG NGO, ,DE NAS LHA'I DBANG PO BRGYA BYIN
GYIS SANGS RGYAS KYI MTHUS SUM CU RTZA GSUM GYI KHANG PA


@350A *, ,THAMS CAD DU GLU DANG, ROL MO DANG, SIL SNYAN BRGYA
PHRAG MANG PO DAG BTANG STE ZHI BAR BYAS NAS YANG DAG PAR RDZOGS
PA'I SANGS RGYAS SNGA MA DAG LAS

DGE BA'I RTZA BA SKYED PA DE DAG RJES SU DRAN NAS DE'I TSE TSIGS
SU BCAD PA 'DI DAG SMRAS SO, ,BKRA SHIS DAM PA GANG ZHIG GIS,
,THUGS RJE CHEN PO MNGA' BA 'OD SRUNG RIGS SKYES PA, ,RNAM

PAR RGYAL BAR GSHEGS GYUR PA, ,DES NI 'DIR YANG BKRA SHIS LEGS
GYUR CIG ,BKRA SHIS DAM PA GANG ZHIG GIS, ,GSER THUB BSGRIBS PA
MED PAR RAB TU GZIGS PA DE, ,RIN

CHEN SNA TSOGS GSHEGS GYUR PA, ,DES NI 'DIR YANG BKRA SHIS LEGS
GYUR CIG ,BKRA SHIS DAM PA GANG ZHIG GIS, ,BSOD SKYABS GSER GYI
RI BO 'BAR BA 'DRA BA DE, ,RTZE MO MCHOG

TU GSHEGS GYUR PA, ,DES NI 'DIR YANG BKRA SHIS LEGS GYUR CIG
,BKRA SHIS DAM PA GANG ZHIG GIS, ,THAMS CAD MNGA' BA DGRA BCOM
DRI MA GSUM SEL BA, ,MDZOD SPU'I RTZE

MOR GSHEGS GYUR PA, ,DES NI 'DIR YANG BKRA SHIS LEGS GYUR CIG
,BKRA SHIS DAM PA GANG ZHIG GIS, ,SANGS RGYAS GTZUG TOR DGONGS PA
ZIL GYIS MI NON PA, ,RIN CHEN SNA

TSOGS GSHEGS GYUR PA, ,DES NI 'DIR YANG BKRA SHIS LEGS GYUR CIG
,BKRA SHIS DAM PA GANG ZHIG GIS, ,RNAM PAR GZIGS PA SKYES BU'I
ZLA BA MI YI MGON, ,RIN CHEN RGYAN


@350B DU GSHEGS GYUR PA, ,DES NI 'DIR YANG BKRA SHIS LEGS GYUR
CIG ,BKRA SHIS DAM PA GANG ZHIG GIS, ,SHIN TU RGYAS PA DON DAM
MKHAS SHING BSTAN PA DE, ,MA LA YA YI RTZE MOR

GSHEGS GYUR PA, ,DES NI 'DIR YANG BKRA SHIS LEGS GYUR CIG ,BKRA
SHIS DAM PA GANG ZHIG GIS, ,SANGS RGYAS STON MCHOG THOGS PA MI
MNGA' BA, ,DRI MED ZLA BAR GSHEGS GYUR PA, ,

DES NI 'DIR YANG BKRA SHIS LEGS GYUR CIG ,BKRA SHIS DAM PA GANG
ZHIG GIS, ,GRAGS PA DRI MA MED PA MGON PO PADMO'I BLA, ,DRI MA
MED PAR GSHEGS GYUR PA, ,DES NI 'DIR YANG

BKRA SHIS LEGS GYUR CIG ,BKRA SHIS DAM PA GANG ZHIG GIS, ,MGON PO
MAR ME MDZAD PA 'OD SNANG MNGA' BA DE, ,'OD ZER DRA BAR GSHEGS
GYUR PA, ,DES NI 'DIR YANG BKRA SHIS

LEGS GYUR CIG ,JI LTAR LHA'I DBANG PO BRGYA BYIN GYIS SANGS RGYAS
KYI MTHUS YANG DAG PAR RDZOGS PA'I SANGS RGYAS BCU'I RGYAL BA
GSHEGS PA GLUR BLANGS TE TSIGS SU BCAD PA DE

BZHIN DU 'JIG RTEN GYI KHAMS THAMS CAD NA YANG SANGS RGYAS KYI
MTHUS LHA'I DBANG PO RNAMS DE BZHIN GSHEGS PA'I MTSAN GZHAN DANG
GZHAN GYIS YANG DAG PA'I RDZOGS PA'I SANGS

RGYAS BCU'I RGYAL BA GSHEGS PA DAG GLUR LEN CING TSIGS SU BCAD
PAR GYUR TO, ,DE NAS BCOM LDAN 'DAS RNAM PAR RGYAL BA'I KHANG PAR
GSHEGS NAS SKYIL MO KRUNG BCAS TE BZHUGS


@351A *, ,SO; ;BCOM LDAN 'DAS JI LTAR BZHUGS PA DE BZHIN DU 'JIG
RTEN GYI KHAMS THAMS CAD NA YANG DE BZHIN GSHEGS PA DAG GDAN DE
DAG LA BZHUGS

PAR SNANG NGO, ,BCOM LDAN 'DAS DE LTAR BZHUGS MA THAG TU DE'I TSE
SANGS RGYAS KYI MTHUS RNAM PAR RGYAL BA'I KHANG PA DE YANG SUM CU
RTZA GSUM THAMS CAD KYI KHANG PA DANG, LHA'I

RIS TZAM DU CHE BAR SNANG BAR GYUR TE, 'DI NA JI LTA BA LTAR 'JIG
RTEN GYI KHAMS THAMS CAD NA YANG DE BZHIN NO, ,SHIN TU RGYAS PA
CHEN PO'I MDO, SANGS RGYAS PHAL PO CHE ZHES BYA BA

LAS; DE BZHIN GSHEGS PA RI RAB KYI RTZE MOR GSHEGS PA'I LE'U STE,
BCO BRGYAD PA'O,,