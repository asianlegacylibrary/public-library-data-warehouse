@386A ,,RGYA GAR SKAD DU, A'ARYA KshE MA BA T'I BY'A KA RA nA N'A MA MA
H'A Y'A NA S'U TRA, BOD SKAD DU, 'PHAGS

PA BDE LDAN MA LUNG BSTAN PA ZHES BYA BA THEG PA CHEN PO'I MDO,
SANGS RGYAS DANG, BYANG CHUB SEMS DPA' THAMS CAD LA PHYAG 'TSAL
LO, ,'DI SKAD BDAG GIS THOS

PA DUS GCIG NA, BCOM LDAN 'DAS RGYAL PO'I KHAB NA BYA RGOD KYI
PHUNG PO'I RI LA DGE SLONG NYI KHRI'I DGE SLONG GI DGE 'DUN CHEN
PO DANG, BYAMS PA DANG, 'JAM DPAL


@386B LA SOGS PA BYANG CHUB SEMS DPA' SEMS DPA' CHEN PO RAB TU
MANG PO DANG THABS GCIG TU BZHUGS SO, ,DE NAS BCOM LDAN 'DAS SNGA
DRO'I DUS KYI TSE CHOS GOS DANG,

SHAM THABS GSOL TE, LHUNG BZED BSNAMS NAS BYANG CHUB SEMS DPA'
SEMS DPA' CHEN PO BYAMS PA DANG THABS GCIG TU RGYAL PO'I KHAB KYI
GRONG KHYER CHEN POR BSOD

SNYOMS LA GSHEGS SO, ,DE NAS BCOM LDAN 'DAS RGYAL PO'I KHAB KYI
GRONG KHYER DU MTHAR CHAGS KYIS BSOD SNYOMS RGYU ZHING RGYAL PO
GZUGS CAN SNYING PO'I PHO BRANG GA LA BA DER

GSHEGS SO, ,DE NAS RGYAL PO GZUGS CAN SNYING PO'I BTZUN MO BDE
LDAN MA ZHES BYA BA KHANG BZANG MCHOG GI STENG NA 'DUG PAS BCOM
LDAN 'DAS THAG RING PO NAS GSHEGS

PA MTHONG NGO, ,MTHONG NAS KYANG SEMS DGA' BAR GYUR TE, KHANG
BZANG GI STENG NAS BABS NAS, BCOM LDAN 'DAS DANG, BYANG CHUB SEMS
DPA' SEMS DPA' CHEN PO BYAMS

PA'I GDAN DAR DKAR RIN CHE BA BTING NGO, ,DE NAS BCOM LDAN 'DAS
DANG, BYANG CHUB SEMS DPA' SEMS DPA' CHEN PO BYAMS PA GDAN BSHAMS
PA LA BZHUGS SO, ,DE

NAS RGYAL PO'I BTZUN MO BDE LDAN MA LUS RGYAN THAMS CAD KYIS
BRGYAN PAS BCOM LDAN 'DAS DANG, BYANG CHUB SEMS DPA' SEMS DPA'
CHEN PO BYAMS PA'I ZHABS LA


@387A *, ,MGO BOS PHYAG BTZAL NAS CHOS MNYAN PA'I PHYIR ZHES DANG
BCAS, GUS PA DANG BCAS PAS BCOM LDAN 'DAS KYI SPYAN SNGAR 'DUG GO
,DE NAS

BCOM LDAN 'DAS KYIS RGYAL PO'I BTZUN MO BDE LDAN MA LUS RGYAN
THAMS CAD KYIS BRGYAN PA LA GZIGS NAS SEMS CAN THAMS CAD LA PHAN
PA'I PHYIR MKHYEN BZHIN

DU RGYAL PO'I BTZUN MO BDE LDAN MA LA BKA' STZAL PA, BDE LDAN MA,
GANG LUS LA THOGS PA'I 'BRAS BU 'DI LTA BU SHIN TU LHAM ME, LHAN
NE, LHA NGER 'DUG PA'I SHING DE'I MING

CI ZHES BYA, DE SKAD CES BKA' STZAL PA DANG, BCOM LDAN 'DAS LA
RGYAL PO'I BTZUN MO BDE LDAN MAS TSIGS SU BCAD DE GSOL PA, GANG
GI 'BRAS BU KHYOD THOGS PA,,

SHING DE'I MING NI CI YIN ZHES, ,DPA' BO CHEN PO MKHYEN BZHIN DU,
,GANG ZAG MCHOG GIS SMRAS PA NI, ,BDAG GIS SNGON NI GANG BSKYED
PA, ,BSOD NAMS LAS BYUNG

SHING ZHES BGYI, ,'DREN PA BDAG GIS MYONG BA YI, ,'BRAS BU DE DAG
DE YI LAGS, ,LJON SHING BSHAD PA DE NYID KYANG, ,SANGS RGYAS NYAN
THOS RNAMS LA YOD, ,SANGS

RGYAS YE SHES 'THOB 'DOD RNAMS, ,BYANG CHUB PHYIR NI DE LA GNAS,
,SBYIN DANG TSUL KHRIMS CHAB STZAL BAS, ,LJON SHING DE NI RNAM
PAR BSRUNG, ,DE NI RNAM PAR 'KHRUNGS


@387B PA NA, ,'BRAS BU BZANG PO RNAMS KYANG 'BYUNG, ,BZOD PA DANG
NI BRTZON 'GRUS MTHUS, ,LJON SHING BDAG GIS LEGS PAR BSRUNGS, ,DE
NI RNAM PAR 'KHRUNGS PA NA, ,

'BRAS BU DRI MED 'BYUNG BAR 'GYUR, ,SHING 'DI BLTA NA MDZES PA
STE, ,BSAM GTAN SHES RAB ME TOG RGYAS, ,'DREN PA BDAG GIS DE DAG
GI ,'BRAS BU RNAMS NI MYONG BA

LAGS, ,JI LTAR RI LA BRTEN PA YI, ,SHING RNAMS YAL GA LO MA DAG
,CHU ZHENG GAB PAR RGYA CHE BA, ,'PHEL BAR GYUR TE BSKYOD MI NUS,
,DE BZHIN LJON SHING CHE BZANG 'DI, ,SANGS

RGYAS CHOS NYID 'TSAL BAS NA, ,SEMS CAN KUN LA PHAN PA'I PHYIR,
,SNGON NI LEGS PAR BSRUNGS PA LAGS, ,'DREN PA BSOD NAMS LJON
SHING 'DI'I, ,'BRAS BU GZHAN

YANG MCHIS LAGS TE, ,BDAG GIS NYAMS SU MYONG BA 'DI, ,DE YI ME
TOG TZAM DU BAS, ,DE YI 'BRAS BU BYANG CHUB MCHOG ,SANGS RGYAS
BYANG CHUB BLA MED LAGS, ,DE NI BDAG

GIS THOB PAR 'GYUR, ,SMAD PA BUD MED NYID SPANGS NAS, ,SKYES PAR
BDAG NYID 'GYUR BA LAGS, ,SEMS CAN KUN GYI DAM PA MCHOG ,CHOS
RNAMS KUN GYI PHA ROL PHYIN,,

THAMS CAD MKHYEN PA THAMS CAD GZIGS, ,SDUG BSNGAL KUN GYI NYEN PA
YI, ,SEMS CAN RNAMS NI BDAG GIS DGROL, ,'JIG RTEN KUN LA SNYING
BRTZE BA'I, ,SKYABS SU


@388A *, ,BDAG NI 'GYUR BA LAGS, ,DE SKAD CES GSOL BA DANG, BCOM
LDAN 'DAS KYIS RGYAL PO'I BTZUN MO BDE LDAN MA LA BKA' STZAL PA,
BDE LDAN

MA; GANG KHYOD SKYE BO MANG PO LA PHAN PA DANG, SKYE BO MANG PO
LA BDE BA DANG, 'JIG RTEN LA SNYING BRTZE BA DANG, SKYE BO PHAL
PO CHE'I TSOGS KYI DON DANG, LHA RNAMS DANG, MI RNAMS

LA PHAN PA DANG, BDE BA'I PHYIR ZHUGS PA LEGS SO, ,LEGS SO, ,DE
SKAD CES BKA' STZAL PA DANG, BCOM LDAN 'DAS LA RGYAL PO'I BTZUN
MO BDE LDAN MAS 'DI SKAD

CES GSOL TO, ,BCOM LDAN 'DAS, BCOM LDAN 'DAS KYI SKU LA SKYES BU
CHEN PO'I MTSAN SUM CU RTZA GNYIS DANG, DPE BYAD BZANG PO BRGYAD
CU DANG, DE BZHIN GSHEGS

PA'I STOBS BCU DANG, MI 'JIGS PA BZHI DANG, SO SO YANG DAG PAR
RIG PA BZHI DANG, SANGS RGYAS KYI CHOS MA 'DRES PA BCO BRGYAD
DANG, BYAMS PA CHEN PO DANG,

SNYING RJE CHEN PO DANG, DGA' BA CHEN PO DANG, BTANG SNYOMS CHEN
PO 'DI RNAMS CI LAS GRUB LAGS, DE BZHIN DU GZHAN YANG SANGS RGYAS
KYI CHOS DPAG TU MA MCHIS

PA DANG, BSAM GYIS MI KHYAB PA DANG, GZHAL DU MA MCHIS PA DANG,
BRJOD DU MA MCHIS PA DANG, BGRANG BA LAS 'DAS PA RNAMS CI LAS
GRUB LAGS, DE SKAD CES


@388B GSOL PA DANG, BCOM LDAN 'DAS KYIS RGYAL PO'I BTZUN MO BDE
LDAN MA LA TSIGS SU BCAD DE BKA' STZAL PA, SANGS RGYAS YE SHES
'DOD PAS NA, ,SEMS CAN KUN

LA PHAN PA'I PHYIR, ,NGAS KYANG 'DI LTAR LJON PA'I SHING, ,SNGON
NI LEGS PA KHO NAR BSKYED, ,SBYIN DANG TSUL KHRIMS BZOD PA DANG,
,DE BZHIN BRTZON 'GRUS BSAM GTAN

BSAGS, ,YUN RING DUS NAS TING 'DZIN DANG, ,SHES RAB NGES PAR
BSTEN PA YIN, ,SEMS CAN RNAMS LA MI MNYAM SEMS, ,NGAS NI BSGOMS
PAR MI DRAN TE, ,RTAG

TU SEMS NI MNYAM GYUR PAS, ,SANGS RGYAS NYID NI NGAS BRNYES SO,
,NGA YI SEMS NI MNYAM PA YI, ,RTAG TU SDUG DANG MI SDUG DANG,
,MDZA' DANG MI MDZA' SNYOMS PAS

NA; ;BSOD NAMS SHING NI RNAM PAR BSKYED, ,DES NA LJON SHING CHEN
PO 'DI, ,YON TAN MANG POR GYUR PA YIN, ,'KHOR LOS BSGYUR NYID
NGAS THOB STE, ,BRGYA BYIN NYID KYANG

BYAS PA YIN, ,RNAM MANG DBANG PHYUG CHEN PO DANG, ,TSANGS PA NYID
KYANG DE LAS THOB, ,BSAM GYIS MI KHYAB SANGS RGYAS CHOS, ,CHOS
NYID DAG KYANG NGAS RTOGS SO, ,DE NAS

RGYAL PO'I BTZUN MO BDE LDAN MAS BCOM LDAN 'DAS KYI YON TAN RNAMS
THOS NAS, BCOM LDAN 'DAS KYIS LEGS PAR RAB TU GSUNGS PA LA MNGON
PAR BSTOD DE RJES


@389A *, ,SU YI RANGS NAS BCOM LDAN 'DAS LA TSIGS SU BCAD DE GSOL
PA, ,JI LTAR MI MCHOG DAM PA PO, ,YON TAN RGYA MTSO MTHA' YAS
PAS, ,

SNGON NI SPYOD PA SHIN TU BSLABS, ,DE LTAR BDAG KYANG RJES SU
SLOB, ,YON TAN MTHAR PHYIN KHYOD KYI NI, ,YON TAN RNAMS LTAR BDAG
SLOB STE, ,SRID PAR SDUG BSNGAL SPANGS

NAS NI, ,BDAG KYANG 'DI 'DRAR 'GYUR BAR BGYI, ,TSE RABS GZHAN NI
MA LUS PAR, ,BDAG GIS SBYIN PA GANG STZAL PA, ,MNYAM MED YE SHES
MTHONG SLAD DU, ,DE DAG THAMS

CAD YONGS SU BSNGO, ,SRID PA 'DI'AM GZHAN DAG TU, ,BDAG GIS TSUL
KHRIMS GANG BSRUNGS PA, ,SANGS RGYAS YE SHES 'THOB SLAD DU, ,DE
DAG THAMS CAD YONGS SU BSNGO,,

BZOD DANG BRTZON 'GRUS TING 'DZIN DANG, ,SHES RAB DGE BA GANG
BSTEN PA, ,SANGS RGYAS CHOS KYI DON GYI PHYIR, ,DE DAG THAMS CAD
BDAG GIS BSNGO, ,LUS DANG NGAG DANG YID

RNAMS KYIS, ,LAS DGE BA GANG BDAG GIS BSAGS, ,SANGS RGYAS YE SHES
YON TAN PHYIR, ,BYANG CHUB TU NI BDAG GIS BSNGO, ,BUD MED LUS 'DI
SPANGS NAS NI, ,SKYES PA

MCHOG TU BDAG GYUR CIG ,DE LTAR SKYES PA'I LUS THOB NAS, ,DAM
PA'I MCHOG TU BDAG GYUR CIG ,DE LTAR GYUR NAS BDE GSHEGS KYI,
,'KHOR LO BLA MED BSKOR BAR BGYI,,


@389B 'KHOR BA'I BTZON RAR BCINGS PA YI, ,SEMS CAN BYE BA DGROL
BAR BGYI, ,DE NAS BCOM LDAN 'DAS KYIS RGYAL PO'I BTZUN MO BDE
LDAN MA LA TSIGS SU BCAD PA DAG

GIS LEGS SO ZHES BYA BA BYIN TE, TSIG 'DI SMRAS PA LEGS PA YIN,
,SEMS NI RAB TU SDOM PA LEGS, ,KHYOD KYIS BDUD NI LEGS PAR MNAN,
,RDZOGS SANGS RGYAS SU

KHYOD 'GYUR RO, ,DE NAS RGYAL PO'I BTZUN MO BDE LDAN MA DGA'
ZHING MGU LA RAB TU DGA' BA DANG, DGA' ZHING YID BDE BA SKYES NAS
BCOM LDAN 'DAS DANG, BYANG CHUB SEMS

DPA' BYAMS PA BZA' BA DANG, BCA' BA MANG POS TSIM PAR BYAS SO,
,DE NAS BCOM LDAN 'DAS BSTZANG SDER NI GYU, PHYAG NI BCABS NAS
RGYAL PO'I BTZUN MO BDE LDAN MA LA CHOS

KYI GTAM RGYAS PAR YANG DAG PAR BSTAN, YANG DAG PAR 'DZIN DU BCUG
,YANG DAG PAR GZENGS BSTOD, ,YANG DAG PAR RAB TU DGA' BAR MDZAD
NAS LUNG BSTAN TE, BDE

LDAN MA, KHYOD MA 'ONGS PA'I DUS BSKAL PA DU MA ZHIG NA DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS LHA
DANG, MI RNAMS KYI STON PA, SANGS RGYAS

BCOM LDAN 'DAS YON TAN RIN CHEN DPAL ZHES BYA BAR 'GYUR RO,
,KHYOD KYI SANGS RGYAS KYI ZHING YANG MCHOG TU YONGS SU DAG PAR
'GYUR TE, NGAN SONG NGAN 'GRO LOG PAR


@390A *, ,LTUNG BA'I SDUG BSNGAL MED PA, YID DU 'ONG BA, YID DANG
'THAD PA, MCHOG TU RNAM PAR DAG PA'I BYANG CHUB SEMS DPA' RNAMS
KYI GNAS YIN TE, KHYOD

KYI SANGS RGYAS KYI ZHING DE NI DE LTA BUR 'GYUR RO, ,CHOS KYI
RNAM GRANGS 'DI BSHAD PA NA DGE BSNYEN MA STONG PHRAG MANG PO
ZHIG GIS NI BLA NA MED PA YANG DAG PAR RDZOGS PA'I

BYANG CHUB TU SEMS BSKYED DO, ,SROG CHAGS STONG PHRAG MANG PO
DANG, LHA DANG, MI'I SKYE DGU RNAMS KYIS NI CHOS KYI SNANG BA
THOB PAR GYUR TO, ,BCOM LDAN 'DAS KYIS DE SKAD

CES BKA' STZAL NAS, RGYAL PO'I BTZUN MO BDE LDAN MA DANG, 'KHOR
DE DAG DANG, LHA DANG, MI DANG, LHA MA YIN DANG, DRI ZAR BCAS
PA'I 'JIG RTEN YI RANGS TE,

BCOM LDAN 'DAS KYIS GSUNGS PA LA MNGON PAR BSTOD DO, ,'PHAGS PA
BDE LDAN MA LUNG BSTAN PA ZHES BYA BA THEG PA CHEN PO'I MDO
RDZOGS SO,, ,,