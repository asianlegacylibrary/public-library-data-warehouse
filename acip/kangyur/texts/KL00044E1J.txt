,,BAM PO BCU GNYIS PA, RIGS KYI BU DAG ,SNGON 'DAS PA'I
BSKAL PA 'JIG RTEN GYI KHAMS

KYI RDUL SHIN TU PHRA BA SNYED KYI PHA ROL DE BAS KYANG PHA
SNGA'I DUS DE'I TSE DE'I DUS NA 'JIG RTEN GYI KHAMS RGYA MTSO
TSUL DRI MA MED PAR PHYOGS KUN TU SNANG BA ZHES BYA BA'I DBUS SU
'JIG

RTEN GYI KHAMS DPAL GYI SGRA ZHES BYA BA BYUNG STE, 'JIG RTEN GYI
KHAMS DPAL GYI SGRA ZHES BYA BA DE NI, RIN PO CHE'I PADMO MANG
PO'I RGYA MTSO LA RAB TU GNAS PA, RNAM PAR DAG CING KUN

NAS NYON MONGS PA, 'JIG RTEN GYI KHAMS RI RAB KYI RDUL SHIN TU
PHRA BA SNYED KYI 'KHOR GYIS BSKOR BA, KUN NAS ZLUM PA'I DBYIBS
SU 'DUG PA, GZHI RGYAN MTHA' YAS PAS BRGYAN


@211A *, ,PA; RIN PO CHE SNA TSOGS KYI SHING GI KHOR YUG BRGYA
PHRAG GSUM GYIS KUN NAS BSKOR BA, RIN PO CHE'I RGYAN THAMS CAD
KYI SPRIN GYIS KUN NAS YOG PA, RI

RAB DANG, GRONG KHYER DANG, KHANG KHYIM DRI MA MED CING 'OD RNAM
PAR SNANG BAS BRGYAN PA, ZAS DANG, SKOM DANG, GOS KYI LONGS SPYOD
YID KYIS BSAM PAS 'BYUNG BA, RGYAN GYI RNAM

PA BRJOD PA SNA TSOGS DANG LDAN PA ZHIG STE, 'JIG RTEN GYI KHAMS
DPAL GYI SGRA ZHES BYA BA DE'I DBUS NA SPOS CHU'I RGYA MTSO 'OD
RNAM PAR DAG PA ZHES BYA BA YOD DE, DE LAS ME TOG GI RI

RAB ME TOG 'OD 'PHRO BA'I RGYAL MTSAN ZHES BYA BA RIN PO CHE'I
KHRI 'PHANG BCU'I 'KHOR GYIS BSKOR CING BRGYAN PA ZHIG BYUNG STE,
RI RAB DE'I STENG NA NAGS TSAL CHEN PO YAL GA'I

DKYIL 'KHOR RIN PO CHE'I ME TOG RGYAS PA ZHES BYA BA SPOS KYI
RGYAL MTSAN STONG PHRAG DPAG TU MED PA SHIN TU BSGRENG BA'I RGYAN
CAN ME TOG GI KHANG PA BRTZEGS PA, DPAG

TU MED PA'I PHRENG BA RNAM PAR BRES PA, NOR BU'I KHANG PA BRTZEGS
PA RNAM PAR BKOD PA, RIN PO CHE'I RDO RJE'I RGYAN MTSAN DPAG TU
MED PAS KUN NAS BRGYAN PA,

RIN PO CHE'I ME TOG PUndA R'I KA DPAG TU MED PA'I PHRENG GIS KUN
NAS BSKOR BA, SPOS DANG RIN PO CHE'I PADMO MANG PO DPAG TU MED PA
THAMS CAD KYIS RAB TU BRGYAN PA,


@211B ROL MO SNA TSOGS KYI SGRA YID DU 'ONG BA'I SPRIN DPAG TU
MED PAS KUN NAS RGYAS PA, SPOS DANG BDUG PA'I 'OD 'PHRO BA'I
SPRIN DPAG TU MED PAS KUN NAS SNANG BAR BYAS PA,

GRONG KHYER BYE BA KHRAG KHRIG BRGYA STONG PHRAG BCU SEMS CAN SNA
TSOGS SNANG BAS KUN NAS BSKOR BA STE, 'DI LTAR NAGS TSAL CHEN
PO'I YAL GA'I DKYIL 'KHOR RIN PO

CHE'I ME TOG RGYAS PA ZHES BYA BA DE'I SHAR PHYOGS LOGS NA GRONG
KHYER CHEN PO 'OD 'PHRO SNANG BA ZHES BYA BA, MI'I RGYAL PO'I
GNAS GRONG KHYER BYE BA KHRAG KHRIG BRGYA STONG PHRAG BCU'I 'KHOR

GYIS BSKOR BA, RIN PO CHE'I 'BA' ZHIG LAS BYAS PA, MCHU DANG
ZHENG DU DPAG TSAD STONG PHRAG BDUN YOD PA, RIN PO CHE SNA TSOGS
KYI SHING THAGS DANG PHRU MA'I RA BA

BDUN GYIS BRGYAN CING KUN NAS BSKOR BA, RIN PO CHE'I 'OBS SPOS
CHUS GANG BA, RIN PO CHE'I ME TOG AUTPA LA DANG, PADMO DANG, KU
MU DA DANG, ME TOG PUndA R'I KAS

RNAM PAR BRGYAN PA BDUN GYIS KUN NAS BSKOR BA, SHING TA LA'I
'PHRENG BA RGYAN SNA TSOGS KYI TSOGS MANG PO 'BYIN PA BDUN GYIS
KUN NAS BSKOR BA, RIN PO CHE'I RGYAN DANG, KHANG PA

BRTZEGS PAS RAB TU BRGYAN PA, STENG NAS GSER GYI DRA BA DANG,
DRIL BU'I DRA BA DANG, ME TOG GI PHRENG BA'I DRA BA DANG, AINDRA
N'I LA'I DRA BA DANG, RDO RJE'I PADMO'I DRA BAS


@212A *, ,KUN NAS YOG PA, RIN PO CHE'I SHING DRUNG ME TOG GI DRA
BA DANG, ROL MO'I SGRA MANG PO THAMS CAD KYI SPRIN YID DU 'ONG
BAS KUN TU KHYAB PA, SPOS DANG

PHRENG BA RGYAN SNA TSOGS KYIS BRGYAN PA YOD DE, DE'I 'KHOR KUN
NA SGO BYE BA KHRAG KHRIG BRGYA STONG PHRAG BCU YOD DE, SGO DE
DAG THAMS CAD KYANG RIN PO CHE SNA TSOGS THAMS CAD KYIS

BYAS PA STE, SGO DE DAG RE RE'I MDUN YANG RIN PO CHE'I RDO'I
RGYAL MTSAN RGYAN THAMS CAD KYIS BRGYAN PA BDUN BDUN GYIS BRGYAN
PA'O, ,BZA' SHING GI RA BA BYE BA KHRAG KHRIG BRGYA

STONG PHRAG BCUS KYANG KUN NAS BSKOR BA STE, BZA' SHING GI RA BA
DE DAG THAMS CAD KYANG SPOS DANG RIN PO CHE'I SHING SNA TSOGS KUN
NAS SPOS KYI DRI KUN TU 'BYUNG BA, BYA SNA TSOGS

THAMS CAD YID DU 'ONG BA'I SGRA 'BYIN PA'O, ,GRONG KHYER CHEN PO
'OD 'PHRO BA'I SPRIN CES BYA BA DER MIR SKYES PA THAMS CAD KYANG
LAS KYI RNAM PAR SMIN PAS RDZU 'PHRUL THOB PA DAG

STE; NAM MKHA' LAS RGYU BA, MI DANG LHA MNYAM DU SPYOD PA, YID
BZHIN GYI YUL LA LONGS SPYOD PA SHA STAG GO ,DE NAS LHO PHYOGS
LOGS NA LHA'I GRONG KHYER SHING GI ME

TOG SNA TSOGS ZHES BYA BA YOD DO, ,DE NAS LHO PHYOGS LOGS NA
KLU'I GRONG KHYER KUN TU RDZOGS PA ZHES BYA BA YOD DO, ,DE NAS
LHO PHYOGS LOGS NA GNOD SBYIN GYI GRONG KHYER RDO


@212B RJE'I DPAL SNA TSOGS KYI RGYAL MTSAN ZHES BYA BA YOD DO,
,DE NAS LHO PHYOGS LOGS NA DRI ZA'I GRONG KHYER GZHAL MED KHANG
BZANG PO ZHES BYA BA YOD DO, ,DE DANG 'DABS CHAGS SU

LHA MA YIN GYI GRONG KHYER 'KHOR LO'I TSON CES BYA BA YOD DO, ,DE
DANG 'DABS CHAGS SU 'DAB MA BZANG PO'I GRONG KHYER RIN PO CHE SNA
TSOGS BZANG PO'I LTE BA ZHES BYA BA YOD DO, ,DE

DANG 'DABS CHAGS SU BRAM ZE'I GRONG KHYER RGYAN BZANG PO SNA
TSOGS ZHES BYA BA YOD DE, DE DAG LA SOGS PA GRONG KHYER BYE BA
KHRAG KHRIG BRGYA STONG PHRAG BCU'I 'KHOR GYIS BSKOR

BA'O; ;GRONG KHYER DE DAG RE RE ZHING YANG RGYAN MANG PO DU MAS
BRGYAN PA NAS GRONG KHYER BYE BA KHRAG KHRIG BRGYA STONG GI 'KHOR
GYIS BSKOR BA'I BAR DU STE, NAGS TSAL CHEN PO YAL GA'I

DKYIL 'KHOR RIN PO CHE'I ME TOG RGYAS PA ZHES BYA BA DE'I DBUS NA
SNYING PO BYANG CHUB RIN PO CHE'I ME TOG RNAM PAR SNANG BA ZHES
BYA BA RIN PO CHE THAMS CAD KYI SHING YAL GA STUG CING RGYA

CHE BA'I DKYIL 'KHOR RAB TU RGYAS PAS KUN NAS BSKOR BA, RIN PO
CHE'I ME TOG GZUGS DANG DBYIBS RNAM PA THA DAD PA MANG PO SHIN TU
RGYAS PA, SPOS DANG, ME MAR RIN PO CHE THAMS

CAD KYI KHA DOG LTAR 'DUG PA'I PHRENG BA MANG PO RGYA CHEN PO'I
SPRIN KUN TU BKRES PA, RIN PO CHE'I 'OD THUR TU 'PHRO BAS ZHING
KUN TU KHYAB PA, 'OD KYI DKYIL 'KHOR RNAM PAR DAG PA'I


@213A *, ,SPRIN GYIS BRGYAN PA, PHYOGS BCU 'OD ZER MANG POS RNAM
PAR SNANG BAR BYAS PA, RGYAN THAMS CAD RIN PO CHE SNA TSOGS MANG
POS SPRAS PA, ROL MO THAMS

CAD KYI SGRA DBYANGS SHIN TU 'BYUNG BA, NOR BU'I RGYAL PO THAMS
CAD LAS BYANG CHUB SEMS DPA'I LUS 'BYUNG BA, PHYOGS BCUR ME TOG
SNA TSOGS MANG PO RAB TU 'BYUNG BA YOD

DE; DE'I MDUN DU PADMO CHEN PO ME TOG GI ZE BA 'OD 'PHRO BA'I
DKYIL 'KHOR CES BYA BA, RGYAR DPAG TSAD BYE BA PHRAG BRGYA YOD
PA, RTZA BA SPOS DANG, RIN PO CHE DANG, RDO RJE'I RGYA

MTSO LA ZUG PA, CHU BA RIN PO CHE SNA TSOGS KYI TSON GYIS RNAM PA
SNA TSOGS SU GYUR PA, RIN PO CHE RNAM PA THA DAD PA TSAD MED PA'I
'DAB MA CAN, RIN PO CHE'I 'OD 'PHRO BA DANG,

SPOS KYI ZE BA'I DKYIL 'KHOR GYIS BRGYAN PA, SNYING PO LA RIN PO
CHE KHA DOG MTHA' YAS PA'I TSON BKYE BA, PADMO'I DKYIL 'KHOR
BRJOD DU MED PA BYE BA KHRAG KHRIG BRGYA STONG PHRAG

BCU'I 'KHOR GYIS BSKOR BA, PHYOGS BCUR 'OD KYI DKYIL 'KHOR RGYA
CHEN PO RAB TU 'GYED PA, ZE BA THAMS CAD LAS YID DU 'ONG BA'I
SGRA 'BYUNG BA MNGON PAR BYUNG NGO, ,'JIG

RTEN GYI KHAMS DPAL GYI SGRA ZHES BYA BA DER DE BZHIN GSHEGS PA
RI RAB BCU'I RDUL SHIN TU PHRA BA SNYED BYUNG STE, DE BZHIN
GSHEGS PA RI RAB BCU'I RDUL SHIN TU PHRA BA SNYED DE


@213B DAG LAS BSKAL PA'I THOG MA PA THAMS CAD KYI THOG MAR BLA NA
MED PA YANG DAG PAR RDZOGS PA'I BYANG CHUB TU MNGON PAR SANGS
RGYAS PA'I DE BZHIN GSHEGS PA NI, YON TAN

THAMS CAD KYI RI BO RI RAB KYI DBYANGS ZHES BYA STE, DES 'JIG
RTEN GYI KHAMS RGYA MTSO'I TSUL DRI MA MED PAR PHYOGS KUN TU
SNANG BA ZHES BYA BA 'DI YONGS SU SBYANGS SO, ,KYE RGYAL

BA'I SRAS DAG ,'JIG RTEN GYI KHAMS DPAL GYI SGRA ZHES BYA BA DER
LO BRGYAN DE BZHIN GSHEGS PA 'BYUNG NGO, ,ZHES BYA BA'I TSE NAGS
TSAL CHEN PO YAL GA'I DKYIL 'KHOR RIN

PO CHE'I ME TOG RGYAS PA ZHES BYA BA DE YANG RGYAN THAMS CAD KYIS
BRGYAN PAR GYUR TE, 'DI LTAR RIN PO CHE'I 'OD 'PHRO'I SPRIN BSAM
GYIS MI KHYAB PA RAB TU GTONG BA'I SNYING PO CAN DU

GYUR NAS SANGS RGYAS KYI YON TAN GYI DKYIL 'KHOR GYI SGRA YANG
RAB TU 'BYIN, PHYOGS BCU DAG KYANG 'OD ZER GYI DRA BAS RNAM PAR
SNANG BAR BYED, GZHAL MED KHANG DANG, KHANG

KHYIM GYI RDUL THAMS CAD KYANG RAB TU SNANG BAR BYED, RIN PO
CHE'I ME TOG DANG, 'OD KYI DKYIL 'KHOR GYI SPRIN YANG RAB TU
'GYED, SEMS CAN THAMS CAD KYI SNGON GYI DGE BA'I RTZA BA

YANGS PA'I SGRA DANG, DUS GSUM GYI DE BZHIN GSHEGS PA THAMS CAD
KYI MTSAN GYI 'KHOR LO RAB TU GTONG BA'I SGRA DANG, BYANG CHUB
SEMS DPA' THAMS CAD KYI SMON LAM


@214A *, ,DANG, SPYOD PA DANG, 'BYUNG BA MNGON PAR SGRUB PA'I
SGRA DANG, SANGS RGYAS THAMS CAD KYI CHOS KYI 'KHOR LO'I NGES
PA'I TSIG SNA TSOGS RAB TU BSGRAGS

PA'I SGRA DAG KYANG RAB TU 'BYIN TO, ,DE DAG NI, DE BZHIN GSHEGS
PA SKYE BA'I LTAS TE, RGYAN DE DAG BYUNG BAS 'JIG RTEN GYI KHAMS
DER DE BZHIN GSHEGS PA 'BYUNG BAR

'JIG RTEN GYI DBANG PO RNAMS KYIS KHONG DU CHUD DO, ,DE BZHIN
GSHEGS PA LAS MNYAM PA'I DGE BA'I RTZA BA YONGS SU SMIN PA DANG,
SANGS RGYAS BLTA BAR MOS PA DANG, SNYING PO

BYANG CHUB TU MNGON PAR GZHOL BA DE DAG THAMS CAD KYANG LTAS
SNGON DU BYUNG BAS YANG DAG PAR BSKUL TO, ,BCOM LDAN 'DAS DE
BZHIN GSHEGS PA YON TAN THAMS CAD KYI

RI BO RI RAB KYI DPAL ZHES BYA BA MNYAM PA NYID KYIS CHOS KYI
DBYINGS KUN TU KHYAB PA'I SKU CAN, SANGS RGYAS KYI ZHING THAMS
CAD DU YONGS SU SKYE BA RAB TU 'PHROS PA, SKU SNYING

PO BYANG CHUB THAMS CAD LA BZHUGS PA, GZUGS KYI SKU MTHA' DANG
DBUS MED PA, RNAM PAR DAG PA, 'JIG RTEN GYI KHAMS THAMS CAD DU
MNGON PAR 'PHAGS SHING ZIL

GYIS GNON PA, MTSAN RIN PO CHE'I ME TOG THAMS CAD SHIN TU RGYAS
PA, SEMS CAN THAMS CAD KYI GNAS SU GZUGS BRNYAN RAB TU 'BYUNG BA,
'GRO BA THAMS CAD LA


@214B MNGON DU STON PA, SANGS RGYAS KYI SPRUL PA KHA DOG MTHA'
YAS PA'I SPRIN GYI DRA BA RAB TU 'GYED PA, 'JIG RTEN GYI KHAMS
THAMS CAD KYI 'OD KYI DKYIL 'KHOR GYI SPRIN GYIS KHYAB

PAR MDZAD PA, 'OD ZER GYI DRA BA KHA DOG MTHA' YAS PA RAB TU
GTONG BA DE, PADMO CHEN PO DE LA MNGON PAR BYUNG BAR GYUR TO, ,JI
LTAR SPOS CHU'I RGYA MTSO RNAM PAR DAG PA'I 'OD LA RAB

TU GNAS PA'I RI RAB ME TOG GI 'OD 'PHRO BAS BRGYAN PA'I RGYAL
MTSAN GSER SHIN TU 'BAR BA'I RGYAN CES BYA BA'I RTZE MO LA NAGS
TSAL CHEN PO YAL GA'I DKYIL 'KHOR RIN PO CHE'I ME

TOG RGYAS PAR SANGS RGYAS KYI GDAN LA BZHUGS PA DE BZHIN DU 'JIG
RTEN GYI KHAMS DPAL GYI SGRA KUN TU YANG RI RAB BYE BA STONG
PHRAG DRUG CU RTZA BRGYAD KYI RTZE MO LA BZHUGS PAR KUN NAS

SNANG NGO, ,'JIG RTEN GYI KHAMS RGYA MTSO KUN TU TSUL RGYA CHE BA
KUN GYI 'JIG RTEN GYI KHAMS KYI RGYUD SANGS RGYAS KYI ZHING GI
RDUL SHIN TU PHRA BA SNYED KYI 'JIG RTEN GYI KHAMS 'BYAMS KLAS

PA DAG GI GLING BZHI PA THAMS CAD NA'ANG SNYING PO BYANG CHUB LA
BZHUGS PAR SNANG NGO, ,DE NAS BCOM LDAN 'DAS DE BZHIN GSHEGS PA
YON TAN THAMS CAD KYI RI BO RI RAB DPAL GYI

SPRIN GYI SMIN MTSAMS KYI MDZOD SPU NAS 'OD ZER DGE BA'I RTZA BA
THAMS CAD YONGS SU SKYED PA ZHES BYA BA 'OD ZER SANGS RGYAS KYI
ZHING GI RDUL SHIN TU PHRA BA SNYED KYI 'KHOR GYIS BSKOR BA


@215A *, ,RAB TU BKYE STE, 'JIG RTEN GYI KHAMS THAMS CAD KHYAB
PAR MDZAD NAS 'DUL BA THAMS CAD YANG DAG PAR BSKUL TO, ,BCOM LDAN
'DAS DE BZHIN

GSHEGS PA YON TAN THAMS CAD KYI RI BO RI RAB DPAL GYI SPRIN GYIS
'OD ZER DE DAG BKYE MA THAG TU DE'I MOD LA SEMS CAN THAMS CAD KYI
NYON MONGS PA THAMS CAD KYANG RAB

TU ZHI BAR GYUR, SGRIB PA'I DRA BA THAMS CAD KYANG SHIN TU BSAL,
SANGS RGYAS BLTA BA'I SGRIB PA'I RI THAMS CAD KYANG RNAM PAR
BCOM, SEMS CAN THAMS CAD KYI RNYOG

PA YANG RNAM PAR DAG ,DGE BA'I RGYA MTSO THAMS CAD KYANG RAB TU
BYUNG, MOS PA YANGS PA'I DKYIL 'KHOR YANG YONGS SU DAG ,MI KHOM
PA DANG, NGAN SONG DANG, NGAN 'GRO'I

G-YANG SA DANG, 'JIGS PA THAMS CAD KYANG RNAM PAR BSAL, LUS DANG
SEMS KYI GNOD PA THAMS CAD KYANG RAB TU ZHI, SANGS RGYAS MTHONG
BAS DGA' BA'I SHUGS KYANG

RNAM PAR DAG ,THAMS CAD MKHYEN PA NYID LA RAB TU GZHOL BA YANG
SHIN TU THOB PAR GYUR TE, DE DAG 'OD ZER DES YANG DAG PAR BSKUL
BA DANG, 'JIG RTEN GYI DBANG PO THAMS

CAD 'KHOR BRGYA STONG DU MA DAG GIS BSKOR CING BCOM LDAN 'DAS
GANG NA BA DER 'DONG BAR GYUR TO, ,KYE RGYAL BA'I SRAS DAG ,DE LA
GRONG KHYER CHEN PO 'OD 'PHRO BA'I 'OD CES


@215B BYA BA DER RGYAL PO BLTA NA DGA' BA SHIN TU GTZANG BA'I BLO
GROS ZHES BYA BA, GRONG KHYER BYE BA KHRAG KHRIG BRGYA STONG
PHRAG BCU'I BDAG PO BYUNG STE, DE LA BUD MED BSOD NAMS KYI DPAL

LA SOGS PA STONG PHRAG SUM CU RTZA BDUN YOD DO, ,DE LA BU GZI
BRJID CHEN PO LA SOGS PA LNGA BRGYA YOD DO, ,RGYAL PO'I BU GZI
BRJID CHEN PO LA YANG BUD MED BLTA NA BZANG BA LA

SOGS PA STONG PHRAG BCU YOD DO, ,DE NAS RGYAL BU GZHON NU GZI
BRJID CHEN POS SANGS RGYAS KYI RNAM PAR 'PHRUL PA MTHONG NAS
SNGON GYI DGE BA'I RGYUS CHOS BCU KHONG DU CHUD PAR

GYUR TO; ;BCU GANG ZHE NA, 'DI LTA STE, SANGS RGYAS THAMS CAD KYI
YON TAN GYI DKYIL 'KHOR CES BYA BA'I TING NGE 'DZIN KHONG DU CHUD
DO, ,'DI LTA STE, SANGS RGYAS KYI CHOS KYI DBYINGS

LA SGO KUN NAS RAB TU 'JUG PA ZHES BYA BA'I TING NGE 'DZIN KHONG
DU CHUD DO, ,'DI LTA STE, TSUL YANGS PA'I SPRIN GYI SNYING PO
ZHES BYA BA SHES RAB KYI PHA ROL TU PHYIN PA KHONG DU CHUD DO, ,

'DI LTA STE, 'GRO BA THAMS CAD 'DUL BA'I RGYAN CHEN PO ZHES BYA
BA'I BYAMS PA CHEN PO KHONG DU CHUD DO, ,'DI LTA STE, SGRA'I
SPRIN GYIS KUN NAS RGYAS PAR BYED PA ZHES BYA BA'I SNYING RJE

CHEN PO KHONG DU CHUD DO, ,'DI LTA STE, YON TAN MTHA' DANG DBUS
MED PAS YANG DAG PAR 'PHAGS PA ZHES BYA BA'I DGA' BA CHEN PO
KHONG DU CHUD DO, ,'DI LTA STE, CHOS THAMS CAD JI LTA


@216A *, ,BA BZHIN DU RTOGS PA ZHES BYA BA'I BTANG SNYOMS CHEN PO
KHONG DU CHUD DO, ,'DI LTA STE, TSUL GYI GZHI RGYA CHEN PO RGYA
MTSO'I SNYING PO ZHES BYA BA'I MNGON PAR

SHES PA CHEN PO KHONG DU CHUD DO, ,'DI LTA STE, MOS PA RGYA
MTSO'I STOBS DANG SHUGS RNAM PAR 'PHEL BAR BYED PA ZHES BYA BA'I
SMON LAM GYI TSUL GYI SGO CHEN PO KHONG DU CHUD DO, ,

'DI LTA STE, THAMS CAD MKHYEN PA NYID KYI YE SHES KYI 'OD LA YANG
DAG PAR GZHOL BA'I SHUGS ZHES BYA BA'I SO SO YANG DAG PAR RIG
PA'I YE SHES CHEN PO'I SGO KHONG DU CHUD DO, ,

DE NAS RGYAL PO GZHON NU GZI BRJID CHEN PO ZHES BYA BA DE, CHOS
KYI SNANG BA CHEN PO THOB NAS SANGS RGYAS KYI BYIN GYI RLABS KYIS
'KHOR GYI TSOGS THAMS CAD LA TSIGS SU BCAD

DE SMRAS PA, NYI MA MANG PO STONG GI RNAMS, ,MKHA' LA MNGON PAR
'PHAGS PA BZHIN, ,SNYING PO BYANG CHUB DRI MED LA, ,SANGS RGYAS
'OD NI SHIN TU SNANG, ,BSKAL PA BYE BA STONG

DAG GIS, ,MGON PO 'JIG RTEN BYUNG BA NI, ,SANGS RGYAS YANG DAG
SKYES PA RNAMS, ,RGYAL BA KUN NI RAB TU SNANG, ,LTOS SHIG SANGS
RGYAS 'OD ZER LA, ,SANGS RGYAS SPRIN NI

BSAM MI KHYAB, ,GNAS RNAMS KUN NA KUN KYANG SNANG, ,DE BZHIN
GSHEGS PA MNYAM PAR BZHAG ,'OD 'PHRO'I SPRIN RNAMS RAB BKYE BA,
,'OD ZER SPRIN LA ZAD MI SHES, ,'JIG


@216B RTEN 'DI DAG SNANG BAR BYED, ,SANGS RGYAS RNAM PAR 'PHRUL
LA LTOS, ,SANGS RGYAS RNAMS KYI SKU DAG LAS, ,'OD ZER RNAMS NI
DRI MED PA, ,SEMS CAN KUN DANG MNYAM PA'I LUS,,

PHYOGS DANG PHYOGS MTSAMS RGYAS 'GENGS LTOS, ,SANGS RGYAS GSUNG
NI YID 'ONG BA, ,'GRO BA KUN TU RAB TU BSGRAGS, ,'GRO KUN DBYANGS
KYI YAN LAG TU, ,SANGS RGYAS YON TAN

RNAM PAR BRJOD, ,SANGS RGYAS 'OD KYIS PHOG PA YIS, ,SEMS CAN KUN
KYANG BDE BAR GYUR, ,SDUG BSNGAL THAMS CAD RAB TU ZHI, ,'GRO BA
KUN KYANG DGA' BA SKYES, ,BYANG CHUB

SEMS DPA'I SPRIN GYI RNAMS, ,RIN CHEN SPRIN RNAMS RAB 'GYED CING,
,BSTOD PA'I SPRIN GYIS RGYAL BA'I DRUNG, ,PHYOGS BCU KUN NAS
MNGON PAR 'ONGS, ,SNYING PO BYANG CHUB 'DI LA

YANG, ,SGRA YI RGYA MTSO ZAB MO GRAGS, ,SEMS CAN THAMS CAD SDUG
BSNGAL ZHI, ,SANGS RGYAS RNAM PAR 'PHRUL LA LTOS, ,KUN KYANG SRI
ZHU LDAN GYUR TE, ,DGA' ZHING SHIN TU MOS BYAS

SHING, ,CHOS KYI RGYAL PO BLTA BA'I PHYIR, ,'JIG RTEN MGON GYI
DRUNG DU 'DONG, ,KYE RGYAL BA'I SRAS DAG ,RGYAL BU GZHON NU GZI
BRJID CHEN POS TSIGS SU BCAD PA 'DI BRJOD PA'I

TSE SANGS RGYAS KYI BYIN GYI RLABS KYIS 'JIG RTEN GYI KHAMS DPAL
GYI SGRA THAMS CAD KYI SEMS CAN GYI GNAS KUN TU SHIN TU GRAGS PAR
GYUR TO, ,DE NAS RGYAL PO BLTA NA DGA'


@217A *, ,BA SHIN TU GTZANG BA'I BLO GROS KYIS TSIGS SU BCAD PA
'DI DAG THOS NAS DGA' BA CHEN PO SKYES TE, RANG GI 'KHOR DE DAG
LA TSIGS SU BCAD DE

SMRAS PA; ZHANG BLON RNAMS DANG GZHON NU DANG, ,RGYAL PO'I MI
DANG BLON PO DANG, ,TSONG PA RNAMS DANG DE BZHIN DU, ,YUL MI
RNAMS KYANG KUN 'DUS SHIG ,GRONG KHYER RNAMS NI

KUN TU YANG, ,RNGA SGRA DAG GIS MYUR DU SGROGS, ,KUN KYANG MTHUN
PAR LHAN CIG TU, ,RGYAL BA BLTA BA'I PHYIR DENGS SHIG ,SRANG
RNAMS THAMS CAD KUN TU YANG, ,DGE BA'I

DRIL GYI SGRA SGROGS SHIG ,BU DANG CHUNG MA 'KHOR BCAS PA, ,RGYAL
BA BLTA BA'I PHYIR YANG 'DENG, ,GRONG KHYER RNAMS KYANG BRGYAN
PAR GYIS, ,RGYAN RNAMS KUN DANG BLA RE BRES, ,

RGYAL MTSAN DAM PA BZANG PO'I RNAMS, ,NOR BU SNA TSOGS BRGYAN PA
SGRENG, ,RIN CHEN DRA BA'I BLA RE RNAMS, ,NAM MKHA'I DKYIL DU
BRES PAR GYIS, ,NAM MKHA' 'DI LAS

THAMS CAD DU, ,SIL SNYAN SPRIN GYI SGRA DAG PHYUNG, ,LAM GYI
SRANG YANG BRGYAN PAR GYIS, ,RIN CHEN CHAR YANG KUN TU PHOB,
,BZHON PA RIN CHEN BSTAD PAR GYIS, ,RGYAL BA

BLTA BA'I PHYIR 'DONG NGO, ,RANG RANG SO SO'I 'KHOR RNAMS KYIS,
,SNA TSOGS SPRIN GYI CHAR PHOB CIG ,RGYAN GYI SPRIN RNAMS THAMS
CAD KYIS, ,NAM MKHA'I DBYINGS KYANG DGAB


@217B PAR GYIS, ,SPOS DANG PADMO'I 'OD KYI SPRIN, ,ME TOG GDUGS
RNAMS BSAM YAS DANG, ,SE MO DO DANG PHRENG SPRIN RNAMS, ,GOS KYI
SPRIN GYI CHAR PHOB CIG ,RI RAB RNAMS DANG SPOS

KYI RI; ;NOR BU'I 'KHOR LOS BRGYAN PAR GYIS, ,DRI MED TZANDAN
PHYE MA RNAMS, ,NAM MKHA'I DKYIL LA RAB TU STON, ,NOR BU'I PHRENG
DANG ME TOG PHRENG, ,RIN CHEN PHRENG BA DRI MED DANG, ,

RIN CHEN SGRON MA'I PHRENG BA RNAMS, ,NAM MKHA'I DBYINGS LA SGRUB
PAR GYIS, ,THAMS CAD SANGS RGYAS MNGON GYIS LA, ,DGA' ZHING SPRO
BA'I SEMS BSKYED DE, ,BU DANG 'KHOR DU

BCAS PA RNAMS, ,RGYAL BA BLTA PHYIR KUN 'DONG NGO, ,DE NAS RGYAL
BU BLTA NA DGA' BA SHIN TU GTZANG BA'I BDAG PO BSOD NAMS DPAL LA
SOGS PA BUD MED STONG PHRAG SUM CU

RTZA BDUN DANG, GZI BRJID CHEN PO LA SOGS PA GZHON NU LNGA BRGYA
DANG, BLO GROS KYI STOBS LA SOGS PA BLON PO STONG PHRAG DRUG CU
DANG, DE DAG LA SOGS PA 'KHOR BYE BA KHRAG

KHRIG BRGYA STONG BDUN CU RTZA BDUN GYIS BSKOR CING MDUN DU BDAR
TE GRONG KHYER CHEN PO 'OD 'PHRO SNANG BA NAS BYUNG NAS SDE'I
'KHOR DANG BCAS PA NAM MKHA'I DBYINGS SU MNGON PAR

'PHAGS TE, RGYAL PO'I RDZU 'PHRUL CHEN PO DANG, RGYAL PO'I MTHU
CHEN POS NAM MKHA' THAMS CAD RGYAN GYI SPRIN THAMS CAD KYIS RNAM
PAR BRGYAN TE BCOM LDAN 'DAS GANG NA BA


@218A *, ,DER DONG NAS BCOM LDAN 'DAS KYI ZHABS LA SPYI BOS PHYAG
'TSAL TE PHYOGS GCIG TU 'KHOD DO, ,LHA'I GRONG KHYER SHING GI ME
TOG SNA TSOGS ZHES BYA BA

NAS KYANG LHA'I DBANG PO RAB MTSE MA'I RGYAL MTSAN ZHES BYA BA
LHA BYE BA KHRAG KHRIG BRGYA STONG DANG LHAN CIG TU BCOM LDAN
'DAS GANG NA BA DER DONG STE BCOM LDAN 'DAS KYI ZHABS

LA SPYI BOS PHYAG 'TSAL NAS PHYOGS GCIG TU 'KHOD DO, ,KLU'I GRONG
KHYER KUN TU RDZOGS PA NAS KYANG KLU'I RGYAL PO BCU DRI MA MED
PA'I 'OD CES BYA BA KLU BYE BA NYI SHU RTZA LNGA DANG

LHAN CIG ,GNOD SBYIN GYI GRONG KHYER RDO RJE'I DPAL RGYAL MTSAN
ZHES BYA BA NAS KYANG GNOD SBYIN GYI BDAG PO DPA' BAS RGYAL BA
ZHES BYA BA GNOD SBYIN BYE BA BDUN CU RTZA BDUN

DANG LHAN CIG ,DRI ZA'I GRONG KHYER GZHAL MED KHANG BZANG PO NAS
KYANG DRI ZA'I RGYAL PO BLTA NA DGA' BA ZHES BYA BA DRI ZA BYE BA
DGU BCU RTZA BDUN DANG LHAN CIG ,LHA MA YIN GYI GRONG

KHYER 'KHOR LO'I TSON NAS KYANG LHA MA YIN GYI DBANG PO GZUGS
RNAM PAR DAG PA LAS SEMS DPA' ZHES BYA BA LHA MA YIN BYE BA STONG
PHRAG LNGA BRGYA'I 'KHOR GYIS BSKOR BA ,

NAM MKHA' LDING GI GRONG KHYER RIN PO CHE SNA TSOGS BZANG PO'I
LTE BA NAS KYANG NAM MKHA' LDING GI BDAG PO STOBS BCU SPYOD PA
ZHES BYA BA NAM MKHA' LDING GI 'KHOR DGU BCU


@218B RTZA DGU DANG LHAN CIG ,MI 'AM CI'I GRONG KHYER RTZE BA'I
DGA' BA DANG LDAN PA NAS KYANG MI 'AM CI'I DBANG PO RDO RJE DPAL
ZHES BYA BA MI 'AM CI BYE BA PHRAG BCO BRGYAD DANG LHAN CIG ,LTO

'PHYE CHEN PO'I GRONG KHYER RIN PO CHE RDO RJE SRA BA'I RGYAL
MTSAN NAS KYANG LTO 'PHYE CHEN PO'I DBANG PO RIN PO CHE GRAGS
PA'I RGYAL MTSAN ZHES BYA BA LTO 'PHYE CHEN PO BYE BA KHRAG KHRIG
BRGYA

STONG PHRAG GSUM DANG LHAN CIG ,TSANGS PA'I GRONG KHYER RGYAN
BZANG PO SNA TSOGS NAS KYANG TSANGS PA'I DBANG PO GZHAN GYIS PHAM
PA MED PA ZHES BYA BA TSANGS PA BYE BA PHRAG BCO

BRGYAD KYI 'KHOR GYIS BSKOR CING MDUN DU BYAS TE BCOM LDAN 'DAS
YON TAN THAMS CAD KYI RI BO RI RAB KYI DPAL DE BZHIN GSHEGS PA
GANG NA BA DER DONG NAS BCOM LDAN

'DAS KYI ZHABS LA SPYI BOS PHYAG 'TSAL NAS PHYOGS CIG TU 'KHOD
DO, ,DE DAG LA SOGS PA GRONG KHYER BYE BA KHRAG KHRIG BRGYA STONG
GRONG KHYER GYI 'KHOR DANG BCAS PA DAG NAS

SEMS CAN GYI RIS THA DAD PA NA GNAS PA'I RGYAL PO MANG PO 'KHOR
DANG BCAS TE BCOM LDAN 'DAS GANG NA BA DER DONG STE BCOM LDAN
'DAS LA PHYAG 'TSAL NAS PHYOGS CIG TU

'KHOD DO, ,DE NAS BCOM LDAN 'DAS DE BZHIN GSHEGS PA YON TAN THAMS
CAD KYI RI BO RI RAB KYI DPAL GYIS SEMS CAN DE DAG 'DUL BA'I
DBANG NYE BAR BZUNG STE 'KHOR GYI


@219A *, ,DKYIL 'KHOR GYI RGYA MTSO DER DUS GSUM GYI SANGS RGYAS
THAMS CAD YANG DAG PAR 'BYUNG BA'I CHOS RNAM PAR 'PHRUL BA ZHES
BYA BA'I MDO'I 'KHOR

'JIG RTEN GYI KHAMS RDUL SHIN TU PHRA BA SNYED DANG BCAS BA BSAM
PA JI LTA BA BZHIN DU SEMS CAN RNAMS LA YONGS SU BSTAN TO, ,DE
NAS BYANG CHUB SEMS DPA' GZI BRJID

CHEN POS CHOS KYI GZHUNG 'DI BSTAN PA THOS NAS BCOM LDAN 'DAS DE
BZHIN GSHEGS PA YON TAN THAMS CAD KYI RI BO RI RAB KYI DPAL GYIS
SNGON YANG DAG PAR BSGRUBS PA'I

CHOS RGYA MTSO LA CHOS KYI SNANG BA RAB TU THOB BO, ,'DI LTA STE,
CHOS THAMS CAD KYI DKYIL 'KHOR MNYAM PA NYID KYI TING NGE 'DZIN
GYI SGO LA YE SHES KYI SNANG BA RAB TU THOB BO, ,

'DI LTA STE, THOG MA CHOS THAMS CAD LA YANG DAG PAR GZHOL BA'I
BYANG CHUB KYI SEMS LA GNAS PA'I YE SHES SNANG BA RAB TU THOB BO,
,'DI LTA STE, CHOS KYI DBYINGS KYI PHYOGS

RNAM PAR SNANG BA'I SNYING PO'I MIG RNAM PAR DAG PA LA YE SHES
SNANG BA RAB TU THOB BO, ,'DI LTA STE, SANGS RGYAS KYI CHOS THAMS
CAD KYI YE SHES RGYA MTSO RAB TU SNANG ZHING

RNAM PAR DBYE BA'I SMON LAM RGYA MTSO LA YE SHES SNANG BA RAB TU
THOB BO, ,'DI LTA STE, YON TAN CHEN PO RGYA MTSO MTHA' DANG DBUS
MED PA RNAM PAR DAG PA LA RAB TU 'JUG


@219B PA'I SPYOD PA'I DKYIL 'KHOR LA YE SHES SNANG BA RAB TU THOB
BO, ,'DI LTA STE, SGO YANGS PA NAS SNANG BA ZAB MO YANG DAG PAR
'BYUNG BA RGYA MTSO LA YE SHES SNANG BA RAB TU THOB BO, ,

'DI LTA STE, PHYIR MI LDOG PA'I STOBS CHEN PO'I SHUGS KYI SNYING
PO DANG, MTHU CHEN PO'I RGYA MTSO LA YE SHES SNANG BA RAB TU THOB
BO, ,'DI LTA STE, CHOS KYI DBYINGS MTHA' DANG

DBUS MED PAR SPRUL PAS BRGYAN CING 'BYUNG BA'I DKYIL 'KHOR LA YE
SHES SNANG BA RAB TU THOB BO, ,'DI LTA STE, YON TAN GYI DKYIL
'KHOR RGYA MTSO TSAD MED PAR RAB TU 'JUG PA

LA MNGON PAR SGRUB PA RGYA MTSO'I YE SHES SNANG BA RAB TU THOB
BO, ,'DI LTA STE, SANGS RGYAS THAMS CAD RNAM PAR DMIGS SHING MOS
PA RGYA MTSO'I SPRIN GYI RGYAN YANG DAG PAR SGRUB PA

RGYA MTSO LA YE SHES SNANG BA RAB TU THOB BO, ,'DI LTA STE, CHOS
KYI DBYINGS MTHA' DANG DBUS MED PA DANG MNYAM PAR DE BZHIN GSHEGS
PA RNAM PAR DMIGS PAR BYA BA DANG, 'GRO BA

THAMS CAD MNGON DU BSTAN PA DANG, SANGS RGYAS KYI RNAM PAR 'PHRUL
BA RGYA MTSO LA YE SHES KYI SNANG BA RAB TU THOB BO, ,'DI LTA
STE, SANGS RGYAS KYI CHOS STOBS DANG MI 'JIGS PA

THAMS CAD LA YE SHES KYI SNANG BA RAB TU THOB BO, ,DE NAS BYANG
CHUB SEMS DPA' GZI BRJID CHEN POS DE BZHIN GSHEGS PA YON TAN
THAMS CAD KYI RI BO RI RAB KYI DPAL GYI SNGON GYI


@220A *, ,SBYOR BA RGYA MTSO LA YE SHES KYI SNANG BA RAB TU THOB
NAS SANGS RGYAS KYI BYIN GYI RLABS KYIS DE'I TSE TSIGS SU BCAD PA
'DI DAG SMRAS SO, ,RGYAL BA'I CHOS NYID

'DI THOS NAS, ,BDAG GI YE SHES SNANG BA SKYES, ,DES NI SANGS
RGYAS SNGON SPYOD PA, ,RGYA MTSO RNAMS KYANG RAB TU MTHONG, ,SKU
TSE KUN TU JI LTA BUR, ,PHUN SUM TSOGS GYUR KUN KYANG

MTHONG, ,MTSAN GYI RNAM PA RNAM DMIGS DANG, ,GANG GIS SANGS RGYAS
MCHOD PA'ANG SHES, ,SNGON CHAD SANGS RGYAS DRUNG DAG TU, ,BSKAL
PA RGYA MTSOR SPYOD SPYAD DE, ,SANGS RGYAS

RGYA MTSO MANG MCHOD NAS, ,ZHING GI RGYA MTSO YONGS SU SBYANGS,
,SKU YI RGYA MTSO MANG PO DAG ,RGYAL CHEN YONGS SU KUN BTANG
ZHING, ,SPYOD PA'I DAM PA RAB SPYAD DE, ,RGYA MTSO'I ZHING

YANG SHIN TU SBYANGS, ,SNYAN DANG SHANGS MANG RGYA MTSO DANG,
,PHYAG ZHABS DBU YANG DE BZHIN TE, ,RGYAL SRID BTZUN MO'I 'KHOR
BTANG ZHING, ,ZHING GI RGYA MTSO YONGS SU SBYANGS, ,

ZHING RNAMS SO SO RE RE LA, ,BSKAL PA BYE BA BSAM YAS SU, ,BYANG
CHUB SPYOD PA RAB SPYAD DE, ,ZHING GI RGYA MTSO RAB TU SBYANGS,
,KUN TU BZANG PO'I SMON LAM GYI, ,SPYOD PA

RGYA MTSO KUN SPYAD NAS, ,SANGS RGYAS RGYA MTSO KUN DRUNG DU,
,ZHING GI RGYA MTSO RAB TU SBYANGS, ,JI LTAR NYI MA'I 'OD SNANG
BAS, ,NYI MA'I DKYIL 'KHOR MTHONG BA BZHIN, ,SANGS


@220B RGYAS YE SHES 'OD SNANG PAS, ,SNGON GYI SPYOD PA RNAMS
KYANG MTHONG, ,BYANG CHUB 'TSANG RGYA ZHI BA YI, ,CHOS KYI
DBYINGS NI KUN GANG BA'I, ,ZHING GI RGYA MTSO DAG PA'I RNAMS,
,DRI MED 'OD

CAN KUN KYANG MTHONG, ,SANGS RGYAS KUN GYI BYIN RLABS KYIS,
,BYANG CHUB SPYAD PA SPYOD PA'I TSE, ,ZHING GI RGYA MTSO YANGS
PA'I RNAMS, ,DE LTAR BDAG GIS SPYAD PAR BYA, ,KYE RGYAL BA'I

SRAS DAG ,DE'I TSE BYANG CHUB SEMS DPA' GZI BRJID CHEN POS BCOM
LDAN 'DAS DE BZHIN GSHEGS PA YON TAN THAMS CAD KYI RI BO RI RAB
KYI DPAL GYI SPRIN DE MTHONG BA

DANG, BSNYEN BKUR BA DANG, MCHOD PAS DE BZHIN GSHEGS PA LAS MNGON
PAR KHONG DU CHUD DE, 'JIG RTEN THAMS CAD NI, SNANG BAR BYED,
SNGON GYI SBYOR BA RGYA MTSO NI, RAB

TU RJOD; BYANG CHUB SEMS DPA'I SPYOD PA RGYA MTSO'I TSUL NI, RAB
TU SGROG ,SANGS RGYAS THAMS CAD KYI YON TAN RGYA MTSO'I TSUL NI,
SHIN TU RJOD, CHOS KYI DBYINGS THAMS CAD LA

YANG DAG PAR GZHOL BA'I YE SHES KYI SGO YONGS SU SBYANG BA NI,
SHIN TU STON, SNYING PO BYANG CHUB THAMS CAD LA MNGON PAR 'TSANG
RGYA BA'I RNAM PAR 'PHRUL PA NI, RAB TU RJOD, SANGS

RGYAS KYI STOBS DANG, MI BSNYENGS PA DANG, YE SHES THA MI DAD PA
NI, SHIN TU RJOD, DE BZHIN GSHEGS PA'I SKU SGO KUN NAS RNAM PAR
DMIGS SHING MTHONG BA NI, RAB TU


@221A *, ,RJOD; SANGS RGYAS KYI RNAM PAR 'PHRUL PA BSAM GYIS MI
KHYAB PA NI, SHIN TU STON, SANGS RGYAS KYI RNAM PAR SPYOD PA
MTHA' DANG DBUS MED PA'I

RGYAN NI; RAB TU STON, BYANG CHUB SEMS DPA' KUN TU BZANG PO'I
SPYOD PA DANG, SMON LAM NI, MNGON PAR SGRUB PA BYED CING, SEMS
CAN RI RAB KYI RDUL SHIN TU PHRA BA

SNYED BYANG CHUB TU SEMS BSKYED DE SANGS RGYAS KYI ZHING GI RDUL
SHIN TU PHRA BA SNYED KYI SANGS RGYAS KYI ZHING RNAM PAR DAG
PA'ANG YONGS SU 'DZIN DU BTZUD DO, ,DE NAS DE BZHIN

GSHEGS PA YON TAN THAMS CAD KYI RI BO RI RAB DPAL GYI SPRIN GYIS
BYANG CHUB SEMS DPA' GZI BRJID CHEN PO LA TSIGS SU BCAD DE GSUNGS
PA, SEMS CAN KUN LA

PHAN PA'I PHYIR, ,BYANG CHUB DON DU KHYOD ZHUGS PA, ,GZI BRJID
CHEN PO LEGS SO LEGS, ,BSOD NAMS SNYING PO GRAGS PA CHE, ,SNANG
BA KHYOD KYIS RAB TU NON, ,CHOS KYI

DBYINGS NI KHYAB BYAS SHING, ,BSOD NAMS CHEN PO SPRIN LDAN PA'I,
,SANGS RGYAS YE SHES RGYA MTSOR 'GYUR, ,BSKAL PA ZHING GI RDUL
SNYED DU, ,ZHING GCIG NA YANG SPYOD SPYAD CING, ,

NGA YI YE SHES JI LTA BUR, ,KHYOD KYIS MTHONG BA DE LTAR 'GYUR,
,TSUL 'DI KUN NAS SHES PAR NI, ,BRTZON 'GRUS CHUNG NGUS MI NUS
TE, ,BRTZON 'GRUS STOBS CHEN LDAN PA'I


@221B RNAMS; ;RGYA MTSO'I ZHING RNAMS DAG PAR BYED, ,THAMS CAD
RDUL LA 'JUG TSUL DU, ,BSKAL PA RGYA MTSOR SU SPYOD PA, ,RGYA
MTSO'I ZHING GI RGYAN GYI RNAMS, ,DE LA 'DI 'DRAR RAB TU

'GYUR; ;SEMS CAN RNAMS NI RE RE'I PHYIR, ,BSKAL PA RGYA MTSOR
SPYAD SPYOD CING, ,'KHOR KYANG SKYO BA MED PA'I RNAMS, ,DE DAG
'JIG RTEN MGON POR 'GYUR, ,BSKAL PA PHYI MA'I

MTHAR THUG PAS, ,RGYAL BA RE RER MCHOD BYED KYANG, ,GANG GI SEMS
LA SKYO MED PA, ,DE DAG DE BZHIN GSHEGS PAR 'GYUR, ,DUS GSUM
GSHEGS PA'I MGON PO KUN, ,KHYOD KYI

SMON LAM DBANG GIS GSAL, ,SANGS RGYAS KUN GYI 'KHOR RNAMS NA,
,KHYOD KYI LUS KYANG RAB TU GNAS, ,SANGS RGYAS KUN GYI SMON LAM
DAG ,MTHA' DANG DBUS MED RGYA MTSO LA, ,BLO

CHEN GANG RNAMS 'JUG PA NI, ,DE DAG TSUL 'DIR GNAS PAR 'GYUR,
,NGA LA MCHOD PA BYAS PAS KYANG, ,GZI BRJID CHEN PO'I STOBS CHEN
GYIS, ,SEMS CAN RI RAB RDUL MNYAM

PA; ;BYANG CHUB YONGS SU SMIN PAR BYAS, ,BYANG CHUB SEMS DPA'
GRAGS CHEN DAG ,KUN TU BZANG PO DPA' BA'I RNAMS, ,CHOS KYI
DBYINGS NI KUN BKANG ZHING, ,ZHING GI RGYA MTSO

DAG PAR BYED, ,KYE RGYAL BA'I SRAS DAG ,DE LA BSKAL PA RGYA CHEN
PO RIG PA ZHES BYA BA DE LA BSKAL PA BAR MA CHU KLUNG GANGG'A'I
BYE MA SNYED CIG BYUNG STE, DE'I DUS NA MI RNAMS KYI TSE


@222A *, ,YANG BSKAL PA BAR MA GNYIS THUB PAR GYUR TE, RGYAL BA'I
SRAS DAG ,DE BZHIN GSHEGS PA YON TAN THAMS CAD KYI RI BO RI RAB
DPAL GYI SPRIN

DE'I SKU TSE'I TSAD NI, LO BYE BA PHRAG LNGA BCUR GYUR TO, ,DE
YONGS SU MYA NGAN LAS 'DAS NAS DE BZHIN GSHEGS PA PHA ROL TU
PHYIN PA'I SPYAN BZANG PO RGYAN GYI RGYAL PO ZHES BYA

BA 'JIG RTEN DU NAGS TSAL CHEN PO YAL GA'I DKYIL 'KHOR RIN PO
CHE'I ME TOG RGYAS PA DE NYID LA BYUNG STE, DE BZHIN GSHEGS PA
PHA ROL TU PHYIN PA'I SPYAN BZANG PO

RGYAN GYI RGYAL PO DE MNGON PAR SANGS RGYAS PA'I RNAM PAR 'PHRUL
PA RGYAL BU GZHON NU GZI BRJID CHEN POS MTHONG NGO, ,MTHONG NAS
KYANG SGO RGYA MTSO MTHA' YAS PA'I SNYING PO

ZHES BYA BA RAB TU THOB BO, ,YE SHES RGYA CHEN PO'I BYIN GYI
RLABS DANG, CHOS KYI KLONG GI GZUNGS KYANG RAB TU THOB BO, ,KUN
GYI RJES SU SONG BAR 'GRO BA 'DUL BA'I RNAM PAR

THAR PA ZHES BYA BA'I BYAMS PA CHEN PO YANG RAB TU THOB BO,
,DMIGS PA'I SGO'I SPRIN THAMS CAD KYIS RGYAS PAR BYED PA ZHES BYA
BA'I SNYING PO YANG RAB TU THOB BO, ,SANGS RGYAS

THAMS CAD KYI YON TAN RGYA MTSO DANG, BYIN GYI RLABS KYI MDZOD
CES BYA BA'I DGA' BA CHEN PO YANG RAB TU THOB BO, ,CHOS KYI RANG
BZHIN NAM MKHA'I DBYINGS RNAM PAR DAG PA


@222B ZHES BYA BA'I BTANG SNYOMS CHEN PO YANG RAB TU THOB BO,
,RANG BZHIN DRI MA MED PA'I CHOS KYI DBYINGS YONGS SU DAG PA'I
LUS ZHES BYA BA'I SHES RAB KYI PHA ROL TU PHYIN PA YANG RAB TU
THOB BO,,

CHAGS PA MED PA'I DBYINGS RNAM PAR SNANG BA'I RJES SU SONG BA
ZHES BYA BA'I MNGON PAR SHES PA YANG RAB TU THOB BO, ,RAB TU
KHONG DU CHUD PAS DRI MA MED PA'I KLONG LA YANG DAG PAR 'JUG

PA ZHES BYA BA'I SO SO YANG DAG PAR RIG PA YANG RAB TU THOB BO,
,SANGS RGYAS THAMS CAD KYI CHOS KYI DKYIL 'KHOR YONGS SU DAG PAR
BYED PA ZHES BYA BA'I YE SHES KYI SNANG BA YANG RAB TU

THOB BO; ;DE DAG LA SOGS PA CHOS KYI SGO STONG PHRAG BCU KUN NAS
NON PAR GYUR TE, DE NAS RGYAL BU GZHON NU GZI BRJID CHEN POS
SANGS RGYAS KYI BYIN GYI RLABS KYIS 'KHOR GYI TSOGS

THAMS CAD LA TSIGS SU BCAD DE SMRAS PA, BSKAL PA BYE BA BSAM GYIS
MI KHYAB TU, ,'JIG RTEN GTZO BO'I DAM PA SHIN TU DKON, ,SANGS
RGYAS ZHING 'DI SEMS CAN THOB RAB THOB, ,DE

DAG SANGS RGYAS GNYIS PA 'DI YANG MTHONG, ,SANGS RGYAS SKU LAS
'OD RNAMS RAB BKYE BA, ,KHA DOG MTHA' YAS RGYA CHEN RNAM PAR DAG
,'OD ZER SPRIN GYIS 'JIG RTEN KUN TU KHYAB, ,

KUN TU RGYAL BA'I YON TAN GRAGS PAR BYED, ,'OD KYIS REG PA RMAD
KYI DGA' BA SKYE, ,'GRO BA DE DAG KUN GYI SDUG BSNGAL ZHI, ,PHAN
TSUN SRI ZHU BYAMS PA'I SEMS GYUR CING, ,SANGS


@223A *, ,RGYAS RNAM 'PHRUL 'DI DAG KUN KYANG MTHONG, ,SPRUL PA'I
DRA BA'I SPRIN RNAMS BSAM MI KHYAB, ,RNAM PA DU MA'I 'OD KYI DRA
BA 'GYED, ,PHYOGS BCU'I ZHING

RNAMS KUN KYANG GANG BYAS SHING, ,SANGS RGYAS RNAM PAR 'PHRUL PA
RAB TU STON, ,RGYAL BA RNAMS KYI SPU RTZE RE RE NAS, ,DBYANGS
SPRIN BKYE BAS NAM MKHA' KUN BKANG ZHING, ,MUN

NAG CHEN PO KUN NAS SNANG BAR BYED, ,DMYAL BA'I SDUG BSNGAL KUN
KYANG RNAM PAR SEL, ,SANGS RGYAS DBYANGS NI PHYOGS RNAMS BCU PO
NA, ,SEMS CAN RNAMS KYI SNGON DGE

RGYA MTSO RNAMS, ,THAMS CAD DBYANGS KYIS KUN TU SGRA YANG SGROG
,SANGS RGYAS RNAM PAR 'PHRUL PA DE DAG LTOS, ,SANGS RGYAS 'KHOR
RNAMS RGYA MTSO RGYA CHE BA, ,MTHA' DANG

DBUS MED YANG DAG RAB TU BYUNG, ,DE NA RGYAL BA CHOS KYI 'KHOR LO
BSKOR, ,SEMS CAN RGYA MTSO MI ZAD RNAMS KYANG 'DUL, ,TSAD MED
RNAM PAR 'PHRUL BA DAG LA LTOS, ,

ZHING RNAMS KUN NA RGYAL BA MNGON PAR BZHUGS, ,DE LTAR BDE GSHEGS
YE SHES CHAGS PA MED, ,SEMS CAN DON DU RNAM PA MNGON SANGS RGYAS,
,DGA' ZHING MOS

PAR KUN KYANG 'DONG BAR GYIS, ,BDE BA'I YID DANG SRI ZHU SPRO BA
YIS, ,BDE GSHEGS DE NI BLTA BA'I PHYIR 'DONG NGO, ,DE MTHONG SDUG
BSNGAL THAMS CAD ZHI BAR 'GYUR, ,BYANG


@223B CHUB SEMS NI YANG DAG BSKYED BYAS SHING, ,'GRO BA KUN LA
BYAMS PA'I SEMS 'GYUR TE, ,KUN TU BZANG PO'I SMON LAM KUN BTAB
CING, ,CHOS RGYAL JI BZHIN BDAG CAG

'GYUR BAR BYA, ,SANGS RGYAS KYI BYIN GYI RLABS KYIS DE'I SGRA LA
THOGS PA MED PAS 'JIG RTEN GYI KHAMS THAMS CAD DU KHYAB PAR GYUR
TE, DE THOS PA'I SEMS CAN TSAD MED PA

RNAMS KYANG BYANG CHUB TU SMON LAM BTAB PAR GYUR TO, ,DE YANG PHA
DANG MA DANG LHAN CIG TU 'KHOR THAMS CAD DANG, SEMS CAN BYE BA
PHRAG KHRAG KHRIG BRGYA STONG DE DAG GIS BSKOR

CING MDUN DU BYAS TE, RIN PO CHE'I GDUGS KYI SPRIN LNGAS NAM
MKHA' THAMS CAD DU KUN NAS YOG PAR BYAS TE BCOM LDAN 'DAS GANG NA
BA DER DONG NGO, ,'ONGS PA DE DAG LA

BCOM LDAN 'DAS PHA ROL TU PHYIN PA'I SPYAN BZANG PO RGYAN GYI
RGYAL PO DE BZHIN GSHEGS PAS CHOS KYI DBYINGS RANG BZHIN DRI MA
MED PA'I RGYAN CES BYA BA'I MDO, 'JIG RTEN KHAMS

KYI RDUL SHIN TU PHRA BA SNYED KYI MDO'I 'KHOR CAN YANG DAG PAR
BSTAN TO, ,DES DE THOS NAS TSUL THAMS CAD RNAM PA DAG PA LA 'JUG
PA 'BYUNG BAR RAB TU SKYES SO, ,YE SHES KYI

RIM PA RNAM PAR DAG CING DRI MA MED PA'I SNANG BA ZHES BYA BA
YANG NON PAR GYUR TO, ,PHA ROL TU PHYIN PA'I DKYIL 'KHOR 'GRO BA
THAMS CAD DGA' BAR LTA BA'I RGYAN CES BYA BA LA


@224A *, ,YANG ZHUGS PAR GYUR TO, ,ZHING THAMS CAD DU YANG DAG
PAR 'JUG PA DANG, SNANG BA MTHA' YAS PA MTHONG BAS RNAM PAR DAG
PA'I SPYOD PA'I DKYIL

'KHOR LA YANG RAB TU ZHUGS SO, ,SPYOD PA'I DKYIL 'KHOR BSOD NAMS
KYI SPRIN DRI MA MED PA'I 'OD KYI RGYAL MTSAN ZHES BYA BA LA YANG
RAB TU ZHUGS PAR GYUR TO, ,RJES SU

RTOGS PA'I DKYIL 'KHOR CHOS RGYA MTSO 'BYAMS KLAS PA THAMS CAD
SNANG BA ZHES BYA BA YANG RJES SU RTOGS PAR GYUR TO, ,'JUG PA'I
DKYIL 'KHOR YE SHES CHEN PO'I SHUGS

KYI RGYAN CES BYA BA LA YANG RAB TU ZHUGS SO, ,RANG BYUNG DU
'GYUR BA SHIN TU MTHONG BA'I SHUGS KYIS DBANG BSKUR BA'I YE SHES
RGYA MTSO LA YANG ZHUGS PAR GYUR TO, ,DE

BZHIN GSHEGS PA'I YON TAN RGYA MTSO'I MTSAN NYID KYI 'OD RNAM PAR
SNANG BA'I SNANG BA CHEN POS KYANG SHIN TU SNANG BAR GYUR TO,
,SMON LAM GYI STOBS TSAD MED PA LA MOS PA

RGYA MTSO'I SNYING PO'I SMON LAM MNGON PAR SGRUB PA'I YE SHES KYI
STOBS LA YANG RNAM PA DAG PAR GYUR TO, ,DE NAS DE BZHIN GSHEGS PA
PHA ROL TU PHYIN PA'I SPYAN BZANG

PO RGYAN GYI RGYAL POS BYANG CHUB SEMS DPA' GZI BRJID CHEN PO LA
TSIGS SU BCAD DE GSUNGS PA, LEGS SO YON TAN YE SHES RGYA MTSO
CAN, ,SANGS RGYAS BYANG CHUB


@224B SMON LAM YANG DAG GNAS, ,SEMS CAN KUN GYI MGON DANG GNAS
GYUR PA'I, ,RGYAL BA DAM PA BSAM GYI MI KHYAB 'GYUR, ,YE SHES
RGYA MTSO CHEN POR MNGON PAR BYUNG, ,CHOS KYI

DBYINGS SU THAMS CAD RGYAS BYAS TE, ,SANGS RGYAS SPYOD YUL RGYA
CHEN MI ZAD PA'I, ,BSAM GYIS MI KHYAB TSUL LA 'JUG PAR 'GYUR,
,SANGS RGYAS THAMS CAD YON TAN SPRIN MTHONG

PA'I; ;YE SHES SA YANG MI ZAD NON PAR GYUR, ,PHA ROL PHYIN PA
RGYA MTSO KUN GYI TSUL, ,GRAGS PA CHEN PO YONGS SU RGYAS PAR
BYED, ,GZUNGS KYI TSUL RNAMS RGYA MTSO MANG PO DANG, ,SO SO

YANG DAG RIG TSUL MI ZAD DANG, ,SPYOD PA SMON LAM KHYOD KYIS
MNGON BSGRUBS PAS, ,GZHAL MED YE SHES LDAN PAR KHYOD 'GYUR RO,
,TING NGE 'DZIN GYI RGYA MTSOR 'JUG PAR 'GYUR,,

SMON LAM RGYA MTSO'I NANG DU KHYOD SKYES TE, ,RNAM 'PHRUL 'DI
LA'ANG SHIN TU 'BYUNG BAR 'GYUR, ,'DI NI SANGS RGYAS CHOS NYID
BSAM MI KHYAB, ,CHOS DBYINGS DAM PA BSAM GYIS MI

KHYAB PA'I, ,BSAM PA RGYA CHEN RNAM PAR SBYANGS BYAS TE, ,SANGS
RGYAS SPRIN LA RNAM PA BLTA BAR GYIS, ,RGYA MTSO'I ZHING RNAMS
DRI MED RNAM PAR SBYONGS, ,NGA YI BYANG CHUB SPYOD LA 'JUG

PAR GYIS, ,SNGON GYI SBYOR TSUL RGYA MTSO MANG PO YI, ,SPYOD PA
NGAS NI JI LTAR RNAM SBYANGS SU, ,DE 'DRA'I TSUL YANG KHYOD KYIS
SHES PAR GYIS, ,ZHING RNAMS RE RE SANGS RGYAS MANG PO NGAS,,


@225A *, ,RGYA MTSO BRGYA MANG SHIN TU MCHOD PA BYAS, ,SNGON
SPYOD DE YI 'BRAS BU 'DI YIN TE, ,'DI 'DRA DRI MA MED PA'I RGYAN
LA LTOS, ,LAS KYI RGYA MTSO MI ZAD RGYA

CHEN DANG, ,ZHING RNAMS RGYA MTSO DAG BYA'I SPYOD PA DANG, ,SMON
LAM BSAM YAS GO CHA BGOS PAS NA, ,'DI RNAMS 'DI 'DRA'I RNAM PAR
'PHRUL BAR 'GYUR, ,SANGS RGYAS RGYA

MTSO MA LUS MCHOD BYAS SHING, ,ZHING RNAMS RGYA CHEN RGYA MTSO
SBYANGS BYAS NAS, ,BSKAL PA 'BYAMS KLAS KUN TU SBYANGS BYAS
SHING, ,RGYAL PA'I YON TAN 'OD CHEN MNGA' BAR

'GYUR; ;KYE RGYAL BA'I SRAS DAG ,DE BZHIN GSHEGS PA PHA ROL TU
PHYIN PA'I SPYAN BZANG PO RGYAN GYI RGYAL PO DE YONGS SU MYA NGAN
LAS 'DAS NAS BLTA NA DGA' BA SHIN TU

GTZANG BA'I BDAG PO DE YANG DUS BYAS PAR GYUR TE, RGYAL BU GZHON
NU GZI BRJID CHEN POS 'KHOR LOS BSGYUR BA'I RGYAL SRID THOB PAR
GYUR TO, ,NAGS TSAL CHEN PO YAL

GA'I DKYIL 'KHOR RIN PO CHE'I ME TOG RGYAS PA ZHES BYA BA DER
YANG DE BZHIN GSHEGS PA BSOD NAMS RGYA MTSO SHIN TU 'PHAGS SHING
ZIL GYIS MI NON PA ZHES BYA BA

GSUM PA BYUNG BAR GYUR TE, DES DE BZHIN GSHEGS PA DE MNGON PAR
'TSANG RGYA BA'I RNAM PAR 'PHRUL PA MTHONG NAS 'KHOR THAMS CAD
DANG, DPUNG GI YAN LAG BZHI'I TSOGS


@225B DANG, RIN PO CHE BDUN DANG, GRONG GI MI DANG, YUL MIR BCAS
TE BCOM LDAN 'DAS DE BZHIN GSHEGS PA BSOD NAMS RGYA MTSO SHIN TU
'PHAGS SHING ZIL GYIS MI NON

PA GANG NA BZHUGS PA DER DONG NAS DES BCOM LDAN 'DAS DE LA RIN PO
CHE'I KHANG PA BRTZEGS PA SPOS DANG NOR BU THAMS CAD KYI RGYAN
GYI SNYING PO ZHES BYA BA PHUL LO, ,DER DE BZHIN

GSHEGS PA DES KUN TU LTA BA'I SPYOD PA BYANG CHUB SEMS DPA'I
SPYOD PA SNANG BA ZHES BYA BA'I MDO, 'JIG RTEN GYI KHAMS RGYA
MTSO'I RDUL SHIN TU PHRA BA SNYED KYI MDO'I 'KHOR DANG

BCAS PA'ANG YANG DAG PAR BSHAD PAR GYUR TO, ,DE THOS NAS BYANG
CHUB SEMS DPA' GZI BRJID CHEN POS BSOD NAMS CHEN PO RNAM PAR
SNANG BA ZHES BYA BA'I TING NGE 'DZIN

RAB THOB BO, ,TING NGE 'DZIN DE THOB PAS KYANG DUS GSUM GYI BYANG
CHUB SEMS DPA' THAMS CAD KYI BSOD NAMS RGYA MTSO MNGON DU GYUR
TO, ,DE NAS BCOM LDAN 'DAS DE BZHIN

GSHEGS PA BSOD NAMS RGYA MTSO SHIN TU 'PHAGS SHING ZIL GYIS MI
NON PAS 'KHOR GYI DKYIL 'KHOR THAMS CAD LA RNAM PAR GZIGS TE
BYANG CHUB SEMS DPA' GZI

BRJID CHEN PO LA TSIGS SU BCAD DE GSUNGS PA, YON TAN BSOD NAMS
KUN GYI GZI BRJID CAN, ,BYANG CHUB MCHOG TU SMON LAM YID LDAN PA,
,'GRO BA KUN LA SNYING RJE RGYA


@226A *, ,MTSO YIS, ,NGA YI DRUNG DU KHYOD 'ONGS LEGS SO LEGS,
,SNYING RJE'I SNYING PO KHYOD NI SEMS CAN RNAMS, ,SDUG BSNGAL
GYUR PA KUN GROL DON ZHUGS

PAS; ;'GRO BA KUN GYI MGON DANG SKYABS SU 'GYUR, ,BYANG CHUB
SPYOD PA'I TSUL YANG DE YIN NO, ,BYANG CHUB SEMS DPA' SHIN TU
BRTAN PA RNAMS, ,SKYO MED YID KYIS SPYOD PA SPYAD

PA DAG ,MCHOG TU GYUR CING DAM PA CHAGS MED PA'I, ,YE SHES 'DI
'DRA SHIN TU THOB PAR 'GYUR, ,DE LTAR KHYOD NI KUN TU BZANG PO
YI, ,MTHU CHEN SMON LAM SPYOD PAR ZHUGS

BAS NA; ;BSOD NAMS 'OD DANG BSOD NAMS DPAL YIN TE, ,BSOD NAMS
'BYUNG GNAS BSOD NAMS MCHOG KYANG YIN, ,BSAM GYIS MI KHYAB RGYAL
PA RGYA MTSO DAG ,MTHA'

DANG DBUS MED MANG PO KHYOD KYIS SHES, ,MTHA' DANG DBUS MED DE
DAG MTHONG GYUR NAS, ,DE DAG BSOD NAMS RGYA MTSO RTOGS PAR 'GYUR,
,KHYOD KYI PHYOGS BCU'I ZHING RNAMS

THAMS CAD KYI, ,RGYAL BA'I SPRIN RNAMS KUN KYANG SHIN TU MTHONG,
,DE DAG SPYOD PA RGYA MTSO THAMS CAD KYANG, ,SNGON CHAD JI LTAR
SPYAD PA BZHIN DU MTHONG, ,'DI TSUL RGYA MTSO 'DI

LA SU ZHUGS SHING, ,YE SHES SA LA SU DAG GNAS GYUR PA, ,DE DAG
SANGS RGYAS KUN GYI RJES SLOB CING, ,THAMS CAD GZIGS PAR GDON MI
ZA BAR 'GYUR, ,KHYOD NI ZHING


@226B KUN RGYA MTSO'I RDUL SNYED KYI, ,BSKAL PA RGYA MTSO'I SPYOD
PA SPYAD BYAS NAS, ,RGYAL BA KUN GYI SNGON SPYAD RGYA MTSO RNAMS,
,BSLAB NAS RANG BYUNG NYID DU 'GYUR BAR 'ONG, ,ZHING RNAMS

RGYA MTSO YONGS SU DAG PA RNAMS, ,PHYOGS BCU DAG TU JI LTAR
MTHONG BA BZHIN, ,KHYOD KYI ZHING YANG RNAM PAR DAG 'GYUR TE,
,SMON LAM KUN KYANG SHIN TU SGROG PAR 'GYUR, ,'KHOR

GYI RGYA MTSO 'DI DAG THAMS CAD KYANG, ,KHYOD KYI SMON LAM THOS
GYUR RAB TU DGA', ,KUN TU BZANG PO'I SPYOD PA'I LAM DAG GIS,
,BYANG CHUB MCHOG LA RAB TU 'JUG PAR 'GYUR, ,

MTHA' DANG DBUS MED ZHING RNAMS 'BYAMS KLAS BAR, ,BSKAL PA RGYA
MTSO DAG TU SPYAD PA SPYOD, ,KUN TU BZANG PO'I SPYOD PA THAMS CAD
DANG, ,SMON LAM RNAMS KYANG YONGS SU RDZOGS

PAR GYIS, ,NAGS TSAL CHEN PO YAL GA'I DKYIL 'KHOR RIN PO CHE'I ME
TOG RGYAS PA DE NYID DU DE BZHIN GSHEGS PA RNAM PAR GRAGS PA'I
SPYAN PADMO'I DPAL ZHES BYA BA BYUNG BAR

GYUR TO; ;RGYAL PO GZI BRJID CHEN PO DE YANG DE NAS SHI 'PHOS NAS
RGYA MTSO'I STENG NA LHA'I GRONG KHYER RIN PO CHE ZHI BA'I GNAS
ZHES BYA BAR PHYIN TE, DER BSOD NAMS DRI MA MED PA'I

DPAL ZHES BYA BA'I LHA'I RGYAL PO CHEN POR GYUR TO, ,DE NAS DE
LHA'I 'KHOR GYI TSOGS CHEN PO DANG BCAS TE RIN PO CHE'I ME TOG GI
SPRIN GYI CHAR 'BEBS SHING, BCOM LDAN 'DAS


@227A *, ,DE BZHIN GSHEGS PA GRAGS PA RNAM PAR GRAGS PA'I SPYAN
PADMO'I DPAL GANG NA BZHUGS PA DER DONG NGO, ,DER BCOM LDAN 'DAS
DE BZHIN GSHEGS

PA GRAGS PA RNAM PAR GRAGS PA'I SPYAN PADMO'I DPAL GYIS TSUL
YANGS PA'I SGO KUN TU RNAM PAR SNANG BA ZHES BYA BA'I MDO, 'JIG
RTEN GYI KHAMS RGYA MTSO'I RDUL SHIN TU PHRA

BA SNYED KYI MDO'I 'KHOR DANG BCAS PA YANG DAG PAR BSTAN TO, ,DES
DE DAG THOS NAS DGA' BA'I SNYING PO KUN NAS SGO ZHES BYA BA'I
TING NGE 'DZIN RAB TU THOB BO, ,CHOS THAMS

CAD KYI TSUL RGYA MTSO'I DBYINGS SU YANG ZHUGS PAR GYUR TO, ,SHIN
TU RGYAS PA CHEN PO'I MDO, SANGS RGYAS PHAL PO CHE ZHES BYA BA
LAS, RNAM PAR SNANG MDZAD KYI LE'U ZHES BYA

STE; BCU PA'O,,