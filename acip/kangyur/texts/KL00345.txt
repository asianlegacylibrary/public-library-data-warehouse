@450A ,,RGYA GAR SKAD DU,
S'U KA RI KA AA BA D'A NA N'A MA S'U TRA, BOD

SKAD DU, PHAG MO'I RTOGS PA BRJOD PA ZHES BYA BA'I MDO, ,DKON
MCHOG GSUM LA PHYAG 'TSAL LO, ,'DI SKAD BDAG GIS THOS PA'I DUS
GCIG NA, BCOM LDAN 'DAS MNYAN YOD

NA RGYAL BU RGYAL BYED KYI TSAL MGON MED ZAS SBYIN GYI KUN DGA'
RA BA NA BZHUGS TE, DE NAS BCOM LDAN 'DAS KYIS DGE SLONG RNAMS LA
BKA' STZAL PA, DGE SLONG DAG, LHA'I BU'I 'CHI

'PHO'I CHOS KYI SNGA LTAS RNAM PA LNGA 'BYUNG BAR 'GYUR TE, LNGA
GANG ZHE NA, GOS RNAMS SNGON DRI MA MI CHAGS PA LAS DRI MA LA
CHAGS PA DANG, ME TOG PHRENG RNAMS SNGON MI SNYIS PA LAS

RNYIS PA DANG, MCHAN KHUNG GNYIS NAS RDUL 'BYUNG BA DANG, LUS LAS
DRI MI ZHIM PA 'BYUNG BA DANG, LHA'I BU'I 'CHI 'PHO'I CHOS NI
RANG GI STAN LA DGA' BA MI THOB PA'O, ,DGE SLONG

DAG ,DE NAS LHA'I BU ZHIG 'CHI 'PHO'I CHOS KYIS SA LA 'GRE LDOG
STE, BRANG RDUNG ZHING DU LA SNYING RJE RJE SKAD DU SMRE SNGAGS
'DON TE, KYI HUD DAL GYIS 'DAB PA, KYI HUD RDZING, KYI HUD

RDZING BU, KYI HUD SHING RTA SNA TSOGS CAN GYI TSAL, KYI HUD
RTZUB 'GYUR GYI TSAL, KYI HUD DGA' BA'I TSAL, KYI HUD 'DRES PA'I
TSAL, KYI HUD YONGS SU 'DU, KYI HUD SDUG PA, KYI HUD AAR


@450B MO NIG LTA BU'I RDO LEB, KYI HUD LHA'I MDUN SA, KYI HUD
BLTA NA SDUG PA ZHES SNYING RJE RJE SKAD DU SMRE SNGAGS 'DON TO,
,LHA'I DBANG PO BRGYA BYIN GYIS LHA'I BU DE SHIN TU SA LA 'GRE
LDOG CING SNYING RJE

SKAD DU SMRE SNGAGS 'DON PA MTHONG STE MTHONG NAS KYANG, LHA'I BU
GAL BA DER SONG STE PHYIN NAS LHA'I BU DE LA 'DI SKAD CES SMRAS
SO, ,GROGS PO, KHYED CI'I PHYIR SHIN TU SA LA 'GRE LDOG CING
SNYING RJE

RJE'I SKAD DU SMRE SNGAGS 'DON TE, KYI HUD GAL GYIS 'BAB PA, KYI
HUD RDZING, KYI HUD RDZING BU, KYI HUD SHING RTA SNA TSOGS CAN
GYI TSAL, KYI HUD RTZUB 'GYUR GYI TSAL, KYI HUD DGA' BA'I TSAL,

KYI HUD 'DRES PA'I TSAL, KYI HUD YONGS 'DU, KYI HUD SDUG PA, KYI
HUD AAR MO NIG LTA BU'I RDO LEB, KYI HUD LHA'I 'DUN SA, KYI HUD
BLTA NA SDUG PA ZHES SNYING RJE RJE SKAD DU SMRE SNGAGS 'DON

PAR BYED, DE SKAD CES SMRAS PA DANG, LHA'I DBANG PO BRGYA BYIN
LA, LHA'I BU DES 'DI SKAD CES SMRAS SO, ,KO'U SHI KA, BDAG NI
'DIR LHA'I BDE BA DANG BRAL TE ZHAG BDUN NA 'DI NAS RGYAL

PO'I KHAB KYI GRONG KHYER CHEN POR PHAG MO'I MNGAL DU SKYE BAR
'GYUR TE, BDAG NI DER LO MANG PO ZHIG TU PHYIS DANG GCIN 'TSAL
BAR 'GYUR BAS, DE'I SLAD DU BDAG DE SKAD MCHI'O, ,GROGS

PO TSUR SHOG ,KHYOD RKANG GNYIS RNAMS KYI MCHOG SANGS RGYAS LA
SKYABS SU SONG ZHIG, 'DOD CHAGS DANG BRAL BA RNAMS KYI MCHOG CHOS
LA SKYABS SU SONG ZHIG, TSOGS RNAMS KYI MCHOG


@451A *, ,DGE 'DUN LA SKYABS SU SONG ZHIG, DES 'DI SKAD CES SMRAS
SO, ,GROGS PO, BDAG NI RKANG GNYIS RNAMS KYI MCHOG SANGS RGYAS LA
SKYABS SU MCHI'O, ,'DOD

CHAGS DANG BRAL BA RNAMS KYI MCHOG CHOS LA SKYABS SU MCHI'O,
,TSOGS RNAMS KYI MCHOG DGE 'DUN LA SKYABS SU MCHI'O, ,DE NAS
LHA'I BU DES SKYABS GSUM BZUNG STE, 'CHI 'PHO'I

DUS BYAS NAS, DGA' LDAN GYI LHA'I RIS SU SKYES SO, ,DE NAS LHA'I
DBANG PO BRGYA BYIN GYIS LHA'I BU DE BLTAS PA, CI LHA'I BU DE
PHAG MO'I MNGAL DU SKYES SAM, MA SKYES ZHES BLTAS NA'ANG

YANG MA SKYES, SEMS CAN DMYAL BA DANG, DUD 'GRO'I SKYE GNAS SU
SKYES SAM, MA SKYES ZHES BLTAS NA YANG MA SKYES TE, LHA RNAMS NI
CHOS NYID KYIS 'OG MA LA SHES PA DANG, MTHONG BA

'JUG GI, GONG MA LA NI MA YIN NO, ,DE NAS LHA'I DBANG PO BRGYA
BYIN THE TSOM SKYES NAS, BCOM LDAN 'DAS GA LA BA DER SONG STE
PHYIN NAS, BCOM LDAN 'DAS KYI ZHABS LA MGO

BOS PHYAG BTZAL TE, PHYOGS GCIG TU 'DUG GO, PHYOGS GCIG TU 'DUG
NAS KYANG, LHA'I DBANG PO BRGYA BYIN GYIS, BCOM LDAN 'DAS LA 'DI
SKAD CES GSOL TO, ,BCOM

LDAN 'DAS, BDAG GIS 'DI NA LHA'I BU ZHIG 'CHI 'PHO'I CHOS BYUNG
NAS, DOG SA LA 'GRE LDOG CING, SNYING RJE RJE SKAD DU SMRE SNGAGS
'DON TE, KYI HUD DAL GYIS 'BAB PA, KYI


@451B HUD RDZING, KYI HUD RDZING BU, KYI HUD SHING RTA SNA TSOGS
CAN GYI TSAL, KYI HUD RTZUB 'GYUR GYI TSAL, KYI HUD DGA' BA'I
TSAL, KYI HUD 'DRES PA'I TSAL, KYI HUD YONGS 'DU, KYI HUD SDUG
PA, KYI

HUD AAR MO NIG LTA BU'I RDO LEB, KYI HUD LHA'I 'DUN SA, KYI HUD
BLTA NA SDUG PA ZHES SNYING RJE RJE SKAD DU SMRE SNGAGS 'DON PA
MTHONG STE, BDAG DER MCHIS NAS 'DI SKAD CES BGYIS SO, ,

GROGS PO, KHYOD CI'I PHYIR BRANG RDUNG ZHING DU LA MYA NGAN BYED
DE DU ZHING SMRE SNGAGS 'DON, DES SMRAS PA, BDAG NI 'DIR LHA'I
BDE BA DANG BRAL TE, ZHAG BDUN NA 'DI NAS RGYAL PO'I KHAB KYI
GRONG

KHYER CHEN PO PHAG MO'I MNGAL DU SKYE BAR 'GYUR TE, BDAG NI DER
LO MANG ZHIG TU PHYIS DANG, GCIN 'TSAL BAR 'GYUR BAS, DE'I SLAD
DU BDAG DE SKAD MCHI'O, ,GROGS PO TSUR SHOG,

KHYOD RKANG GNYIS RNAMS KYI MCHOG SANGS RGYAS LA SKYABS SU SONG
ZHIG ,'DOD CHAGS DANG BRAL BA RNAMS KYI MCHOG CHOS LA SKYABS SU
SONG ZHIG ,TSOGS RNAMS KYI MCHOG DGE 'DUN

LA SKYABS SU SONG ZHIG ,DE NAS LHA'I BU DE DUD 'GRO'I SKYE GNAS
KYI 'JIGS SHING SKRAG, 'CHI BAS 'JIGS SHING SKRAG STE, DE 'DI
SKAD CES MCHI'O, ,GROGS PO, BDAG NI 'DI LTAR

RKANG GNYIS RNAMS KYI MCHOG SANGS RGYAS LA SKYABS SU MCHI'O,
,'DOD CHAGS DANG BRAL BA RNAMS KYI MCHOG CHOS LA SKYABS SU
MCHI'O, ,TSOGS RNAMS KYI MCHOG DGE 'DUN LA


@452A *, ,SKYABS SU MCHI'O, ,DE NAS LHA'I BU DES SKYABS GSUM
BZUNG NAS 'CHI 'PHO'I DUS BGYIS PA DE, BCOM LDAN 'DAS, GANG DU
SKYES LAGS, BCOM LDAN 'DAS

KYIS BKA' STZAL PA, KO'U SHI KA, LHA'I BU DE NI DGA' LDAN GYI
LHA'I RIS DER SKYES TE, LHA'I 'DOD PA THAMS CAD KYANG PHUN SUM
TSOGS SO, ,DE NAS LHA'I DBANG PO BRGYA BYIN TSIM

ZHING MGU STE, RAB TU DGA' NAS, DGA' BA DANG, YID BDE BA SKYES
TE, DBANG PO TSIM NAS DE'I TSE TSIGS SU BCAD DE GSOL PA, GANG DAG
SANGS RGYAS SKYABS MCHI BA, ,DE DAG

NGAN 'GROR MI MCHI STE, ,MI YI LUS RNAMS SPANGS NAS SU, ,DE DAG
LHA LUS THOB PAR 'GYUR, ,GANG DAG CHOS LA SKYABS MCHI BA, ,DE DAG
NGAN 'GROR MI MCHI STE, ,MI YI LUS

RNAMS SPANGS NAS SU, ,DE DAG LHA LUS THOB PAR 'GYUR, ,GANG DAG
DGE 'DUN SKYABS 'CHI BA, ,DE DAG NGAN 'GROR MI MCHI STE, ,MI YI
LUS RNAMS SPANGS NAS SU, ,DE DAG

LHA LUS THOB PAR 'GYUR, ,GANG DAG NYIN MTSAN RTAG PAR YANG,
,SANGS RGYAS RJES SU DRAN PA DANG, ,GANG DAG SANGS RGYAS SKYABS
MCHIS PA, ,MI DE DAG GI RNYED PA TSE, ,GANG DAG

NYIN MTSAN RTAG PAR YANG, ,CHOS NI RJES SU DRAN PA DANG, ,GANG
DAG CHOS LA SKYABS MCHIS PA, ,MI DE DAG NI RNYED PA CHE, ,GANG
DAG NYIN MTSAN RTAG PAR YANG, ,DGE 'DUN RJES


@452B SU DRAN PA DANG, ,GANG DAG DGE 'DUN SKYABS MCHIS PA, ,MI DE
DAG NI RNYED PA CHE, ,DE NAS BCOM LDAN 'DAS KYIS LHA'I DBANG PO
BRGYA BYIN GYI RJES SU MTHUN PAR BRJOD PA'I TSIGS SU BCAD PA BKA'

STZAL PA, KO'U SHI KA, DE DE BZHIN TE, DE DE BZHIN NO, ,GANG DAG
SANGS RGYAS SKYABS DONG BA, ,DE DAG NGAN 'GROR MI 'GRO STE, ,MI
YI LUS RNAMS SPANGS NAS SU, ,DE DAG LHA LUS THOB PAR 'GYUR

GANG DAG CHOS LA SKYABS DONG BA, ,DE DAG NGAN 'GROR MI 'GRO STE,
,MI YI LUS RNAMS SPANGS NAS SU, ,DE DAG LHA LUS THOB PAR 'GYUR,
,GANG DAG DGE 'DUN SKYABS DONG BA, ,DE DAG NGAN 'GROR

MI 'GRO STE, ,MI YI LUS RNAMS SPANGS NAS SU, ,DE DAG LHA LUS THOB
PAR 'GYUR, ,DE NAS LHA'I DBANG PO BRGYA BYIN BCOM LDAN 'DAS KYIS
GSUNGS PA LA MNGON PAR DGA' NAS, ,BCOM

LDAN 'DAS KYI ZHABS LA MGO BOS PHYAG 'TSAL TE, BCOM LDAN 'DAS LA
LAG PA THAL MO SBYAR NAS LAN GSUM BSKOR BA BYAS TE, DE NYID DU MI
SNANG BAR GYUR TO, ,BCOM LDAN

'DAS KYIS DE SKAD CES BKA' STZAL NAS, DGE SLONG DAG YI RANGS TE
BCOM LDAN 'DAS KYIS GSUNGS PA LA MNGON PAR BSTOD DO, ,PHAG MO'I
RTOGS PA BRJOD PA'I MDO RDZOGS

SO;; 
