@86A ,,RGYA GAR SKAD DU,
A'ARYA MAH'A KA RU n'A

PUndA R'I KA N'A MA MAH'A Y'A NA S'U TRA, BOD SKAD DU, 'PHAGS PA
SNYING RJE CHEN PO'I PADMA DKAR PO ZHES BYA BA THEG PA CHEN PO'I
MDO, BAM PO DANG PO, SANGS RGYAS DANG BYANG CHUB SEMS

THAMS CAD LA PHYAG 'TSAL LO, ,'DI SKAD BDAG GIS THOS PA DUS GCIG
NA, BCOM LDAN 'DAS KU SHA'I GRONG KHYER NA GYAD RNAMS NYE BAR
GNAS PA SHING S'A LA'I TSAL

NA BZHUGS SO, ,DE NAS BCOM LDAN 'DAS YONGS SU MYA NGAN LAS 'DA'
BA'I DUS KYI TSE TSE DANG LDAN PA KUN DGA' BO LA BKA' STZAL PA,
KUN DGA' BO, ,DE BZHIN GSHEGS

PA DO NUB KYI NAM GYI THUN THA MA LA YONGS SU MYA NGAN LAS 'DAS
NAS, KHYOD KYIS SHING S'A LA ZUNG GI BAR DU DE BZHIN GSHEGS PA
SENG GE LTAR GLO G-YAS PAS MNAL

BA'I GZIMS MAL CHOS SHIG ,KUN DGA' BO, 'DUS BYAS SU BRTAGS PA
THAMS CAD LEGS PAR BCOM PA'I SHIN TU YONGS SU MYA NGAN LAS 'DA'
BAS NGA YONGS


@86B SU MYA NGAN LAS 'DA'O, ,KUN DGA' BO, NGAS SANGS RGYAS KYI
BYA BA NI BYAS, NGAS GNAS MED PA'I CHOS ZHI BA, RAB TU ZHI BA,
MCHOG GYA NOM PA ZAB PA, MTHONG BAR DKA'

BA, KHONG DU CHUD PAR DKA' BA, RTAG MI NUS PA, MA BRTAGS PA, RTOG
GE'I SPYOD YUL MA YIN PA, MKHAS PA DANG MDZANGS PAS RIG PA, PHUL
DU PHYIN PAR 'PHAGS PA'I

BDUD RTZI NI BSTAN, KUN DGA' BO, NGAS CHOS KYI 'KHOR LO BLA NA
MED PA DGE SBYONG NGAM BRAM ZE'AM BDUD DAM LHA'AM TSANGS PA'AM,
GZHAN GANG GIS KYANG CHOS DANG MTHUN

PAR 'JIG RTEN DU MA BSKOR BA LAN GSUM DU BZLAS TE RNAM PA BCU
GNYIS SU BSKOR BA NI BSKOR, NGAS CHOS KYI RNGA BO CHE NI BRDUNGS,
NGAS CHOS KYI DUNG CHEN PO NI BUS, NGAS

CHOS KYI RGYAL MTSAN CHEN PO NI BSGRENGS, NGAS CHOS KYI MAR ME
CHEN PO NI BUS, NGAS MUN PA CHEN PO NI BSAL, NGAS STONG GSUM NI
SNANG BAR BYAS, NGAS GRU CHEN PO NI

BCAS, NGAS STEGS CHEN PO NI BTZUGS, NGAS ZAM PA CHEN PO NI BTAGS,
NGAS PHA ROL TU 'DONG BA MANG PO NI BTON, NGAS THAR PA'I LAM NI
YANG DAG PAR BSTAN,

NGAS CHOS KYI CHAR CHEN PO NI PHAB, NGAS LHA DANG MI RNAMS NI
TSIM PAR BYAS, NGAS GDUL BA RNAMS NI BTUL, NGAS PHAS KYI RGOL BA
THAMS CAD NI SKRAG PAR BYAS,


@87A *, ,NGAS MU STEGS KYI GNAS THAMS CAD NI TSAR BCAD, NGAS BDUD
KYI STOBS NI BCOM, NGAS BDUD KYI GNAS NI G-YO BAR BYAS, NGAS SENG
GE'I

SGRA NI BSGRAGS, NGAS SANGS RGYAS KYI BYA BA NI BYAS, NGAS SKYES
BU DAM PA'I LAS NI MTHAR PHYUNG, NGAS SNGON GYI YI DAM NI YONGS
SU RDZOGS PAR BYAS, NGAS CHOS KYI TSUL NI BYIN

GYIS BRLABS, NGAS NYAN THOS CHEN PO RNAMS LAS BYED DU NI BTZUD,
MA 'ONGS PA'I SANGS RGYAS KYI TSUL RGYUN MI 'CHAD PAR BYA BA'I
PHYIR NGAS BYANG CHUB SEMS DPA' SEMS

DPA' CHEN PO RNAMS LUNG NI BSTAN ZIN TE, KUN DGA' BO, MYA NGAN
LAS 'DA' BA MA GTOGS PAR PHYIS BYA BA NGA LA MED DO, ,DE NAS TSE
DANG LDAN PA KUN DGA' BO BCOM

LDAN 'DAS KYI GSUNG RNAM PA DE LTA BU DE THOS NAS SDUG BSNGAL
ZHING YID MI BDE STE MI DGA' ZHING MYA NGAN CHEN PO'I ZUG RNGUS
ZUG PAR GYUR NAS RAB TU NGUS TE MCHI MA ZAG BZHIN

DU BCOM LDAN 'DAS LA 'DI SKAD CES GSOL TO, ,BCOM LDAN 'DAS, RAB
TU MYUR BAR MYA NGAN LAS 'DA' ZHING BDE BAR GSHEGS PA RAB TU MYUR
BAR MYA NGAN LAS 'DA' STE,

'JIG RTEN GYI MIG RAB TU MYUR BAR MI SNANG BAR 'GYUR, RAB TU MYUR
BAR 'JIG RTEN MGON MA MCHIS PA DANG SKYABS MA MCHIS PA DANG,
YONGS SU 'DREN PA MA MCHIS PAR


@87B 'GYUR RO, ,DE NAS YANG BCOM LDAN 'DAS KYI TSE DANG LDAN PA
KUN DGA' BO LA BKA' STZAL PA, KUN DGA' BO, CHOG GI, MYA NGAN MA
BYED CIG ,SMRE SNGAGS MA 'DON CIG ,GANG GNAS PA

DANG, BYUNG BA DANG, 'DUS BYAS PA DANG, BSAGS PA NI RAB TU 'JIG
PA'I CHOS CAN YIN PAS MI 'JIG PAR GA LA 'GYUR TE DE NI GNAS MED
DO, ,KUN DGA' BO, NGAS THOG MA

NYID DU KHYED LA DGA' BA DANG, SDUG PA DANG, YID DU 'ONG BA RNAMS
DANG THA DAD DU 'GYUR ZHING 'GYES PAR 'GYUR, BRAL BAR 'GYUR, BYE
BAR 'GYUR RO ZHES MA BSTAN TAM, KUN

DGA' BO KHYOD KYIS NGA LA BYAMS PA'I LUS KYI LAS PHAN PA DANG,
BDE BA DANG, GNYIS SU MED PA DANG, TSAD MED PA DANG, MI MTHUN PA
MED PAS BSNYEN BKUR BYAS SO, ,KUN DGA'

PO; GANG LHA DANG MI DANG LHA MA YIN GYI 'KHOR DU BCAS PA DANG,
NYAN THOS DANG RANG SANGS RGYAS SU BCAS PA LA BSKAL PA'AM BSKAL
PA LAS LHAG PAR BSNYEN BKUR BYAS PA

PAS GANG DE BZHIN GSHEGS PA LA YUD TZAM ZHIG BSNYEN BKUR BYAS PA
DE DE BAS 'BRAS BU SHIN TU CHE'I, KUN DGA' BO KHYOD MYA NGAN MA
BYED CIG ,SMRE SNGAGS MA 'DON CIG,

KUN DGA' BO KHYOD KYIS DE BZHIN GSHEGS PA LA BSNYEN BKUR BYAS PA
NI DON CHE BA DANG, 'BRAS BU CHE BA DANG, PHAN YON CHE BA DANG,
RGYA CHE BA DANG, BDUD RTZI DANG 'DRA BA DANG,


@88A *, ,BDUD RTZIL 'BAB PA DANG, BDUD RTZI'I MTHAR 'GYUR BA NAS
MYA NGAN LAS 'DA' BA'I BAR DU 'GYUR RO, ,DE NAS TSE DANG LDAN PA
KUN DGA' BOS MCHI

MA PHYIS NAS SMRE SNGAGS 'DON CING SHING S'A LA ZUNG GI BAR DU DE
BZHIN GSHEGS PA SENG GE LTAR GLO G-YAS PAS MNAL BA'I GZIMS MAL
BCAS SO, ,DE NAS BCOM LDAN

'DAS SHING S'A LA ZUNG GA LA BA DER GSHEGS NAS SHING S'A LA ZUNG
GI BAR DU SENG GE LTAR GLO G-YAS PAS MNAL LO, ,GANG GI TSE DE
BZHIN GSHEGS PA SHING S'A LA ZUNG GI

BAR DU SENG GE LTAR GLO G-YAS PAS MNAL BAR GYUR PA DE'I TSE,
STONG GSUM GYI STONG CHEN PO'I 'JIG RTEN GYI KHAMS NA SHING DANG,
RTZVA DANG, SHING GEL BA DANG, SMAN DANG,

NAGS TSAL THA NA SOR BZHI TZAM PO YAN CHAD JI SNYED YOD PA DE DAG
THAMS CAD GANG DU DE BZHIN GSHEGS PA MYA NGAN LAS 'DA' BA DE LOGS
SU GZHOL 'DUD, RAB TU 'DUD

CING MNGON PAR 'DUD PAR GYUR TO, ,STONG GSUM GYI STONG CHEN PO'I
'JIG RTEN GYI KHAMS NA KLUNG NGAM, 'BAB CHU'AM, CHU MIG GAM,
MTSO'AM, LTENG KA'AM, KHRON

PA'AM, RDZING NGAM, PADMA DKAR PO 'BAB PA JI SNYED YOD PA DE DAG
THAMS CAD SANGS RGYAS KYI MTHUS BYIN GYIS BRLABS PAS MI 'BAB PAR
GYUR TO, ,STONG GSUM GYI STONG


@88B CHEN PO'I 'JIG RTEN GYI KHAMS NA BYA MANG PO DANG, RI DVAGS
MANG PO SNA TSOGS JI SNYED YOD PA DE DAG THAMS CAD KYANG SANGS
RGYAS KYI MTHUS SGRA MI 'BYIN PAR 'KHOD CING MI ZA MI RGYU

BAR GYUR TO, ,STONG GSUM GYI STONG CHEN PO'I 'JIG RTEN GYI KHAMS
NA NYI MA DANG ZLA BA'I 'OD DAM, SKAR MA'I GZUGS SAM, NOR BU'AM
ME'AM SRIN BU ME KHYER GYI 'OD JI SNYED

YOD PA DE DAG THAMS CAD SANGS RGYAS KYI MTHUS MI MNGON MI SNANG
STE, LHAM MER MA YIN, LHAN MER MA YIN, LHANG NGER MA YIN PAR GYUR
TO, ,STONG GSUM GYI STONG CHEN PO'I 'JIG

RTEN GYI KHAMS NA SEMS CAN DMYAL BA CHEN PO'I ME JI SNYED YOD PA
DE DAG THAMS CAD KYANG SANGS RGYAS KYI MTHUS ZHI BAR GYUR, MI
'BAR BAR GYUR, MI TSA BAR GYUR, MI TSIG PAR

GYUR; YONGS SU MI GDUNG BAR GYUR TO, ,STONG GSUM GYI STONG CHEN
PO'I 'JIG RTEN GYI KHAMS NA GANG SEMS CAN DMYAL BA CHEN PO'I ME
DE DAG THAMS CAD KYANG NYE BAR ZHI ZHING

BSIL BAR GYUR TO, ,DE NAS SEMS CAN DMYAL BA'I SEMS CAN DE DAG
THAMS CAD SKAD CIG DE DANG YUD TZAM DE'I TSE SANGS RGYAS KYI
MTHUS BDE BA THOB PAR GYUR TO, ,DUD

'GRO'I SKYE GNAS PA'I SEMS CAN THAMS CAD KYANG BYAMS PA'I SEMS
DANG PHAN PA'I SEMS DANG LDAN PAR GYUR TE, GCIG LA GCIG GNOD SEMS
MED, RNAM PAR 'TSE


@89A *, ,BA MED, RNAM PAR MTHO 'TSAM PA MED CING GNOD PA BYED PA
MED PAR GYUR TO, ,GSHIN RJE'I 'JIG RTEN PA'I SEMS CAN THAMS CAD
KYANG BKRES

PA DANG, SKOM PA MED PAR GYUR TO, ,SEMS CAN THAMS CAD KYANG SKAD
CIG DE DANG YUD TZAM DE'I TSE SANGS RGYAS KYI MTHUS BDE BA DANG,
LUS DANG SEMS TSIM PA DANG, SDUG

BSNGAL RGYUN CHAD PA DANG, BDE BA DANG YID BDE BA MCHOG DANG LDAN
PAR GYUR TO, ,DE BZHIN GSHEGS PA SENG GE LTAR GLO G-YAS PAS MNAL
MA THAG TU STONG GSUM GYI STONG

CHEN PO'I 'JIG RTEN GYI KHAMS NA RI'I RGYAL PO RI RAB DANG, KHOR
YUG DANG, KHOR YUG CHEN PO DANG, BTANG ZUNG DANG, BTANG ZUNG CHEN
PO DANG, SPOS KYI NGAD LDANG DANG,

GANGS RI JI SNYED YOD PA DANG, GZHAN YANG RI NAG PO RNAMS DANG,
THAMS CAD DANG LDAN PA'I SA CHEN PO DANG, RGYA MTSO CHEN PO KHOR
YUG GI 'OBS KYI MTHAS GTUGS

PA RNAM PA DRUG TU G-YOS TE, 'GUL, RAB TU 'GUL, 'KHRUGS, RAB TU
'KHRUGS, LDEG, RAB TU LDEG PAR GYUR TO, ,THAMS CAD DANG LDAN PA'I
RLUNG GI DKYIL 'KHOR YANG DE'I

TSE MI LDANG BAR GYUR TO, DE'I TSE SKAD CIG DE DANG YUD TZAM DE
NA SEMS CAN THAMS CAD KYANG LAS BYED PA RNAMS BTANG BAR GYUR TE
GNYID MED, CHOD PA MED, SGRIB


@89B PA MED, TSOM PA MED CING MI 'DZER BAR GYUR TE, SGRA CHUNG,
CA CO CHUNG ZHING YID MI G-YENG BAR GYUR TO, ,BCOM LDAN 'DAS SENG
GE LTAR GLO G-YAS PAS MNAL MA THAG TU STONG

GSUM GYI STONG CHEN PO'I 'JIG RTEN GYI KHAMS 'DI NA LHA DANG, KLU
DANG, GNOD SBYIN DANG, DRI ZA DANG, LHA MA YIN DANG, NAM MKHA'
LDING DANG, MI'AM CI DANG, LTO 'PHYE CHEN PO

DANG, BRGYA BYIN DANG, TSANGS PA DANG, 'JIG RTEN SKYONG BA JI
SNYED 'KHOD PA DE DAG THAMS CAD KYIS RANG RANG GI GNAS RNAMS MOG
MOG POR GYUR TE 'OD MED GZI BRJID MED

PAR GYUR PAR SHES SO, ,DE BZHIN GSHEGS PA SENG GE LTAR GLO G-YAS
PAS MNAL MA THAG TU STONG GSUM GYI STONG CHEN PO'I 'JIG RTEN GYI
KHAMS 'DI NA LHA DANG, KLU DANG

GNOD SBYIN DANG, DRI ZA DANG, LHA MA YIN DANG, NAM MKHA' LDANG
DANG, MI'AM CI DANG, LTO 'PHYE CHEN PO DANG, BRGYA BYIN DANG,
TSANGS PA DANG, 'JIG RTEN SKYONG BA JI SNYED 'KHOD PA

DE DAG THAMS CAD RANG RANG GI STAN DANG SKYED MOS TSAL DANG GZHAL
MED KHANG RNAMS LA MI DGA' BAR GYUR TO, ,SANGS RGYAS KYI MTHUS DE
DAG THAMS CAD 'KHOR DANG BCAS

PAR SKYO ZHING YID BYUNG BAR GYUR TO, ,STONG GSUM GYI STONG CHEN
PO'I 'JIG RTEN GYI KHAMS 'DI NA TSANGS PA DANG, TSANGS PA CHEN PO
GANG DAG ZIL GYIS GNON CING ZIL GYIS


@90A *, ,MI NON PA BRGYA PHRAG BCU LA DBANG SGYUR BA 'DI SNYAM DU
SEMS SHING BDAG CAG GIS SEMS CAN 'DI DAG BYAS, BDAG CAG GIS SEMS

CAN 'DI DAG SPRUL, BDAG CAG GIS 'JIG RTEN BYAS, BDAG CAG GIS 'JIG
RTEN SPRUL LO SNYAM DU DE LTAR SHES PA'I TSANGS PA DANG, TSANGS
PA CHEN PO STONG GSUM GYI

STONG CHEN PO'I 'JIG RTEN GYI KHAMS NA 'KHOD PA DE DAG KYANG RANG
RANG GI STAN LA MNGON PAR MI DGA' BAR GYUR TO, ,RANG RANG GI GNAS
THAMS CAD DANG LDAN PA'ANG SANGS

RGYAS KYI MTHUS MOG MOG POR GYUR PA SHES SO, ,DE BZHIN DU TSANGS
PA GZHAN THAMS CAD KYANG SANGS RGYAS KYI MTHUS RANG RANG GI GNAS
RNAMS MOG MOG POR GYUR PAR

SHES TE, RANG RANG GI GNAS RNAMS LA MI DGA' BAR GYUR TO, ,'JIG
RTEN SKYONG BA DANG, DBANG PHYUG CHEN PO DANG, GNAS GTZANG MA PA
RNAMS KYANG RANG RANG GI GNAS RNAMS

LA MI DGA' BAR GYUR TO, ,DE NAS STONG GSUM GYI STONG CHEN PO'I
TSANGS PA CHEN PO DE 'DI SNYAM DU GANG GIS BDAG RANG GI GNAS LA
MI DGA' BAR GYUR PA DE SU'I SNGA

LTAS YIN SNYAM DU SEMS SO, ,DE NAS STONG GSUM GYI STONG CHEN PO'I
TSANGS PA DES STONG GSUM GYI STONG CHEN PO'I 'JIG RTEN GYI KHAMS
THAMS CAD DANG LDAN PA LA BLTAS SO,,


@90B DES STONG GSUM GYI STONG CHEN PO'I 'JIG RTEN GYI KHAMS DE LA
BLTAS NAS 'DI SNYAM DU GANG STONG GSUM GYI STONG CHEN PO'I 'JIG
RTEN GYI KHAMS 'DI'I BYED PA PO DBANG PHYUG BDAG

PO DBANG SGYUR BA, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS DE DO MOD MYA NGAN LAS 'DA' BAR 'GYUR TE,
GANG GIS BDAG RANG GI STAN LA 'DUG

PAR MI DGA' BA DANG, GANG GIS CHO 'PHRUL BSAM GYIS MI KHYAB PA
RMAD DU BYUNG BA 'DI LTA BU DAG SNANG BAR GYUR PA 'DI NI DE YONGS
SU MYA NGAN LAS 'DA' BA'I SNGA LTAS YIN, 'DI

NI DE'I MTHU YIN NO SNYAM DU SEMS TE, DE MI DGA' ZHING YID DUNG
ZHES BYED DE, SPU ZING ZHES BYED PAR GYUR NAS TSANGS PA'I 'KHOR
MANG POS YONGS SU BSKOR CING MDUN DU BDAR

TE MYUR BA MYUR BAR RINGS PAR BCOM LDAN 'DAS GA LA BA DER SONG
NGO, ,DE'I TSE STONG GSUM GYI STONG CHEN PO NA TSANGS PA LHAG MA
LUS PAR GYUR PA DANG, MA 'DUS PA DANG,

TSANGS PA DE LAS GZHAN PA JI SNYED YOD PA DE DAG 'PHAGS PA'I CHOS
LA MNGON PAR DUL BAR GYUR, 'PHAGS PA'I CHOS LA GNAS PAR GYUR TO,
,DE NAS STONG GSUM GYI STONG

CHEN PO'I TSANGS PA DE BCOM LDAN 'DAS GA LA BA DER SONG STE, BCOM
LDAN 'DAS KYI ZHABS LA MGO BOS PHYAG 'TSAL NAS BCOM LDAN 'DAS LA
'DI SKAD CES GSOL


@91A *, ,TO; ;BCOM LDAN 'DAS, JI LTAR GNAS PAR BGYI BA DANG, JI
LTAR BSGRUB PAR BGYI BA BDAG LA BKA' STZAL DU GSOL, DE SKAD CES
GSOL PA

DANG, BCOM LDAN 'DAS KYIS TSANGS PA CHEN PO LA 'DI SKAD CES BKA'
STZAL TO, ,TSANGS PA KHYOD NGA NI TSANGS PA TSANGS PA CHEN PO ZIL
GYIS GNON CING ZIL GYIS MI NON

PA KUN SHES PA DANG LDAN PA BRGYA PHRAG BCU LA DBANG SGYUR BA YIN
TE, BDAG GIS SEMS CAN RNAMS BYAS, BDAG GIS SEMS CAN RNAMS SPRUL,
BDAG GIS 'JIG RTEN

BYAS, BDAG GIS 'JIG RTEN SPRUL TO ZHES DE SNYAM DU SEMS SHING DE
SKAD ZER ZHEN, BDEN NAM, GSOL PA, BCOM LDAN 'DAS, MAD DO, ,BDE
BAR GSHEGS PA,

MAD DO, ,BKA' STZAL PA, TSANGS PA KHYOD SUS BYAS, ,SUS SPRUL, DE
NAS TSANGS PA CHEN PO CANG MI SMRA BAR GYUR TO, ,TSANGS PA CHEN
PO DE CANG MI SMRA BAR GYUR PA DANG BCOM

LDAN 'DAS KYIS 'DI SKAD CES BKA' STZAL TO, ,TSANGS PA, GANG GI
TSE BSKAL PAS BSREGS PA DE'I TSE STONG GSUM GYI STONG CHEN PO'I
'JIG RTEN GYI KHAMS 'DI

'BAR RAB TU 'BAR, KUN TU 'BAR, KUN TU RAB TU MCHED CING 'BAR TE,
ME LCE GCIG TU GYUR PAR 'GYUR BA'I DUS DE DANG TSE DE 'BYUNG BA
DE TSANGS PA KHYOD NYID KYIS


@91B BYAS SAM, KHYOD KYIS SPRUL TAM, GSOL PA, BCOM LDAN 'DAS, MA
LAGS SO, ,BKA' STZAL PA, TSANGS PA, GANG SA CHEN PO 'DI NI CHU'I
PHUNG PO LA BRTEN, CHU'ANG RLUNG LA BRTEN,

RLUNG YANG NAM MKHA' LA BRTEN TE 'PHANG DU DPAG TSAD DRUG KHRI
BRGYAD STONG YOD CING MI 'JIG PA DE LA JI SNYAM DU SEMS, 'DI
KHYOD KYIS BYAS SHING KHYOD KYIS SPRUL TAM, GSOL

PA; BCOM LDAN 'DAS, MA LAGS SO, ,BDE BAR GSHEGS PA, MA LAGS SO,
,BKA' STZAL PA, TSANGS PA, GANG NYI MA DANG ZLA BA'I GZHAL MED
KHANG NA LHA'I BU DAG LAM

ME MA YIN, LHAN NE MA YIN ZHING GZHAL MED KHANG RNAMS STONG PAR
'KHOD PA'I DUS DE DANG TSE DE 'BYUNG BA DE LA JI SNYAM DU SEMS,
TSANGS PA DE DAG KHYOD KYIS BYAS SHING

KHYOD KYIS SPRUL PA DANG, KHYOD KYIS BYIN GYIS BRLABS PA YIN NAM,
GSOL PA, BCOM LDAN 'DAS, MA LAGS SO, ,BKA' STZAL PA, GANG SOS KA
DANG, DBYAR DANG, STON

DANG, DGUN DANG, DGUN SMAD DANG, DPYID KYI DUS TSIGS DE DAG LA
KHYOD JI SNYAM DU SEMS, DE DAG KYANG TSANGS PA KHYOD KYIS BYAS
SHING KHYOD KYIS SPRUL PA DANG, KHYOD KYIS

BYIN GYIS BRLABS PA YIN NAM, GSOL PA, BCOM LDAN 'DAS, MA LAGS SO,
,BKA' STZAL PA, TSANGS PA GANG CHU'AM, ME LONG GI DKYIL 'KHOR
RAM, 'BRU MAR DANG,


@92A *, ,MAR GYI SNOD DAM, NOR BU DANG, SHEL RNAMS KYI NANG NGAM,
DE LAS GZHAN PA'I SNOD DAG PA RNAMS LA GZUGS BRNYAN RNAMS PA SNA
TSOGS SNANG BA

'DI LTA STE SHING LJON PA DANG, NAGS TSAL DANG, KUN DGA' RA BA
DANG, SKYED MOS TSAL DANG, GZHAL MED KHANG SNANG BA'AM, GRONG
DANG GRONG KHYER DANG, GRONG BRDAL SNANG

BA'AM, GLANG PO CHE DANG, RTA DANG, RNGA MO DANG, BA LANG DANG,
BONG BU DANG, LUG DANG, RI DVAGS DANG, BYA RNAMS SNANG BA'AM, ZLA
BA DANG NYI MA DANG SKAR MA'I TSOGS RNAMS

SNANG BA'AM, NYAN THOS DANG RANG SANGS RGYAS DANG BYANG CHUB SEMS
DPA' DANG DE BZHIN GSHEGS PA'I SKU SNANG BA'AM, SA DANG RI DANG
KLUNG SNANG BA'AM, BRGYA BYIN DANG

TSANGS PA DANG 'JIG RTEN SKYONG BA DANG, DE LAS GZHAN PA'I SEMS
CAN MI DANG MI MA YIN PA SNANG BA DE DAG TSANGS PA KHYOD KYIS
BYAS SHING KHYOD KYIS SPRUL PA DANG, KHYOD

KYIS BYIN GYIS BRLABS PA YIN NAM, GSOL BA, BCOM LDAN 'DAS, MA
LAGS SO, ,BKA' STZAL PA, TSANGS PA, G-YANG SA DANG, RI DANG, RI'I
'BAB CHU DANG, RDZING

RNAMS NA DUNG DANG, RNGA BO CHE DANG, RDZA RNGA DANG, GLU GAR
DANG, RI DVAGS DANG, BYA DANG, MI DANG, MI MA YIN PA RNAMS KYI
SGRA'I BRAG CA DANG, GANG DE DANG MTHUN PA'I SGRA BRNYAN


@92B 'BYUNG BA DE DAG KYANG TSANGS PA KHYOD KYIS BYAS SHING KHYOD
KYIS SPRUL PA DANG, KHYOD KYIS BYIN GYIS BRLABS PA YIN NAM, GSOL
PA, BCOM LDAN 'DAS, MA LAGS SO, ,BKA' STZAL

PA, TSANGS PA, GANG SEMS CAN RNAMS KYI RMI LAM NA GZUGS SNA TSOGS
MTHONG BA DANG, SGRA SNA TSOGS THOS PA DANG, DRI SNA TSOGS SNOM
PA DANG, RO SNA TSOGS MYONG BA DANG, REG

BYA SNA TSOGS REG PA DANG, CHOS SNA TSOGS SHES PA DANG, DGA' BA
DANG RTZE BA SNA TSOGS MYONG BA DANG, MCHI MA BYUNG BA DANG, NGU
BA DANG, 'JIGS PA DANG, SKRAG PA DANG, SDUG

BSNGAL BA MTHONG BA'AM, MYONG BA'AM SHES PA DE DAG TSANGS PA
KHYOD KYIS BYAS SHING KHYOD KYIS SPRUL PA DANG, KHYOD KYIS BYIN
GYIS BRLABS PA YIN NAM, GSOL PA, BCOM LDAN

'DAS, MA LAGS SO, ,BKA' STZAL PA, TSANGS PA, GANG SEMS CAN RNAMS
KYI 'JIGS PA DANG MI DGA' BA DANG, MYA NGAN DANG SMRE SNGAGS 'DON
PA DANG, GRANG BA DANG TSA BA

DANG, BKRES PA DANG SKOM PA DE DAG TSANGS PA KHYOD KYIS BYAS
SHING KHYOD KYIS SPRUL PA DANG, KHYOD KYIS BYIN GYIS BRLABS PA
YIN NAM, GSOL PA, BCOM LDAN 'DAS, MA

LAGS SO, ,BKA' STZAL PA, TSANGS PA, GANG RIGS BZHI'I 'JIG RTEN
GYI MDZES PA'AM MI SDUG PA'AM, LONGS SPYOD CHE BA'AM LONGS SPYOD
CHUNG BA'AM, DBUL BA'AM BSOD


@93A *, ,NAMS CHE BA'AM, TSUL KHRIMS BZANG BA'AM TSUL KHRIMS
'CHAL PA'AM, SHES RAB BZANG BA'AM SHES RAB 'CHAL BA DE DAG KYANG
TSANGS PA KHYOD KYIS

BYAS SHING KHYOD KYIS SPRUL PA DANG, KHYOD KYIS BYIN GYIS BRLABS
PA YIN NAM, GSOL PA, BCOM LDAN 'DAS, MA LAGS SO, ,BKA' STZAL PA,
TSANGS PA, GANG SEMS CAN RNAMS KYIS

'JIGS PA'AM, SKRAG PA'AM, GNOD PA'AM, RNAM PAR 'TSE BA'AM, RNAM
PAR MTHO 'TSAMS PA 'DI STE, MTSON CHA DANG, ME DANG, CHU DANG,
RLUNG DMAR DANG, DUG DANG,

GCAN GZAN KHRO BO DANG, DGRA DANG, MI DANG, MI MA YIN PA'I 'JIGS
PA'AM, GZHAN GNOD PA BYED PA'I 'JIGS PA SNA TSOGS DE DAG KYANG
TSANGS PA KHYOD KYIS BYAS SHING

KHYOD KYIS SPRUL PA DANG, KHYOD KYIS BYIN GYIS BRLABS PA YIN NAM,
GSOL PA, BCOM LDAN 'DAS, MA LAGS SO, ,BKA' STZAL PA, TSANGS PA,
SEMS CAN RNAMS KYI

NAD RNAM PA SNA TSOGS DANG, RLUNG DANG, MKHRIS PA DANG, BAD KAN
DANG, 'DUS PA DANG, DUS DANG, KHAMS MI MTHUN PA LAS GYUR PA'AM,
GZHAN GYIS GNOD PAR BYAS

PA DANG, SNGON GYI LAS KYI SGRIB PA LAS GYUR PA 'DI LTA STE, MIG
DANG, RNA BA DANG, SNA DANG, LCE DANG, LUS NA BA DANG, SEMS CAN
RNAMS KYI YID LA GDUNG BA'I SDUG BSNGAL


@93B SNA TSOGS DE DAG KHYOD KYIS BYAS SHING KHYOD KYIS SPRUL PA
DANG, KHYOD KYIS BYIN GYIS BRLABS PA YIN NAM, GSOL PA, BCOM LDAN
'DAS, MA LAGS SO, ,BKA' STZAL PA, TSANGS

PA, GANG MU GE DANG, CHU DANG, 'BROG DANG, SPRUL DANG, CHOM RKUN
DANG, DGON PA DANG, MTSON CHA DANG, NAD DANG, BAR GYI BSKAL PA DE
DAG TSANGS PA KHYOD KYIS BYAS SHING KHYOD

KYIS SPRUL PA DANG, KHYOD KYIS BYIN GYIS BRLABS PA YIN NAM, GSOL
PA, BCOM LDAN 'DAS, MA LAGS SO, ,BKA' STZAL PA, TSANGS PA, GANG
SEMS CAN RNAMS KYI 'BRAL

BA'I SDUG BSNGAL RNAM PA SNA TSOGS PHA MA DANG, SPUN DANG, SRING
MO DANG, GROGS DANG, NYE DU DANG, SNAG GI GNYEN MTSAMS DANG, BU
PHO DANG, CHUNG MA DANG, BU MO DAG DANG BRAL

BA'I SDUG BSNGAL DE DAG KHYOD KYIS BYAS SHING KHYOD KYIS SPRUL PA
DANG, KHYOD KYIS BYIN GYIS BRLABS PA YIN NAM, GSOL BA, BCOM LDAN
'DAS, MA LAGS SO, ,BKA' STZAL

PA; GANG SEMS CAN RNAMS KYI SDUG BSNGAL SNA TSOGS YANG BA'I LAS
LA SBYOR BA, SKRA DANG, PHABS DANG, RGYA SKYEGS DANG, 'KHOR LO
'TSONG BA'AM, RGYA MTSO CHEN POR 'GRO

BA DANG, 'BROG DGON PAR 'JUG PA'AM, PHYOGS SNA TSOGS SU SKYES
'DEGS PA'AM, ZHING GI LAS RGYA CHER BYED PA'AM, DE LAS GZHAN PA'I
BYA BA SNA TSOGS DE DAG


@94A *, ,KYANG TSANGS PA KHYOD KYIS BYAS SHING KHYOD KYIS SPRUL
PA DANG, KHYOD KYIS BYIN GYIS BRLABS PA YIN NAM, GSOL PA, BCOM
LDAN 'DAS, MA LAGS

SO; ;BKA' STZAL PA, TSANGS PA, GANG SEMS CAN RNAMS KYI DGE BA
DANG MI DGE BA'I LAS RNAM PA SNA TSOGS YANG DAG PAR LEN PA, SEMS
CAN DMYAL BA DANG, DUD

'GRO'I SKYE GNAS DANG, GSHIN RJE'I 'JIG RTEN DANG, LHA DANG MI'I
RGYU LAS BYUNG BA RNAMS DANG, GANG SEMS CAN RNAMS KYI LUS DANG
NGAG DANG YID KYIS NYES PAR SPYAD

PA DANG, LEGS PAR SPYAD PA RNAMS SAM, GANG 'JIG RTEN NA MI DGE BA
BCU'I LAS KYI LAM SEMS CAN RNAMS LA MI PHAN PA DANG, SDUG BSNGAL
BA DANG, GNOD PA

DANG, NGAN SONG NGAN 'GRO LOG PAR LTUNG BAR 'GYUR BA 'DI LTA STE,
SROG GCOD PA DANG, MA BYIN PAR LEN PA DANG, 'DOD PA LA LOG PAR GA
YEM PA DANG, BRDZUN DU SMRA

BA DANG, PHRA MA DANG, NGAG RTZUB PO DANG, TSIG KYAL PA DANG,
BRNAB SEMS DANG, GNOD SEMS DANG, LOG PAR LTA BA DE RNAMS KYANG
TSANGS PA KHYOD KYIS BYAS SHING KHYOD

KYIS SPRUL PA DANG, KHYOD KYIS BYIN GYIS BRLABS PA YIN NAM, GSOL
PA, BCOM LDAN 'DAS, MA LAGS SO, ,BKA' STZAL PA, TSANGS PA, GANG
SEMS CAN RNAMS


@94B KYI GNOD BYED KYI SDUG BSNGAL 'DI LTA STE, MGO BCAD PA DANG,
LAG PA DANG, RKANG PA DANG, RNA BA DANG, SNA BCAD PA'AM, YAN LAG
DANG NYING LAG THAMS CAD BCAD PA'AM, ,MER

BSREGS PA DANG, 'BRU MAR GYIS GTOR BA DANG, SROG DANG DBRAL BA
DANG, RAL GRI DANG, MDUNG THUNG DANG, MTSON RTZE GNYIS PAS GDAB
PA DANG, BSAD PA DANG, BCING BA DANG,

GO RA RA GZHUG PA DANG, 'THAB PA DANG, RTZOD PA DANG, 'GYED PA DE
DAG KYANG TSANGS PA KHYOD KYIS BYAS SHING KHYOD KYIS SPRUL PA
DANG, KHYOD KYIS BYIN GYIS BRLABS PA YIN NAM,

GSOL PA, BCOM LDAN 'DAS, MA LAGS SO, ,BKA' STZAL PA, TSANGS PA
GANG SEMS CAN RNAMS 'DOD PA'I RGYU DANG 'DOD PA'I GZHIS MA LA LOG
PAR SPYOD PA DANG, SRING

MO LA LOG PAR SPYOD PA DANG, TSUL KHRIMS DANG LDAN PA LA LOG PAR
SPYOD PA DANG, SDIG PA'I LAS THAMS CAD LA LHAG PAR SPYOD PA DE
DAG KYANG TSANGS PA KHYOD KYIS BYAS SHING

KHYOD KYIS SPRUL PA DANG, KHYOD KYIS BYIN GYIS BRLABS PA YIN NAM,
GSOL PA, BCOM LDAN 'DAS, MA LAGS SO, ,BKA' STZAL PA, TSANGS PA,
GANG SEMS CAN RNAMS

KYI GNOD PAR BYED PA SNA TSOGS BYAD DANG, RO LANGS DANG, RIG
SNGAGS DANG, SNGAGS DANG, SMAN DANG, 'BYUNG PO DANG, GNON 'BEBS
PA DANG, GANG DE LAS GZHAN PA DUG


@95A *, ,SBYOR BA DANG, GANG SEMS CAN RNAMS LA GNOD PAR 'GYUR BA
DANG, SROG DANG BRAL BAR 'GYUR BA DANG, SROG 'CHAD PAR 'GYUR BA
DE DAG KYANG

TSANGS PA KHYOD KYIS BYAS SHING KHYOD KYIS SPRUL PA DANG, KHYOD
KYIS BYIN GYIS BRLABS PA YIN NAM, GSOL PA, BCOM LDAN 'DAS, MA
LAGS SO, ,BKA' STZAL PA, GANG

RIGS BZHI'I 'JIG RTEN GYI KHAMS THAMS CAD DU SPANG DU MI RUNG
BA'I 'JIG RTEN GYI CHOS 'DI LTA STE, SKYE BA DANG, RGA BA DANG,
NA BA DANG, 'CHI BA DANG, MYA NGAN DANG,

SMRE SNGAGS 'DON PA DANG, SDUG BSNGAL BA DANG, YID MI BDE BA
DANG, 'KHRUG PA DANG, MI RTAG PA'I CHOS NYID DANG, ZAD PA'I CHOS
NYID DANG, 'GYUR BA'I CHOS NYID

DANG, MDZA' BA DANG DGA' BA THAMS CAD DANG THA DAD DU 'GYUR BA
DANG, MED PAR 'GYUR BA DANG, BRAL BAR 'GYUR BA DANG, BYE BAR
'GYUR BA DE DAG KYANG TSANGS PA KHYOD

KYIS BYAS SHING KHYOD KYIS SPRUL PA DANG, KHYOD KYIS BYIN GYIS
BRLABS PA YIN NAM, GSOL PA, BCOM LDAN 'DAS, MA LAGS SO, ,BKA'
STZAL PA, TSANGS PA,

GANG SEMS CAN RNAMS KYI 'DOD CHAGS DANG, ZHE SDANG DANG, GTI MUG
DANG, SGRIB PA DANG, CHOD PA DANG, BAG LA NYAL DANG, KUN NAS
DKRIS PA DANG, KUN TU SBYOR


@95B PA RNAMS DANG, DE LAS GZHAN PA NYE BA'I NYON MONGS PA RNAM
PA SNA TSOGS 'JUG PA GANG GIS SEMS CAN RNAMS CHAGS PAR 'GYUR BA
DANG, SDANG BAR 'GYUR BA DANG, RMONGS PAR

'GYUR BA DANG, LAS MNGON PAR 'DU BYA BA RNAM PA SNA TSOGS MNGON
PAR 'DU BYED PA DE DAG KYANG TSANGS PA KHYOD KYIS BYAS SHING
KHYOD KYIS SPRUL PA DANG, KHYOD KYIS BYIN GYIS

BRLABS PA YIN NAM, GSOL PA, BCOM LDAN 'DAS, MA LAGS SO, ,BKA'
STZAL PA, TSANGS PA, GANG 'DI SEMS CAN DMYAL BA DANG, DUD 'GRO'I
SKYE GNAS

DANG, GSHIN RJE'I 'JIG RTEN NGAN 'GRO RNAM PA GSUM PO GANG NA
SEMS CAN RNAMS GNOD BYED RNAM PA SNA TSOGS KYIS SDUG BSNGAL SNA
TSOGS MYONG BAR 'GYUR BA DE DAG KYANG

TSANGS PA KHYOD KYIS BYAS SHING KHYOD KYIS SPRUL PA DANG, KHYOD
KYIS BYIN GYIS BRLABS PA YIN NAM, GSOL PA, BCOM LDAN 'DAS, MA
LAGS SO, ,BKA' STZAL PA, TSANGS

PA, GANG 'DI 'BYUNG PO'I TSOGS DANG, SA BON GYI TSOGS DANG, RTZVA
DANG, SHING GEL BA DANG, SMAN DANG, NAGS TSAL CHU NA GNAS PA
DANG, THANG LA GNAS PA'AM, ME TOG

DANG [?] SHING DANG, 'BRAS BU'I SHING DANG, SPOS SHING RNAM PA SNA
TSOGS SAM, MNGAR BA DANG, KHA BA DANG, LAN TSVA DANG, SKYUR BA
DANG, TSVA BA DANG, BSKA BA'I RO'I KHYAD PAR RNAM PA


@96A *, ,SNA TSOGS YID DU 'ONG BA DANG YID DU MI 'ONG BA'I MNGON
PAR GRUB PA GANG SEMS CAN RNAMS LA PHAN PA DANG GNOD PAR 'GYUR BA
DE LA JI SNYAM DU SEMS,

TSANGS PA, DE DAG KHYOD KYIS BYAS SHING KHYOD KYIS SPRUL PA DANG,
KHYOD KYIS BYIN GYIS BRLABS PA YIN NAM, GSOL PA, BCOM LDAN 'DAS,
MA LAGS SO, ,BKA' STZAL PA, TSANGS

PA; GANG 'GRO BA LNGA PO DAG NA YONGS SU 'KHOR BA SKYE BA DANG,
'CHI 'PHO BA DANG, 'THON PA DANG, 'BYUNG BA DANG, 'JIG PA 'DI DAG
DANG, ,TSANGS PA, GANG SEMS CAN MA RIG

PA'I SGRIB PA DANG, ,SRED PA'I KUN TU SBYOR BA DANG LDAN PA KUN
TU RGYUG CING 'KHOR BA DE DAG GI SNGON GYI MTHA' MI MNGON PA
DANG, TSANGS PA, MA 'ONGS PA'I 'KHOR BA'I LAM RGYUN

MA CHAD PA GANG NA LHA DANG BCAS PA DANG TSANGS PA DANG BCAS PA'I
'JIG RTEN 'DI DANG, DGE SBYONG DANG BRAM ZE DANG BCAS PA'I SKYE
DGU THAGS 'KHRUGS PA LTA BU, DRU GU 'DZINGS

PA LTA BU 'ONG BA DANG, 'GRO BAR GYUR PA 'JIG RTEN 'DI NAS 'JIG
RTEN PHA ROL DANG, 'JIG RTEN PHA ROL NAS 'JIG RTEN 'DIR KUN TU
RGYUG CING 'KHOR BA, 'KHOR BA LAS

'BYUNG BA MI SHES PA DE DAG LA JI SNYAM DU SEMS, ,TSANGS PA, DE
DAG KHYOD KYIS BYAS SHING KHYOD KYIS SPRUL PA DANG, ,KHYOD KYIS
BYIN GYIS BRLABS PA YIN NAM, GSOL PA,


@96B BCOM LDAN 'DAS, MA LAGS SO, ,BDE BAR GSHEGS PA, ,MA LAGS SO,
,BKA' STZAL PA, 'O NA TSANGS PA KHYOD CI'I PHYIR 'DI LTAR NGAS
SEMS CAN 'DI DAG BYAS, NGAS SPRUL,

NGAS BYIN GYIS BRLABS, NGAS 'JIG RTEN BYAS, ,NGAS SPRUL, NGAS
BYIN GYIS BRLABS SNYAM DU SEMS, GSOL PA, BCOM LDAN 'DAS, BDAG NI
MA 'TSAL BA, RTAG TU LTA BAR

GYUR PA MA SPANGS PAS PHYIN CI LOG TU GYUR PA LAGS TE, BCOM LDAN
'DAS, BDAG NI DE BZHIN GSHEGS PAS GSUNGS PA'I CHOS 'DUL BA LA
RTAG TU MA THOS PAS SEMS CAN

RNAMS BDAG GIS BGYIS, BDAG GIS SPRUL, 'JIG RTEN BDAG GIS BGYIS,
'JIG RTEN BDAG GIS SPRUL ZHES BGYI BA SDIG PA CAN GYI LTA BAR
GYUR PA 'DI LTA BUR GYUR

TO; ;BCOM LDAN 'DAS, DE BZHIN GSHEGS PA LA DON 'DI NYID BDAG
ZHU'O, ,BCOM LDAN 'DAS, 'JIG RTEN 'DI SUS BGYIS, 'JIG RTEN 'DI
SUS SPRUL, SEMS CAN

RNAMS SUS BGYIS, ,SUS SPRUL, BCOM LDAN 'DAS, 'DI SU'I MTHU LAGS,
SUS BYIN GYI BRLABS, DE SKAD CES GSOL BA DANG, BCOM LDAN 'DAS
KYIS, TSANGS PA DE

LA 'DI SKAD CES BKA' STZAL TO, ,TSANGS PA, 'JIG RTEN NI LAS KYIS
BYAS, LAS KYIS SPRUL LO, ,SEMS CAN RNAMS NI LAS KYIS BYAS, LAS
KYI RGYU LAS BYUNG, LAS KYIS RAB


@97A *, ,TU PHYE BA'O, ,DE CI'I PHYIR ZHE NA, TSANGS PA MA RIG
PA'I RKYEN GYIS 'DU BYED RNAMS, 'DU BYED KYI RKYEN GYIS RNAM PAR
SHES PA, RNAM PAR SHES PA'I RKYEN GYIS

MING DANG GZUGS, MING DANG GZUGS KYI RKYEN GYIS SKYE MCHED DRUG
,SKYE MCHED DRUG GI RKYEN GYIS REG PA, REG PA'I RKYEN GYIS TSOR
BA, TSOR BA'I RKYEN GYIS SRED PA, SRED PA'I RKYEN

GYIS LEN PA, LEN PA'I RKYEN GYIS SRID PA, SRID PA'I RKYEN GYIS
SKYE BA, SKYE BA'I RKYEN GYIS RGA SHI DANG, MYA NGAN DANG, SMRE
SNGAGS 'DON PA DANG, SDUG BSNGAL BA DANG, YID MI BDE BA

DANG, 'KHRUG PA RNAMS 'BYUNG STE, DE LTAR SDUG BSNGAL GYI PHUNG
PO CHEN PO 'DI 'BA' ZHIG 'BYUNG BAR 'GYUR ZHING, TSANGS PA, MA
RIG PA 'GAGS PAS 'DU BYED 'GAG

PA NAS SDUG BSNGAL GYI PHUNG PO CHEN PO 'BA' ZHIG 'GAG PA'I BAR
DU 'GYUR TE, TSANGS PA, LAS DANG CHOS KYI KUN TU SBYOR BA RNAMS
YOD NA SEMS CAN RNAMS 'BYUNG BAR SNANG

BA DANG, LAS DANG CHOS KYI KUN TU SBYOR BA DANG BRAL BAS 'BYUNG
BA MED PAR SNANG BA MA GTOGS PAR 'DI LA BYED PA PO'AM, BYED DU
'JUG PA'AM, NYE BAR 'JOG PA PO GANG

YANG MED DO, ,TSANGS PA, DE LTAR 'JIG RTEN 'DI LAS ZAD PA DANG,
NYON MONGS PA ZAD PA DANG, SDUG BSNGAL ZAD PA DANG, SDUG BSNGAL
NYE BAR ZHI BAS ZHI BA DANG, NGES


@97B PAR BYUNG BA DANG, RNAM PAR ZHI BA DANG, YONGS SU MYA NGAN
LAS 'DAS PA ZHES BYA'O, ,TSANGS PA, DE LA LAS GANG YIN PA DE ZAD
PA DANG, NYON MONGS PA GANG YIN PA DE DANG BRAL BA DANG,

SDUG BSNGAL GANG YIN PA DE RNAM PAR ZHI BA DANG, NUB PA MA GTOGS
PAR YONGS SU MYA NGAN LAS 'DAS PA ZHES BYA BA CI ZHIG YOD DE,
SANGS RGYAS RNAMS KYI MTHU DANG, SANGS RGYAS

RNAMS KYI BYIN GYI RLABS KYIS CHOS NYID DE LTA BU DAG 'BYUNG NGO,
,DE CI'I PHYIR ZHE NA, TSANGS PA, SANGS RGYAS BCOM LDAN 'DAS
RNAMS 'BYUNG BA MED NA CHOS DE LTA BU RAB TU STON PA

MI 'BYUNG GI, TSANGS PA, GANG GI TSE SANGS RGYAS BCOM LDAN 'DAS
RNAMS 'JIG RTEN DU BYUNG BA DE'I TSE ZHI BAR BYA BA'I PHYIR KHONG
DU CHUD PAR DKA' BA, ZAB PA ZAB PAR SNANG

BA; CHOS RNAM PA DE LTA BU DAG YANG DAG PAR STON PAR 'GYUR TE, DE
THOS PAS SEMS CAN SKYE BA'I CHOS CAN RNAMS NI SKYE BA LAS YONGS
SU GROL BAR 'GYUR, SEMS CAN

RGA SHI DANG, MYA NGAN DANG, SMRE SNGAGS 'DON PA DANG, SDUG
BSNGAL BA DANG, YID MI BDE BA DANG, 'KHRUG PA'I CHOS CAN RNAMS NI
'KHRUG PA'I BAR DAG LAS YONGS SU GROL

BAR 'GYUR RO, ,TSANGS PA, DE LTA BAS NA 'DI LTA STE, 'DU BYED
THAMS CAD NI MIG YOR LTA BU MI RTAG PA G-YO BA MI BRTAN PA, THER
ZUG MA YIN PA, ZAD PA DANG 'GYUR BA'I


@98A *, ,CHOS CAN NO ZHES TSANGS PA SANGS RGYAS RNAMS KYIS DE
BSTAN CING YANG DAG PAR BSHAD DE RNAM PAR PHYE ZHING GSAL BAR
MDZAD DE, 'DI NI SANGS

RGYAS RNAMS KYI BYIN GYI RLABS SO, ,SANGS RGYAS BCOM LDAN 'DAS
YONGS SU MYA NGAN LAS 'DAS PA RNAMS KYI DAM PA'I CHOS NUB PA
NA'ANG 'DI LTA STE, 'DU BYED THAMS CAD

MIG YOR LTA BU'O ZHES BYA BA DE NYID BYIN GYIS RLABS YIN NO, ,GAL
TE DE BZHIN GSHEGS PA RNAMS KYIS 'DU BYED THAMS CAD MIG YOR LTA
BUR MA GZIGS SU ZIN MA DE

BZHIN GSHEGS PA RNAMS SKAD CIG THANG CIG YUD TZAM YANG 'DU BYED
THAMS CAD RMI LAM DANG MIG YOR DANG BRAG CA LTA BUR MI STON PA
ZHIG NA TSANGS PA GANG GI PHYIR DE

BZHIN GSHEGS PA RNAMS 'DU BYED THAMS CAD RMI LAM DANG, MIG YOR
DANG, BRAG CA LTA BU DANG, MI RTAG PA DANG, G-YO BA DANG, 'GYUR
BA'I CHOS CAN DU MKHYEN PA

DE'I PHYIR, DE BZHIN GSHEGS PA RNAMS 'DU BYED THAMS CAD RMI LAM
DANG, MIG YOR DANG, BRAG CA LTA BUR STON NO, ,DE LA MKHAS PA DE'I
MTSAN MA MTHONG BA DAG

YOD DE; DE'I MTSAN MA MTHONG NAS RGYU DE DANG RKYEN DE DANG DMIGS
PA'I MTSAN MA DES 'DU BYED THAMS CAD MI RTAG PAR KHONG DU CHUD
CING G-YO BA DANG 'GYUR BA'I CHOS


@98B CAN NO ZHES RNAM PAR 'BYED DO, ,'DU BYED THAMS CAD NI 'JIG
CING 'GYUR RO, ,DUS DANG, TSIGS DANG, DUS TSIGS KYIS KYANG 'JIG
GO, SKAD CIG DANG, THANG CIG DANG, PHYED

TZAM DANG, YUD TZAM DANG, ZHAG DANG, NYI MA DANG, ZLA BA DANG,
ZLA BA PHYED DANG, LO DANG, LO BRGYA DANG, BSKAL PA DANG, BSKAL
PA BRGYA DAG KYANG 'JIG PAR 'GYUR RO, ,ME'I

PHUNG PO CHEN PO'ANG 'BAR NAS SHI BAR 'GYUR RO, ,CHU'I PHUNG PO
CHEN PO'ANG BAB NAS MI 'BAB BO, ,RLUNG GI PHUNG PO CHEN PO'ANG
LANGS NAS MI LDANG NGO, ,SA'I PHUNG PO CHEN PO'ANG

BYUNG NAS MED PAR 'GYUR RO, ,RI'I PHUNG PO CHEN PO KHOR YUG DANG,
KHOR YUG CHEN PO DANG, LHUN PO DANG, LHUN PO CHEN PO DANG, DE LAS
GZHAN PA RI NAG PO DAG KYANG

BYUNG NAS YE MED PAR 'GYUR RO, ,NYI MA DANG ZLA BA DANG SKAR MA'I
TSOGS KYI 'KHOR DANG BCAS PA 'DI DAG KYANG BYUNG NAS LHAM MER MA
YIN, ,LHAN NER MA YIN, ,LHANG NGER MA YIN ZHING

SAR LTUNG NGO, ,LHA YUL PA'I LHA'I GZHAL MED KHANG BZANG PO DAG
KYANG 'JIG PAR 'GYUR RO, ,GRONG DANG, GRONG KHYER DANG, GRONG
RDAL 'DI DAG DANG, SHING LJON PA DANG, NAGS TSAL

DANG, SKYED MOS TSAL DANG, KUN DGA' NYAMS DGA' BA 'DI DAG KYANG
BYUNG NAS 'GAG PAR 'GYUR RO, ,LHA DANG MI 'DI RNAMS KYANG SKYE BA
DANG, RGA BA DANG, 'PHO BA DANG


@99A *, ,'BYUNG BAR 'GYUR RO, ,SKYES BU MDZANGS SHING MKHAS PA
'DI DAG KYANG MTSAN MA DE MTHONG NAS, KYE MA'O 'DU BYED 'DI THAMS
CAD MI RTAG PA'O, ,

'JIG GO, 'DU BYED 'DI THAMS CAD MED PAR 'GRO'O, ,'GYUR RO, ,'DU
BYED 'DI THAMS CAD ZAD PAR 'GYUR RO SNYAM NAS SKYO BAR 'GYUR RO,
,SKYES BU MDZANGS SHING MKHAS

PA 'DI DAG RGYU DE DANG RKYEN DES KHYIM NAS KHYIM MED PAR RAB TU
'BYUNG NGO, ,DE DAG DAD PAS KHYIM NAS KHYIM MED PAR YANG DAG PAR
RAB TU BYUNG NAS KYANG 'DU BYED THAMS

CAD MIG YOR LTA BU DANG, RMI LAM LTA BU DANG, BRAG CA LTA BUR RIG
STE, MTSAN MA DE DANG DMIGS PA DE DANG RKYEN DES BYANG CHUB 'THOB
PAR 'GYUR RO, ,CHU'I NANG DU ZLA BA'I

DKYIL 'KHOR DANG, NYI MA'I DKYIL 'KHOR SNANG BA DANG, SKAR MA'I
GZUGS SNANG BA DE DAG MTHONG NAS, DE BZHIN GSHEGS PAS GDAMS
PA'AM, DE LAS GZHAN PA'I

DGE BA'I BSHES GNYEN GYIS GDAMS PA'AM, BDAG GI BLOS BRTAGS PAS
'DU BYED THAMS CAD RMI LAM DANG, MIG YOR DANG, BRAG CA LTA BUR
RTOGS NAS DAD

PAS KHYIM NAS KHYIM MED PAR RAB TU BYUNG STE, RGYUN DU ZHUGS PA'I
'BRAS BU DANG, LAN GCIG PHYIR 'ONG BA'I 'BRAS BU DANG, PHYIR MI
'ONG BA'I 'BRAS BU THOB PA DANG,


@99B DGRA BCOM PA NYID MNGON SUM DU BYED PA DANG, GANG ZAG BYANG
CHUB SEMS DPA'I THEG PA PA BZOD PA DANG PO THOB PA DANG, BZOD PA
GNYIS PA DANG, GSUM PA THOB PA DANG, BLA NA

MED PA YANG DAG PAR RDZOGS PA'I BYANG CHUB 'THOB PAR 'GYUR BA'I
SKYES BU MKHAS PA DAG YOD DO, ,SANGS RGYAS BCOM LDAN 'DAS MYA
NGAN LAS 'DAS PA RNAMS KYI CHOS

BSTAN PA 'DI NYID 'JIG RTEN DU 'BYUNG STE, DE THOS PAS SEMS CAN
RNAMS NYAN THOS KYI THEG PA DANG, RANG SANGS RGYAS KYI THEG PA
DANG, THEG PA CHEN PO BLA NA MED PA RNAM PA

THAMS CAD MCHOG DANG LDAN PA DANG, THEG PA GSUM PO DAG GIS NGES
PAR 'BYUNG BAR 'GYUR RO, ,TSANGS PA, 'DI LTAR 'DI'ANG SANGS RGYAS
RNAMS KYI SBYIN GYI RLABS

SU RIG PAR BYA STE, TSANGS PA, GANG GIS SKYES BU MKHAS PA DAG GIS
'DU BYED 'DI DAG NI SDUG BSNGAL PA, G-YO BA, MI BRTAN PA, ZAD PA
DANG 'GYUR BA'I CHOS CAN TE,

RMI LAM DANG, MIG YOR BA DANG, BRAG CA LTA BU'O ZHES BYA BA'I
MTSAN MA DE MTHONG NAS MANG DAG PAR SKYO BAR 'GYUR BA 'DI NI
SANGS RGYAS RNAMS KYI YUL DANG SANGS RGYAS KYI

BYIN GYI RLABS SO, ,SNGON SPYAD CING SNGON GYI RGYU LAS BYUNG
BA'I SEMS CAN SNGON YONGS SU SMIN PAR BYA BA DAG GIS, CHOS KYI
SGRA 'DI LTA BU 'DI THOS NAS 'DU BYED 'DI DAG


@100A *, ,THAMS CAD NI MI RTAG PA, 'DU BYED RNAMS NI 'JIG PA STE,
'DU BYED THAMS CAD NI RMI LAM DANG BRAG CA LTA BU'O ZHES DE BZHIN
GSHEGS PA

LA MOS PAR 'GYUR, MNGON PAR DAD PAR 'GYUR RO, ,SEMS CAN GANG DAG
GIS SANGS RGYAS BCOM LDAN 'DAS RNAMS KYI DRUNG DU TSANGS PAR
SPYOD PA SPYAD PAR GYUR PA'AM,

KHYIM PAR GYUR PAS BSLAB PA'I GZHI RNAMS YONGS SU BZUNG BAR GYUR
PA DE DAG KYANG RGYU DE DANG RKYEN DES 'DI LTAR 'DU BYED RNAMS MI
RTAG PA DANG, 'DU BYED RNAMS SDUG

BSNGAL PA DANG, 'DU BYED RNAMS 'JIG PA DANG, 'DU BYED RNAMS RMI
LAM DANG, MIG YOR DANG BRAG CA LTA BU'O ZHES 'DU BYED RNAMS DE
LTA BU'I TSUL DU RTOGS PAR

'GYUR TE, RGYU DE DANG RKYEN DES DAD PAS KHYIM NAS KHYIM MED PAR
RAB TU BYUNG NAS SANGS RGYAS BCOM LDAN 'DAS RNAMS 'JIG RTEN DU MA
BYUNG YANG SANGS RGYAS KYI BYIN GYIS

RLABS NYID DANG, SANGS RGYAS LA DGE BA'I RTZA BA BSKYED PA'I
RKYEN GYIS BYANG CHUB 'THOB PAR 'GYUR RO, ,TSANGS PA, RNAM GRANGS
DES KYANG 'DI LTAR 'DI NI SANGS RGYAS

KYI BYIN GYI RLABS DANG, 'DI NI SANGS RGYAS KYI YUL YIN PAR RIG
PAR BYA'O, ,TSANGS PA, STONG GSUM GYI STONG CHEN PO'I 'JIG RTEN
GYI KHAMS 'DI'ANG SANGS RGYAS KYI


@100B SANGS RGYAS KYI ZHING YIN TE, TSANGS PA, 'DI NI NGA SNGON
BYANG CHUB SEMS DPA'I SPYAD PA SPYOD PA NA BSKAL PA BYE BA KHRAG
KHRIG BRGYA STONG GRANGS MED PAR SANGS RGYAS BCOM LDAN 'DAS

TSAD MED GRANGS MED PA RNAMS KYI DRUNG DU DGE BA'I RTZA BA TSAD
MED GRANGS MED PA BSKYED DE, TSUL KHRIMS DANG, DKA' THUB DANG,
TSANGS PAR SPYOD PA DANG, DE LAS GZHAN PA'I

DKA' BA SPYAD PA BYE BA KHRAG KHRIG BRGYA STONG DAG GIS JI LTAR
DGE BA'I RTZA BA THAMS CAD 'PHEL BAR 'GYUR BA DANG, JI LTAR YONGS
SU DAG PAR 'GYUR BA DANG, DUS DANG TSOD DANG

SNOD JI LTA BA BZHIN DU 'DUL BA NYE BAR BZUNG STE, SANGS RGYAS
KYI ZHING YONGS SU BZUNG NGO, ,YONGS SU SBYANGS SO, ,NGAS SBYIN
PA DANG, SNYAN PAR SMRA BA DANG, DON SPYAD PA DANG, DON

MTHUN PA BSDU BA'I DNGOS PO BZHI PO DAG GIS SEMS CAN RNAMS YANG
DAG PAR BSDUS TE, DE DAG NGA'I SMON LAM NYID KYIS SANGS RGYAS KYI
ZHING 'DIR SKYES NAS NGAS CHOS

BSTAN PA'ANG SHES SO, ,NGA'I CHOS BSTAN PAS 'DUL BAR YANG 'GYUR
TE, BRGYA BYIN RNAMS KYI MA YIN, TSANGS PA RNAMS KYI MA YIN, 'JIG
RTEN SKYONG BA RNAMS KYI MA YIN NO, ,

TSANGS PA, RNAM GRANGS 'DIS KYANG DE 'DI LTAR SANGS RGYAS KYI
ZHING 'DI SANGS RGYAS BCOM LDAN 'DAS RNAMS KYI YIN GYI, BRGYA
BYIN RNAMS KYI MA YIN, TSANGS PA RNAMS KYI MA


@101A *, ,YIN, 'JIG RTEN SKYONG BA RNAMS KYI MA YIN, GZHAN MU
STEGS CAN DANG, SPYOD PA CAN DANG, KUN TU RGYU RNAMS KYI MA YIN
PAR RIG PAR BYA'O, ,DE

NAS MI MJED KYI BDAG PO TSANGS PA 'BUM PHRAG BCU'I BDAG PO TSANGS
PA DE DANG, DE LAS GZHAN PA'I TSANGS PA RNAMS SKYO ZHING YID
BYUNG BAR GYUR TE, TSIG 'DI SKAD

CES JI TZAM DU SANGS RGYAS BCOM LDAN 'DAS RNAMS CHOS RGYA CHEN PO
DANG LDAN PA NGO MTSAR TO, ,JI TZAM DU SANGS RGYAS BCOM LDAN 'DAS
RNAMS RMAD DU BYUNG BA'I CHOS

DANG LDAN PA NGO MTSAR TO ZHES SMRAS SO, ,DE NAS STONG GSUM GYI
STONG CHEN PO'I TSANGS PA DE DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS LA

RMAD DU 'DZIN PAR GYUR TE, JI TZAM DU SANGS RGYAS BCOM LDAN 'DAS
RNAMS KYI YUL BSAM GYIS MI KHYAB CING MTHA' YAS PA NGO MTSAR TO
SNYAM MO, ,DE NAS STONG

GSUM GYI STONG CHEN PO'I TSANGS PA CHEN PO DE, BCOM LDAN 'DAS KYI
SLOB MAR KHAS BLANGS NAS BCOM LDAN 'DAS LA SKYABS SU SONG STE,
BCOM LDAN 'DAS NI

BDAG GI STON PA, BDE BAR GSHEGS PA NI BDAG GI STON PA LAGS NA,
BCOM LDAN 'DAS, JI LTAR GNAS PAR BGYI BA DANG, JI LTAR BSGRUB PAR
BGYI BA BDAG


@101B LA BKA' STZAL DU GSOL ZHES BCOM LDAN 'DAS LA BKA' LUNG YANG
NOD PAR GYUR TO, ,DE SKAD CES GSOL PA DANG, BCOM LDAN 'DAS KYIS
TSANGS PA CHEN PO LA 'DI SKAD CES BKA'

STZAL TO, ,TSANGS PA, STONG GSUM GYI STONG CHEN PO'I 'JIG RTEN
GYI KHAMS 'DI NI NGA'I SANGS RGYAS KYI ZHING YIN TE, TSANGS PA,
STONG GSUM GYI STONG CHEN PO'I 'JIG RTEN GYI KHAMS

'DI KHYOD LA GTAD KYI, KHYOD CI NAS KYANG NGA'I RJES SU 'JUG PAR
GYIS LA DGE BA'I LAM 'DI DANG, DGE BA'I TSUL 'DI DANG, BLA NA MED
PA'I SANGS RGYAS KYI TSUL DANG, CHOS KYI TSUL

DANG, DGE 'DUN GYI TSUL 'DI RGYUN MI 'CHAD PAR GYIS SHIG, NGA NI
'DI'I SKYES BU THA MA'O, ,TSANGS PA, NGA'I BU'I THU BO GZHON NU
THUGS LAS SKYES PA, ZHAL NAS SKYES PA, CHOS

LAS BYUNG BA, CHOS KYIS SPRUL PA, BYANG CHUB SEMS DPA' SEMS DPA'
CHEN PO BYAMS PA SNYING RJE CHEN PO DANG LDAN PA, SKYE BO MANG
PO'I DON 'DOD PA, PHAN PA 'DOD PA,

BDE BA 'DOD PA, GRUB PA DANG BDE BA 'DOD PA 'ONG BAR 'GYUR TE,
DE'ANG STONG GSUM GYI STONG CHEN PO'I 'JIG RTEN GYI KHAMS 'DI JI
LTAR NGAS GNAS PA BZHIN DU CHOS KYIS

GNAS PAR 'GYUR GYI, JI LTAR NGA LA RJES SU MTHUN PAR BYED PA DE
BZHIN DU DE LA RJES SU MTHUN PAR GYIS SHIG ,CI NAS KYANG KHYOD
KYIS DGE BA'I LAM 'DI DANG, DGE BA'I


@102A *, ,TSUL 'DI DANG, SANGS RGYAS KYI TSUL DANG, CHOS KYI TSUL
DANG, DGE 'DUN GYI TSUL 'DI RGYUN MI 'CHAD PAR GYIS SHIG, DE CI'I
PHYIR ZHE NA, TSANGS PA,

JI TZAM DU DGE BA'I TSUL 'DI LTA BU'I RGYUN MI 'CHAD PA DE TZAM
DU SANGS RGYAS KYI TSUL DANG, CHOS KYI TSUL DANG, DGE 'DUN GYI
TSUL RGYUN CHAD PAR MI 'GYUR, BRGYA BYIN DANG,

TSANGS PA DANG, 'JIG RTEN SKYONG DANG, LHA DANG MI'I TSUL DANG,
THAR BA'I TSUL NAS MYA NGAN LAS 'DA' BA'I TSUL GYI BAR DU RGYUN
CHAD PAR MI 'GYUR RO, ,TSANGS PA, DE LTA BAS

NA STONG GSUM GYI STONG CHEN PO'I 'JIG RTEN GYI KHAMS SANGS RGYAS
KYI SANGS RGYAS KYI ZHING 'DI KHYOD LA GTAD DO, ,TSANGS PA, KHYOD
LA BKA' STZAL PA NI 'DI YIN, RJES SU

BSTAN PA NI 'DI YIN GYI, KHYOD KYIS 'DI BZHIN DU GYIS SHIG, NGA
NI 'DI'I SKYES BU THA MA'O, ,DE'I TSE STONG GSUM GYI STONG CHEN
PO'I 'JIG RTEN GYI KHAMS NA TSANGS PA

DANG, TSANGS PA CHEN PO JI SNYED 'KHOD PA DE DAG THAMS CAD 'PHAGS
PA'I CHOS LA MNGON PAR DUL BAR GYUR TE, TSANGS PA CHEN PO DE GCIG
PU NI MA GTOGS SO, ,

TSANGS PA CHEN PO STONG GI TSANGS PA DE'ANG BCOM LDAN 'DAS KYIS
'PHAGS PA'I CHOS LA RAB TU BTUL ZHING BZHAG PAR GYUR TO, ,TSANGS
PA'I LE'U STE DANG PO RDZOGS


@102B SO;; ;;BAM PO GNYIS PA, DE'I TSE BDUD KYI BU DED DPON ZHES
BYA BA, BCOM LDAN 'DAS LA DAD CING DANG BA CHEN PO THOB PAR GYUR
PA DES BCOM LDAN 'DAS YONGS

SU MYA NGAN LAS 'DA' BA'I SGRA THOS NAS SDUG BSNGAL ZHING YID MI
BDE STE MI DGA' ZHING SDUG BSNGAL BA DANG YID MI BDE BA CHEN PO
DANG LDAN PAR GYUR, SKYO ZHING YID BYUNG LA SPU

ZING ZHES BYED PAR GYUR NAS MYUR BA MYUR BAR RINGS PA'I TSUL DU
BCOM LDAN 'DAS GA LA BA DER SONG STE PHYIN NAS BCOM LDAN 'DAS KYI
ZHABS LA MGO BOS PHYAG 'TSAL TE PHYOGS

GCIG TU 'DUG GO, PHYOGS GCIG TU 'DUG NAS BDUD KYI BU DED DPON
GYIS BCOM LDAN 'DAS LA 'DI SKAD CES GSOL TO, ,BCOM LDAN 'DAS,
BDAG GSOL PA 'TSAL NA

SMAN PAR BGYI BA'I SLAD DU YONGS SU MYA NGAN LAS MI 'DA' BAR
GSOL, BCOM LDAN 'DAS, LHA DANG BCAS PA'I 'JIG RTEN LA THUGS BRTZE
BA NYE BAR BZUNG STE, SKYE BO MANG

PO LA SMAN PA DANG, SKYE BO MANG PO LA BDE BA DANG, 'JIG RTEN LA
THUGS BRTZE BA DANG, LHA DANG MI RNAMS KYI DON DANG, SMAN PA DANG
BDE BA'I SLAD DU BZHUGS SU GSOL, BCOM

LDAN 'DAS, 'JIG RTEN HA CANG MYUR DU LONG PA DANG, MIG MA MCHIS
PA DANG, STON PA MA MCHIS PA DANG, 'DREN PA MA MCHIS PA DANG,
DPUNG GNYEN MA MCHIS PA DANG, SKYABS


@103A *, ,MA MCHIS PA DANG, RTEN MA MCHIS PAR MI 'GYUR BAR MDZAD
DU GSOL, DE SKAD CES GSOL PA DANG, BCOM LDAN 'DAS KYIS BDUD KYI
BU DED

DPON LA 'DI SKAD CES BKA' STZAL TO, ,DED DPON KHYOD KYI PHA BDUD
SDIG CAN GYIS NGA LA BCOM LDAN 'DAS YONGS SU MYA NGAN LAS 'DAR
GSOL, BDE BAR GSHEGS PA

YONGS SU MYA NGAN LAS 'DAR GSOL, BCOM LDAN 'DAS KHYOD DENG YONGS
SU MYA NGAN LAS 'DA' BA'I DUS LA BAB BO ZHES GSOL BA BTAB NAS
KHYOD KYI PHA BDUD SDIG CAN LA

NGAS MYA NGAN LAS 'DA'O ZHES SMRAS TE, DED DPON, BDUD SDIG CAN LA
NGAS YONGS SU MYA NGAN 'DA' BAR BYA BA'I SKABS PHYE'O, ,DED DPON,
SDIG CAN DE LA NGAS KHAS BLANGS

PA DE BYA BA'I DUS LA'ANG BAB BO, ,DE SKAD CES BKA' STZAL PA
DANG, BDUD KYI BU DED DPON GYIS BCOM LDAN 'DAS LA 'DI SKAD CES
GSOL TO, ,BCOM LDAN 'DAS, BDUD

SDIG CAN DE NI BDAG GI PHA MA LAGS KYI, BCOM LDAN 'DAS, DE NI
BDAG GI DGRA LAGS, GSHED PO SLAR RGOL PA LAGS SHING, BCOM LDAN
'DAS, BDAG DANG

MI MDZA' BA LAGS TE, GNOD PAR 'TSAL PA, MI SMAN PAR 'TSAL BA LAGS
SO, ,BCOM LDAN 'DAS, SDIG CAN DE NI BDAG LA GRUB PA DANG BDE BA
MA LAGS PAR


@103B 'TSAL BA LAGS SO, ,BCOM LDAN 'DAS, GANG SHES RAB KYI SGRON
MA 'DI LTA BU DANG, SHES RAB KYI SNANG BA CHEN PO DANG, YE SHES
SNANG BA'I SGRON MA CHEN PO 'DI LTA BU YONGS SU MYA

NGAN LAS 'DA' BAR 'TSAL BA'I SDIG CAN DE NI, SDIG PA'I BSAM PA
CAN, SDIG PA'I SBYOR PA CAN TE, LHA DANG MI DANG LHA MA YIN DU
BCAS PA'I 'JIG RTEN SUM 'BYIN PA'I DGRA LAGS

SO; ;BCOM LDAN 'DAS, LHA DANG BCAS PA'I 'JIG RTEN NA SEMS CAN
SDIG PA CHEN PO 'JIG RTEN DU BYUNG NGO ZHES GANG YANG DAG PAR
SMRA BAS SMRA BA DE NI, BCOM LDAN 'DAS,

BDUD LAGS SO ZHES YANG DAG PAR SMRA BAS SMRA BAR BGYI'O, ,BCOM
LDAN 'DAS, GANG BDAG LA MI PHAN PAR ZHUGS PA DANG, GZHAN LA MI
PHAN PAR ZHUGS PA DANG, SKYE BO

MANG PO LA MI PHAN PAR ZHUGS PA ZHES GANG YANG DAG PAR SMRA BAS
SMRA BA DE NI, BCOM LDAN 'DAS, BDUD LAGS SO ZHES YANG DAG PAR
SMRA BAS SMRA BAR BGYI'O, ,LHA DANG

BCAS, BDUD DANG BCAS, TSANGS PA DANG BCAS PA'I 'JIG RTEN DGE
SBYONG DANG BRAM ZER BCAS PA'I SKYE DGU LA GNOD PA DANG, MI PHAN
PA DANG, SDUG BSNGAL BA DANG, GRUB

PA DANG BDE BA MA LAGS PA DANG, LOG PAR LTUNG BA'I PHYIR ZHUGS PA
ZHES BGYI BA NI, BCOM LDAN 'DAS, BDUD LAGS SO ZHES YANG DAG PAR
SMRA BAS SMRA BAR BGYI'O, ,CHOS


@104A *, ,DANG LDAN PA'I DAM BCAS PA DANG, CHOS DANG MI LDAN PA'I
DAM BCAS PA BCOM LDAN 'DAS LAS BDAG GIS MNGON SUM DU THOS SHING
MNGON SUM

DU BZUNG STE, BCOM LDAN 'DAS, GANG BDUD SDIG CAN GYIS DAM BCAS PA
DE NI CHOS DANG MI LDAN PA'I DAM BCAS PA LAGS SO, ,BCOM LDAN 'DAS
KHYOD NI DAM BCAS

PA 'DI LA BRTEN ZHING SNYING POR 'DU SHES PA LAGS NA, BCOM LDAN
'DAS, SKYE BO MANG PO LA SMAN PA DANG, SKYE BO MANG PO LA BDE BA
DANG, 'JIG RTEN LA THUGS BRTZE BA DANG,

LHA DANG MI RNAMS LA PHAN PA DANG BDE BA'I SLAD DU BSKAL BAR
BZHUGS SU GSOL, BCOM LDAN 'DAS, YUN RING DU BZHUGS NA DE NI SKYE
BO MANG PO LA SMAN PA DANG, SKYE BO

MANG PO LA BDE BA DANG, LHA DANG MI RNAMS LA BDE BAR 'GYUR TE,
DE'I SLAD DU BCOM LDAN 'DAS LHA DANG BCAS PA'I 'JIG RTEN LA THUGS
BRTZE BA NYE BAR BZUNG STE MYUR DU

YONGS SU MYA NGAN LAS MI 'DAR GSOL, DE SKAD CES GSOL BA DANG,
BCOM LDAN 'DAS KYIS BDUD KYI BU DED DPON LA 'DI SKAD CES BKA'
STZAL TO, ,DED DPON, LEGS

SO; ;LEGS SO, ,DED DPON KHYOD SKYE BO MANG PO'I DON 'DOD PA DANG,
SKYE BO MANG PO LA PHAN PA DANG, BDE BA DANG GRUB PA DANG BDE BAR
'DOD PAS DE LTAR BYA'O, ,DED DPON,


@104B GANG DAG RGYAL PO RGYAL RIGS SPYI BO NAS DBANG BSKUR BA LA
BSNYEN BKUR BYED CING PHAN PA DANG BDE BAS KHYAB PAR BYED PA
DANG, RGYAL RIGS SPYI BO NAS DBANG BSKUR BA'I YUL

'KHOR DANG, GRONG RDAL DANG, LJONGS RNAMS DANG, GZHON NU RNAMS
DANG, BLON PO RNAMS LA RTAG TU RGYUN MI 'CHAD PAR BSNYEN BKUR
DANG RIM GRO BYED PA LA ZHUGS PAR 'GYUR

BA DE DAG NI DED DPON RGYAL RIGS SPYI BO NAS DBANG BSKUR BA LAS
NOR MANG PO DANG LONGS SPYOD CHEN PO 'THOB CING RGYAL PO RGYAL
RIGS DE LAN DU PHAN CHEN PO 'DOGS TE,

BU DANG CHUNG MAR BCAS, GROGS PO DANG NYE DU DANG SNAG GI GNYEN
MTSAMS SU BCAS PA LA PHAN PAS KHYAB PAR BYED DO, ,DED DPON, DE
BZHIN DU GANG KHYOD DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS CHOS KYI
RGYAL PO BLA NA MED PA LA SEMS DANG BA'I DGE BA'I RTZA BA 'DI LTA
BU 'DI 'BUL NA, DED DPON, DE BZHIN GSHEGS

PA LA SEMS DANG BAS BSNYEN BKUR DANG RIM GRO BYA BA'I PHYIR KHYOD
LA DBUGS DBYUNG BA SBYIN NO, ,KHYOD LA DGE BA'I RTZA BRGYA CHEN
PO'I LONGS SPYOD CHEN PO SBYIN NO, ,DED DPON

KHYOD DE BZHIN GSHEGS PA LA SEMS DAD PA'I DGE BA'I RTZA BA BSKYED
NA DBUGS DBYUNG NGO, ,DED DPON KHYOD DGE BA'I RTZA BA 'DI DANG,
DAD PA DANG, DANG BA 'DIS NGA MYA NGAN


@105A *, ,LAS 'DAS NAS MA 'ONGS PA'I DUS NA RANG SANGS RGYAS
SNYING RJE CAN ZHES BYA BAR 'GYUR BA'I DUS DE LTA BU DANG, TSE DE
LTA BU YOD KYI, SHES PAR GYIS

SHIG, DED DPON, NGA 'DAS NAS DAM PA'I CHOS THAMS CAD KYI THAMS
CAD DU NUB PA NA BDUD SDIG CAN RAB TU MGU BAR 'GYUR BA DANG DGA'
BA DANG RANGS PAR 'GYUR BA'I

DUS DE LTA BU DANG, TSE DE LTA BU YOD PAR 'GYUR RO, ,DE SHIN TU
DGA' ZHING MGU PA LAS BDUD KYI GNAS NAS 'CHI 'PHO BAR 'GYUR RO,
,DE BDUD KYI GNAS NAS SHI 'PHOS MA

THAG TU MNAR MED PA'I SEMS CAN DMYAL BA CHEN POR LUS 'THOB PAR
'GYUR TE, DER YANG DE MNAR MED PA'I SDUG BSNGAL RNAM PA SNA TSOGS
MYONG PAR 'GYUR RO, ,

DE CI'I PHYIR ZHE NA, DED DPON 'DI LTAR DE NI SHES RAB KYI SGRON
MA CHEN PO SHES RAB KYI SNANG BA CHEN PO 'DI LTA BU MED PAR 'GYUR
PA LA DGA' BA'I PHYIR RO, ,DED DPON,

GANG BDAG GSOD PA DANG, BDAG LA GNOD PA DANG, BDAG MI SGRUB PAR
ZHUGS PA ZHES YANG DAG PAR SMRA BAS SMRA BA DE NI BDUD YIN NO
ZHES YANG DAG PAR SMRA BAS SMRA BAR

BYA'O, ,DED DPON, DE CI'I PHYIR ZHE NA, 'DI LTAR NGA YONGS SU MYA
NGAN LAS 'DAS PA'I DAM PA'I CHOS JI SRID DU GNAS PA DE SRID DU
BDUD SDIG CAN BDUD KYIS GNAS NA


@105B 'DUG GO, DED DPON, NGA'I DAM PA'I CHOS NUB MA THAG TU DE
NAS BDUD SDIG CAN RANGS PA CHEN PO SKYE BAR 'GYUR ZHING, TSIM PA
CHEN PO DANG, DGA' CHEN PO DANG, MCHOG TU DGA'

BA CHEN PO DANG, MGU PA CHEN PO DANG, YID BDE BA CHEN PO SKYE BAR
'GYUR TE, DE SKAD CIG DE NYID DANG, THANG CIG DE NYID DANG, YUD
TZAM DE NYID LA BDUD KYI GNAS NAS SHI 'PHOS

TE; SEMS CAN DMYAL BA CHEN PO MTSAMS MED PAR LTUNG BAR 'GYUR RO,
,DED DPON, 'DI LTA STE, DPER NA, MI LA LA ZHIG SHING S'A LA LJON
PA ME TOG DANG 'BRAS BU MANG PO DANG

LDAN PA CHEN PO LA 'DZEGS NAS, DES SHING S'A LA LJON PA DE LAS ME
TOG DANG 'BRAS BU YID DU 'ONG BA DAG SPYAD DE, YAL GA GANG LA
GNAS PA'I YAL GA DE NYID BCAG NA, DED

DPON, DE JI SNYAM DU SEMS, MI DE YAL GA CHAG PA DE LA GNAS SU
RUNG NGAM, GANG YAL GA GANG LA 'DZAGS TE BDE BAR 'DUG PA'I YAL GA
DE NYID GCOD PA'I MI DE'ANG

CI MKHAS PA'I RANG BZHIN CAN YIN NAM, GSOL PA, BCOM LDAN 'DAS, MA
LAGS SO, ,BDE BAR GSHEGS PA, MA LAGS SO, ,BKA' STZAL PA, DED
DPON,

BDUD SDIG CAN GANG DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS YONGS SU MYA NGAN LAS 'DA' BAR 'DOD CING
DE BZHIN GSHEGS PAS


@106A *, ,GSUNGS PA'I CHOS 'DUL BA NUB PAR DGA' BA'ANG DE LTAR
SNANG BAR NGAS BSAMS SO, ,DE CI'I PHYIR ZHE NA, 'DI LTAR NGA'I
DAM PA'I CHOS JI SRID DU GNAS PA

DE SRID DU DE BDUD KYI GNAS NA 'DUG GO, ,NGA'I CHOS NUB PAR GYUR
NA, BDUD SDIG CAN DE DGA' BA BSKYED DE MGU RANGS SHING YID BDE BA
BSKYED DE, ,DE DE MA THAG TU BDUD KYI

GNAS NAS SHI 'PHOS NAS SEMS CAN DMYAL BA CHEN PO MNAR MED PAR RAB
TU LTUNG BAR 'GYUR TE, ,DED DPON, ,'DI LTA STE, ,DPER NA, MI DE
SHING S'A LA LJON PA DE LA BDAG

LA GNOD PA DANG GZHAN LA GNOD PAR BYED PA LTAR BDUD SDIG CAN YANG
DE LTA BU YIN PAR MTHONG NGO, ,DED DPON, BDUD SDIG CAN NI BDAG LA
GNOD PA'I PHYIR ZHUGS

PA YIN NO, ,DED DPON, BDUD SDIG CAN NI GZHAN LA GNOD PA'I PHYIR
ZHUGS PA STE, DED DPON, BDUD SDIG CAN DE DE'I TSE DE'I DUS NA
SEMS CAN DMYAL BA CHEN PO MNAR

MED PAR LHUNG NAS, ,SDUG BSNGAL GYI TSOR BA MI BZAD PA TSA BA
SROG 'PHROG PA MYONG NAS 'CHI STE 'CHI KAR TSOR BA MYONG NAS NGA
RJES SU DRAN PAR 'GYUR TE, ,BCOM LDAN 'DAS

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS BDEN PA GSUNG BA, GZHAN DU MI GSUNG BA, LOG PAR MI GSUNG BA
DES LUS BSDAMS


@106B PA LEGS, ,NGAG BSDAMS PA LEGS, YID BSDAMS PA LEGS TE, LUS
KYIS LEGS PAR SPYAD PA DANG, NGAG GIS LEGS PAR SPYAD PA DANG, YID
KYIS LEGS PAR SPYAD PA'I RNAM

PAR SMIN PA NI SDUG PA DANG, 'DOD PA DANG, DGA' BA DANG, YID DU
'ONG BA MNGON PAR 'GRUB BO, ,LUS KYIS NYES PAR SPYAD PA DANG,
NGAG GIS NYES PAR SPYAD PA DANG, YID KYIS

NYES PAR SPYAD PA'I RNAM PAR SMIN PA NI MI SDUG PA DANG, MI 'DOD
PA DANG, MI DGA' BA DANG, YID DU MI 'ONG BA MNGON PAR 'GRUB BO
ZHES GSUNGS PA DE LEGS PAR GSUNGS

PA'O, ,BDAG NI SNGON LUS KYIS NYES PAR SPYAD PA DANG LDAN PAR
'GYUR, ,NGAG GIS NYES PAR SPYAD PA DANG, YID KYIS NYES PAR SPYAD
PA DANG LDAN PAR GYUR TE, BDAG LAS DE'I RNAM

PAR SMIN PAS DA LTAR SEMS CAN DMYAL PA CHEN PO 'DIR SKYES NAS 'DI
LTA BU'I SDUG BSNGAL MI BZAD PA DRAG PA, TSA BA YID DU MI 'ONG
BA, 'CHI BA'I MTHAR 'GYUR BA SROG

'PHROG PA'I TSOR BA MYONG BAR GYUR TO SNYAM MO, ,DE DE'I TSE NGAS
LEGS PAR SMRAS PA THOS NAS SEMS DANG BAR 'GYUR TE, DE SEMS DANG
BAR GYUR NAS SEMS CAN DMYAL BA CHEN

PO NAS SHI 'PHOS TE SUM CU RTZA GSUM GYI LHA RNAMS DANG SKAL PA
MNYAM PAR SKYE BAR 'GYUR RO, ,DE CI'I PHYIR ZHE NA, DAD DPON, DE
NI 'DI LTA BU YIN TE, GANG DGRA DE BZHIN GSHEGS


@107A *, ,PA LA NYES PA'I BAR DU GCOD PAS KUN TU SPYOD PA DE DAG
NI DE BZHIN GSHEGS PA LA NYES PA'I BAR DU GCOD PAS KUN TU SPYAD
PAS LUS ZHIG NAS

SEMS CAN DMYAL BA CHEN POR SKYE BAR 'GYUR RO, ,DED DPON, ,GANG
DAG DE BZHIN GSHEGS PA LA BYAMS PAS KUN TU SPYOD KYI, NYES PAR MA
YIN PA DE DAG NI LUS ZHIG

NAS BDE 'GRO MTHO RIS KYI 'JIG RTEN LHA'I NANG DU SKYE BAR 'GYUR
TE, DE DAG DGE BA'I RTZA BA DES SANGS RGYAS BCOM LDAN 'DAS RNAMS
KYI CHOS NYAMS SU BLANGS NAS DE NYID

DU DGE BA'I RTZA BA BSKYED DE, RIM GYIS NYE BAR LEN PA MED PAR
YONGS SU MYA NGAN LAS 'DA'O, ,DE BAS NA DED DPON KHYOD KYIS DE
BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS LA SEMS DAD PAR BYAS PAS, DED
DPON KHYOD DGE BA'I RTZA BA DE DANG, RGYU DE DANG, RKYEN DES GANG
GI TSE BYAMS PA 'JIG RTEN DU 'BYUNG

BA DE'I TSE DED DPON KHYOD DE'I TSE DE'I DUS NA DE BZHIN GSHEGS
PA BYAMS PA'I GSUNG RAB DE LA RAB TU 'BYUNG NGO, ,RAB TU BYUNG
NAS KYANG SEMS CAN GNYID KYIS

LOG PA DANG, MYOS PA DANG RAB TU MYOS PA RNAMS LA KYE SEMS CAN
KHYED LONGS LA SBYOR BAR GYIS, 'BAD PAR GYIS, RTZOL BAR GYIS SHIG
,DE BZHIN GSHEGS PA


@107B DGRA BCOM PA YANG DAG PAR RDZOGS PA'I SANGS RGYAS 'JIG RTEN
DU 'BYUNG BA RNYED PAR DKA' STE, 'DI LTA STE, DPER NA, SHING AU
DUM WA RA'I ME TOG BRGYA LA BRGYA LAM NA 'BYUNG

BAR 'GYUR PA DE BZHIN DU DE GSHEGS PA RNAMS KYANG BRGYA LA BRGYA
LAM NA 'JIG RTEN DU 'BYUNG BAR 'GYUR RO, ,GNAS MED PA, ZHI BAR
'GYUR BA, YONGS SU MYA NGAN LAS 'DA'

BAR 'GYUR BA, YANG DAG PAR RDZOGS PA'I SANGS RGYAS KYIS BSTAN
PA'I CHOS STON PA'ANG BRGYA LA BRGYA LAM NA'O, ,MI'I LUS 'THOB
CING 'PHAGS PA'I GNAS NA TSUL BZHIN DU

GNAS PA'ANG BRGYA LA BRGYA LAM NA SNANG NGO, ,MI KHOM PA BRGYAD
SPANGS NAS DE LTA BU'I DAL BA PHUN SUM TSOGS PA RNYED PA'ANG
BRGYA LA BRGYA LAM NA STE, BAG YOD PAS LEGS PAR

BRTZON PAR GYIS SHIG, PHYIS 'GYOD PAR MA GYUR CIG CES SKUL BAR
'GYUR RO, ,DED DPON KHYOD DE LTAR DE BZHIN GSHEGS PA BYAMS PA'I
GSUNG RAB DANG, DE BZHIN GSHEGS

PA BYAMS PA CHOS KYI RGYAL PO'I SANGS RGYAS KYI ZHING DU DE'I
GSUNG GI TSIG RJES SU 'DZIN CING RJES SU SKYONG BAR 'GYUR RO,
,BYAMS PA'I SEMS KHON MED PA DANG, 'GRAN ZLA MED PA

DANG, KHA NA MA THO BA MED PA DANG, PHAN PA DANG BDE BAS KHYAB
PAR BYED PAR 'GYUR RO, ,DED DPON KHYOD DGE BA'I RTZA BA DES BDUD
SDIG CAN 'DAS PA'I 'OG TU BDUD KYI GNAS NA


@108A *, ,DBANG PHYUG CHEN PO'I BDAG PO BDUD BYED PAR 'GYUR RO,
,DED DPON, SEMS CAN GANG DAG DE BZHIN GSHEGS PA LA THA NA SEMS
BSKYED PA GCIG

TZAM GYI DGE BA'I RTZA BA BSKYED PAR 'GYUR BA DE DAG THAMS CAD NI
DED DPON DGE BA'I RTZA BA DES MI 'CHI BAR NYE BAR 'GRO, MI 'CHI
BA LA GZHOL, MI 'CHI BA'I MTHAR 'GYUR

RO; ;DED DPON KHYOD NI DGE BA'I RTZA BA DES LHA DANG MI'I PHUN
SUM TSOGS BA RGYA CHEN PO MYONG NAS BSKAL PA BRGYAD CU'I SRID PA
THA MA LA LUS THA MA 'THOB PA NA, RANG SANGS

RGYAS SNYING RJE CAN ZHES BYA BAR 'GYUR RO, ,DE CI'I PHYIR ZHE
NA, 'DI LTAR DED DPON KHYOD KYIS NGA YONGS SU MYA NGAN LAS 'DAS
PA'I SGRA THOS NAS NGA LA SEMS DANG BA CHEN PO BSKYED DE,

SEMS CAN RNAMS LA'ANG SNYING RJE'I SEMS BSKYED NAS SEMS CAN THAMS
CAD LA PHAN PA DANG BDE BA'I PHYIR, NGA LA BCOM LDAN 'DAS YONGS
SU MYA NGAN LAS MI 'DA' BAR

BZHUGS SU GSOL ZHES GSOL BA 'DEBS PA DANG, DE BZHIN GSHEGS PA
BYAMS PA'I BSTAN PA LA'ANG SEMS CAN DE DAG LA SNYING RJE BSKYED
NAS GNYID KYIS LOG PA

DANG, MYOS PA DANG, RAB TU MYOS PA'I SKYE BO RNAMS LA BSGO ZHING
BSKUL MA 'DEBS, DGE BA'I CHOS TSAD MED PA LA'ANG BSKUL PAR 'GYUR
TE, DED DPON KHYOD RANG SANGS


@108B RGYAS SU 'GYUR PA'I RGYU 'DI YIN, RKYEN 'DI YIN NO, ,DED
DPON, DGE BA'I RTZA BA'I LONGS SPYOD CHEN PO 'DI LTA BU SBYIN
GYI, DED DPON DGA' ZHING MGU BA DANG, RANGS SHING YID DGA'

BAR GYIS SHIG ,DED DPON KHYOD DE BZHIN GSHEGS PA LA GSOL BA 'DEBS
PA DANG, DE BZHIN GSHEGS PA LA SEMS DANG BA'I PHYIR DE BZHIN
GSHEGS BAS CHOS KYI DGA' BA

DANG CHOS KYI LONGS SPYOD 'DI BYIN PA YIN NO, ,DE SKAD CES BKA'
STZAL BA DANG, BCOM LDAN 'DAS LA BDUD KYI BU DED DPON GYIS 'DI
SKAD CES GSOL TO, ,BCOM LDAN 'DAS,

BDAG GIS DE SKAD DU GSOL KYANG DE STE BZHUGS SU MI GNANG NA, BCOM
LDAN 'DAS, BDAG DENG SLAN CHAD 'DI YID MA 'CHA' ZHING SMON LAM
'DEBS TE, BCOM LDAN 'DAS,

YONGS SU MYA NGAN LAS 'DAS NAS DAM PA'I CHOS JI SRID DU GNAS PA
DE SRID DU, BCOM LDAN 'DAS, BDAG GZUGS DANG, SGRA DANG, DRI DANG,
RO DANG, REG PA RNAMS LA SNYEN PAR

MI BGYID DO, ,'DOD PA'I YON TAN LNGA LA'ANG CHAGS PA DANG RTZE BA
DANG YONGS SU SPYOD PAR MI BGYID DO, ,GOS GZHAN YANG MI 'TSAL ME
TOG DANG, SPOS DANG, PHRENG BAR DANG,

BYUG PA'ANG MI SNYEN NO, ,BCOM LDAN 'DAS KYI DAM PA'I CHOS JI
SRID DU NUB PAR MA GYUR GYI BAR DU DE LAS GZHAN PA'I LHA'I LONGS
SPYOD DANG YONGS SU SPYAD PA DAG KYANG MI SPYOD


@109A *, ,DO; ;DE CI'I SLAD DU ZHE NA, BCOM LDAN 'DAS, 'DI LTAR
BDAG SANG NANG BAR 'DI LTA BU'I SKYES BU RIN PO CHE DANG 'BRAL
BAR 'GYUR ZHING LHAN CIG MI

GNAS PA DANG, DBYE BA DANG 'GYES PA DANG SHIN TU MI SNANG BAR
'GYUR NA, BCOM LDAN 'DAS, BDAG DGA' BA DANG RTZE BAS CI ZHIG
BGYI, BDE BAS CI ZHIG BGYI, YID BDE BAS

CI ZHIG BGYI, SHES RAB KYI SGRON MA CHEN PO 'DI LTA BU DANG, SHES
RAB KYI MAR ME CHEN PO 'DI LTA BU DANG, YE SHES KYI SNANG BA CHEN
PO YONGS SU MYA NGAN LAS 'DAS NAS,

BCOM LDAN 'DAS, BDAG MGU BA'AM, YID BDE BA'AM, DGA' BA'AM, RANGS
PA'AM, RAB TU DGA' BA MYONG BAR GA LA 'GYUR, YE SHES CHEN PO'I
NYI MA 'OD ZER

BRGYA STONG DU MAS BSKOR BA MA RIG PA'I MUN PA SEL BA 'DI LTA BU
DANG, 'OD SNANG BAR MDZAD PA 'DI LTA BU NUB PAR GYUR NA, BCOM
LDAN 'DAS, BDAG DGA' BA'AM BDE

PA GA LAS MCHI, BDAG SEMS CAN RIN PO CHE 'DI LTA BU DANG BRAL NA,
DGA' BA DANG RTZE BA GA LAS MCHI, SEMS CAN SNANG BA, SEMS CAN
RTOGS PA, SEMS CAN MA SMAD

PA; SEMS CAN KHA NA MA THO BA MED PA, SEMS CAN MA RMONGS PA, SEMS
CAN MCHOG ,SEMS CAN BLA NA MED PA, SEMS CAN GONG NA MED PA, SEMS
CAN MTSUNGS PA MED PA, SEMS


@109B CAN MNYAM PA MED PA, SEMS CAN MI MNYAM PA DANG MNYAM PA,
SEMS CAN THAMS CAD THAR BAR MDZAD PA'I SEMS CAN, SEMS CAN RAB,
SEMS CAN MCHOD PA, SEMS CAN

KHA LO SGYUR BA, SEMS CAN 'DUL BA, SEMS CAN PHAN PAR DGYES PA,
YANG DAG PAR GSUNG BA, DUS SU GSUNG BA, TSIGS SU GSUNG BA, PHYIN
CI MA LOG PAR GSUNG PA, JI SKAD

GSUNG BA DE BZHIN MDZAD PA, THUGS RJE CHEN PO DANG LDAN PA, BYAMS
PA CHEN PO LA GNAS PA, SEMS CAN THAMS CAD LA KHONG KHRO BA MI
MNGA' BA, SEMS CAN THAMS CAD LA

SEMS MNYAM PA RAB TU MA SPROS PA, NGA RGYAL MI MNGA' BA, LEN PA
MI MNGA' BA, GZHI MI MNGA' BA, GNAS MI MNGA' BA, MI SKYO BA DRI
MA MI MNGA' BA, SKYOB BA 'DREN PA RNAM

PAR 'DREN PA, YONGS SU 'DREN PA, YONGS SU THAR BAR MDZAD PA,
YONGS SU SKYONG BA, DRAN PAR MDZAD PA, RTOGS PAR MDZAD PA, SKUL
MA 'DEBS PA, MYA NGAN SPANG BA, ZUG

RDU 'BYIN PA, SMAN PA'I RGYAL PO SEMS KYI GSO BA MDZAD PA, SMAN
CHEN PO SBYIN PA, SHIN TU SDUG BSNGAL BA LAS YONGS SU THAR BAR
MDZAD PA, STON PA PO, DED DPON KHRID PA,

'BAB STEGS MDZAD PA, GDOS PA 'DZIN PA, SGRON MA 'DZIN PA, SNANG
BA MDZAD PA, 'OD MDZAD PA, GSAL BAR MDZAD PA, MIG SBYIN PA, LAM
STON PA, YUL BDE BAR PHYIN


@110A *, ,PAR MDZAD PA, DRI MA DANG THA BA DANG MDUD PA THAMS CAD
SPANGS PA, SRED PA MI MNGA' BA, BAG LA NYAL MI MNGA' BA, MDUD PA
DANG KUN TU SBYOR BA THAMS

CAD RAB TU BSHIG PA, 'DOD CHAGS DANG BRAL BA, ZHE SDANG DANG BRAL
BA, GTI MUG DANG BRAL BA, NYON MONGS PA DANG BRAL BA, KUN TU
SBYOR BA DANG BRAL BA, NGA RGYAL DANG DREGS

PA DANG RTZOD PA DANG BRAL BA, DE LTA BU'I SKYES BU CHEN PO,
SKYES BU DAM PA, SKYES BU MCHOG, SKYES BU DPA' BO, SKYES BU RTUL
PHOD PA, SKYES BU PADMA, SKYES

BU PADMA DKAR PO, SKYES BU GLANG PO, SKYES BU SENG GE, SKYES BU
GTZO BO, SKYES BU BRTAN PA, SKYES BU MCHOG, SKYES BU CANG SHES
PA, BLA NA MED PA, YID YONGS SU MI SKYO BA, BSAM

GTAN CHEN PO LA BSAM GTAN PA, BSAM GTAN THAMS CAD LA BSAM GTAN
PA, BSAM GTAN DANG SNYOMS PAR 'JUG PA THAMS CAD SPYOD YUL BA,
SHES RAB CHAGS

PA MED PA, SHES RAB SGRIB PA MED PA, SHES RAB KYI SPYOD YUL MNYAM
PA MED PA, RGYAL MTSAN BSNYAL BA, 'DAM LAS RGAL BA, THANG LA GNAS
PA, PHA ROL TU PHYIN

PA; MI 'JIGS PA'I GNAS SU PHYIN PA, SEMS CAN THAMS CAD LA MI
'JIGS PA SBYIN PA, 'JIG RTEN THAMS CAD DBUGS 'BYIN PA 'DIR DO MOD
KYI THUN THA MA LA


@110B 'BRAL ZHING 'BYE BAR 'GYUR TE, BDAG GIS BCOM LDAN 'DAS SENG
GE'I SGRA SGROGS PA PHYIN CHAD MI MTHONG ZHING DE BZHIN GSHEGS
PA'I SENG GE'I SGRA THOS PAR MI 'GYUR NA, BCOM

LDAN 'DAS, BDAG DGA' BA'AM YID BDE BA GA LAS MCHI, DE BZHIN
GSHEGS PA YONGS SU MYA NGAN LAS 'DAS PA NI, BCOM LDAN 'DAS, 'DI
LTA STE, DPER NA, RGYAL PO

RGYAL RIGS SPYI BO NAS DBANG BSKUR BA 'CHI BA'I DUS BGYIS PA NA
SEMS CAN BYAS PA GZO ZHING BYAS PA RIG PA, BYAS PA RJES SU SKYONG
BA, SDUG BSNGAL GYIS GDUNGS PA KHA CIG

MCHIS PA DE DAG DE NA DGUNG GCIG GAM, GNYIS SAM, GSUM MAM,
BZHI'AM, LNGA'AM, DRUG GAM, BDUN NAM, ZLA BA PHYAD DAM, ZLA BA
GCIG TU MYA NGAN BGYID DE MCHI

MA 'BYUNG ZHING GNAS PA DE BZHIN DU, BDAG KYANG BCOM LDAN 'DAS
YONGS SU MYA NGAN LAS 'DAS PA NA DAM PA'I CHOS 'DI JI SRID DU
GNAS PA DE SRID DU BDAG GZUGS DANG,

SGRA DANG, DRI DANG, RO DANG, REG BYA MI SNYAN TO, ,'DOD PA'I YON
TAN LNGA LA'ANG CHAGS PAR MI BGYIS, MI RTZE, YONGS SU MI SPYOD
DO, ,GOS GZHAN YANG MI 'TSAL ZHING ME TOG DANG

PHRENG BA DANG SPOS DANG BYUG PA'ANG MI SNYEN YONGS SU MI SPYOD
DO, ,BCOM LDAN 'DAS, DAM PA'I CHOS NUB PAR MA GYUR GYI BAR DU DE
LAS GZHAN PA'I LONGS SPYOD RNAMS KYANG MI


@111A *, ,SNYEN TO, ,DED DPON GYI LE'U STE GNYIS PA RDZOGS SO,,
,,DE NAS LHA'I DBANG PO BRGYA BYIN BCOM LDAN 'DAS GA LA BA DER
SONG

STE PHYIN PA DANG, BCOM LDAN 'DAS KYI ZHABS LA MGO BOS PHYAG
'TSAL NAS PHYOGS GCIG TU 'DUG GO, ,PHYOGS GCIG TU 'DUG NAS LHA'I
DBANG PO BRGYA BYIN GYIS BCOM

LDAN 'DAS LA 'DI SKAD CES GSOL TO, ,BCOM LDAN 'DAS, BDAG GIS JI
LTAR BSGRUB PAR BRGYA BA BKA' STZAL DU GSOL, ,BCOM LDAN 'DAS,
,GANG LHA MA YIN GYI

DBANG PO BZHI GO CHA BGOS NAS SUM CU RTZA GSUM GYI LHA RNAMS LA
G-YUL BSHAMS TE RGOL BA'I DUS DE LTA BU DANG TSE DE LTA BU MCHIS
SO, ,GANG GI TSE LHA DANG LHA MA YIN

G-YUL SHOM ZHING LHA MA YIN GYI DBANG PO BZHI TSOGS PAR GYUR PA
DE'I TSE 'PHAGS PA MOONG+GAL GYI BU'ANG MCHIS TE, 'PHAGS PA
MOONG+GAL GYI BU MCHIS NAS LHA MA YIN

GYI DBANG PO DE BZHI CHOS DANG MTHUN PAS TSAR GCOD DO, ,DE LTAR
BGYIS PAS LHA DANG LHA MA YIN RNAMS 'THAB PA MA MCHIS, 'GYED PA
MA MCHIS, ,MTSANG 'DRU BA MA

MCHIS, RTZOD PA MA MCHIS SHING BDE BAR 'GYUR NA, BCOM LDAN 'DAS,
,MOONG+GAL GYI BU'ANG YONGS SU MYA NGAN LAS 'DAS, BCOM LDAN 'DAS
KYANG DA YONGS SU MYA


@111B NGAN LAS 'DA' BAR 'GYUR TE, DE LTA BAS NA BDAG CAG 'THAB PA
DANG 'GYED PA CHEN POR 'GYUR NA, BCOM LDAN 'DAS, LHA DANG LHA MA
YIN DANG, LHA MA YIN GYI DBANG PO BZHI

G-YUL SHOM PA DE'I TSE JI LTAR BSGRUB PAR BGYI BA BDAG LA BKA'
STZAL DU GSOL, DE SKAD CES GSOL PA DANG, BCOM LDAN 'DAS KYIS
LHA'I DBANG PO BRGYA BYIN LA 'DI SKAD

CES BKA' STZAL TO, ,KOO SHI KA, 'DI LTA STE, TSUL KHRIMS RNAM PAR
DAG PA'I PHYIR TSUL KHRIMS DANG LDAN PA TSANGS PAR SPYOD PA'I
SEMS LA SMON PA 'GRUB STE TSANGS PAR MI

SPYOD PA'I MA YIN NO, ,'DOD CHAGS DANG BRAL BA'I 'GRUB KYI 'DOD
CHAGS DANG MA BRAL BA'I MA YIN NO, ,ZHE SDANG DANG BRAL BA'I
'GRUB KYI ZHE SDANG DANG MA BRAL BA'I MA YIN NO, ,GTI

MUG DANG BRAL BA'I 'GRUB KYI GTI MUG DANG MA BRAL BA'I MA YIN NO,
,SHES RAB DANG LDAN PA'I GRUB KYI SHES RAB 'CHAL BA'I MI 'GRUB
BO, ,KOO SHI KA, JI SRID DU DAM PA'I CHOS 'DI

NUB PAR MA GYUR PA DE SRID DU, KOO SHI KA, LHA DANG LHA MA YIN
G-YUL SHOM PAR 'GYUR PA NGA'I MING SMOS PA TZAM GYIS LHA RNAMS
RGYAL PAR 'GYUR ZHING LHA MA YIN PHAM PAR

'GYUR BAR NGAS DENG NAS BYIN GYIS BRLABS KYIS, KOO SHI KA, MI
DGAR MA BYED, ,MYA NGAN MA BYED, SMRE SNGAGS MA 'DON CIG, DE NAS
LHA MA YIN GYI DBANG PO BZHI BCOM LDAN


@112A *, ,'DAS KYIS BYIN GYIS BRLABS PA'I SGRA 'DI LTA BU THOS
NAS SKYO ZHING MI DGA' STE, SPU ZING ZHES BYED PAR GYUR NAS BCOM
LDAN 'DAS GA LA BA DER DONG STE

LHAGS NAS, ,BCOM LDAN 'DAS KYI ZHABS LA MGO POS PHYAG 'TSAL TE,
PHYOGS GCIG TU 'KHOD DO, ,PHYOGS GCIG TU 'KHOD NAS LHA MA YIN GYI
DBANG PO RNAMS KYIS

BCOM LDAN 'DAS LA 'DI SKAD CES GSOL TO, ,BCOM LDAN 'DAS, ,CI'I
SLAD DU 'DI LTA BUR BYIN GYIS RLOB PA MDZAD, DE SKAD CES GSOL BA
DANG, BCOM LDAN 'DAS KYIS

LHA MA YIN GYI DBANG PO BZHI PO DE DAG LA 'DI SKAD CES BKA' STZAL
TO, ,LHA MA YIN GYI DBANG PO KHYED CAG MYA NGAN MA BYED, SMRE
SNGAGS MA 'DON, YONGS SU YI 'CHAD PA

MA SKYED CIG, DE CI'I PHYIR ZHE NA, KHYED RNAMS KYANG LHA RNAMS
KYI DBANG POR 'GYUR BA'I DUS DE LTA BU DANG, TSE DE LTA BU YOD
DE, SUM CU RTZA GSUM GYI RIS KYI LHA RNAMS PAS

CHES PHYUG PA DANG, 'THAB PA MED PA DANG, RTZOD PA MED PA DANG,
'GYED PA MED PA DANG, 'GAL BA MED CING RGYAL BA THOB PAR 'GYUR
RO, ,DE CI'I PHYIR ZHE NA, KHYED 'THAB

PA MED PA DANG, 'TSANG 'DRU BA MED PA DANG, 'GYED PA MED PA DANG,
RTZOD PA MED PA DANG, 'GAL BA MED PAR LHUR LONG LA, BYAMS PA'I
SEMS DANG, PHAN PA'I SEMS


@112B KYI DNGOS PO PHUN SUM TSOGS PAR GNAS PAR GYIS SHIG, GROGS
PO DAG, SROG NI RGYUN MI RING, DBANG PHYUG LA DBANG BYED PA NI MI
RTAG GO, ,GROGS PO DAG, PHUN SUM TSOGS PA THAMS

CAD NI MTHAR 'JIG GO, GROGS PO DAG, DE BZHIN GSHEGS PA'ANG MI
RTAG PA NYID KYIS MTHAR THUG PA DANG, YONGS SU ZAD PA DANG, YONGS
SU DENGS PAR BYED PA LA LTOS, NGA NI

SEMS CAN THAMS CAD LA KHON MED PA DANG, 'THAB PA MED PA DANG,
RTZOD PA MED PA DANG, 'GAL BA MED PAR BYED PA LA GNAS PA DANG,
SEMS CAN THAMS CAD 'DUM ZHING

MTHUN PAR BYED PA LA ZHUGS PA YIN YANG, DE LTAR NA KHYOD DGE BA'I
RTZA BA CHUNG DU DANG LDAN PA PHAN TSUN 'THAB PA DANG RTZOD PA LA
MNGON PAR DGA' BA RNAMS LA LTA SMOS KYANG CI

DGOS, GROGS PO DAG, GANG GZHAN LA RNAM PAR MTHO 'TSAMS PA DANG
RNAM PAR 'TSE BA LA ZHUGS PAR GYUR PA DE NI YUN RING DU RNAM PAR
MTHO 'TSAMS PA DANG RNAM PAR 'TSE BA

THOB PAR 'GYUR RO, ,GROGS PO DAG, SROG GCOD PA'I SKYES BU GANG
ZAG NI TSE THUNG BAR 'GYUR RO, ,GROGS PO DAG ,'THAB PA DANG RTZOD
PA LA DGA' BA'I SKYES BU GANG ZAG

NI RTAG TU SKRAG PAS 'TSO BAR 'GYUR ZHING, DBANG CHE BAR GRAGS PA
DANG G-YOG 'KHOR MANG POR MI 'GYUR RO, ,GROGS BO DAG ,DGE BA DANG
SDIG PA'I LAS RNAMS CHUD ZA BA


@113A *, ,MED DO, ,DE BAS NA, GROGS PO DAG ,KHYED PHAN TSUN BYAMS
PA'I SEMS DANG, BYAMS PA'I LUS KYI LAS DANG, BYAMS PA'I DAG GI
LAS DANG, BYAMS

PA'I YID KYI LAS KUN TU SPYOD CIG ,'THAB PA MED PA DANG, 'TSANG
'DRU BA MED PA DANG, RTZOD PA MED PA LHUR LONG LA GNAS PAR GYIS
SHIG DANG, DE YUN RING POR DON DU

'GYUR BA DANG, PHAN PA DANG, BDE BA DANG, 'GYOD PA MED PAR 'GYUR
RO, ,DE SKAD CES BKA' STZAL BA DANG, BCOM LDAN 'DAS LA LHA MA YIN
GYI DBANG PO DE DAG GIS 'DI SKAD

CES GSOL TO, ,BCOM LDAN 'DAS, DE DE LTA LAGS SO, ,BDE BAR GSHEGS
PA, DE DE LTA LAGS TE, BCOM LDAN 'DAS KYIS JI SKAD DU BKA' STZAL
PA DE BZHIN DU BGYI'O, ,

DE BZHIN DU BSGRUB PAR BGYI'O, ,DE BZHIN DU GNAS PAR BGYI'O,
,BCOM LDAN 'DAS, BDAG CAG KYANG DENG SLAN CHAD G-YUL SHOM PA MI
BGYID DO, ,PHAN TSUL BYAMS PAS

KUN TU SPYAD PAR BGYI'O, ,DE NAS LHA'I DBANG PO BRGYA BYIN BCOM
LDAN 'DAS YONGS SU MYA NGAN 'DA' BA LA MYA NGAN BYED DE, GDONG LA
MCHI MA ZAG PAR DU ZHING SDUG BSNGAL,

YID MI BDE ZHING MYA NGAN GYI ZUG RDU CHEN PO DANG LDAN PAR GYUR
NAS BCOM LDAN 'DAS LA 'DI SKAD CES GSOL TO, ,BCOM LDAN 'DAS, BDAG
DENG SLAN CHAD


@113B BCOM LDAN 'DAS YONGS SU MYA NGAN LAS 'DAS PA'I DAM PA'I
CHOS JI SRID DU GNAS PA DE SRID DU GZUGS LA MI SNYAM PA NAS, REG
BYA LA MI REG PA DANG, SLAS KYI NANG DU MI 'JUG PA DANG

GOS GZHAN MI 'TSAL BAR BGYIS TE, BCOM LDAN 'DAS, 'DI LTA STE,
DPER NA, SEMS CAN GANG DAG BYAS PA GZO ZHING ,BYAS PA RIG PA,
BYAS PA RJES SU SKYONG BA DE DAG RJE BO GUM

PAR GYUR NA, DE'I SLAD DU SDUG BSNGAL ZHING MCHI MA 'BYUNG BA DE
BZHIN DU BDAG KYANG BCOM LDAN 'DAS YONGS SU MYA NGAN LAS 'DAS NA
BCOM LDAN 'DAS KYI DAM PA'I CHOS JI SRID

DU GNAS PA DE SRID DU MCHI MA DBYUNG BAR BGYI, 'DOD PA'I YON TAN
LNGA LA MI SNYEN, SLAS KYI NANG DU MI 'JUG ,DE LAS GZHAN PA'I GOS
'CHANG BAR MI BGYID DO, ,BCOM LDAN

'DAS, 'DI LTAR BDAG 'JIG RTEN THAMS CAD LAS 'DAS PA'I STON PA 'DI
LTA BU DANG SANG NANG BAR 'BRAL ZHING MI MTHONG BA DANG MI 'GROGS
PAR 'GYUR PA LAGS PA LTA, LHA'I

DBANG PO BRGYA BYIN GYIS DE SKAD GSOL NAS MCHI MA ZAG PA BZHIN DU
MGO SMAD DE 'DUG GO, BRGYA BYIN GYI LE'U STE GSUM PA RDZOGS SO,,
,,DE NAS GNAS BRTAN

SGRA CAN ZIN 'DI SNYAM DU BCOM LDAN 'DAS YONGS SU MYA NGAN LAS
'DA' BA LA BDAG MNGON SUM DU LTA BAR MI SPRO'O, ,BCOM LDAN 'DAS,
YONGS SU MYA NGAN LAS 'DA' BA


@114A *, ,MNGON SUM DU MTHONG NA BDAG RANGS PAR GA LA 'GYUR TE,
MGU BAG LA YOD, YID BDE BA GA LA YOD, DGA' BA GA LA YOD, YI RANG
PA GA LA YOD KYI

BDAG NGES PAR 'DI NAS 'JIG RTEN GYI KHAMS BCU 'DAS PA NA, 'JIG
RTEN GYI KHAMS 'OD ZER CAN NA, BCOM LDAN 'DAS DE BZHIN GSHEGS PA
DGRA BCOM PA YANG DAG

PAR RDZOGS PA'I SANGS RGYAS BSNYEN PAR DKA' BZHES BYA BA'I DRUNG
DU 'GRO'O SNYAM DU SEMS SO, ,DE NAS TSE DANG LDAN PA SGRA CAN ZIN
KU SHA'I GRONG KHYER GYAD RNAMS NYE BAR GNAS

PA SHING S'A LA'I TSAL NAS MI SNANG BAR GYUR TE, BYANG SHAR GYI
PHYOGS GA LA BA DANG, DE BZHIN GSHEGS PA BSNYEN PAR DKA' BA GA LA
BA DER SONG NAS PHYIN PA DANG, DE BZHIN

GSHEGS PA DGRA BCOM PA YAG DAG PAR RDZOGS PA'I SANGS RGYAS BSNYEN
PAR DKA' BA'I ZHABS LA MGO BOS PHYAG 'TSAL NAS PHYOGS GCIG TU
'KHOD DO, ,PHYOGS GCIG

TU 'DUG NAS SDUG BSNGAL ZHING YID MI BDE BA TSE DANG LDAN PA SGRA
GCON ZIN LA DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS BSNYEN PAR DKA'

BAS 'DI SKAD CES BKA' STZAL TO, ,SGRA GCAN ZIN KHYOD MYA NGAN MA
BYED, SMRE SNGAGS MA 'DON CIG ,DE CI'I PHYIR ZHE NA, SGRA GCAN
ZIN, SDUG BA DANG YID DU 'ONG BA THAMS CAD


@114B DANG THA DAD DU 'GYUR ZHING 'GYES PA DANG 'BYE BA DANG
'BRAL BAR 'GYUR RO, ,SGRA GCAN ZIN, SANGS RGYAS BCOM LDAN 'DAS
RNAMS SANGS RGYAS KYI MDZAD PA MDZAD NAS YONGS SU MYA NGAN LAS
'DA'

BA 'DI NI CHOS NYID YIN NO, ,SGRA GCAN ZIN, BCOM LDAN 'DAS
SH'AKYA THUB PA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS GYAD RNAMS NYE BAR GNAS PA'I, ,

SHING S'A LA'I TSAL NA SHING S'A LA ZUNG GI BAR DU SENG GE LTAR
GLO G-YAS BAS MNAL TE DO MED KYI THUN THA MA LA PHUNG PO'I LHAG
MA MED PA'I MYA NGAN LAS 'DAS PA'I DBYINGS SU MYA NGAN LAS

'DA' BAR 'GYUR GYI, SGRA GCAN ZIN KHYOD DER SONG STE, KHYOD NGES
PAR DER 'DUG DGOS KYI, SGRA GCAN ZIN KHYOD SONG ZHIG BCOM LDAN
'DAS, YONGS SU MYA NGAN LAS 'DAS PA'I

'OG TU 'GYOD PAR GYUR TA RE, DE SKAD CES BKA' STZAL BA DANG, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
BSNYEN PAR DKA' BA LA TSE DANG LDAN

PA SGRA BCAN ZIN GYIS 'DI SKAD CES GSOL TO, ,BCOM LDAN 'DAS, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
DE DO MOD KYI THUN THA MA LA

YONGS SU MYA NGAN LAS 'DA'O ZHES BGYI BA'I SGRA DE'ANG THOS PAR
MI BZOD NA, BCOM LDAN 'DAS, DE YONGS SU MYA NGAN LAS 'DA' BA
MNGON SUM DU MTHONG BA LTA SMOS KYANG CI


@115A *, ,'TSAL, BCOM LDAN 'DAS DE BAS NA BDAG DER MCHI BAR MI
SPRO'O, ,DE NAS TSE DANG LDAN PA SGRA GCAN ZIN BCOM LDAN 'DAS DE
BZHIN GSHEGS PA BSNYEN

PAR DKA' BA DE'I BKA' MA MNYAN PAR SANGS RGYAS KYI ZHING DE NAS
MI SNANG BAR GYUR TO, ,STENG GI PHYOGS KYI 'JIG RTEN GYI KHAMS
RIM GYIS BCU PA DE NA DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS DED DPON ZHES BYA BA
BZHUGS TE 'TSO ZHING GZHES SO, ,DE NAS TSE DANG LDAN PA SGRA GCAN
ZIN DE BZHIN GSHEGS PA DED DPON

GA LA PA DER SONG STE PHYIN PA DANG DE BZHIN GSHEGS PA DED DPON
GYI ZHABS LA PHYAG 'TSAL NAS GDONG MCHI MA CAN DU DUS TE, SMRE
SNGAGS 'DON ZHING PHYOGS GCIG TU 'DUG

GO, PHYOGS GCIG TU 'DUG PA DANG, TSE DANG LDAN PA SGRA GCAN ZIN
LA, BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS

DED DPON GYIS 'DI SKAD CES BKA' STZAL TO, ,SGRA GCAN ZIN, THONG,
MI DGAR MA BYED, MYA NGAN MA BYED, SMRE SNGAGS MA 'DON CIG, SGRA
GCAN ZIN, SKYE BA'I CHOS CAN MI SKYE

BA DANG, RGA BA'I CHOS CAN MI RGA BA DANG, NA BA'I CHOS CAN MI NA
BA DANG, 'CHI PA'I CHOS CAN MI 'CHI BA DANG, ZAD PA'I CHOS CAN MI
ZAD PAR 'GYUR PA DE LTA BU GA LA YOD, SGRA


@115B GCAN ZIN, DE LTAR BU'I GNAS DKON NO, ,SGRA GCAN ZIN, SNGON
GYI SANGS RGYAS DANG SANGS RGYAS KYI NYAN THOS THAMS CAD KYANG
ZHI ZHING BRAL TE YONGS SU MYA NGAN LAS 'DAS SO, ,MA 'ONGS PA'I

SANGS RGYAS BCOM LDAN 'DAS DANG NYAN THOS DANG RANG SANGS RGYAS
THAMS CAD KYANG YONGS SU MYA NGAN LAS 'DA' BAR 'GYUR RO, ,GANG
DAG DA LTAR BZHUGS PA'I DE BZHIN GSHEGS PA

DANG NYAN THOS DANG RANG SANGS RGYAS DE DAG THAMS CAD KYANG YONGS
SU MYA NGAN LAS 'DA'O, ,SGRA GCAN ZIN, BSKAL PA'AM BSKAL PA
BRGYAR GNAS PA'ANG NGES PAR YONGS SU MYA NGAN LAS

'DA' DGOS SO, ,SGRA GCAN ZIN, SANGS RGYAS BCOM LDAN 'DAS RNAMS LA
SHIN TU RNAM PAR ZHI PA MA GTOGS PAR CHOS NYID GZHAN MED, GNAS
MED DO, ,SGRA GCAN ZIN,

SHIN TU RNAM PAR ZHI BA ZHES BYA BA NI SHIN TU ZHI BA, SHIN TU
BSIL BAR GYUR PA, SHIN TU MTHAR THUG PA, SHIN TU BDE BA, SHIN TU
GRUB PA DANG BDE BA STE, 'DI LTA STE, GZHI

MED PA MYA NGAN LAS 'DAS PA'I DBYINGS SO, ,SGRA GCAN ZIN, SKYE BA
SDUG BSNGAL, RGA PA SDUG BSNGAL, NA BA SDUG BSNGAL, 'CHI BA SDUG
BSNGAL, YANG DANG YANG MDZA' BA DANG

BRAL BA SDUG BSNGAL, MI MDZA' BA DANG, 'GROGS PA SDUG BSNGAL,
PHUNG PO'I KHUR THOGS PA SDUG BSNGAL LO, ,SGRA GCAN ZIN, GANG
GDAG NYONGS SU MYA NGAN LAS 'DAS PA DE DAG


@116A *, ,NI BDE BA YIN GYI, SGRA GCAN ZIN KHYOD KYANG YONGS SU
MYA NGAN LAS 'DA' BAR GYIS SHIG, BCOM LDAN 'DAS, DE BZHIN GSHEGS
PA SH'AKYA THUB PA DE'ANG

YONGS SU MYA NGAN LAS 'DA' BAR 'GYUR TE, GANG NA SKYE BA MED,
,RGA BA MED, NA BA MED, 'CHI BA MED, MDZA' BA DANG BRAL BA MED,
MI MDZA' BA DANG PHRAD BA MED, SDUG BSNGAL

BA DANG YID MI BDE BA MED PA DER KHYOD GNYIS KA 'DOD BAR GYUR
GYI, ,SGRA GCAN ZIN, ,KHYOD MI DGAR MA BYED, MYA NGAN MA BYED,
SMRE SNGAGS MA 'DON CIG ,SGRA GCAN ZIN,

CHOS NYID RJES SU DRAN PAR GYIS SHIG, YANG DAG PA MA YIN PA PHYIN
CI LOG TU 'DZIN PA MA GTOGS PAR 'DI LA SKYE BA GANG YIN, ,'DI LA
RGA BA GANG YIN, ,'DI LA 'CHI

BA GANG YIN, 'PHO BA GANG YIN, ,'BYUNG BA GANG YIN, ,SGRA GCAN
ZIN, BYIS PA SO SO'I SKYE BO THOS PA DANG MI LDAN PA, 'PHAGS PA'I
CHOS RNAMS MA MTHONG BA, 'PHAGS

PA'I CHOS RNAMS MA BSLABS PA, 'PHAGS PA'I CHOS RNAMS LA MI MKHAS
PA, 'PHAGS PA'I CHOS RNAMS LA MI GNAS PA, 'PHAGS PA'I CHOS RNAMS
KYIS MA DUL

BA, 'PHAGS PA'I CHOS RNAMS MA SHES PA'I PHYIR 'DU SHES PHYIN CI
LOG DANG, LTA BA PHYIN CI LOG TU PHYIN CI LOG PAS SKYE BA DANG,
RGA BA DANG, NA BA DANG, 'CHI BA DANG,


@116B 'PHO BA DANG, 'BYUNG BA DANG, KUN TU RGYUG PA DANG, 'KHOR
BA DANG, RNAM PAR BRKAM PA DANG, RGUD PA DANG, MI DGA' BA DANG,
MYA NGAN DANG, SMRE SNGAGS 'DON PA DANG, BRANG RDUNG BAR

'GYUR RO, ,SGRA GCAN ZIN, 'PHAGS PA'I CHOS 'DUL BA 'DI LA NI 'DU
BYED THAMS CAD RNAM PAR ZHI BAS PHYIS GONG DU BYA BA CI'ANG MED
DO, ,SGRA GCAN ZIN, ,STON PA'I NYAN THOS

BCOM LDAN 'DAS KYI SRAS KYIS GANG BYA BA DE KHYOD KYIS BYAS ZIN
TO, ,SGRA GCAN ZIN, ,STON PA BCOM LDAN 'DAS KYIS KYANG NYAN THOS
RNAMS KYI BYA BA GANG YIN PA DE MDZAD ZIN TE, DA GONG

DU MDZAD PA MED KYI, SGRA GCAN ZIN KHYOD DA MYA NGAN MA BYED, MI
DGAR MA BYED, ,SMRE SNGAGS MA 'DON PAR SGRA GCAN ZIN KHYOD BCOM
LDAN 'DAS SH'AKYA THUB PA, SH'AKYA'I RGYAL PO CHEN

PO DE LA THA MAR BLTA BA DANG PHYAG BYA BA DANG BSNYEN BKUR BYA
BA'I PHYIR SONG ZHIG ,PHYIS 'GYOD PAR GYUR TA RE, SGRA GCAN ZIN,
DE BZHIN GSHEGS PA SH'AKYA THUB PA DE DE LTAR GYAD

RNAMS NYE BAR GNAS PA SHING S'A LA'I TSAL NA SENG GE LTAR GLO
G-YAS PAS MNAL BA MDZAD DE KHYOD KYANG GZIGS PAR BZHED KYI, SGRA
GCAN ZIN KHYOD NGES PAR DE NA 'DUG DGOS

SO; ;DE SKAD CES BKA' STZAL BA DANG, BCOM LDAN 'DAS DE BZHIN
GSHEGS PA DED DPON LA TSE DANG LDAN BA SGRA GCAN ZIN GYIS 'DI
SKAD CES GSOL TO, ,GANG BCOM LDAN


@117A *, ,'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SH'A KYA THUB PA YONGS SU MYA NGAN LAS
'DA'O ZHES BGYI BA'I SGRA DE LTA

BU'ANG BDAG THOS PAR MI SPRO NA, BCOM LDAN 'DAS DE YONGS SU MYA
NGAN LAS 'DA' BA MTHONG BA LTA SMOS KYANG CI 'TSAL, ,BCOM LDAN
'DAS, GANG BCOM LDAN 'DAS SH'AKYA

THUB PA SH'AKYA'I RGYAL PO DE YONGS SU MYA NGAN LAS 'DA'O ZHES
BGYI BA'I SGRA DE LTA BU DE THOS PAS BDAG LUS DUB PAR GYUR TO,
BCOM LDAN 'DAS, SEMS CAN RIN PO CHE 'JIG

RTEN THAMS CAD LA PHAN PAR BZHED PA, 'JIG RTEN THAMS CAD LA PHAN
PA DANG THUGS BRTZE BA, 'JIG RTEN THAMS CAD KYI SGRON MA, 'JIG
RTEN THAMS CAD DANG MI MTSUNGS

PA; 'JIG RTEN THAMS CAD KYI 'OD MDZAD PA, 'JIG RTEN THAMS CAD KYI
MIG, SHES RAB KYI SGRON MA CHEN POS SNANG BAR MDZAD PA, DE LTA BU
DANG BDAG SANG NANG BAR 'BRAL

ZHING 'BYE BA DANG MI 'GROGS PAR GYUR PA JI LTAR BGYI, DE SKAD
CES GSOL BA DANG, BCOM LDAN 'DAS DE BZHIN GSHEGS PA DED DPON GYIS
TSE DANG LDAN PA SGRA GCAN ZIN

LA 'DI SKAD CES BKA' STZAL TO, ,SGRA GCAN ZIN, THONG, SMRE SNGAGS
MA 'DON, SGRA GCAN ZIN, BCOM LDAN 'DAS DES 'DU BYED THAMS CAD MI
RTAG PA, 'DU BYED THAMS


@117B CAD SDUG BSNGAL BA, CHOS THAMS CAD BDAG MED PA, MYA NGAN
LAS 'DAS PA ZHI BA'O ZHES THOG MA NYID DU CHOS MA BSTAN TAM,
,SGRA GCAN ZIN, BCOM LDAN 'DAS DES, 'DU BYED THAMS

CAD MI RTAG STE, SKYE ZHING 'JIG PA'I CHOS CAN YIN, SKYES NAS
'GAG PAR 'GYUR BA STE, DE DAG RNAM PAR ZHI BA BDE, ,ZHES BYA BA
DE SKAD KYANG GSUNGS SO, ,GSOL PA, ,BCOM

LDAN 'DAS, DE LTA LAGS SO, ,BDE BAR GSHEGS PA, DE LTA LAGS SO,
,BCOM LDAN 'DAS KYIS BKA' STZAL BA, BCOM LDAN 'DAS DES SDUG PA
DANG YID DU 'ONG BA THAMS

CAD DANG THA DAD DU 'GYUR ZHING, 'GYES PA DANG 'BRAL BA DANG,
'BYED PAR 'GYUR BA DANG, JI SRID YUN RING DU GNAS KYANG NGES PAR
NYAMS PAR 'GYUR RO ZHES THOG MA NYID

TU MA BSTAN TAM, GSOL PA, BCOM LDAN 'DAS, DE LTA LAGS SO, DE BAR
GSHEGS PA, DE LTA LAGS SO, ,BKA' STZAL BA, SGRA GCAN ZIN, ,GANG
SKYES SHING BYUNG BA,

'DUS BYAS PA, BSAMS PA, KUN TU RTOG PA LAS BYUNG BA, RTEN CING
'BREL PAR BYUNG BA DE DAG 'JIG PAR MI 'GYUR BA DE GA LA YOD DE,
DE'I GNAS MED DO, ,DE NAS TSE DANG

LDAN PA SGRA GCAN ZIN DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS YAB SH'AKYA THUB PA DE RJES SU DRAN
NAS CHOS KYI SHUGS KYIS MCHI MA BYUNG BAR


@118A *, ,GYUR TO, ,BDAG SANG NANG BAR BCOM LDAN 'DAS DGE SLONG
GI DGE 'DUN GYIS MDUN DU BDAR CING CHOS STONG PA MI MTHONG NGO,
RI'I RGYAL PO RI RAB RGYA

MTSO'I NANG NAS MNGON PAR BYUNG ZHING LHAG GER SNANG BA LTA BU,
,ZLA BA NYA BA SKAR MAS YONGS SU BSKOR BA LTAR MTSON BRGYAS
BRGYAN PA, NYI MA 'OD STONG DANG LDAN PA NAM MKHA' LA

THAL LER SNANG BA LTA BU, RGYA MTSO LTAR ZAB CING TSAD MED LA RIN
PO CHE DU MA'I TSOGS YOD PA, 'KHOR LOS BSGYUR BA'I RGYAL PO LTAR
'KHOR DU MAS YONGS SU BSKOR BA, GANGS

RI'I RGYAL PO LTAR DBANG PO DANG, STOBS DANG, BYANG CHUB KYI YAN
LAG GI ME TOG KUN TU RGYAS PA, RI KHOR YUG CHEN PO LTAR PHAS KYI
RGOL BA THAMS CAD KYIS RAB TU MI

G-YOS PA, PADMA LTAR MTSO'I NANG NA 'DUG KYANG 'JIG RTEN GYI CHOS
THAMS CAD KYIS MA GOS PA, TSANGS PA'I 'KHOR GYI NANG NA TSANGS PA
LTA BU, BRGYA BYIN MIG STONG DANG

LDAN PA LTAR SENG GE'I GDAN LA BZHUGS PA, SENG GE LTAR 'JIGS
SHING SKRAG PA MED PAR SENG GE'I SGRA YANG DAG PAR SGROGS PA
PHYIN CHAD BDAG GIS MI MTHONG NGO ZHES

TSE DANG LDAN PA SGRA GCAN ZIN GYIS DE SKAD SMRAS NAS DU ZHING
SEMS KHANG DU CHUD DE CANG MI SMRA BAR 'DUG GO, ,DE NAS DE BZHIN
GSHEGS PA DED DPON GYIS TSE DANG LDAN PA SGRA GCAN


@118B ZIN LA 'DI SKAD CES BKA' STZAL TO, ,SGRA GCAN ZIN KHYOD
BCOM LDAN 'DAS DE'I DRUNG DU SONG ZHIG, ,BCOM LDAN 'DAS DE KHYOD
GZIGS PAR BZHED KYI, SGRA GCAN ZIN KHYOD NGA'I

NGAG MA GCOG PAR SONG ZHIG, BCOM LDAN 'DAS DE'I SKU'O BRGYAL BAR
MA BYED, SGRA GCAN ZIN KHYOD NGES PAR DE NA 'DUG DGOS SO, ,DE
CI'I PHYIR ZHE NA, SGRA GCAN ZIN, SANGS

RGYAS BCOM LDAN 'DAS RNAMS CHOS NYID KYIS DE BZHIN GSHEGS PA
BYAMS PAS KHYAB PAR MDZAD PA DANG, GANG DGONGS PAR MDZAD PA DANG,
GANG ZHIG BZHED NA DE DAG

NGES PAR YONGS SU MYA NGAN LAS MI 'DA' STE, DE'I TSE DE DAG NGES
PAR BZHUGS PAR 'GYUR RO, ,SGRA GCAN ZIN, ,DE BZHIN GSHEGS PA DE
KHYOD GZIGS PAR BZHED KYI, SONG

LA KHYOD NGES PAR DE NA GNAS PAR GYIS SHIG ,DE NAS TSE DANG LDAN
PA SGRA GCAN ZIN GYIS BCOM LDAN 'DAS DE BZHIN GSHEGS PA DED DPON
GYI ZHABS LA MGO BOS

PHRAG BTZAL NAS, 'DI LTA STE, DPER NA, SKYES BU STOBS DANG LDAN
PA'I LAG PA BSKUM PA LAS BRKYANG BA'AM, BRKYANG BA LAS BSKUM PA
DE BZHIN DU TSE DANG LDAN PA SGRA

GCAN ZIN, BCOM LDAN 'DAS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS DED DPON GYI SANGS RGYAS KYI ZHING
NAS MI SNANG BAR GYUR TE,


@119A *, ,KU SHA'I GRONG KHYER GYAD RNAMS NYE BAR GNAS PA'I SHING
S'A LA'I TSAL SHING S'A LA ZUNG GI BAR BCOM LDAN 'DAS GANG NA BA
DER SONG STE PHYIN PA DANG, BCOM

LDAN 'DAS KYI ZHABS LA MGO BOS PHYAG BTZAL NAS LAN GSUM BSKOR BA
BYAS TE NGU ZHING SMRE SNGAGS 'DON, ,MCHI MA BYUNG BZHIN DU THAL
MO SBYAR TE PHYOGS GCIG TU 'DUG

GO, DE NAS BCOM LDAN 'DAS KYIS TSE DANG LDAN PA SGRA GCAN ZIN LA
'DI SKAD CES BKA' STZAL TO, SGRA GCAN ZIN, TSUR SHOG, SGRA GCAN
ZIN KHYOD MI DGAR MA BYED, MA NGU, SMRE

SNGAGS MA 'DON, YI MA 'CHAD CIG ,SGRA GCAN ZIN KHYOD KYIS NGA LA
PHA'I BYA BA BYAS, NGAS KYANG BU KHYOD LA BU'I BYA BA BYAS SO,
,SGRA GCAN ZIN, ,DE LTAR NGAS PA'I BYA BA BYAS, KHYOD KYIS

KYANG BU'I BYA BA BYAS TE, BDAG CAG GNYIS KAS KYANG BYA BA BYAS
SHING BYED PA BYAS ZIN GYI, SGRA GCAN ZIN KHYOD MYA NGAN MA BYED,
SMRE SNGAGS MA 'DON, YI MA 'CHAD CIG ,

SGRA GCAN ZIN, BDAG CAG GNYIS SEMS CAN THAMS CAD 'JIGS PA MED PAR
BYA BA'I PHYIR ZHUGS PA DANG KHO NA MED PA DANG, 'GRAN ZLA MED PA
DANG, RNAM PAR

MTHO 'TSAMS PA MED PA DANG, RNAM PAR 'TSE BA MED PAR ZHUGS PA LA
LTOS, DA'ANG NGA NI YONGS SU MYA NGAN LAS 'DA' BAR BYA BA'I PHYIR
GNAS TE PHYIN CHAD SU'I PHAR


@119B YANG MA 'GYUR RO, ,SGRA GCAN ZIN KHYOD KYANG YONGS SU MYA
NGAN LAS 'DAS NA PHYIN CHAD SU'I BUR YANG MI 'GYUR RO, ,SGRA GCAN
ZIN, BDAG CAG GNYIS SEMS CAN THAMS CAD LA RNAM

PAR 'TSE BA MED PA DANG MI MTHUN PA MED PAR GNAS PA LA LTOS, DE
NAS TSE DANG LDAN PA SGRA GCAN ZIN GYIS BCOM LDAN 'DAS LA 'DI
SKAD CES GSOL TO, ,BCOM LDAN 'DAS,

YONGS SU MYA NGAN LAS MI 'DAR GSOL, BDE BAR GSHEGS PA, ,YONGS SU
MYA NGAN LAS MI 'DAR GSOL, ,BCOM LDAN 'DAS SKYE BO MANG PO LA
SMAN PA DANG BDE BA DANG, 'JIG RTEN

LA THUGS BRTZE BA DANG, LHA DANG MI RNAMS KYI DON DANG, PHAN PA
DANG BDE BA'I SLAD DU BSKAL BAR BZHUGS SU GSO, ,DE SKAD CES GSOL
BA DANG, BCOM LDAN 'DAS KYIS TSE DANG

LDAN PA SGRA GCAN ZIN LA 'DI SKAD CES BKA' STZAL TO, ,SGRA GCAN
ZIN, CHOS GANG DAG DANG LDAN NA 'JIG RTEN NA DE BZHIN GSHEGS PA
DGRA BCOM PA YANG DAG PAR RDZOGS PA'I

SANGS RGYAS KYI GRANGS SU 'GRO BA'I CHOS DE DAG SGRA GCAN ZIN ZAD
PA'AM RNYINGS PA'AM, SKYE BA'AM, 'GRO BA'AM, 'ONG BA'AM, 'BYUNG
BA'AM, 'GAG PA'AM, SRID PA'AM, 'JIG

PA'AM, GNAS PA'AM, 'DUG PA'AM, NYAL BA'AM, LDAN PA'AM, MI LDAN
PAR MI 'GYUR RO, ,DE CI'I PHYIR ZHE NA, SGRA GCAN ZIN, ,CHOS DE
NI GNAS PA STE, SHIN TU MI 'BYUNG


@120A *, ,BA, SHIN TU MI SKYE BA, SHIN TU MI 'GAG PA, SHIN TU
STONG PA, SHIN TU SKYE BA MED PA, SHIN TU NGO BO NYID MED PA, NYE
BAR ZHI BA, GRANGS MED PA, GZHI

MED PA, BRJOD DU MED PA, NGAG GI LAM MA YIN PA'O, ,SGRA GCAN ZIN
'DI NI SANGS RGYAS BCOM LDAN 'DAS RNAMS KYI CHOS NYID DE, ,'DI
LTAR STE, SHIN TU GNAS PA NYID DANG, NYE

BAR ZHI BA NYID DANG, SHIN TU DPEN PA NYID DANG, SHIN TU 'DOD
CHAGS DANG BRAL BA NYID DANG, SHIN TU 'GAGS PA NYID DANG, SHIN TU
MA 'DRES PA NYID DANG, SHIN TU MA BYAS

PA NYID DANG, SHIN TU MI ZAD PA NYID DE, SGRA GCAN ZIN, NGAS 'DI
LA DGONGS NAS 'DI SKAD DU DE BZHIN GSHEGS PA RNAMS BYUNG YANG
RUNG, DE BZHIN GSHEGS PA RNAMS

MA BYUNG YANG RUNG STE, CHOS RNAMS KYI CHOS GNAS PA NYID DANG,
CHOS NYID DANG, CHOS NGES PA NYID DANG, CHOS 'DOD CHAGS DANG BRAL
BA NYID DANG, CHOS KYI NGO BO NYID NI GNAS

PA NYID DO ZHES BSHAD DO, ,SGRA GCAN ZIN, DE BZHIN GSHEGS PA NI
TSUL KHRIMS KYI PHUNG PO BSNAMS TE YONGS SU MYA NGAN LAS MI 'DA',
TING NGE 'DZIN GYI PHUNG PO MA YIN,

SHES RAB KYI PHUNG PO MA YIN, RNAM PAR GROL BA'I PHUNG PO MA YIN,
RNAM PAR GROL BA'I YE SHES MTHONG BA'I PHUNG PO BSNAMS TE YONGS
SU MYA NGAN LAS MI 'DA'I, SGRA GCAN


@120B ZIN KHYOD MI DGAR MA BYED CIG ,SMRE SNGAGS MA 'DON, YI
'CHAD PA MA SKYED CIG ,SGRA GCAN ZIN, 'DU BYED THAMS CAD NI MI
RTAG PA, MI BRTAN PA, GZUGS 'PHYIN PA MED PA, THER

ZUG MA YIN PA, ZAD CING 'GYUR BA'I CHOS CAN YIN TE, SGRA GCAN
ZIN, DE BAS NA 'DU BYED THAMS CAD LA YID BYUNG BAR BYA BA'I RIGS,
MCHAGS PAR BYA BA'I RIGS, RNAM

PAR GROL BAR BYA BA'I RIGS TE, SGRA GCAN ZIN, ,'DI NI KHYOD LA
RJES SU BSTAN PA'O, ,SGRA GCAN ZIN LA BDEN PA MTHONG BA'I LE'I
'DI BCOM LDAN 'DAS KYIS BKA' STZAL PA

KUN TU SHES NAS DGE SLONG GNAS BRTAN DRUG CU TZAM LEN PA MED PAR
ZAG PA RNAMS LAS SEMS RNAM PAR GROL LO, ,LHA DANG MI TSAD MED PA
DAG CHOS LA CHOS KYI MIG RDUL

MED CING DRI MA DANG BRAL BA RNAM PAR DAG GO, ,BYANG CHUB SEMS
DPA' DRUG KHRI BRGYAD STONG GIS NI MI SKYE BA'I CHOS LA BZOD PA
THOB STE, THAMS CAD KYANG, KYE MA'O SANGS RGYAS

KYA MA'O SANGS RGYAS, KYE MA'O SANGS RGYAS KYI CHOS BSAM GYIS MI
KHYAB BO ZHES CHED DU BRJOD PA CHED DU BRJOD CING, DE DAG GIS
BCOM LDAN 'DAS LA ME TOG AUTPAL DANG, PADMA

DANG, KU MU DA DANG, PADMA DKAR PO RNAMS KYIS GTOR, MNGON PAR
GTOR NAS TSIG 'DI SKAD CES BDAG CAG KYANG MA 'ONGS PA'I DUS NA
STON PA 'DI LTA BU 'JIG RTEN DU


@121A *, ,'BYUNG BAR GYUR CIG, 'DI LTAR CHOS STON PAR GYUR CIG,
BLA NA MED PA 'JIG RTEN THAMS CAD DANG MI 'DRA BA'I YONGS SU MYA
NGAN LAS 'DA' BA, SANGS

RGYAS KYI YONGS SU MYA NGAN LAS 'DA' BA CHEN PO 'DI LTA BUS YONGS
SU MYA NGAN LAS 'DA' BAR GYUR CIG CES SMRAS SO, ,DE SKAD CES
SMRAS NAS BYANG CHUB SEMS DPA' DE

DAG CANG MI SMRA BAR GYUR TO, ,SGRA GCAN ZIN GYI LE'U STE BZHI PA
RDZOGS SO,, ,,BAM PO GSUM PA, DE'I TSE TSE DANG LDAN PA KUN DGA'
BO BCOM LDAN 'DAS

KYI PHANG NA GZIMS KHRI LA BSNYES NAS DUS TE MCHI MA BYUNG, SMRE
SNGAGS 'DON CING 'DUG GO, DE NAS TSE DANG LDAN PA KUN DGA' BO
MCHI MA ZAG PAR DU ZHING SHING LJON

PA CHEN PO BCAD DE BSGYEL BA BZHIN DU SA LA 'GYEL TE, BCOM LDAN
'DAS, YONGS SU MYA NGAN LAS 'DA' BA HA CANG MYUR CHES SO, ,BDE
BAR GSHEGS PA, YONGS SU

MYA NGAN LAS 'DA' BA HA CANG MYUR CHES SO, ,THUGS RJE CAN, MI
BZHUGS PAR 'GYUR BA HA CANG MYUR CHES SO, ,SEMS CAN RIN PO CHE,
MI BZHUGS PAR 'GYUR BA HA CANG

MYUR CHES SO, ,MAR ME CHEN PO, 'JIG RTEN NA MI SNANG BAR 'GYUR BA
HA CANG MYUR CHES SO, ,SGRON MA CHEN PO, 'JIG RTEN NA MI SNANG
BAR 'GYUR BA HA CANG MYUR CHES SO, ,


@121B 'JIG RTEN GYI MCHOG ,'JIG RTEN NA 'GAG PAR 'GYUR BA HA CANG
MYUR CHES SO, ,SEMS CAN RIN PO CHE, SEMS CAN PADMA DKAR PO, 'JIG
RTEN NA MI SNANG BAR 'GYUR BA HA CANG MYUR

CHES SO, ,SEMS CAN CANG SHES PA, SEMS CAN DUL BA, SEMS CAN MA DUL
BA 'DUL BA, 'JIG RTEN NA MED PAR 'GYUR BA HA CANG MYUR CHES SO,
,DED DPON STON PA PO, BDE BA'I

LAM STON PA, 'JIG RTEN NA MI SNANG BAR 'GYUR BA HA CANG MYUR CHES
SO, ,MIG CHEN PO, SHES RAB KYI SNANG BA STON PA, 'JIG RTEN NA MI
SNANG BAR 'GYUR BA HA CANG MYUR CHES SO, ,SEMS

CAN RNAMS KYI PHA MA, 'JIG RTEN NA MI SNANG BAR 'GYUR BA HA CANG
MYUR CHES SO, ,'JIG RTEN NA LONG BAR 'GYUR BA HA CANG MYUR CHES
SO, ,BCOM LDAN 'DAS, 'JIG RTEN MGON

MA MCHIS PA DANG, YONGS SU 'DREN PA MA MCHIS PAR 'GYUR BA HA CANG
MYUR CHES SO, ,SANG NANG PAR NAS MING MTSAN TZAM ZHIG LUS TE SEMS
CAN RIN PO CHE MI MTHONG BAR 'GYUR

BA LTA, DE NAS BCOM LDAN 'DAS KYIS TSE DANG LDAN PA KUN DGA' BO
LA BKA' STZAL PA, KUN DGA' BO THONG, MYA NGAN MA BYED, SMRE
SNGAGS MA 'DON CIG ,KUN DGA' BO, SDUG

PA DANG, YID DU 'ONG BA THAMS CAD DANG THA DAD PAR 'GYUR ZHING
'GYUR BA DANG, 'BYE BAR 'GYUR BA DANG, 'BRAL BAR 'GYUR BAR NGAS
THOG MA NAS MA BSHAD DAM, KUN DGA'


@122A *, ,BO; GANG SKYES PA BYUNG BA, 'DUS BYAS PA, BSAMS PA,
RTEN CING 'BREL PAR 'BYUNG BA, 'JIG PA'I CHOS CAN DE MI 'JIG PAR
GA LA 'GYUR TE, DE NI GNAS

MED DO, ,DE LTA BUR GYUR PA DAG GNAS SHING MI SNANG BAR MI 'GYUR
PA DE'I GNAS MED DO, ,KUN DGA' BO, JI LTAR RING DU GNAS KYANG
NGES PAR YONGS SU MYA NGAN LAS 'DA' BA'I

CHOS CAN DU 'GYUR RO, ,DE BAS NA KUN DGA' BO KHYOD MYA NGAN MA
BYED, SMRE SNGAGS MA 'DON CIG ,DE NAS TSE DANG LDAN PA KUN DGA'
BO MIG MI 'DZUMS PAR BCOM LDAN 'DAS

KYI ZHAL DU BLTAS NAS SHING LJON PA BCAD DE BSGYEL BA BZHIN DU
YANG SA LA 'GYEL TO, ,BCOM LDAN 'DAS KYIS TSE DANG LDAN PA KUN
DGA' BO LA LAN GNYIS SU BKA'

STZAL PA, KUN DGA' BO THONG, MYA NGAN MA BYED, SMRE SNGAGS MA
'DON CIG ,KUN DGA' BO, DON 'DI MYA NGAN BYAS PA DANG, SMRE SNGAGS
'DON PAS RNYED PAR SLA BA MA YIN NO,,

SDUG PA DANG, YID DU 'ONG BA THAMS CAD DANG THA DAD DU 'GYUR
ZHING 'GYES PAR 'GYUR BAR NGAS THOG MA NAS BSHAD DO, ,'DU BYED
RNAMS JI SRID RING DU GNAS KYANG NGES PAR

RNAM PAR 'GYUR BA'I CHOS CAN YIN NO, ,KUN DGA' BO KHYOD KYIS DE
BZHIN GSHEGS PA LA BYAMS PA'I LUS KYI LAS PHAN PA DANG, BDE BA
DANG, GNYIS SU MED PA DANG,


@122B TSAD MED PA DANG, KHON MED PA DANG, 'GRAN ZLA MED PA DANG,
BYAMS PA'I NGAG GI LAS DANG, BYAMS PA'I YID KYI LAS BDE BA NAS
'GRAN ZLA MED PA'I BAR GYIS BSNYEN BKUR BYAS SO, ,

DE NAS TSE DANG LDAN PA KUN DGA' BO SA LAS LANGS NAS MCHI MA
PHYIS TE, BCOM LDAN 'DAS LA 'DI SKAD CES GSOL TO, ,BCOM LDAN
'DAS, BDAG SEMS CAN RIN PO CHE DE

LTA BU DANG THA DAD DU 'GYUR, BDAG THUGS RJE CHEN PO 'JIG RTEN
THAMS CAD LAS 'PHAGS PA, 'JIG RTEN THAMS CAD LA PHAN PAR BZHED
PA, 'JIG RTEN THAMS CAD LA THUGS

BRTZE BA CAN, 'JIG RTEN THAMS CAD LA GCES PA, 'JIG RTEN THAMS CAD
KYI STON PA, 'JIG RTEN THAMS CAD KYI YONGS SU 'DREN PA, 'JIG RTEN
THAMS CAD LA PHAN PA DANG

BDE BA SBYIN PA, SEMS CAN CHEN PO DE LTA BU DANG SANG NANG PAR
'BRAL ZHING THA DAD DU 'GYUR NA CI'I SLAD DU BDAG MYA NGAN MI
BGYID, SMRE SNGAGS MI 'DON, DE NAS TSE DANG LDAN PA

KUN DGA' BO MCHI MA MANG DU PHYUNG NAS MCHI MA PHYIS TE YANG TSIG
'DI SKAD SMRAS SO, ,KYE MA'O GANG DU MAR ME CHEN PO, SGRON MA
CHEN PO, SNANG BA CHEN PO 'DI LTA BU 'JIG RTEN NA MI

SNANG BAR 'GYUR, YE SHES KYI NYI MA CHEN PO 'OD ZER BYE BA KHRAG
KHRIG BRGYA STONG DU MAS BSKOR BA, KUN TU 'OD KUN TU SNANG BA KUN
TU LAM ME BA, KUN TU 'OD ZER KUN TU RTOG KUN TU


@123A *, ,GZIGS PA, KUN TU MKHYEN PA KUN TU SHES RAB KUN TU DRAN
PA KUN TU SPYOD YUL KUN TU 'OD KYI SEMS CAN SHES RAB KYI SNANG BA
'DI LTA BU 'JIG RTEN DU NUB

BAR 'GYUR PA'I 'DU BYED RNAMS NI G-YON CAN NO, ,BRNYAS THABS CAN
NO, ,KYE MA'O 'JIG RTEN NA 'OD BYED PA MI SNANG BAR 'GYUR BA HA
CANG MYUR CHES SO, ,LHA DANG BCAS PA'I

'JIG RTEN GYI MGON PO MI SNANG BAR 'GYUR BA HA CANG MYUR CHES SO,
,KYE MA'O BCOM LDAN 'DAS CHO 'PHRUL DANG BCAS PA 'JIG RTEN NA MI
SNANG BAR 'GYUR BA HA CANG YANG

MYUR CHES NA, BCOM LDAN 'DAS, CI'I SLAD DU BDAG MYA NGAN MI
BGYID, BCOM LDAN 'DAS, CI'I SLAD DU BDAG SMRE SNGAGS MI 'DON,
BCOM LDAN 'DAS, BDAG

SNYING RNAM PA BRGYAR MA GAS PA NGO MTSAR CHE'O, ,BCOM LDAN 'DAS
KYI SPYAN SNGAR MA GUM PA NGO MTSAR CHE'O, ,BCOM LDAN 'DAS, BDAG
DE LA 'DI SNYAM DU BCOM LDAN

'DAS KYI BYIN GYI RLABS KYIS BDAG MA GUM MO SNYAM BGYID DO, ,DE
CI'I SLAD DU, BCOM LDAN 'DAS LAS BDAG GIS GANG CHOS KYI PHUNG PO
BRGYAD KHRI BZHI STONG MNGON

DU MA NOS, MNGON DU KUN TU CHUD PAR BGYIS, MNGON DU KUN BZUNG BA
DE DAG DA DUNG SKYE BO MANG PO LA PHAN PAR MA GYUR, PHYOGS MANG
POR RGYAS PAR MA GYUR PAS, BCOM


@123B LDAN 'DAS, BDAG 'DI SNYAM DU BDAG MA GUM PA DE NI BCOM LDAN
'DAS KYI MTHU LAGS PA SNYAM BGYID DE, BCOM LDAN 'DAS, BDAG CI'I
SLAD DU MYA NGAN MI BGYID, BCOM

LDAN 'DAS, BDAG CI'I SLAD DU SMRE SNGAGS MI 'DON, BCOM LDAN 'DAS,
BDAG GRONG KHYER SER SKYA'I GNAS SU BCOM LDAN 'DAS BLTAMS PA'I
SAR MCHIS NAS SH'AKYA RNAMS

TSOGS PA LA SH'AKYA THUB PA SH'AKYA'I RGYAL PO SHIN TU MI 'BYUNG
BAR BZHUGS SO ZHES BGYI'AM JI SKAD BGYI, RGYAL PO'I KHAB KYI
GRONG KHYER DU MCHIS NAS LUS 'PHAGS MO'I BU

RGYAL PO MA SKYES DGRA LA YANG DAG PAR RDZOGS PA'I SANGS RGYAS
NYI MA CHEN PO NUB STE MTSAMS MED PA'I LAS KYI ZUG RNGU 'BYIN PA
SMAN PA'I RGYAL PO CHEN PO DE GSHEGS LAGS

SO ZHES BGYI'AM JI SKAD BGYI, GRONG KHYER CHEN PO MNYAN YOD DU
MCHIS NAS THUGS RJE CHEN PO BRNYES PA, PHAN PA BZHED PA, 'JIG
RTEN LA THUGS BRTZE BA CAN DE MI SNANG BAR

GYUR TO ZHES BGYI'AM JI SKAD BGYI, MGON MED ZAS SBYIN LA DE BZHIN
GSHEGS PA RGYAL BYED KYI TSAL MGON MED ZAS SBYIN GYI KUN DGA' RA
BAR JI GA BZHUGS PAR 'GYUR

RAM ZHES BGYI'AM JI SKAD BGYI, YANGS PA'I GRONG KHYER CHEN POR
MCHIS NAS LI TZA BI'I TSOGS RNAMS KYI MDUN DU DED DPON PHAN PAR
BZHED PA DE NUB PAR GYUR TO ZHES BGYI'AM


@124A *, ,JI SKAD BGYI, PHYOGS DANG PHYOGS MTSAMS RNAMS NAS RIGS
KYI BU DANG RIGS KYI BU MO GANG DAG ZHU BA YONGS SU ZHU BA'I SLAD
DU MCHI BA DE RNAMS LA MKHYEN

PA CHEN PO DANG LDAN PA 'JIG RTEN THAMS CAD KYI KHAMS MKHYEN PA,
MKHAS PA THE TSOM ZHUS PA THAMS CAD SEL BDE NUB PAR GYUR TO ZHES
BGYI'AM JI SKAD BGYI, PHYOGS DANG

PHYOGS MTSAMS RNAMS NAS DBYAR GYI GNAS SU GNAS GNAS PA'I DGE
SLONG BCOM LDAN 'DAS LA BLTA BA DANG, PHYAG 'TSAL BA DANG, BSNYEN
BKUR BGYI BA DANG, ZHU BA

DANG BRTAG PA'I SLAD DU MCHI BA DE RNAMS LA CHOS DANG LDAN PA'I
GTAM GSUNG ZHING MI'I CHOS BLA MA RTOGS PA BCOM LDAN 'DAS MI
BZHUGS NA BDAG GIS MI MTHONG NGO, ,

MI THOS SO, ,CHO 'PHRUL DANG BCAS PA'I TSANGS PAR SPYOD PA DE LTA
BU 'JIG RTEN NA MI SNANG BAR 'GYUR NA, BCOM LDAN 'DAS, BDAG CI'I
SLAD DU MYA NGAN MI BGYID, CI'I SLAD

DU BDAG SMRE SNGAGS MI 'DON, DE SKAD CES GSOL BA DANG, BCOM LDAN
'DAS KYIS TSE DANG LDAN PA KUN DGA' BO LA 'DI SKAD CES BKA' STZAL
TO, ,KUN DGA' BO THONG, ,MYA

NGAN MA BYED, SMRE SNGAGS MA 'DON CIG ,KUN DGA' BO, NGA'I TSANGS
PAR SPYOD PA SKYE BO MANG PO LA PHAN PAR GYUR PA LHA DANG MI
RNAMS LA RGYA CHE ZHING YANGS PA DANG, LHA DANG


@124B BCAS PA'I 'JIG RTEN GYIS MNOS PA YUN RING DU GNAS PAR 'GYUR
RO, ,KUN DGA' BO, NGA YONGS SU MYA NGAN LAS 'DAS NAS DGE SLONG
'OD SRUNG DANG KUN DGA' BO KHYED GNYIS LO BZHI

BCU LHAG TZAM DU CHO 'PHRUL DANG BCAS PA'I TSANGS PAR SPYOD PA
LHA DANG MIS SO SOR MNOS PA DE SPYOD PAR 'GYUR GYI, KUN DGA' BO
KHYOD MYA NGAN MA BYED, SMRE SNGAGS MA 'DON CIG,

NGA'I DAM PA'I CHOS SKYE BO MANG PO LA PHAN PAR GYUR PA LHA DANG
MI RNAMS LA RGYA CHE ZHING YANGS PAR GYUR PA YUN RING DU GNAS PAR
'GYUR RO, ,KUN DGA' BO, NGA 'DAS NAS DGE SLONG

'OD SRUNG DANG KHYED GNYIS BSKAL PA GRANGS MED PA BYE BA KHRAG
KHRIG BRGYA STONG DU YANG DAG PAR BSGRUBS PA'I BLA NA MED PA YANG
DAG PAR RDZOGS PA'I BYANG CHUB 'DI DANG, NGA'I DGE

BA'I CHOS DKON MCHOG 'DI RNAM PAR 'PHEL ZHING YONGS SU MI NYAMS
PAR BYA BA'I PHYIR ZHUGS PAR 'GYUR RO, ,DE CI'I PHYIR ZHE NA, KUN
DGA' BO, DGE SLONG 'ONG SRUNG NI 'DOD PA

CHUNG BA, CHOG SHES PA, RAB TU DBEN PA, BRTZON 'GRUS BRTZAMS PA,
DRAN PA NYE BAR BZHAG PA, SPROS PA MED PA LA DGA' BA, MNYAM PAR
BZHAG PA, SHES RAB RNO BA'O, ,KUN

DGA' BO, DGE SLONG 'OD SRUNG NI SKYE BO MANG PO LA YANG DAG PAR
STON PA, YANG DAG PAR 'DZIN DU 'JUG PA, YANG DAG PAR GZENGS BSTOD
PA, YANG DAG PAR RAB TU DGA' BAR BYED PA,


@125A *, ,TSANGS PA MTSUNGS PAR SPYOD PA THAMS CAD LA CHOS 'CHAD
PAS NGAL BA MED PA'O, ,KUN DGA' BO, DGE SLONG 'OD SRUNG NI 'KHOR
BZHI PO DAG GI PHA MA LTA

BU'O; ;KUN DGA' BO, DGE SLONG 'OD SRUNG NI 'JIG RTEN LA YUN RING
DU LTA ZHING SNYING BRTZE BA CAN NO, ,KUN DGA' BO, ,DGE SLONG 'OD
SRUNG NI SKYE BO MANG PO LA PHAN PA DANG, SKYE BO MANG

PO LA BDE BA DANG, 'JIG RTEN LA SNYING BRTZE BA DANG, LHA DANG MI
RNAMS KYI DON DANG, PHAN PA DANG BDE BA'I PHYIR ZHUGS PA YIN NO,
,GSOL PA, BCOM LDAN 'DAS, DGE SLONG 'OD

SRUNG SKYE BO MANG PO JI SNYED CIG GI DON LA DGA' BA DANG, LHA
DANG MI RNAMS LA PHAN PA DANG BDE BAR DGA' BA LA ZHUGS PA LAGS,
BKA' STZAL PA, KUN DGA' BO, ,DGE SLONG

'OD SRUNG GANG GI TSE YONGS SU MYA NGAN LAS 'DA' BA DE'I TSE 'DI
LTAR BYIN GYIS RLOB PAR 'GYUR TE, BDAG YONGS SU MYA NGAN LAS 'DAS
NAS DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS BYAMS PA 'JIG RTEN
DU MA BYUNG GI BAR DU BDAG GI LUS GZHAN DU MA GYUR CIG ,GOS DANG,
SPU DANG, SKRA DANG, PAGS PA

DANG, MDOG DANG, DBANG PO RNAMS GZHAN DU MA GYUR CIG ,BDAG GI LUS
SAM YAN LAG THAMS CAD KYANG GZHAN DU MA GYUR CIG ,GANG GI TSE DE
BZHIN GSHEGS PA BYAMS


@125B PA 'JIG RTEN DU BYUNG BAR GYUR PA DE'I TSE DE BZHIN GSHEGS
PA DE 'DUS PA DANG PO DANG, DE BZHIN DU 'DUS PA GNYIS PA DANG, DE
BZHIN DU 'DUS PA CHEN PO GSUM PA DANG BCAS PAS

BDAG GI LUS MA ZHIG PAR GZIGS PAR GYUR CIG ,BDAG GIS CHOS BSHAD
PA LA NYE BAR BRTEN PA DANG, BDAG GI BYIN GYI RLABS DANG, BDAG LA
DMIGS PAS SROG CHAGS

BRGYA PHRAG MANG PO DANG, SROG CHAGS STONG PHRAG MANG PO DANG,
SROG CHAGS BYE BA KHRAG KHRIG BRGYA STONG MANG PO RNAMS DUL BAR
GYUR CIG ,GANG GI TSE DE BZHIN GSHEGS PA BYAMS

PA DANG, NYAN THOS 'DUS PA GSUM PO DBANG PO MA YENGS PA GOS JI
LTA BA BZHIN DU BGOS PA DE RNAMS KYIS BDAG GI LUS MA ZHIG PAR
GZIGS PAR GYUR PA DE'I TSE BDAG GI

LUS NAM MKHA' LA MNGON PAR 'PHAGS NAS LUS KYI ME'I KHAMS KYIS LUS
TSIG PAR GYUR CIG ,TSIG PA DE'I SOL BA'ANG MI SNANG BAR GYUR CIG
SNYAM MO, ,KUN DGA' BO,

GANG DE LTAR BYIN GYIS RLOB PAR 'GYUR BA'I DGE SLONG 'OD SRUNG DE
SEMS CAN YONGS SU SMIN PAR BYA BA'I PHYIR DE LTAR SKYE BO MANG PO
LA PHAN PA DANG, DE LTAR SKYE BO MANG PO LA BDE

BA'I PHYIR ZHUGS PA YIN NO, ,KUN DGA' BO, DGE SLONG 'OD SRUNG
YONGS SU MYA NGAN LAS 'DAS NAS KYANG BRAG GI RI BZHI LHAN CIG TU
TSOGS NAS 'OD SRUNG GI LUS BSKOR TE GCIG


@126A *, ,TU 'BYOR BAR GNAS PAR 'GYUR RO, ,KUN DGA' BO, BRAG GI
RI DE BZHI'I NANG NA DGE SLONG 'OD SRUNG GI LUS GCIG TU MKHREGS
SHING MA ZHIG PAR

GNAS PAR 'GYUR RO, ,DE BZHIN GSHEGS PA BYAMS PA JI SRID DU 'JIG
RTEN DU MA BYUNG BA DE SRID DU DGE SLONG 'OD SRUNG GI LUS GOS
DANG BCAS PAR MA ZHIG PAR GNAS PAR

'GYUR RO, ,DE CI'I PHYIR ZHE NA, KUN DGA' BO, ,'DI LTA STE, TSUL
KHRIMS DAG PA'I PHYIR TSUL KHRIMS DANG LDAN PA TSANGS PAR SPYOD
PA'I SEMS LA SMON PA 'GRUB STE, TSANGS

PAR MI SPYOD PA'I MA YIN NO, ,SHES RAB DANG LDAN PA'I 'GRUB KYI
SHES RAB 'CHAL BA'I MA YIN NO, ,'DOD CHAGS DANG BRAL BA'I 'GRUB
KYI 'DOD CHAGS DANG MA BRAL BA'I

MA YIN NO, ,KUN DGA' BO, DE BAS NA DGE SLONG 'OD SRUNG SNGON GYI
BYIN GYI RLABS KYIS YONGS SU MYA NGAN LAS 'DAS NAS DE BZHIN
GSHEGS PA BYAMS PA 'JIG RTEN DU MA

BYUNG GI BAR DU LUS GZHAN DU MI 'GYUR, SKRA DANG, SPU DANG, SHA
DANG, KHRAG DANG, PAGS PA DANG, DE LAS GZHAN PA'I YAN LAG DANG
NYID LAG RNAMS DANG, DBANG

PO RNAMS DANG, GOS RNAMS GZHAN DU MI 'GYUR ZHING LUS KYI DRI NGA
BA MED PAR 'GYUR RO, ,KUN DGA' BO, DE NAS DE BZHIN GSHEGS PA
BYAMS PA 'JIG RTEN DU BYUNG NAS


@126B 'DUS PA DANG PO'I DGE SLONG BYE BA PHRAG DGU BCU RTZA DRUG
DANG THABS GCIG TU 'OD SRUNG GI LUS GA LA 'DUG BA DER GSHEGS PAR
'GYUR RO, ,KUN DGA' BO, ,DE NAS DE BZHIN GSHEGS

PA BYAMS PAS DGE SLONG 'OD SRUNG GI LUS DGE SLONG BYE BA PHRAG
DGU BCU RTZA DRUG PO DE DAG LA BSTAN NAS 'DI SKAD KYANG BKA'
STZAL TO, ,DGE SLONG DAG ,'DI NI BCOM LDAN 'DAS SH'AKYA

THUB PA'I NYAN THOS CHEN PO DGE SLONG 'OD SRUNG ZHES BYA BA YIN
TE, 'DI NI SBYANGS PA'I YON TAN LA GNAS PA RNAMS DANG, 'DOD PA
CHUNG BA RNAMS DANG, CHOG SHES PA RNAMS DANG,

RAB TU DBEN PA RNAMS DANG, BRTZON 'GRUS BRTZAMS PA RNAMS DANG,
DRAN PA NYE BAR BZHAG PA RNAMS DANG, MNYAM PAR BZHAG PA RNAMS
DANG, SHES RAB DANG LDAN PA RNAMS

KYI MCHOG YIN TE, SPROS PA MED PA LA MOS SHING SPROS PA MED PA LA
DGA' BA, SKYE BO MANG PO LA YANG DAG PAR STON PA, YANG DAG PAR
'DZIN DU 'JUG PA, YANG DAG PAR

GZENGS BSTOD PA, YANG DAG PAR RAB TU DGA' BAR BYED PA, TSANGS PA
MTSUNGS PAR SPYOD PA LA CHOS 'CHAD PAS NGAL BA MED PA'O, ,DGE
SLONG DAG ,DGE SLONG 'OD SRUNG NI

'KHOR BZHI'I PHA MA LTA BUR GYUR PA'O, ,RING DU RJES SU LTA BA,
SHIN TU RJES SU LTA BA, SKYE BO MANG PO LA RJES SU LTA BA'O, ,DGE
SLONG DAG ,DGE SLONG 'OD SRUNG 'DI SKYE BO MANG PO


@127A *, ,LA PHAN PA DANG, SKYE BO MANG PO LA BDE BA DANG, 'JIG
RTEN LA SNYING BRTZE BA'I PHYIR ZHUGS PA DANG, LHA DANG MI RNAMS
KYI DON DANG, PHAN PA DANG BDE BA'I

PHYIR ZHUGS PA LA LTOS, LAN GNYIS SU'ANG DE BZHIN GSHEGS PA BYAMS
PA NYAN THOS BYE BA DGU BCU RTZA BZHI DANG THABS GCIG SA PHYOGS
DER GSHEGS PAR 'GYUR RO, ,

KUN DGA' BO, LAN GSUM DU'ANG DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS BYAMS PA NYAN THOS BYE BA DGU BCU
RTZA GNYIS DANG THABS GCIG

TU DGE SLONG 'OD SRUNG GI LUS GA LA 'DUG PA'I SA PHYOGS DER
GSHEGS SHING, KUN DGA' BO, DE BZHIN GSHEGS PA BYAMS PA DE'ANG DGE
SLONG BYE BA DGU BCU RTZA GNYIS

PO RNAMS LA DGE SLONG 'OD SRUNG GI LUS STON PAR 'GYUR RO, ,DGE
SLONG DAG ,DGE SLONG 'OD SRUNG ZHES BYA BA 'DI NI BCOM LDAN 'DAS
DE BZHIN GSHEGS PA SH'AKYA THUB

PA'I NYAN THOS CHEN PO SBYANGS PA'I YON TAN 'DZIN PA RNAMS KYI
MCHOG ,'DOD PA CHUNG BA DANG, CHOG SHES PA NAS SKYE BO MANG PO
DANG LHA DANG MI RNAMS LA PHAN PA DANG BDE

BA'I PHYIR ZHUGS PA'I BAR LA LTOS, KUN DGA' BO, ,DE NAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS BYAMS
PAS DE'I TSE PHYAG


@127B G-YAS PA GSER GYI KHA DOG CAN BRKYANG NAS DGE SLONG 'OD
SRUNG CHEN PO'I MGO LA NYUG PAR 'GYUR RO, ,BYUGS NAS KYANG DGE
SLONG GI DGE 'DUN LA GZIGS PAR 'GYUR RO, ,GZIGS

NAS 'DI SKAD BKA' STZAL TO, ,DGE SLONG DAG ,DGE SLONG 'OD SRUNG
DES BCOM LDAN 'DAS DE BZHIN GSHEGS PA SH'AKYA THUB PA YONGS SU
MYA NGAN LAS 'DAS PA DE'I DAM PA'I

CHOS JI LTAR YONGS SU BZUNG BA DE LTA BU DA LTA NGA'I DGE SLONG
GI DGE 'DUN MANG PO 'DI'I NANG NA NGA YONGS SU MYA NGAN LAS 'DAS
NA GANG DAM PA'I CHOS 'CHAD PA'I DGE SLONG

GCIG KYANG MED DO ZHES BKA' STZOL BAR 'GYUR RO, ,KUN DGA' BO, DE
NAS DGE SLONG 'OD SRUNG 'DUS PA CHEN PO GSUM PA DE NYID DU SNGON
GYI BYIN GYI RLABS KYIS STENG GI NAM

MKHA'I BAR SNANG LA MNGON PAR 'PHAGS NAS CHO 'PHRUL RNAM PA SNA
TSOGS BSTAN TE, RANG GI ME'I KHAMS KYIS RANG GI LUS SREG PAR
'GYUR TE, BSREGS PA DE'I SOL BA'ANG

MI SNANG, THAL BA'ANG MI SNANG BAR 'GYUR RO, ,KUN DGA' BO, ,DE
NAS DE BZHIN GSHEGS PA BYAMS PA DE'I TSE DGE SLONG 'OD SRUNG LAS
BRTZAMS NAS CI NAS KYANG SROG CHAGS

BRGYA PHRAG MANG PO DANG, SROG CHAGS STONG PHRAG MANG PO DANG,
SROG CHAGS BYE BA KHRAG KHRIG BRGYA STONG MANG PO DANG, LHA DANG
MIR BCAS PA'I SKYE DGU DUL BAR 'GYUR BA DE LTA


@128A *, ,DE LTAR DGE SLONG BYE BA DGU BCU RTZA DRUG PO DE DAG LA
CHOS STON PAR 'GYUR RO, ,KUN DGA' BO, DGE SLONG 'OD SRUNG JI LTAR
SKYE BO MANG PO LA PHAN PA'I

PHYIR ZHUGS PA LA LTOS, ,KUN DGA' BO KHYOD KYANG SKYE BO MANG PO
LA PHAN PA DANG BDE BA'I PHYIR ZHUGS SO, ,'JUG PAR YANG 'GYUR RO,
,KUN DGA' BO, ,DE LTAR NA DGE SLONG

'OD SRUNG DANG, KHYOD GNYIS LO BZHI BCU LHAG TZAM DU NGA'I DAM
PA'I CHOS 'DI 'DZIN PAR 'GYUR, CHO 'PHRUL DANG BCAS PA'I TSANGS
PAR SPYOD PA LHA DANG MI RNAMS LA RGYA CHE

ZHING YANGS PAR GYUR PA SPYOD PAR 'GYUR RO, ,'OD SRUNG GI LE'U
STE LNGA PA RDZOGS SO,, ,,DE NAS YANG BCOM LDAN 'DAS KYIS KUN
DGA' BO LA BKA' STZAL PA,

KUN DGA' BO KHYOD MYA NGAN MA BYED CIG CES BYA BA NAS, RGYAS PAR
KUN DGA' BO KHYOD TSANGS PAR SPYOD PA SKYE BO MANG PO LA PHAN PAR
GYUR PA, LHA DANG MI RNAMS LA RGYA CHE ZHING

YANGS PA DANG, YANG DAG PAR MNOS PA SPYOD PAR 'GYUR RO ZHES BYA
BA'I BAR DU'O, ,KUN DGA' BO, ,NGA 'DAS SHING NGA YONGS SU MYA
NGAN LAS 'DAS NAS GRONG KHYER BCOM

BRLAG NA RI SPO DANG NGOS CHE BA ZHES BYA BA YOD PAR 'GYUR RO,
,DE NA DGE 'DUN GYI KUN DGA' RA BA 'DAM BU CAN ZHES BYA BA ZHIG
YOD PAR 'GYUR TE, DE NA YUL SLAN PA ZHES


@128B BA'I DGE SLONG RDZU 'PHRUL CHE BA, MTHU CHE BA, GSAL BA,
DUL BA, 'JIGS PA MED PA, MANG DU THOS PA, MDO 'DZIN PA, 'DUL BA
'DZIN PA, MA MO 'DZIN PA, YANG DAG PAR STON PA,

YANG DAG PAR 'DZIN DU 'JUG PA, YANG DAG PAR GZENGS BSTOD PA, YANG
DAG PAR RAB TU DGA' BAR BYED PA, TSANGS PA MTSUNGS PAR SPYOD PA
RNAMS LA CHOS 'CHAD PAS NGAL BA

MED PA ZHIG 'BYUNG BAR 'GYUR TE, DE'ANG TSANGS PAR SPYOD PA 'DI
CHO 'PHRUL DANG BCAS PA DANG, LHA DANG MI RNAMS LA RGYA CHE ZHING
YANGS PAR BYED PAR 'GYUR GYI, KUN DGA'

BO KHYOD MYA NGAN MA BYED, SMRE SNGAGS MA 'DON CIG ,KUN DGA' BO,
NGA 'DAS NAS RI SPO DANG NGOS CHE BA DE NYID NA DGE 'DUN GYI KUN
DGA' RA BA 'DAM BU CAN ZHES BYA BA DE NYID

NA DGE SLONG DGA' BA CAN ZHES BYA BA RDZU 'PHRUL CHE BA, MTHU CHE
BA NAS TSANGS PA MTSUNGS PAR SPYOD PA RNAMS LA CHOS 'CHAD PAS
NGAL BA MED CES BYA BA'I BAR DANG LDAN PA

ZHIG 'BYUNG BAR 'GYUR TE, DE'ANG NGA'I BSTAN PA 'DI YANGS SHING
RGYAS PA DANG LHA DANG MIS YANG DAG PAR MNOS PAR BYED PAR 'GYUR
GYI, KUN DGA' BO KHYOD MYA NGAN MA BYED

SMRE SNGAGS MA 'DON CIG ,KUN DGA' BO, ,NGA 'DAS NAS RI SPO DANG
NGOS CHE BA DE NYID NA RI AU SHI RA ZHES BYA BA YOD PAR 'GYUR RO,
,DER DGE SLONG BZHI KHRI BZHI STONG 'DUS PAR


@129A *, ,'GYUR TE, THAMS CAD KYANG RDZU 'PHRUL CHE BA, MTHU CHE
BA, DBANG CHE BAR GRAGS PA, GSAL BA, DUL BA, 'JIGS PA MED PA,
MANG DU THOS PA, MDO

'DZIN PA, 'DUL BA 'DZIN PA, MA MO 'DZIN PA, SKYE BO MANG PO LA
YANG DAG PAR STON PA, YANG DAG PAR 'DZIN DU 'JUG PA, YANG DAG PAR
GZENGS BSTOD PA, YANG DAG PAR

RAB TU DGA' BAR BYED PA SHA STAG STE, DE DAG KYANG TSANGS PAR
SPYOD PA CHO 'PHRUL DANG BCAS PA 'DI RGYAS PAR BYED DE, LHA DANG
MI RNAMS LA RGYA CHE ZHING YANG PAR BYED PAR

'GYUR RO, ,KUN DGA' BO, NGA'I TSANGS PAR SPYOD PA RGYAS PAR 'GYUR
GYI, KUN DGA' BO KHYOD MYA NGAN MA BYED, SMRE SNGAGS MA 'DON CIG
,KUN DGA' BO, NGA 'DAS

NAS RI SPO DANG NGOS CHE BA DE NYID NA DGE SLONG NYE SBAS ZHES
BYA BA 'BYUNG BAR 'GYUR TE, RDZU 'PHRUL CHE BA, MTHU CHE BA NAS
DE'ANG TSANGS PAR SPYOD PA CHO 'PHRUL DANG BCAS

PA 'DI YANGS SHING RGYAS PA DANG, LHA DANG MI RNAMS KYIS YANG DAG
PAR MNOS PAR BYED PAR 'GYUR BA'I BAR DU'O, ,DER YANG NGA'I DGRA
BCOM PA MANG PO 'DUS PAR

'GYUR TE, DGE SLONG GSO SBYONG GI LAS GCIG PA, NGA RGYAL MED PA,
KUN SHES PA, BRDA SPROD PA, BRGYAD KHRI BRGYAD STONG 'BYUNG BAR
'GYUR RO, ,DE DAG KYANG NGA'I TSANGS


@129B PAR SPYOD PA RDZU 'PHRUL DANG BCAS PA'I SPYOD PAR 'GYUR TE,
LHA DANG MI RNAMS LA YANGS SHING RGYA CHE BAR BYED PAR 'GYUR GYI,
KUN DGA' BO KHYOD MYA NGAN MA BYED, SMRE SNGAGS MA 'DON

CIG ,KUN DGA' BO, DGE SLONG NYE SBAS NGA'I TSANGS PAR SPYOD
PA'ANG YANGS SHING RGYA CHE BAR SPYOD CING LHA DANG MI RNAMS LA
YANG DAG PAR STON PAR 'GYUR RO, ,KUN DGA' BO, NGA 'DAS

NAS GRONG KHYER SKYA SNAR GYI BU ZHES BYA BA NA DGE 'DUN GYI KUN
DGA' RA BA LAM ZHES BYA BA YOD PAR 'GYUR TE, DER DGE SLONG RTA
SBAS ZHES BYA BA 'BYUNG STE, RIG PA GSUM DANG LDAN

PA; MNGON PAR SHES PA DRUG DANG LDAN PA, RNAM PAR THAR PA BRGYAD
LA BSAM GTAN PA, GNYIS KA'I CHA LAS RNAM PAR GROL BA, RDZU 'PHRUL
CHE BA, MTHU CHE BA NAS DE'ANG

TSANGS PAR SPYOD PA 'DI YANGS SHING RGYAS PAR BYED PAR 'GYUR ZHES
BYA BA'I BAR DU RGYA CHER THAMS CAD DU SBYAR RO, ,KUN DGA' BO
KHYOD MYA NGAN MA BYED, SMRE SNGAGS MA 'DON

CIG ;KUN DGA' BO, NGA 'DAS NAS DE NYID DU BYA GAG GI KUN DGA' RA
BAR DGE SLONG BLA MA ZHES BYA BA 'BYUNG STE, RDZU 'PHRUL CHE BA,
MTHU CHE BA ZHES BYA BA NAS, DE'ANG

BSTAN PA 'DI CHO 'PHRUL DANG BCAS PAR BYED CING LHA DANG MI RNAMS
LA SO SOR YANGS SHING RGYAS PAR BYED PAR 'GYUR GYI, KUN DGA' BO
KHYOD MYA NGAN MA BYED, SMRE SNGAGS


@130A *, ,MA 'DON CIG ,DE CI'I PHYIR ZHE NA, KUN DGA' BO, NGA'I
TSANGS PAR SPYOD PA RGYAS PA DANG, LHA DANG MI RNAMS LA YANGS
SHING RGYA CHE BAR 'GYUR

BA'I PHYIR RO, ,KUN DGA' BO, NGA YONGS SU MYA NGAN LAS 'DAS PA'I
'OG TU YUL YAN LAG CES BYA BA DE NA NYAN THOS RNAMS LA LO LNGA'I
DUS STON BYED PAR 'GYUR RO, ,DER DGRA

BCOM PA KHRI SUM STONG 'DUS PAR 'GYUR TE, THAMS CAD KYANG RDZU
'PHRUL CHE BA, MTHU CHE BA DBANG CHE BAR GRAGS PA NAS RGYA CHER
TSANGS PA MTSUNGS PAR SPYOD PA RNAMS LA CHOS

'CHAD PAS NGAL BA MED PA SHA STAG GI BAR DU'O, ,DE NA DGE 'DUN
GYI GNAS BRTAN DAD LDAN DRUG PA ZHES BYA BA ZHIG YOD PAR 'GYUR
TE, RDZU 'PHRUL CHE BA MTHU CHE BA, DBANG

CHE BAR GRAGS PA NAS RGYA CHER TSANGS PA MTSUNGS PAR SPYOD PA
RNAMS LA CHOS 'CHAD PAS NGAL BA MED PA'I BAR DU STE, DE'ANG NGA'I
TSANGS PAR SPYOD PA CHO 'PHRUL DANG BCAS

PA LHA DANG MI RNAMS LA RGYAS PAR BYED PAR 'GYUR GYI, KUN DGA' BO
KHYOD MYA NGAN MA BYED, SMRE SNGAGS MA 'DON CIG ,KUN DGA' BO, NGA
'DAS NAS GRONG KHYER GSER GYI BRE

ZHES BYA BA NA BRAM ZE'I RIGS LAS RAB TU BYUNG BAR DGE SLONG
MKHAS PA ZHES BYA BA DANG, YANG DAG PAR RGYAL BA CAN ZHES BYA BA
GNYIS SU 'BYUNG STE, RDZU 'PHRUL CHE BA MTHU CHE


@130B BA; DBANG CHE BAR GRAGS PA NAS DE GNYIS KYANG TSANGS PAR
SPYOD PA CHO 'PHRUL DANG BCAS PA 'DI RGYAS PA'I BAR DU BYED PAR
'GYUR GYI, KUN DGA' BO KHYOD MYA NGAN MA BYED, SMRE SNGAGS

MA 'DON CIG ,KUN DGA' BO, NGA 'DAS NAS GRONG KHYER GNAS BCAS ZHES
BYA BA NA DGE SLONG BRTZON 'GRUS CHE ZHES BYA BA 'BYUNG STE, RDZU
'PHRUL CHE BA MTHU CHE BA DE'ANG TSANGS PAR

SPYOD PA 'DI LHA DANG MI RNAMS LA CHO 'PHRUL DANG BCAS PAR BYED
PAR 'GYUR GYI, KUN DGA' BO KHYOD MYA NGAN MA BYED, SMRE SNGAGS MA
'DON CIG ,KUN DGA' BO, NGA 'DAS NAS MA 'ONGS

PA'I DUS NA DGE SLONG NYI MA'I GUNG ZHES BYA BA 'BYUNG STE, KUN
DGA' BO, DGE SLONG NYI MA'I GUNG DE'ANG NGA'I CHOS 'DUL BA 'DI
RGYAS PAR BYED CING LHA DANG MI RNAMS LA CHO 'PHRUL

DANG BCAS PA DANG YANGS SHING RGYA CHE BAR BYED PAR 'GYUR GYI,
KUN DGA' BO KHYOD MYA NGAN MA BYED, SMRE SNGAGS MA 'DON CIG ,KUN
DGA' BO, NGA 'DAS NAS BYANG PHYOGS KYI

RGYUD NA YUL SPOS 'DZIN ZHES BYA BA NA DGE SLONG 'OD SRUNG ZHES
GBYA BA 'BYUNG STE, RDZU 'PHRUL CHE BA MTHU CHE BA, DBANG CHE BAR
GRAGS PA, GSAL BA 'JIGS PA MED PA, MANG

DU THOS PA, 'DUL BA 'DZIN PA, MDO 'DZIN PA, MA MO 'DZIN PA, YANG
DAG PAR STON PA, YANG DAG PAR 'DZIN DU 'JUG PA, YANG DAG PAR
GZENGS BSTON PA, YANG DAG PA


@131A *, ,RAB TU DGA' BAR BYED PA NAS DE'ANG NGA'I BSTAN PA RGYAS
PAR BYED PA'I BAR DU 'GYUR GYI, ,KUN DGA' BO KHYOD MYA NGAN MA
BYED, SMRE SNGAGS MA 'DON CIG ,

KUN DGA' BO, ,NGA 'DAS NAS BYANG PHYOGS KYI RGYUD NA GRONG KHYER
RDO 'JOG CES BYA BA PHYOGS DANG PHYOGS MTSAMS SU SGRA GRAG PA YOD
PAR 'GYUR TE, DE NA KHYIM BDAG RAL PA

CAN ZHES BYA BA PHYUG PA, NOR CHE BA, LONGS SPYOD CHE BA, BSOD
NAMS DANG LDAN PA, SHES RAB DANG LDAN PA, GZUGS BZANG BA, MDZES
PA, BLTA NA SDUG

PA; KHA DOG BZANG PO RGYAS PA MCHOG DANG LDAN PA, DAD PA CAN,
DANG BA CAN ZHIG 'BYUNG STE, DE NGA'I LUS DANG NYAN THOS RNAMS LA
BSTI STANG DU BYED PA DANG, BLA MAR

BYED PA DANG, RIM GROR BYED PA DANG, MCHOD PA DANG BRJED PA LA
SPRO BAR 'GYUR TE, RIM GYIS BYANG CHUB KYI TSOGS YONGS SU RDZOGS
PAR BYA BA NAS MA 'ONGS PA'I DUS NA

BSKAL BA STONG RDZOGS PA DANG BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA BAR 'GYUR TE,
BSKAL PA BZANG BYED CES BYA BA LA BKOD

PA CHEN POS LEGS PAR BRGYAN PA'I 'JIG RTEN GYI KHAMS SU KUN TU
SNANG BA ZHES BYA BA'I DE BZHIN GSHEGS PAR 'GYUR RO, ,KUN DGA'
BO, ,KHYIM BDAG RAL PA CAN


@131B DE'ANG NGA'I BSTAN PA 'DI LHA DANG MI RNAMS LA RGYAS PAR
BYED PAR 'GYUR GYI, KUN DGA' BO KHYOD MYA NGAN MA BYED, SMRE
SNGAGS MA 'DON CIG ,KUN DGA' BO, ,NGA 'DAS NAS BYANG PHYOGS

KYI RGYUD NA RGYAL PO'I PHO BRANG 'BYOR PA RGYAS PA, BDE BA LO
LEGS PA, SKYE BO MANG PO DANG MIS GANG BA RGYAS LDAN ZHES BYA BA
YOD PAR 'GYUR TE, DE NA BRAM ZE DANG KHYIM BDAG RNAMS

NGA'I BSTAN PA 'DI LA DAD CING SEMS DANG BAR 'GYUR RO, ,KUN DGA'
BO, ,DE DAG KYANG NGA MYA NGAN LAS 'DAS PA'I LUS DANG NYAN THOS
RNAMS LA BSTI STANG DU BYA BA DANG, BLA MAR BYA BA

DANG, RIM GROR BYA BA DANG, MCHOD PA DANG BRJED PA DANG, RI MOR
BYA BA LA SPRO BAR 'GYUR RO, ,DER YANG NGA'I NYAN THOS RDZU
'PHRUL CHE BA MTHU CHE BA, DBANG CHE BAR GRAGS PA BRGYA PHRAG
MANG PO 'DUS

PAR 'GYUR TE RGYA CHER SBYAR RO, ,KUN DGA' BO, DE NA 'KHOD PA'I
KHYIM PA RNAMS KYANG PHAL CHEN GSAL BA, DUL BA, 'JIGS PA MED PA,
MANG DU THOS PA, THOS PA GSOG

PA; MKHAS PA SHES RAB CHE BA SHA STAG GO ,KUN DGA' BO, RGYAL PO'I
PHO BRANG RGYAS LDAN DE NA KHYIM PA GANG DAG 'CHI BA'I DUS BYED
PA DE DAG 'CHI BA'I DUS BYAS MA THAG TU

PHAL CHER DGA' LDAN GYI LHA'I RIS SU SKYE BAR BAR 'GYUR RO, ,RAB
TU BYUNG BA GANG DAG 'CHI BA'I DUS BYED PA DE DAG NI PHAL CHER
LOG PAR LTUNG BAR 'GYUR RO, ,DE CI'I PHYIR ZHE NA,


@132A *, ,'DI LTAR DE DAG YO BYAD BSNYUNGS PA LA MI GNAS SHING
SDOM PA LA MI GNAS PA'I PHYIR RO, ,KUN DGA' BO, ,RGYAL PO'I PHO
BRANG RGYAS LDAN NA DAM PA'I

CHOS GNAS BZHIN DU BRAM ZE DANG KHYIM BDAG GANG DAG 'DI LTAR BCOM
LDAN 'DAS SH'AKYA THUB PA'I DAM PA'I CHOS NUB BO SNYAM DU SEMS
SO, ,DE CI'I PHYIR ZHE NA, KUN

DGA' BO, ,'DI LTAR DE'I TSE NA DGE SLONG PHAL CHER LHOD PA DANG,
YO BYAD MANG BA DANG, SPONG BA LAS NYAMS PA DANG, LDOG PA LA THOG
MAR 'GRO BA DANG, RAB TU DBEN

BA LA BRTZON PA BOR BA DANG, 'KHOR BZHI PO DAG DANG 'DRE BA DANG,
TSUL NYAMS PA DANG, TSUL KHRIMS 'CHAL PAR 'GYUR TE, DE DAG BRAM
ZE DANG KHYIM PA RNAMS DANG

LHAN CIG TU TSUL NYAMS SHING TSIGS LAS 'DAS PA DANG, GCIG LA GCIG
MI GUS PAR ME TOG DANG, 'BRAS BU DANG, BZA' BA DANG, BCA' BA DAG
SBYIN PA

DANG; RAB TU SBYIN PAR BYED PA LA MNGON PAR DGA' ZHING MA BSDAMS
PAR 'GYUR RO, ,DE DAG KYANG BU DANG CHUNG MA SPYOD PAR BYED DE,
DE DAG GIS DE MTHONG ZHING

THOS NAS BCOM LDAN 'DAS KYI DAM PA'I CHOS NUB PAR MI 'GYUR GRANG
SNYAM NAS RAB TU 'JIGS PA DANG, SKRAG PA DANG, MI DGA' BAR 'GYUR
RO, ,DE'I TSE'ANG


@132B RGYAL PO'I PHO BRANG RGYAS LDAN DE NA DGE BSNYEN CHOS 'PHEL
ZHES BYA BA RDZU 'PHRUL CHE BA MTHU CHE BA, DBANG CHE BAR GRAGS
PA, GSAL BA, 'JIGS PA MED PA, MANG DU THOS PA,

THOS PA, NGES PAR BYED PA LA MKHAS PA ZHIG 'BYUNG STE, DER BRAM
ZE DANG KHYIM BDAG DE RNAMS DGA' BAR BYA BA'I PHYIR RDZU 'PHRUL
GYIS NAM MKHA' LA MNGON PAR 'PHAGS NAS BRAM

ZE DANG KHYIM BDAG RNAMS LA YANG DAG PAR STON, YANG DAG PAR 'DZIN
DU 'JUG ,YANG DAG PAR GZENGS BSTOD, YANG DAG PAR RAB TU DGA' BAR
BYED CING TSIG 'DI SKAD KYANG SMRA

BAR 'GYUR TE, BRAM ZE DANG KHYIM BDAG RNAMS MA 'JIGS SHIG ,DOGS
PA MA SKYED CIG ,THE TSOM MA SKYED CIG ,YID GNYIS MA ZA ZHIG
,BCOM LDAN 'DAS SH'AKYA THUB PA DE'I DAM PA'I CHOS

DA DUNG GNAS SHING MA NUB KYI, KHYED MA THOB PA THOB PAR BYA BA
DANG, MA RTOGS PA RTOGS PAR BYA BA DANG, MNGON SUM DU MA BYAS PA
MNGON SUM DU BYA BA'I PHYIR SBYOR BA GYIS SHIG,

RTZOL BA GYIS SHIG ,'BAD PA GYIS SHIG, DA DUNG 'PHAGS PA'I CHOS
THOB PAR BYA SLA'O, ,DE NAS BRAM ZE DANG KHYIM BDAG DE RNAMS TSIM
ZHING MGU STE YI RANG ZHING RAB TU DGA'

LA DGA' BA DANG YID BDE BA SKYES NAS SBYIN BA DAG SBYIN, BSOD
NAMS DAG BYED CING NGA'I RING BSREL LA RIM GROR BYA BA NAS BRJED
PA DANG MNGON PAR MCHOD PAR BYA BA'I PHYIR


@133A *, ,SPRO BA SKYE BAR 'GYUR ZHING THOS PA DANG, TSUL KHRIMS
DANG, SPONG BA LA'ANG BRTZON PAR 'GYUR RO, ,DE LTAR KHYIM BDAG
CHOS 'PHEL GYIS BRAM ZE DANG KHYIM

BDAG RNAMS DGA' BAR BYAS PAS PHAL CHER MTHO RIS DANG THAR PAR
'GRO BAR 'GYUR RO, ,KUN DGA' BO, ,KHYIM BDAG CHOS 'PHEL DE'ANG
NGA'I BSTAN PA 'DI RGYA CHER RGYAS PAR

BYED PAR 'GYUR RO, ,KUN DGA' BO, DE LTAR NGA 'DAS NAS NGA'I BSTAN
PA 'DI LA SEMS DANG ZHING MNGON PAR DGA' BA, SNGON GYI RGYAL BA
LA LHAG PAR BYA BA BYAS PA, DGE BA'I

RTZA BA BSKYED PA, LHAG PA'I BSAM PA PHUN SUM TSOGS PA, SANGS
RGYAS MANG PO LA BSNYEN BKUR BYAS PA'I KHYIM BDAG KYANG MANG DU
'BYUNG BAR 'GYUR RO, ,DE DAG KYANG NGA'I

LUS DANG NYAN THOS RNAMS LA RIM GROR BYA BA DANG ,BLA MAR BYA BA
DANG, BSTI STANG DU BYA BA DANG, MCHOD PAR BYA BA DANG, BRJED PAR
BYA BA DANG, MNGON PAR MCHOD PAR BYA

BA'I PHYIR SPRO BAR 'GYUR TE, KUN DGA' BO, DE DAG KYANG NGA'I
BSTAN PA 'DI RGYAS PAR BYED CING LHA DANG MI RNAMS KYIS MNOS PAR
BYED PAR 'GYUR RO, ,KUN DGA' BO, NGA

'DAS NAS MA 'ONGS PA'I DUS NA BYANG PHYOGS KYI RGYUD DU DGE SLONG
'TSO BYED CES BYA BA SNGON GYI RGYAL BA LA LHAG PAR BYA BA BYAS
PA, SANGS RGYAS BRGYA STONG MANG PO LA BSNYEN BSKUR BYAS


@133B PA; DGE BA'I RTZA BA BSKYED PA, LHAG PA'I BSAM PA BSKYED
PA, THEG PA CHEN PO LA YANG DAG PAR ZHUGS PA, SKYE BO MANG PO LA
PHAN PA DANG BDE BA'I PHYIR ZHUGS PA, MANG DU THOS PA, BYANG

CHUB SEMS DPA'I SDE SNOD 'DZIN PA, THEG PA CHEN PO'I BSNGAGS PA
BRJOD PA, THEG PA CHEN PO YANG DAG PAR RAB TU STON PA ZHIG 'BYUNG
BAR 'GYUR TE, DE NGA'I SKU GDUNG GI MCHOD

RTEN ZHIG CING RAL BA MTHONG NAS GSER GYIS BRGYAN PAR BYED CING
GDUGS DANG, RGYAL MTSAN DANG, BA DAN DANG, DAR DANG, DRIL BU
G-YER KHA'I DRA BA G-YOG PA DANG, DE BZHIN

GSHEGS PA'I SKU GZUGS DANG, MCHOD RTEN GYI KHANG PA DANG, MCHOD
RTEN RNAMS SENG GE'I RGYAL MTSAN GYIS BRGYAN TE, LHA DANG MI
RNAMS DGA' BA SKYE ZHING DE YONGS SU BSKYANG

PA DANG, NGA'I BSTAN PA YONGS SUNG SKYANG BA DANG, SEMS MA DAD PA
RNAMS DAD PAR BYA BA DANG, DAD PA RNAMS PHYIR ZHING 'PHEL BA
DANG, SKYE BO MANG PO'I DGE BA'I RTZA BA'I TSOGS BSAGS PA'I

PHYIR LO LNGA PA BYED DU 'JUG PAR 'GYUR RO, ,KUN DGA' BO, DE'I
TSE NA DGE SLONG MI BRTZON PA, LHOD PA, YO BYAD MANG BA, SPONG BA
LAS NYAMS PA, TSUL NYAMS PA, TSUL KHRIMS

'CHAL PA, SDIG PA'I CHOS KUN TU SPYOD PA, 'DU 'DZI LA DGA' BA,
RAB TU DBEN PA LA MI LTA BA, BRTZON PA BOR BA, GNAS GCIG NA 'KHOD
PA, YONGS SU 'DZIN PA LA


@134A *, ,BRTZON PA, KHYIM PA DANG RAB TU BYUNG BA RNAMS DANG
'DRES PA, DKON MCHOG GSUM DANG MA 'DRES PA, MA GUS PA DGE SBYONG
LTAR BCOS PA DAG NI MANG

DU 'BYUNG BAR 'GYUR RO, ,DE NA DGE SLONG BRTZON 'GRUS BRTZAMS PA,
RAB TU DBEN PA, DRAN PA NYE BAR GZHAG PA, MNYAM PAR GZHAG PA,
SHES RAB DANG LDAN PA, SEMS

RTZE GCIG PA DGE BA'I CHOS CAN, 'DOD PA CHUNG BA, CHOG SHES PA,
BSOD SNYOMS LA RGYU BA, 'PHAGS PA'I RIGS LA GNAS PA, MANG DU THOS
PA, THOS PA BSAGS

PA DAG NI NYUNG DU 'BYUNG BAR 'GYUR TE, DE LA DGE SLONG 'TSO BYED
KHONG KHRO BA'I SEMS MED PA DANG, DBANG PO MA NYAMS PA DANG, DAD
PA DANG DANG BA MCHOG DANG LDAN

PAS GOS NGUR SMRIG BGOS SHING TSUL KHRIMS DANG LDAN PA'I 'DU SHES
CAN THAMS CAD LA SBYIN GNAS SU 'DU SHES BSKYED NAS SBYIN PA
SBYIN, DGE BA'I RTZA BSKYED PAR

BYED DE, DE BYANG CHUB SEMS DPA' BYED PA'I DGE BA'I RTZA BA RGYA
CHEN PO RNAM PA SNA TSOGS BSAGS NAS 'CHI BA'I DUS BYAS DUS BYAS
MA THAG TU NUB PHYOGS SU SANGS RGYAS KYI

ZHING BYE BA BRGYA STONG 'DAS PA NA DE BZHIN GSHEGS PA 'OD DPAG
MED KYI SANGS RGYAS KYI ZHING 'JIG RTEN GYI KHAMS BDE BA CAN DU
SKYE BAR 'GYUR TE, 'JIG RTEN GYI


@134B KHAMS YON TAN THAMS CAD KYIS BRGYAN PA ZHES BYA BAR DE
BZHIN GSHEGS PA 'OD DRI MA MED PA ZHES BYA BAR 'GYUR RO, ,KUN
DGA' BO, DGE SLONG 'TSO BYED DE'ANG NGA'I BSTAN PA

'DI YANGS SHING RGYAS PAR BYED PAR 'GYUR GYI, KUN DGA' BO KHYOD
MYA NGAN MA BYED, SMRE SNGAGS MA 'DON CIG ,KUN DGA' BO, NGA'I
TSANGS PAR SPYOD PA RGYAS PA DANG LHA DANG

MI RNAMS KYIS MNOS PAR 'GYUR RO, ,KUN DGA' BO, ,NGA 'DAS NAS MA
'ONGS PA'I DUS NA MTHA' 'KHOB KYI YUL NAGS KYI SA NA RGYAL PO'I
PHO BRANG ZHI BA ZHES BYA BA ZHIG

YOD PAR 'GYUR TE, DE NA RGYAL PO MES SBYIN ZHES BYA BA DAD PA
DANG LDAN PA DANG BA ZHIG 'BYUNG STE, DE NGA'I SKU GDUNG DANG
NYAN THOS RNAMS LA BSTI STANG DU BYA BA DANG, BLA MAR

BYA BA NAS BRJOD PAR BYA BA'I BAR LA SPRO BAR 'GYUR RO, ,KUN DGA'
BO, RGYAL PO MES SBYIN DE'ANG RGYAL PO'I PHO BRANG ZHI BA DER
NGA'I NYAN THOS RNAMS BSDUS NAS DANG BAR BYED

PAR 'GYUR RO, ,DER DGRA BCOM PA SUM STONG LHAG TZAM 'DUS PAR
'GYUR TE, THAMS CAD KYANG RDZU 'PHRUL CHE BA MTHU CHE BA, DBANG
CHE BAR GRAGS PA NAS TSANGS PA

MTSUNGS PAR SPYOD PA RNAMS LA CHOS 'CHAD PAS NGAL BA MED PA SHA
STAG GO, ,KUN DGA' BO, DE DAG KYANG NGA'I BSTAN PA RGYAS PAR BYED
DE, LHA DANG MI RNAMS LA YANG


@135A *, ,SHING RGYA CHE BAR BYED PAR 'GYUR GYI, KUN DGA' BO
KHYOD MYA NGAN MA BYED, SMRE SNGAGS MA 'DON CIG ,KUN DGA' BO, NGA
'DAS NAS BYANG PHYOGS KYI

RGYUD NA GRONG KHYER SHING KUN SKYE BA ZHES BYA BA ZHIG YOD PAR
'GYUR TE, DER NGA'I MCHE BA LA ME TOG DANG, PHRENG BA DANG, SPOS
DANG, BYUNG PA DANG, SIL SNYAN DANG, GDUGS

DANG; RGYAL MTSAN DANG, BA DAN DANG, RNAM PAR RGYAL BA'I BA DAN
LA SOGS PA DANG, GOS DANG, DNGUL DANG, GSER DANG, RIN PO CHE
RNAMS KYIS BSTI STANG BYED, BLA

MAR BYED, RIM GROR BYED, MCHOD PAR BYED PAR 'GYUR RO, ,KUN DGA'
BO, NGA'I MCHOD RTEN YANG GSER GYIS BRGYAN PAR 'GYUR RO, ,KUN
DGA' BO, ,SA PHYOGS DER

RAB TU BYUNG BA'I SKYE BO MANG PO 'BYUNG BAR 'GYUR RO, ,SKYE BO
MANG PO TSUL KHRIMS DANG LDAN PA DANG, DGE BA'I CHOS DANG LDAN PA
RNAMS DANG, DGE SLONG GI TSOGS BRGYA

STONG DU MA 'BYUNG BAR 'GYUR RO, ,KUN DGA' BO, DE NA KHYIM PA
TSUL KHRIMS DANG LDAN PA, MANG DU THOS PA, MKHAS PA YID GZHUNGS
PA, NGA'I BSTAN PA 'DI LA DAD PA

DANG DANG BA DAG KYANG MANG DU 'BYUNG STE, DE DAG NGA'I SKU GDUNG
DANG NYAN THOS RNAMS LA BSTI STANG DU BYA BA DANG, BLA MAR BYA BA
DANG, RIM GROR BYA BA DANG, MCHOD PAR BYA


@135B BA DANG, BRJED PAR BYA BA DANG, MNGON PAR MCHOD PAR BYA
BA'I PHYIR SPRO BAR 'GYUR RO, ,DE DAG NGA'I DKON MCHOG GSUM YONGS
SU BZUNG STE, DGE BA'I RTZA BA DES LHA DANG MI'I PHUN

SUM TSOGS PA MYONG NAS KHA CIG NI BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG RGYA, KHA CIG
NI RANG SANGS RGYAS KYI THEG PAS YONGS SU MYA

NGAN LAS 'DAS, ,KHA CIG NI NYAN THOS KYI THEG PAS YONGS SU MYA
NGAN LAS 'DA' BAR 'GYUR TE, KUN DGA' BO, DE LTAR NA DE DAG GI
BSTI STANG MTHU CHE BAR 'GYUR RO, ,KUN DGA'

BO; DE DAG KYANG NGA'I BSTAN PA 'DI RGYA CHE ZHING RGYAS PAR BYED
PAR 'GYUR BA DANG, LHA DANG MI RNAMS LA YANG SHING SHIN TU RGYAS
PAR 'GYUR BA DANG, BKROL ZHING YANG DAG PAR

BSTAN PAR BYED PAR 'GYUR GYI, KUN DGA' BO KHYOD MYA NGAN MA BYED,
SMRE SNGAGS MA 'DON CIG ,KUN DGA' BO, NGA'I TSANGS PAR SPYOD PA
RGYAS PA DANG LHA DANG MI RNAMS KYIS

YANG DAG PAR MNOS PAR 'GYUR RO, ,KUN DGA' BO, DZAMBU'I GLING
THAMS CAD SKU GDUNG GI MCHOD RTEN DANG, DE BZHIN GSHEGS PA'I SKU
GZUGS RNAMS KYIS KYANG KUN

TU RGYAS PAR 'GYUR NA, KUN DGA' BO LHA DANG, KLU DANG, GNOD SBYIN
DANG ,DRI ZA DANG, LHA MA YIN DANG, NAM MKHA' LDING GI GNAS RNAMS
NA MI SNANG BAR GYUR BA RNAMS


@136A *, ,KYIS GANG BAR 'GYUR BA LTA SMOS KYANG CI DGOS KYI, KUN
DGA' BO KHYOD MYA NGAN MA BYED, SMRE SNGAGS MA 'DON CIG ,KUN DGA'
BO, DE LTAR NA NGA'I

CHOS 'DUL BA RGYAS PAR 'GYUR ZHING LHA DANG MI RNAMS LA YANGS
SHING RGYA CHE BAR 'GYUR RO, ,DAM PA'I CHOS 'DZIN PA'I LE'U STE
DRUG PA RDZOGS SO,, ,,YANG

DE'I TSE BCOM LDAN 'DAS KYIS TSE DANG LDAN PA KUN DGA' BO LA BKA'
STZAL PA, KUN DGA' BO, ,NGA YONGS SU MYA NGAN LAS 'DAS NAS RIGS
KYI BU'AM RIGS KYI BU MO

RAB TU BYUNG BA'AM, KHYIM NA GNAS PA GANG DAG KHA CIG THA NA RING
BSREL YUNGS 'BRU TZAM LA BSTI STANG BYED, ,BLA MAR BYED, RIM GROR
BYED, MCHOD PAR BYED NA,

KUN DGA' BO, DGE BA'I RTZA BA DE DAG THAMS CAD KYI 'BRAS BU YONGS
SU MYA NGAN LAS 'DAS PA YIN TE, THA MA YONGS SU MYA NGAN LAS 'DA'
BAR NGA SMRA'O, ,KUN DGA'

BO, NGA YONGS SU MYA NGAN LAS 'DAS NAS RIGS KYI BU'AM RIGS KYI BU
MO GANG DAG KHA CIG THA NA NGA'I PHYIR BYAS PA'I MCHOD RTEN
MTHONG NAS SEMS DANG PA BSKYED NA,

KUN DGA' BO, 'DI LA SEMS DANG BA'I DGE BA'I RTZA BA DE DAG THAMS
CAD KYI 'BRAS BU'ANG MYA NGAN LAS 'DAS PA YIN TE, THA MA YONGS SU
MYA NGAN LAS 'DA' BAR


@136B 'GYUR BAR NGES PAR SHES PAR GYIS SHIG ,KUN DGA' BO, GANG
NGA 'DUG PA LA MNGON SUM DU BSTI STANG BYED PA DANG, BLA MAR BYED
PA NAS MCHOD PAR BYED PA'I BAR LTA ZHOG,

GANG NGA YONGS SU MYA NGAN LAS 'DAS NAS RING BSREL YUNGS 'BRU
TZAM LA BSTI STANG BYED PA LTA'ANG ZHOG ,NGA'I PHYIR MCHOD RTEN
BYAS PA LA GANG BSTI STANG BYED PA LTA'ANG ZHOG

STE; KUN DGA' BO, GANG DAG KHA CIG SANGS RGYAS LA DMIGS NAS THA
NA ME TOG GCIG NAM MKHA' LA 'THOR NA, KUN DGA' BO, DGE BA'I RTZA
BA DE DAG THAMS CAD KYI

'BRAS BU MYA NGAN LAS 'DAS PA YIN TE, THA MA MYA NGAN LAS 'DA'
BAR NGA SMRA'O, ,KUN DGA' BO, SANGS RGYAS BCOM LDAN 'DAS RNAMS LA
MCHOD PA BYAS PA RDZU 'PHRUL

JI TZAM DU CHE BA LA LTOS, GANG NA SANGS RGYAS LA DMIGS PA'I SEMS
KYIS ME TOG GCIG NAM MKHA' LA BOR BAS KYANG MYA NGAN LAS 'DAS PAR
PHYIN PAR BYED NA,

KUN DGA' BO, GANG DAG DE BZHIN GSHEGS PA LA MNGON SUM DU BSTI
STANG BYED PA'AM, YONGS SU MYA NGAN LAS 'DAS NAS SKU GDUNG LA SKU
GDUNG GI MCHOD PA BYED

PA LTA CI SMOS, KUN DGA' BO, DE BZHIN GSHEGS PA RNAMS KYI DE
BZHIN GSHEGS PA'I YUL BSAM GYIS MI KHYAB BO, ,KUN DGA' BO, DE
BZHIN GSHEGS PA


@137A *, ,BSAM GYIS MI KHYAB PA LA BSTI STANG BYAS NA RNAM PAR
SMIN PA'ANG BSAM GYIS MI KHYAB PAR SHES PAR BYA'O, ,KUN DGA' BO,
SANGS RGYAS LA DMIGS

PA'I SEMS KYIS NAM MKHA' LA ME TOG GCIG BOR BA'I RNAM PAR SMIN PA
GAL TE NGAS SANGS RGYAS KYI YE SHES KYIS BSTAN NA, KUN DGA' BO
KHYOD NYID KYANG NGO MTSAR DANG

RMAD DU BYUNG BAR 'DZIN PA DANG, DGA' BA DANG, MGU BA DANG, RAB
TU DGA' BAR GYUR NA MA 'ONGS PA'I DUS NA NGA'I BU GANG DAG RAB TU
DAD PA, RAB TU GUS PA, RAB TU

DANG PA RNAMS DANG, GANG DAG SANGS RGYAS KYI YON TAN LA RTOG CING
SANGS RGYAS KYI YE SHES DON DU GNYER BAR 'GYUR BA DE DAG LTA CI
SMOS, DE SKAD CES BKA' STZAL

PA DANG, BCOM LDAN 'DAS LA TSE DANG LDAN PA KUN DGA' BOS 'DI SKAD
CES GSOL TO, ,BCOM LDAN 'DAS KYIS SANGS RGYAS LA DMIGS NAS NAM
MKHA' LA

ME TOG GCIG BOR BA'I RNAM PAR SMIN PA BSHAD PA'I DUS LA BAB STE,
BCOM LDAN 'DAS, DUS 'DI LAGS SO, ,BDE BAR GSHEGS PA, SKABS 'DI
LAGS

SO; ;GANG BCOM LDAN 'DAS LAS THOS NAS DGE SLONG RNAMS YANG DAG PA
NYID DU 'DZIN PAR 'GYUR BA DE NI SKYE BA MANG PO LA SMAN PA DANG,
SKYE BO MANG PO LA BDE


@137B BA DANG, 'JIG RTEN LA SNYING BRTZE BA DANG, LHA DANG MI
RNAMS LA DON DANG PHAN PA DANG BDE BAR 'GYUR RO, ,DA LTAR DANG MA
'ONGS PA'I DUS KYI SEMS CAN RNAMS DE BZHIN GSHEGS

PA LAS THOS NAS YANG DANG YANG DU DGE BA'I RTZA BA BSKYED PAR
'GYUR, SEMS DANG BAR 'GYUR, YID BDE BA'ANG THOB PAR 'GYUR TE, DE
BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS SH'AKYA THUB PA, SH'AKYA'I
RGYAL PO THUGS RJE CHEN PO DANG LDAN PA, 'JIG RTEN THAMS CAD LA
PHAN ZHING THUGS BRTZE BA CAN GYIS BDAG

CAG DBUGS PHYUNG NGO ZHES DE DAG RGYA CHER SPRO BAR 'GYUR TE,
SANGS RGYAS YID LA BGYID CING SANGS RGYAS LA DMIGS PA'I DRAN PA
SKYED PAR 'GYUR RO, ,DE SKAD CES GSOL PA

DANG, BCOM LDAN 'DAS KYIS TSE DANG LDAN PA KUN DGA' BO LA 'DI
SKAD CES BKA' STZAL TO, ,KUN DGA' BO, DE'I PHYIR SHIN TU LEGS PAR
NYON LA YID LA GZUNG ZHIG

DANG BSHAD DO, ,BTZUN PA, DE BZHIN NO ZHES GSOL NAS, TSE DANG
LDAN PA KUN DGA' BO BCOM LDAN 'DAS KYI LTAR NYAN PA DANG, BCOM
LDAN 'DAS KYIS DE LA 'DI

SKAD CES BKA' STZAL TO, ,KUN DGA' BO, ,GANG DAG KHA CIG SANGS
RGYAS LA DMIGS NAS THA NA SANGS RGYAS LA DMIGS PA'I SEMS KYIS ME
TOG GCIG NAM MKHA'


@138A *, ,LA 'DOR NA, DE'I RNAM PAR SMIN PA GANG YIN PA DE NI,
KUN DGA' BO, GAL TE SEMS CAN 'GA' ZHIG BSKAL BA GCIG TU 'KHOR BA
'DI JI SRID

PAR KUN TU RGYUG CING 'KHOR YANG 'KHOR BA'I SNGON GYI MTHA' MI
SHES PA BZHIN DU BSOD NAMS MNGON PAR 'DU BYA BA'I DGE BA'I RTZA
BA MNGON PAR 'DUS BYAS PA DE'I MTHA'

DE NI BRGYA BYIN NYID RNAMS KYIS RNYED PAR SLA BA MA YIN NO, ,DE
CI'I PHYIR ZHE NA, KUN DGA' BO, 'DI LTAR SANGS RGYAS LA PHUL BA'I
YON NI 'KHOR BA NA SPYOD PA'I BDE BA

THAMS CAD KYIS MTHAR GTUGS PAR SLA BA MA YIN TE, GZHAN DU NA DGE
BA'I RTZA BA DE'I 'BRAS BU MYA NGAN LAS 'DAS PA NYID 'BRAS BU YIN
PAS THA MA MYA NGAN LAS

'DA' BAR NGA SMRA'O, ,KUN DGA' BO, GANG DAG KHA CIG MNGON DU BSTI
STANG BYED PA LTA'ANG ZHOG ,GANG NGA'I SKU GDUNG DANG RING BSREL
YUNGS 'BRU TZAM LA SKU GDUNG

GI MCHOD PA BYED PA LTA'ANG ZHOG ,GANG NGA'I PHYIR MCHOD RTEN
BYAS PA RNAMS LA BSTI STANG BYED PA LTA'ANG ZHOG ,GANG SANGS
RGYAS LA DMIGS NAS THA NA ME TOG

GCIG NAM MKHA' LA 'DOR BA LTA'ANG ZHOG STE, KUN DGA' BO, GAL TE
SEMS CAN MYA NGAN LAS 'DA' BA'I SKAL BA MED PA ZHIG GIS SANGS
RGYAS LA DMIGS


@138B NAS; THA NA ME TOG GCIG NAM MKHA' LA 'DOR NA'ANG, KUN DGA'
BO, DGE BA'I RTZA BA DE'I 'BRAS BU DE'ANG MYA NGAN LAS 'DAS PA
YIN TE, MYA NGAN LAS 'DAS PAS KLAS PA

DANG; MYA NGAN LAS 'DAS PA'I MTHAS GTUGS PAR NGA SMRA'O, ,DGE
BA'I RTZA BA DE DAG GI MTHA' NI MYA NGAN LAS 'DAS PA YIN TE, MYA
NGAN LAS 'DAS PA NI GTZO BO YIN, MYA

NGAN LAS 'DAS PA NI KHYAD PAR CAN YIN, MYA NGAN LAS 'DAS PA NI
MCHOG YIN, MYA NGAN LAS 'DAS PA NI GYA NOM PA YIN NO, ,SBYIN PA
DE MTHAR PHYIN PA LA PHUL BA NI MYA

NGAN LAS 'DAS PA RNAM PAR DAG PAR NGA SMRA'O, ,KUN DGA' BO, RGYU
DES DE BZHIN GSHEGS PA SBYIN GNAS RNAMS KYI MCHOG DANG, SBYIN
GNAS RNAMS KYI RGYAL PO YIN NO, ,

DE CI'I PHYIR ZHE NA, SBYIN PA GANG DE BZHIN GSHEGS PA LA PHUL BA
DE'I 'BRAS BU MYA NGAN LAS 'DAS PA 'THOB PAR 'GYUR TE, DE'I PHYIR
DE BZHIN GSHEGS PA SBYIN

GNAS RNAMS KYI MCHOG CES BYA'O, ,KUN DGA' BO, LAM DE NI MTHUN
PA'O, ,KUN DGA' BO, 'DI LTAR RNAM GRANGS 'DIS NA DE BZHIN GSHEGS
PA NI NGES PAR

LEN PA RNAMS KYI MCHOG YIN PAR BSTAN TO, ,DE BZHIN GSHEGS PA LA
YON PHUL BA THAMS CAD KYI MTHA' NI 'BRAS BU MYA NGAN LAS 'DAS PA
YIN TE, MYA NGAN LAS


@139A *, ,'DAS PAS KLAS PA DANG, MYA NGAN LAS 'DAS PA'I MTHAS
GTUGS PAR 'GYUR RO, ,KUN DGA' BO, SBYIN PA DE LTA BU'ANG LTA ZHOG
,DE CI'I PHYIR ZHE NA,

KUN DGA' BO, GANG SANGS RGYAS LA DMIGS NAS THA NA SEMS GCIG
BSKYED DE DANG BA BSKYED NA, KUN DGA' BO, DE THAMS CAD KYI 'BRAS
BU'ANG MYA NGAN LAS 'DAS PA YIN

TE; THA MA MYA NGAN LAS 'DA' BAR NGA SMRA'O, ,KUN DGA' BO, MIR
'GYUR PA'I SBYIN PA BYAS PA DE LTA BU'ANG LTA ZHOG LA, KUN DGA'
BO, GANG THA NA DUD 'GRO'I SKYE GNAS SU

SONG BA'I SEMS CAN RNAMS KYANG SANGS RGYAS LA DMIGS PA'I DRAN PA
RNYED PA DE DAG THAMS CAD KYI 'BRAS BU'ANG MYA NGAN LAS 'DAS PA
YIN TE, THA MA MYA NGAN LAS 'DA'

BAR NGA SMRA'O, ,KUN DGA' BO, 'DI LTAR DUD 'GRO'I SKYE GNAS SU
SONG BA'I SEMS CAN RNAMS KYANG THA MA MYA NGAN LAS 'DA' BA'I BAR
DU 'GYUR TE, 'DI LTAR RDZU 'PHRUL

CHE BAS SANGS RGYAS BCOM LDAN 'DAS RNAMS LA YON PHUL BA JI TZAM
DU RDZU 'PHRUL CHE BA DANG, SANGS RGYAS RNAMS LA SEMS DANG BA JI
TZAM DU RDZU 'PHRUL CHE BA LA

LTOS, KUN DGA' BO KHYOD MYA NGAN MA BYED, SMRA SNGAGS MA 'DON
ZHIG DANG, KUN DGA' BO KHYOD KYI RDZU 'PHRUL CHE BA DANG, 'BRAS
BU CHE BA DANG, PHAN YON CHE BA DANG,


@139B RAB TU RGYA CHE BA DANG, 'OD CHE BA DANG, BDUD RTZI LTA BU
DANG, MI 'CHI BAS KLAS PA DANG, MI 'CHI BA'I MTHAS GTUGS PAR
'GYUR RO, ,KUN DGA' BO KHYOD KYIS DE BZHIN GSHEGS

PA LA BYAMS PA'I LUS KYI LAS DANG, BYAMS PA'I NGAG GI LAS DANG,
BYAMS PA'I YID KYI LAS PHAN PA DANG, BDE BA DANG, GNYIS SU MED PA
DANG, TSAD MED PA DANG, KHO NA

MED PA DANG, GNOD SEMS MED PAS BSNYEN BKUR BYAS TE, KUN DGA' BO,
GANG STONG GSUM GYI STONG CHEN PO'I 'JIG RTEN GYI KHAMS THAMS CAD
RGYUN DU ZHUGS PAS

YONGS SU GANG BAR GYUR CING, LAN GCIG PHYIR 'ONG BA DANG, PHYIR
MI 'ONG BA DANG, DGRA BCOM PA RNAMS KYIS YONGS SU GANG BAR GYUR
PA 'DI LTA STE, DPER NA, BU RAM

SHING STUG PO'AM, 'BRAS ZHING STUG PO'AM, 'DAM BU MDA' RGYU STUG
PO'AM, 'OD MA STUG PO'AM, 'DAM BU STUG PO'AM, TIL ZHING STUG
PO'AM, RTZVA KU SHA STUG

PO LTA BUR GYUR PA DE DAG THAMS CAD LA RIGS KYI BU'AM, RIGS KYI
BU MO LA LA ZHIG BSKAL PA'AM BSKAL PA LAS LHAG PAR BSTI STANG
BYED, BLA MAR BYED, RIM GROR

BYED, MCHOD PAR BYED CING BDE BA'I YO BYAD YID DU 'ONG BA THAMS
CAD DANG, BDE BAR SBYAR BA'I SPYAD PA THAMS CAD KYIS BSNYEN BKUR
BYED NA, KUN DGA' BO, ,DE JI SNYAM


@140A *, ,DU SEMS, RIGS KYI BU'AM RIGS KYI BU MO DE GZHI DE LAS
BSOD NAMS MANG DU SKYED DAM, GSOL BA, BCOM LDAN 'DAS, MANG LAGS
SO, ,BDE BAR

GSHEGS PA, MANG LAGS SO, ,BKA' STZAL PA, KUN DGA' BO, BSOD NAMS
KYI PHUNG PO GANG YIN PA DE NI GANG DE BZHIN GSHEGS PA LA THA NA
THAL MO SBYAR BA LAN GCIG BYAS TE DE

BZHIN GSHEGS PA LA PHYAG 'TSAL LO ZHES TSIG LAN GCIG SMRAS NA,
KUN DGA' BO, THAL MO SBYAR BA GCIG GIS BSTI STANG BYAS PA DE LA
DGE BA'I RTZA BA SNGA MA DES

BRGYA'I CHAR YANG MI CHOG ,STONG GI CHA DANG, BRGYA STONG GI CHA
DANG, GRANGS DANG, BGRANG BA DANG, CHAR YANG MI CHOG GO, KUN DGA'
BO, DE CI'I PHYIR ZHE NA, DE LTAR DE

BZHIN GSHEGS PA NI SBYIN GNAS RNAMS KYI BLA NA MED PA STE, DE
BZHIN GSHEGS PA LA YON PHUL BA DE LTAR RDZU 'PHRUL CHE'O, ,KUN
DGA' BO, ,STONG GSUM GYI STONG

CHEN PO'I 'JIG RTEN GYI KHAMS DGRA BCOM PAS YONGS SU GANG BA LA
BSNYEN BKUR BYED PA LTA'ANG ZHOG LA, KUN DGA' BO, GAL TE STONG
GSUM GYI STONG CHEN PO'I

'JIG RTEN GYI KHAMS 'DI RANG SANGS RGYAS KYIS YONGS SU GANG BAR
GYUR PA 'DI LTA STE, BU RAM SHING STUG PO'AM, 'DAM BU STUG PO NAS
RTZVA KU SHA STUG PO'I BAR


@140B LTA BUR GYUR PA DE DAG LA 'GA' ZHIG JI SRID 'TSO'I BAR DU
BDE BA'I YO BYAD THAMS CAD DANG, BDE BA LA REG PAR GNAS PAR 'GYUR
BA THAMS CAD KYIS BSTI STANG BYED, BLA MAR BYED,

RI MOR BYED, MCHOD PAR BYED CING RANG SANGS RGYAS DE DAG YONGS SU
MA NGAN LAS 'DAS PA RNAMS KYI MCHOD RTEN RIN PO CHE SNA BDUN LAS
BYAS TE, DE DAG LA'ANG JI SRID 'TSO'I

BAR DU ME TOG DANG, BDUG PA DANG, SPOS DANG, PHRENG BA DANG, BYUG
PA DANG, PHYE MA DANG, GOS DANG, GDUGS DANG, RGYAL MTSAN DANG, BA
DAN THAMS CAD KYIS BSTI STANG

BYED, BLA MAR BYED PA NAS MCHOD PAR BYED PA'I BAR DU BYED NA, KUN
DGA' BO, DE JI SNYAM DU SEMS, DE GZHI DE LAS BSOD NAMS MANG DU
SKYED DAM, GSOL PA, BCOM

LDAN 'DAS, MANG LAGS SO, ,BDE BAR GSHEGS PA, MANG LAGS SO, ,BKA'
STZAL PA, KUN DGA' BO, GANG BSOD NAMS KYI PHUNG PO 'DI NI GANG DE
BZHIN GSHEGS PA LA

THA NA SEMS BSKYED PA GCIG GIS SEMS RAB TU DANG BAS RJES SU DRAN
PA DANG, SANGS RGYAS KYI YON TAN RNAMS LA DAD PA DANG, RTOG PA
DANG, MOS PA DANG, DE BZHIN

GSHEGS PA RNAMS KYI YE SHES NI BSAM GYIS MI KHYAB BO ZHES TSIG TU
SMRA BA NI, KUN DGA' BO, SEMS DANG BA'I DGE BA'I RTZA BA 'DI LA
RANG SANGS RGYAS LA BSKYED PA'I


@141A *, ,BSOD NAMS KYI PHUNG PO SNGA MAS THA NA CHA NAS RGYU'I
BAR DU'ANG NYE BAR MI 'GRO'O, ,DE CI'I PHYIR ZHE NA, KUN DGA' BO,
,SANGS RGYAS BCOM LDAN 'DAS

RNAMS KYI BYAMS PA DPAG TU MED, SNYING RJE CHEN PO DPAG TU MED,
TSUL KHRIMS DPAG TU MED, TING NGE 'DZIN DPAG TU MED, SHES RAB
DPAG TU MED, RNAM PAR GROL BA

DPAG TU MED, RNAM PAR GROL BA'I YE SHES MTHONG BA DPAG TU MED,
YANG DAG PAR 'GRUB PA DPAG TU MED, RTOGS PA DPAG TU MED DE, KUN
DGA' BO, ,SANGS

RGYAS BCOM LDAN 'DAS RNAMS KYI YE SHES BSAM GYIS MI KHYAB, SANGS
RGYAS KYI YUL BSAM GYIS MI KHYAB PA DE LA RNAM PAR SMIN PA'ANG
BSAM GYIS MI KHYAB PAR SHES

PAR BYOS LA, KUN DGA' BO KHYOD MYA NGAN MA BYED, SMRE SNGAGS MA
'DON CIG ,KUN DGA' BO KHYOD RDZU 'PHRUL CHEN PO DANG, RGYA CHEN
POR 'GYUR RO, ,DE CI'I PHYIR ZHE NA,

KUN DGA' BO KHYOD KYIS LO NYI SHU LHAG GI BAR DU DE BZHIN GSHEGS
PA LA BYAMS PA'I LUS KYI LAS DANG, BYAMS PA'I NGAG GI LAS DANG,
BYAMS PA'I YID KYI LAS

KYIS BSNYEN BKUR BYAS SHING CHOS KYI PHUNG PO BRGYAD KHRI BZHI
STONG BZUNG STE, MANG DU THOS PA RNAMS KYI MCHOG ,SNA TSOGS SMRA
BA RNAMS KYI MCHOG, ,GSAL BA, DUL


@141B BA, 'JIGS PA MED PA, MANG DU THOS PA, MDO 'DZIN PA, 'DUL BA
'DZIN PA, MA MO 'DZIN PA, 'KHOR BZHI RNAMS LA CHOS 'CHAD PAS NGAL
BA MED PA YIN NO, ,KUN DGA'

BO; NGA 'DAS NAS KHYOD DANG GNAS BRTAN 'OD SRUNG CHEN PO GNYIS
STON PA'I MDZAD PA BYED PAR 'GYUR GYI, KUN DGA' BO KHYOD MYA NGAN
MA BYED, SMRE SNGAGS MA 'DON CIG ,KUN

DGA' BO KHYOD RDZU 'PHRUL CHE BAR 'GYUR, PHAN YON CHE BA DANG GZI
CHE BA DANG, KUN DGA' BO KHYOD RGYA CHE BAR 'GYUR RO, ,SKU GDUNG
MED PAR MI 'GYUR BA'I LE'U STE BDUN PA

RDZOGS SO,, ,,BAM PO BZHI PA, DE NAS YANG BCOM LDAN 'DAS KYIS KUN
DGA' BO LA BKA' STZAL PA, KUN DGA' BO, SEMS CAN GANG DAG KHA CIG

SANGS RGYAS BCOM LDAN 'DAS RNAMS KYI GSUNG THOS SAM, MTSAN GYI
SGRA THOS NA, KUN DGA' BO, DE'ANG DE DAG LA YONGS SU MYA NGAN LAS
'DAS KYI BAR DU DON MED PAR MI

'GYUR BAR NGA SMRA'O, ,KUN DGA' BO, GANG SANGS RGYAS RNAMS LA
PHYAG 'TSAL LO ZHES BYA BA'I TSIG DE'I DON KYANG GANG YIN, DE
SKAD CES BKA' STZAL PA DANG, BCOM LDAN

'DAS LA TSE DANG LDAN PA KUN DGA' BOS 'DI SKAD CES GSOL TO, ,BCOM
LDAN 'DAS, BCOM LDAN 'DAS NI CHOS THAMS CAD KYI RTZA BA LAGS,
BCOM LDAN 'DAS NI 'DREN


@142A *, ,PA LAGS, BCOM LDAN 'DAS NI STON PA LAGS NA, BCOM LDAN
'DAS DGE SLONG RNAMS LA DON DE LEGS PAR BSHAD DU GSOL, BCOM LDAN
'DAS

LAS MNGON SUM DU THOS NAS DON DE BZHIN DU 'DZIN PAR 'GYUR RO, ,DE
SKAD CES GSOL PA DANG, BCOM LDAN 'DAS KYIS TSE DANG LDAN PA KUN
DGA' BO LA 'DI SKAD CES BKA'

STZAL TO, ,KUN DGA' BO, DE'I PHYIR SHIN TU LEGS PAR NYON LA YID
LA GZUNG ZHIG DANG NGAS BSHAD DO, ,BCOM LDAN 'DAS, DE BZHIN NO
ZHES GSOL NAS, TSE DANG LDAN

PA KUN DGA' BO BCOM LDAN 'DAS KYI LTAR NYAN PA DANG, BCOM LDAN
'DAS KYIS DE LA 'DI SKAD CES BKA' STZAL TO, ,KUN DGA' BO, 'DI LA
SANGS RGYAS LA PHYAG

'TSAL LO ZHES BYA BA TSIG DE'I DON NI 'DI YIN TE, 'DI LTA STE,
SANGS RGYAS BCOM LDAN 'DAS RNAMS KYI MTSAN GYI SGRA DON MED PAR
MI 'GYUR BA YIN NO, ,KUN DGA'

BO; DE LTAR NA SANGS RGYAS LA PHYAG 'TSAL LO ZHES BYA BA 'DI NI
DON MED PAR MI 'GYUR BAR BSHAD DO, ,KUN DGA' BO, DE BAS NA DON
'DI RGYA CHER SHES PAR BYA BA DANG,

YONGS SU RDZOGS PAR BYA BA DANG, SANGS RGYAS BCOM LDAN 'DAS RNAMS
KYI MTSAN THOS NA DAD PA'I RIGS KYI BU DANG RIGS KYI BU MO DAG
BSTAN PA 'DI LA RGYA CHER SEMS


@142B DANG BAR 'GYUR BAR BYA BA'I PHYIR KHYOD LA DPE BSTAN TO,
,KUN DGA' BO, SNGON BYUNG BA 'DAS PA'I DUS NA TSONG PA'I TSOGS
MANG PO RGYA MTSO CHEN POR ZHUGS PAR GYUR TE, DE DAG

RGYA MTSO'I DBUS SU PHYIN PA DANG GRU BO CHE CHU SRIN GYIS ZIN
PAR GYUR TO, ,KUN DGA' BO, DE NAS TSONG PA'I TSOGS CHEN PO 'JIGS
SHING DNGANGS SKRAG STE SPU ZING ZHES BYED PAR

GYUR CING 'CHI BA'I 'JIGS PAS SKRAG STE, MGON MED, SKYABS MED,
DPUNG GNYEN MED PAR GYUR NAS DE DAG SO SO NA DU ZHING CHO NGE
'DON SMRE SNGAGS 'DON TE RNAM PAR SMRE BA SNA

TSOGS KYIS RNAM PAR SMRE STE, KYE MA'O, ,DZAMBU GLING DE NYAMS RE
DGA', ,KYE MA'O, ,'TSO BA'I 'JIG RTEN DE RE BZANG, KYE MA'O, ,MIR
'GYUR BA 'DI RNYED PAR RE DKA', KYE

MA'O, ,PHA MA DAG DANG 'BRAL PAR 'GYUR RO, ,KYE MA'O, ,BU DANG
CHUNG MA DANG, KYE MA'O, ,MDZA' BSHES DANG CHUNG MA'I TSOGS RNAMS
PHYIN CHAD MI MTHONG NGO ZHES DU ZHING SMRE

SNGAGS 'DON, SDUG BSNGAL DANG YID MI BDE BA MYONG STE, 'TSO BAR
'DOD PAS LHA SNA TSOGS RNAMS LA PHYAG 'TSAL LO, ,KUN DGA' BO, DE
NAS TSONG PA'I TSOGS DE NA

DED DPON MKHAS PA GSAL BA YID GZHUNGS PA, SANGS RGYAS DANG, CHOS
DANG, DGE 'DUN LA MNGON PAR DAD PA, LHAR GZHAN MI 'DZIN CING
SANGS RGYAS BCOM LDAN


@143A *, ,'DAS LA DAD PA ZHIG YOD PAR GYUR TE, DES TSONG PA DE
DAG THAMS CAD LA 'DI SKAD CES SMRAS SO, ,KYE TSONG PA DAG ,'JIGS
SHING SKRAG PA CHEN PO

'DI LAS PHYIN CING THAR BAR 'DOD DAM, MA THAR NA'ANG BDE 'GRO
MTHO RIGS SU SKYE BAR 'DOD NA TSUR SHOG ,THAMS CAD TSOGS SHING
MTHUN PAS NGA JI SKAD DU SMRA BA DE

BZHIN DU KHYED KYANG SO SOR SMROS SHIG DANG, DE DAG GIS SMRAS PA,
DED DPON KHYOD SMROS SHIG ,BDAG CAG KYANG KHYOD SMRA BA BZHIN DU
ZLOS SO, ,KUN DGA' BO, DE NAS

DED DPON DE GOS PHRAG PA GCIG TU GZAR NAS PUS MO G-YAS PA'I LHA
NGA GRU BO CHE LA BTZUGS TE SANGS RGYAS LA DMIGS PA'I SEMS KYIS
SGRA CHEN PO PHYUNG STE, SANGS

RGYAS RNAMS LA PHYAG 'TSAL LO, ,MI 'JIGS PA SBYIN PA, THUGS RJE
CHEN PO DANG LDAN PA, SEMS CAN THAMS CAD LA THUGS BRTZE BA CAN
SANGS RGYAS RNAMS LA PHYAG

'TSAL LO ZHES SANGS RGYAS LA PHYAG 'TSAL TO, ,TSONG PA'I TSOGS DE
DAG KYANG DE NYID DU THAL MO SBYAR NAS MGRIN GCIG TU TSIG SMRAS
PA, SANGS RGYAS RNAMS LA

PHYAG 'TSAL LO, ,SANGS RGYAS BCOM LDAN 'DAS THUGS RJE CHEN PO
DANG LDAN PA, SEMS CAN THAMS CAD LA THUGS BRTZE BA CAN LA PHYAG
'TSAL LO ZHES BYAS SO, ,


@143B KUN DGA' BO, DE NAS CHU SRIN DES SANGS RGYAS KYI SGRA DE
THOS SO, ,DES SANGS RGYAS LA PHYAG 'TSAL LO ZHES BYA BA DE THOS
NAS DGA' BA CHEN PO DANG RNAM PAR 'TSE BA MED PA'I

SEMS THOB PAR GYUR TE DES KHA SLAR BTZUMS SO, ,KUN DGA' BO, ,DE
NAS DED DPON DE GRU DE DANG BCAS PAR BDE BAR THAR TE, GRU BO CHE
DE DAG BDE ZHING DON GRUB NAS SLAR

DZAMBU'I GLING DU 'KHOR TO, ,CHU SRIN DE'ANG SANGS RGYAS KYI SGRA
DE THOS PAS BDE BA MYONG ZHING PHYIN CHAD SROG CHAGS GZHAN MI ZA
STE, DE LTOGS NAS DE NYID DU 'CHI BA'I DUS BYAS

SO; ;DE 'CHI BA'I DUS BYAS MA THAG TU DUD 'GRO'I SKYE GNAS LAS
'PHOS NAS MI DANG SKAL PA MNYAM PAR SKYES PAR GYUR TO, ,DE DE
BZHIN GSHEGS PAS GSUNGS PA'I CHOS

'DUL BA LA DAD PAR GYUR NAS KHYIM NAS KHYIM MED PAR RAB TU BYUNG
NGO, ,RAB TU BYUNG NAS KYANG DGE BA'I BSHES GNYEN LA BSNYEN CING
BSTEN LA BSNYEN BKUR BYAS PAS DGRA

BCOM PA THOB STE, MNGON PAR SHES PA DRUG MNGON SUM DU BYAS NAS
PHUNG PO'I LHAG MA MED PA'I MYA NGAN LAS 'DAS PA'I DBYINGS SU MYA
NGAN LAS 'DAS SO, ,KUN DGA'

BO; CHU SRIN DUD 'GRO'I SKYE GNAS SU GYUR PA DES SANGS RGYAS KYI
SGRA THOS PA DE MIR 'GYUR BA'I RGYUR GYUR PA DANG, RAB TU BYUNG
BA'I RGYUR GYUR PA DANG, DGRA BCOM PA THONG


@144A *, ,PA'I RGYUR GYUR PA DANG, YONGS SU MYA NGAN LAS 'DAS
PA'I RGYUR GYUR PA LA LTOS, KUN DGA' BO, SANGS RGYAS BCOM LDAN
'DAS RNAMS KYI SGRA THOS

PA DE JI TZAM DU RDZU 'PHRUL CHE BA DANG, MTSAN BRJOD PA JI TZAM
DU RDZU 'PHRUL CHE BA DANG, SEMS DANG BA JI TZAM DU RDZU 'PHRUL
CHE BA LA LTOS, GANG NA MI DGE BAR GTOGS PA

DUD 'GRO'I SKYE GNAS SU GYUR PA'I CHU SRIN GYIS SANGS RGYAS KYI
SGRA THOS PA DE'ANG DON MED PAR MA GYUR NA MIR GYUR PA LTA CI
SMROS, ,KUN DGA' BO KHYOD KYIS RNAM GRANGS

'DIS KYANG 'DI LTAR RIG PAR BYA STE, 'DI LTAR SANGS RGYAS BCOM
LDAN 'DAS RNAMS KYI SANGS RGYAS KYI SGRA THOS PA'ANG DON MED PAR
MI 'GYUR NA, SANGS RGYAS LA

BSKYED PA'I DGE BA'I RTZA BA DE LAS GZHAN LTA CI SMOS, ,KUN DGA'
BO, NYI TSE BA BYED PA NI TSE BA 'GRUB, YONGS SU RDZOGS PA BYED
PA NI YONGS SU RDZOGS PA

'GRUB BO ,NGAS DE SKAD SMRAS PA DE'ANG NGAS CI LA BRTEN TE SMRAS
SHE NA, NYI TSE BA BYED PA ZHES BYA BA NI GANG DAD PA LAS BYUNG
BA DGE BA'I RTZA BA TSU ROL PA'I DUS CAN

NYAN THOS KYI SA BON SKYED PA STE NYAN THOS SU 'GYUR RO, ,DE DGE
BA'I RTZA BA DES NYAN THOS KYIS YONGS SU RDZOGS PAR BYED DO,
,RANG GI PHYIR BYED PA NI RANG GI DGE BA'I RTZA


@144B BA BSKYED NAS RANG SANGS RGYAS KYIS YONGS SU RDZOGS PAR
BYED DO, KUN DGA' BO, NGAS 'DI LA BRTEN NAS 'DI NYI TSE BA BYED
PA'O ZHES SMRAS SO, ,KUN DGA' BO, YONGS SU RDZOGS PA

BYED PA NI, KUN DGA' BO, GANG THOG MA DANG THA MA MED PA'I DUS
CAN DGE BA'I RTZA BA SANGS RGYAS LA BSKYED PA, SANGS RGYAS KYI SA
BON BSKYED PA STE, DE DUS RING MO ZHIG 'DAS NAS

BRGYA LA BRGYA LAM NA RGYU DE DANG, RKYEN DE DANG, DGE BA'I RTZA
BA DES SANGS RGYAS BCOM LDAN 'DAS RNAMS MNYES PAR BYED DO, ,MNYES
PAR BYAS NAS KYANG YONGS SU RDZOGS PAR BYA

BA'I PHYIR DE LA DGE BA'I RTZA BA BSKYED DO, ,BSKYED NAS KYANG
BYANG CHUB KYI TSOGS RNAMS MNGON PAR 'DUS BYAS NAS YAN LAG RNAMS
YONGS SU RDZOGS PAS DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS ZHES 'JIG
RTEN NA SGRA RNAM PAR GRAGS PA'I SANGS RGYAS SU 'GYUR TE, KUN
DGA' BO, 'DI NI YONGS SU RDZOGS PAR

BYED PA ZHES BYA'O, ,DE LTAR NGAS GANG SMRAS PA DE NI 'DI LA
BRTEN TE SMRAS SO, ,KUN DGA' BO, RNAM GRANGS 'DIS KYANG KHYOD
KYIS 'DI LTAR GANG NYI TSE BA BYED PAS NI NYI TSE BA,

YONGS SU RDZOGS PA BYED PAS NI YONGS SU RDZOGS PA 'GRUB PAR RIGS
PAR BYA'O, ,KUN DGA' BO, NGAS SPYOD PA GZHAN YANG THA NA RTZA BA
BZHI PA TZAM YANG BSHAD DO, ,DE LTAR


@145A *, ,NGAS GANG SMRAS PA DE NGAS CI LA BRTEN TE SMRAS SHE NA,
KUN DGA' BO, NGAS SEMS CAN RID CING NYAM CHUNG BA RNAMS LA BRTEN
NAS BSHAD DE, KUN DGA'

BO; NGA NI SEMS CAN CHUD ZOS PA RNAMS KYI SKYABS SO, ,NGA NI RAB
TU CHUD ZOS PA RNAMS KYI MGON NO, ,NGA NI DPUNG GNYEN NO, ,NGA NI
BRTEN MED PA DANG MGON MED PA RNAMS KYI RTEN

DANG MGON YIN NO, ,KUN DGA' BO, NGA NI SEMS CAN SGRON MA MED PA
DANG, LONG BA DANG, MIG MED PA RNAMS KYI SGRON MA DANG, MIG DANG,
SNANG BA DANG, 'OD BYED PA'O, ,

KUN DGA' BO, ,PHAS KYI RGOL BA THAMS CAD NI SKYABS MED PA, LONG
BA, MIG MED PA, YONGS SU 'DREN PA MED PA'O, ,KUN DGA' BO, NGA NI
LHA DANG BCAS PA'I 'JIG RTEN

GYI STON PA'O, ,'CHOS PA'O, ,SEMS CAN THAMS CAD LA SNYING BRTZE
BA CAN NO, ,DE CI'I PHYIR ZHE NA, KUN DGA' BO, ,PHYI MA'I DUS ZAD
PA'I DUS, DAM PA'I CHOS 'JIG PAR

'GYUR BA'I DUS NA GANG DAG NGA'I BSTAN PA 'DI LA RAB TU 'BYUNG
BAR 'GYUR BA DAG RAB TU BYUNG NAS BU'I LAG NAS BZUNG STE, BU DANG
LHAN CIG TU CHANG SKYOGS GANG GI

PHYIR CHANG PA'I KHYIM NAS CHANG PA'I KHYIM DU 'KHYAM PA, NGA'I
DAM PA'I CHOS 'DI'I RJES SU SLOB PA DE DAG THAMS CAD KYANG, KUN
DGA' BO, BSKAL PA BZANG PO 'DI LA YONGS


@145B SU MYA NGAN LAS 'DA' BAR 'GYUR RO, ,KUN DGA' BO, CI'I PHYIR
BSKAL PA 'DI BSKAL PA BZANG PO ZHES BYA ZHE NA, KUN DGA' BO,
STONG GSUM GYI STONG CHEN PO'I 'JIG RTEN GYI KHAMS

'DI 'JIG PAR GYUR PA'I TSE SA CHEN PO RGYA MTSO GCIG TU GYUR PA
NA GNAS GTZANG MA'I RIS KYI LHA'I BU RNAMS LHA'I MIG GIS CHUS
'JIG PA THAMS CAD LA RNAM PAR BLTA'O, ,DE DAG

GIS BLTAS NA DZAMBU'I GLING DU PADMA CHEN PO GSER GYI KHA DOG LTA
BU, GSER GYI 'OD BYUNG BA, 'DAB MA STONG YOD PA, BSUNG ZHIM PA,
YID DU 'ONG BA STONG THAM PA MTHONG NGO, ,DE DAG

GIS DE MTHONG NAS 'DI SNYAM DU SEMS TE, PADMA 'DI DAG JI SNYED
BYUNG BA DE SNYED KYI SANGS RGYAS BCOM LDAN 'DAS RNAMS BSKAL PA
'DI LA 'BYUNG BAR 'GYUR RO SNYAM NAS DE DAG

TSIM ZHING MGU LA YI RANG ZHING RAB TU DGA' STE, DGA' BA DANG YID
BDE BA SKYES NAS GANG DU SANGS RGYAS STONG 'BYUNG BA, KYE MA'O,
,BSKAL PA 'DI BZANG POR 'GYUR RO, ,KYE MA'O,

BSKAL PA 'DI RAB TU BZANG POR 'GYUR RO ZHES CHED DU BRJOD PA CHED
DU BRJOD DE, KUN DGA' BO, DE'I PHYIR BSKAL PA 'DI BZANG PO ZHES
BYA'O, ,KUN DGA' BO, 'DI LTAR

BSKAL PA BZANG PO 'DI LA BSKAL PA BZANG PO ZHES MING BTAGS PA'I
BSKAL PA BZANG PO'I RGYU 'DI YIN RKYEN 'DI YIN NO, ,KUN DGA' BO,
BSKAL PA BZANG PO 'DI YANG


@146A *, ,'DAS NAS SANGS RGYAS DGU BRGYA DGU BCU RTZA DRUG 'BYUNG
STE, BSKAL PA 'DI LA 'KHOR BA 'JIG TSUN CHAD DA LTA'I NGA DANG
BZHI'O, ,KUN DGA' BO, ,NGA'I 'OG

TU BYAMS PA 'BYUNG STE, DE BZHIN GSHEGS PA MOS PA ZHES BYA BA
STONG GI THA MAR 'BYUNG NGO, ,KUN DGA' BO, RNAM GRANGS 'DIS KYANG
KHYOD KYIS 'DI LTAR RIG PAR BYA STE, 'DI

LTAR BSKAL PA BZANG PO 'DI LA NGA 'DAS NAS SANGS RGYAS DGU BRGYA
DGU BCU RTZA DRUG 'BYUNG BA'I TSE, KUN DGA' BO, NGA'I BSTAN PA
'DI LA GANG DAG DGE SBYONG GI RIGS

CAN DGE SBYONG SHIN TE MA, DGE SBYONG DU KHAS 'CHE BA, DGE SBYONG
LTAR BCOS PA, NGUR SMRIG GYON PA 'BYUNG BA DE DAG THAMS CAD KYANG
BSKAL PA BZANG PO 'DI LA GANG BYAMS

PA NAS MOS PA LA THUG GI BAR DU PHYIS 'BYUNG BA'I SANGS RGYAS
BCOM LDAN 'DAS DE DAG GI 'OG TU MTHAR GYIS MYA NGAN LAS 'DA' BAR
'GYUR RO, ,DE DAG THAMS CAD

PHUNG PO'I LHAG MA MED PA'I MYA NGAN LAS 'DAS PA'I DBYINGS SU
YONGS SU MYA NGAN LAS 'DA' STE, DGE SLONG GCIG KYANG LHAG MA MA
LUS PAR 'GYUR RO, ,DE CI'I PHYIR ZHE

NA, KUN DGA' BO, 'DI LTAR DE BZHIN GSHEGS PA CHOS KYI DBYINGS
RTOGS SHING RJES SU RTOGS PA LA 'DI LTA BU DAG THA NA SEMS DANG
BA GCIG BSKYED PA DANG, DKAR


@146B PO DANG NAG PO'I CHOS RNAMS CHUD ZA BAR MI 'GYUR PA'I PHYIR
RO, ,KUN DGA' BO, GANG DAG KHA CIG SEMS DANG BAS SANGS RGYAS
RNAMS LA PHYAG 'TSAL LO ZHES BYA BA'I TSIG BRJOD NA, KUN

DGA' BO, DGE BA'I RTZA BA DE'ANG MYA NGAN LAS 'DA' BA LA GZHOL
BAR NGA SMRA STE, MYA NGAN LAS 'DA' BA'I MTHAR 'GYUR BA DANG, MYA
NGAN LAS 'DA' BA'I MUR THUG PAR 'GYUR BAR NGA SMRA NA,

GANG DE BZHIN GSHEGS PA BZHUGS PA LA BSTI STANG BYED PA DANG, BLA
MAR BYED PA DANG, RIM GROR BYED PA DANG, MCHOD PAR BYED PA DANG,
YONGS SU MYA NGAN LAS 'DAS PA'I SKU GDUNG

LA SKU GDUNG GI MCHOD PA BYED PA LTA CI SMOS, KUN DGA' BO, DGE
SLONG GI RIGS NGUR SMRIG BGOS PA DE DAG NI THA NA LAN 'GA' ZHIG
SANGS RGYAS RNAMS LA PHYAG 'TSAL LO ZHES

NGES PAR TSIG TU BRJOD PAR YANG 'GYUR NA SEMS DANG BA BSKYED PAR
'GYUR BA DANG, DGE BA'I RTZA BA GZHAN DAG BSKYED PAR 'GYUR BA LTA
CI SMOS, ,KUN DGA' BO, NGAS 'DI LA

DGONGS NAS KYANG NGAS DE SKAD BSHAD DO, ,DE NAS BCOM LDAN 'DAS
KYIS TSIG DE DAG TSIGS SU BCAD DE BKA' STZAL PA, DE LTAR SANGS
RGYAS BSAM MI KHYAB, ,SANGS RGYAS CHOS KYANG

BSAM MI KHYAB, ,BSAM MI KHYAB LA DAD BYAS NA, ,DE YI RNAM SMIN
BSAM MI KHYAB, ,MTHU CHEN LDAN PA SNANG BA MDZAD PA PO, ,'DAS
PA'I SANGS RGYAS RNAMS LA MCHOD BYAS


@147A *, ,NAS, ,SNYING RJES 'JIG RTEN KUN TU MTSUNGS MED CING,
,GRANGS MED BYANG CHUB 'DI 'TSANG RGYA BYA ZHES, ,DE TSE SBYIN LA
MNGON PAR BRTZON PAR GYUR, ,DAD

PA'I DBANG PO SGOM DANG BRTZON 'GRUS LDAN, ,BRTZON 'GRUS STOBS
LDAN MTHUN PA RAB BSKYED NAS, ,SBYIN PA BYIN NAS SKYE DGU SNYING
BRTZE BYAS, ,JI LTAR PHA DANG MA DANG SRING MO

DANG, ,SPUN DANG GROGS LA BYAMS PAR 'GYUR BA BZHIN, ,MDZA' DANG
MI MDZA' DAG LA KHONG KHRO SPANGS, ,BYANG CHUB MTSUNGS MED GRANGS
MED NGAS THOB BO, ,BYANG CHUB ZHI BA

MYA NGAN MED 'TSOL PHYIR, ,BSKAL PA BYE BAR NGA YIS SBYIN PA
BYIN, ,PHAN PAR 'DOD PAS SNYING RJE RAB BSKYED NAS, ,MGO DANG MIG
DANG SHA DANG KHRAG RNAMS DANG, ,RGYAL SRID

STONG PHRAG RNAM PA MANG PO BTANG, ,SDUG PA'I BU DANG CHUNG MA BU
MO DANG, ,DE BZHIN RTA DANG BZHON PA DU MA DAG, BYANG CHUB 'DI YI
CHED DU NGAS SNGON BTANG, ,BSKAL PA STONG

DAD BYE BA MANG POR YANG, ,BYANG CHUB DAM PA 'DI NI 'DOD PA'I
PHYIR, ,KUN TU RGYUG PA'I TSE NI YANG DANG YANG, ,DAD PA MANG POS
NGAS NI SBYIN PA BYIN, ,BYANG CHUB MCHOG

'DI YONGS SU 'TSOL BA'I TSE, ,TSA DANG GRANG DANG BKRES DANG SKOM
PA YI, ,SDUG BSNGAL MI ZAD MANG PO BZOD BYAS NAS, ,BRTZON 'GRUS
BRTZAMS TE BDAG NI 'CHI DUS


@147B BYAS, ,BYANG CHUB ZHI BA MYA NGAN MED 'TSO'I TSE, ,'JIG
RTEN 'DI DAG KUN LA PHAN PA'I PHYIR, ,GANG DAG NGAS SPYAD PA YI
MTSAN NYID RNAMS, ,LO BRGYA'AM YANG NA BSKAL PAR BRJOD

PAR BYA, ,NGA NI 'KHOR TSE SANGS RGYAS BRGYA DAG DANG, ,SANGS
RGYAS STONG DANG BYE MANG MNYES PAR BYAS, ,SANGS RGYAS MTHU CHEN
DE DAG THAMS CAD LA, ,GSER GYI ME TOG RNAMS KYIS RTAG

TU BKUR, ,ZAS DANG SKOM DANG DE BZHIN GOS RNAMS DANG, ,SPOS DANG
PHRENG BA DAG DANG BYUG PA DANG, ,BA DAN RGYAL MTSAN GDUGS RNAMS
BYE BA YIS, ,SANGS RGYAS BYE BA MANG PO NGAS

MCHOD DO, ,SROG CHAGS MANG PO SROG CHAGS BYE BA MANG, ,PHA MTHA'
MED PA'I 'KHOR BA 'DIR 'KHOR RNAMS, ,NGAS NI RTAG TU DBUGS BYUNG
BYAS SHING SONG, ,SBYIN PA RGYA CHEN

BZANG PO DAG KYANG BYIN, ,TSUL KHRIMS BZOD PA DE BZHIN BRTZON
'GRUS DANG, ,TING NGE 'DZIN DANG SHES RAB DE BZHIN THABS, ,YANG
DAG SPONG DANG DRAN PA NYER GZHAG DANG, ,DE

BZHIN RDZU 'PHRUL RKANG BZHI RAB TU BSGOMS, ,BYANG CHUB DAM PA
'DI NI 'DOD PA'I PHYIR, ,DBANG PO LNGA DANG STOBS LNGA LEGS PAR
BSGOMS, ,BYANG CHUB YAN LAG BDUN DANG

'PHAGS PA'I LAM, ,BYANG CHUB PHYOGS RNAMS THAMS CAD NGAS BSGOMS
SO, ,GANG BYAS NA NI 'JIG PAR MI 'GYUR BA, ,'PHAGS PA'I YE SHES
KYIS NI DGONGS PAR GYIS, ,


@148A *, ,RTAG TU DANG BAS RAB TU SPYAD BYAS NA, ,SKRA RTZE TZAM
DANG 'BRAL BAR MI 'GYUR RO, ,PHYAG 'TSAL BA'I LE'U STE BRGYAD BA
RDZOGS SO,, ,,DE

NAS YANG BCOM LDAN 'DAS KYIS TSE DANG LDAN PA KUN DGA' BO LA BKA'
STZAL PA, KUN DGA' BO, SANGS RGYAS BCOM LDAN 'DAS RNAMS LA DGE
BA'I SEMS GCIG BSKYED

PA'ANG CHUD MI ZA NA, DGE BA'I RTZA BA DE LAS GZHAN RNAMS LTA CI
SMOS, KUN DGA' BO, ,DE'I PHYIR DON 'DI RGYA CHER SHES PAR BYA
BA'I PHYIR KHYOD LA DPE BSTAN PAR BYA STE, 'DI LA

SKYES BU MKHAS PA KHA CIG NI 'DI LTAR DE BZHIN GSHEGS PA LA DANG
BA'I SEMS GCIG BSKYED PA'ANG CHUD MI ZA BA DPES SHES PAR 'GYUR
RO, ,KUN DGA' BO, 'DI LTA STE,

DPER NA, MI LA LA ZHIG GIS SKRA'I RTZE MO BRGYAR GSHAGS PAS CHU'I
THIGS PA GCIG BLANGS TE NGA'I THAD DU 'ONGS NAS 'DI SKAD CES, KYE
GO'U TAM, CHU'I THIGS PA 'DI

KHYOD KYI LAG TU GZHAG GI, BSKAL PA 'DAS NA KHYOD KYIS 'DI MNYAM
ZHING LHAG CHAD MED PAR SLAR BDAG LA BYIN CIG, CHU'I THIGS PA 'DI
KHYOD KYI RLUNG DANG NYI MAS MA

BSKAMS PAR GYIS SHIG, RI DVAGS DANG BYA'I TSOGS RNAMS LA MA BLUD
CIG, CHU GZHAN DANG 'DRES PAR YANG MA BYA ZHIG, CHU 'DI KHYOD
KYIS SNOD DU BLUGS TE BCAD


@148B PAR BYA BA'I SA LA MI GZHAG GO ZHES ZER LA, DE DE BZHIN
GSHEGS PAS BLANGS NAS GANGG'A'I KLUNG CHEN POR GNAG NA KLONG GIS
DKRUGS PAR MI 'GYUR BA'I SA PHYOGS DER BZHAG NAS CHU'I THIGS

PA DE GANGG'A'I KLUNG CHEN PO'I NANG NA KLONG GIS MA DKRUGS
SHING, RI DVAGS DANG BYA'I TSOGS KYIS MA 'THUNGS PAR CHU'I THIGS
PA DE CHU'I KLUNG CHEN PO DANG LHAN CIG TU 'BAB CING RIM GYIS
RGYA MTSO

CHEN POR SONG LA, DE NAS CHU'I THIGS PA DE RNAM PAR 'THOR, RLUNG
GI PHUNG POS KYANG BSKAL PA'I MTHA'I BAR DU ZAD PAR MA GYUR LA
YONGS SU BRTAG PA BZUNG STE, MI DE'ANG BSKAL PAR GNAS

SHING YONGS SU BRTAG PA BZUNG STE, NGA'ANG BSKAL PAR GNAS LA, DE
NI MI DE BSKAL PA 'DAS PA DANG, SLAR NGA'I GAN DU 'ONGS NAS 'DI
SKAD CES, KYE GO'U TAM, CHU'I THIGS PA DE

BDAG LA DGOS PA ZHIG YOD KYI, CHU'I THIGS PA DE SLAR BYIN CIG CES
ZER NA, KUN DGA' BO, BSKAL PAR LON YANG CHU'I THIGS PA DE RGYA
MTSO CHEN PO'I PHYOGS 'DI LTA BU ZHIG

NA YOD DO ZHES DE BZHIN GSHEGS PAS MKHYEN PA'I YE SHES DE DE
BZHIN GSHEGS PA LA MNGA'O, ,KUN DGA' BO, DE BZHIN GSHEGS PA LA NI
YE SHES GANG DANG LDAN NA DE

BZHIN GSHEGS PAS RGYA MTSO CHEN PO NAS CHU'I THIGS PA DE SKRA'I
RTZE MO TSAL PA BRGYAR GSHEGS PA DE NYID KYIS BLANGS NAS CHU
GZHAN DANG MA 'DRES, RLAN PA GZHAN GYI RJES SU


@149A *, ,MA SONG, MA 'BAGS MA 'DRES LA MNYAM ZHING LHAG CHAD MED
PAR SLAR MI DE LA SBYIN PA'I YE SHES MNGA'O, ,KUN DGA' BO, DE
BZHIN GSHEGS PA'I YE

SHES NI DE LTAR YONGS SU DAG GO, DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS NI DE LTAR RDZU 'PHRUL CHE
ZHING DE LTAR MTHU CHE LA DE LTAR DBANG CHE

BAR GRAGS PA STE, DE LTAR YE SHES DPAG TU MED PA DANG LDAN ZHING
DE LTAR SGRIB PA MED PA'I YE SHES GZIGS PA DANG LDAN NO, ,KUN
DGA' BO, GANG DAG LA CHU'I THIGS PA DE

LTAR CHUNG NGU BZHAG KYANG YUN RING PO JI SRID DU'ANG CHUD ZA BAR
MI 'GYUR BA DE BZHIN GSHEGS PA DE LTA BU DAG NI DAM PA DAG GO,
MCHOG DANG GO, BZHAG PA 'DZIN PA

DAG GO, ,KUN DGA' BO, DON SHES PAR BYA BA'I PHYIR DPE 'DI BSTAN
PA 'DI LA DON BRJOD PAR BYA BA GANG ZHE NA, KUN DGA' BO, SKRA'I
RTZE MO PHRA BA ZHES BYA BA DE NI SEMS KYI

TSIG BLA DVAGS SO, ,KUN DGA' BO, ,GANGG'A'I KLUNG CHEN PO ZHES
BYA BA DE NI 'KHOR BA'I RGYUN GYI TSIG BLA DVAGS SO, ,KUN DGA'
BO, THIGS PA GCIG CES BYA BA NI SEMS

GCIG BSKYED PA'I DGE BA'I RTZA BA'I TSIG BLA DVAGS SO, ,KUN DGA'
BO, ,RGYA MTSO CHEN PO ZHES BYA BA DE NI DE BZHIN GSHEGS PA DGRA
BCOM PA YANG DAG PAR RDZOGS


@149B PA'I SANGS RGYAS KYI TSIG BLA DVAGS SO, ,KUN DGA' BO, MI
ZHES BYA BA DE NI BRAM ZE DANG KHYIM BDAG DAD PA RNAMS KYI TSIG
BLA DVAGS SO, ,BSKAL PAR GNAS ZHES BYA BA DE NI DE BZHIN

GSHEGS PA LA DGE BA'I RTZA BA BSKYED PA CHUD MI ZA BA'I TSIG BLA
DVAGS SO, ,KUN DGA' BO, JI LTAR MI CHE GE MO ZHIG CHU'I THIGS PA
GCIG YUN RING PO JI SRID DU'ANG CHUD MI ZA BA

LTAR, KUN DGA' BO, DE BZHIN DU DE BZHIN GSHEGS PA LA SEMS GCIG
BSKYED PA'ANG CHUD MI ZA NA DGE BA'I RTZA BA DE LAS GZHAN PA SHIN
TU KHYAD PAR CAN RNAMS LTA CI

SMOS TE, KUN DGA' BO, DE DAG THAMS CAD KYI 'BRAS BU NI MYA NGAN
LAS 'DAS PA YIN TE, THA MA MYA NGAN LAS 'DA' BA'I BAR DU 'GYUR
BAR NGA SMRA'O, ,KUN DGA' BO, ,GZHAN

YANG DE BZHIN GSHEGS PA LA SEMS CAN GANG DAG SEMS DANG BA GCIG
BSKYED NAS DE LAS GZHAN PA'I NYES PAR BYAS PA'AM, NYES PAR SPYAD
PA'AM, MI DGE BA'I

SGRIB PAR 'GYUR BA'I SEMS BSKYED PA, SNGON NYES PAR BYAS PA BDAG
GIS BSAGS SHING BDAG GIS BYAS PA GZHAN GYIS SEMS CAN DMYAL BA'AM,
DUD 'GRO'I

SKYE GNAS SAM, GSHIN RJE'I 'JIG RTEN DU SONG YANG GANG GI TSE
SANGS RGYAS BCOM LDAN 'DAS THUGS RJE CHEN PO DANG LDAN PA DAG
'JIG RTEN DU BYUNG BA NA, DE DAG GI


@150A *, ,SANGS RGYAS KYI YE SHES THOGS PA MED CING SGRIB PA MED
PAS SEMS CAN 'DI DAG SNGON DGE BA'I RTZA BA BYAS PA LAS NYES PAR
SPYAD PA'I LAS 'GA'

ZHIG GIS LOG PAR LTUNG BAR GYUR PAR MKHYEN TE, SANGS RGYAS BCOM
LDAN 'DAS RNAMS KYIS DE DAG SNGON BYAS PA'I DGE BA'I RTZA BA DANG
LDAN PAR MKHYEN NAS DGE BA'I SEMS

DE DANG, DGE BA'I RTZA BA'I BYIN GYI RLABS DE DANG, SNGON GYI
RGYU DES LOG PAR LTUNG BA DE LAS 'DON NO, ,BTON NAS MYA NGAN LAS
ZLO'O, ,ZHI BA BDE BA'I THANG BSIL BA 'JIGS

PA MED PA PHA ROL GYI 'GRAM DU 'GOD DO, ,BKOD NAS KYANG SANGS
RGYAS BCOM LDAN 'DAS DE DAG, RIGS KYI BU DAG KHYOD SNGON DGE BA'I
RTZA BA 'DI LTA BU ZHIG, DUS DE LTA

BU ZHIG TU, TSE RABS DE LTA BU ZHIG GI TSE, SANGS RGYAS BCOM LDAN
'DAS DE DAG LA BSKYED CING BZHAG PA DRAN PAR GYIS SHIG CES DRAN
PAR MDZAD CING BSKUL BA DANG,

DE DAG GIS SANGS RGYAS KYI MTHUS DRAN NAS 'DI SKAD CES, BCOM LDAN
'DAS, DE LTAR LAGS SO, ,BDE BAR GSHEGS PA, DE LTA LAGS SO ZHES
ZER RO, ,DE DAG

LA SANGS RGYAS BCOM LDAN 'DAS DE DAG GIS BKA' STZAL PA, RIGS KYI
BU DAG, DGE BA'I RTZA BA 'DI DAG NI SNGON GYI SANGS RGYAS LA
BSKYED PA DE DAG YIN TE, MA ZAD


@150B CING CHUD MA ZOS SO, ,'DI LTA STE, SDUG BSNGAL THAMS CAD
ZHI BA MYA NGAN LAS 'DAS PA 'DI'ANG DE'I GZHIS RNYED DO, ,RIGS
KYI BU DAG, KHYED PHA MES KYI SPYOD YUL DANG, 'PHAGS

PA'I SPYOD YUL DU PHYIN TO, ,KHYOD NI YUN RING POR SPYOD YUL MA
YIN PA LA SPYOD SPYOD DO, ,THOG MA DANG THA MA MED PA'I 'KHOR BAR
'KHOR BAR GYUR TO, ,RIGS KYI BU DAG, DA LTA BU

DAG LA DGE BA'I RTZA BA BZHAG PA NI BZHAG PA CHUD MI ZA'O, ,KUN
DGA' BO, 'DI LTA STE, DPER NA, RGYAL PO'I BU'AM TSONG DPON GYI BU
ZHIG NYES PA 'GA' ZHIG GIS BTZON RAR

BCUG LA DE SNGON GYI NYES PA GLENGS SHING SPYOS NAS DE SLAR MYUR
DU PHYUNG BA DE BZHIN DU, KUN DGA' BO, GANG DAG SNGON GYI SANGS
RGYAS RNAMS LA DGE BA'I RTZA BA BSKYED PA DE DAG NYES

PAR BYAS PA 'GA' MA, DE LAS GZHAN PA'I NYES PAS SEMS CAN DMYAL
BA'AM, DUD 'GRO'I SKYE GNAS SAM, GSHIN RJE'I 'JIG RTEN DU SONG
YANG, GANG GI TSE SANGS

RGYAS BCOM LDAN 'DAS THUGS RJE CHEN PO DANG LDAN PA DAG 'JIG RTEN
DU BYUNG BA NA SEMS CAN GANG DAG KHA CIG GIS DGE BA'I SEMS GCIG
BSKYED PAR GYUR PA DE DAG

DGE BA'I RTZA BA DE DANG, SEMS DE DANG, DGE BA'I RTZA BA'I BYIN
GYI RLABS DE DANG, RGYU DES SANGS RGYAS BCOM LDAN 'DAS DE DAG GIS
SEMS CAN DE DAG SKYON GYI DGE BA'I RTZA


@151A *, ,BA DANG LDAN PAR MKHYEN NAS LOG PAR LTUNG BA DE LAS
BTON TE MYA NGAN LAS 'DAS PA'I THANG BSIL PA 'JIGS PA MED PA LA
'GOD DO, ,BKOD NAS

KYANG, RIGS KYI BU DAG ,KHYED DGE BA'I RTZA BA DE LTA BU DE DRAN
PAR GYIS SHIG CES BSKUL BA DANG, DE DAG GIS GSOL PA, BCOM LDAN
'DAS, DE LTA LAGS SO, ,BDE BAR

GSHEGS PA, DE LTA LAGS TE SANGS RGYAS KYI MTHU DANG, SANGS RGYAS
KYI BYIN GYI RLABS KYIS DRAN LAGS SO ZHES ZER RO, ,DGE BA'I RTZA
BA'I LE'U STE DGU PA RDZOGS SO,, ,,

DE NAS YANG BCOM LDAN 'DAS KYIS TSE DANG LDAN PA KUN DGA' BO LA
BKA' STZAL PA, KUN DGA' BO, RNAM GRANGS 'DIS KYANG KHYOD KYIS 'DI
LTAR RIG PAR BYA STE, NGA LTA BU DAG LA

DGE BA'I RTZA BA JI TZAM DU CHUNG BA BYAS PA'ANG CHUD MI ZA ZHING
SEMS GCIG BSKYED PA'I DGE BA'I RTZA BA DE DAG THAMS CAD KYI 'BRAS
BU MYA NGAN LAS 'DAS PA YIN TE, THA MA

MYA NGAN LAS 'DA' BAR NGA SMRA'O, ,KUN DGA' BO, DE BAS NA DON DE
NYID RGYA CHER RAB TU BRJOD PA DANG, CI NAS KYANG 'DI LA RIGS KYI
BU'AM RIGS KYI BU MO DAD PA MKHAS

PA KHA CIG RGYA CHER MNGON PAR DAD PA DANG, KUN TU RTOG PA DANG,
NAN TAN SKYED PA DANG, MNGON PAR DAD NAS RGYA CHER DGA' BA DANG,
MCHOG TU DGA' PA CHEN PO BSKYED


@151B PAR 'GYUR BAR BYA BA'I PHYIR KHYOD LA DPE BSTAN NO, ,KUN
DGA' BO, 'DI LTA STE, DPER NA, NYA BA MCHIL PA THOGS PAS NYA
GSHOR BA'I PHYIR MCHIL PA GZAN MA DANG BCAS PA MTSO CHU

CHEN POR BCUG LA DER BCUG PA DE NYAS MING PAR GYUR NA MCHIL PA
MID PA'I NYA DE MTSO CHU'I NANG NA 'PHYO'ANG SKAM LA 'DUG PA NYID
DU SHES PAR BYA'O, ,DE CI'I PHYIR ZHE NA, 'DI LTAR NYA

DE NYA PAS MCHIL PA'I SRAD BU SRA BAS ZIN PA'I PHYIR RO, ,CI STE
NYA DE MCHIL PA DANG BCAS PAR CHU'I NANG DU SONG PAR GYUR LA,
SRAD BU'ANG MCHIL PA DANG 'BREL PAR GYUR NA CHU'I NANG

NA 'DUG PA'ANG YIN LA, SKAM LA 'DUG PA'ANG YIN TE, YU BA SKAM LA
'DUG CING LEGS PAR ZIN NA NYA BA DE 'ONGS NAS SRAD BU DES NYA ZIN
PAR SHES TE DES SRAD BU DES DRANGS

NAS JI LTAR 'DOD PAR SKAM LA PHYUNG STE DGA' MGUR BYA BA BYED
PA'I DUS DE YOD DO, ,KUN DGA' BO, DE BZHIN DU SEMS CAN GANG DAG
SANGS RGYAS BCOM LDAN 'DAS LA

SEMS DANG BAR BYED, DGE BA'I RTZA BSKYED PAR BYED, YON 'BUL ZHING
THA NA SEMS DANG BA GCIG TZAM YANG BSKYED NA, NYES PAR BYAS PA'I
LAS SGRIB PAR 'GYUR BA GZHAN

GYIS BSGRIBS PAS SEMS CAN DMYAL BA'AM, DUD 'GRO'I SKYE GNAS SAM,
GSHIN RJE'I 'JIG RTEN NAM, DE LAS GZHAN PA'I MI KHOM PA LOG PAR
LTUNG BAR SONG YANG,


@152A *, ,GANG GI TSE SANGS RGYAS BCOM LDAN 'DAS 'JIG RTEN DU
PHYUNG BA NA DE DAG SANGS RGYAS KYI YE SHES KYI SEMS CAN 'DI DAG
NI BYANG CHUB SEMS DPA'I THEG PA

PA'O, ,SEMS CAN 'DI DAG NI RANG SANGS RGYAS KYI THEG PA PA'O,
,SEMS CAN 'DI DAG NI NYAN THOS KYI THEG PA PA'O, ,SEMS CAN 'DI
DAG NI DGE BA'I RTZA BA BYAS PA'O, ,SEMS

CAN 'DI DAG NI DGE BA'I RTZA BA CHAD PA'O, ,SEMS CAN 'DI DAG NI
NYAMS PA'I CHA DANG MTHUN PA'O, ,SEMS CAN 'DI DAG NI KHYAD PAR DU
'GYUR PA'I CHA DANG MTHUN PA'O, ,

'DI DAG NI DGE BA'I CHOS RTOGS PAS SA BON BTAB PA DAG GO, 'DI LTA
STE, 'DI NI SANGS RGYAS LA YON 'BUL BA THA NA DAD PA DANG LDAN
PA'I SEMS GCIG BSKYED PA'I

DGE BA'I CHOS RNAM PAR DAG PAS SA BON BTAB PA'O ZHES MKHYEN TO,
,YON GANG GI RNAM PAR SMIN PAS GANG DAG GIS SANGS RGYAS BCOM LDAN
'DAS RNAMS LA DAD

PA'I SEMS BSKYED PA GCIG TZAM YANG BSKYED PAR 'GYUR BA DE DAG
SANGS RGYAS BCOM LDAN 'DAS RNAMS KYI SANGS RGYAS KYI YE SHES KYIS
SEMS BSKYED PA'I KHYAD PAR

DE DAG GIS LOG PAR LTUNG PA DE LAS 'DON NO, ,BTON NAS KYANG MYA
NGAN LAS 'DAS PA'I THANG BDE BA LA 'GOD DO, ,BKOD NAS KYANG RIGS
KYI BU KHYED DGE BA'I RTZA BA


@152B PA 'DI DAG DE BZHIN GSHEGS PA 'DI ZHES BYA BA LA BSKYED PA
DRAN PAR GYIS SHIG CES SKUL TO, ,GSOL PA, BCOM LDAN 'DAS, DE LTA
LAGS SO, ,BDE BAR GSHEGS PA, DE

LTA LAGS SO, ,BKA' STZAL PA, DE BAS NA, RIGS KYI BU DAG, DE BZHIN
GSHEGS PA LA YON PHUL BA'I DGE PA'I RTZA BA 'DI DAG NI 'BRAS BU
CHEN PO DANG RNYED PA CHEN PO DANG LDAN

PA DAG STE, RIGS KYI BU DAG, NGA LTA BU DAG LA BZHAG PA BSOD NAMS
KYI ZHING CHEN PO LA BTAB PA DE DAG NI THA NA YUN RING PO JI SRID
BSKAL BA BYE BA KHRAG KHRIG BRGYA STONG DU'ANG

CHUD ZA BAR MI 'GYUR RO, ,DGE BA'I RTZA BA DE DAG THAMS CAD KYI
'BRAS BU NI MYA NGAN LAS 'DAS PA YIN TE, THA MA MYA NGAN LAS 'DA'
BAR 'GYUR RO, ,KUN DGA' BO, DON SHES

PAR BYA BA'I PHYIR NGAS DPE 'DI BYAS PA 'DI LA DON DU BLTA BA
GANG ZHE NA, KUN DGA' BO, NYA ZHES BYA BA DE NI SO SO'I SKYE BO'I
TSIG BLA DVAGS SO, ,KUN DGA' BO, ,MTSO CHU ZHES BYA

BA DE NI 'KHOR BA'I RGYA MTSO'I TSIG BLA DVAGS SO, ,KUN DGA' BO,
MCHIL PA ZHES BYA BA DE NI DE BZHIN GSHEGS PA LA DGE BA'I RTZA BA
BSKYED PA'I TSIG BLA DVAGS SO, ,KUN DGA'

BO; SRAD BU ZHES BYA BA DE NI BSDU BA'I DNGOS PO BZHI'I TSIG BLA
DVAGS SO, ,KUN DGA' BO, NYA BA ZHES BYA BA DE NI DE BZHIN GSHEGS
PA'I TSIG BLA DVAGS SO, ,KUN DGA' BO,


@153A *, ,NYA GSON PO ZHES BYA BA DE NI SEMS CAN RNAMS MYA NGAN
LAS 'DA' BA'I 'BRAS BU LA 'GOD PA'I TSIG BLA DVAGS SO, ,KUN DGA'
BO, RNAM GRANGS 'DIS

KYANG KHYOD KYIS 'DI LTAR RIG PAR BYA STE, GANG SANGS RGYAS LA
YON PHUL NI JI SRID MYA NGAN LAS 'DA' BAR 'GYUR BA MA GTOGS PAR
JI SRID YUN RING BAR YANG 'JIG PA

MED, YONGS SU ZAD PA MED, MTHAR THUG PA MED DO, ,KUN DGA' BO,
DE'I PHYIR SANGS RGYAS LA PHUL BA'I YON JI LTAR MYA NGAN LAS 'DA'
BAS KLAS SHING MYA NGAN LAS

'DAS PA'I MTHAS GTUGS PAR 'GYUR BA'I DBE GZHAN DAG KYANG KHYOD LA
BSTAN PAR BYA'O, ,KUN DGA' BO, SEMS CAN SRED PA LA SPYOD PA, TSOR
BA LA CHAGS PA

MYONG BA 'DOD PAS 'KHOR BA LA MNGON PAR BSTOD PA, 'KHOR BA LA
DGA' BA, 'KHOR BA 'DOD PAS SANGS RGYAS BCOM LDAN 'DAS LA YON 'BUL
ZHING MTHO RIS

'DOD PA DANG, MIR 'GYUR BA 'DOD PA'I PHYIR DGE BA'I RTZA BA YONGS
SU BSNGO BA DAG KYANG YOD, SANGS RGYAS BCOM LDAN 'DAS LA YON PHUL
NAS DGE BA'I RTZA BA 'DIS

BDAG CAG NAM YANG YONGS SU MYA NGAN LAS 'DA' BAR MA GYUR CIG CES
YONGS SU BSNGO BA'I SEMS CAN DAG KYANG YOD MOD KYI, KUN DGA' BA,
DAG PA'I RTZA BA DES


@153B SEMS CAN DE DAG YONGS SU MYA NGAN LAS 'DA' BAR MI 'GYUR
BA'I GNAS MED SKABS MED DO, ,DE CI'I PHYIR ZHE NA, KUN DGA' PO,
'DI LTAR SANGS RGYAS BCOM LDAN 'DAS

RNAMS NI BLA NA MED PA'I BSOD NAMS KYI ZHING THA BA DANG TSER MA
MED PA, 'DOD CHAGS DANG, ZHE SDANG GI DRI MA MED PA YONGS SU DAG
PA STE, DE LA DGE BA'I RTZA BA'I SA BON JI

TZAM DU CHUNG BA DANG, DGE BA'I RTZA BA'I SA BON JI TZAM DU RGYAS
PA DANG, JI TZAM DU PHRA BA'ANG RUNG, JI TZAM DU BYANG CHUB KYI
SA BON DU 'GYUR BA'AM, NYAN THOS KYI SA BON DU

'GYUR BA'AM, RANGS SANGS RGYAS KYI SA BON DU 'GYUR BA'I DGE BA'I
RTZA BA DE DAG THAMS CAD SLU BAR MI BYED DE, YONGS SU MA BTANG NA
LONGS SPYOD 'PHEL BA PHUN SUM TSOGS

PAR 'GYUR ZHING SEMS DANG BAS MTHO RIS SU 'GYUR BA'I LAM YONGS SU
DAG PA DANG, MYA NGAN LAS 'DA' BA'I MTHAR THUG PAR 'GYUR RO, ,KUN
DGA' BO, ,'DI LTA STE,

DPER NA, KHYIM BDAG ZHING PA'I ZHING NGO MED PA, SDONG DUM DANG
TSER MA MED PA, GYO MO DANG GSEG MA MED PA, SA SNAG CHE BA ZHIG
YOD PAR GYUR TE, LEGS PAR RMOS

SHING LAG BYAD KYI SA PHYIN PAR BYAS LA, DE'I SA BON YANG SAR PA
GRUNG PO CHES LEGS PAR BYAS PA, RLUNG DANG NYI MAS MA SNAD PA, MA
CHAG MA GRUGS SHING MA RUL TE


@154A *, ,CHUNG MA ZOS PAR GYUR LA, SA PON DE DAG DUS DANG TSIGS
SU ZHING LA BTAB STE DUS DUS SU CHUS BCUS, DUS SU BSKAMS, THAMS
CAD LAS LEGS

PAR BSRUNGS NAS, KUN DGA' BO, DE NAS KHYIM PA ZHING PA DE DUS
GZHAN ZHIG NA ZHING GI DRUNG DU SONG STE ZHING GI MUR 'DUG NAS,
KYE SA BON KHYED SA BON DU MA GYUR CIG,

KYE SA BON KHYED MA SKYE ZHIG ,MA 'PHEL ZHIG, NGA LA 'BRAS BU MI
DGOS, RNYED PA MI DGOS SO ZHES DE SKAD ZER NA, KUN DGA' BO, DE JI
SNYAM DU SEMS, KHYIM BDAG ZHING

PA DE'I TSIG GIS SA BON DE DAG SA BON MA YIN PAR 'GYUR RAM, GSOL
PA, BCOM LDAN 'DAS, MA LAGS SO, ,BDE BAR GSHEGS PA, MA LAGS SO,
,BKA' STZAL

PA; 'BRAS BU DE 'BRAS BU MA YIN PAR 'GYUR RAM, RNYED PA MNGON PAR
MI 'GRUB BAM, GSOL PA, BCOM LDAN 'DAS, MA LAGS SO, ,BDE BAR
GSHEGS PA, MA

LAGS SO, ,BKA' STZAL PA, KUN DGA' BO, DE BZHIN DU SRID PA LA
BSTOD CING SRID PA LA DGA' BAS SANGS RGYAS LA YON PHUL NAS DGE
BA'I RTZA BA 'DIS BDAG CAG

NAM YANG YONGS SU MYA NGAN LAS 'DA' BAR MA GYUR CIG CES DE SKAD
ZER YANG DES YONGS SU MYA NGAN LAS 'DA' BAR MI 'GYUR BA'I GNAS
MED GO SKABS MED KYI, KUN


@154B DGA' BO, SANGS RGYAS LA BSKYED PA'I DGE BA'I RTZA BA DE DAG
MI 'DOD KYANG 'BRAS BU MYA NGAN LAS 'DAS PA YIN TE, THAM MYA NGAN
LAS 'DAS PA RE BAR DU 'GYUR PAR NGA SMRA'O, ,DE LTAR

JI TZAM DU SANGS RGYAS BCOM LDAN 'DAS LA SEMS GCIG BSKYED PA'I
DGE BA'I RTZA BA BSKYED PA DE DAG THAMS CAD KYI 'BRAS BU'AM MYA
NGAN LAS 'DAS PA YIN TE, THA MA MYA NGAN

LAS 'DA' BA'I BAR DU 'GYUR BAR DA SMRA'O, ,KUN DGA' BO, MA 'ONGS
PA'I DUS NA RGYAL PO RKU 'PHROG BYED PA DANG KLA KLO DAG 'BYUNG
BAR 'GYUR TE, KUN DGA' BO, ,DER RGYAL PO RKU

'PHROG BYED PA DANG, KLA KLO GANG DAG GIS DE BZHIN GSHEGS PA'I
MCHOD RTEN DANG, DE BZHIN GSHEGS PA'I SKU GZUGS MTHONG NAS SEMS
DANG BAR GYUR PA DE DAG, KUN

DGA' BO, SANGS RGYAS KYI CHOS THAMS CAD KYANG MI SHES SHING SANGS
RGYAS KYI YON TAN THAMS CAD KYANG MI SHES SU ZIN KYANG, KUN DGA'
BO, NGAS BYANG CHUB SEMS DPA'I SPYAD

PA SPYOD PA'I TSE 'GRO BA DE DANG DE DAG DANG, SKYE BA DE DANG DE
DAG TU BSDU BA'I DNGOS PO BZHIS BSDU PA BYAS SO, ,BZHI GANG ZHE
NA, SBYIN PA DANG, SNYAN PAR SMRA BA DANG, DON SPYAD LA

DANG, DON MTHUN PA'O, ,KUN DGA' PO, DE DAG NGA'I MCHOD RTEN
MTHONG NAS NGES PAR SEMS DANG BAR 'GYUR RO, ,KUN DGA' BO, DE DAG
GI DGE4 BA'I RTZA BA'I 'BRAS BU DE'ANG


@155A *, ,MYA NGAN LAS 'DAS PA YIN TE, THA MA MYA NGAN LAS 'DA'
PA'I BAR DU 'GYUR BAR NGA SMRA'O, ,GANG MTHA' 'KHOB KYI RGYAL PO
RKU GSOD BYED PA DANG, KLA KLO DE

DAG GI RKU LAG DANG, BLON PO DANG, GZHON NU DANG, RTZIS MKHAN
DANG, SNA CHEN PO LA GTOGS PA DANG, 'KHOR DANG, MDZA' BA BSHES
DANG, NYE DU DANG, GROGS DANG, SNAG

GI GNYEN MTSAMS SU GYUR PA GANG YIN PA DE DAG GIS NGA MYA NGAN
LAS 'DAS PA'I MCHOD RTEN MTHONG NAS TSOGS CHUNG DUS SEMS DANG BAR
GYUR NA, KUN DGA' BO,

DE DAG THAMS CAD KYANG SANGS RGYAS KYI CHOS RNAMS SAM, SANGS
RGYAS KYI YON TAN RNAMS KYIS DGE BA'I RTZA BA BSKYED PAR 'GYUR
TE, KUN DGA' BO, DE DAG KYANG NGAS SNGON

BYANG CHUB SEMS DPA'I SPYAD PA SPYOD PA NA BSDU BA'I DNGOS PO
BZHIS YANG DAG PAR BSDUS SO, ,KUN DGA' BO, DE DAG GI DGE BA'I
RTZA BA DE DAG THAMS CAD KYI 'BRAS

BU'ANG MYA NGAN LAS 'DAS PA YIN TE, THA MA MYA NGAN LAS 'DA' BAR
NGA SMRA'O, ,KUN DGA' BO, NGAS YUN RING PO NAS SKYE DGU 'DI DAG
BSDU BA'I DNGOS PA BZHIS BSDUS PA

DANG, YUN RING PO NAS SNAGS RGYAS BCOM LDAN 'DAS RNAMS KYI BSTAN
PA DANG LDAN PAR BYAS PA LA LTOS, KUN DGA' BO, DE BZHIN GSHEGS PA
LAM DU ZHUGS TE


@155B BZHUD PA NA SA DMA' BA NI MTHON POR 'GYUR, SA MTHON PO NI
DMA' BAR 'GYUR, SA PHYOGS MI MNYAM PA NI MNYAM PAR 'GYUR, RAB TU
DMA' BA NI RAB TU MTHON POR 'GYUR BA

DANG, DE BZHIN GSHEGS PA BZHUD PA'I 'OG TU SNGA MKHO BZHIN DU
GNAS PAR 'GYUR PA DANG, SHING THAMS CAD 'DUD PA DANG, SHING GI
LHA THAMS CAD PHYAG 'TSAL PA DANG, DE

BZHIN GSHEGS PA BZHUD PA'I 'OG TU SLAR SNGA MKHO BZHIN DU GNAS
PAR 'GYUR PA DANG, NGAM GROG DANG, G-YANGS SA DANG, SHONG KHUNG
DANG, RTZVA DANG, SDONG DUM DANG, TSER MA

DANG, GYO MO DANG, GSEG MA DANG, THIBS PO DANG, G-YANG SA MI BDE
BA DE DAG THAMS CAD KYANG 'DUD PA DANG, MNYAM PA DANG, GTZANG BA
DANG, SHIN TU SBYANGS PA DANG, MI

GTZANG PA MED PA DANG, ME TOG BSUNG ZHIM ZHING YID DU 'ONG PA
BKRAM PAR 'GYUR RO, ,KUN DGA' BO, DE BZHIN GSHEGS PAS 'DI LTAR
SNGON DGE BA RNAMS LEGS

PAR BYAS PA'I PHYIR LAM DU BZHUD PA NA GTZANG MAR BZHUD DO, ,KUN
DGA' BO, DE BZHIN GSHEGS PA LAM DU ZHUGS PA NA SEMS CAN GANG MI
'DUD PA DE LTA BU DE MOD PA

MA YIN PA DANG, GANG SEMS MED PA'I DNGOS PO RI DANG, NGAM GROG
DANG, G-YANG SA DANG, SHING DANG, RTZVA DANG, SHING GEL PA DANG,
SMAN DANG, NAGS TSAL SA'I STENG NA


@156A *, ,YOD PA DAG DE BZHIN GSHEGS PA LA MA DU BZHUD PA GA LA
BA LOGS SU MI 'DUD PA DE DAG MONG BA MA YIN PA LA LTOS, DE CI'I
PHYIR ZHE NA, KUN

DGA' BO, 'DI LTAR NGA SNGON BYANG CHUB SEMS DPA'I SPYOD PA SPYOD
PA NYID NA BLA MA LA BTUD, RAB TU BTUD, PHYAG 'TSAL CING GNAS,
PHA MA LA RAB TU GUS PAR BTUD CING

GNAS, RGAN PA DANG BAR MA DANG GZHON PA DANG, MDZA' BSHES DANG
NYE DU DANG, SNAG GI GNYEN MTSAMS DANG, SANGS RGYAS DANG BYANG
CHUB SEMS DPA' DANG, DGE BA'I

BSHES GNYEN DANG, NYAN THOS DANG RANG SANGS RGYAS DANG, MNGON PAR
SHES PA LNGA DANG LDAN PA DANG, DE BZHIN DU DE LAS GZHAN PA DGE
SBYONG DANG, BRAM ZE RNAMS LA BTUD,

NGAS SANGS RGYAS DANG BYANG CHUB SEMS DPA' DANG, DGE BA'I BSHES
GNYEN DANG, NYAN THOS DANG, RANG SANGS RGYAS DANG, PHYI ROL PA'I
DRANG SRONG DANG, DGE SBYONG DANG,

BRAM ZE DANG, PHA MA DANG, MDZA' BSHES DANG, NYE DU DANG SNAG GI
GNYEN MTSAMS DE DAG THAMS CAD DANG, DE LAS GZHAN PA RGAN PA DANG,
BAR MA DANG, GZHON

PA DANG, GROGS PO RNAMS LA YID RAB TU DMA' BAR BYAS TE LUS KYIS
PHYAG BYAS SHING DAG GIS DE DAG LA BLA MAR BYA BA'I SGO DE NAS
MNGON PAR BTUD DO, ,KUN


@156B DGA' BO, NGA'I LAS DGE BA'I RNAM PAR SMIN PA DES DE BZHIN
GSHEGS PA BYANG CHUB BRNYES NAS DE BZHIN GSHEGS PA LAM DU BZHUD
PA'I TSE DNGOS PO GANG SEMS YOD PA'AM SEMS

MED PA'ANG RUNG MA GUS PA DANG, MI 'DUD PA DANG, RAB TU MI 'DUD
PA DE DAG MOD PA MA YIN NO, ,KUN DGA' BO, NGAS BLA MA LTA BU
DANG, DE BZHIN GSHEGS PA DANG, SEMS CAN

RNAMS LA SBYIN PA GTZANG BA DANG, BZA' BA DANG, YID DU 'ONG BA
MANG PO RANG GIS LAG DAR NAS SBYIN PA BYIN TE, KUN DGA' BO, LAS
DE'I RNAM PAR SMIN PA DES DE BZHIN

GSHEGS PA LAM DU BZHUD PA NA BZANG ZHING GTZANG LA SHIN TU
SBYANGS TE, SHING DANG, BONG BA DANG, 'DAM RDZAB RNAMS BSAL BAR
GYUR TO, ,KUN DGA' BO, NGA BLA NA MED PA

YANG DAG PAR RDZOGS PA'I BYANG CHUB DON DU GNYER BA NA SEMS CAN
THAMS CAD LA PHAN PA DANG, SEMS CAN THAMS CAD LA BDE BA DANG,
'JIG RTEN LA SNYING BRTZE BA DANG, LHA

DANG MI RNAMS KYI DON DANG, PHAN PA DANG BDE BA'I PHYIR NGAS RTAG
TU SANGS RGYAS DANG BYANG CHUB SEMS DPA' DANG, DGE BA'I BSHES
GNYEN DANG, NYAN THOS DANG, RANG SANGS RGYAS

DANG, PHYI ROL BA'I DRANG SRONG MANG PO RNAMS LAM DU ZHUGS PA NA
LAM PHYAG DAR BYAS SO, ,GNAS DANG, 'CHAGS DANG, 'DUG GNAS RNAMS
PHYAG DAR BYAS SO, ,NGAS DE


@157A *, ,BZHIN GSHEGS PA'I MCHOD RTEN DAG BYAMS PA'I SEMS DANG,
SNYOMS PA'I SEMS DANG, MI MNYAM PA MED PA'I SEMS, GYA GYU MED

BA'I SEMS DANG, PHAN PA'I SEMS KYIS PHYAG DAR BYAS SO, ,GTZANG
MAR BYAS SO, ,KUN DGA' BO, DGE BA'I RTZA BA DES DE BZHIN GSHEGS
PA SA PHYOGS

GANG DANG GANG NA BZHENGS SAM, BZHUGS SAM, 'CHAG GAM, MNAL BA
MDZAD DAM, LAM DU ZHUGS KYANG RUNG, TSEGS CHUNG DUS SA PHYOGS DE
DAG GTZANG ZHING DAG LA

MNYAM STE LAG MTHIL LTA BUR GYUR TO, ,KUN DGA' BO, GANG DE BZHIN
GSHEGS PA'I SKU'I 'PHRIN LAS KYI KHYAD PAR GANG YIN PA DE DAG GI
MTHA' NI RTOGS PAR SLA BA MA

YIN NO, ,KUN DGA' BO, DE BAS NA DON DE RGYA CHER YONGS SU RDZOGS
PAR BYA BA DANG, 'DI LA RIGS KYI BU'AM RIGS KYI BU MO DAD PA CAN
KHA CIG CI NAS KYANG DE BZHIN GSHEGS

PA LA DGA' BA DANG, SEMS DANG BA DANG GUS PA DANG, RI MOR BYED
PAR CHEN PO RGYAS PAR BSKYED PA'I PHYIR KHYOD LA DPE BSTAN PAR
BYA'O, ,KUN DGA' BO, ,RI'I RGYAL PO RI

RAB DPAG TSAD BRGYAD KHRI BZHI STONG NI RGYA MTSO CHEN PO'I NANG
NAS BYUNG, DPAG TSAD BRGYAD KHRI BZHI STONG NI CHU'I NANG DU NUB
PA'I RI'I RGYAL PO CHEN PO DE SRA BA RDO RJE LTAR


@157B GYUR DU ZIN KYANG, KUN DGA' BO, DE BZHIN GSHEGS PA YONGS SU
MYA NGAN LAS 'DAS PA'I DBU SKRA SNAD BAR BYA BAR YANG SLA BA MA
YIN NA, GCIG TZAM BSGYUR ZHING 'GYUR BAR

DBYUNG BA LTA CI SMOS TE DE NI GNAS MED DO, ,KUN DGA' BO, RI'I
RGYAL PO RI RAB LTA ZHOG LA, KUN DGA' BO, GANG RI'I RGYAL PO KHOR
YUG DANG, KHOR YUG CHEN PO 'PHANG DU DPAG

TSAD DRUG KHRI BRGYAD STONG YOD PA RI'I RGYAL PO KHOR YUG DANG,
KHOR YUG CHEN PO RDO RJE LTA BU GANG YIN PA DE DAG GIS KYANG, KUN
DGA' BO, DE BZHIN GSHEGS PA YONGS SU MYA NGAN LAS

'DAS PA'I DBU SKRA 'DUD PA'AM, YONGS SU 'DUD PA'AM, DBYUNG BAR
YANG SLA BA MA YIN NA MED PAR BYA BA LTA CI SMOS TE, DE NI GNAS
MED DO, ,DE CI'I PHYIR ZHE NA, KUN DGA' BO, 'DI

LTAR NGA SNGON BYANG CHUB SEMS DPA'I SPYAD PA SPYOD PA NA, GANG
NGAS SNGON PHYE BA'I SEMS CAN GANG YANG RNYED PAR SLA BA MA YIN
TE, KUN DGA' BO, NGAS NI SEMS CAN 'THABS SHING BYE BA

RNAMS 'DUM ZHING MTHUN PA LA BKOD NAS BRTAN PA DANG, MI PHYED PA
DANG, GCIG LA GCIG BYAMS PA'I SEMS DANG, PHAN PA'I SEMS DANG LDAN
PAR BYAS SO, ,KUN DGA' BO,

RNAM GRANGS DE DANG, DGE BA'I RTZA BA DES DE BZHIN GSHEGS PA'I
SKU MI PHYED PA DANG, KUN DGA' BO, DE BZHIN GSHEGS PA'I ZHABS
'BRING 'KHOR MI PHYED PAR GYUR TO, ,KUN


@158A *, ,DGA' BO, DE BZHIN GSHEGS PA'I ZHABS 'BRING 'KHOR KYANG
GANG ZHE NA, KUN DGA' BO, DE BZHIN GSHEGS PA'I ZHABS 'BRING 'KHOR
NI CHOS YIN TE,

'DI LTA STE, DRAN PA NYE BAR BZHAG PA BZHI DANG, YANG DAG PAR
SPONG BA BZHI DANG, RDZU 'PHRUL GYI RKANG PA BZHI DANG, DBANG PO
LNGA DANG, STOBS LNGA DANG, BYANG CHUB KYI YAN LAG

BDUN DANG, 'PHAGS PA'I LAM YAN LAG BRGYAD PA STE, KUN DGA' BO,
BYANG CHUB KYI PHYOGS KYI CHOS SUM CU RTZA BDUN PO 'DI DAG NI DE
BZHIN GSHEGS PA'I ZHABS

'BRING 'KHOR CHEN PO YIN NO, ,GANG DE BZHIN GSHEGS PAS NYAN THOS
GANG DAG DE DAG BKOD PA DE DAG KYANG LHA DANG BCAS PA'I 'JIG RTEN
GYIS DBYE MI NUS SO, ,DE CI'I

PHYIR ZHE NA, KUN DGA' BO, 'DI LTAR CHOS 'DI LTA BU 'DI'I CHOS
NYID 'DI YIN TE, GANG LHA DANG BCAS TSANGS PA DANG BCAS PA'I 'JIG
RTEN DANG, DGE SBYONG DANG BRAM

ZER BCAS PA'I SKYE DGU 'KHOR DANG BCAS PA LHA DANG MI DANG LHA MA
YIN DU BCAS PA DANG, RI RAB DANG, KHOR YUG DANG, KHOR YUG CHEN PO
DANG BCAS PA'I SA CHEN PO DE

DAG GIS THAN DE BZHIN GSHEGS PA YONGS SU MYA NGAN LAS 'DAS PA'I
DBU 'DUD PAR YANG SLA BA MA YIN NA DBYE BA LTA CI SMOS TE, DE NI
GNAS MED DO, ,DE CI'I PHYIR ZHE


@158B NA, KUN DGA' BO, 'DI LTAR DE BZHIN GSHEGS PA'I SKU MI PHYED
PA DANG, SKU GDUNG RNAMS MI PHYED PA YIN PA'I PHYIR RO, ,KUN DGA'
BO, SEMS CAN RNAMS LA SNYING BRTZE BA DANG BSTAN PA

RGYAS PAR BYA BA'I PHYIR SNGON GYI SMON LAM GYIS DE BZHIN GSHEGS
PAS SKU GDUNG RNAMS YUNGS 'BRU TZAM DU BYIN GYIS BRLABS SO, ,KUN
DGA' BO, DE BZHIN GSHEGS PA SNGON BYANG

CHUB SEMS DPA'I SPYAD PA SPYOD PA NA NGA BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR SANGS RGYAS NAS
YONGS SU MYA NGAN LAS 'DAS PA'I SKU GDUNG RNAMS

RGYAS PAR GYUR CIG CES NGES PAR DE LTAR SEMS BSKYED DE, KUN DGA'
BO, SANGS RGYAS BCOM LDAN 'DAS YONGS SU MYA NGAN LAS 'DAS PA'I
SKU GDUNG RNAMS RGYAS PAR 'GYUR BA

'DI'ANG SNGON GYI SMON LAM GYI DBANG GIS GYUR TO, ,YONGS SU MYA
NGAN LAS 'DA' BA'I DUS KYI TSE'ANG GDUL BA'I SEMS CAN DE DAG GIS
BCOM LDAN 'DAS MTHONG BAR 'GYUR

TE, DE DAG GI DON DANG SEMS CAN LA SNYING BRTZE BA'I PHYIR SKU
GDUNG PHYE BA DANG, SKU GDUNG YUNGS 'BRU TZAM DAG TU BYIN GYIS
BRLABS SO, ,KUN DGA' BO, DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS YONGS SU MYA
NGAN LAS 'DA' BA'I DUS KYI TSE, 'JIG RTEN LA SNYING BRTZE BA'I
PHYIR JI LTAR SKU GDUNG YUNGS 'BRU TZAM


@159A *, ,DAG TU BYIN GYIS RLOB PA DE LTA BU'I TING NGE 'DZIN LA
SNYOMS PAR 'JUG GO, ,KUN DGA' BO, NGA'I SKU'I TSIGS THAMS CAD
PHYE ZHING SKU GDUNG YUNGS 'BRU

TZAM DAG TU BYIN GYIS RLOB PA NA SDUG BSNGAL DU TSOR BA 'BYUNG
MOD KYI, KUN DGA' BO, 'ON KYANG SEMS CAN DE DAG RJES SU BZUNG BA
DANG, SNYING BRTZE BA'I PHYIR DE BZHIN

GSHEGS PA SDUG BSNGAL DU TSOR BA BZOD PAR NUS TE, YUL GYI MI PHYI
MA RNAMS BDE BA DANG DGE BA'I LAM GYIS RJES SU GZUNG BAR 'GYUR
RO, ,KUN DGA' BO, GANG RING

BSREL YUNGS 'BRU TZAM DAG LA ME TOG DANG, BDUG PA DANG, PHRENG BA
DANG, BYUG PA DANG, PHYE MA DANG, NA BZA' DANG, GDUGS PA DANG,
RGYAL MTSAN DANG, BA DAN DANG

GAR DANG SIL SNYAN LEN PA DANG, PHENG RDOB PA DANG, BSTOD PA
RNAMS KYIS BSTI STANG BYED, BLA MAR BYED, RIM GROR BYED, MCHOD
PAR BYED, BRJED PAR BYED, GSOL BAR

BYED NA, KUN DGA' BO, DGE BA'I RTZA BA DE THAMS CAD KYI 'BRAS BU
MYA NGAN LAS 'DAS PA YIN TE, THA MA MYA NGAN LAS 'DA' BA'I BAR DU
'GYUR BAR NGA SMRA'O, ,KUN DGA'

BO; NGA YONGS SU MYA NGAN LAS 'DAS NAS LO BRGYA LON PA NA GRONG
KHYER SKYA SNAR GYI BU ZHES BYA BAR RGYAL PO MYA NGAN MED PA ZHES
BYA BA MO'U RYA'I RIGS KYI SKYES PA CHOS CAN


@159B CHOS KYI RGYAL PO ZHIG 'BYUNG BAR 'GYUR TE, DE'ANG NGA'I
BSTAN PA LA DAD PAR 'GYUR RO, ,DAD PAR GYUR NAS KYANG NGA'I SKU
GDUNG RGYAS PAR BYED DO, ,DE DUS GCIG TU NYIN GCIG LA NGA'I

SKU GDUNG GI MCHOD RTEN BRGYAD KHRI BZHI STONG BYED PAR 'GYUR
GYI, KUN DGA' BO KHYOD MYA NGAN MA BYED, SMRE SNGAGS MA 'DON CIG
,KUN DGA' BO, NGA'I SKU GDUNG RGYAS PA DANG, LHA DANG

MI RNAMS LA YANGS SHING RGYA CHE BAR 'GYUR RO, ,KUN DGA' BO, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
DA LTAR BZHUGS PA LA GANG BSTI

STANG BYED PA LTA ZHOG, YONGS SU MYA NGAN LAS 'DAS PA'I SKU GDUNG
LA GANG SKU GDUNG GI MCHOD PA BYED PA LTA'ANG ZHOG LA, KUN DGA'
BO, GANG DANG KHA CIG THA NA RMI LAM NA DE BZHIN

GSHEGS PA'I MCHOD RTEN MTHONG NAS SEMS DANG BAR BYED NA, KUN DGA'
BO, DGE BA'I RTZA BA DE'I 'BRAS BU'ANG MYA NGAN LAS 'DAS PHA YIN
TE, MYA NGAN LAS 'DAS PAS

KLAS SHING MYA NGAN LAS 'DAS PA'I MTHAS GTUGS PAR 'GYUR BAR NGA
SMRA'O, ,KUN DGA' BO, MA 'ONGS PA'I DUS NA SANGS RGYAS BCOM LDAN
'DAS GANG DAG 'BYUNG BA DE DAG

LAS GANG NGA'I YON TAN MI SGROGS PA'I DE BZHIN GSHEGS PA 'JIG
RTEN DU 'BYUNG BA DE GANG YANG MED DO, ,'DI LTA STE, DPER NA, NGA
DA LTAR 'DAS PA'I SANGS RGYAS


@160A *, ,BCOM LDAN 'DAS RNAMS KYI YON TAN SGROGS PA DE BZHIN DU
MA BYON PA'I SANGS RGYAS BCOM LDAN 'DAS DE DAG KYANG NGA'I YON
TAN YONGS SU SGROGS

PAR 'GYUR RO, ,KUN DGA' BO, GANG LA LA NGA'I CHOS BSTAN PA LAS
BRTZAMS TE CHOS RNAMS LA CHOS KYI MIG RDUL DANG BRAL ZHING DRI MA
MED PA RNAM PAR DAG PA'I SEMS CAN

DE DAG THAMS CAD NI, KUN DGA' BO, NGA SNGON BYANG CHUB SEMS DPAR
GYUR PA NA BYANG CHUB SEMS DPA'I SPYAD PA SPYOD PA'I TSE YONGS SU
SMIN PAR BYAS PA DAG GO, ,KUN

DGA' BO, DGE 'DUN LA PHUL BA'I YON NI BAR DU YONGS SU ZAD PA DANG
MTHAR 'GYUR BA YOD, YON GANG DAG PHYOGS BZHI'I DGE 'DUN LA PHUL
BA'I YON DE DAG KYANG

BAR DU YONGS SU ZAD PA DANG MTHAR 'GYUR BA YOD, KUN DGA' BO, YON
GANG DAG RANG SANGS RGYAS LA PHUL BA'I YON DE DAG KYANG BAR DU
YONGS SU ZAD PA DANG MTHAR

'GYUR BA YOD KYI, KUN DGA' BO, DE BZHIN GSHEGS PA LA YON GANG DAG
PHUL BA DE DAG NI BAR DU YONGS SU ZAD PA DANG MTHAR 'GYUR BA MED
DO, ,KUN DGA'

BO; YON DE DAG THAMS CAD KYI 'BRAS BU NI MYA NGAN LAS 'DAS PA YIN
TE, THA MA MYA NGAN LAS 'DA' BAR NGA SMRA'O, ,KUN DGA' BO, DE
BZHIN GSHEGS PA BZHUGS PA DE


@160B LA MNGON SUM DU BSTI STANG BYED PA LTA'ANG ZHOG ,YONGS SU
MYA NGAN LAS 'DAS PA'I SKU GDUNG LA SKU GDUNG GI MCHOD PA BYED PA
LTA'ANG ZHOG STE, KUN DGA' BO, SANGS RGYAS LA DMIGS

PA'I SEMS KYI ME TOG GCIG NAM MKHA' LA 'DOR NA DE'I DGE BA'I RTZA
BA NI NGAS DE BZHIN GSHEGS PA'I SANGS RGYAS KYI YE SHES KYIS
KYANG TSAD GZUNG BA'AM BSTAN PAR SLA

BA MA YIN NO, ,KUN DGA' BO, GAL TE DES SANGS RGYAS LA DMIGS PA'I
SEMS KYIS NAM MKHA' LA ME TOG GCIG POR BA'I DGE BA'I RTZA BA BYAS
PA DE YONGS SU BRTAG PA BZUNG

STE; GAL TE 'KHOR BA NA JI SRID DU SNGON GYI MTHA' MI MNGON PA'I
BSKAL PA DE SRID DU KUN TU RGYUG CING 'KHOR YANG DE BZHIN GSHEGS
PA LA ME TOG GCIG PHUL BA DE'I RNAM

PAR SMIN PA NI TSANGS PA NYID DAM, BRGYA BYIN NYID DAM, 'KHOR LOS
BSGYUR BA'I RGYAL SRID KYI MTHAR PHYIN PAR SLA BA MA YIN GYI, KUN
DGA' BO, GZHAN DU NA DGE BA'I RTZA BA DE'I

'BRAS BU NI MYA NGAN LAS 'DAS PA'I YIN TE, MYA NGAN LAS 'DA' BA
LA GZHOL ZHING THA MA MYA NGAN LAS 'DA' BAR NGA SMRA'O, ,DE CI'I
PHYIR ZHE NA, KUN DGA' BO, SANGS RGYAS BCOM

LDAN 'DAS LA ME TOG GCIG PHUL BA'I RNAM PAR SMIN PA GANG MYA NGAN
LAS 'DA' BA'I MTHAR THUG PAR 'GYUR BA MA GTOGS PAR MTHANG RTOGS
PAR SLA BA MA YIN TE, DE LTAR


@161A *, ,RDZU 'PHRUL CHE, DE LTAR PHAN YON CHE, DE LTAR GZI
BRJID CHE, DE LTAR RGYA CHE'O, ,KUN DGA' BO, GANG DE LTA BU'I
RNAM PAR SMIN PAR 'GYUR PA DE BZHIN GSHEGS

PA LA YON PHUL BA DE LTAR DPAG TU MED DO, ,DE BZHIN GSHEGS PA LA
THA NA SEMS DANG BA GCIG BSKYED PA'ANG SHIN TU MTHAR THUG PA
DANG, SHIN TU GRUB PA DANG, BDE BA

DANG, SHIN TU MUR THUG PA DANG, SHIN TU TSANGS PAR SPYOD PAR NGA
SMRA'O, ,KUN DGA' BO, DE BAS NA RIGS KYI BU'AM RIGS KYI BU MO
'KHOR LOS BSGYUR BA'I RGYAL SRID 'DOD

PAS DE LTAR SANGS RGYAS BCOM LDAN 'DAS LA BSTI STANG BYA, BLA MAR
BYA, RIM GROR BYA, MCHOD PAR BYA'O, ,RIGS KYI BU'AM, RIGS KYI BU
MO BRGYA BYIN THOB PAR 'DOD PA

DANG; TSANGS PA DANG, RGYAL CHEN BZHI'I RIS KYI LHA RNAMS KYI
BDAG PO BYED PAR 'DOD PA DANG, SUM CU RTZA GSUM DANG, 'THAB BRAL
DANG, DGA' LDAN DANG, 'PHRUL

DGA' DANG, GZHAN 'PHRUL DBANG BYED KYI LHA RNAMS DANG, KLU DANG,
GNOD SBYIN DANG, DRI ZA DANG, LHA MA YIN DANG, NAM MKHA' LDING
DANG, MI'AM CI DANG, LTO 'PHYE CHEN

PO DANG, MI'AM MI MA YIN PA'AM, 'JIG RTEN THAMS CAD KYI 'JIG RTEN
GYI BDAG PO THOB PAR 'DOD PAS SANGS RGYAS BCOM LDAN 'DAS LA BSTI
STANG BYA, BLA MAR


@161B BYA, RIM GROR BYA, MCHOD PAR BYA'O, ,RIGS KYI BU'AM, RIGS
KYI BU MO NYAN THOS KYI SA THOB PAR 'DOD PA'AM, RANG SANGS RGYAS
KYI SA THOB PAR 'DOD PA'AM, BLA NA MED PA YANG

DAG PAR RDZOGS PA'I BYANG CHUB THOB PAR 'DOD PAS SANGS RGYAS BCOM
LDAN 'DAS LA BSTI STANG BYA, BLA MAR BYA, RIM GROG BYA, MCHOD PAR
BYA'O, ,KUN DGA' BO, NGAS BLA NA MED

PA YANG DAG PAR RDZOGS PA'I BYANG CHUB GNYER BA NA, SANGS RGYAS
MANG PO, SANGS RGYAS BRGYA PHRAG MANG PO, SANGS RGYAS STONG PHRAG
MANG PO, SANGS RGYAS BYE BA KHRAG KHRIG BRGYA

STONG MANG PO RNAMS LA 'DI LTA STE, NA BZA' DANG, BSHOS DANG,
GZIMS CHA DANG, SNYUN GSOS KYI SMAN DANG, YO BYAD RNAMS DANG,
GDAN DANG, 'CHAG SA DANG, GTZUG

LAG KHANG DANG, ME TOG DANG, SPOS DANG, PHRENG BA DANG, BYUG PA
DANG, PHYE MA DANG, NA BZA' DANG, GDUGS DANG, RGYAL MTSAN DANG,
BA DAN RNAMS KYIS BSTI STANG BYAS,

BLA MAR BYAS, RIM GROR BYAS, MCHOD PAR BYAS SO, ,SANGS RGYAS BCOM
LDAN 'DAS DE DAG YONGS SU MYA NGAN LAS 'DAS NAS KYANG MCHOD RTEN
BYAS NAS ME TOG DANG,

BDUG PA DANG, SPOS DANG, PHRENG BA DANG, BYUG PA BRGYA STONG
DANG, GLU DANG, GAR DANG, SIL SNYAN DANG, PHEG RDOB PA BRGYA
STONG RNAMS KYIS BSTI STANG BYAS, BLA MAR BYAS, RIM


@162A *, ,GROR BYAS TE, MCHOD CING BRJED PA DE DAG THAMS CAD
KYANG BLA NA MED PA YANG DAG PAR RDZOGS PA'I BYANG CHUB 'DI NYID
LA BRTEN NAS SEMS CAN

THAMS CAD LA SNYING BRTZE BA DANG, LHA DANG MI RNAMS KYI DON
DANG, PHAN PA DANG BDE BA DANG, MA BRGAL BA RNAMS BSGRAL BA DANG,
MA GROL BA RNAMS DGROL BA DANG, DBUGS MA

PHYIN PA RNAMS DBUGS DBYUNG BA DANG, YONGS SU MYA NGAN LAS MA
'DAS PA RNAMS YONGS SU MYA NGAN LAS 'DA' BA'I PHYIR BYAS SO, ,KUN
DGA' BO, DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS MAR ME MDZAD
LA NGAS ME TOG AUTPA LA LNGA GTOR TE, DE NAS NGAS MI SKYE BA'I
CHOS LA BZOD PA THOB BO, ,KUN

DGA' BO, NGAS DGE BA'I RTZA BA THOB PA DE LAS DGE BA'I RNAM PAR
SMIN PA'I PHYOGS TZAM ZHIG MYONG NGO, ,GANG DE BZHIN GSHEGS PA
DGRA BCOM PA YANG DAG PAR

RDZOGS PA'I SANGS RGYAS MAR ME MDZAD LA ME TOG AUTPAL DE LNGA
GTOR BA'I DGE BA'I RTZA BA'I RNAM PAR SMIN PA DE LAS PHYOGS TZAM
ZHIG NYAN PAR 'DOD DAM, GSOL

BA; BCOM LDAN 'DAS, 'TSAL LO, ,BDE BAR GSHEGS PA, 'TSAL LO, ,BCOM
LDAN 'DAS KYIS GANG MAR ME MDZAD LA DGE BA'I RTZA BA BSKRUN BA'I
PHYOGS


@162B TZAM ZHIG BSHAD CING BSTAN PA'I DUS LAGS TE, BCOM LDAN
'DAS, DUS LA BAB BO, ,BDE BAR GSHEGS PA, DUS LA BAB BO, ,DE NAS
BCOM LDAN 'DAS KYIS DE'I TSE PHYAG G-YAS

PA GSER GYI KHA DOG CAN BRKYANG BA DANG, PHYAG GI MTHE'U CHUNG
LAS LHA'I ME TOG AUTPA LA'I BSUNG BYUNG BAR GYUR TO, ,DE NAS
STONG GSUM GYI STONG CHEN PO'I 'JIG RTEN GYI KHAMS

GANG NA ZLA BA DANG NYI MA BYE BA PHRAG BRGYA RGYU BA'I SANGS
RGYAS KYI ZHING DE DAG THAMS CAD LHA'I ME TOG AUTPA LA'I BSUNG
GIS KHYAB PAR GYUR TO, ,DE NAS BCOM LDAN 'DAS KYIS 'DI

LTA BU NGO MTSAR RMAD DU BYUNG BA'I CHOS LHA DANG MI DANG LHA MA
YIN DU BCAS PA'I 'JIG RTEN LA BSTAN CING, SBYIN PA LAS BYUNG BA'I
BSOD NAMS BYA BA'I DNGOS PO'I RNAM PAR SMIN

PA PHYOGS TZAM ZHIG BSTAN TE, SANGS RGYAS LA DGE BA'I RTZA BA
BSKYED PA CHUD MI ZA BA'ANG BSTAN NAS, DE'I TSE TSIGS SU BCAD PA
'DI DAG GSUNGS SO, ,DE LTAR SANGS RGYAS

BSAM MI KHYAB, ,SANGS RGYAS CHOS KYANG BSAM MI KHYAB, ,BSAM MI
KHYAB LA DAD BYAS NA, ,DE YI RNAM SMIN BSAM MI KHYAB, ,'DU SHES
YOD DANG MED PA YI, ,SEMS CAN THAMS

CAD JI SNYED PA, ,BSKAL PA BYE BA BRGYA MANG DU, ,KUN GYIS MCHOD
PA BYAS PA DANG, ,RANG SANGS RGYAS PA GANG DAG DANG, ,ZAG PA MED
PA'I DGRA BCOM PA, ,BSKAL PA BYE BA BSAM


@163A *, ,YAS PAR, ,DE DAG THAMS CAD MCHOD PA BAS, ,RDZOGS PA'I
SANGS RGYAS BZHUGS PA'AM, ,YONGS SU MYA NGAN 'DAS PA LA, ,GANG
GIS THAL SBYAR GCIG

BYAS PA, ,BSOD NAMS 'DI NI KHYAD PAR 'PHAGS, ,SANGS RGYAS TSUL
KHRIMS MA ZHIG CING, ,TING NGE 'DZIN LA DBANG DU GYUR, ,CHOS
RNAMS KUN LA THE TSOM MED, ,SANGS RGYAS

SPYAN GYIS MKHYEN PA YIN, ,GANG ZHIG BDE GSHEGS DE LA YUD TZAM MA
MA, ,NYIN DANG MTSAN MO BYAMS PA BSGOM BYED NA, ,GANG ZHIG BSOD
NAMS DE DANG MNYAM 'GYUR

PA; ;KHAMS GSUM DAG NA DE 'DRA'I MCHOD PA MED, ,BSKAL PA GRANGS
MED 'DAS PA'I 'DUS DAG NA, ,LHA BAS LHAG PA'I LHAR 'GYUR 'OD
MDZAD PA, ,'JIG RTEN SLOB DPON

GYUR PA'I SANGS RGYAS LA, ,LAS DGE MI NYUNG BA DAG NGAS BYAS BA,
,BSKAL PA GRANGS MED KUN TU RGYUG PA NA, ,BSOD NAMS DE NI ZAD PAR
MA GYUR GYI, ,DE NYID NGA YI RGYUR

NI GYUR PA STE, ,DE YIS BYANG CHUB DAM PA NGAS THOB BO, ,'JIG
RTEN KUN LA SNYING NI BRTZE BA'I PHYIR, ,SANGS RGYAS BRGYA DANG
SANGS RGYAS BYE BA STONG, ,GANG LA TSE RABS SNGA

MAR MCHOD BYAS PA, ,MI MCHOG DE DAG NGA NI MKHYEN GYUR PAS,
,SANGS RGYAS DE DAG SMOD PAR YONG MI MDZAD, ,'DI LTAR NGA YIS
BZOD PA MA THOB PAS, ,DGE BA SPYOD


@163B KYANG MA 'ONGS DUS DAG NA, ,'DI LTAR 'GYUR ZHES LUNG BSTAN
MA MDZAD DO, ,GANG TSE MAR ME MDZAD 'DREN NGAS MTHONG BA, ,DE NA
NGA YIS AUTPA LA LNGA GTOR CING, ,RNAM PAR 'DREN LA RAL

PA BTING BA DANG, ,MI SKYE'I BZOD PA THOB PAR GYUR PA NA, ,MAR ME
MDZAD PA BAR SNANG GNAS PA YIS, ,BSKAL PA GRANGS MED 'DAS NA
SH'AKYA'I RJE, ,SH'AKA RIGS RANG BYUNG RGYAL BAR

'GYUR RO ZHES, ,DE NAS 'DREN PAS NGA NI LUNG BSTAN NO, ,NGA NI
BYANG CHUB DAM PA 'DOD PA NA, ,DE NAS DUS RING KUN TU RGYUG PA'I
TSE, ,NGAS NI DGE BA DU MA BYAS PA DANG, ,SEMS CAN

DON PHYIR SDUG BSNGAL MYONG GYUR PA, ,BSOD NAMS DE YI TSAD NI
CUNG ZAD KYANG, ,'JIG RTEN RNAM 'DREN RNAMS KYIS MA BSTAN TO,
,SKYE DGU MGON MED SDUG BSNGAL GYUR

MTHONG NAS, ,SDAN CHAD NGAS NI BYIN PA GANG YIN PA, ,SPYAD PA
SPYOD TSE BDE GSHEGS 'OD MDZAD PA, ,SANGS RGYAS DPA' BO GANG DAG
NGAS MCHOD CING, ,NGA YI SNGON MTHA'I

SPYOD PA GZIGS GYUR PA, ,NYIN DANG MTSAN DU DE DAG MTSAN BRJOD
DO, ,GNYIS GSUM LNGA'AM BCU'AM NYI SHU'AM, ,SUM CU'AM DE LAS BTUS
NAS MTSAN BRJOD DO,,

'JIG RTEN DON PHYIR SPYAD PA SPYOD PA NA, ,SANGS RGYAS GTZO BO
NGAS SNGON GANG MCHOD PA, ,JI LTAR NGA YIS SDUG BSNGAL CHEN PO
MANG, ,DU MA 'KHOR BAR BLANGS NAS MA BTANG


@164A *, ,LTAR, ,SANGS RGYAS GANG DAG DKA' BA 'DI 'DRA SPYAD, ,DE
'DRA'I SANGS RGYAS GZHAN NI BYUNG MA GYUR, ,LEGS PAR GSUNGS PA
MANG PO 'TSOL BA'I TSE,,

MGO BO BRGYA DANG MGO BO BYE BA STONG, ,'KHOR BA'I TSE NI SNGON
CHAD NGAS BTANG ZHING, ,YUL 'KHOR RGYAL SRID SPANGS NAS RAB TU
BYUNG, ,CHOS MCHOG 'DI NI YONGS SU 'TSOL

BA'I TSE, ,SBYIN DANG TSUL KHRIMS DANG NI DUL BAS 'PHAGS, ,BRTZON
'GRUS KYIS NI BYANG CHUB DAM PA RTOGS, ,BSKAL PA DPAG MED NGA NI
DE LTAR GYUR, ,SANGS RGYAS

MTHU CHEN BSAM GYIS MI KHYAB PA, ,YON TAN KUN DANG LDAN ZHING
MNGON PAR 'PHAGS, ,CHOS MCHOG BSAM GYIS MI KHYAB LEGS PAR BSHAD,
,BSAM GYIS MI KHYAB

LAM YANG BRJOD PA MDZAD, ,YON GYI BSOD NAMS KYI LE'U STE BCU PA
RDZOGS SO,, ,,BAM PO LNGA PA, ,DE NAS YANG BCOM LDAN 'DAS KYIS
TSE DANG

LDAN PA KUN DGA' BO LA BKA' STZAL PA, KUN DGA' BO, ,DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS MAR
ME MDZAD KYI TSU ROL NA DE

BZHIN GSHEGS PA PADMA'I BLA MA ZHES BYA BA NGAS MNYES PAR BYAS
TE, BLA NA MED PA YANG DAG PAR RDZOGS PA'I BYANG CHUB 'DI NYID
'DOD PA'I PHYIR, BCOM LDAN 'DAS


@164B DE LA NGAS GSER GYI ME TOG GTOR TO, ,DE'I TSU ROL NA DE
BZHIN GSHEGS PA THAMS CAD ZIL GYIS GNON PA ZHES BYA BA MNYES PAR
BYAS TE, RNAM PA THAMS CAD MKHYEN PA NYID

'DOD PA'I PHYIR BCOM LDAN 'DAS DE LA'ANG NGAS DNGUL GYI ME TOG
GTOR TO, ,DE'I TSU ROL NA DE BZHIN GSHEGS PA SHIN TU 'THOR BZHUD
CES BYA BA MNYES PAR BYAS TE, GRANGS

MED PA 'DI NYID KYI DON DU BCOM LDAN 'DAS DE LA'ANG NGAS GSER
SNYIM PA GANG GTOR TO, ,SHIN TU 'THOR BZHUD DE'I TSU ROL NA DE
BZHIN GSHEGS PA GRAGS PA BLA MA ZHES BYA BA

MNYES PAR BYAS TE, NGES PAR RTOGS PA'I YE SHES 'DI NYID KYI DON
DU DE BZHIN GSHEGS PA DE LA NGAS RIN PO CHE SNYIM PA GANG GTOR
TO, ,DE BZHIN GSHEGS PA GRAGS PA BLA

MA'I TSU ROL NA NGA DANG MING MTHUN PA DE BZHIN GSHEGS PA SH'AKYA
THUB PA ZHES BYA BA BYUNG STE, 'PHAGS PA'I LAM 'DI NYID KYI PHYIR
DE LA'ANG NGAS ME TOG SIL MAS GTOR TO,

DE BZHIN GSHEGS PAR SH'AKYA THUB PA'I TSU ROL NA DE BZHIN GSHEGS
PA SKAR RGYAL ZHES BYA BA MNYES PAR BYAS TE, NGES PAR RTOGS PA'I
YE SHES 'DI NYID KYI DON DU BCOM

LDAN 'DAS DE LA'ANG NGAS TZANDAN DMAR PO'I PHYE MAS GTOR TO, ,DE
BZHIN GSHEGS PA SKAR RGYAL GYI TSU ROL NA DE BZHIN GSHEGS PA
RGYAS PA ZHES BYA BA MNYES PAR BYAS TE, BCOM


@165A *, ,LDAN 'DAS DE LA'ANG NGAS MIG MI 'DZUM ZHING SEMS MNGON
PAR DANG BAS NYIN ZHAG BDUN DU TSIGS SU BCAD PA GCIG GIS MNGON
PAR BSTOD DO, ,DE

BZHIN GSHEGS PA RGYAS PA'I TSU ROL NA DE BZHIN GSHEGS PA RNAM PAR
GZIGS ZHES BYA BA MNYES PAR BYAS TE, BCOM LDAN 'DAS DE LA'ANG
NGAS MON SRAN SDE'U SNYIM

PA GANG GTOR TO, ,RNAM PAR GZIGS KYI TSU ROL NA DE BZHIN GSHEGS
PA GTZUG TOR CAN ZHES BYA BA MNYES PAR BYAS TE, BCOM LDAN 'DAS DE
LA'ANG NGAS NA BZA' RIN

PO CHE GSOL TO, ,GTZUG TOR CAN GYI 'OG TU DE BZHIN GSHEGS PA
THAMS CAD SKYOB CES BYA BA MNYES PAR BYAS TE, BCOM LDAN 'DAS DE
LA'ANG NGAS BSHOS BZANG PO

GSOL TO, ,KUN DGA' BO, ,BSKAL PA BZANG PO 'DI LA DE BZHIN GSHEGS
PA 'KHOR BA 'JIG BYUNG STE, YE SHES RANG BYUNG 'DI NYID KYI DON
DU DE'I ZHABS 'BRING NA NGAS

TSANGS PAR SPYOD PA SPYAD DO, ,'KHOR BA 'JIG GI 'OG TU DE BZHIN
GSHEGS PA GSER THUB CES BYA BA BYUNG STE, DE'I ZHABS 'BRING
NA'ANG NGAS TSANGS PAR SPYOD PA SPYAD

DO; ;GSER THUB KYI TSU ROL NA DE BZHIN GSHEGS PA 'OD SRUNG ZHES
BYA BA BYUNG STE, 'OD SRUNG GI ZHABS 'BRING NA'ANG NGAS TSANGS
PAR SPYOD PA SPYAD DE, THAMS CAD LA'ANG


@165B BLA NA MED PA YANG DAG PAR RDZOGS PA'I BYANG CHUB 'DI NYID
'DOD PA'I PHYIR BYAS SO, ,DE LTAR NGA BRGAL NAS MA BRGAL BA RNAMS
SGROL ZHING GROL NAS MA GROL BA RNAMS 'GROL

BA NAS, YONGS SU MYA NGAN LAS 'DAS NAS YONGS SU MYA NGAN LAS MA
'DAS PA RNAMS YONGS SU MYA NGAN LAS 'DA' BAR BYED DO, ,KUN DGA'
BO, 'DI LTA STE, BLA NA MED PA

YANG DAG PAR RDZOGS PA'I BYANG CHUB 'DI NYID 'DOD PA'I PHYIR 'DI
LTAR SANGS RGYAS BCOM LDAN 'DAS 'DI DAG DANG, DPAG TU MED GRANGS
MED PA GZHAN RNAMS LA'ANG

BSTI STANG BYAS, BLA MAR BYAS, RIM GROR BYAS, MCHOD PAR BYAS TE,
SANGS RGYAS MANG PO JI SNYED LA BSNYEN BKUR BYAS PA DANG, DE
BZHIN GSHEGS PA YON TAN MANG PO

JI SNYED DANG LDAN PA LA LTOS, ,KUN DGA' BO, ,RNAM GRANGS 'DIS
KYANG KHYOD KYIS 'DI LTAR RIG PAR BYA STE, DE BZHIN GSHEGS PA LA
DGE BA'I RTZA BA GANG JI TZAM DU CHUNG BA

BSKYED PA'ANG DE LTAR RDZU 'PHRUL CHE BA DANG, DE LTAR PHAN YON
CHE BA DANG, DE LTAR GZI CHE BA DANG, DE LTAR RGYA CHE BAR 'GYUR
RO, ,KUN DGA' BO, DE BZHIN GSHEGS PA

BSAM GYIS MI KHYAB PA RNAMS LA NGAS DGE BA'I RTZA BA BSKYED DE,
DE'I RNAM PAR SMIN PA'ANG BSAM GYIS MI KHYAB PAR SHES PAR BYA'O,
S,KUN DGA' BO, DE LTAR DE BZHIN


@166A *, ,GSHEGS PA RNAMS LA MNYAM PA MED PA DANG, MI MTHUN PA
MED PA DANG, MTHA' YAS PA'I YON PHUL BAS RNAM PAR SMIN PA'ANG
MTHA' YAS PAR

SHES PAR BYA'O, ,DE NAS BCOM LDAN 'DAS KYIS DE'I TSE TSIGS SU
BCAD PA 'DI DAG GSUNGS SO, ,NGA SNGON BYANG CHUB SPYAD PA SPYOD
PA NA, ,MAR ME MDZAD PA RKANG GNYIS

MCHOG MNYES BYAS, ,DE LA NGA YIS AUTPA LA LNGA GTOR TE, ,DE NAS
'DREN PAS NGA LA LUNG BSTAN TO, ,DE YI 'OG TU RGYAL BA PADMA'I
BLA, ,BYUNG STE DE'ANG NGA YIS MNYES PAR

BYAS, ,BYANG CHUB DAM PA 'DI NI 'DOD PAS NA, ,GSER GYI ME TOG
RNAMS KYIS RGYAL DE MCHOD, ,DE YI 'OG TU 'DREN PA BYUNG BA NI,
,THAMS CAD ZIL GNON YON TAN KUN

DANG LDAN, ,SHIN TU 'THOR BZHUD GRAGS PA'I BLA MA DANG, ,SH'AKYA
KHYU MCHOG SKAR RGYAL DE BZHIN RGYAS, ,SANGS RGYAS RNAM GZIGS
GTZUG TOR THAMS CAD SKYOB, ,'KHOR

BA 'JIG DANG 'DREN PA GSER THUB DANG, ,BYANG CHUB DAM PA YONGS SU
'TSOL BA NA, ,SANGS RGYAS 'OD SRUNG DE BZHIN NGAS MCHOD DO,
,BYANG CHUB MCHOG 'DI YONGS SU

'TSOL BA NA, ,SEMS CAN DON PHYIR SNYING RJE BSKYED NAS SU, ,SPYOD
MCHOG SPYAD TSE GANG DAG NGAS MCHOD PA, ,'DAS PA'I 'DREN PA GZHAN
DANG DE DAG GO ,SANGS RGYAS


@166B BYE BA PHRAG STONG DE DAG MCHOD, ,TSOGS RNAMS THAMS CAD
YONGS SU RDZOGS BYAS NAS, ,MYA NGAN MED ZHI BYANG CHUB NGAS THOB
STE, ,DPUNG BCAS BZHON PAR BCAS PA'I BDUD

BTUL NAS, ,CHOS KYI 'KHOR LO NGA YIS RAB TU BSKOR, ,SROG CHAGS
PHAN PHYIR CHOS RNAMS RAB TU BSHAD, ,LHA DANG KLU DANG MI DANG
MI'AM CI, ,SANGS RGYAS BYANG CHUB MCHOG LA

NGAS BKOD DE, ,BDE ZHING ZHI BA'I LAM DAG NGAS BSTAN TO, ,MA BYON
SANGS RGYAS DE BZHIN NYAN THOS GANG, ,SDUG BSNGAL KUN LAS GANG
ZHIG THAR 'DOD PA, ,MKHAS PA DE DAG

NGA YI YON TAN SLOBS, ,DGE BA'I RTZA BA BSKYED PA'I LE'U STE BCU
GCIG PA RDZOGS SO,, ,,DE NAS YANG BCOM LDAN 'DAS KYIS TSE DANG
LDAN PA KUN DGA' BO

LA BKA' STZAL PA, KUN DGA' BO, NGA BYANG CHUB THOB PA'I YON TAN
GYI PHAN YON LTA ZHOG LA, KUN DGA' BO, NGA BYANG CHUB SEMS DPA'I
SPYAD PA SPYOD PA NA GANG YON TAN GYI

CHOS RNAMS BYUNG BA DE DAG KYANG RANG SANGS RGYAS RNAMS LA'ANG
MED NA NYAN THOS RNAMS SAM, DE LAS GZHAN PA'I SEMS CAN RNAMS LA
LTA CI SMOS, ,KUN DGA' BO,

NGA BYANG CHUB SEMS DPA'I SPYAD PA SPYOD PA NA JI TZAM DU DKA' BA
SPYOD PA DE DAG THAMS CAD KHYED KYI DON DU SPYAD DO, ,NGAS RGYAL
SRID DANG SDUG PA DAG KYANG YONGS SU BTANG


@167A *, ,ZHING BU PHO DANG, BU MO DANG, CHUNG MA DANG, SLAS
DANG, BDAG GI SROG DANG, SHA DANG, KHRAG DANG, RUS PA DANG, RKANG
DANG, RNA BA DANG, SNA DANG, LAG

PA DANG, RKANG PA DANG, MGO DAG KYANG NGAS YONGS SU BTANG BA
DANG, SDUG BSNGAL MI BZAD PA RTZUB CING DRAG PA'I TSOR BA RNAM PA
DU MA MYONG BA DE DAG THAMS CAD KYANG KHYED KYI

PHYIR RO, ,KUN DGA' BO, NGA BLA NA MED PA YANG DAG PAR RDZOGS
PA'I BYANG CHUB DON DU GNYER BA NA GANG BYA DKA' BA DANG, YONGS
SU BTANG BA BYAS PA DANG, SEMS CAN RNAMS

KYI DON DU NGAS SDUG BSNGAL GANG DAG MYONG BA DE THAMS CAD, KUN
DGA' BO, GAL TE BRJOD NA BDEN PAR YID CHES PAR MI 'GYUR NA TSIG
TU SMRA BA LTA CI SMOS, KUN DGA'

BO; BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SH'AKYA THUB PA DES SNGON BYANG CHUB SEMS
DPA'I SPYAD PA SPYOD PA NA

KHYED KYI DON DU SDUG BSNGAL MI BZAD PA RTZUB CING DRAG PA'I TSOR
BA 'DI LTA BU DAG MYONG NGO ZHES DE SKAD BSHAD NA DE BZHIN GSHEGS
PA DES BDAG CAG GI PHYIR

RAB TU DKA' BA SPYAD DO ZHES GAL TE BYIS PA SO SO'I SKYE BO DAG
TSIG BZHI PA GCIG GI SNYING RJE SKYED NA, KUN DGA' BO, SEMS
BSKYED PA DE'I 'BRAS BU'ANG MYA NGAN


@167B LAS 'DAS PA YIN TE, THA MA MYA NGAN LAS 'DA' BA'I BAR DU
'GYUR BA NGA SMRA NA, KUN DGA' BO, NGA LA DGE BA'I RTZA BA BSKYED
PA LTA CI SMOS, KUN DGA' BO, 'DI LTA SKYES BU BLUN PO

MA DAD PA, RGYUD NYAMS PA, MUN MTHA' YAS PAS KHEBS PA KHA CIG NI
NGA'I BYANG CHUB SEMS DPA'I SPYOD PA BSHAD NA TSIG BZHI PA GCIG
GI SNYING RJE'AM, PHAN PA'I DNGOS PO'AM

SEMS DANG BA'ANG MI SKYED DO, ,[?] BLA NA MED PA'I MYA NGAN LAS
'DA' BA SGRUB PA'I PHYIR KHYAD PAR DU 'PHAGS PAR 'GYUR BA DANG,
BYANG CHUB SEMS DPA'I SPYAD PA SPYOD PA NA

SNYING RJE CHEN PO RNYED PAS GANG DAG THO [?] PAR GYUR PA YON TAN
GYI CHOS DE DAG RANG SANGS RGYAS RNAMS LA'ANG MED NA NYAN THOS
RNAMS LA LTA GA LA YOD, SO SO'I SKYE BO RNAMS LA

LTA GA LA YOD, KUN DGA' BO, NGA BYANG CHUB SEMS DPA'I SPYAD PA
SPYOD PA NA SNYING RJE CHEN PO RNYED PAS GANG DAG THOB PA'I CHOS
DE DAG, KUN DGA' BO, GAL TE RANG SANGS RGYAS

RNAMS LA YOD PAR GYUR NA DE DAG THAMS CAD KYANG BLA NA MED PA
YANG DAG PAR RDZOGS PA'I BYANG CHUB TU MNGON PAR RDZOGS PAR
'TSANG RGYA BAR 'GYUR BA ZHIG NA, GANG GI PHYIR CHOS

DE DAG BYAMS PA CHEN PO DANG, SNYING RJE CHEN POS ZIN PAS DE'I
PHYIR RANG SANGS RGYAS RNAMS LA MED DO, ,DE'I PHYIR DE DAG DE
BZHIN GSHEGS PA DGRA BCOM PA YANG DAG PAR


@168A *, ,RDZOGS PA'I SANGS RGYAS STOBS BCU DANG LDAN PA, MI
'JIGS PA BZHI THOB PA, BYAMS PA CHEN PO DANG, SNYING RJE CHEN PO
DANG LDAN PAR MI 'GYUR RO, ,KUN

DGA' BO, NGAS MNGON PAR DRAN PA SNGON BYANG CHUB SEMS DPA'I SPYAD
PA SPYOD PA NA DGE BA CI BYA BA 'TSOL ZHING 'KHOR BAS YID RTAG TU
SKRAG LA, SEMS CAN RNAMS LA SNYING RJE CHEN

POS YONGS SU BSGOS PA'I YID DU GYUR PA NA RMI LAM 'DI LTA BU RMIS
PA DRAN TE, RI'I RGYAL PO RI RAB KYI STENG CHE ZHING YANGS PA
ZHIG NA BDAG 'DUG STE, DE NA SEMS CAN GANG

DAG 'JIG RTEN GYI BAR NA BKOD PA, SEMS CAN DMYAL BA CHEN POR
SKYES PA DE DAG SEMS CAN DMYAL BA'I SRUNG MA RNAMS KYIS TSAR CHOD
CING LUS 'BAR BA DANG, KUN

TU 'BAR BA DANG, MER GYUR PA DANG, SHIN TU SDUG BSNGAL MI BZAD PA
RTZUB CING DRAG PA SROG 'PHROG PA'I TSOR BA MYONG BAR GYUR NAS
NGA GA LA BA DER LHAGS SO, ,LHAGS

NAS NGA LA THAL MO SBYAR TE PHYAG 'TSAL NAS 'DI SKAD CES GROGS PO
KHYED NI BDE BA'I TSOR BA MYONG, BDAG CAG NI SDUG BSNGAL ZHING
SEMS CAN DMYAL BA'I TSOR BA MI

BZAD PA'I NANG NA MCHIS TE, SHIN TU SDUG BSNGAL MI BZAD PA RTZUB
CING DRAG PA SROG 'PHROG PA'I TSOR BA MYONG ZHING, MGON MA MCHIS,
SKYABS MA MCHIS, DPUNG GNYEN


@168B MA MCHIS SO, ,SKYES BU DAM PA KHYOD BZHED NA NI BDAG CAG
SDUG BSNGAL 'DI LTA BU 'DI LAS KHYOD KYIS YONGS SU THAR BAR MDZAD
SPYOD DO ZHES ZER RO, ,KUN DGA' BO, NGA RMI LAM DE NYID NA DU

ZHING MIG GNYIS NAS 'DI LTA STE, DPER NA, GANGG'A'I KLUNG CHEN PO
LTA BU'I MCHI MA BYUNG STE, NGAS SEMS CAN DMYAL BA'I SEMS CAN DE
DAG LA DE LTA BU'I SNYING RJE CHEN PO SKYES NAS SEMS

CAN DMYAL BA'I SEMS CAN DE DAG LA, GROGS PO DAG ,DE LTAR MA 'JIGS
SHIG ,NGAS KHYED SDUG BSNGAL CHEN PO 'DI LTA BU 'DI LAS YONGS SU
THAR BAR BYA'O ZHES DBUGS PHYUNG

NGO, ,KUN DGA' BO, NGAS RMI LAM NYID NA SEMS CAN DMYAL BA PA'I
SEMS CAN DE DAG GCIG TU GSOG NAS LAG PA G-YAS PAS MGO LA BYUGS
SO, ,KUN DGA' BO, SEMS CAN

DMYAL BA PA'I SEMS CAN DE DAG GI SPYI BOR LAG PA G-YAS PA BZHAG
MA THAG PA DANG, SEMS CAN KHYED NGAS THAR BAR BYA'I, MA 'JIGS
SHIG CES NGAS DE SKAD SMRAS MA THAG

TU SEMS CAN DMYAL BA PA'I ME DE ZHI BAR GYUR TO, ,SEMS CAN DMYAL
BA PA'I SEMS CAN DE DAG KYANG SKAD CIG DE NYID DANG, YUD TZAM DE
NYID LA BDE BA'I TSOR BA MYONG BAR GYUR

TO; ;KUN DGA' BO, NGA GNYID KYIS LOG PA DE NYID LAS SAD MA THAG
TU MCHI MA DE GOS LAS BTZIR NAS BSAGS SO, ,KUN DGA' BO, NGA BYANG
CHUB SEMS DPA'I SPYAD PA


@169A *, ,SPYOD PA NA'ANG SNYING RJE CHEN PO'I CHOS DE LTA BU
DANG LDAN NA, DA LTAR BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR SANGS RGYAS PA

NA LTA CI SMOS, KUN DGA' BO, RNAM GRANGS 'DIS KHYOD KYIS 'DI LTAR
RIG PAR BYA STE, NGA BYANG CHUB SEMS DPA'I SPYAD PA SPYOD PA NA
CHOS GANG DAG BYUNG BA DE DAG RANG SANGS RGYAS

RNAMS LA'ANG MED NA, NYAN THOS RNAMS DANG BYIS PA SO SO'I SKYE BO
RNAMS LA LTA GA LA YOD, KUN DGA' BO, DE BZHIN GSHEGS PA SNGON
BYANG CHUB SEMS DPA'I SPYAD PA

SPYOD PA NA SEMS CAN RNAMS LA SNYING RJE CHEN PO JI TZAM ZHIG
DANG LDAN PA TSIG TU BRJOD PAS KYANG MTHAR PHYIN PAR SLA BA MA
YIN PA DE LTA BU'I SEMS CAN RNAMS LA PHAN PA'I

DNGOS PO'I SEMS DANG LDAN PAR GYUR PA LA LTOS, KUN DGA' BO, SNGON
BYUNG BA 'DAS PA'I DUS NA TSONG PA MANG PO RIN PO CHE'I PHYIR
RGYA MTSO CHEN POR ZHUGS PA DANG, DE DAG

GI GRU CHEN PO NOR GYIS GANG BA RGYA MTSO CHEN PO DE NYID DU ZHIG
PAR GYUR TO, ,DE NAS TSONG PA DE DAG GRU ZHIG PAS 'JIGS, SKRAG
,MI DGA' BAR GYUR NAS SROG GI PHYIR

KHA CIG NI SPANG LEB LA BRTEN TE RGAL, KHA CIG NI LAG PAS RKYAL,
KHA CIG NI 'CHI BA'I DUS BYAS SO, ,DE'I TSE'ANG TSONG PA MANG PO
DE'I NANG NA GANG DED DPON DU GYUR


@169B PA DE RGYA MTSO CHEN PO LA RKYAL PAS RKYAL LO, ,DE'I
TSE'ANG TSONG PA LNGA ZHIG RGYA MTSO CHEN POS KHYER BA DE DAG DED
DPON DE LA, KYE DED DPON MI 'JIGS PA STZOL CIG CES 'BOD DO, ,

KUN DGA' BO, DE SKAD CES SMRAS PA DANG, DED DPON DES TSONG PA DE
DAG LA 'DI SKAD CES SMRAS SO, ,KYE SKYES BU KHYED MA 'JIGS SHIG
,NGAS KHYED RGYA MTSO CHEN PO 'DI LAS BDE BAR

GDON NO, ,KUN DGA' BO, DE'I TSE DED DPON DE'I LUS LA MTSON RNON
PO ZHIG KYANG 'CHANG STE, DE 'DI SNYAM DU RGYA MTSO CHEN PO 'DI
MI RO DANG LHAN CIG MI GNAS PAS NGES PAR

BDAG GIS BDAG GI LUS SROG DANG PHRAL TE TSONG PA 'DI DAG RGYA
MTSO CHEN PO 'DI LAS GDON NO SNYAM DU BSAMS NAS, DES TSONG PA DE
DAG BDAG GI LUS LA SHIN TU LEGS

PAR KHA CIG NI RGYAB TU ZHON, KHA CIG NI PHRAG PA LA ZHON, KHA
CIG NI BRLA LA BCAR TE, RTZOL BA CHEN PO BSKYED NAS LUS DANG SEMS
LA SO SOR BRTAG PA'I MTHU BSKYED DE, TSONG

PA DE DAG LA MI 'JIGS PA BYIN NAS SNYING RJE CHEN POS YONGS SU
BSGOS PA'I SEMS KYIS MTSON RNON POS BDAG GI SROG BCAD PA DANG, DE
MYUR BA NYID DU 'CHI BA'I DUS BYAS

SO; ;DE NAS DE MA THAG TU RO DE RGYA MTSO CHEN PO'I NANG NAS SKAM
LA BYUNG NGO, ,DE NAS TSONG PA LNGA PO DE DAG BDE ZHING DON GRUB
NAS RGYA MTSO CHEN PO LAS BRGAL TE SLAR DZAMBU GLING DU


@170A *, ,BDE BAR LHAGS PAR GYUR TO, ,KUN DGA' BO, DE'I TSE DE'I
DUS NA DED DPON DE GZHAN ZHIG YIN PA SNYAM DU KHYOD THE TSOM MAM
YID GNYIS ZA NA, KUN DGA'

BO KHYED KYIS DE LTAR MI BLTA'O, ,DE CI'I PHYIR ZHE NA, KUN DGA'
BO, NGA NYID DE'I TSE DE'I DUS NA DED DPON DU GYUR TO, ,KUN DGA'
BO, DGE SLONG LNGA SDE NI DE'I TSE DE'I DUS NA TSONG PA LNGA POR

GYUR TE, KUN DGA' BO, DE'I TSE'ANG DGE SLONG LNGA PO RGYA MTSO
CHEN PO LAS BSGRAL TO, ,DA'ANG NGAS 'KHOR BA'I RGYA MTSO CHEN PO
LAS BSGRAL TE MYA NGAN LAS 'DAS PA 'JIGS PA MED

CING ZHI BA LA BKOD DO, ,KUN DGA' BO, BYANG CHUB SEMS DPA' SEMS
DPA' CHEN PO RNAMS DKA' BA JI SNYED BYED PA DANG, YON TAN TSAD
MED PA JI SNYED DANG LDAN PA LA LTOS, KUN

DGA' BO, RNAM GRANGS 'DIS KYANG KHYOD KYIS 'DI LTAR RIG PAR BYA
STE, BYANG CHUB SEMS DPA' RNAMS CI 'DRA BA'I YON TAN 'DI LTA BU
DAG RANG SANGS RGYAS RNAMS LA MED DO, ,KUN

DGA' BO, GAL TE RANG SANGS RGYAS RNAMS LA NGA'I CHOS RNAMS YOD DU
ZIN NA DE DAG KYANG DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SU 'GYUR BA

ZHIG NA GANG GI PHYIR DE DAG LA CHOS 'DI DAG MED PA DE'I PHYIR DE
DAG BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG MI RGYA'O, ,KUN DGA' BO, DE LTAR BYANG


@170B CHUB SEMS DPA' SEMS DPA' CHEN PO RNAMS NI DKA' BA BYED
CING, SNYING RJE CHE LA SEMS CAN THAMS CAD LA SNYING BRTZE BA'O,
,DE LA MI BLUN PO KHA CIG BLA NA MED PA YANG DAG PAR RDZOGS PA'I

BYANG CHUB DANG, BLA NA MED PA'I YONGS SU MYA NGAN LAS 'DAS PA'I
SA BON MNGON SUM DU BYA BA'I PHYIR SEMS DANG BA 'GA' YANG NGA LA
MI SKYED DO, ,KUN DGA' BO, NYI TSE BA BYED PA NI NYI CHE

BSGRUB LA, YONGS SU RDZOGS PA BYED PA NI YONGS SU RDZOGS PA SGRUB
PO, ,KUN DGA' BO, NGA'I SPYOD PA GZHAN DAG KYANG BSTAN TE, KUN
DGA' BO, THA NA SEMS DANG BA GCIG BSKYED PA'I

DGE BA'I RTZA BA DANG LDAN PA BSKYED PA'ANG DON MED PAR MI 'GYUR
NA GONG MA DAG LTA CI SMOS, KUN DGA' BO, GANG DE BZHIN GSHEGS PA
LA BZHAG PA'I DGE BA'I RTZA BA GANG YIN PA THA

NA SANGS RGYAS LA DMIGS PA'I SEMS GCIG BSKYED NA, KUN DGA' BO, DE
DAG THAMS CAD KYANG BDUD RTZI DANG MTSUNGS SHING THA MA BDUD
RTZIR 'GYUR PAR NGA SMRA'O, ,KUN DGA'

BO; DE BZHIN GSHEGS PA NI RNAM PA THAMS CAD KYIS RJES SU DRAN PAR
BYA STE, KUN DGA' BO, DRAN PA LAS KYANG DE BZHIN GSHEGS PA DRAN
PAR BYA'O, ,KUN DGA' BO, DGE BA'I

RTZA BA LAS KYANG DE BZHIN GSHEGS PA DRAN PAR BYA'O, ,KUN DGA'
BO, RIGS LAS KYANG DE BZHIN GSHEGS PA DRAN PAR BYA'O, ,NGA NI
'DRA BA'I PHYIR NYI MA'I RIGS TE, GANG BU


@171A *, ,RAM SHING PA'I RIGS SU SKYES PA NOR MANG PO PHUN SUM
TSOGS PA'O, ,NYI MA'I RIGS KYIS MUN PA MUN NAG DANG BRAL BA SNANG
BA BYED PA 'OD BYED PA'O, ,KUN

DGA' BO, NGA NI SH'AKYA YIN TE, DE NI RIGS CHE BA'I TSIG BLA
DVAGS SO, ,KUN DGA' BO, DE BZHIN GSHEGS PA NI RUS DANG, CHO RIGS
DANG, RIGS DANG, NOR DANG, GZUGS

DANG, YUL DANG, MTSAN DANG DPE BYAD BZANG PO DANG, STOBS DANG, MI
'JIGS PA DANG, SANGS RGYAS KYI CHOS MA 'DRES PAS MNGON PAR 'PHAGS
SO, ,KUN DGA' BO, ,DE BZHIN

GSHEGS PA YON TAN THAMS CAD KYIS MNGON PAR 'PHAGS SHING RIGS PHUN
SUM TSOGS SO, ,KUN DGA' BO, ,RO MYONG BA LAS KYANG DE BZHIN
GSHEGS PA RJES SU DRAN PAR

BYA'O, ,KUN DGA' BO, ,DON YOD PA DANG, SNGON GYI SBYOR BA PHUN
SUM TSOGS PA DANG, SMON LAM PHUN SUM TSOGS PA DANG, TSUL KHRIMS
DANG, TING NGE 'DZIN DANG, SHES RAB DANG,

RNAM PAR GROL BA DANG RNAM PAR GROL BA'I YE SHES MTHONG BA DANG,
BYAMS PA DANG, SNYING RJE DANG, DGA' BA DANG, BTANG SNYOMS DANG,
SPYOD LAM DANG, SPYOD PA DANG, SGRUB PA

LAS KYANG DE BZHIN GSHEGS PA RJES SU DRAN PAR BYA NA SANGS RGYAS
KYI YON TAN THAMS CAD KYIS LTA CI SMOS, KUN DGA' BO, RNAM PA GANG
DANG GANG DAG GIS DE BZHIN


@171B GSHEGS PA RJES SU DRAN PAR 'GYUR BA'I RNAM PA DE DANG DE
DAG GIS, RDZU 'PHRUL CHE [?] PHAN YON CHE GZI CHE, RGYA CHE, ,BDUD
RTZI DANG MTSUNGS TE, BDUD RTZI KLAS SHING BDUD RTZI'I MTHAS

GTUGS PAR 'GYUR RO, ,KUN DGA' BO, NGA SNGON BYANG CHUB SEMS DPAR
GYUR PA'I RGYUD LA YOD PA'I SBYIN PA'I PHA ROL TU PHYIN PA'I SA
GANG YIN PA DE'I YON TAN RNAMS NGAS SANGS

RGYAS KYI YE SHES KYIS KYANG MTHA' RTOGS PAR MI NUS NA GANG NGA'I
TSUL KHRIMS KYI PHA ROL TU PHYIN PA DANG, BZOD PA'I PHA ROL TU
PHYIN PA DANG, BRTZON 'GRUS KYI PHA ROL TU PHYIN PA DANG,

BSAM GTAN GYI PHA ROL TU PHYIN PA DANG, SHES RAB KYI PHA ROL TU
PHYIN PAR GYUR PA LTA CI SMOS, BYANG CHUB SEMS DPA'I YON TAN DE
LAS GZHAN PA DAG YOD PA LTA CI SMOS, NGA BLA NA

MED PA YANG DAG PAR RDZOGS PA'I BYANG CHUB TU LUNG MA BSTAN PA
NA, BYANG CHUB SEMS DPA'I YON TAN YOD PA DE DAG GI MTHA' YANG
NGAS SANGS RGYAS KYI YE SHES KYIS RTOGS PAR

SLA BA MA YIN NA LUNG BSTAN PA LTA CI SMOS, SANGS RGYAS KYI YON
TAN THAMS CAD LTA CI SMOS TE, DE DAG GI MTHA' BSKAL PA BYE BA
KHRAG KHRIG BRGYA STONG DU'ANG RTOGS PAR SLA BA MA

YIN NO, ,DE CI'I PHYIR ZHE NA, DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS KYI YON TAN DPAG TU MED PA'I
PHYIR RO, ,KUN DGA' BO, NGAS DON GYI


@172A *, ,DBANG 'DI MTHONG NAS GANG DAG KHA CIG NGA'I BYANG CHUB
SEMS DPA'I SPYOD PA'I YON TAN RNAMS RJES SU DRAN ZHING SEMS DANG
PA'ANG SKYED NA, KUN DGA'

BO; DGE BA'I RTZA BA DE DAG THAMS CAD KYI 'BRAS BU MYA NGAN LAS
'DAS PA YIN TE, THA MA MYA NGAN LAS 'DAS PAR NGA DE SKAD SMRA'O,
,KUN DGA' BO, DE BAS NA MYA NGAN MA BYED, SMRE

SNGAGS MA 'DON ZHIG ,KUN DGA' BO KHYOD LHA DANG BCAS PA'I 'JIG
RTEN GYI DON CHEN PO NGAS BYAS ZIN TE, PHAN CHEN PO NI BTAGS, BLA
NA MED PA'I GRUB PA DANG BDE BA 'DI

LTA STE, MYA NGAN LAS 'DA' BA THOB PAR BYA BA'I LAM NI BSTAN,
BSGRUB PA NI BSHAD ZIN GYI, NGA KHYED BAG YOD PA LA BRTZON PAR
GYIS SHIG ,DE NAS BCOM LDAN 'DAS KYIS

THAMS CAD DANG LDAN PA'I DGE SLONG GI DGE 'DUN LA BKA' STZAL PA,
DGE SLONG DAG ,DO MOD KYI NAM GYI GUNG THUN LA DE BZHIN GSHEGS PA
YONGS SU MYA NGAN LAS 'DA'I,

DGE SLONG DAG TSUR SHOG ,DENG DU NGAS KHYED MTHONG BA'I THA MA
DANG, RJES SU BSTAN PA'I THA MAR 'GYUR, DENG DU NGA DANG KHYED
MTHONG BA THA MA DANG, PHRAD PA THA MAR 'GYUR TE, DGE SLONG

KHYOD KYIS PHYIS NGA MI MTHONG ,NGAS KYANG KHYED MI MTHONG NGO,
,DE BAS NA, DGE SLONG DAG ,MYA NGAN MA BYED, SMRE SNGAGS MA 'DON
ZHING, DGE SLONG DAG ,SDUG PA DANG YID DU 'ONG BA


@172B THAMS CAD DANG THA DAD DU 'GYUR ZHING 'GYES TE, BYE BAR
'GYUR, 'BRAL BAR 'GYUR RO, ,DGE SLONG DAG ,GANG SKYES PA, BYUNG
BA, BRTAGS PA, 'DUS BYAS PA, MNGON PAR BSAMS PA,

RTEN CING 'BREL PAR BYUNG BA, RAB TU 'JIG PA'I CHOS CAN 'DI DAG
'JIG PAR MI 'GYUR BA'I GNAS GA LA YOD DE, DE NI GNAS MED DO, ,DGE
SLONG DAG ,JI LTAR RING DU GNAS KYANG

TSE PHYI MAR NGES PAR 'GRO DGOS SO, ,DGE SLONG DAG, SKYES PA NI
MI 'CHI BA MED DO, ,'DU BYED DU GYUR PA RNAMS LA NI RTAG PA'AM,
BRTAN PA'AM, THER ZUG GAM, MI 'GYUR BA'I

CHOS CAN MA YIN NO, ,DGE SLONG DAG ,SKYES PA DANG 'CHI BA NI SDUG
BSNGAL LO, ,DGE SLONG DAG ,GANG DAG YONGS SU MYA NGAN LAS 'DAS PA
DE DAG NI BDE BA'O, ,MA THOB PA THOB

PAR BYA BA DANG, MA RTOGS PA RTOGS PAR BYA BA DANG, MNGON SUM DU
MA BYAS PA MNGON SUM DU BYA BA'I PHYIR BRTZON PA GYIS SHIG ,'BAD
PA GYIS SHIG ,BRTZAL BA GYIS SHIG ,

DGE SLONG DAG ,SANGS RGYAS BCOM LDAN 'DAS KYI BLA NA MED PA YANG
DAG PAR RDZOGS PA'I BYANG CHUB DANG, GANG DE LAS GZHAN PA'I DGE
BA'I BYANG CHUB KYI PHYOGS KYI CHOS RNAMS NI

BAG YOD PAS THOB KYI, BAG YOD PA LA BRTZON PAR GYIS SHIG ,DGE
SLONG DAG ,'DI NI KHYED LA RJES SU BSTAN PA'O, ,DE'I TSE 'KHOR DE
NA DGE SLONG DANG, DGE SLONG MA DANG, DGE BSNYEN


@173A *, ,DANG, DGE BSNYEN MA DANG, LHA DANG, KLU DANG, GNOD
SBYIN DANG, DRI ZA DANG, LHA MA YIN DANG, NAM MKHA' LDING DANG,
MI'AM CI DANG, LTO 'PHYE CHEN PO DANG, BRGYA BYIN

DANG, TSANGS PA DANG, 'JIG RTEN SKYONG BA JI SNYED 'DUS PAR GYUR
PA DE DAG THAMS CAD KYIS BCOM LDAN 'DAS LA GDAMS PA DANG RJES SU
BSTAN PA 'DI LTA BU 'DI THOS NAS SDUG BSNGAL

ZHING YID MI BDE STE, SDUG BSNGAL DANG YID MI BDE BA MCHOG DANG
LDAN PAR GYUR, MYA NGAN GYI ZUG RNGU CHEN POS ZUG PAR GYUR NAS
NGU ZHING MCHI MA BYUNG BAR GYUR TE, BCOM LDAN 'DAS,

YONGS SU MYA NGAN LAS 'DA' BA HA CANG MYUR CHES SO, ,BDE BAR
GSHEGS PA, YONGS SU MYA NGAN LAS 'DA' BA HA CANG MYUR CHES SO,
,'JIG RTEN GYI MIG MI SNANG BAR 'GYUR BA

HA CANG MYUR CHES SO, ,'JIG RTEN GYI MIG MED CING LONG BAR 'GYUR
PA HA CANG MYUR CHES SO, ,SEMS CAN RIN PO CHE 'DI LTA BU DANG
'BRAL BA DANG, 'BYE PA DANG, THA DAD DU 'GYUR

BA HA CANG MYUR CHES SO ZHES CHO NGE CHEN PO BTON NO, ,DE NAS TSE
DANG LDAN PA KUN DGA' BO BCOM LDAN 'DAS LA MIG MI 'DZUM PAR LTA
STE, BLTAS SHING BRTAGS NAS BCOM

LDAN 'DAS LAS TSIG DE SKAD THOS PA DANG NGU ZHING SMRE SNGAGS
'DON TE, JI LTAR LANGS PA NYID LAS SHING BCAD PA BSGYEL BA BZHIN
DU SA LA 'GYEL TO, ,DE NAS BCOM LDAN


@173B 'DAS KYIS TSE DANG LDAN PA KUN DGA' BO LA BKA' STZAL PA,
KUN DGA' BO THONG, MYA NGAN MA BYED, SMRE SNGAGS MA 'DON CIG ,KUN
DGA' BO, SDUG BA DANG YID DU 'ONG BA THAMS CAD DANG THA

DAD DU 'GYUR ZHING 'GYES TE 'BYE BA DANG 'BRAL BAR 'GYUR RO,
,GANG BYUNG BA DANG, 'DUS BYAS PA, ,MNGON BSAMS PA, RTEN CING
'BREL BAR 'BYUNG BA DE DAG MI 'JIG PA

DE GA LA YOD DE, ,DE NI GNAS MED DO ZHES NGAS THOG MA NAS MA
BSTAN TAM, DE SKAD CES BKA' STZAL PA DANG, BCOM LDAN 'DAS LA TSE
DANG LDAN PA KUN DGA' BOS 'DI SKAD

CES GSOL TO, ,GANG SEMS CAN RIN PO CHE, SEMS CAN KHA LO SGYUR BA,
SEMS CAN YONGS SU 'DREN PA, SEMS CAN THAMS CAD LA GCES PA, SEMS
CAN THAMS CAD RTON

PA; STON PA DE LTA BU DANG BDAG 'GYES SHING 'BYE 'BRAL NA, BCOM
LDAN 'DAS, CI'I SLAD DU MYA NGAN MI BGYID, BDE BAR GSHEGS PA,
BDAG CI'I SLAD DU SMRE SNGAGS MI

'DON, BCOM LDAN 'DAS, 'DI LTAR 'JIG RTEN GYI MGON PO THUGS RJE
CHEN PO 'JIG RTEN THAMS CAD LA PHAN ZHING THUGS BRTZE BA MIG RING
PO CHE SNANG BA MDZAD PA DANG

BDAG 'BRAL BAR 'GYUR NA CI'I SLAD DU BDAG MYA NGAN MI BGYID, SMRE
SNGAGS MI 'DON, BCOM LDAN 'DAS, BDAG GI SNYING TSAL BA BRGYAR MA
GAS PA NGO MTSAR TO, BCOM


@174A *, ,LDAN 'DAS, BDAG MCHIS PA 'DI NYID DU 'GUM PA'I DUS MA
BGYIS PA NGO MTSAR TO, ,BCOM LDAN 'DAS, GANG BDAG MCHIS PA 'DI
NYID DU 'DI LTA STE,

DPER NA, PHUB MA SPAR GANG BZHIN DU RNAM PA DU MAR MA ZHIGS PA
NGO MTSAR TO, ,BCOM LDAN 'DAS, BDAG NI BCOM LDAN 'DAS KYI BYIN
GYIS RLABS KYIS 'GUM PA'I DUS

MA BGYIS SO SNYAM GYI BGYID DO, ,BCOM LDAN 'DAS, 'DI LTAR SEMS
CAN RIN PO CHE 'JIG RTEN YONGS SU 'DREN PA, 'JIG RTEN LA PHAN
ZHING THUGS BRTZE BA DE LTA BU SANG SLAN

CHAD BZHUGS PA MI MTHONG NA CI'I SLAD DU MYA NGAN MI BGYID, ,SMRE
SNGAGS MI 'DON, ,DE NAS SANGS RGYAS BCOM LDAN 'DAS KYIS TSE DANG
LDAN PA KUN DGA' BO LA 'DI

SKAD CES BKA' STZAL TO, ,KUN DGA' BO KHYOD LA NGA SDUG GAM, GSOL
PA, BCOM LDAN 'DAS BDAG LA SDUG GO, BDE BAR GSHEGS PA BDAG LA
SDUG GO ,

BKA' STZAL PA, KUN DGA' BO KHYOD LA NGA JI TZAM DU SDUG, GSOL PA,
BCOM LDAN 'DAS, NGAG GI LAS KYIS BSTAN PAR SLA BA MA LAGS PA
DANG, BCOM LDAN

'DAS, DPES BSTAN PAR YANG SLA PA MA LAGS PA DE TZAM DU BCOM LDAN
'DAS BDAG LA SDUG GO, BDE BAR GSHEGS PA BDAG LA SDUG GO, BCOM
LDAN 'DAS,


@174B BDAG GI LUS DANG SROG BCOM LDAN 'DAS KYI DON DU YONGS SU
BTANG YANG BDAG MI DGA' BAR MI 'GYUR BA DE LTA BUR BCOM LDAN 'DAS
BDAG LA SDUG GO, BDE BAR GSHEGS

PA BDAG LA SDUG GO ,BCOM LDAN 'DAS BDAG LA DE LTAR SDUG PA DANG,
BDE BAR GSHEGS PA BDAG LA DE LTAR SDUG PAR BCOM LDAN 'DAS DE
BZHIN GSHEGS PA NYID KYIS

MKHYEN NO, ,DE SKAD CES GSOL PA DANG, BCOM LDAN 'DAS KYIS TSE
DANG LDAN PA KUN DGA' BO LA 'DI SKAD CES BKA' STZAL TO, ,KUN DGA'
BO, GAL TE KHYOD LA NGA SDUG NA LAG PA

G-YAS PA NGA LA BYIN, DE NAS TSE DANG LDAN PA KUN DGA' BOS LAG PA
G-YAS PA PHUL LO, ,DE NAS BCOM LDAN 'DAS KYIS TSE DANG LDAN PA
KUN DGA' BO'I LAG PA NYID KYI PHYAG

G-YAS PA GSER GYI KHA DOG CAN RGYA SKYEGS KYI KHU BA RAB TU BZANG
POS KHA BSGYUR BA LTA BUR 'JAM ZHING RAB TU GZHON PAS BZUNG NAS
TSE DANG LDAN PA KUN DGA' BO LA 'DI SKAD

CES BKA' STZAL TO, ,KUN DGA' BO, GAL TE KHYOD LA NGA SDUG PA'I
BYA BA BYOS, ,DE LA NGA LA SDUG PAR 'DZIN PA'I BYA BA GANG ZHE
NA, KUN DGA' BO, ,BSKAL PA GRANGS MED PA BYE

BAR BSGRUBS PA'I BLA NA MED PA YANG DAG PAR RDZOGS PA'I BYANG
CHUB DANG, BLA NA MED PA'I CHOS DKON MCHOG GI MDZOD 'DI KHYOD LA
BCOL CING GTAD KYI, CI NAS KYANG NGA DANG MTHUN


@175A *, ,PAR GYIS SHIG ,MTHUN PAR BYAS NAS KYANG YANGS SHING
RGYAS PAR GYIS SHIG ,RGYUN MA CHAD PAR GYIS SHIG ,SKYES BU THA MA
PAR MA GYUR CIG ,KUN DGA'

BO; DE BZHIN GSHEGS PAS GSUNGS PA'I CHOS 'DUL BA 'DI RNAM PAR
'PHEL BA DANG, YONGS SU MI NYAMS PA DANG, KUN TU BSRUNG ZHING SBA
BA DANG, CHUD MI ZOS PAR BYA BA'I PHYIR

KHYOD LA DPE BSTAN PAR BYA STE, 'DI LA SKYES BU MKHAS PA KHA CIG
DPES SMRAS PA'I DON SHES PAR 'GYUR RO, ,KUN DGA' BO, 'DI LTA STE,
DPER NA, TSONG DPON NAM KHYIM BDAG

PHYUG PO NOR CHE BA, LONGS SPYOD CHE BA, BANG MDZOD MANG BA, BDAG
DBANG BA MANG BA, RDZAS DANG YO BYAD MANG BA, RIGS PHUN SUM TSOGS
PA, RUS PHUN SUM TSOGS PA, RIGS

BTZUN PA'I RIGS LAS BU GCIG PA ZHIG SKYES TE, DE SKYES MA THAG TU
DBANG PO RNAMS RGYAS PAR BYA BA'I PHYIR YI GE DANG, GRANGS DANG,
RTZIS DANG, LAG RTZIS DANG, DE LAS

GZHAN PA'I BZO DKA' BA DANG, SGYU RTZAL DKA' BA DAG SLOB BO, ,DE
LA BSLABS NAS THA MAR TSONG DPON NA MA KHYIM BDAG DE 'DI SKAD DU
BU KHYOD LA NGAS JI TZAM DU BYA BA DE DAG

NGAS BYAS ZIN, YI GE DANG, GRANGS DANG, RTZIS DANG, LAG RTZIS
DANG, BZO DKA' BA DANG, SGYU RTZAL DKA' BA DAG KYANG LOBS ZIN TE,
'DI NI NGA'I DUS THA MA YIN PAS


@175B BDAG DBANG BA THAMS CAD NGAS KHYOD LA GTAD KYI, GNAS GSUM
LA SLOB CING TSONG DPON GYI KHYIM 'DI NA GNAS PAR BYOS SHIG ,GSUM
GANG ZHE NA, 'DUN PA DANG, BRTZON 'GRUS DANG,

BAG YOD PA'O ZHES SMRAS TE, DE LTAR TSONG DPON NAM KHYIM BDAG DES
BU GCIG PA DE LA SHIN TU LEGS PAR GTAMS NAS 'CHI BA'I DUS BYAS
LA, DE'I BU GCIG PA DE BAG MED

PAR SPYOD PAS LONGS SPYOD MA RNYED PA NI MI RNYED, PHA MES KYI
LONGS SPYOD RNYED PA DAG NI YONGS SU ZAD CING MED PAR GYUR NA,
KUN DGA' BO, DE JI SNYAM DU SEMS, TSONG DPON GYI BU'AM,

KHYIM BDAG GI BU DES PHA'I LUNG BZHIN DU BYAS PA YIN NAM, GSOL
PA, BCOM LDAN 'DAS, MA LAGS SO, ,BDE BAR GSHEGS PA, MA LAGS SO,
,BKA' STZAL PA, KUN

DGA' BO, PHA DES BU DE LA BU'I BYA BA CUNG ZAD BYAS SAM, GSOL PA,
BCOM LDAN 'DAS, BGYIS SO, ,BDE BAR GSHEGS PA, BGYIS SO, ,BKA'
STZAL PA, KUN DGA' BO, DE

BZHIN DU DE BZHIN GSHEGS PA'ANG 'JIG RTEN THAMS CAD KYI YAB STE,
KHYED LA BU GCIG PA BZHIN DU DBUGS 'BYIN TO, KUN DGA' BO, ,'DI NI
NGA'I DUS THA MA STE, 'DI NI

NGA'I RJES SU BSTAN PA THA MA YIN GYI, CI NAS KYANG BSKAL BA
GRANGS MED PA BYE BA KHRAG KHRIG BRGYA STONG DU BSGRUBS PA NGA'I
CHOS DKON MCHOG GI MDZOD DANG, CHOS DKON MCHOG GI


@176A *, ,SNOD DANG, CHOS KYI NOR BLA NA MED PA 'DI GNAS GSUM
GYIS BZHAG NAS GNAS PAR GYIS SHIG, GSUM GANG ZHE NA, 'DUN PA
DANG, BRTZON 'GRUS

DANG, BAG YOD PA'O, ,KHYED GNAS 'DI GSUM GYIS BSKAL PA GRANGS MED
PA BYE BA KHRAG KHRIG BRGYA STONG DU BSGRUBS PA BLA NA MED PA'I
CHOS DKON MCHOG GI MDZOD 'DI LA

GNAS NA DGE BA'I RTZA BA MA THOB PA RNAMS THOB PAR 'GYUR RO, ,DGE
BA'I CHOS THOB PA RNAMS YONGS SU MI NYAMS PAR 'GYUR RO, ,GAL TE
KHYED BSKAL PA GRANGS MED PA BYE BA

KHRAG KHRIG BRGYA STONG DU BSGRUBS PA BLA NA MED PA YANG DAG PAR
RDZOGS PA'I BYANG CHUB 'DI LA GNAS GSUM GYIS MI GNAS NA DGE BA'I
CHOS MA THOB PA RNAMS KHYED KYIS THOB

PAR MI 'GYUR LA DGE BA'I CHOS THOB PA RNAMS KYANG YONGS SU NYAMS
PAR 'GYUR RO, ,DE CI'I PHYIR ZHE NA, KUN DGA' BO, 'DI LTAR NGA
'JIG RTEN GYI YAB, 'JIG RTEN GYI MGON

PO, DON BZHED PA, PHAN PAR BZHED PA, BDE BAR BZHED PA, GRUB PA
DANG BDE BA BZHED PA, PHAN PA BZHED PA, THUGS BRTZE BA CAN, THUGS
RJE DANG LDAN PAS GANG BYA BA DE NI

NGAS BYAS ZIN GYI, DA KHYOD KYIS BYOS SHIG, KUN DGA' BO, BSKAL PA
GRANGS MED PA BYE BA KHRAG KHRIG BRGYA STONG DU BSGRUBS PA BLA NA
MED PA YANG DAG PAR RDZOGS PA'I


@176B BYANG CHUB 'DI NI GNAS GSUM GYIS MED PAR 'GYUR RO, ,GSUM
GANG ZHE NA, MA DAD PA DANG, MI SGRUB PA DANG, MI STON PA'O, ,KUN
DGA' BO, DE BAS NA DAM PA'I CHOS

DKON MCHOG GI MDZOD 'DI BSRUNG BA'I PHYIR MNGON PAR DAD PA DANG,
BSGRUB PA DANG, BSTAN PA LA 'DUN PA DANG, BRTZON 'GRUS DANG, BAG
YOD PA LA BRTZON PAR GYIS

SHIG ,DE LTAR BYAS NA CHOS KYI RJE 'JIG RTEN GYI YAB NGA'I BYA BA
KHYED BU RNAMS KYIS BYAS PAR 'GYUR RO, ,KUN DGA' BO, DE BAS NA
BLA NA MED PA'I CHOS DKON MCHOG GI MDZOD

'DI RGYA CHER YONGS SU GTAD PA'I PHYIR KHYOD LA DPE BSTAN PAR BYA
STE, 'DI LA SKYES BU MKHAS PA KHA CIG DPES SMRAS PA'I DON SHES
PAR 'GYUR TE, BCOM LDAN 'DAS

SH'AKYA THUB PA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS KYIS BDAG CAG GI DON DU YONGS SU MYA NGAN
LAS 'DA' BA'I TSE PHYAG G-YAS

PAS TSE DANG LDAN PA KUN DGA' BO'I LAG PA NAS BZUNG STE, BSKAL PA
GRANGS MED PA BYE BA KHRAG KHRIG BRGYA STONG DU BSGRUBS PA BLA NA
MED PA YANG DAG PAR RDZOGS PA'I

BYANG CHUB 'DI YONGS SU GTAD DO SNYAM NAS DE DAG RGYA CHER YONGS
SU DGA' BA DANG MGU BAR 'GYUR RO, ,KUN DGA' BO, 'DI LTA STE, DPER
NA, DED DPON BYES SU SONG


@177A *, ,BAS GANG BDAG GI BYA BA CUNG ZAD CI YOD PA DANG, 'DRON
PA THAMS CAD KYI GANG BYA BA CUNG ZAD CI YOD PA DE DAG BYAS ZIN
PAR GYUR NA, KUN DGA'

BO; DE JI SNYAM DU SEMS, DED DPON DE BDAG GI KHYIM DU 'ONG NGAM,
'ON TE BYES DE NYID NA 'DUG GAM, GSOL PA, BCOM LDAN 'DAS, SLAR
KHYIM DU MCHI'I, MI MCHI

BA MA MCHIS SO, ,KUN DGA' BO, DE BZHIN DU DE BZHIN GSHEGS PA 'JIG
RTEN GYI YAB, 'JIG RTEN GYI MGON PO, 'JIG RTEN GYI YONGS SU 'DREN
PA, DED DPON

CHEN POS KYANG BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR SANGS RGYAS NAS SANGS RGYAS KYI YE SHES KYIS
GANG BYA BA DE DAG THAMS CAD

BYAS ZIN TE, DE LA SANGS RGYAS KYI BYA BA GANG PHYIS BYA DGOS PA
CUNG ZAD KYANG MED DO, ,DA LTA SANGS RGYAS KYIS GDUL BA'I SEMS
CAN GANG MA DAL BA'AM MA ZHI BA 'GA'

YANG MED DO, ,KUN DGA' BO, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS RNAMS NI GNAS GSUM YONGS SU MA
RDZOGS, YONGS

SU MA BRNYES PAR YONGS SU MYA NGAN LAS MI 'DA'I, GANG GI TSE GNAS
DE GSUM MDZAD CING YONGS SU RDZOGS LA YONGS SU BRNYES PAR GYUR PA
DE'I TSE NA GDOD DE BZHIN GSHEGS


@177B PA YONGS SU MYA NGAN LAS 'DA'O, ,GSUM GANG ZHE NA, BYANG
CHUB SEMS DPA' GANG DE BZHIN GSHEGS PA'I BSTAN PA NUB PA'I 'OG TU
BSKAL PA'AM, BSKAL PA BRGYA'AM, BSKAL

PA STONG NGAM, BSKAL PA BRGYA STONG NGAM, BSKAL PA BYE BA KHRAG
KHRIG BRGYA STONG NA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA BAR PHYIR MI LDOG PA'I CHOS

LA GNAS PAR MA GYUR LA, GAL TE SANGS RGYAS BCOM LDAN 'DAS KYIS
BYANG CHUB SEMS DPA' PHYIR MI LDOG PA NYID DU DBANG PO YONGS SU
MA SMIN PA GZIGS NAS, DE'I TSE GANG

ZAG DE YONGS SU SMIN PAR BYA BA'I PHYIR BYANG CHUB SEMS DPA'
PHYIR MI LDOG PA'I CHOS NYID MA THOB KYI BAR DU RDZU 'PHRUL GYI
SKU BYIN GYIS RLOB STE, DE'I TSE PHYIS BLA NA MED PA YANG DAG

PAR RDZOGS PA'I BYANG CHUB TU LUNG BSTAN NAS GDOD DE BZHIN GSHEGS
PA RNAMS PHUNG PO'I LHAG MA MED PA'I MYA NGAN LAS 'DAS PA'I
DBYINGS SU YONGS SU MYA NGAN LAS 'DA'O, ,

DE BAS NA NGAS DA NI BYANG CHUB SEMS DPA' BYAMS PA LA SOGS PA BYE
BA KHRAG KHRIG BRGYA STONG MANG PO DAG PHYIR MI LDOG PA'I CHOS
NYID LA LUNG BSTAN CING BKOD DE, NGA'I BYA BA 'DI

DAG SEMS CAN RNAMS LA THUGS BRTZE BA'I PHYIR BYAS ZIN NO, ,KUN
DGA' BO, GZHAN YANG SANGS RGYAS KYIS MNGON DU 'DUL BA THAMS CAD
DUL BAR MA GYUR GYI BAR DU DE BZHIN


@178A *, ,GSHEGS PA YONGS SU MYA NGAN LAS MI 'DA'O, ,GANG GI TSE
SANGS RGYAS BCOM LDAN 'DAS, BSKAL PA STONG PHRAG MANG PO ZHIG NAS
SANGS RGYAS BCOM

LDAN 'DAS GZHAN RNAMS 'BYUNG BA DANG, 'JIG RTEN GYI KHAMS DE'AM,
GZHAN DAG TU 'GRO BA LNGA'I NANG NA GANG YANG RUNG BA'I 'GRO BAR
SKYES BA'I GANG ZAG KYANG SANGS RGYAS

KYIS 'DUL BAR MKHYEN LA, GANG ZAG DE LO GCIG GAM, LO BRGYA'AM, LO
STONG NGAM, LO BYE BA KHRAG KHRIG BRGYA STONG NGAM, BSKAL PA LAS
LHAG PA NA GANG ZAG DE NGAS

'DUL BAR 'GYUR GYI, NYAN THOS KYIS MA YIN, RANG SANGS RGYAS KYIS
MA YIN PAR MKHYEN PAR 'GYUR BA DE'I TSE SANGS RGYAS KYI YE SHES
KYIS MKHYEN NAS, GANG ZAG DE

LA THUGS BRTZE BA'I PHYIR GANG ZAG DE YONGS SU SMIN PAR GYUR GYI
BAR DU RDZU 'PHRUL GYI SKU BYIN GYIS BRLABS NAS DE'I 'OG TU GDOD
'DUL TE, KUN DGA' BO, 'DI NI GANG BYAS NAS

PHYIS SANGS RGYAS BCOM LDAN 'DAS RNAMS YONGS SU MYA NGAN LAS 'DA'
BAR 'GYUR PA DE BZHIN GSHEGS PA RNAMS KYI MDZAD PA GNYIS PA'O,
,KUN DGA' BO, GZHAN

YANG DE BZHIN GSHEGS PA'I MDO SDE'AM, 'DUL BA'AM, MA MO SANGS
RGYAS KYI BSTAN PA'I GSUNG RAB LAS DGOS PA 'GA' ZHIG MNGON SUM DU
ZHU BA'AM BYA BA


@178B YOD LA, DE'ANG NYAN THOS SLOB PA'AM MI SLOB PA DAG GIS
KYANG SHES PA'AM, YANG DAG PAR BSDU BA'AM, BSTAN PAR MI NUS LA,
GAL TE SANGS RGYAS RNAMS KYI DGE SLONG

GI DGE 'DUN DE LAS DGE SLONG GCIG TZAM YANG DE BZHIN GSHEGS PA LA
GNOD PAR 'GYUR DU 'ONG NGO ZHES DE BZHIN GSHEGS PA LA GUS PAR ZHU
NUS PA MED PAR GYUR PA

DE NA BCOM LDAN 'DAS YANG DAG PAR RDZOGS PA'I SANGS RGYAS SANGS
RGYAS KYI YE SHES KYIS DGE SLONG SPRUL PA SPRUL PAR MDZAD DE,
SPRUL PA DE DE BZHIN GSHEGS PA

LA, BCOM LDAN 'DAS, BGYI BA 'DI LTA BU ZHIG 'DI LTAR BYUNG NA JI
LTAR BGYI ZHES YONGS SU ZHU'O, ,DE BZHIN GSHEGS PAS SPRUL PA DE
LA, DGE SLONG BYA BA DE 'DI

LTAR BYOS SHIG ,'DI BYAS NAS 'DI LTAR BYOS SHIG CES DE SKAD CES
BKA' STZAL TO, ,GANG YONGS SU MA RDZOGS PAR DE BZHIN GSHEGS PA
YONGS SU MYA NGAN LAS

MI 'DA' BA'I GNAS GSUM PO DE DAG DE BZHIN GSHEGS PAS NGES PAR
MDZAD DGOS PA DE DAG THAMS CAD NGAS BYAS SHING YONGS SU RDZOGS
TE, 'DI LA NGAS NYAN

THOS RNAMS LA BSLAB PA'I 'DUL BA DANG SO SOR THAR PA NI BCAS,
NGAS LAM NI BSTAN, DE BYED PA YANG DAG PAR SDUG BSNGAL ZAD PAR
'GYUR PA NGES PAR 'BYIN


@179A *, ,PA'I LAM NI BSNYAD ZIN TE, PHYIS BYA DGOS PA'I LHAG MA
CI'ANG MED DO, ,KUN DGA' BO, DE LTAR BAS NA KHYED KYIS MA BCAS PA
NI MI BCA', BCAS PA NI MI

GZHIG STE, KUN DGA' BO, BSLAB PA JI LTAR BCAS PA BZHIN DU SLOBS
SHIG, KUN DGA' BO, 'DI NI KHYED KYIS BYA BA YIN GYI, BAG YOD PA
DANG, BAG YOD PA LA DGA' BAR GYIS

SHIG ,'DI NI NGA'I RJES SU BSTAN PA YIN GYI, MYA NGAN MA BYED,
SMRE SNGAGS MA 'DON CIG, KUN DGA' BO, DO MOD KYI THUN THA MA LA
NGA YONGS SU MYA NGAN LAS 'DA' STE, KUN DGA'

BO; RANG GI YUL DANG, RANG GI SPYOD YUL DU 'GRO'O, ,SLAR 'JIG
RTEN 'DIR MI 'ONG NGO, ,'JIG RTEN PHA ROL TU'ANG MI 'GRO'O,
,PHYIN CHAD KHYED KYIS NGA MI MTHONG, NGAS KYANG KHYED MI

MTHONG NGO, ,KUN DGA' BO, PHUNG PO'I LHAG MA MED PAR MYA NGAN LAS
'DA' BA'I DBYINGS ZHI BA, BSIL BA, RDUL MED PA, RDUL DANG BRAL
BA, SDUG BSNGAL THAMS CAD RNAM

PAR ZHIB, YID DU 'ONG BA'I MYA NGAN LAS 'DAS PA, GANG NA SKYE
BA'ANG MED, RGA BA'ANG MED, 'CHI BA'ANG MED, MYA NGAN YANG MED,
SMRE SNGAGS 'DON PA'ANG MED, SDUG

BSNGAL DANG YID MI BDE BA DANG 'KHRUG PA'ANG MED, GNOD PA'ANG
MED, MI MDZA' BA DANG PHRAD PA'ANG MED, MDZA' BA DANG 'BRAL
BA'ANG MED CING GANG DU SANGS RGYAS DANG


@179B SANGS RGYAS KYI NYAN THOS KYI TSOGS GANGGA'I KLUNG GI BYE
MA SNYED BZHUD ZIN PA DANG, BZHUD PA DANG, BZHUD PAR 'GYUR BA DE
LA NGA DGA'O, ,KUN DGA' BO, SEMS CAN RNAMS PHUNG PO'I LHAG MA MED
PA'I

MYA NGAN LAS 'DAS PA'I DBYINGS LA MI DGA' BA DANG, DE DAG MYA
NGAN LAS 'DAS PA THOB PA'I SA BON DU 'GYUR BA THAR PA'I RJES SU
MTHUN PA DANG LDAN PA'I SEMS BSKYED PA GCIG

KYANG MI SKYED PA LA LTOS, KUN DGA' BO, BYIS PA SO SO SKYE BO LA
STOBS GA LA YOD, KUN DGA' BO, BYIS PA SO SO SKYE BO THAMS CAD NI
STOBS MED CING STOBS CHUNG BA STE, KUN DGA'

BO, BYIS PA SO SO SKYE BO 'DI DAG THAMS CAD NI RTZVA DANG PHUB MA
DANG SOG MA DANG MTSUNGS PAR SNANG NGO, ,KUN DGA' BO, BYIS PA SO
SO SKYE BO DAG NI MYA NGAN LAS 'DAS PA'I SA BON

DU 'GYUR BA THAR PA'I RJES SU MTHUN PA DANG LDAN PA'I SEMS BSKYED
PA GCIG KYANG MI BSKYED PA DAG STE, DE DAG LA STOBS GA LA YOD,
DBUGS DBYUNG BA LTA GA LA YOD, KUN DGA'

BO, BYIS PA SO SO SKYE BO RNAMS LA TSUL KHRIMS KYI STOBS MED,
TING NGE 'DZIN GYI STOBS MED, SHES RAB KYI STOBS MED DO, ,KUN
DGA' BO, NGA NI SANGS RGYAS KYI STOBS DPAG TU

MED PA DANG, GRANGS MED PA DANG, BSAM GYIS MI KHYAB PA DANG,
GZHAL DU MED PA DANG, TSAD MED PA DANG LDAN ZHING TSUL KHRIMS
DANG, TING NGE 'DZIN DANG, SHES RAB DANG, RNAM


@180A *, ,PAR GROL BA DANG, RNAM PAR GROL BA'I YE SHES MTHONG
BA'I STOBS RNAMS DANG LDAN LA, NGO TSA SHES PA'I STOBS DANG,
KHREL YOD PA'I STOBS DANG, YANG

DAG PAR 'GRUB PA'I STOBS DANG, YE SHES KYI STOBS DANG, SPONG BA'I
STOBS DANG, BSOD NAMS KYI STOBS DANG, SHES RAB KYI STOBS DANG,
DBANG PO'I STOBS DANG, BYIN

GYI RLABS KYI STOBS DANG, STOBS BCU DANG LDAN PA STE, KUN DGA'
BO, 'ON KYANG NGA MYA NGAN LAS 'DAS PA'I DBYINGS DE LA DGA'O, ,DE
LA BYIS PA MUN NAG GI SGOR GYUR PA, MI

SHES PA'I CHOS DANG LDAN PA, 'KHOR BA NA RGYU BA, BCING BAS
BCINGS PA LA DGA' BA DE DAG NI MYA NGAN LAS 'DAS PA'I SA BON DU
'GYUR BA RJES SU MTHUN PA'I SEMS GCIG

KYANG MI SKYED DO, ,KUN DGA' BO, PHYI MA'I DUS PHYI MA'I TSE DE
BZHIN GSHEGS PA YONGS SU MYA NGAN LAS 'DAS PA'I MDO SDE 'DI LTA
BU BSTOD CING BZHAG STE BSHAD PA DE DAG

DE BZHIN GSHEGS PA 'DAS PA'I 'OG TU DE DAG DE BZHIN GSHEGS PAS
GSUNGS PA'I MDO SDE 'DI LTA BU NYAN NO, ,THOS NAS GAL TE PHUNG
PO'I LHAG MA MED PA'I MYA NGAN

LAS 'DAS PA'I DBYINGS 'DI MA THOB KYANG NGA'I CHOS RIN PO CHE'I
SNOD 'DI LA 'JUG PAR 'GYUR BA DAG YOD DE, KUN DGA' BO, DON 'DI
NYID RGYA CHER SHES PAR BYA BA'I PHYIR


@180B KHYOD LA DPE BSTAN PAR BYA'O, ,KUN DGA' BO, 'DI LTA STE,
DPER NA, 'DRON PA MANG PO DAG 'BROG DGON PA CHEN PO LAS 'DAS TE
CHOM RKUN GYI LAM 'JIGS PA DANG BCAS PA LAS 'DAS

NAS; 'JIGS PA MED PA'I GRONG KHYER DU PHYIN PA DE'I NANG NAS MI
GCIG CIG 'DRON PA MANG PO DE DANG BRAL ZHING KHYAMS PAR GYUR LA,
DE 'DRON PA MANG PO DE'I RJES BZHIN DU 'GRO ZHING

'DRON PA MANG PO LAM GANG NAS DONG BA'I RJES BZHIN DU SDUG BSNGAL
BA DANG, NYON MONGS PA DANG, TSEGS CHEN POS SONG NAS 'DRON PA
MANG PO DANG PHRAD PAR GYUR PA DE BZHIN DU, KUN

DGA' BO, GANG DE BZHIN GSHEGS PAS BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR SANGS RGYAS NAS DA
LTAR MDO SDE 'DI LTA BU DAG BSHAD PA DE

LA MA 'ONGS PA'I DUS NA RIGS KYI BU'AM RIGS KYI BU MO DAG MDO SDE
'DI LTA BU DAG THOS NAS PHUNG PO'I LHAG MA MED PA'I MYA NGAN LAS
'DAS PA'I DBYINGS 'DI SGRAS GO BAR 'GYUR

BA DAG YOD PAS NGAS DAM PA'I CHOS KYI GRONG KHYER 'DI BZHAG GO,
DE DAG LHAGS NAS NGA'I DAM PA'I CHOS KYI GRONG KHYER 'DIR GNAS
PAR BYED CING NGA'I DAM PA'I CHOS KYI MDZOD 'DI

SRUNG BAR BYED, YANG DAG PAR STON PAR YANG BYED DO, ,KUN DGA' BO,
GANG ZAG GCIG GI PHYIR BLA NA MED PA YANG DAG PAR RDZOGS PA'I
BYANG CHUB 'DI GTAD NA'ANG KHYOD KYIS


@181A *, ,LEGS PAR GZUNG DGOS NA SEMS CAN BRGYA STONG DPAG TU MED
PA RNAMS KYI PHYIR GTAD PA LTA CI SMOS, KUN DGA' BO, DE BAS NA
BSKAL PA GRANGS MED PA

BYE BAR BSGRUBS PA BLA NA MED PA YANG DAG PAR RDZOGS PA'I BYANG
CHUB 'DI DANG, DAM PA'I CHOS DKON MCHOG GI MDZOD 'DI KHYOD LA
GTAD KYI, CI NAS KYANG 'KHOR BZHI PO DAD PA

RNAMS LA RJES SU MTHUN PAR BYA BA DANG, 'JUG PA DANG, BSHAD PA
DANG, GDAGS PA DANG, DGROL BA DANG, RNAM PAR DBYE BA DANG, GSAL
BAR BYOS SHIG, SKYES BU THA MA

PAR MA GYUR CIG ,KUN DGA' BO, GANG MDO SDE 'DI LTA BU DAG MA THOS
PAS YONGS SU NYAMS PAR 'GYUR BA'I SEMS CAN DAG YOD DO, ,KUN DGA'
BO, DE LA SKYES BU MKHAS

PA KHA CIG DPES SMRAS PA'I DON SHES PAR 'GYUR TE, DE'I PHYIR
KHYOD LA DPE BSTAN PAR BYA'O, ,KUN DGA' BO, 'DI LTA STE, DPER NA,
TSONG DPON NAM KHYIM BDAG PHYUG PA

NOR CHE BA LONGS SPYOD CHE BA, BDAG DBANG BA MANG BA, RDZAS DANG
YO BYAD MANG BA, NOR DANG 'BRU MANG BA, BDAG DBANG BA'I SKYE BO
MANG BA, MDZOD DANG BANG BA MANG BA ZHIG YOD

PA DE'I BU GCIG PA ZHIG BYES SU SONG BAR GYUR LA, TSONG DPON NAM
KHYIM BDAG DE'ANG NA ZHING MI BDE LA SHIN TU SDUG BSNGAL BAR GYUR
TE DE 'CHI BA'I DUS LA BAB PA'I


@181B TSE; KHYIM BDAG GZHAN ZHIG LA NOR BU DANG, MU TIG DANG, BEE
d'URYA DANG, DUNG DANG, MAN SHEL DANG, BYU RU DANG, GSER DANG,
DNGUL MANG PO DANG, RIN PO CHE MANG PO RNAMS BZHAG STE,

NGAS RIN PO CHE DE DAG BZHAG NAS TSONG DPON NAM KHYIM BDAG DE LA
'DI SKAD CES KHYED SHES PAR GYIS SHIG, KHO BO'I BU GCIG PA DE NI
BYES SU SONG, KHO BO NI DA LTA NA ZHING MI BDE STE,

RING PO MI THOGS PAR KHO BO 'CHI BA'I DUS BYED PAR 'GYUR GYI, RIN
PO CHE DANG BANG MDZOD MANG PO 'DI DAG BU GCIG PA DE'I PHYIR
KHYOD KYI LAG TU BZHAG GO, NAM BDAG GI BU

GCIG PA DE BYES DE NAS 'ONGS TE, DE BAG YOD LA BAG YOD PA'I CHOS
LA GNAS PAR GYUR PA DE NA RIN PO CHE 'DI RNAMS BYIN CIG ,BYIN NAS
KYANG 'DI SKAD DU GZHON NU KHYOD KYI PHA

'CHI KAR RIN PO CHE MANG PO 'DI DAG KHYOD KYI PHYIR NGA LA BZHAG
STE, KHYOD KYI PHA'I NOR GYI TSOGS 'DI BDAG GI LONGS SPYOD YIN
GYI, KHYER LA BAG YOD PAR BSRUNGS TE CI NAS

KYANG CHUD MZOS PAR GYIS ZHES BSGO ZHIG CES SMRAS LA, DE NAS
TSONG DPON NAM KHYIM BDAG DES TSONG DPON GCIG SHOS LAS RIN PO
CHE'I MDZOD MANG PO BZHAG PA BLANGS

NAS TSONG DPON GYI BU BYES NAS 'ONGS PA LA RIN PO CHE'I MDZOD
BZHAG PA DE MA BYIN NA, KUN DGA' BO, DE JI SNYAM DU SEMS, DE LA
SUS NYES PAR 'GYUR, DE SKAD CES BKA'


@182A *, ,STZAL PA DANG, BCOM LDAN 'DAS LA TSE DANG LDAN PA KUN
DGA' BOS 'DI SKAD CES GSOL TO, ,BCOM LDAN 'DAS, GANG TSONG DPON
DE'I RIN PO CHE MANG PO

BZHAG PA BLANGS NAS TSONG DPON GYI BU DE LA MA STZAL BAS BZHAG PA
'CHANG BA'I KHYIM BDAG DES NONGS PAR 'GYUR RO, ,BKA' STZAL PA,
KUN DGA' BO, DON DE SHES PAR BYA BA'I

PHYIR NGAS DPE BSTAN PA DE LA DON DU LTA BA GANG ZHE NA, KUN DGA'
BO, KHYIM BDAG CES BYA BA DE NI BZHIN GSHEGS PA'I TSIG BLA DVAGS
SO, ,KUN DGA' BO, 'CHI BA'I DUS KYI

TSE ZHES BYA BA'I DE NI DE BZHIN GSHEGS PA'I YONGS SU MYA NGAN
LAS 'DAS PA'I DBYINGS KYI TSIG BLA DVAGS SO, ,KUN DGA' BO, BU
GCIG PA ZHES BYA BA DE NI MA 'ONGS PA'I RIGS

KYI BU'AM RIGS KYI BU MO DAD PA DANG LDAN PA RNAMS KYI TSIGS BLA
DVAGS SO, ,KUN DGA' BO, BYES SU SONG BA ZHES BYA BA DE NI 'GRO BA
LNGA'I 'KHOR BAR SKYE BA'I TSIG BLA DVAGS SO, ,

KUN DGA' BO, RIN PO CHE'I MDZOD CHEN PO ZHES BYA BA DE NI BSKAL
PA GRANGS MED PA BYE BAR BSGRUBS PA CHOS DKON MCHOG 'DI'I TSIG
BLA DVAGS SO, ,KUN DGA' BO, BZHAG

PA 'CHANG PA ZHES BYA BA DE NI KHYED LTA BU DAM PA'I CHOS KYI
GRONG KHYER 'DI SKYONG BA NYAN THOS CHEN PO DANG, BYANG CHUB SEMS
DPA' SEMS DPA' CHEN PO RNAMS KYI TSIG BLA DVAGS


@182B SO; ;KUN DGA' BO, DE LTAR BSKAL PA GRANGS MED PA BYE BAR
BSGRUBS PA'I CHOS DKON MCHOG GI MDZOD CHEN PO 'DI MA 'ONGS PA'I
RIGS KYI BU'AM RIGS KYI BU MO RNAMS KYI DON DU KHYOD

DANG, 'OD SRUNG CHEN PO DANG, BYANG CHUB SEMS DPA' BYAMS PA LA
SOGS PA LA GTAD KYI, MA 'ONGS PA NA NGA'I BU DAD PA DAD LDAN
ZHING MNGON PAR DAD PA RNAMS LA CI NAS KYANG RJES SU MTHUN PA

DANG RJES SU BSTAN PAS DAM PA'I CHOS DKON MCHOG GI MDZOD 'DI BYIN
CIG, DE CI'I PHYIR ZHE NA, KUN DGA' BO, NGA SNGON BYANG CHUB SEMS
DPAR GYUR PA NA YONGS SU SMIN PAR BYAS

PA'I SEMS CAN DAG YOD DE, DE DAG DA LTA NYES PAR BYAS SHING NYES
PAR SPYAD PAS SEMS CAN DMYAL BA'AM, DUD 'GRO'I SKYE GNAS SAM,
GSHIN RJE'I 'JIG RTEN DU DONG

NGO, ,DE DAG DE BZHIN GSHEGS PA 'DAS PA'I 'OG TU DE NAS SHI 'PHOS
NAS MIR SKYE BAR 'GYUR RO, ,DE DAG DBANG PO RGYAS SHING YONGS SU
SMIN PA'I RGYUS NGA'I BSTAN PA 'DI LA

TSOGS CHUNG DUS DAD PAR 'GYUR TE, DE LA KHA CIG NI KHYIM NAS
KHYIM MED PAR RAB TU 'BYUNG BAR 'GYUR RO, ,KHA CIG NI KHYIM NA
GNAS PAR 'GYUR RO, ,DE DAG NGA'I MDO SDE 'DI LTA BU

THOS NAS KHYAD PAR DU 'GRO BAR 'GYUR TE, DE DAG NYAN THOS KYI
THEG PA'AM, RANG SANGS RGYAS KYI THEG PA'AM, THEG PA CHEN POS
YONGS SU MYA NGAN LAS 'DA' BAR 'GYUR RO, ,


@183A *, ,KUN DGA' BO, BSKAL PA GRANGS MED PA BYE BA KHRAG KHRIG
BRGYA STONG DU BSGRUBS PA DAM PA'I CHOS DKON MCHOG GI MDZOD 'DI
'DI LTAR RIGS KYI BU RNAMS

KYIS MNYAN PAR BYA BA'I PHYIR DE DAG GI DON DU KHYOD KYI LAG TU
GTAD PAS GTAD DO, ,DE CI'I PHYIR ZHE NA, KUN DGA' BO, 'DI LTAR
SEMS CAN DE DAG NI DGE BA'I LAM 'DI LTA

BU DAG MA THOS PA LAS YONGS SU NYAMS PAR 'GYUR RO, ,KUN DGA' BO,
DE BAS NA CI NAS KYANG DE DAG 'DI LTA BU THOS PA LAS NYAMS PAR MI
'GYUR BAR BYA BA'I PHYIR MA 'ONGS PA

DE DAG KHYOD LA GTAD DO, ,KUN DGA' BO, 'DI LA SKYES BU MKHAS PA
KHA CIG NI DPES SMRAS PA'I DON SHES PAR 'GYUR TE, DE'I PHYIR DON
'DI RGYA CHER SHES PAR BYA BA'I PHYIR KHYOD

LA DPE BSTAN PAR BYA'O, ,KUN DGA' BO, 'DI LTA STE, DPER NA, 'KHOR
LOS BSGYUR BA'I RGYAL PHOS DKOR BA DANG MNGAN RNAMS LA MDZOD DANG
BANG BA THAMS CAD GTAD DE,

KYE MI KHYED DGE SBYONG DANG, BRAM ZE DANG, BKREN PA DANG, 'DRON
PA DANG, SDUG PHONGS PA SLONG BA ZAS 'DOD PA RNAMS LA ZAS DANG,
SKOM 'DOD PA RNAMS LA SKOM DANG,

BZHON PA DANG, GOS DANG, ME TOG DANG, SPOS DANG, PHRENG BA DANG,
BYUG PA DANG, MAL CHA DANG, GNAS DANG, RGYAB RTEN DANG, 'TSO BA'I
YO BYAD GANG YANG RUNG BA RNAMS


@183B SBYIN PA BYIN CIG CES DES DE SKAD DU BSGO ZHING GTAMS PA
LAS, DE LA DKOR BA DANG MNGAN RNAMS LA MDZOD DANG BANG BA DE
PHYE'ANG SBYIN PA DE SBYIN PAR MI BYED NA, KUN DGA' BO,

DE JI SNYAM DU SEMS, ,DE LA SUS NYES PAR 'GYUR, GSOL PA, BTZUN PA
BCOM LDAN 'DAS, DKOR BA DANG MNGAN DE DAG GIS NONGS PAR 'GYUR
GYI, 'KHOR LOS BSGYUR BA'I RGYAL

POS NI MA NONGS SO, ,BKA' STZAL PA, KUN DGA' BO, DE BZHIN DU CHOS
KYI RGYAL PO NGAS CHOS KYI BANG MDZOD CHEN PO 'DI RAB TU BSAGS
NAS BSKAL PA GRANGS MED PA BYE BAR BSGRUBS

PA'I CHOS DKON MCHOG GI MDZOD 'DI MNGON PAR RDZOGS PAR SANGS
RGYAS NAS YANGS SHING RGYA CHE BAR BYAS TE, LHA DANG MI RNAMS LA
RNAM PAR PHYE ZHING RAB TU BSTAN NO, ,GANG NGAS

BSTAN PA'I CHOS DE KHYOD LA'ANG RNAM PAR PHYE STE SBYIN GYI, BYIS
PA SO SO'I SKYE BO DANG, DGE SBYONG DANG, BRAM ZE DANG, KHYIM
BDAG DAD PA, DON 'DOD PA, CHOS 'DOD PA RNAMS NYAN

DU CHUG CIG, KUN DGA' BO, GAL TE NGA'I CHOS DKON MCHOG GI MDZOD
'DI RNAM PAR PHYE ZHING YANG DAG PAR RAB TU BSTAN TE KHYOD KYI
LAG TU GTAD PA DE BRAM ZE DANG KHYIM BDAG

DAD PA RNAMS LA MA BSTAN, BYIS PA SO SO'I SKYE BO THOS PA DANG MI
LDAN PA DON DU GNYER CING 'DUN PA DANG DAD PA DANG LDAN ZHING DAD
PA RNAMS LA MI STON NA, DE LTA NA NI KUN


@184A *, ,DGA' BO KHYOD KYIS DE BZHIN GSHEGS PA LA NYES PA BYAS
PAR 'GYUR RO, ,DE CI'I PHYIR ZHE NA, KUN DGA' BO, NGA NI RGYAL PO
STE, BLA NA MED PA'I CHOS KYI RGYAL PO

CHOS KYI 'KHOR LOS BSGYUR BA, CHOS DKON MCHOG GI MDZOD RGYA CHEN
PO MANG PO DANG LDAN PA, YON TAN GYI BANG MDZOD MANG PO DANG LDAN
PA, BYANG CHUB KYI PHYOGS MANG PO'I BDAG

PO; BYANG CHUB KYI YAN LAG RIN PO CHE SNA BDUN DANG LDAN PA,
STOBS BCU DANG, MI 'JIGS PA BZHI'I DBANG THOB PA, CHOS THAMS CAD
LA DBANG SGYUR BA'O, ,'DI LTA STE, CHOS KYI

PHUNG PO BRGYAD KHRI BZHI STONG GI CHOS KYI BANG MDZOD JI SRID
'DZIN GYI BAR DU BRAM ZE DANG KHYIM BDAG DAD PA RNAMS DANG, BYIS
PA SO SO'I SKYE BO DAD PAS DON DU GNYER BA DANG,

'DUN PA DANG, CHOS 'DOD PA DANG, CHOS KYI SNOD DU GYUR PA RNAMS
LA MA RTOG PAR BYIN CIG ,SKYES BU THA MA PAR MA GYUR CIG ,KUN
DGA' BO, KHYOD GAL TE BSKAL PA GRANGS

MED PA BYE BAR BSGRUBS PA BLA NA MED PA YANG DAG PAR RDZOGS PA'I
BYANG CHUB 'DI DANG, BLA NA MED PA'I CHOS DKON MCHOG GI MDZOD 'DI
'KHOR BZHI RNAMS LA YANG DAG PAR RAB

TU STON NA, DE LTA NA NI KUN DGA' BO KHYOD DE BZHIN GSHEGS PA LA
NYES PA BYED PAR MI 'GYUR RO, ,CI STE YANG DAG PAR RAB TU MI STON
NA NYES PA BYED PAR 'GYUR


@184B RO; ;KUN DGA' BO, DGE SLONG DGRA BCOM PA ZAG PA ZAD PA GANG
'DUS MA BYAS KYI CHOS RJES SU THOB NAS GZHAN LA MI 'CHAD, YANG
DAG PAR RAB TU MI STON PA DES STON

PA LA BSNYEN BKUR BYAS PAR MI 'GYUR, DES NGA'I DAM PA'I CHOS
YONGS SU BZUNG BAR MI 'GYUR RO, ,DE CI'I PHYIR ZHE NA, KUN DGA'
BO, 'DI LA SKYES BU MKHAS PA KHA CIG DPES

SMRAS PA'I DON SHES PAR 'GYUR BAS KHYOD LA DPE BSTAN PAR BYA'O,
,KUN DGA' BO, 'DI LTA STE, DPER NA, TSONG DPON NAM KHYIM BDAG
PHYUG PO NOR CHE BA, LONGS SPYOD CHE BA,

BANG MDZOD MANG BA, NOR DANG, 'BRU DANG, RDZAS DANG, YO BYAD MANG
BA, NOR BU DANG, MU TIG DANG, BEE d'URYA DANG, DUNG DANG, MAN
SHEL DANG, BYU RU DANG, DNGUL MANG PO YOD

PA DE LA PHYIR RGOL BA'AM, DGRA BO 'GA' ZHIG BANG MDZOD DER ME
GTONG BA DANG, GANG DE DANG MI MDZA' BA PHYIR RGOL BA DGRA BOR
GYUR PA, MI PHAN PAR 'DOD PA, ,MI BDE BAR

'DOD PA, GRUB PA DANG, BDE BA MI 'DOD PA GZHAN DE DAG KYANG BANG
MDZOD TSIG PA'I ME DE MTHONG NAS ME MI GSOD CING G-YEL BAR GNAS
PA DANG, GANG DE'I MDZA' BO

PHAN PAR 'DOD PA, BDE BAR 'DOD PA, GRUB PA DANG BDE BAR 'DOD PA
DE DAG GIS KYANG ME'I PHUNG PO CHEN PO DES NOR DANG 'BRU MANG PO
DE DAG TSIG PA MTHONG NAS G-YEL


@185A *, ,BAR GNAS PA DANG, TSONG DPON NAM, KHYIM BDAG DE'I MDZA'
BSHES DANG, NYE DU DANG, SNAG GI GNYEN MTSAMS DON 'DOD PA GRUB PA
DANG, BDE BAR

'DOD PA DE DAG ME DE MTHONG NAS ME DE MI GSOD DE, G-YEL BAR GNAS
NA YANG DAG PAR ZHUGS PA YIN NAM, GSOL PA, BCOM LDAN 'DAS, MA
LAGS SO, ,BDE BAR

GSHEGS PA, MA LAGS SO, ,BKA' STZAL PA, KUN DGA' BO, GANG DAG
TSONG DPON NAM, KHYIM BDAG GI DON 'DOD PA, PHAN PA 'DOD PA, BDE
BAR 'DOD PA, GRUB PA

DANG BDE BA 'DOD PA DE DAG KYANG BANG MDZOD TSIG PA'I ME DE
MTHONG LA, BANG MDZOD DE DAG GI ME BSAD PA LA G-YEL BAR GNAS NA
ME'I PHUNG PO DES RGYA CHER BANG MDZOD THAMS

CAD TSIG PAR 'GYUR RAM, GSOL PA, BCOM LDAN 'DAS, DE LTA LAGS SO,
,BDE BAR GSHEGS PA, DE LTA LAGS SO, BKA' STZAL PA, KUN DGA' BO,
DE BZHIN DU

NGAS BSKAL PA GRANGS MED PA BYE BAR DGE BA'I RTZA BAS BSGRUBS
PA'I CHOS DKON MCHOG GI BANG MDZOD BLA NA MED PA 'DI 'JIG CING MI
SNANG BAR GYUR PA NA, DGE SLONG GANG MA

DAD PA, TSUL KHRIMS 'CHAL PA, SDIG PA'I CHOS KUN TU SPYOD PA,
'PHYAR BA SNGON DU 'GRO BA, RAB TU DBEN PA LA BRTZON PA BOR BA,
SNYOMS LAS CAN, LE LO CAN, THOS PA


@185B NYUNG BA DAG 'BYUNG STE, NYAN PA LA 'DUN PAR YANG MI 'GYUR,
CHOS DKON MCHOG 'DI YANG DAG PAR GZUNG BA'I PHYIR, GZHAN DAG NYAN
DU 'JUG PAR LTA GA LA 'GYUR

BA DE LTA BU DAG 'BYUNG NGO, ,BYIS PA SO SO'I SKYE BO THOS PA
DANG MI LDAN PA RNAMS NI ,CHOS DKON MCHOG GI BANG MDZOD 'DI LTA
BU MES TSIG PA MTHONG NA ME DE

BSAD PA LA G-YEL BAR GNAS NA, KUN DGA' BO, DE JI SNYAM DU SEMS,
CHOS DKON MCHOG 'DI LTA BU LAS YONGS SU NYAMS PAR MI 'GYUR RAM,
DGE SLONG GANG DGRA

BCOM PA ZAG PA ZAD PA DE DAG KYANG 'DUS MA BYAS MNGON SUM DU BYAS
NAS, CHOS BSHAD PA DANG, RAB TU BSTAN PA YA LA BAR 'DOR BAR GNAS
PA DAG 'BYUNG STE, DE DAG GIS

KYANG STON PA LA BSNYEN BKUR BYAS PAR MI 'GYUR LA, NGA'I DAM PA'I
CHOS KYANG YONGS SU GZUNG BAR MI 'GYUR TE, CHOS DKON MCHOG GI
MDZOD BLA NA MED PA DE LTAR MA BSHAD PA DANG,

KLOG TU MA BCUG PAS NUB PAR 'GYUR RO, ,GSOL PA, BCOM LDAN 'DAS,
,DE LTA LAGS SO, ,BDE BAR GSHEGS PA, DE LTA LAGS SO, ,KUN DGA'
BO, ,CI NAS 'DIR SKYES BU

MKHAS PA KHA CIG DPES SMRAS PA'I DON SHES PAR 'GYUR ZHING, ,DON
'DI RGYA CHER YONGS SU RDZOGS PAR BYA BA'I PHYIR KHYOD LA DPE
BSTAN PAR BYA'O, ,KUN DGA' BO, 'DI LTA STE, ,


@186A *, ,DPER NA, MI LA LA MTSAN MO MUN PA RAB TU GNAG PA NA
RTZVA'I SGRON MA THOGS NAS BDAG GI KHYIM DU SONG ZHING, DE NA'ANG
SKYE BO PHAL PO CHE MUN GNAG DE LAS

THAR PAR 'DOD PA RNAMS TSOGS PAR 'GYUR LA, MI DE RTZVA'I SGRON MA
DES MUN PA MUN GNAG LAS THAR NAS, BDAG GI KHYIM DU ZHUGS TE,
SGRON MA DE BSAD NAS SU LA'ANG MI STER

NA; KUN DGA' BO, DE JI SNYAM DU SEMS, GANG SGRON MA YOD BZHIN DU
SKYE BO MANG PO MUN NAG DE LAS THAR BAR 'DOD PA DAG 'KHOD PA GANG
LA'ANG RTZVA'I SGRON MA MI STER NA, KUN

DGA' BO, SKYES BU DE DE LTAR BYED NA LEGS PAR BYA BA BYED PA YIN
NAM, GSOL PA, BCOM LDAN 'DAS, MA LAGS SO, ,BDE BAR GSHEGS PA, MA
LAGS SO, ,BKA' STZAL

PA; KUN DGA' BO, DE BZHIN DU DGE SLONG DGRA BCOM PA ZAG PA ZAD PA
GANG 'DUS MA BYAS KYI CHOS MNGON SUM DU BYAS NAS BSKAL PA GRANGS
MED PA BYE BAR BSGRUBS PA CHOS

DKON MCHOG GI MDZOD 'DI MI 'CHAD [?] RAB TU MI STON GZHAN DAG LA
RGYAS PAR MI BYED NA, KUN DGA' BO, NGAS STON PA LA BSNYEN BKUR
BYAS PA MA YIN LA, NGA'I DAM

PA'I CHOS YONGS SU BZUNG BA MA YIN NO, ,KUN DGA' BO, DE BAS NA
BSKAL PA GRANGS MED PA BYE BAR BSGRUBS PA CHOS DKON MCHOG GI
MDZOD 'DI KHYOD LA GTAD KYI, CI NAS


@186B KYANG RGYUN MI 'CHAD PA DANG, DGE BA'I LAM 'DI RGYUN DU
'BYUNG BAR GZHAN DAG LA RGYA CHER RAB TU STON CIG ,SKYES BU THA
MA PAR MA GYUR CIG, ,,BAM PO DRUG PA STE THA MA,

KUN DGA' BO, DGE SLONG NGAM, DGE SLONG MA'AM, DGE BSNYEN NAM ,DGE
BSNYEN MA GANG LA LA ZHIG CHOS 'DI DAG LA BDAG KYANG SGRUB LA,
GZHAN LA'ANG 'CHAD CING RAB TU STON NA, KUN

DGA' BO, DE LA NGAS BSKAL PA GRANGS MED PA BYE BAR BSGRUBS PA'I
CHOS DKON MCHOG GI MDZOD 'DI LAS CHA SHAS SBYIN ZHING SKAL PA
BZHAG GO, KUN DGA' BO, DE BAS NA BSKAL

PA GRANGS MED PA BYE BAR BSGRUBS PA'I BYANG CHUB 'DI GANG MA
'ONGS PA'I SEMS CAN DE RNAMS KYI DON DU KHYOD LA LAN GNYIS SU'ANG
GTAD GYI, SEMS CAN DE DAG CHOS DKON

MCHOG GI MDZOD DE LTA BU MA THOS PAS YONGS SU NYAMS PAR GYUR TA
RE, KUN DGA' BO, CHOS DKON MCHOG GI MDZOD 'DI LTA BU MA THOS PA
LAS SEMS CAN MANG PO DAG YONGS

SU NYAMS PAR 'GYUR RO, ,KUN DGA' BO, NGAS DON 'DI'I DBANG LA
BRTEN NAS BSKAL PA GRANGS MED PA BYE BAR BSGRUBS PA'I SANGS RGYAS
KYI BYANG CHUB 'DI KHYOD LA GTAD KYI,

SEMS CAN DE DAG CHOS DKON MCHOG GI MDZOD 'DI LTA BU LAS YONGS SU
MA NYAMS PAR GYIS SHIG ,KUN DGA' BO, 'DI LA SKYES BU MKHAS PA KHA
CIG DPES SMRAS PA'I


@187A *, ,DON SHES PAR 'GYUR TE, DE'I PHYIR KHYOD LA DPE BSTAN
PAR BYA'O, ,KUN DGA' BO, 'DI LTA STE, DPER NA, RGYAL PO RGYAL
RIGS SPYI BO NAS DBANG BSKUR PA'I

BU GCIG PA ZHIG YOD PA BYES SU SONG STE, DE BYES SU SONG BA'I 'OG
TU RGYAL PO RGYAL RIGS DE NA BAR GYUR LA DE NA BAR GYUR PA DANG,
RIN PO CHE'I MDZOD MANG PO RIN PO CHE LA MKHAS PA

GTAMS PA 'CHAR BA RNAMS KYI LAG TU GTAD DE, KHYIM BDAG RNAMS,
NGA'I BU BYES SU SONG BA NAM DE BYES NAS SLAR LOG PAR GYUR LA
RGYAL POR YANG BCUG PAR GYUR PA DE

NA KHYED KYIS RIN PO CHE'I MDZOD MANG PO 'DI KHYOD KYI PHA 'CHI
BA'I DUS BYED PA NA BZHAG PA YIN NO ZHES BYOS LA, RIN PO CHE'I
MDZOD MANG PO 'DI DE LA BYIN CIG CES DE SKAD KYANG

SMRAS NAS DE LTAR RGYAL PO DES SHIN TU LEGS PAR GTAMS TE 'CHI
BA'I DUS BYAS LA, DE 'CHI BA'I DUS BYAS PA'I 'OG TU RGYAL PO'I BU
DE BYES NAS SLAR LOG STE RGYAL POR

YANG GCUG LA GSER GYIS BSGYUR BA DANG, KHYIM BDAG DE DAG LA SO
SOR BZHAG PA RGYAL PO'I BU RGYAL SRID KYI DBANG PHYUG THOB PA
RGYAL SRID LA GNAS PA DE LA RIN PO

CHE'I MDZOD MA BYIN NA, KUN DGA' BO, DE JI SNYAM DU SEMS, GSER
GYIS BSGYUR BA'AM, KHYIM BDAG DE DAG RGYAL PO DE LA NYES PAR BYED
PA YIN NAM, GSOL PA,


@187B BCOM LDAN 'DAS, DE LTA LAGS SO, ,BDE BAR GSHEGS PA, DE LTA
LAGS SO, ,BKA' STZAL PA, KUN DGA' BO, DON SHES PAR BYA BA'I PHYIR
NGAS KHYOD LA DPE BSTAN PA DE LA

DON DU LTA BA GANG ZHE NA, KUN DGA' BO, RGYAL PO RGYAL RIGS SPYI
BO NAS DBANG BSKUR BA ZHES BYA BA NI DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS

CHOS KYI RGYAL PO'I CHEN PO'I TSIG BLA DVAGS SO, ,KUN DGA' BO, BU
GCIG PA ZHES BYA BA NI MA 'ONGS PA'I RIGS KYI BU DANG, RIGS KYI
BU MO DAD PA RNAMS KYI TSIG BLA DVAGS SO, ,

KUN DGA' BO, BYAS SU SONG ZHES BYA BA DE NI 'GRO BA LNGA RNAMS
KYI TSIG BLA DVAGS SO, ,KUN DGA' BO, NAD PA ZHES BYA BA DE NI DE
BZHIN GSHEGS PA YONGS SU MYA NGAN LAS 'DA' BA'I

TSIG BLA DVAGS SO, ,KUN DGA' BO, RIN PO CHE'I MDZOD MANG PO ZHES
BYA BA DE NI BYANG CHUB KYI PHYOGS KYI CHOS SUM CU RTZA BDUN GYI
CHOS RNAMS KYI TSIG BLA DVAGS SO, ,KUN DGA'

BO; KHYIM BDAG CES BYA BA DE NI DGRA BCOM PA RNAMS KYI TSIG BLA
DVAGS SO, ,KUN DGA' BO, DPER NA, RGYAL PO DE 'CHI BA'I DUS BYED
PA NA NOR 'JOG PA DE BZHIN DU, KUN

DGA' BO, NGA'I CHOS DKON MCHOG GI MDZOD BSKAL PA GRANGS MED PA
BYE BAR BSGRUBS PA MA 'ONGS PA'I RIGS KYI BU DANG, RIGS KYI BU MO
DE DAG GI DON DU KHYOD LA GTAD DO,,


@188A *, ,DE CI'I PHYIR ZHE NA, KUN DGA' BO, SEMS CAN GANG DAG
NGAS YONGS SU SMIN PAR BYAS PA DE DAG MI DGE BA'I LAS KYI LAM
'GA' ZHIG GIS SEMS CAN

DMYAL BA DANG, DUD 'GRO DANG, GSHIN RJE'I 'JIG RTEN DU SKYES TE,
DE DAG NGA 'DAS PA'I 'OG TU DE NAS SHI 'PHOS NAS MIR 'GYUR BA
THOB STE, DBANG PO RNAMS RGYAS PA'I RGYU DANG

YONGS SU SMIN PA'I RGYUS NGA'I BSTAN PA 'DI LA DAD PAR 'GYUR BA
DAG YOD DE, DE LA KHA CIG NI DAD PAS KHYIM NAS KHYIM MED PAR RAB
TU 'BYUNG BAR 'GYUR RO, ,KHA CIG NI KHYIM

NA GNAS PAR 'GYUR RO, ,DE LA KHA CIG NI RGYUN DU ZHUGS PA'I 'BRAS
BU THOB PAR 'GYUR RO, ,KHA CIG NI LAN GCIG PHYIR 'ONG BA'I 'BRAS
BU DANG, KHA CIG NI PHYIR MI 'ONG BA'I

'BRAS BU DANG, KHA CIG NI DGRA BCOM PA MNGON SUM DU BYED PAR
'GYUR RO, ,KHA CIG NI SLOB PA'I SA NAS 'CHI BA'I DUS BYED PAR
'GYUR RO, ,KHA CIG NI SANGS RGYAS KYI SAR

LHAG PA'I BSAM PAS SEMS BSKYED PAR 'GYUR RO, ,KHA CIG NI LHA DANG
MIR SKYE BAR BYA BA'I PHYIR DGE BA'I RTZA BA BSKYED PAR 'GYUR TE,
DE LTAR RNYED PA DE DANG DE DAG DANG LDAN

PAR 'GYUR RO, ,KHA CIG NI SEMS DANG BA GCIG THOB PAR 'GYUR TE,
'JIG RTEN GYI YAB DES BDAG CAG LA LEGS PAR GTAD DO SNYAM NAS DE
DAG RGYA CHER RAB TU DAD PAR


@188B 'GYUR ZHING DANG BA SKYED PAR BYED DO, ,KUN DGA' BO, 'DI
LTAR DE DAG GIS CHOS DKON MCHOG 'DI MNYAN PAR BYA BA'I PHYIR NGAS
CHOS DKON MCHOG GI MDZOD 'DI KHYOD LA GTAD DO, ,KUN

DGA' BO KHYOD KYIS GAL TE NGA'I CHOS DKON MCHOG GI MDZOD 'DI RIGS
KYI BU DANG, RIGS KYI BU MO DAD PA DE DAG NYAN DU MA BTZUD NA, DE
LTA NA NI KUN DGA' BO KHYOD DE BZHIN GSHEGS

PA LA NYES PA BYED PA YIN NO, ,DE CI'I PHYIR ZHE NA, KUN DGA' BO,
'DI LTAR RIGS KYI BU DANG RIGS KYI BU MO DE DAG CHOS DKON MCHOG
'DI LTA BU THOS NAS KHA CIG GIS NI KHYAD PAR

THOB PAR 'GYUR, KHA CIG GIS NI RAB TU DGA' ZHING MGU BAR 'GYUR,
KHA CIG NI CHOS KYI SHUGS KYIS MCHI MA 'BYUNG ZHING SPU ZING ZHES
BYED PAR 'GYUR RO, ,KUN DGA' BO, GANG

DAG CHOS KYI RNAM GRANGS 'DI LTA BU THOS NAS NGA'I YON TAN RJES
SU DRAN ZHING CHOS KYI SHUGS KYIS MCHI MA 'BYUNG LA SPU ZING ZHES
BYED PAR 'GYUR NA, KUN DGA' BO, DGE BA'I RTZA

BA DE DAG THAMS CAD KYI 'BRAS BU NI MYA NGAN LAS 'DAS PA YIN TE,
THA MA MYA NGAN LAS 'DA' BAR NGA SMRA'O, ,KUN DGA' BO, DGE SLONG
GANG DAG CHOS KYI RNAM GRANGS 'DI LTA BU

'DZIN LA RIGS KYI BU DANG RIGS KYI BU MO DAD PA CHOS 'DOD PA
RNAMS 'ONGS SHING LHAGS PA DAG LA CHOS MI 'CHAD CING RAB TU MI
STON NA DE DAG DE BZHIN GSHEGS PA LA NYES PA


@189A *, ,BYED PA YIN NO, ,KUN DGA' BO, GANG DAG RIGS KYI BU DANG
RIGS KYI BU MO CHOS DON DU GNYER CING NYAN PAR 'DOD DE, NYAN PA
RNAMS CHOS NYAN PA LAS NYAMS

PAR BYED NA, DE DAG DE LTAR SNOD DU GYUR PA RNAMS LA MI 'CHAD PAS
BDAG GI RGYUD LA DGE BA'I RTZA BA NYAMS PA DANG, GZHAN GYI RGYUD
LA DGE BA'I RTZA BA YONGS SU NYAMS PAR

BYED PA LA ZHUGS PA YIN NO, ,DE CI'I PHYIR ZHE NA, DE DAG NI GANG
LA CHOS BSHAD PAR BYA BA DANG, GANG LA MI BSHAD PA MI SHES SO,
,KUN DGA' BO, DE BAS NA DON DE RGYA CHER

SHES PAR BYA BA'I PHYIR KHYOD LA DPE BSTAN PAR BYA'O, ,KUN DGA'
BO, 'DI LTA STE, DPER NA ,TSONG PA BYIS PA'I RANG BZHIN CAN LA LA
ZHIG RIN PO CHE MANG PO KHYER TE 'ONG BA DE

BYES NAS 'ONGS TE, 'BROG DGON PA CHEN PO CHOM RKUN YOD PA DER
ZONG DE DAG BKRAM STE RKUN PO'I TSOGS RNAMS BOS NAS, KYE MI DAG
,ZONG 'DI DAG JI TZAM DU BZANG,

JI TZAM DU MDZES PA LTOS TE, MI KHYOD NGA'I ZONG 'DI DAG NYOS
SHIG CES ZER LA, KUN DGA' BO, 'BROG DGON PA DER CHOM RKUN DE DAG
GIS TSONG PA BYIS PA'I RANG BZHIN

CAN DE DBYUG PAS SNAD PAR BRDEGS NAS RIN PO CHE THAMS CAD PHROGS
NA, KUN DGA' BO, DE JI SNYAM DU SEMS, 'BROG DGON PA DER ZONG
BKRAM NAS CHOM RKUN 'BOD


@189B PA'I TSONG PA DE CHOS DANG RJES SU MTHUN PA YIN NAM, DE
SKAD CES BKA' STZAL PA DANG, BCOM LDAN 'DAS LA TSE DANG LDAN PA
KUN DGA' BOS 'DI SKAD CES GSOL TO, ,BCOM LDAN

'DAS, TSONG PA DE CHOM RKUN MCHIS PA'I 'BROG DGON PAR ZONG 'GREMS
PA'ANG CHOS DANG MTHUN PA MA LAGS NA ZONG RNAMS BKRAM NAS CHOM
RKUN 'BOD PA LTA SMOS KYANG CI 'TSAL,

BCOM LDAN 'DAS, 'DI LTAR BGYID NA NI CHOS DANG RJES SU MTHUN PA
LAGS TE, GAL TE TSONG PA DE ZONG DE DAG LEGS PAR SBAS NAS MDA'
GZHU THOGS SHING GO CHA BZANG PO

BGOS TE, 'BROG DGON PA DE NAS LEGS PAR 'BYUNG NA DE CHOS DANG
RJES SU MTHUN PA LAGS SO, ,DE SKAD CES GSOL PA DANG, BCOM LDAN
'DAS KYIS TSE DANG LDAN PA KUN

DGA' BO LA 'DI SKAD CES BKA' STZAL TO, ,KUN DGA' BO, CI STE TSONG
PA BYIS PA'I RANG BZHIN CAN DE NOR GYI PHUNG PO MANG PO DANG RIN
PO CHE MANG PO KHYER TE BYES NAS LAR LOG STE,

GRONG DANG GRONG KHYER DANG, GRONG 'DAB DANG, YUL 'KHOR DANG, PHO
BRANG 'KHOR DU 'ONGS TE, ZONG DE BKRAM LA DER ZONG BKRAM PA'I RIN
PO CHE RIN THANG CHEN PO DE DAG NYO BA'I SKYES

BU MKHAS PA SHES RAB DANG LDAN PA ZONG 'DOD PA RNAMS LHAGS PA
DANG, DE NAS TSONG PA DE ZONG 'DOD PA'I SKYES BU LHAGS PA DE DAG
LA MDA' GZHU THOGS TE 'THAB MO RGOL


@190A *, ,NA; KUN DGA' BO, DE JI SNYAM DU SEMS, SKYES BU DE DE
LTAR BYED NA CHOS DANG RJES SU MTHUN PA YIN NAM, GSOL PA, BCOM
LDAN 'DAS, MA LAGS

SO; ;BDE BAR GSHEGS PA, MA LAGS SO, BCOM LDAN 'DAS, TSONG PA DES
'DI LTAR BGYI ZHING ZONG 'TSAL BA'I SKYES BU DE DAG LA SKYES BU
KHYED TSUR SHOG ,ZONG

GI BYE BRAG BZANG PO MANG PO 'DI DAG LA JI TZAM DU BZANG BA DANG,
JI TZAM DU MDZES PA LTOS LA NYOS SHIG DANG, RIN CHUNG NGUR SBYIN
NO ZHES DE SKAD SMRA ZHING, BCOM LDAN

'DAS, TSONG PA DES DE LTAR BGYI BA'I RIGS TE, DE LTAR BGYIS NA DE
CHOS DANG RJES SU MTHUN GYI, TSONG DUS SU ZONG BKRAM NAS GO BGOS
TE MCHIS PA NI MI RIGS SO,,

BKA' STZAL PA, KUN DGA' BO, DE BZHIN DU 'DI LA DGE SLONG KHA CIG
CHOS DKON MCHOG GI MDZOD MANG PO 'DI LTA STE, MDO'I SDE DANG,
DBYANGS KYIS BSNYAD PA'I SDE

DANG, LUNG DU BSTAN PA'I SDE DANG, TSIGS SU BCAD PA'I SDE DANG,
CHED DU BRJOD PA'I SDE DANG, GLENG GZHI'I SDE DANG, RTOGS PA
BRJOD PA'I SDE DANG, DE LTA BU BYUNG BA'I

SDE DANG, SKYES PA RABS KYI SDE DANG, SHIN TU RGYAS PA'I SDE
DANG, RMAD DU BYUNG BA'I CHOS KYI SDE DANG, GTAN LA BAB PAR BSTAN
PA'I SDE RNAMS KUN CHUB PAR BYAS NAS GANG


@190B NA CHOS DKON MCHOG GI MDZOD 'DI'I SNOD DU GYUR CING LEN PAR
BYED PA GANG DAG GIS THOS NAS KHYAD PAR THOB PAR 'GYUR ZHING DGA'
BA DANG, MCHOG TU DGA' BA CHEN PO RNYED PAR

'GYUR BA DANG, DE'I DGE BA'I RTZA BAS MYA NGAN LAS 'DA' BAR 'GYUR
BA YOD PA DER DE DAG MI 'CHAD KYI, DE DAG GANG NA CHOS DKON MCHOG
'DI'I SNOD DU MA GYUR CING THOS NAS

DANG BAR MI 'GYUR, DAD PAR MI 'GYUR, MOS PAR MI 'GYUR GYI, SPONG
BAR 'GYUR BA DANG, DE'I MI DGE BA'I RTZA BA NGAN SONG GSUM DU
'GYUR BA YOD PA DER 'CHAD DE, KUN DGA'

BO; 'DI LTA STE, DPER NA, TSONG PA BYIS PA'I RANG BZHIN CAN DE
GANG DU ZONG DE DKRAM PA'I RIGS PA DER MI 'GREMS PAR GANG DU
DGRAM PAR MI BYA BA DER 'GREMS TE, GANG

DAG LA SBYIN PA'I RIGS PA DE DAG LA NI MI STER, GANG DAG LA SBYIN
PA'I MI RIGS PA DE DAG LA STER BA DE BZHIN DU, KUN DGA' BO, GANG
DAG RIGS KYI BU DANG RIGS KYI BU

MO MNGON PAR DAD PA, CHOS DANG LDAN PA, CHOS 'DOD PA, NYAN 'DOD
PA, SGRUB 'DOD PA, SNOD DU GYUR PA LHAGS PA RNAMS LA CHOS MI
'CHAD PAR DE GANG LA BSHAD PA'I

MI RIGS PA DE DAG LA 'CHAD CING, GANG LA BSHAD PA'I RIGS PA DE
DAG LA MI 'CHAD PA DAG KYANG NGAS DE LTA BU YIN PAR MTHONG NGO,
,KUN DGA' BO, DE LTA BAS NA


@191A *, ,GANG DAG SNOD DU GYUR PA, DAD PA, NYAN 'DOD PA, MYA
NGAN LAS 'DA' BA DON DU GNYER BA DE DAG LA CHOS BSHAD PAR BYA'O,
,GANG DAG SNOD DU MA GYUR

PA; MA DAD PA, GLAGS TSOL BA, TSUL KHRIMS 'CHAL BA, SDIG PA'I
CHOS CAN, 'PHYAS TSOL BA'I BSAM PA CAN, CHOS SPONG BA, DAM PA'I
CHOS DANG 'GAL BAR GNAS PA

GTAM DU BYED KYI, RJES SU MTHUN PA'I CHOS MI 'CHAD PA DE DAG LA
MI BSHAD DO ZHES DE LTAR BSLAB PAR BYA'O, ,DE CI'I PHYIR ZHE NA,
MI BLUN PO DE DAG GIS THOS NAS RGYA CHER

MA RUNG BAR GYUR TA RE ZHES, KUN DGA' BO KHYOD DE LTAR BSLAB PAR
BYA'O, ,KUN DGA' BO KHYOD SKYO BAR MA BYED CIG ,KUN DGA' BO, DGE
SLONG DON DU GNYER BA RNAMS LA

CHOS GUS PAR 'CHAD CING, DE'ANG GUS PAR NYAN NA, KUN DGA' BO, DE
GNYIS KA'ANG BSOD NAMS RGYA CHER BSKYED CING, BSOD NAMS TSAD MED,
GRANGS MED PAR BSKYED

DO; ;KUN DGA' BO, DE JI SNYAM DU SEMS, SA'I KHAMS DANG, SEMS CAN
GYI KHAMS GANG MANG, GSOL PA, BCOM LDAN 'DAS, JI LTAR BCOM LDAN
'DAS KYIS BSHAD

PA'I DON BDAG GIS 'TSAL BA LTAR NA, BCOM LDAN 'DAS, SEMS CAN GYI
KHAMS CHES MANG NGO, ,BCOM LDAN 'DAS KYIS BKA' STZAL BA, KUN DGA'
BO KHYOD JI SKAD


@191B SMRA BA DE BZHIN TE, KUN DGA' BO, SEMS CAN GYI KHAMS CHES
MANG GI SA'I KHAMS NI MA YIN NO, ,KUN DGA' BO, SEMS CAN GYI KHAMS
CHES MANG GI, CHU'I KHAMS NI MA YIN NO, ,

ME'I KHAMS NI MA YIN NO, ,KUN DGA' BO, YONGS SU BRTAG PA BZUNG
STE, STONG GSUM GYI STONG CHEN PO'I 'JIG RTEN GYI KHAMS NA SEMS
CAN DU MNGON PAS MNGON PA KUN TU SNANG

BAR GYUR PA'AM, KUN TU SNANG BAR MA GYUR PA GANG DAG YOD PA DE
DAG THAMS CAD SKAD CIG GCIG DANG, THANG CIG GCIG DANG, YUD TZAM
GCIG LA MI'I LUS THOB PAR GYUR TE,

DE DAG MI'I LUS THOB NAS SKAD CIG GCIG DANG, THANG CIG GCIG DANG,
YUD TZAM GCIG LA RANG BYANG CHUB THOB PAR GYUR PA DANG, KUN DGA'
BO, ,YONGS SU BRTAG PA BZUNG

STE; 'JIG RTEN GYI KHAMS MTHA' YAS DPAG TU MED PA DAG NA SA'I
KHAMS JI SNYED YOD PA SA'I PHUNG PO GANG GI MTHA' MI MNGON PA'I
SA'I PHUNG PO DE LA RDUL PHRA RAB KYI RDUL

JI SNYED YOD PA'I SA'I RDUL DE THAMS CAD SNYED KYI MIR GYUR LA,
KUN DGA' BO, MIR GYUR PA DE DAG KYANG SKAD CIG THANG CIG YUD TZAM
GCIG LA SNGA PHYI MED PAR RANG BYANG CHUB

THOB PAR GYUR PA DANG, KUN DGA' BO, YONGS SU BRTAG PA BZUNG STE,
'JIG RTEN GYI KHAMS MTHA' YAS DPAG TU MED PA NA GANG RI'I RGYAL
PO RI RAB RNAMS DANG, RI'I RGYAL


@192A *, ,PO KHOR YUG DANG, KHOR YUG CHEN PO RNAMS DANG, GANGS RI
DANG, SPOS KYI NGAD LDANG DANG, DE LAS GZHAN PA RI NAG PO RNAMS
DANG, STONG GSUM GYI

STONG CHEN PO'I 'JIG RTEN GYI KHAMS NA RTZVA DANG, SHING DANG, LO
MA DANG, SHING LJON PA DANG, NAGS DANG, SHING GEL PA DANG, SMAN
DANG NAGS TSAL JI SNYED YOD PA DE DAG LA

RDUL PHRA RAB KYI RDUL JI SNYED YOD PA, YOD PA'I DNGOS PO'AM,
BRTAGS PAR BLTA BAR BYA BAR SNANG BA DE DAG THAMS CAD KYANG MIR
GYUR LA, KUN DGA' BO, MIR GYUR PA DE

DAG KYANG SKAD CIG DANG THANG CIG DANG YUD TZAM GCIG LA SNGA PHYI
MED PAR RANG BYANG CHUB THOB PAR GYUR TE, KUN DGA' BO, RANG SANGS
RGYAS DE DAG KYANG JI SRID DU 'KHOR BA'I

SNGON GYI MTHA' MI MNGON PA DE SRID DU YUN RING DU GNAS PAR GYUR
PA DE DAG LA SEMS CAN GYI KHAMS DER MA GTOGS PA'I KHYIM BDAG GCIG
CIG BYUNG BA DE'ANG JI

SRID 'KHOR BA'I SNGON GYI MTHA' MI MNGON PA DE SRID DU GNAS PAR
GYUR TE, DE NAS KHYIM BDAG DE TSE'I TSAD DE LTA BUS RANG SANGS
RGYAS RNAMS LA NA BZA' DANG, BSHOS

DANG, GZIMS CHA DANG, NA BA'I GSOS SMAN DANG, BDE BAR SBYAR BA
THAMS CAD KYIS BSTI STANG BYED, BLA MAR BYED, RIM GROR BYED,
MCHOD PAR BYED PA DANG, YONGS SU


@192B MYA NGAN LAS 'DAS PA RNAMS KYI MCHOD RTEN YANG RIN PO CHE
SNA BDUN LAS BYAS NAS LHA DANG MI'I GDUGS DANG, RGYAL MTSAN DANG,
BA DAN RNAMS DANG, ME TOG DANG, PHRENG BA DANG,

SPOS DANG, BYUG PA DANG, PHYE MA DANG, NA BZA' DANG, GLU GAR
DANG, SIL SNYAN RNAMS KYIS LHA DANG MI RNAMS MCHOD PA BYED, BSTI
STANG BYED, BLA MAR BYED, RIM GROR BYED, RJED

PAR BYED, GSOL BAR BYED NA, KUN DGA' BO, DE JI SNYAM DU SEMS,
GZHI DE LAS KHYIM BDAG DE BSOD NAMS MANG DU SKYED DAM, DE SKAD
CES BKA' STZAL PA DANG, BCOM

LDAN 'DAS LA TSE DANG LDAN PA KUN DGA' BOS 'DI SKAD CES GSOL TO,
,BCOM LDAN 'DAS KYIS BSHAD PA'I DON JI LTAR BDAG GIS 'TSAL BA
LTAR NA CANG SHES GCIG LA

BSTI STANG BGYIS PA'ANG BSOD NAMS MANG DU SKYED DE, GRANGS MA
MCHIS, BSAM GYIS MI KHYAB, MTSUNGS PA MA MCHIS NA, RANG SANGS
RGYAS KYI TSOGS 'DI LTA BU 'DI LA

BSTI STANG BGYIS PA LTA SMOS KYANG CI 'TSAL, DE NAS BCOM LDAN
'DAS KYIS TSE DANG LDAN PA KUN DGA' BO LA 'DI SKAD CES BKA' STZAL
TO, ,KUN DGA' BO KHYOD LA BSGO'O, ,

KHYOD KYIS KHONG DU CHUD PAR BYA'O, ,RANG SANGS RGYAS TSUL KHRIMS
DANG LDAN, TING NGE 'DZIN DANG, SHES RAB DANG, RNAM PAR GROL BA
DANG, RNAM PAR GROL BA'I YE SHES MTHONG


@193A *, ,BA'I PHUNG PO DANG LDAN PA DE DAG THAMS CAD KHYIM BDAG
DE'I SBYIN PA SBYONG BAR BYED PA BAS, KUN DGA' BO, GANG DE BZHIN
GSHEGS PA DGRA BCOM PA YANG

DAG PAR RDZOGS PA'I SANGS RGYAS GCIG 'JIG RTEN DU BYUNG STE,
BYUNG NAS KYANG KHYIM BDAG DES PHUL BA'I NA BZA' DANG, BSHOS
DANG, GZIMS CHA DANG, NA BA'I GSOS SMAN

DANG, YO BYAD RNAMS YONGS SU SPYAD DE, YONGS SU SPYAD NAS KYANG
KHYIM BDAG DES DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS DE MTHONG BA MA

GTOGS PAR CHOS KYANG MI 'CHAD KYANG, KUN DGA' BO, DE BZHIN GSHEGS
PA DE RANG BZHIN GYI SPYOD LAM STON PA TZAM GYIS SBYIN PA RAB TU
MANG PO DE SBYONG BAR MDZAD KYI, JI LTAR

DE BZHIN GSHEGS PA RANG BZHIN GYI SPYOD LAM STON PA DES SBYIN PA
SPYOD PAR MDZAD PA DE LTAR RANG SANGS RGYAS TSUL KHRIMS KYI PHUNG
PO DANG LDAN, TING NGE 'DZIN GYI PHUNG PO

DANG; SHES RAB KYI PHUNG PO DANG, RNAM PAR GROL BA'I PHUNG PO
DANG, RNAM PAR GROL BA'I YE SHES MTHONG BA'I PHUNG PO DANG LDAN
PA THAMS CAD KYIS BSKAL BA BYE BA KHRAG

KHRIG BRGYA STONG DU'ANG SBYIN PA SBYONG BAR MI BYED DO, ,DE CI'I
PHYIR ZHE NA, KUN DGA' BO, DE BZHIN GSHEGS PA'I SPYOD LAM YANG
YON TAN TSAD MED, GRANGS MED,


@193B BSAM GYIS MI KHYAB PA GANG GI MTHA' RTOGS PAR SLA BA MA YIN
PA DE SNYED DANG LDAN NA SANGS RGYAS KYI YON TAN GZHAN RNAMS LTA
CI SMOS, KUN DGA' BO, RANG SANGS RGYAS RNAMS LA

YON PHUL BA'ANG YOD, YON DE TSAD MED, DPAG TU MED PAR 'GYUR
BA'ANG YOD, KUN DGA' BO, TSAD MED DPAG TU MED CING DPAG YAS PA'I
KHYAD PAR YANG YOD, THA BAR

DU BYA BA'ANG YOD DO, ,KUN DGA' BO, YON DE YOD DE, DE MED PA MA
YIN NO, ,KUN DGA' BO, ,NGA LTA BU LA GNAS, NGA LTA BU LA BRTEN TE
YON PHUL NA YON DE'I DPE BYA BAR

YANG SLA BA MA YIN NO, ,DE CI'I PHYIR ZHE NA, KUN DGA' BO, YON DE
TSAD MED, GRANGS MED, BSAM GYIS MI KHYAB, MTSUNGS PA MED, DPAG TU
MED CING ZAD MI SHES PA'I PHYIR

RO; ;KUN DGA' BO, 'DI LTA STE, DPER NA, MI 'GA' ZHIG KHE'I PHYIR
SONG LA DE NAS KHE RNYED DE SLAR 'ONGS PA DE BZHIN DU, KUN DGA'
BO, RANG SANGS RGYAS LA YON PHUL

BA'ANG NGAS DE DANG 'DRA BAR MTHONG NGO, ,NGA LTA BU LA GNAS TE
NGA LTA BU LA YON PHUL BA LA BRTZAMS NAS, KUN DGA' BO, DON DE
NYID RGYA CHER SHES PAR BYA BA'I PHYIR KHYOD

LA DPE BSTAN PAR BYA STE, 'DI LTAR 'DI LA SKYES BU MKHAS PA KHA
CIG DPES SMRAS PA'I DON SHES PAR 'GYUR RO, ,KUN DGA' BO, 'DI LTA
STE, DPER NA, MI LA LA ZHIG


@194A *, ,RI MO 'DRI BA LAS DES RI MO DE MA LEGS PAR BRIS LA MA
LEGS PAR BRIS NAS CUNG ZAD CUNG ZAD TZAM PHYIS KYANG, KUN DGA'
BO, RI MO DE LA SDUG PA YOD

MOD KYI, DE BAS GZHAN CHES SDUG PA DAG YOD DO, ,KUN DGA' BO, DE
BZHIN DU RANG SANGS RGYAS THAMS CAD PAS NGA LTA BU DAG LA BRTZAMS
PA'I YON RGYAS PAR 'GYUR RO, ,DE

CI'I PHYIR ZHE NA, KUN DGA' BO, YE SHES GANG GIS RANG SANGS RGYAS
ZHES BYA BA'I GRANGS SU 'GRO BA'I RANG SANGS RGYAS KYI YE SHES NI
'DI LAS BYUNG NGO, ,DE BZHIN GSHEGS

PA NI CHOS THAMS CAD MKHYEN PA LA KHYAD PAR DU MKHAS PA'O, ,KUN
DGA' BO, DE JI SNYAM DU SEMS, GANG DE BZHIN GSHEGS PA LA JI SRID
'TSO BA'I BAR DU NA BZA' DANG,

BSHOS DANG, GZIMS CHA DANG, NA BA'I GSOS SMAN DANG, YO BYAD THAMS
CAD KYIS BSTI STANG BYED, BLA MAR BYED, RIM GROR BYED, MCHOD PAR
BYED NA BSOD NAMS MANG DU

SKYED DAM, GSOL PA, BCOM LDAN 'DAS, DE DE LTA LAGS SO, ,BDE BAR
GSHEGS PA, DE DE LTA LAGS TE, GANG DE BZHIN GSHEGS PA LA JI SRID
'TSO'I BAR DU BSTI STANG

BGYID PA DE BSOD NAMS MANG DU SKYED DO, ,BCOM LDAN 'DAS, DE BZHIN
GSHEGS PA LA SEMS DANG BAS SEMS GCIG BSKYED PA'ANG GZHI DE LAS
BSOD NAMS MANG


@194B DU SKYED DA, DPAG TU MA MCHIS, BSAM GYIS MI KHYAB, GRANGS
MA MCHIS NA, GANG DE BZHIN GSHEGS PA LA JI SRID 'TSO'I BAR DU
BSTI STANG BGYID, BLA MAR BGYID, RIM GROR BGYID, MCHOD PAR

BGYID PA LTA SMOS KYANG CI 'TSAL, DE SKAD CES GSOL BA DANG, BCOM
LDAN 'DAS KYIS TSE DANG LDAN PA KUN DGA' BO LA 'DI SKAD CES BKA'
STZAL TO, ,KUN DGA' BO, ,GANG DE BZHIN

GSHEGS PA GCIG LA JI SRID 'TSO'I BAR DU BDE BA'I YO BYAD THAMS
CAD KYIS BSTI STANG BYED PA LTA ZHOG LA, GNYIS SAM, GSUM MAM,
BZHI'AM, LNGA'AM, BCU'AM, NYI SHU

SHU'AM, SUM CU'AM, BZHI BCU'AM, LNGA BCU'AM, BRGYA'AM, STONG
NGAM, BYE BA'AM, BYED BA BRGYA'AM, BYE BA STONG NGAM, BYE BA
BRGYA STONG NGAM, BYE BA KHRAG KHRIG BRGYA STONG NGAM,

KUN DGA' BO, DZAM BU'I GLING DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS RNAMS KYIS YONGS SU GANG BAR GYUR
PA DANG, GLING BZHI PO CHEN PO'I

'JIG RTEN GYI KHAMS DANG, STONG GNYIS PA'I 'JIG RTEN GYI KHAMS
DANG, STONG GSUM GYI STONG CHEN PO'I 'JIG RTEN GYI KHAMS GANG NA
ZLA BA BYE BA BRGYA RNAMS DANG, NYI MA BYE PA

BRGYA RNAMS DANG, RI RAB BYE BA BRGYA RNAMS DANG, RI KHOR YUG BYE
BA BRGYA RNAMS DANG, RGYA MTSO CHEN PO BYE BA BRGYA RNAMS DANG,
DZAMBU'I GLING BYE BA BRGYA RNAMS DANG, SHAR GYI LUS 'PHAGS


@195A *, ,BYE BA BRGYA RNAMS DANG, BYANG GI SGRA MI SNYAN BYE BA
BRGYA RNAMS DANG, NUB KYI BA GLANG SPYOD BYE BA BRGYA RNAMS TE,
GLING BRGYAD KHRIS BSKOR BA RNAMS DANG, GLING

BZHI PA CHEN PO BYE BA BRGYA RNAMS DANG, RGYAL CHEN BZHI PA BYE
BA BRGYA RNAMS DANG, SUM CU RTZA GSUM DANG, 'THAB BRAL DANG, DGA'
LDAN DANG, 'PHRUL DGA' DANG, GZHAN

'PHRUL DBANG BYED BYE BA BRGYA RNAMS DANG, TSANGS RIS BYE BA
BRGYA RNAMS NAS 'OG MIN BYE BA BRGYA RNAMS KYI BAR 'DI NI STONG
GSUM GYI STONG CHEN PO'I 'JIG RTEN GYI KHAMS

ZHES BYA STE, DE THAMS CAD 'DI LTA STE, DPER NA, BU RAM SHING
STUG PO'AM, 'BRAS KYI ZHING STUG PO'AM, TIL GYI ZHING STUG PO'AM,
'DAM BU MDA' RGYU STUG PO'AM,

'OD MA STUG PO'AM, 'DAM BU STUG PO'AM, SENG LDENG STUG PO'AM,
RTZVA KU SHA STUG PO BZHIN DU DE BZHIN GSHEGS PA DGRA BCOM PA
YANG DAG PAR RDZOGS PA'I SANGS

RGYAS RNAMS KYIS KUN TU GANG BAR GYUR LA, THA NA YONGS SU BRTAG
PA BZUNG STE SANGS RGYAS BCOM LDAN 'DAS DE DAG BSKAL BA GANGG'A'I
KLUNG GI BYE MA SNYED DU BZHUGS PAR

GYUR LA, DER KHYIM BDAG GCIG CIG BYUNG STE, KHYIM BDAG DE'ANG DE
SRID DU GNAS PAR GYUR BA DES SANGS RGYAS BCOM LDAN 'DAS DE DAG LA
JI SRID 'TSO'I BAR DU NA


@195B BZA' DANG, BSHOS DANG, GZIMS CHA DANG, NA BA'I GSOS SMAN
DANG, YO BYAD RNAMS KYIS BSTI STANG BYED, BLA MAR BYED, RIM GROR
BYED, MCHOD PAR BYED PA DANG, SANGS

RGYAS BCOM LDAN 'DAS YONGS SU MYA NGAN LAS 'DAS PA RNAMS KYI SKU
GDUNG LA'ANG SKU GDUNG GI MCHOD PA RIN PO CHE SNA BDUN GYI MCHOD
RTEN BYAS NAS LHA'I GDUGS DANG,

RGYAL MTSAN DANG, BA DAN LA SOGS PA DANG, SPOS DANG BYUG PA THAMS
CAD DANG, ME TOG DANG, PHRENG BA DANG, AUTPAL DANG, PADMA DANG,
KU MU DA DANG, PADMA DKAR PO THAMS

CAD DANG, GLU DBYANGS THAMS CAD DANG, ROL MO'I SGRA THAMS CAD
DANG, LHA DANG MI'I MCHOD PA BZANG PO ME TOG NAS SIL SNYAN DANG
PHEG RDOB PA'I BAR THAMS CAD KYIS BSTI

STANG BYED, BLA MAR BYED, RIM GROR BYED, MCHOD PAR BYED NA, KUN
DGA' BO, DE JI SNYAM DU SEMS, GZHI DE LAS KHYIM BDAG DE BSOD NAMS
MANG DU SKYED DAM, GSOL

PA; BCOM LDAN 'DAS, DE BZHIN GSHEGS PA GCIG LA KHYIM BDAG DES
BSHOS GSOL NA'ANG BSOD NAMS MANG DU SKYED DE, DPAG TU MA MCHIS
GRANGS MA MCHIS NA DE

BZHIN GSHEGS PA'I TSOGS DE SNYED CIG BSKAL BA DE SNYED DU BZHUGS
PA LA BSTI STANG BGYID, BLA MAR BGYID, RIM GROR BGYID, MCHOD PAR
BGYID PA DANG, YONGS SU


@196A *, ,MYA NGAN LAS 'DAS PA RNAMS KYI MCHOD RTEN LA DE LTA
BU'I BSTI STANG BGYID PA LTA SMOS KYANG CI 'TSAL, BCOM LDAN 'DAS,
DE BZHIN GSHEGS PA'I

TSOGS DE LTA BU LA DE LTA BU'I BSTI STANG BGYIS PA KHYIM BDAG DE
BZHI DE LAS BSOD NAMS 'DI SNYED CIG BSKYED DO ZHES BSOD NAMS KYI
PHUNG PO DE DPE BSTAN DU MI NUS SO, ,

DE SKAD CES GSOL BA DANG, BCOM LDAN 'DAS KYIS TSE DANG LDAN PA
KUN DGA' BO LA 'DI SKAD CES BKA' STZAL TO, ,KUN DGA' BO KHYOD LA
BSGO'O, ,KUN DGA' BO KHYOD

KYI KHONG DU CHUD PAR BYA'O, ,KHYIM BDAG GANG GIS DE BZHIN GSHEGS
PA DE SNYED CIG BSKAL PA DE SNYED DU BZHUGS PA LA BSTI STANG
BYAS, BLA MAR BYAS, RIM GROR BYAS,

MCHOD PAR BYAS PA DANG, YONGS SU MYA NGAN LAS 'DAS PA RNAMS KYI
MCHOD RTEN LA DE LTA BU'I BSTI STANG BYAS PA'I BSOD NAMS BSKYED
PA BAS, KUN DGA' BO, RIGS KYI

BU'AM, RIGS KYI BU MO DAD PA RAB TU MANG BA, LHAG PA'I BSAM PAS
ZHUGS PA, SANGS RGYAS BCOM LDAN 'DAS KYI BYANG CHUB LA MI RTOG
PAR MNGON PAR DAD CING YID

CHOS LA, MOS PA GANG GIS CHOS THAMS CAD MI RTAG PA'AM, SDUG
BSNGAL BA'AM, STONG PA'AM, BDAG MED PA'O ZHES LEGS PAR GSUNGS
PA'I CHOS LA YANG DAG


@196B PAR ZHUGS SHING TSIG TU SMRA NA, KUN DGA' BO, 'DI NI DE BAS
BSOD NAMS CHES MANG DU BSKYED DO, ,KUN DGA' BO, GANG BLA NA MED
PA'I CHOS DKON MCHOG 'DI LTA BU BSTI STANG

DU BYA TE GZHAN LA 'CHAD DAM, RAB TU STON NA BSOD NAMS JI TZAM DU
RGYA CHER SKYED PA DANG, JI TZAM DU TSAD MED PA DANG, JI TZAM DU
GRANGS MED PA DANG, JI TZAM DU BSAM GYIS

MI KHYAB PA DANG, JI TZAM DU MTSUNGS PA MED PA DANG, JI TZAM DU
DPAG TU MED PA'I BSOD NAMS BSKYED PA LA LTOS, DE CI'I PHYIR ZHE
NA, KUN DGA' BO, ,'DI LTAR DE LAS GZHAN

PA'I SBYIN PA RNAMS NI ZAG PA DANG BCAS SHING NYON MONGS PA DANG
BCAS PA STE, 'KHOR BAR RGYU BA YIN LA, KUN DGA' BO, BSKAL PA
GRANGS MED PA BYE BAR BSGRUBS PA'I CHOS

DKON MCHOG GI MDZOD ZANG ZING MED PA BLA NA MED PA 'DI NI 'KHOR
BA'I RGYUN GCOD PAR 'GYUR BA'I PHYIR RO, ,KUN DGA' BO, CHOS DKON
MCHOG BLA NA MED PA 'DI THOS NA

SEMS CAN SKYE BA'I CHOS CAN RNAMS SKYE BA LAS YONGS SU THAR BAR
'GYUR, SEMS CAN NA BA'I CHOS CAN DANG, 'CHI BA'I CHOS CAN DANG,
MYA NGAN DANG, SMRE SNGAGS 'DON PA

DANG; SDUG BSNGAL BA DANG, YID MI BDE BA DANG, 'KHRUG PA'I CHOS
CAN RNAMS 'KHRUG PA'I BAR LAS YONGS SU THAR BAR 'GYUR RO, ,KUN
DGA' BO, ,DON GYI GZHI 'DI MTHONG


@197A *, ,NAS GANG CHOS GUS PAR 'CHAD PA DANG, GANG CHOS GUS PAR
NYAN PA GNYIS NI BSOD NAMS MANG DU BSKYED DO ZHES NGA SMRA'O, ,DE
SKAD CES BKA' STZAL

NAS; BCOM LDAN 'DAS KYIS TSE DANG LDAN PA KUN DGA' BO LA 'DI SKAD
CES BKA' STZAL TO, ,KUN DGA' BO, LHAG PA'I BSAM PAS ZHUGS SHING
YANG DAG PAR BSGRUB PAR

'DOD PAS SANGS RGYAS BCOM LDAN 'DAS KYI BSTAN PA LA MI RTOG PAR
MNGON PAR DAD CING MOS NAS CHOS LEGS PAR GSUNGS PA YIN PA DANG,
DGE 'DUN LEGS PAR

ZHUGS PA YIN PA DANG, 'DU BYED THAMS CAD MI RTAG PA'AM, SDUG
BSNGAL BA'AM, ZHI BA'AM, STONG PA'AM, BDAG MED PA YIN PAR YID PAR
YID CHES NA, KUN DGA' BO, 'DI

NI DE BAS CHES BSOD NAMS MANG DU BSKYED DE, TSIG TZAM MA YIN NO,
,KUN DGA' BO, GANG LA LA ZHIG GIS RU SHING BZHIN DU BYAS, YID LA
BYAS, SEMS THAMS CAD

KYIS BSAMS NAS RNA BLAGS TE CHOS NYAN PA DANG, MNYAN NAS KYANG
THA NAS SE GOL GTOGS PA TZAM YANG MI RTAG PA'AM, SDUG BSNGAL
BA'AM, STONG PA'AM, BDAG MED

PAR YANG DAG PA JI LTA BA BZHIN DU RAB TU SHES NA, KUN DGA' BO,
DE 'JIG RTEN GYI KHAMS MTHA' YAS MU MED PA DAG NAS SEMS CAN GYI
KHAMS YOD PA'I SEMS CAN JI


@197B SNYED PA THAMS CAD NI CHES MANG GI, SA'I KHAMS MA YIN,
CHU'I KHAMS MA YIN, ME'I KHAMS MA YIN, RLUNG GI KHAMS MA YIN NO
ZHES DE SKAD BYA BA DE DAG THAMS CAD YONGS SU

BRTAG PA GZUNG STE, SKAD CIG DANG, THANG CIG DANG, YUD TZAM CIG
LA SNGA PHYI MED PAR MIR GYUR LA, SKAD CIG DANG, THANG CIG DANG,
YUD TZAM CIG LA BLA NA MED PA YANG DAG PAR

RDZOGS PA'I BYANG CHUB MNGON PAR RDZOGS PAR SANGS RGYAS TE, KHYIM
BDAG GCIG CIG KYANG BYUNG LA, SANGS RGYAS BCOM LDAN 'DAS DE DAG
JI TZAM DU 'KHOR BA'I SNGON GYI MTHA' MI

MNGON PA DE SRID DU YUN RING DU BZHUGS TE, KHYIM BDAG DE'ANG
BSKAL PA DE SRID DU GNAS BAR GYUR LA, DES SANGS RGYAS BCOM LDAN
'DAS DE SNYED LA NA BZA' DANG, BSHOS DANG,

GZIMS CHA DANG, NA BA'I GSOS SMAN DANG, YO BYAD DANG, BDE BAR
SBYAR BA THAMS CAD KYIS BSTI STANG BYED, BLA MAR BYED, RIM GROR
BYED, MCHOD PAR BYED PA DANG, YONGS SU MYA

NGAN LAS 'DAS PA RNAMS KYI MCHOD RTEN RIN PO CHE SNA BDUN LAS
BYAS TE, LHA'I GDUGS DANG, RGYAL MTSAN DANG, BA DAN RNAMS DANG,
ME TOG DANG, PHRENG BA DANG, SPOS DANG,

BYUG PA THAMS CAD DANG, BDOG PA THAMS CAD KYIS BSTI STANG BYED,
BLA MAR BYED, RIM GROR BYED, MCHOD PAR BYED NA, KUN DGA' BO, DE
JI SNYAM DU SEMS, KHYIM BDAG


@198A *, ,DE GZHI DE LAS BSOD NAMS MANG DU SKYED DAM, GSOL BA,
BCOM LDAN 'DAS, KHYIM BDAG DES DE BZHIN GSHEGS PA GCIG MNYES PAR
BGYIS,

BSTI STANG BGYIS, BLA MAR BGYIS, RIM GROR BGYIS, MCHOD PAR BGYIS
NA'ANG GZHI DE LAS BSOD NAMS MANG DU SKYED DE, BSOD NAMS TSAD MA
MCHIS, GRANGS MA MCHIS,

BSAM GYIS MI KHYAB, MTSUNGS PA MA MCHIS, DPAG TU MA MCHIS PA
BSKYED PAR 'GYUR NA, DE BZHIN GSHEGS PA'I TSOGS DE LTA BU LA
BSKAL PA DE SNYED DU BSTI STANG

BGYIS, BLA MAR BGYIS, RIM GROR BGYIS, MCHOD PAR BGYIS PA LTA SMOS
KYANG CI 'TSAL, DE SKAD CES GSOL BA DANG, BCOM LDAN 'DAS KYIS TSE
DANG LDAN PA KUN DGA'

LA 'DI SKAD CES BKA' STZAL TO, ,KUN DGA' BO, DE DE BZHIN NO,
,KHYOD JI SKAD ZER BA BZHIN TE, DE BSOD NAMS TSAD MED PA SKYED
DO, ,KUN DGA' BO, DE BAS NA KHYOD LA

BSGO'O, ,KHYOD KYIS KHONG DU CHUD PAR BYA'O, ,GANG KHYIM BDAG DES
DE BZHIN GSHEGS PA DE SNYED CIG LA BDE BA'I YO BYAD THAMS CAD
KYIS BSKAL PA DE SNYED DU BSTI STANG

BYAS, BLA MAR BYAS, RIM GROR BYAS BAS BSOD NAMS BSKYED PA BAS,
GANG GIS RU SHING BZHIN DU BYAS, YID LA BYAS, SEMS THAMS CAD KYIS
BSAMS TE RNA BLAGS,


@198B SEMS RTZE GCIG TU BYAS NAS CHOS NYAN CING SE GOL GTOGS PA
TZAM YANG 'DU BYED THAMS CAD MI RTAG PA'AM, SDUG BSNGAL BA'AM,
ZHI BA'AM, STONG PA'AM, BDAG MED PA'O

ZHES YID LA BYED NA 'DI DE BAS BSOD NAMS CHES MANG DU SKYED DE,
KUN DGA' BO, GANG CHOS GUS PAR 'CHAD PA DANG, GANG CHOS GUS PAR
NYAN PA NI BSOD NAMS CHES MANG

DU SKYED DO, ,KUN DGA' BO, NGAS 'DI LA DGONGS NAS 'DI SKAD DU,
RNAM PA GNYIS KYI DON GYI PHYIR, ,SANGS RGYAS BSHAD PA MNYAN PAR
BYA, ,ZAG PA RNAMS KYANG ZAD PAR 'GYUR,,

BYANG CHUB NYE BAR GYUR PAR 'DOD, GANG ZHIG CHOS RNAMS 'CHAD PA
DANG, ,DRANG SRONG RGYAL MTSAN GANG 'DZIN PA, ,GNYIS KA BSOD NAMS
LDAN PAR 'GYUR, ,CHOS NI DRANG SRONG

RGYAL MTSAN YIN, ,ZHES BSHAD DO, ,DE NAS BCOM LDAN 'DAS KYIS TSE
DANG LDAN PA KUN DGA' BO LA BKA' STZAL PA, KUN DGA' BO, GANG CHOS
GUS PAR 'CHAD PA

DANG, GANG CHOS GUS PAR NYAN PA 'DI GNYIS NI BDUD DANG LHAN CIG
TU G-YUL 'DRE BA'O, ,DE CI'I PHYIR ZHE NA, KUN DGA' BO, 'DI LTA
STE, DGE BA'I BSHES GNYEN NYID DANG,

DGE BA'I GROGS SU GYUR PA NYID DANG, DGE BA'I BSHES GNYEN DANG
LDAN PA 'DI NI TSANGS PAR SPYOD PA YONGS SU RDZOGS BAR BYED PA'O,
,DE CI'I PHYIR ZHE NA, KUN DGA' BO,


@199A *, ,DGE BA'I BSHES GNYEN LA BRTEN NAS SEMS CAN SKYE BA'I
CHOS CAN RNAMS SKYE BA LAS YONGS SU THAR BAR 'GYUR BA NAS SEMS
CAN 'KHRUG PA'I

CHOS CAN RNAMS 'KHRUG PA LAS YONGS SU THAR BAR 'GYUR RO, ,KUN
DGA' BO, NGAS NYAN THOS RNAMS LA YANG DAG PA'I LTA BA 'BYUNG BA'I
RGYU GNYIS DANG, RKYEN GNYIS NI,

'DI LTA STE, GZHAN GYI SGRA DANG, SO SO RANG GI TSUL BZHIN YID LA
BYED PA'O ZHES GSUNGS PA'ANG DE YIN TE, KUN DGA' BO, DE DAG LAS
GZHAN GYI SGRA NI SANGS RGYAS BCOM

LDAN 'DAS RNAMS LAS BYUNG BAR RIG PAR BYA'O, ,GANG SO SO RANG GI
TSUL BZHIN YID LA BYED PA DE'ANG SANGS RGYAS BCOM LDAN 'DAS NYID
LAS BYUNG BAR RIG PAR BYA'O, ,

DE CI'I PHYIR ZHE NA, KUN DGA' BO, 'DI LTAR BYIS PA SO SO'I SKYE
BO RNAMS LA SO SO RANG GI TSUL BZHIN YID LA BYED PA MED PA'I
PHYIR RO, ,DE CI'I PHYIR ZHE NA, SANGS RGYAS

RNAMS MA BYUNG NA BYIS PA SO SO'I SKYE BO RNAMS CI ZHIG YID LA
BYA BA MI SHES KYI, CHOS 'DI DAG YID LA BYA'O ZHES DE BZHIN
GSHEGS PA NYID KYIS BSTAN PA'I PHYIR RO, ,KUN

DGA' BO, NGAS DON GYI GZHI 'DI MTHONG NAS SO SO RANG GI TSUL
BZHIN YID LA BYED PA DE'ANG SANGS RGYAS BCON LDAN 'DAS RNAMS LAS
BYUNG BAR RIG PAR BYA'O ZHES DE


@199B SKAD BSHAD DO, ,DE NAS BCOM LDAN 'DAS KYIS DE'I TSE TSIGS
SU BCAD PA 'DI DAG GSUNGS SO, ,SKYES BU DAM PA RNAMS NI MTHONG NA
LEGS, ,THE TSOM RNAMS NI GCOD CING SEL

BAR BYED, ,BYIS PA RNAMS KYANG RAB TU MKHAS PAR BYED, ,DE BAS
MKHAS PA RNAMS NI MTHONG NA LEGS, ,'PHAGS PA RNAMS NI MTHONG NA
BDE, ,DAM PA RNAMS DANG 'GROGS PA'ANG

BDE, BYIS PA RNAMS NI MA MTHONG NA, ,DAM PA RNAMS LA RTAG TU BDE,
KUN DGA' BO, 'DI LTA STE, DGE BA'I BSHES GNYEN DANG, DGE BA'I
GROGS SU GYUR PA DANG, DGE BA'I

BSHES GNYEN GYA GYU MED PA NYID NI TSANGS PAR SPYOD PA 'DI RDZOGS
PAR BYED PA'O ZHES BYA BA'ANG NGAS 'DI LA DGONGS TE TSIG DE SKAD
SMRAS SO, ,DE CI'I PHYIR ZHE NA, KUN DGA' BO

DGE BA'I BSHES GNYEN LA BRTEN NAS SEMS DGE BAR 'GYUR RO, ,SEMS
DGE BAS BSAM PA DGE BAR 'GYUR, SBYOR BA DGE BAR 'GYUR, DGE BA'I
CHOS LA SEMS DANG BAR

'GYUR, DGE BA'I CHOS LA NYE BAR GNAS PAR 'GYUR, SANGS RGYAS BCOM
LDAN 'DAS RNAMS LA SHES NAS DAD BAR 'GYUR, CHOS LA SHES NAS DAD
PAR 'GYUR, DGE 'DUN LA

SHES NAS DAD PAR 'GYUR, 'PHAGS PA DGYES PA'I TSUL KHRIMS RANG
DBANG CAN MKHAS PAS BSNGAGS PA, MYA NGAN LAS 'DA' BAR 'GYUR BA
RNAMS THOB PAR 'GYUR RO, ,


@200A *, ,KUN DGA' BO, 'DI LTA STE, DPER NA, CHAR RAB TU BAB NA
SHANG SHONG RNAMS YONGS SU GANG BAR BYED DO, ,SHANG SHONG RNAMS
YONGS SU GANG NAS CHU DRAN RNAMS

BRUG PAR BYED DO, ,CHU BRAN RNAMS BRUG NAS KLUNG CHEN PO RNAMS
BRUG PAR BYED DO, ,KLUNG CHEN PO BRUG PA RNAMS KYIS MTSO CHEN PO
RGYA MTSO YONGS SU GANG BAR 'GYUR RO, ,KUN DGA'

BO, DE BZHIN DU DGE BA'I BSHES GNYEN DANG, DGE BA'I GROGS SU GYUR
BA DANG, DGE BA DANG RAB TU LDAN PA DANG, DGE BA GTZO BOR GYUR PA
DANG, DGE BA'I SEMS NYID LA

BRTEN NAS DGE BA'I RTZA BA'I STOBS BSKYED PA THOB PA RNAMS NI
RJES SU MTHUN PA'I CHOS KYI BAR DU BSGRUBS PAS RAB TU MTHAR THUG
PA DANG, RAB TU DRI MA MED PA DANG, RAB

TU TSANGS PAR SPYOD PA DANG, RAB TU MTHAR PHYIN PAR 'GYUR RO,
,KUN DGA' BO, PHYI ROL GYI DNGOS POR GYUR PA 'DI DAG KYANG DUS LA
BAB NA SKYE BAR 'GYUR BA DANG, ME TOG

DANG, YAL GA DANG, 'BRAS BU 'BYIN PA LA LTOS, KUN DGA' BO, 'DI
LTAR PHYI ROL GYI DNGOS PO 'DI DAG KYANG SLU BAR MI BYED NA KHYED
KYI LEGS PAR SPYAD PA MI SLU BA LTA CI

SMOS TE, DE NI GNAS MED DO, ,KUN DGA' BO, LEGS PAR SPYAD PA NI SU
LA'ANG MI SLU'O, ,LEGS PAR SPYAD PA SPYOD CIG ,KUN DGA' BO,
NGA'ANG LEGS PAR SPYAD BAS


@200B MA BSLUS SO, ,KUN DGA' BO, NGA SNGON BYANG CHUB SEMS DPA'I
SPYAD PA SPYOD PA NA, LEGS PAR SPYAD PA GANG YIN PA DE DAG SPYOD
DE, LEGS PAR SPYAD PA DES NGA MA BSLUS SA, KUN

DGA' BO, DE BZHIN GSHEGS PA LAM GANG NAS GSHEGS PA DE NA GANGS
MTHON DMAN DANG, NGAM GROG DANG, G-YANG SA DANG, STOR KHUNG DANG,
SHOD KHUD DANG, SDONG

DU MA DANG, TSER MA STUG PO DE DAG THAMS CAD 'DUD CING MED PAR
'GYUR PA DANG, SA DMA' BA MTHONG POR 'GYUR BA DANG, MTHON PO DMA'
BAR 'GYUR PA DANG, SHING RNAMS

RAB TU 'DUD PA DANG, SHING GI LHA RNAMS PHYAG 'TSAL BA DANG,
TSONG DUS DANG, SRANG DAG NA SKYE BO GANG DAG 'KHOD PA DE DAG DE
BZHIN GSHEGS PA BZHUD PA'I RJES SU 'BRANG

STE, DE BZHIN GSHEGS PA 'DAS NAS DE DAG SLAR RANG GI GNAS NA
'KHOD PA LA LTOS, KUN DGA' BO, SNGON SANGS RGYAS BCOM LDAN 'DAS
RNAMS DANG, RANG SANGS

RGYAS RNAMS DANG, DGRA BCOM PA RNAMS DANG, BYANG CHUB SEMS DPA'
RNAMS DANG, DGE BA'I BSHES GNYEN YID DU 'ONG BA RNAMS DANG, DGE
SBYONG DANG, BRAM ZE RGAN PA

RNAMS LA RTAG TU GUS PA DANG, 'DUD PA DANG, PHYAG 'TSAL BA'I LEGS
PAR SPYAD BA'I RGYU MTHUN PA LA LTOS, KUN DGA' BO, PHYI ROL GYI
DNGOS PO SEMS MED PA'ANG DE


@201A *, ,BZHIN GSHEGS PA LA 'DUD CING PHYAG 'TSAL BA DANG, MTHO
BAR 'GYUR BA DANG, DNGOS PO GANG DAG DMA' BAR 'OS PA'AM, MTHO BAR
'OS PA

DE DAG DE BZHIN GSHEGS PA MTHONG MA THAG TU DMA' BA DANG MTHO BAR
'GYUR BA LEGS PAR SPYAD PA'I KHYAD PAR LA LTOS, 'DI LA MI BLUN PO
KHA CIG NI NGA RGYAL GYI ZIL

GYIS NON, ,NGA RGYAL GYIS BSLAD, NGA RGYAL GYIS SEMS YONGS SU
GDUNGS NAS SU LA'ANG MI 'DUD DO, ,KUN DGA' BO, DE BZHIN GSHEGS
PA'I PHYAG DRA BAR 'BREL BA

DANG, ZHABS DRA BAR 'BREL BA DE DAG THAMS CAD KYANG LEGS PAR
SPYAD PA LAS GYUR PA LA LTOS, KUN DGA' BO, GANG NGAS SNGON SBYIN
PA DANG, TSIG SNYAN PA DANG, DON

SPYAD PA DANG, DON MTHUN PAS SEMS CAN RNAMS BSDUS PA SNGON GYI
LEGS PAR SPYAD PA DE DAG LA LTOS, KUN DGA' BO, NGA SNGON BYANG
CHUB SEMS DPA'I SPYAD PA SPYOD PA NA

'DI NI NGA'I MA YIN, 'DI NI NGA'I PHA YIN, 'DI NI PHU NU BO, 'DI
NI SRING MO, 'DI NI NYE DU, 'DI NI MDZA' BO, 'DI NI MI MDZA' BA
YIN NO SNYAM PA DE LTA BUR MA GYUR GYI,

KUN DGA' BO, NGA NI SEMS CAN THAMS CAD LA SEMS RO GCIG PA DANG,
SEMS MNYAM ZHING SEMS MI MNYAM PA MED PA DANG, BDAG GI SEMS SU
GYUR TO, ,KUN


@201B DGA' BO, YUN RING PO 'DI NA GANG NGAS SBYIN PA DANG, TSIG
SNYAN PA DANG, DON SPYAD PA DANG, DON MTHUN PAS MA BZUNG BA'I
SEMS CAN DE NI RNYED PAR SLA BA MA YIN NA BYIS PA SO SO'I SKYE BO

RNAMS NI DE LTAR BZUNG BAR MI SHES SO, ,JI LTAR 'KHOR BA'I SNGON
GYI MTHA' MI MNGON PA BZHIN DU BYIS PA SO SO'I SKYE BO RNAMS KYIS
BDE BA MYONG STE, KUN DGA' BO, BYIS PA SO SO'I

SKYE BO THAMS CAD KYIS RANG GIS BSOD NAMS MNGON PAR 'DUS BYAS PAS
BDE BA MYONG BAR GYUR PA DE BAS NI GANG NGAS SEMS CAN GCIG LA BDE
BAR SBYAR ZHING BSGRUBS PA 'DI

CHES MANG STE, NGAS SEMS CAN RNAMS LA BDE BAR SBYAR BA BSGRUBS PA
TZAM NI SEMS CAN DE DAG GIS RANG GIS BSOD NAMS MNGON PAR 'DUS
BYAS PAS BDE BA MA MYONG NGO, ,

KUN DGA' BO, ,'ON KYANG BDE BAR SBYOR BA DE DAG THAMS CAD NI MI
RTAG BA STE, 'GYUR BA'I CHOS CAN NO, ,GANG NGA SNGON BYANG CHUB
SEMS DPA'I SPYAD PA SPYOD PA NA BYIS PA SO SO'I SKYE

BO RNAMS LA BDE BAR SBYOR BA THAMS CAD NYE BAR SBYAR BA DE DAG
THAMS CAD NI LAM 'DI LA DGOD PA'I PHYIR YONGS SU SMIN PAR 'GYUR
BA SHA STAG GO, ,DE LTAR BDE BA GANG GIS

NGAS KHYED BDE BAR BYAS PA 'DUS MA BYAS PA'I BDE BA, 'PHAGS PA
ZAG PA MED PA'I BDE BA, DE DAG NI NAM YANG PHYIS YONGS SU MI
'GYUR ZHING CHUD ZA BAR MI 'GYUR RO, ,


@202A *, ,KUN DGA' BO, DE BAS NA 'PHAGS PA'I YE SHES KYIS BYA BA
BYOS SHIG ,KUN DGA' BO, YE SHES KYI BYA BAS BYA BA BYOS SHIG
,NGAS NI BYAS ZIN

TO; ;KUN DGA' BO, SPYOD PA GZHAN YANG THA NA SEMS DAD PA GCIG
BSKYED PA'I DGE BA'I RTZA BA'I RNAM PAR SMIN PA NGAS BSHAD ZIN
TO, ,KUN DGA' BO, SEMS CAN DGE

BA'I RTZA BA BYAS PA, DGE BA'I RTZA BA BSKYED PA, MYA NGAN LAS
'DAS PA'I SA BON BSKYED PA DAG KYANG YOD DO, ,KUN DGA' BO, SEMS
CAN GANG DAG GIS DE BZHIN GSHEGS

PA YANG DAG PAR RJES SU DRAN NAS NGA 'DI LTA BUR ZAD CING YONGS
SU NYAMS PA THOS NA DGA' BA TZAM MAM DAD PA TZAM GYIS MCHI MA
'BYUNG BA DAG KYANG YOD DO, ,KUN DGA'

BO; DE BZHIN GSHEGS PA RJES SU DRAN NAS SHUGS RING PO 'BYIN PA'I
SEMS CAN DAG KYANG YOD, SPU ZING ZHES BYED PA DAG KYANG YOD DE,
SEMS CAN DE DAG NI SEMS

CAN DMYAL BA DANG, DUD 'GRO'I SKYE GNAS DANG, GSHIN RJE'I 'JIG
RTEN DU MI 'GRO ZHING YANG DAG PAR RDZOGS PA'I BYANG CHUB TU NGES
PAR GZHOL BA DAG GO, KUN

DGA' BO, DE BZHIN DU GANG LA LA NGA RJES SU DRAN NAS CHOS KYI
SHUGS KYIS MCHI MA 'BYUNG BA'AM, SPU ZING ZHES BYED PA'AM, SHUGS
RING DU 'BYIN PAR 'GYUR BA'I SEMS


@202B CAN DE DAG THAMS CAD NI, KUN DGA' BO, DUD 'GRO'I SKYE GNAS
DANG, GSHIN RJE'I 'JIG RTEN DU MI 'GRO'O, ,LOG PAR LTUNG BA THAMS
CAD DU MI 'GRO'O, ,KUN DGA' BO, DE BAS

NA BAG YOD PA LA BRTZON PAR GYIS SHIG ,KUN DGA' BO, SANGS RGYAS
BCOM LDAN 'DAS RNAMS KYI BYANG CHUB NI BAG YOD PAS THOB CING DE
LAS GZHAN PA'I DGE BA BYANG CHUB KYI

PHYOGS KYI CHOS RNAMS KYANG BAG YOD PAS THOB BO, ,KUN DGA' BO,
GANG 'DOMS PA POS BYA BA DANG, GANG DON 'DOD PA DANG, PHAN PA
DANG BDE BA 'DOD PA DANG, PHAN PAR DGA'

BA DANG ,SNYING RJE CAN DANG, SNYING BRTZE BA CAN GYIS SNYING
BRTZE BA'I PHYIR BYA BA DE DAG NGAS BYAS KYI, DA NI KHYED KYIS CI
NAS KYANG DGE BA'I LAM RGYUN CHAD PAR MI 'GYUR BA DANG, DAM

PA'I CHOS KYI TSUL NUB PAR MI 'GYUR BAR GYIS SHIG ,KUN DGA' BO,
CI NAS KYANG DAM PA'I CHOS KYI TSUL 'DI YUN RING DU GNAS PAR
'GYUR BA DANG ,LHA DANG MI RNAMS LA YANGS

SHING RGYA CHER 'GYUR BAR GYIS SHIG ,KUN DGA' BO, CHOS DKON MCHOG
GI MDZOD 'DI CI NAS KYANG RAB TU MI 'JIGS PAR BYA BA'I PHYIR NGAS
KHYOD LA GTAD DO, ,'DI NI NGAS

RJES SU BSTAN PA'O, ,'DI NI NGA'I RJES SU BSTAN PA'O, ,DAM PA'I
CHOS YONGS SU GTAD PA ZHES BYA BA'I LE'U STE BCU GNYIS RDZOGS
SO,, ,,DE NAS BCOM


@203A *, ,LDAN 'DAS LA TSE DANG LDAN PA KUN DGA' BOS 'DI SKAD CES
GSOL TO, ,BCOM LDAN 'DAS, BDAG GIS JI LTAR BSGRUB PAR BGYI, BCOM
LDAN 'DAS,

BDAG GIS JI LTAR BSGRUBS NA DAM PA'I CHOS KYI TSUL 'DI YUN RING
DU GNAS PA DANG, LHA DANG MI RNAMS LA YANGS SHING RGYA CHE BAR
'GYUR, BCOM LDAN 'DAS, CHOS KYI TSUL

'DI BDAG GIS JI LTAR YANG DAG PAR BSDU BAR BGYI, JI LTAR RAB TU
BSTAN PAR BGYI, DE SKAD CES GSOL BA DANG, BCOM LDAN 'DAS KYIS TSE
DANG LDAN PA KUN DGA' BO LA

'DI SKAD CES BKA' STZAL TO, ,NGA YONGS SU MYA NGAN LAS 'DAS PA'I
'OG TU DGE SLONG GNAS BRTAN DAG 'DUS NAS CHOS DANG 'DUL BA YANG
DAG PAR SDUD PAR BYED DE,

DE LA, KUN DGA' BO, GNAS BRTAN 'OD SRUNG CHEN PO LA SOGS PA DGE
SLONG GNAS BRTAN DAG KHYOD LA 'DI SKAD 'DRI'O, ,KUN DGA' BO, DE
BZHIN GSHEGS PAS BSTAN

PA CHEN PO DAG GANG DU GSUNGS, GLING GZHI CHEN PO'I RNAM GRANGS
DAG GANG DU, MNYAM PAR BZHAG PA CHEN PO GANG DU, LNGA PA DANG
GSUM PA GANG DU, LHAS ZHUS PA DAG

GANG DU, BRGYA BYIN GYIS ZHUS PA DAG GANG DU, LHA YUL NAS BABS PA
GANG DU, TSANGS PA'I DRI BA GANG DU GSUNGS ZHES, KUN DGA' BO, DGE
SLONG DE DAG RNAM GRANGS DE DAG


@203B GIS KHYOD LA DE SKAD 'DRI BAR 'GYUR RO, ,KUN DGA' BO, DE
BZHIN GSHEGS PAS MDO'I SDE DAG GANG DU GSUNGS, DBYANGS KYIS
BSNYAD PA'I SDE DANG, LUNG BSTAN PA'I SDE DANG ,

TSIGS SU BCAD PA'I SDE DANG, CHED DU BRJOD PA'I SDE DANG, GLENG
GZHI'I SDE DANG, RTOGS PA BRJOD PA'I SDE DANG, DE LTA BU BYUNG
BA'I SDE DANG, SKYES PA RABS KYI SDE DANG, SHIN TU RGYAS

PA'I SDE DANG, RMAD DU BYUNG BA'I CHOS KYI SDE DANG ,GTAN LA DBAB
PAR BSTAN PA'I SDE DAG GANG DU GSUNGS, KUN DGA' BO, DE BZHIN
GSHEGS PAS NYAN THOS KYI SDE SNOD GANG

DU GSUNGS, RANG SANGS RGYAS KYI SDE SNOD GANG DU GSUNGS, THEG PA
CHEN PO BYANG CHUB SEMS PA'I SDE SNOD GANG DU GSUNGS ZHES, KUN
DGA' BO, DE NA DGE SLONG DE DAG GIS KHYOD

LA DE SKAD DRIS PA DANG 'DI SKAD LUNG STON CIG ,'DI SKAD BDAG GIS
THOS PA DUS GCIG NA, BCOM LDAN 'DAS DANG PO MNGON PAR RDZOGS PAR
SANGS RGYAS NAS YUL MA GA

DHA NA BYANG CHUB KYI SNYING PO LA BZHUGS, 'DI SKAD BDAG GIS THOS
PA DUS GCIG NA, BCOM LDAN 'DAS RI GA Y'A LA BZHUGS, 'DI SKAD BDAG
GIS THOS PA DUS GCIG NA,

BCOM LDAN 'DAS YUL MA GA DH'A NA RA RDZI'I SHING N+YA GRO DHA'I
DRUNG NA BZHUGS, 'DI SKAD BDAG GIS THOS PA DUS GCIG NA, BCOM LDAN
'DAS YUL W'A RA n'A SI NA DRANG SRONG


@204A *, ,LHUNG BA RI DVAGS KYI NAGS NA BZHUGS, 'DI SKAD BDAG GIS
THOS PA DUS GCIG NA, BCOM LDAN 'DAS RGYAL PO'I KHAB NA BYA RGOD
PHUNG PO'I RI DANG

LUS 'PHAGS RI YANGS PA'I STENG NA DBANG PO'I BRAG PHUG NA BZHUGS,
'DI SKAD BDAG GIS THOS PA DUS GCIG NA, BCOM LDAN 'DAS RGYAL PO'I
KHAB NA 'OD MA'I

TSAL BYA KA LANTA KA GNAS PA NA BZHUGS, 'DI SKAD BDAG GIS THOS PA
DUS GCIG NA, BCOM LDAN 'DAS DRANG SRONG GI RI'I NGOS SRIN BU'I
BRAG LA BZHUGS, 'DI SKAD

BDAG GIS THOS PA DUS GCIG NA, BCOM LDAN 'DAS MNYAN YOD NA RGYAL
BU RGYAL BYED KYI TSAL MGON MED ZAS SBYIN GYI KUN DGA' RA BA NA
BZHUGS, 'DI SKAD BDAG

GIS THOS PA DUS GCIG NA, BCOM LDAN 'DAS YUL YANGS PA CAN NA SHING
AA MRAS SKYONG MA'I TSAL DANG, SPRE'U RDZING GI 'GRAM NA KHANG PA
BRTZEGS PA'I GNAS NA BZHUGS,

DE BZHIN DU YUL TZAMPA NA GAGRAGS BRKOS PA'I RDZING GI 'GRAM NA
BZHUGS, DE BZHIN DU GA Y'A NA GA Y'A MGO'I RI LA BZHUGS, DE BZHIN
DU YUL KO'U SHAMBI NA SGRAS MNGON

GYI KUN DGA' RA BA NA BZHUGS, YUL GNAS BCAS NA NAG PO'I KUN DGA'
RA BA NA BZHUGS, SKYA SNAR GYI BU NA BU MANG PO PA'I MCHOD RTEN
GYI DRUNG NA BZHUGS, YUL


@204B BCOM BRLAG NA BYA GAG GI KUN DGA' RA BA NA BZHUGS, 'DI SKAD
BDAG GIS THOS PA DUS GCIG NA, BCOM LDAN 'DAS KU SHA'I GRONG KHYER
NA GYAD RNAMS NYE BAR GNAS PA SHING

S'A LA'I TSAL NA BZHUGS ZHES, KUN DGA' BO, RNAM GRANGS DE DAG GIS
GANG DANG GANG DU DE BZHIN GSHEGS PAS CHOS BSHAD PA DANG, 'KHOR
GANG DANG GANG DANG, DUS

TSIGS GANG DANG GANG DU DANG, DON GANG LA BRTEN PA DANG, GANG ZAG
GANG LAS BRTZAMS PA DANG, YE SHES GANG DANG GANG BSTAN PA'I PHYIR
RNAM GRANGS GANG DANG GANG GIS GSUNGS PA

DANG, DON DANG, TSIG DANG, YI GE GANG DANG GANG DAG GIS RNAM
GRANGS GANG DANG GANG GSUNGS PA DE LA KHYOD KYIS GLENG GZHI DANG
BCAS PA DANG, RGYU DANG BCAS PA DANG, RKYEN DANG

BCAS PA DANG, DON BZANG PO DANG, TSIG 'BRU BZANG POR RGYAS PAR
STON CIG ,MDO SDE'I MJUG TU'ANG BCOM LDAN 'DAS KYIS DE SKAD CES
BKA' STZAL NAS, THAMS CAD DANG LDAN

PA'I 'KHOR YI RANGS TE, BCOM LDAN 'DAS KYIS GSUNGS PA LA MNGON
PAR BSTOD DO ZHES BRIS SHIG ,KUN DGA' BO, CHOS KYI TSUL 'DI DE
LTAR YANG DAG PAR BSDU PAR

BYA'O, ,DE LTAR RNAM PAR DBYE BAR BYA'O, ,DE LTAR RAB TU BSTAN
PAR BYA'O, ,DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS KYIS, 'DI SKAD


@205A *, ,BDAG GIS THOS PA DUS GCIG TU, BCOM LDAN 'DAS ZHES BYA
BA'I TSIG DE SKAD CES GSUNGS MA THAG TU DE NAS DE'I TSE 'JIGS
SHING SPU ZING ZHES BYED PA

DANG BCAS PA'I SA G-YOS PA CHEN PO 'JIG RTEN DU BYUNG STE, STONG
GSUM GYI STONG CHEN PO'I 'JIG RTEN GYI KHAMS 'DI'ANG DE'I TSE
RNAM PA DRUG TU G-YO, RAB TU G-YO, KUN TU RAB

TU G-YO, LDEG ,RAB TU LDEG ,KUN TU RAB TU LDEG ,'GUL, RAB TU
'GUL, KUN TU RAB TU 'GUL, 'UR 'UR, RAB TU 'UR 'UR, KUN TU RAB TU
'UR 'UR, 'KHRUGS, RAB

TU 'KHRUGS, KUN TU RAB TU 'KHRUGS, CHEM CHEM, RAB TU CHEM CHEM,
KUN TU RAB TU CHEM CHEM, SHAR PHYOGS DMA' NA NUB PHYOGS MTHO, NUB
PHYOGS DMA' NA SHAR

PHYOGS MTHO, LHO PHYOGS DMA' NA BYANG PHYOGS MTHO, BYANG PHYOGS
DMA' NA LHO PHYOGS MTHO, MTHA' DMA' NA DBUS MTHO, DBUS DMA' NA
MTHA' MTHO BAR GYUR TO, ,

DE'I TSE LHA DANG, KLU DANG, GNOD SBYIN DANG, DRI ZA DANG, LHA MA
YIN DANG, NAM MKHA' LDING DANG, MI'AM CI DANG, LTO 'PHYE CHEN PO
RNAMS DANG, BRGYA BYIN DANG, TSANGS PA DANG,

'JIG RTEN SKYONG BA RNAMS DANG, MI DANG, MI MA YIN PA DPAG TU MED
PA DAG RAB TU NGU STE MCHI MA BYUNG ZHING TSIG 'DI SKAD DU, BCOM
LDAN 'DAS YONGS SU MYA NGAN LAS


@205B 'DA' BA HA CANG MYUR CHES SO, ,BDE BAR GSHEGS PA YONGS SU
MYA NGAN LAS 'DA' BA HA CANG MYUR CHES SO, ,'JIG RTEN GYI MIG MI
SNANG BAR 'GYUR BA HA CANG MYUR CHES SO, ,

'JIG RTEN GYI MIG MA MCHIS SHING LONG BAR 'GYUR BA HA CANG MYUR
CHES SO ZHES ZER RO, ,TSE DANG LDAN PA KUN DGA' BO'ANG RAB TU DU
ZHING MCHI MA BYUNG NAS, BCOM LDAN

'DAS YONGS SU MYA NGAN LAS 'DA' BA HA CANG MYUR CHES SO, ,BDE BAR
GSHEGS PA YONGS SU MYA NGAN LAS 'DA' BA HA CANG MYUR CHES SO,
,'JIG RTEN GYI MIG MI SNANG BAR 'GYUR

BA HA CANG MYUR CHES SO, ,'JIG RTEN GYI MIG MA MCHIS SHING LONG
BAR 'GYUR BA HA CANG MYUR CHES SO, ,'JIG RTEN YONGS SU 'DREN PA
MA MCHIS PAR 'GYUR BA HA CANG MYUR CHES SO, ,

ZHES ZER RO, ,DE NAS BCOM LDAN 'DAS KYIS TSE DANG LDAN PA KUN
DGA' BO LA BKA' STZAL PA, KUN DGA' BO THONG, MYA NGAN MA BYED,
SMRE SNGAGS MA 'DON, KUN DGA' BO, GANG

SKYES SHING BYUNG BA, BYAS PA, 'DUS BYAS PA, BSAGS PA, RTEN CING
'BREL BAR 'BYUNG BA, RAB TU 'JIG PA'I CHOS CAN DE DAG RAB TU MI
'JIG PAR GA LA 'GYUR TE, DE NI

GNAS MED DO, ,KUN DGA' BO KHYOD KYIS NGA LA YUN RING DU BYAMS
PA'I LUS KYI LAS DANG, BYAMS PA'I NGAG GI LUS DANG, BYAMS PA'I
YID KYI LAS PHAN PA DANG, BDE BA


@206A *, ,DANG, GNYIS SU MED PA DANG, KHON MED PA DANG, TSAD MED
PA DANG, GNOD PA MED PAS BSNYEN BKUR BYAS SO, ,KUN DGA' BO KHYOD
MTHU CHE BA DANG,

GZI CHE BA DANG, RGYA CHE BA DANG, BDUD RTZI LTA BU DANG, BDUD
RTZIS KLAS PA DANG, BDUD RTZIS MTHAS GTUGS PAR 'GYUR RO, ,KUN
DGA' BO, DE BAS NA TSANGS PA MTSUNGS

PAR SPYOD PA RNAMS LA BYAMS PA'I LUS DANG NGAG DANG YID KYI LAS
KYIS GNAS PAR BYA'O ZHES KUN DGA' BO KHYOD KYIS DE LTAR BSLAB PAR
BYA'O, ,DE LAS GZHAN PA'I TSANGS

PAR SPYOD PA RNAMS LA'ANG KHYOD KYIS DE LTAR BSNYEN BKUR BYA'O,
,DE CI'I PHYIR ZHE NA, KUN DGA' BO, NGA YONGS SU MYA NGAN LAS
'DAS NAS PHYI MA'I DUS PHYI MA'I TSE LNGA BRGYA PA

THA MA LA ZAD PA'I DUS, 'JIG PA'I DUS, DGE SLONG TSUL KHRIMS DANG
LDAN PA YONGS SU ZAD CING YONGS SU NYAMS PAR 'GYUR BA'I DUS, TSUL
KHRIMS DANG MI LDAN

PA'I PHYOGS MNGON PAR 'PHEL BA'I DUS, DAM PA'I CHOS YONGS SU
NYAMS PAR 'GYUR BA'I DUS, CHOS MA YIN PA'I PHYOGS SHAS CHE BAR
'GYUR BA'I DUS, DAM

PA'I CHOS SPONG BA'I DUS, RGYAL PO 'KHRUG PA'I DUS, SEMS CAN RNAM
PAR 'JIG PA'I DUS, CHOS DANG 'BRAL BA'I DUS, DGE SLONG DANG 'BRAL
BA'I DUS, 'KHRUG


@206B PA'I DUS DE LTA BUR GYUR PA DE NA, KUN DGA' BO, DGE SLONG
PHAL CHER LUS MA BSGOMS PA DANG, SEMS DANG TSUL KHRIMS MA BSGOMS
PA DANG, SHES RAB MA BSGOMS PAR 'GYUR

TE, DE LUS MA BSGOMS PA NAS SHES RAB MA BSGOMS PA'I BAR DU GYUR
PAS GNAS DRUG LA CHAGS PAR 'GYUR TE, DRUG GANG ZHE NA, 'DI LTA
STE, LHUNG BZED LA CHAGS PA DANG,

CHOS GOS LA CHAGS PA DANG, BSOD SNYOMS LA CHAGS PA DANG, MAL STAN
LA CHAGS PA DANG, NA BA'I GSOS SMAN DANG, YO BYAD LA CHAGS PA
DANG, SNOD BZANG PO LA CHAGS

PAR 'GYUR RO, ,DE DAG LHUNG BZED KYI PHYIR 'THAB MOR GYUR, SHAGS
SU GYUR NAS GCIG LA GCIG KHA'I MTSON MDUNG THUNG GIS RTZOD CING
'GYED PAR 'GYUR, GCIG

LA GCIG MI SNYAN BA SGROGS PAR 'GYUR, GCIG LA GCIG ZHE SDANG BAR
'GYUR RO, ,DE BZHIN DU CHOS GOS DANG, BSOD SNYOMS DANG, NA BA'I
GSOS SMAN DANG, YO BYAD

KYI PHYIR GCIG LA GCIG ZHE SDANG BA'I BAR DU 'GYUR RO, ,GCIG LA
GCIG KUN NAS MNAR SEMS DANG LDAN PA DANG, THA BA'I SEMS DANG LDAN
PA DANG, MA DAD PA'I SEMS

DANG LDAN PA DANG, ZHE 'GRAS PA DANG, RNAM PAR KUN NAS MNAR SEMS
DANG, MA DAD PA'I SEMS DANG LDAN PAR 'GYUR RO, ,KUN DGA' BO, DE
LTA BAS NA SNANG BA'AM,


@207A *, ,DPEN PA'AM, PHRA BA'AM, RAGS PA'AM, BSAM PA'AM, SBYOR
BA NA'ANG RUNG, TSANGS PA MTSUNGS PAR SPYOD PA RNAMS LA BYAMS
PA'I LUS KYI

LAS KYIS GNAS PAR BYA'O, ,BYAMS PA'I NGAG GI LAS DANG, BYAMS PA'I
YID KYI LAS KYIS TSANGS PA MTSUNGS PAR SPYOD PA RNAMS LA GNAS PAR
BYA'O ZHES KUN DGA'

BO KHYOD KYIS DE LTAR BSLAB PAR BYA'O, ,DE CI'I PHYIR ZHE NA, KUN
DGA' BO, 'DI LTAR 'KHRUG PA CHEN PO'I DUS DE LTA BUR GYUR CING,
TSE SNYIGS MA DANG, LTA BA SNYIGS MA

DANG, NYON MONGS PA SNYIGS MA DANG, DUS SNYIGS MA DANG, SEMS CAN
SNYIGS MA DANG, ZHING SNYIGS MAR GYUR PA DE'I TSE KHYIM PA RNAMS
KYANG SDUG BSNGAL BAR GYUR

TE, SDUG BSNGAL DU NYE BAR LTUNG, SDUG BSNGAL GYIS GTZES, MU GES
GTZES, NAD KYIS GTZES, 'CHI BAS GTZES, CHOM RKUN GYIS GTZES, CHAR
MI 'BAB PA DANG,

HA CANG CHAR CHES PAS GTZES, DUS DANG BYE BAS GTZES SHING 'TSE BA
RNAM PA SNA TSOGS DE DAG DANG GZHAN DAG GIS KYANG GTZES PAR 'GYUR
TE, KUN DGA' BO, BRAM

ZE DANG KHYIM BDAG DE DAG DE LTAR SDUG BSNGAL BAR GYUR CING SDUG
BSNGAL DANG LDAN PAS DAD PAR 'GYUR RO, ,MNGON PAR DAD CING RNAM
PAR MI RTOG PA MED PAS SANGS


@207B RGYAS LA SHES NAS DAD, CHOS DANG DGE 'DUN LA SHES NAS DAD
PAR 'GYUR RO, ,DE DAG SANGS RGYAS LA DMIGS PA'I SEMS DANG, CHOS
LA DMIGS PA'I SEMS DANG, DGE 'DUN

LA DMIGS PA'I SEMS KYIS KHA CIG NI GANG ZAG LA DGA' BAS SBYIN PA
DAG SBYIN PAR 'GYUR RO, ,BSOD NAMS DAG BYED PAR 'GYUR RO, ,GSO
SBYONG 'DZIN PAR 'GYUR RO, ,

KHA CIG NI BSLAB PA'I GZHI RNAMS 'DZIN PAR 'GYUR, LUNG NOD PAR
'GYUR, KHA TON BYED PAR 'GYUR, CHOS KYANG NYAN PAR 'GYUR RO,
,MNYAN NAS KYANG SGRUB PAR BYED CING DGA' BA DANG DAD

PA DANG MCHOG TU DGA' BA THOB PAR 'GYUR TE, DE DGE BA'I RTZA BA
RNAMS KYANG SKYED PAR 'GYUR RO, ,DE DAG DGE BA'I RTZA BA DANG
LDAN PAR GYUR PAS LUS ZHIG NAS BDE 'GRO MTHO RIS KYI

'JIG RTEN DU LHA'I NANG DU SKYE BAR 'GYUR RO, ,KUN DGA' BO, 'DI
LTAR DAD PAS KHYIM NAS KHYIM MED PAR RAB TU BYUNG YANG NGAN SONG
DU 'GRO BAR 'GYUR BA DANG, KHYIM PA KHYIM NA GNAS

PA SDUG BSNGAL BAR GYUR CING SDUG BSNGAL GYIS NYAM THAG PA RNAMS
SEMS DAD PA'I DGE BA'I RTZA BAS BDE 'GROR 'GRO BAR 'GYUR PA DUS
DE JI TZAM DU LOG PAR GYUR PA LA LTOS,

KUN DGA' BO, DE BAS NA LUS DANG, NGAG DANG, YID SDOM PAS BSDAM
PAR BYA ZHING SEMS DAD PA DANG, DGA' BA'I STOBS SU 'GYUR BA DANG,
DAD PA DANG, DANG BA DANG, LHAG


@208A *, ,PA'I BSAM PA PHUN SUM TSOGS PA DANG, LUS KYI LAS LEGS
PAR BRTAGS PA DANG, NGAG GI LAS LEGS PAR BRTAGS PA DANG, YID KYI
LAS LEGS

PAR BRTAGS PAR GYIS SHIG, DE CI'I PHYIR ZHE NA, KUN DGA' BO, RAN
PAR MI SMRA BA'I GANG ZAG GI NYES DMIGS LNGA STE, LNGA GANG ZHE
NA, RDZUN GYI TSIG SMRA BA DANG, NGAG RTZUB PO

DANG, PHRA MA'I TSIG SMRA BA DANG, TSIG KYAL PA DANG, BRNAB SEMS
CAN DU 'GYUR ZHING LUS ZHIG NAS SHI BA'I 'OG TU NGAN SONG NGAN
'GRO LOG PAR LTUNG BA SEMS CAN DMYAL

BAR SKYE BAR 'GYUR BA'O, ,KUN DGA' BO, RAN PAR SMRA BA'I GANG ZAG
GI PHAN YON LNGA STE, LNGA GANG ZHE NA, RDZUN GYI TSIG MI SMRA BA
DANG, NGAG RTZUB PO MED PA DANG, PHRA MA MED

PA DANG, TSIG KYAL BA MED PA DANG, BRNAB SEMS MED PAR 'GYUR ZHING
LUS ZHIG NAS BDE 'GRO MTHO RIS KYI 'JIG RTEN DU LHA'I NANG DU
SKYE BAR 'GYUR BA STE, LNGA PO 'DI

DAG GO, KUN DGA' BO, GANG ZAG 'THAB MO BYED PA DANG, MTSANG 'DRU
BA DANG, RTZOD PA DANG, SHAGS 'GYED PA DANG, THA BA'I SEMS DANG,
GNOD SEMS CAN DANG,

SEMS MA DAD PA LA NYES DMIGS 'DI LNGA 'BYUNG NGO, ,LNGA GANG ZHE
NA, 'DI LA GANG ZAG 'THAM MO BYED PA NAS SEMS MA DAD PA'I BAR DU
RDZUN GYI TSIG SMRA BA DANG, PHRA MA


@208B BYED PA DANG, TSUL KHRIMS DANG LDAN PA RNAMS LA DANG BA'I
SEMS MI SKYED PA DANG, NYIN MTSAN DU SDUG BSNGAL BA DANG YID MI
BDE BA MYONG BAR 'GYUR ZHING LUS ZHIG NAS KYANG SEMS CAN

DMYAL BAR SKYE BA STE, LNGA PO 'DI DAG GO, KUN DGA' BO, GANG ZAG
BYAMS PAS GNAS PA LA PHAN YON BCU GCIG YOD DE, BCU GCIG GANG ZHE
NA, KUN DGA' BO, 'DI LA GANG

ZAG BYAMS PAS GNAS PA NI BDE BAR GNYID LOG PA DANG, BDE BAR SAD
PA DANG, RMI LAM NGAN PA MI RMI BA DANG, MI DANG MI MA YIN PA
RNAMS DGA' BAR 'GYUR BA DANG, LHA RNAMS

BSRUNG BAR 'GYUR BA DANG, DE LA DUG GIS MI TSUGS PA DANG, DE LA
MES MI TSUGS PA DANG, DE LA MTSON GYIS MI TSUGS PA DANG, CHUS
'CHI BA'I DUS MI BYED PA DANG, GOS DANG,

ZAS DANG, MAL CHA DANG, NA BA'I GSOS SMAN DANG, YO BYAD RNAMS
RNYED PA DANG, MI'I CHOS BLA MA MA RTOGS PAS LUS ZHIG NAS TSANGS
PA'I 'JIG RTEN DU SKYE BAR 'GYUR BA STE, KUN

DGA' BO, BYAMS PAS GNAS PA'I GANG ZAG GI PHAN YON BCU GCIG PO 'DI
DAG GO, KUN DGA' BO, DE BAS NA DA LTA DANG, NGA 'DAS PA'I 'OG TU
BDAG GLING DU GYUR PA DANG,

BDAG SKYABS SU GYUR PA DANG, CHOS GLING DU GYUR PA DANG, CHOS
SKYABS SU GYUR PA DANG, GZHAN GLING MA YIN PA DANG, GZHAN SKYABS
MA YIN PAR GNAS PAR GYIS SHIG ,KUN


@209A *, ,DGA' BO, JI LTAR NA DGE SLONG BDAG GLING DU GYUR PA NAS
GZHAN GLING MA YIN PA DANG, GZHAN SKYABS MA YIN PA'I BAR DU GNAS
SHE NA, KUN DGA'

BO; 'DI LA DGE SLONG BRTUN PA SHES BZHIN CAN DRAN PA DANG LDAN
PAS 'JIG RTEN GYI BRNAB SEMS DANG YID MI BDE BA RNAM PAR BSAL
NAS, NANG GI LUS LA LUS KYI RJES

SU LTA ZHING GNAS SO, ,BRTUN PA SHES BZHIN CAN DRAN PA DANG LDAN
PAS 'JIG RTEN GYI BRNAB SEMS DANG YID MI BDE BA RNAM PAR BSAL
NAS, NANG GI TSOR BA RNAMS DANG,

SEMS DANG, CHOS KYI RJES SU LTA ZHING GNAS SO, ,KUN DGA' BO, DE
LTAR NA DGE SLONG BDAG GLING DANG BDAG SKYABS YIN PAR GNAS KYI,
GZHAN GLING DANG GZHAN SKYABS

MA YIN PAR GNAS PA'O, ,KUN DGA' BO, DE BAS NA STON PAS NYAN THOS
RNAMS LA BYA BA GANG YIN PA DE NGAS BYAS ZIN GYI DA KHYOD KYIS
GYIS SHIG ,KUN DGA' BO,

DGON PA DANG, SHING DRUNG DANG, KHANG STONG DANG, BLA GAB MED PA
'DI DAG TU BSAM GTAN GYIS SHIG ,KUN DGA' BO, BAG MED PAR MA BYED
CIG ,PHYIS 'GYOD PAR

GYUR TA RE, 'DI NI NGAS RJES SU BSTAN PA'O, ,DE NAS BCOM LDAN
'DAS KYIS DE'I TSE TSIGS SU BCAD PA 'DI DAG GSUNGS SO, ,KUN SHES
ZUG RNGU 'BYIN PA YI, ,LAM


@209B NI NGA YIS YANG DAG BSTAN, ,DE BZHIN GSHEGS RNAMS STON PA
STE, ,DE NI KHYED KYIS BRTZAM PAR BYA, ,LTA BA RNAM DAG 'GYUR BA
YI, ,LAM GZHAN MED DE MCHOG 'DI YIN, ,BSGRUB

NA BDUD KYIS BCINGS PA DAG, ,BCAD NAS RAB TU THAR BAR 'GYUR,
,SANGS RGYAS KYIS NI BSHAD PA BZHIN, ,GANG DAG GIS NI 'DI RIG PA,
,STON PA'I BSTAN PA BYED PA DAG, SDUG

BSNGAL THA MAR 'BYIN PAR 'GYUR, ,BCOM LDAN 'DAS KYIS DE SKAD CES
BKA' STZAL NAS, TSE DANG LDAN PA KUN DGA' BO DANG, DGE SLONG DE
DAG DANG, THAMS CAD DANG LDAN

PA'I 'KHOR DE DANG, LHA DANG, MI DANG, LHA MA YIN DANG, DRI ZAR
BCAS PA'I 'JIG RTEN YI RANGS TE, BCOM LDAN 'DAS KYIS GSUNGS PA LA
MNGON PAR BSTOD DO, ,SNYING

RJE CHEN PO'I CHOS KYI RNAM GRANGS LAS BSTAN PA'I LE'U STE, BCU
GSUM PA RDZOGS SO,, ,,SNYING RJE CHEN PO'I PADMA DKAR PO ZHES BYA
BA THEG PA CHEN PO'I MDO RDZOGS

SO;; ;;RGYA GAR GYI MKHAN PO DZI NA MI TRA DANG, SH'I LENDRA BO
DHI DANG, ZHU CHEN GYI LO TZ'A BA BANDE YE SHES SDES BSGYUR CING
ZHUS TE GTAN LA PHAB PA,, ,,