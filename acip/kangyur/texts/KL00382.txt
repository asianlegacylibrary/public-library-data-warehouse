@482A ,,DE NAS BYANG CHUB SEMS DPA' SEMS DPA' CHEN PO RDO RJE
SNYING PO LA SOGS PAS YANG MCHOD PA BYAS NAS PHYAG 'TSAL TE 'DI
SKAD CES GSOL

TO; ;THIG LER THIG LE DAG GIS DON, ,GTAN PHAB YANG DAG GSAL
GSUNGS NAS, ,BDAG GI DBUS SU RANG BYUNG BAS, ,DES NA RANG BYUNG
BRJOD PAR BYA, ,RANG BYUNG ZHES BYA


@482B BYANG [?] CHEN GYI, ,DON NI RJES SU DPAG BYA'I PHYIR, ,'DI NI
RANG BYUNG BCOM LDAN 'DAS, ,GCIG PU NYID NI LHAG PA'I LHA, ,LHAG
PA'I LHA ZHES BYA BA NI, ,GONG DU GSUNGS PA'I KHAMS

[?] SO, ,DE RNAMS DBUS SU PHUL BYUNG CHE'I, ,ZHES BYA GTZO BO'I
GZUGS KYIS NI, ,GSANG BA MCHOG TU DGYES PA NA, ,THAMS CAD BDAG
NYID RTAG TU BZHUGS, ,JI LTA BUR NI

BCOM LDAN 'DAS, ,SANGS RGYAS KUN DANG MNYAM SBYOR BA, ,MKHA' 'GRO
MA YI DRA BA SDOM, ,GZHAN DU JI LTAR RNAM PA 'DIS, ,SDOM PA MCHOG
TU PHAN PA LAS, ,GSANG BA'I SGRAS

NI YON TAN CAN, ,GSANG BA'ANG YON TAN DU NI GRAGS, ,RDO RJE CAN
NI YON TAN CAN, ,'JIG RTEN MCHOG DGYES SMOD PA SPANGS, ,GSANG
BA'I SGRA NI KLA KLO'I SKAD, ,PHYI ROL RJES SU

BTZAL BAS KYANG, ,'DI NI MNGON SUM SHES PAR BYA, ,RJES DPAG YON
TAN CAN GYI SGRAS, ,GANG TSE SEMS NI MI MTHONG STE, ,SEMS ZHES
BYA BA 'DI YANG NI, ,YON TAN CAN DANG YON

TAN GSUNGS, ,GSANG BA MCHOG GI DGYES PA NA, ,THAMS CAD BDAG NYID
RTAG TU BZHUGS, ,GSANG BA 'DI LA CHOS NYID GNAS, ,DE LA THAMS CAD
BDAG NYID NI, ,DE NI THAMS CAD

RNAM PAR GNAS, ,DE GANG STONG PA'I RDO RJE CAN, ,SDUG DANG LHAN
CIG DGA' BA'O, ,GANG TSE SEMS KYI GZUGS KYIS NI, ,SNGO SOGS MIG
GIS MI MTHONG ZHING, ,SGRA SOGS THOS PAR


@483A *, ,MI 'GYUR BA, ,DE CHE SEMS NI JI LTA BUR, ,DE TSE RJES
DPAG JI LTAR LAGS, ,'DI NI SNA YIS MI DMIGS NA, ,DRI BZANG DBUS
SU GNAS SAM

CI; ;SEMS NI PHYI ROL MI DMIGS SHING, ,DE BZHIN NYE BA'I LONGS
SPYOD MED, ,RO NI MNGAR DANG KHA LA MIN, ,DE BZHIN DU NI REG BYA
NYID, ,GSANG BA MCHOG GI DGYES PA NA,,

THAMS CAD BDAG NYID RTAG TU BZHUGS, ,GSANG BA 'DI NI JI LTA BUR,
,RJES SU DPAG PAS BSAM PAR BYA, ,JI LTAR YI GE'I DBYIBS SU NI,
,PHYIN PA YI NI YE SHES NYID, ,GZHAN DU BCOM

LDAN SGRA JI LTAR, ,LHA ZHES BYA BA JI LTAR LAGS, ,SANGS RGYAS
KUN GYI NGES DON CI, ,MNYAM PAR SBYOR BA CI ZHES BGYI, ,MKHA'
'GRO MA NI GANG GI MING, ,DRA BA JI LTA BU ZHIG LAGS,,

SDOM PA ZHES BYA CI ZHIG BSHAD, ,DE BZHIN SPYAD PAR DKA' BA NYID,
,KHYOD KYIS 'DOD CHAGS MED GSUNGS CI, ,CHAGS BRAL MED PA DE BZHIN
GZHAN, ,DBU MA ZHES BYA GANG GI MING,,

BUD MED KUN GYI SGYU MA CI, ,STONG NYID GZUGS KHAMS LA SOGS PA,
,CI ZHIG BSHAD CING MNYAM NYID SBYOR, ,DANG PO RNAM PA DRUG 'GYUR
DANG, ,SNA TSOGS PADMAR BRIS SKU DANG, ,

A'A LI K'A LI PHYAG RGYA CHE, ,DE NYID MED SEMS RNAL 'BYOR DANG,
,DE NYID BZANG PO JI LTAR LAGS, ,RNAL 'BYOR NYID LA MNYAM GZHAG
DANG, ,PHYI ROL DAG KYANG YANG DAG BSHAD, ,ZLA


@483B BA NYI MA RDZOGS SANGS RGYAS, ,'BYUNG BA JI LTA BU ZHIG
LAGS, ,BRIS PA DANG NI MA BRIS PA'I, ,DKYIL 'KHOR JI LTAR BZHAG
PAR BA GYI, ,DE BZHIN SNGAGS DANG RGYUD NYID DANG, ,GSANG BA'I

GNAS NI MI 'TSAL ZHING, ,PADMA BZHIN NI KHYAD PAR DU, ,BDAG DANG
BDAG GI JI LTAR LAGS, ,DE BZHIN SEMS DANG SEMS BYUNG NYID, ,SEMS
KYI NGO BO YE SHES GSUNGS, ,DE BZHIN

RNAM PAR SHES PA NYID, ,RGYU DANG 'BRAS BU'I DNGOS PO DANG, ,DE
BZHIN CHOS DANG CHOS CAN NYID, ,CHU BO'I RGYUN NI CI ZHES BSHAD,
,RGYA MTSO YANG NI KHYAD PAR DU'O, ,SNA TSOGS NYID NI

KHYOD GSUNGS NA, ,MANG PO JI LTAR 'THOB MI 'GYUR, ,RNAM SHES YE
SHES KHYOD KYIS GSUNGS, ,DE BZHIN BCUD KYI LEN NYID DANG, ,G-YON
BRKYANG LA SOGS CI LAGS DANG, ,GZHU

YIS RNAM RGYAL DE BZHIN GZHAN, ,GCO DANG GTZO MIN SGRA CI LAGS,
,BRTAG PA YANG NI CI ZHIG GSUNGS, ,BYANG CHUB CHEN PO'I CHOS
RNAMS NI, ,SUM CU RTZA BDUN NANG GI DANG, ,SKU

LA SOGS PA DE BZHIN GZHAN, ,NYAN THOS RNAMS KYIS KHYOD GSUNGS
DANG, ,DES KYANG DGOS PA CI ZHIG MCHIS, ,RDO RJE SEMS DPA' BDE BA
CHE'I, ,RNAM PA'I RNAL 'BYOR GYIS NI

CI; ;TSANGS PA DBANG PHYUG KHYAB 'JUG KYANG, ,DE BZHIN GSOL BA CI
YI DON, ,'DOD PA'I LHA NI CHUNG MAR BCAS, ,LHA MO DKA' BZLOG
GZUGS BZANG MA, ,GONG DU SKYABS SU SONG


@484A *, ,BA NYID, ,GNYIS GNYIS SBYOR BA 'DOD MDZAD PA, ,'DI LTAR
SBYOR BA'I 'THAB MO DANG, ,DE LA GSANG BA JI LTA BU, ,RDO RJE CAN
GYIS RDZUN PA YI, ,PHYIS NI

TSIG TU SMRA BAR MDZAD, ,SANGS RGYAS RDO RJE SEMS DPA' YANG,
,TSANGS PA KHYAB 'JUG DBANG PHYUG DANG, ,ZLA BA SNGAR GSUNGS
GZHAN DU NI, ,THAMS CAD BDAG NYID RTAG TU BZHUGS,,

'DI LTAR RDO RJE CAN ZHI BAS, ,KHRO BO'I GZUGS CAN JI LTAR LAGS,
,CHOS KYI SKU NI JI LTAR LAGS, ,LONGS SPYOD RDZOGS PA CI ZHIG
LAGS, ,SPRUL PA RDO RJE NYID 'BYUNG DANG, ,

HE RU KA NI JI LTAR GSUNGS, ,PADMA GAR DBANG JI LTAR LAGS, ,GSHIN
RJE YI NI GZUGS SU 'GYUR, ,DE BZHIN DU NI RTA MCHOG NYID, ,JI
LTAR CHO GAS CI GSUNGS DANG, ,LHA MO

DE BZHIN KHRO BO NYID, ,KLA KLO KHYOD KYIS BSHAD PA NI, ,DES
KYANG DGOS PA CI ZHIG MCHIS, ,RE ZHIG LHA MO RNAMS KYI TSIG ,BTU
BAR BYAS PA JI LTAR LAGS, ,SNGAGS KYI SMRA

'OS 'DI DAG NI, ,JI LTAR RDO RJE SEMS KHYOD KYIS, ,THAMS CAD YANG
DAG RNAM PAR SHOD, ,BCOM LDAN 'DAS KYIS BKA' STZAL PA, ,'DI SKAD
BDAG GIS ZHES BYA BA

LA SOGS PA NAS BZUNG STE DANG POR BRTZAM PAR BYAS NAS 'DIR YANG
RJES SU 'BYUNG STE, RIGS KYI BU, YANG BRJOD PAR BYA'O, ,GSANG
BA'I SGRAS NI BDUN GYI RNAM PA STE


@484B BDUN PA ZHES BYA BA'I DON TO, ,BRGYAD PA NI BRJOD DU MED
PA'I MTSAN NYID DO, ,GSANG BA ZHES BYA BA'I SGRAS NI SEMS DANG,
SEMS LAS BYUNG BA GNYIS SU MED PA STE DE BZHIN

GSHEGS PA NYID DU GSUNGS SO, ,DE BZHIN NYID DU RO GCIG PA NYID
NGO BO GCIG PAS DER GSANG BAR BYUNG BA'I PHYIR GSANG BA STE NAM
MKHA' THAMS CAD DU KHYAB PAR 'GRO BA NI

BCOM LDAN 'DAS KYI TSAD DE DPAL RDO RJE SEMS DPA'I YE SHES KYI
PHYAG RGYA LA SOGS PA DANG, ,RDO RJE'I LHA MO DANG LDAN PA NI
GNAS SO, ,KYE; BCOM LDAN 'DAS, KHYAD PAR DU 'PHAGS

PA'I GNAS GANG LAGS, ,BCOM LDAN 'DAS KYIS BKA' STZAL PA, MCHOG
CES BYA BA NI KHYAD PAR DU 'PHAGS PA STE, YE SHES DAM PA'I YUL
LO, ,DGYES PA NA ZHES BYA BA NI

NYAMS DGA' BA NA STE DPE THAMS CAD DANG BRAL BA'O, ,SPYAN LA SOGS
PA DANG YANG DAG PAR SBYOR BAS DGA' BAR BYED PAS NYAMS DGA' BAR
BYED PA'I PHYIR DGYES PA NA'O, ,

DPAL RDO RJE SEMS DPA'I SBYOR BA DANG, LHA MO THAMS CAD DANG
MNYAM PAR 'GRO BAS NAM MKHA'I KHAMS KYI MTHAS GTUGS PAR LHA MO
THAMS CAD KYI BDE BA CHEN POR SBYOR BA THAMS

CAD KYI BDE BA DANG LDAN PA 'DI LAS BYUNG BA'I STOBS NI GZHAL DU
MED PA STA PHAN TSUN DU RAB TU RANGS LAS DGA' BAR BYED CING SKYES
BU RNAMS DANG DE RNAMS KYI DGA' BA NI


@485A *, ,DGYES PA NA'O, ,THAMS CAD BDAG NYID CES BYA BA NI THAMS
CAD KYI BDAG NYID DE, RIGS KYI BU, DE LTAR BCOM LDAN 'DAS KYIS
GNAS GANG SNGAR

GSUNGS PA'O, ,DE'I PHYIR DE BZHIN GSHEGS PA THAMS CAD KYI BDAG
NYID DU GSUNGS TE, THAMS CAD BDAG NYID KYIS NI DE DAG GSUNGS SO,
,DE LTAR GYUR PAS THAMS CAD

BDAG NYID CES BYA BA 'DIS GNAS PHUN SUM TSOGS PA GSUNGS SO, ,JI
LTAR GSUNGS PA'I GNAS SU SO SO BSKYED PA'I RANG BZHIN GYIS JI
SNYED BTZUN MO'I 'KHOR GYI DBUS

SU RTAG TU BZHUGS SO ZHES GSUNGS SO, ,SANGS RGYAS DANG KUN 'DI NI
SANGS RGYAS KUN TE 'JIG RTEN GYI KHAMS THAMS CAD KYI RDUL PHRA
RAB DANG MNYAM PA'O, ,RTAG PA LA

SOGS PA DE BZHIN GSHEGS PA RNAMS KYIS BYAS PA'I PHYIR RAM, ,RANG
BZHIN GYI PHYIR GNAS NI SANGS RGYAS KUN DNGOS ZHES BYA BA STE,
RGYU'AM, RANG BZHIN LA DNGOS PO'O, ,

SEMS DPA' NI SEMS CAN GYI DON LA NUS PA'I PHYIR RO, ,RDO RJE NI
THABS DANG, SHES RAB KYI YE SHES KYI RANG BZHIN GYI PHYIR RO,
,SEMS DPA' NI RNAM PAR RTOG PA THAMS

CAD KYIS MI BSKYOD PA'I PHYIR RO, ,BDE BA NI SNGAR GSUNGS PA'I
DGA' BA'I SBYOR BA LAS SHIN TU LDAN PAR ZHI BA'I YID KYI RANG
BZHIN GYI PHYIR RO, ,MCHOG NI KHYAD PAR DU


@485B 'PHAGS PA STE BDE BA'I GO 'PHANG 'DI RNAMS KYI SEMS DPA'
'DI RNAMS KYI DON DAM PA'I PHUN SUM TSOGS PA GSUNGS SO, ,'ON
KYANG, SANGS RGYAS KUN DANG MNYAM SBYOR

BA; ;MKHA' 'GRO MA YI DRA BA'I SDOM, ,ZHES BYA BA MI 'DOD PA'I
PHYIR RO, ,'ON KYANG GZHAN NYID DU BRJOD PAR BYA ZHE NA, DOGS PA
BSU NAS BKA' STZAL PA, 'DI NI ZHES BYA BA NI

GANG DE SKAD DU RIGS KYI BU DE NI GSUNGS PA DE NYID SANGS RGYAS
KUN DANG MNYAM SBYOR BA, MKHA' 'GRO MA'I DRA BA'I SDOM PA ZHES
BYA BA'I DON TO, ,LHA MO THAMS CAD KYIS YONGS SU BSKOR CING

DPAL RDO RJE SEMS DPA'I BDAG NYID KYI RNAL 'BYOR RDZOGS PA NI
SKAL BA BZANG BA STE, RANG GI BDAG NYID KYI SGRUB PA SHIN TU
SBYOR BA DE NYID MCHOG TU 'DOD CHAGS PA DANG

LDAN PA'O, ,SKYES BU MED PA'I GAR MKHAN RANG GI BTZUN MO'I 'KHOR
GYI NANG DU GNAS PA'I SHIN TU DON LA RNAM PAR MI G-YENG BAS LHA
MO RNAMS DANG YANG DAG PAR SBYOR BA'I BDE

BA MYANG BAR BYA'O, ,YANG DAG PAR SBYOR BA NI RNAL 'BYOR TE ZHES
PA'O, ,BRTAN PA, RTAG PA, MCHOG TU YANG, YID SRUB PA'O, ,YANG NA
BRTAN PA NI RNAM PAR RTOG PA'I RLUNG GIS

MI G-YO BA'I PHYIR RO, ,GZHAN YANG, MTHA'I MTHA' JI SRID GNAS
PA'I PHYIR RTAG PA'O, ,MCHOG TU NYID SRUB PA NI LHA MO THAMS CAD
KYI BDE BA RJES SU MYONG BA'I PHYIR RO, ,BRTAN PA


@486A *, ,DANG; RTAG PA DANG, MCHOG TU YID SRUB PA 'DI NI BRTAN
PA DANG, RTAG PA DANG, MCHOG TU YID SRUB PA'O, ,SANGS RGYAS KUN
ZHES BYA BA NI GZUGS

DANG; SGRA DANG; DRI DANG, RO DANG, REG BYA STE, YUL GYI RANG
BZHIN RNAMS SO, ,RANG GI BSOD NAMS KYI TSOGS KYI RGYU MTHUN PAS
CI ZHIG BYED CEN, 'DI NI RANG GI LONGS SPYOD

DANG DE RNAMS ZA BAR BYED DO, ,GZHAN DU NA NI THA DAD PA'I DNGOS
PO LA RANG GI NYE BAR LONGS SPYOD PA NYID MA YIN NO, ,YE SHES KYI
RANG BZHIN SO SOR SKYES PA NI RGYAL BA RNAMS KYIS

KYANG SHIN TU MI SPONG STE, RNAM PA SNA TSOGS PA'I RIM PA'I
SBYONG PA'I 'DOD CHAGS KYI SPYOD PA LA SOGS PA'I RANG BZHIN LAS
GANG ZHIG 'DOD CHAGS LA SPYOD PA DE RNAMS RDO

RJE SEMS DPA'I CHO GA 'DOD PA'O, ,GANG ZHIG RANG BZHIN BZANG PO
DE RNAMS NI RNAM PAR SNANG MDZAD KYI DNGOS GRUB 'DOD PA'O, ,DE
LTAR ZHE SDANG DANG, 'DOD CHAGS DANG, SER

SNA DANG, LE LO LA SPYOD PA RNAMS KYIS HE RU KA DANG, PADMA GAR
GYI DBANG PHYUG DANG, RDO RJE NYI MA DANG, RTA MCHOG GI CHO GA
'DOD PAR 'GYUR RO, ,RIGS KYI BU, DE LTA DA LTAR 'DOD

CHAGS LA SPYOD PA LA SOGS PA MI MTHUN PA'I PHYOGS KYIS JI LTAR
DPAL RDO RJE SEMS DPA' LA SOGS PA BSKYED PAR 'GYUR BA DE BSKYED
NAS TSOGS KYI DKYIL 'KHOR RNAL 'BYOR


@486B LAS BSKYED DE RNAL 'BYOR GYI GTAM GYIS SLOB MA 'DUL BAR
BYED DO, ,GTAM NI BRJOD PA'O, ,BCOM LDAN 'DAS, GTAM JI LTA BU
LAGS, ,BCOM LDAN 'DAS KYIS BKA' STZAL

BA, GSANG BA ZHES BYA BA LA SOGS PA'I GTAM BRJOD PA STE, KUN
RDZOB KYI BDEN PA'I RANG BZHIN DU BYAS PA'O, ,DPAL RDO RJE SEMS
DPA'I CHOS KYI SKU'I RGYU MTHUN PA NYID KYI NGO BO

NYID KYI SKU'I RANG BZHIN LA NYE BAR SPYOD PA'I PHYIR DPAL RDO
RJE SEMS DPA' LA SOGS PA BSKYED PA'O, ,RANG BZHIN BRJOD PAR BYA
STE BRTAN PA ZHES BYA BA NI CHOS RI RAB LTAR BRTAN

PA'O; ;DPER NA, RI RAB RLUNG GIS BZLOG PA DKA' ZHING RAB TU GTUM
PAS KYANG BSKYOD PAR MI NUS SO, ,DE BZHIN DU, BCOM LDAN 'DAS,
DPAL RDO RJE SEMS DPA' 'DI

NI 'DOD CHAGS LA SOGS PA'I NYON MONGS PA DANG, NYE BA'I NYON
MONGS PA DANG, MU STEGS CAN NGAN PA'I RGOL BA RAB TU GTUM ZHING
RAB TU 'JOMS PAS RANG LHAG PAR 'GRO ZHING BSKYOD

PAR MI NUS SO, ,DUR KHROD DU BZHUGS PAS KYANG SEMS CAN THAMS CAD
KYI RGYUD DU RGYU ZHING RNAM PAR DAG PA'I SEMS CHOS KYI SGO DU
MAR RJES SU 'KHOR ZHING, LHAN CAG TU BCOM

LDAN 'DAS 'KHOR BAR BZHUGS PA'O, ,BRTAN PA ZHES BYA BA NI GNAS
PA'I PHYOGS SO, ,G-YO BA ZHES BYA BA 'DI NI SEMS CAN GYI RGYUD
LAS GZUNG STE, DE RNAMS NI BCOM LDAN


@487A *, ,'DAS KYIS SHES PAR BYA'O, ,JI LTAR RNAM PAR DAG PA'I
BDAG NYID DE RNAMS NYID DE GZHAN DANG RNAM PA GCIG PA'I NGO BOS
STE, DE BZHIN NYID KYI PHYIR

BCOM LDAN 'DAS, 'DI NI DE BZHIN GSHEGS PA THAMS CAD KYI THUGS
RNAMS LA BZHUGS SO, ,SEMS CAN NYID KYANG DE BZHIN GSHEGS PA THAMS
CAD DE, DNGOS PO'I DON

DAM PA LA GNAS PAS DE BZHIN GSHEGS PA ZHES GSUNGS SO, ,G-YO BA NI
SPRE'U STE, GANG ZHIG SEMS CAN THAMS CAD KYI SEMS BRTAN PA'I
PHYIR SEMS DPA' ZHES GSUNGS

SO; ;'DZIN PA'I PHYIR TING NGE 'DZIN TE, NGES PAR 'BYED PAS RDO
RJE NYID DU 'GYUR RO, ,DE'I PHYIR SEMS KHO NA G-YO BA NYID DU
GSUNGS SHING PHYI ROL LA SOGS PAS MA YIN TE, DE

RNAMS NI GCIG DANG DU MAS DNGOS PO MED PA'I PHYIR RO, ,THAMS CAD
CES BYA BA NI MA LUS PA'O, ,DNGOS PO ZHES BYA BA NI GNAS KYI DON
TO, ,SRID PA ZHES BYA BA NI SKYE BA'O, ,

BRTAN PA DANG, G-YO BA ZHES BYA BA NI BRTAN PA DANG, G-YO BA'O,
,DNGOS PO DANG THAMS CAD 'DI NI DNGOS PO THAMS CAD DE, DE NI
BRTAN PA DANG, G-YO BA DANG, G-YO BA THAMS CAD

DNGOS PO DANG, SRID PA'O, ,BRTAN PA DANG, G-YO BA'I DNGOS PO
THAMS CAD KYI RANG BZHIN NI GANG GI THAMS CAD KYI BDAG NYID KYI
RANG BZHIN 'DI NI BRTAN PA DANG, G-YO BA'I DNGOS


@487B PO THAMS CAD KYI BDAG NYID CAN DE, DE NYID KYI PHYIR BCOM
LDAN 'DAS RDO RJE CAN GYIS RDO RJE 'DI BKA' STZAL TO, ,RDO RJE
SEMS DPA'I THUGS KYI CHOS NYID KYIS BRTAN PA DANG, G-YO

BA'I DNGOS PO THAMS CAD KYI BDAG NYID DE, 'DI DAG BRJOD PAR 'GYUR
BA'I CHOS KYI DBYINGS RNAM PAR DAG PA DANG, ME LONG LTA BU LA
SOGS PAS BSDUS PAR 'GYUR BA RTAG

PA DANG, MI BSKYOD PA LA SOGS PA'I SANGS RGYAS LNGA PO THAMS CAD
KYI PHUN SUM TSOGS PA BSDUS PAR GYUR PA'O, ,KUN GYI SGRAS NI
YONGS SU ZHES BYA BAR BZUNG NGO, ,MNYAM

PAR SBYOR BA NI 'DU BA'O, ,GANG DU ZHE NA, GSANG BAR TE, THAMS
CAD KYI CHOS KYI 'BYUNG GNAS KYI BDAG NYID DU YIN GYI GZHAN DU NI
MA YIN NO, ,GANG DANG LHAN CIG CE NA,

BCOM LDAN 'DAS RDO RJE SEMS DPA' DANG STE, DE DANG YANG DAG PA'I
RANG GI NGO BOS SPRUL PA LA SOGS PA'I YAN LAG DGU YIS SO, ,'ON
KYANG LONGS SPYOD RDZOGS PA CAN DU

MDZAD PA'I SKU GCIG GIS THAMS CAD NAS DE'I BDAG NYID KYI CHU
DANG, 'O MA LTA BUR 'ONG BA YONGS SU 'DZIN TO, ,DE NAS DKYIL
'KHOR CHEN PO'I RNAL 'BYOR GYIS PHYI DANG, NANG GI

DNGOS PO THAMS CAD KYI NANG DU DE KHO NA SKAD CIG GIS JI LTAR
SANGS RGYAS THAMS CAD KYIS MDZAD PA LTAR RTOGS SHING SHES SO, ,DE
BAS NA SANGS RGYAS THAMS CAD DANG, DE LAS


@488A *, ,GZHAN PA RNAMS KYI LHAN CIG YANG DAG PAR SBYOR BA NI
SANGS RGYAS THAMS CAD DANG MNYAM PAR SBYOR BA'O, ,MNYAM PA'I DUS
NI DBYER MED PA'I DUS TE,

SBYOR BA'I GNAS KYIS THAMS CAD KYIS DES SEMS TZAM DU SNYOMS PAR
ZHUGS PAS GCIG TU GYUR PA'I DNGOS POS PHAN TSUN DU BSDUS PAS
DNGOS PO THAMS CAD KYI RANG

BZHIN GYIS THAMS CAD DU 'GRO BA'I PHYIR SANGS RGYAS THAMS CAD
DANG MNYAM PAR SBYOR BA ZHES GSUNGS SO, ,DE BAS NA SANGS RGYAS
THAMS CAD DANG MNYAM PAR SBYOR BAS

NI PHYOGS BCU'I NAM MKHAR 'GRO BA YANG DAG PAR MTHONG BA 'DI NI
SANGS RGYAS THAMS CAD DANG MNYAM PAR SBYOR BA'I MKHA' 'GRO MAR
GSUNGS SO, ,DRA BA'I SGRAS KYANG SGYU MA'I

RNAM GRANGS SU BLTA STE, SHING LA SOGS PA RNAMS LAS SGYU MA'I
RNAM PAR SPRUL PA'I GLANG PO CHE LA SOGS PA LTAR MI BSKYOD PA LA
SOGS PA'I DE BZHIN GSHEGS PA RNAMS

LAS BUD MED KYIS 'DUL BA'I SEMS CAN MI SPANG PA'I PHYIR RO, ,DKAR
MO LA SOGS PA'I RDO RJE LHA MO'I GZUGS LA REG PA'I PHYIR 'DI NYID
GYUR PAS SANGS RGYAS THAMS CAD

DANG MNYAM PAR SBYOR BA'I SGYU MA'I MTSAN NYID KYIS GANG ZHIG ZAG
PA MED PA'I BDE BAS YID ZHI BA'I DE BZHIN GSHEGS PA MANG POR
'GYUR RO, ,DE NAS SDOM PA'I SGRAS BRJOD PAR


@488B BYA STE, SAM ZHES BYA BA NI BDE BA'O, ,BAR ZHES BYA BA NI
KHYAD PAR DU 'PHAGS PA ZHES BYA BA'I DON TO, ,BUD MED KUN NI GONG
DU GSUNGS SO, ,SGYU MA'ANG JI SKAD DU GSUNGS PA STE, SGYU

MAS SGYU MA'I RANG BZHIN ZHES BYA BA'I DON TO, ,DE YANG RANG
BZHIN GYIS GRUB STE SGRUB PA RDZOGS PA'O, ,JI LTAR RANG GI NGO BO
YONGS SU GYUR PA ZHE NA, RANG RNAMS DANG DE RNAMS KYI GZUGS

CAN NI RANG GI GZUGS CAN TE, KUN GZHI DANG, NYON MONGS PA CAN
DANG, YID DANG, MIG DANG, RNA BA DANG, SNA DANG, LCE DANG, LUS
KYI RNAM PAR SHES PA DE RNAMS YONGS SU GYUR PA

NI RANG GI NGO BO YONGS SU GYUR PA'O, ,BDAG MED PA'I TING NGE
'DZIN GYI SGOM PAS ME LONG LTA BU DANG, MNYAM PA NYID DANG, SO
SOR RTOG PA DANG, BYA BA NAN TAN GYI RANG BZHIN LA GNAS

NAS LDOG PAR 'GYUR BA ZHES BYA BA'I DON TO, ,GANG GI PHYIR RANG
GI NGO BO YONGS SU GYUR PAS BUD MED THAMS CAD KYI SGYU MA'I RANG
BZHIN GYI DNGOS GRUB YIN TE, DE'I PHYIR RNYED PA KUN GYI

BDE SPRO BAS, BUD MED THAMS CAD 'GRUB PAR 'GYUR, ,ZHES BYA BA YIN
NO, ,SNA TSOGS DANG, SGYU MA NI SNA TSOGS SGYU MA STE, KHA DOG
DANG, DBYIBS SNA TSOGS PA LAS LHA MO THAMS CAD LA

SOGS PA'I GZUGS CAN NO, ,DE'I SNA TSOGS SGYU MA'I PHYAG RGYA 'DI
BZUNG NAS BLO LA BZHAG PAR BYAS NAS 'DI SKAD BKA' STZAL PA, NAM
MKHA' 'GRO MA BCOM LDAN 'DAS RDO RJE SEMS


@489A *, ,DPA' NYID KYI BTZUN MO'I 'KHOR GYI NANG DU SON PA'I
PHYOGS BCU'I NAM MKHA' GANG ZHIG 'GRO BA 'DI NI SGYU MA SNA TSOGS
KYI PHYAG RGYA ZHES BYA BA'I DON TO, ,

'JIG RTEN DANG 'JIG RTEN LAS 'DAS PA THAMS CAD KYI BSTAN BCOS KYI
NANG DU RAB TU GRAGS PA MI GSAL BA'I SKAD KYIS RANG GI BRDAR BYAS
PA ZHES BYA BA'I DON TO, ,MKHA' 'GRO

MA LA SOGS PA 'DI NI MDOR BSDUS NAS GSUNGS PA YIN NO, ,GANG GI
PHYIR BUD MED THAMS CAD NI BCOM LDAN 'DAS KYI RDO RJE LHA MO'O,
,'KHOR BAR BYED PA'I KUN GZHI RNAM PAR

SHES PA LA SOGS PA RNAM PA BRGYAD LA GNAS NAS LDOG PA'I MTSAN
NYID KYIS ME LONG LTA BU DANG, MNYAM PA NYID DANG, SO SOR RTOG PA
DANG, BYA BA NAN TAN GYI YE SHES KYI SGYU MA'I

RANG BZHIN GYI GRUB PA'O, ,DE'I ME LONG LTA BU'I YE SHES LA SOGS
PA'I SNA TSOGS SGYU MA'I RANG GI NGO BO STE, DE RNAMS KYI SGYU
MAS NAM MKHAR 'GRO BA'I BYA BA DE NI GZUGS SNA TSOGS

SU GYUR TE, DE'I PHYIR SNA TSOGS SGYU MA'I PHYAG RGYA 'DI NI
MKHA' 'GRO MA ZHES BYA BAR BRJOD PAR BYA'O, ,KLA KLOS DE RNAMS
KYI NAM MKHAR 'GRO MA 'BA' ZHIG GIS BYA BA NI MKHA'

'GRO MAR BRJOD PA MA YIN TE, 'DI SKAD DU, NAM MKHA' KUN TU SPYOD
GRUB PA, ,MKHAR 'GRO MA ZHES RAB TU GRAGS, ,ZHES DE'I PHYIR BSHAD
DO, ,KUN LAS ZHES BYA BA NI PHYOGS


@489B BCU'O, ,SNA TSOGS DANG, DE'I PHYAG RGYA NI SNA TSOGS PHYAG
RGYA STE, SPYAN LA SOGS PA'I PHYAG RGYA'O, ,GZUGS BRNYAN GYI RNAL
'BYOR GYIS SEMS CAN GYI KHAMS LA PHYAG RGYAS 'DEBS PA'I

PHYIR DES NA PHYAG RGYA ZHES BRJOD DO, ,SNA TSOGS ZHES BYA BA NI
THAMS CAD KYI RANG BZHIN NAM, DPAL RDO RJE SEMS DPA' THAMS CAD
DANG, PHYAG RGYA NI SNA TSOGS KYI PHYAG RGYA'O, ,KUN LAS

SNA TSOGS SDOM PA YI, ZHES BYA BA NI RNAM PA SNA TSOGS PA STE BDE
BA'I MCHOG GIS NAM MKHA' KUN TU 'GRO BA'I NGO BO NI MKHA' 'GRO
MA'O, ,SANGS RGYAS SKAD DBYINGS ZHES BYA BA

NI SANGS RGYAS DPAL RNAM PAR SNANG MDZAD LA GNAS NAS MNGON PAR
LDOG PA'I RGYU RNAMS NI DE'I RANG KHAMS RNAMS TE, DE BZHIN GSHEGS
PA THAMS CAD KYI SKU DANG, GSUNG DANG,

THUGS KYI RANG BZHIN GYI KHAMS RNAMS NI SANGS RGYAS KYI SKAD KYI
DBYINGS KYI SGRAS BRJOD DE, JI LTAR DPAL RDO RJE SEMS DPA' LA
GNAS NA MNGON PAR LDOG PA'I RGYU RNAMS NI DE'I RANG

BZHIN GYIS KHAMS RNAMS TE, MKHA' 'GRO MA'I SGRAS NAM MKHA' LA
'GRO BA'I RANG BZHIN DU BSTAN TO, ,DE BZHIN DU RNAM PAR SNANG
MDZAD DANG, MI BSKYOD PA DANG, RIN CHEN

BDAG PO DANG, 'OD DPAG TU MED PA DANG, DON YOD GRUB PA'I KHAMS
RNAMS BLTA BAR BYA'O, ,SANGS RGYAS KUN GYI MKHA' 'GRO MA ZHES BYA
BA NI BCOM LDAN 'DAS RDO RJE SEMS


@490A *, ,DPA' LA SPYAN LA SOGS PAS YONGS SU BSKOR BA'I NAM MKHA'
LA 'GRO BA THAMS CAD RDO RJE SEMS DPA'I BDAG NYID KYI MKHA' 'GRO
MA DANG, DE SKAD

DU DPAL HE RU KA LA DKAR MO LA SOGS PAS YONGS SU BSKOR BA'I NAM
MKHA' LA 'GRO BA THAMS CAD HE RU KA'I BDAG NYID KYI MKHA' 'GRO MA
DANG, DE SKAD DU BDAG MED

MA'I RNAL 'BYOR DANG LDAN PA LA RDO RJE MA LA SOGS PAS YONGS SU
BSKOR BA'I NAM MKHA' LA 'GRO BA THAMS CAD BDAG MED MA'I BDAG NYID
KYI MKHA' 'GRO MA DANG, DE SKAD

DU YE SHES DANG LDAN PA LA RDO RJE MKHA' 'GRO MA LA SOGS PAS
YONGS SU BSKOR BA'I NAM MKHA' LA 'GRO BA THAMS CAD YE SHES KYI
BDAG NYID CAN GYI MKHA' 'GRO MA DANG, DE

LTAR SGROL MA DANG LHAN CIG PADMA CAN DANG, PADMA'I 'KHOR LO
DANG, GSHIN RJE'I RGYAL PO DANG, DE SKAD DU RTA MCHOG DANG, DE
BZHIN DU 'JIG RTEN GSUM LAS RNAM PAR

RGYAL BA NYID DANG, GZHAN YANG YID LA 'DOD PA'ANG RIGS KYI RAB TU
DBYE BAS PHYE BA LA MKHA' 'GRO MAS DE BZHIN DU YONGS SU BSKOR BA
NYID DU BRJOD DO, ,DE SKAD DU SANGS RGYAS

KUN GYI MKHA' 'GRO MA RNAMS BSTAN NAS, SDOM PA BSHAD PAR BYA BA'I
PHYIR BDE BA ZHES BYA BA NI GANG ZHIG BCOM LDAN 'DAS DPAL RDO RJE
SEMS DPA'I YE SHES KYI PHYAG RGYA


@490B DANG LHAN CIG MNYAM PAR SBYOR BAS GANG ZHIG SHIN TU BDE BA
DANG LDAN PAR SKYED PAR BYED DO, ,DE LAS CIR 'GYUR ZHE NA, MCHOG
NI KHYAD PAR DU 'PHAGS PA STE, BDE BA THAMS

CAD KYI THABS PHUL DU BYUNG BA'I PHYIR RO, ,DE NYID KYI PHYIR
SGYU MA THAMS CAD KYI RAB TU SBYOR BA STE, DE 'ANG GZHAN NYAN
THOS DANG, RANG SANGS RGYAS DANG MNYAM PAR SBYOR BAS NI MA

YIN NO ZHES BYA BA'I DON TO, ,SANGS RGYAS THAMS CAD DANG MNYAM
PAR SBYOR BA MKHA' 'GRO MA'I DRA BA'I RAB TU SBYOR BA NYID KYIS
GANG ZHIG BDE BA BSKYED PA DE NYID KYI PHYIR SAm GYI

SGRAS BRJOD DO, ,DE'I PHYIR DE'I RGYUS GANG ZHIG BDE BA MCHOG
KHYAD PAR DU 'PHAGS PA SKYED PAR BYED PA DE NYAN THOS DANG, RANG
SANGS RGYAS KYIS YONGS SU MYA NGAN LAS 'DAS PA DE'I

RNAM PAR DAG PA SGYU MA LTA BU'I CHOS RNAMS THAMS CAD RTOGS PAR
SNYING RJE CHEN PO SKYE'O, ,STONG MIN ZHES BYA BA NI KHAMS GSUM
DANG, 'DOD PA KUN TU SPYOD PA'I YANG DAG PA MA

YIN PAR KUN BRTAGS PA'I DNGOS PO YIN PA'I PHYIR DER YANG DAG PA
MA YIN PAR KUN BRTAGS PA STONG PA YIN PAS DNGOS PO YIN PA'I PHYIR
RO, ,STONG PA MIN PA'ANG MIN ZHES

BYA BA NI DON DAM PAR GZUNG BA DANG, 'DZIN PA'I RNAM PAR RTOG
PA'I DNGOS PO MED PA STE, GANG GI YE SHES KYIS GZUNG BA DANG,
'DZIN PA'I DNGOS PO MED PA MNGON SUM DU BYA


@491A *, ,PA STE DE'I YE SHES KYANG RNAM PAR RTOG PA'I SPYOD YUL
MA YIN PA'I PHYIR DMIGS PAR MI 'GYUR TE, DE NYID KYI PHYIR DE
SKAD DU YANG DAG PA'I YE

SHES KYI DBU MAR RTOGS PAR BYA'O ZHES BYA BA'I DON TO, ,DE YANG,
SHES RAB PHA ROL PHYIN SBYOR PA, ZHES GSUNGS TE, DE NYID KYI
THABS TE, SNYING RJE CHEN PO DANG LDAN PA'I

PHYIR RO, ,SANGS RGYAS BCOM LDAN 'DAS KYI SNYING RJE'I BDAG NYID
KYI DMIGS PA NI SNYING RJE'I RANG BZHIN TE, DE NAS MDZES PA'I
SNYING RJE THABS ZHES BYA BA NI SHIN TU SNYING RJE'ANG

MDZES PA'I SNYING RJE STE, BTANG SNYOMS KYIS DMIGS PA MED PA'I
SNYING RJE CHEN PO'O, ,DE NYID THABS TE, GANG SHIN TU SNYING RJE
DANG LDAN PA'I THABS 'DI NI MI GNAS PA'I MYA NGAN

LAS 'DAS PA'I RANG BZHIN TE, DPAL RNAM PAR SNANG MDZAD DO, ,CIR
GYUR PAS ZHE NA, CHOS DAG BYUNG ZHES BYA BAR SBYOR RO, ,JI LTAR
SHES RAB KYI PHA ROL TU PHYIN PAR YANG

DAG GAS LA ZHE NA, SHES RAB CES BYA BA NI CHOS RNAMS SGYU MA LTA
BUR RAB TU RNAM PAR 'BYED PA'I RNAM PAR BRTAG PAR BYA STE, DE
NYID BDAG GI PHUN SUM TSOGS PA'O, ,PHA ROL TU PHYIN

PA ZHES BYA BA NI SON PA STON PA STE, SHES RAB PHA ROL PHYIN GSAL
BA, ZHE'O, ,GANG GIS ZHE NA, RNAM RTOG MED PAR LHAG MOS PAS ZHES
SO, ,CI MDZAD CE NA, BRTAGS PAR NI SNGON DU


@491B BDAG PO'I NUS PA LAS ZHES BYA BAR DGONGS PA'O, ,CI BRTAGS
ZHE NA, BRTAGS PA KUN GYIS ZHES BYA BA NI GZUGS LA SOGS PA RANG
DBANG DU SGYU MA LTA BU'I NGO BO'O, ,CI'I MTSAN

NYID RNAMS LAS ZHE NA, RNAM RTOG MED PA'I CHOS RNAMS LA, ,SEMS
CAN DON NI YONGS SU BRTAGS, ,ZHES PA NI SNYING RJE'I DBANG GIS
SEMS CAN GYI DON GYI DON RGYUR BRTAGS

PA'O; ;DE BRTAGS PAS CIR 'GYUR ZHE NA, SGRA BRNYAN LTA BUR MNYAM
PA NYID CES BYA BA LA, SGRA BRNYAN ZHES BYA BA NI BRAG CA'I
SGRA'O, ,DES DBYANGS MCHOG DANG, MNYAM ZHING MNYAM PAR

DBYANGS KYI RJES SU 'GRO BA DANG, SGRA RNAM PAR RTOG PA'I NGO BO
DANG, SHES RAB KYI PHA ROL TU PHYIN PAS DE SGRA BRNYAN LTA BUR
MNYAM ZHING DE DE LTAR GYUR PAS BRTAG GO ,DE CI ZHE

NA; DE NAS 'DI NI CHOS NGAG BYUNG, ZHES BYA BA NI DE NAS DE'I
PHYIR CHOS LAS CHOS KYI DON GYI NGES PA'I TSIG SO SOR SNANG BA SO
SOR RIG PA NI BRTAGS PA'I NGO BO STE, DE NYID

PHYIR 'DI NI DPAL RNAM PAR SNANG MDZAD LA SOGS PA'I DAM TSIG GSUM
GSAL BAR BYED PA'O, ,NGAG GI CHOS NI NGAG GI DBYANGS ZHES BYA
BA'I DON TO, ,DE DE LTAR GYUR PA NI NGAG

'BYED PA STE, NGAG GI 'DI NI DE'I DE BZHIN DU BRJOD DO, ,DE YANG
DAG PA MA YIN PA LAS GRUB PA NI CHOS NGAG LAS GRUB PA'I PHYIR RO,
,THEG PA DANG, CHEN PO DE NI THEG PA CHEN PO


@492A *, ,STE; BYANG CHUB SEMS DPA'I LAM 'BRAS BU DANG BCAS PA'O,
,CHEN PO RNAM PA BDUN DU SBYOR BA'I PHYIR SHES RAB KYI PHA ROL TU
PHYIN PA LA SOGS

PA'I MDO SDE DAG TU GRUB BO, ,DE'I PHYIR CHES KHYAD PAR DU 'PHAGS
PA RDO RJE'I THEG PA THEG PA CHEN PO NI SKYE BA 'DIR SANGS RGYAS
LA SOGS PA RAB TU BSGRUB PA'I PHYIR DE'I

YON TAN DAM PAR GYUR PA STOBS DANG, MI 'JIGS PA LA SOGS PA STE,
DE RNAMS KYI TSOGS NI RGYAS PA STE, DE RNAMS YON TAN DAM PAR GYUR
PAS SO, ,DUS GSUM NI

'DAS PA DANG, MA 'ONGS PA DANG, DA LTAR RO, ,DAM TSIG GSUM ZHES
BYA BA NI SKU DANG, GSUNG DANG, THUGS KYI RANG BZHIN THAMS CAD
DO, ,DE BZHIN GSHEGS PA THAMS

CAD NI RNAM PAR SNANG MDZAD LA SOGS PA'O, ,BSTOD PA JI LTA BU ZHE
NA, RNAM PAR RTOG PA MED PA'I RNAM PAR GROL BAS GZUGS BRNYAN LA
SOGS PA'I RIG PAS DE

BZHIN GSHEGS PA THAMS CAD KYIS BSTOD DO, ,GANG GI PHYIR BRTAN PA
DANG, G-YO BA LA SOGS PA MA LUS PA LA STONG PA NYID KYI RANG
BZHIN GYIS KHYAB CING BRTAN PA DANG,

G-YO BA LA SOGS PA DES KHYAB PAS KHAMS GSUM RNAM PAR RIG PA TZAM
STE, DE'I PHYIR SDOM PA LA SOGS PA RNAMS LA LHA'I RNAL 'BYOR DU
GSUNGS SO, ,BCOM LDAN


@492B 'DAS, GAL TE CI'I SLAD DU DE'I RANG BZHIN THAMS CAD DE'I
RNAM PAS 'JIG RTEN PAS DE RTOGS PAR MI 'GYUR BA LAGS, BCOM LDAN
'DAS KYIS BKA' STZAL PA, GANG GI PHYIR

ZHES BYA BA NI GTAN TSIGS SO, ,THAMS CAD BDAG NYID CES BYA BA NI
THAMS CAD KYI DNGOS POS SO, ,BDAG NYID KYI ZHES BYA BA NI RANG
GI'O, ,RNAM SHES PHUNG POR ZHES BYA BA NI GANG

ZHIG RNAM PAR SHES PA'I LUS LA'O, ,GNAS PA NI RANG RIG PA'I SEMS
KYI NGO BO STE, DE'I PHYIR RMONGS PA NI GTI MUG GO ,SKYES BU THA
MA NI RIGS PA CAN LA SOGS PA'O, ,

RTOGS MI NUS ZHES BYA BA NI RMONGS PA DANG BCAS PAS MI SHES SO,
,BCOM LDAN 'DAS, GAL TE DE MI 'TSAL NA JI LTAR DE RNAMS KYI DE
KHO NA 'TSAL BA LAGS, ,BKA' STZAL PA,

SEMS DANG SEMS BYUNG SEMS TSUL BDAG ,CES BYA BA NI SEMS CAN GYI
SEMS KYI NGO BO'O, ,SEMS ZHES BYA BA NI THAMS CAD DU DNGOS PO'I
RANG BZHIN DGE BA'I PHUNG PO LA

SOGS PA RIG PAR BYED PA'I BDAG NYID CAN GYI 'TSO BA'O, ,YE SHES
KYI BDAG NYID CES BYA BA NI THAMS CAD DU 'GRO BA STE, DE LA KHYAB
'JUG GI YE SHES KYI BDAG NYID SKYES

BU'O; ;SHES BYA'I RANG BZHIN CAN ZHES BYA BA NI SHED BU DANG,
SHED LAS SKYES PA DANG, TSOR BA PO DANG, BYED PA PO DANG, GNAS
KYI DON DANG, RANG GI NGO BO CAN DANG,


@493A *, ,BYED PA PO NYID DO, ,DBANG PHYUG TU SMRA BA RNAMS NI
CHOS RNAMS KYI BYED PAR DBANG PHYUG 'DOD DO ZHES ZER RO, ,CHOS
CAN DNGOS PO DE NYID CES BYA BA NI BDAG NYID

CAN DE NYID GRUB PA'I MTHA' LAS BSOD NAMS LA SOGS PA'I CHOS RNAMS
BYED PA PO'AM, CHOS KYI NGO BOR DBANG PHYUG CHEN PO 'DOD DE, DE
RAB TU BSTAN PA'I DON DU

'DIS RJES SU 'GRO BA DANG LDOG PAR GSUNGS PA DANG, GCIG DANG DU
MA DAG DANG, BSGRUB PAR BYA BA DAG DANG, CHOS CAN DAG DANG, GTAN
TSIGS DANG, DPE DAG

BKA' STZAL PA, CHOS RNAMS KYI ZHES BYA BA LA SOGS PA DANG, DU MAS
ZHES BYA BA NI GAL TE DU MA NYID BSGRUB PAR BYA BA'I RGYUR BRJOD
NA DU MA NYID MI SKYED PA'I PHYIR RO, ,

'DIS GCIG PA NYID BSGRUB PAR BYA BA'I PHYIR BRJOD PAS CHU BO
DANG, RGYA MTSO'I GNAS KYIS GNYIS KYI'ANG DPE BRJOD DO, ,'DIS
GCIG DANG DU MA DAG GIS SGRUB PA'I

PHYIR DPER BRJOD PAR BYA STE, RE LA RE ZHIG DU MA'I CHOS RNAMS
KYI MTHAR BRJOD PA'I SEMS LA SOGS PA'I DNGOS PO DU MA NI MANG PO
NYID DE, GANG GI PHYIR GCIG LAS

LOG PA RNAM PA SNA TSOGS PA'I RIM PA 'DIS CHOS NI DU MAS NI ZHES
PA NI RGYUS THAMS CAD MU STEGS PA'I SEMS LA SOGS PA'I RNAM PA DU
MAR 'DOD DO, ,CI BCOM


@493B LDAN 'DAS, DMIGS LAGS SAM, BKA' STZAL PA, CHU BO'I RGYUN NI
ZHES BYA BA'I SGRAS NI NYAN THOS SO, ,RGYA MTSO ZHES BYA BA NI
ROL MTSO LAS PHYI ROL DU JI LTA BU CHU BO SH'I TA

DANG; SINDHU DANG, GANG G'A LA SOGS PA'I CHU BO'I RGYUN 'BAB CING
RAB TU 'KHOR BA 'DI NI SINDHU'I CHU BO'O, ,'DI NI GANG G'A'I CHU
BO ZHES SNA TSOGS NYID DU DMIGS PAR MI 'GYUR

RO; ;DE BZHIN DU ZAB CING GTING DPAG DKA' BA'I CHOS KYI DBYINGS
LAS PHYI ROL TU GYUR PA'I MU STEGS CAN RNAMS KYI BDAG DANG, 'TSO
BA DANG, SKYES BU DANG, GANG ZAG

CES BYA BA SNA TSOGS NYID DO, ,BCOM LDAN 'DAS, CI, 'DIR DE KHO NA
NYID DU MA'I RNAM PA NYID LAGS SAM, BKA' STZAL PA, MA YIN NO,
,GANG ZHIG 'DIR DE KHO NA NI GCIG

TU MNGON PAR 'DOD DE, DE KHO NA NYID DE'I NGO BO GCIG PAR GSUNGS
PA NYID DO, ,GANG GI PHYIR GCIG DANG, MANG PO NYID DO ZHES BYA BA
LA SOGS PA LAS MANG PO NYID CES BYA BA NI DE

RNAMS KYI SEMS LA SOGS PA GANG ZHIG DU MA RNAM PA SNA TSOGS PA DE
NI DAM PAS DMIGS PAR MI 'GYUR ZHING RIGS PAS RTOGS PAR MI 'GYUR
RO, ,GANG GI PHYIR DU MA

NYID NI GCIG LA 'JUG PA STE, DPER NA, CHU BO RNAMS KYI DU MA NYID
RGYA MTSOR 'JUG PA LTAR, SEMS DANG, BDAG LA SOGS PA YOD DO ZHES
BYA BAR RIGS PAS RTOGS


@494A *, ,PAR MI 'GYUR ZHING, RIGS PA YOD PA DANG LHAN DU ZIN
KYANG SEMS LA SOGS PA GANG GI TSE CHOS THAMS CAD BDAG MED PAR
ZHUGS PA DE'I

TSE'ANG, DE RNAMS KYI SNA TSOGS NYID MI 'DOD DO, ,DPER NA, RGYA
MTSO LA CHU BO DU MA NYID ZHUGS PA'I SO SOR SNANG BA'I DNGOS PO
MED DO, ,DE BZHIN DU DU MA NYID KYI DNGOS PO MED

PA'I PHYIR, DE KHO NA NYID GCIG PA'I RNAM PA NYID DU RTOGS PA'I
PHYIR RO, ,DE DE LTA BU'I RNAM PAS GANG LAS DE KHO NA NYID RNYED
PAR 'GYUR BA LAGS, ,BKA' STZAL PA, BLA MA'I ZHAL LAS

ZHES BYA BA LA BLA MA NI SNGAGS DANG, RGYUD DANG, MAN NGAG CAN
TE, GANG ZHIG TSIG GIS MAN NGAG RNYED PAR 'GYUR RO, ,DE'I MAN
NGAG NGES PAR BSTAN PA BKA' STZAL PA, NANG GI

ZHES BYA BA NI RTZA MDZES PA'I SPYI BOR JI LTA BU'I GZUGS KYIS
RNAM PAR GNAS PA DANG, NAM MKHA' LNGA YIS BRGYAN PAR BYAS PA'O,
,GSANG BA'I PADMA NI GSANG BA'I GNAS

ZHES GSUNGS TE, PADMA'I LTE BAR RTZA MDZES PA'I SPYI BO'I PHYOGS
SU KHRAG DANG, KHU BA DANG, GCI BA 'DZIN PA'I RTZA LNGA YIS MDZES
PA'I PHYIR SPYI BO'I NAM MKHA'I GNAS SU'O,,

YANG NA CHU DANG, ME DANG, DBANG CHEN DANG, RLUNG DANG, BSIL BA
DANG, TSA BA DANG, GNYIS KYIS TSA BA'I MTSAN NYID DANG, 'DOD
CHAGS KYI DKYIL 'KHOR GYI NANG DU ZHUGS PAS


@494B NAM MKHA' LNGA PO 'DI RNAMS KYI BRGYAN PAR BYAS PA STE,
PADMA 'BA' ZHIG GIS BRGYAN PA NI MA YIN NO ZHES BKA' STZAL TO,
,GSANG BA ZHES BYA BA NI DON RNAM PA BDUN TE, BRGYAD PA

NI BRJOD DU MED PA'I MTSAN NYID DO, ,GSANG BA ZHES BYA BA NI MI
GSAL BA'O, ,DER GSANG BA DE NYID PHYOGS YIN TE, DE KHO NA NYID
MDOR BSTAN PA'O, ,GSANG BA NI SA BON LNGA'O, ,GSANG

BA NI DAM PA'I DNGOS PO SBAS PA'O, ,GSANG BA NI GSANG BA'I
PADMA'O, ,GSANG BA NI LTE BA'I DGA' BA'O, ,GSANG BA NI THAMS CAD
DU 'GRO BO'O, ,GSANG BA NI BDE BA THAMS CAD MTHA'

YAS PA STE, ,RGYUD KYI GZHUNG GIS BSHAD DO, ,GSANG BA YANG NI
BYANG CHUB SEMS, ,GNYIS PA THABS DANG SHES RAB NYID, ,GSUM PA
YANG NI SNYING RJE STE, ,BZHI PA SNYING PO DAM PA

NYID, ,LNGA PA MNYAM PA NYID DU GSUNGS, ,DRUG PA LA NI BYAMS PA
NYID, ,BDUN PA CHOS NYID YE SHES TE, ,'DI RNAMS GNAS SU KUN TU
BZHUGS, ,BYANG CHUB SEMS NI MA SKYES PA, ,TING

'DZIN RNAM PA SNA TSOGS MCHOG ,MING NI MDZES PHYIR RNAM PAR
BSHAD, ,RDO RJE SEMS DPA'I DGA' MA DE, ,MANG PO'I GNAS SU GCIG PU
STE, ,DE NI SHES RAB PHA ROL PHYIN, ,

KUN MKHYEN KUN 'GRO THAMS CAD PA, ,PHRA SNYING GSANG BA'I MKHA'
'GROR 'GRO ,SGYU MA'I GZUGS BRGYA RIG PA'I PHYIR, ,SANGS RGYAS
KUN GYIS 'CHAD PAR BYED, ,ME LONG LA


@495A *, ,SOGS SGOM PA YIS, ,SNGAGS NI LNGA PO YANG DAG BSHAD,
,SHES RAB PHA ROL PHYIN PAR GSUNGS, ,YI GE DANG PO GCIG GYUR PA,
,ME LONG LA

SOGS BDER GSHEGS LNGA, ,DRUG PA DPAL LDAN BDE CHEN PO, ,DE YI
YANG NI YE SHES GZHAN, ,DAG PA STENG DU GRAGS PA MED, ,RGYUD NI
'BUM PHRAG TSAD DU NI, ,DRUG PA

YOD PAR MA GSUNGS SO, ,RDO RJE SEMS DPA' LTA BU NYID, ,MI YI 'JIG
RTEN YOD MA YIN, ,DE PHYIR NGA YIS KHYOD LA BSHAD, ,'DI NYID KYI
NI NANG SON PAS, ,GNYIS MED

MNYAM PA NYID DU GANG, ,SNGON DANG PHYI MAR BCOM LDAN 'DAS, ,DPAL
LDAN RDO RJE SEMS DPAS GSUNGS, ,'DI LA SLOB DPON GYIS THAMS CAD
DU 'GRO BA'I YE SHES JI LTA BU

LAGS, THAMS CAD BDAG NYID RTAG TU BZHUGS, GNAS NI RNAM PA BZHI RU
GSUNGS, ,BZHI NI CHA DANG YANG DAG LDAN, ,PADMA BZHI LA RNAM PAR
GNAS, ,SPYI BO MED SNYING

PADMAR GNAS, ,KHA YI PADMA'I SPYI BOR GNAS, ,LTE BA'I PADMAR GNAS
PA'I SGRA, ,SGRA MTHAR GSANG BA'I PADMAR NI, ,'GRO DANG RJES SU
'ONG BAR BYED, ,THIG LE'I SBYOR BAS RAB TU

BSKOR, ,KHA DOG GNAG DANG DMAR BA DANG, ,MDOG DKAR DE BZHIN SER
BA NYID, ,CHA NI BCOM LDAN THIG LE'I GZUGS, ,CHA NI SHES RAB CHA
ZHES GSUNGS, ,LHA MO SGRA NI RNAM


@495B NGES BSTAN, ,GANG DE RIG MA SGYU MA CHE, ,SNA TSOGS GZUGS
CAN MTHA' YAS MA, ,'BYIN CING SDUG DANG 'JIGS DANG CHAGS, ,THIG
LE'I SGRA NI YONGS SU BSKOR, ,CHOS KYI PHUNG PO BRGYAD

KHRI DANG, ,BZHI STONG GI NI CHO GAS NI, ,LUS KYI DE NYID MI SHES
PAS, ,DE DAG THAMS CAD 'BRAS BU MED, ,YIG 'BRU RNAMS KYI DANG PO
AA, ,BRTAN DANG G-YO BA RNAMS LA GNAS, ,SNYING

RJE CHEN PO REG 'BYUNG, ,KHA NI 'OG TU NAM MKHA'I 'BYED, ,THOG MA
THA MA MED PA'I LHA, ,DE YI SPYI BO NGES PAR BSTAN, ,MCHOG GI DE
NYID 'DA DAG NI, ,LHA MO NGA YIS RAB TU PHYE, ,

'DI NYID LAS NI THAMS CAD 'BYUNG, ,CHOS KYI DBYINGS NI BRUm DU
BRJOD, ,SKYE GNAS DBUS SU RNAM PAR GNAS, ,MTHAR NI SV'AH'A ZHES
BYA'I PHYIR, ,BSDUS NAS ZHES NI RNAM PAR

BRJOD, ,RUS PA RKANG DANG KHU BA NYID, ,PHA LAS SKYES PA GSUM DU
GSUNGS, ,PAGS PA DANG NI SHA DANG KHRAG ,MA LAS SKYES PA GSUM DU
GRAGS, ,'DI DAG TZAM DU GSUNGS PA

RNAMS, ,GONG BU RNAMS NI BSDUS PA NYID, ,GZUGS DANG TSOR BA 'DU
SHES DANG, ,'DU BYED DANG NI RNAM SHES NYID, ,SANGS RGYAS LNGA YI
GZUGS BRNYAN DNGOS, ,PHUNG PO DAG

CES BSGRAGS PAR BYA, ,GZUGS DANG SGRA DANG DRI DANG NI, ,RO DANG
YANG NI REG BYA NYID, ,CHOS KYI KHAMS ZHES RNAM PAR BSHAD, ,KHAMS
RNAMS DANG NI SKYE MCHED RNAMS, ,'DI


@496A *, ,RNAMS LAS NI BYUNG BA YI, ,KHU BA LAS NI GONG BU SKYE,
,GONG BU LAS NI MI RNAMS 'BYUNG, ,YID NI NAM MKHA'I KHAMS KUN TU,
,SKYE MCHED DANG NI KHAMS

RNAMS DANG, ,DBANG PO PHUNG PO 'BYUNG BA DANG, ,KHAMS RNAMS LAS
NI BYUNG BA YI, ,DKYIL 'KHOR LUS SU GSUNGS PA STE, ,DKYIL 'KHOR
BHA GAR BRJOD PA NYID, ,DKYIL

'KHOR YANG NI BYANG CHUB SEMS, ,DKYIL 'KHOR GSUM NI BRTAG PAR
BYA, ,GANG LA GTZO BO KUN SPYOD PA, ,BRTAG PA DU MAR KUN DU GYUR,
,PHUNG PO RNAM PA GNYIS SU GSUNGS, ,

'BYUNG BA RIG PAR RTAG TU BRTAG ,MYOS BYED DANG NI LCAGS KYU
NYID, ,ZHAGS PA PADMA GZHUG BYED DANG, ,BCING BA LCAGS SGROG DRIL
BU YANG, ,NGES PAR BYED PA RU NI GSUNGS, ,

BSHAD PA DKAR PO ZHES BYAR GSUNGS, ,PADMA ZHES BYA KHRAG TU
GSUNGS, ,SHA ZHES BYA BA MAR ME NYID, ,KHU PA NAM MKHA' NYID DU
BRJOD, ,THIM PA'I PHYIR NA LING GAR

GSUNGS, ,ME TOG SNYIM PA BHA GAR BRJOD, ,GLU NI LANGS PA NYID KYI
GLU, ,GAR NI MNYAM PAR SBYOR BA NYID, ,RO NI SHI BAR BRJOD PA
NYID, ,KHA NI ZHAL DANG BUG PA NYID, ,

SNYING PO RO BSREG DUR KHROD DO, ,ME NI BYIN ZA GSAL BA DANG, ,DE
BZHIN DU NI 'BAR BA'O, ,GUR NI GU GUL DU BRJOD PA'O, ,NAG PO'I
'BYUNG PO'I NYI MA NI, ,MAR GYI NGO YI


@496B BCU BZHI PA'O, ,GSER SHING NI DA DU RA'O, ,AA LAm KA NI
LDONG ROS SO, ,MA RU LUNG GA SA BON GANG BA'O, ,TZI TRA KA NI TZI
TRA KA'O, ,BA TZA NI TSIG NYID DO, ,KHYIM BYA'I SGO NGA THAMS CAD

NI KHYIM BYA'I SGO NGA'I DUM BU'O, ,SKYA BO NI DKAR PO'O, ,RTA
GSOD PA NI KA RA BI RA'O, ,NYI MA'I LJON SHING NI AARGA'I SHING
NGO, ,BE CHAG PA NI CHAG PA DANG SROG CHAGS ZHES BYA BA'I DON TO, ,

SDIG PA NI SBRUL LO, ,AA LAm NI RNGA MA'O, ,KA LA PA NI CHA'O,
,NYIN PHYED KYI 'O MAS BYUG CING ZHES BYA BA NI YANG BSGOS PA'O,
,BA NA RI NI KA PI'O, ,YUL NI KA TZTSUR BRJOD DO, ,DE'I

BDAG NYID NI THOD LE SKOR DANG, SPRE'U DANG, KHA tI KA NYIN PHYED
KYI 'O MA'I NANG DU NYI MA BDUN DU BZHAG PAR BYA'O, ,DE DAG DANG,
NYIN PHYED KYI'O MA DAG DANG SBYAR BAS MGO BO'I DBANG

PO DRI BAR BYA'O, ,DUG SBYIN PAR 'GYUR RO ZHES BYA BA NI REG PA
LAS SKYE BAR BYED PA'I DON TO, ,MA LA YA LAS BYUNG BA NI TZANDAN
NO, ,N'A GA GE SAR NI N'A GA'O, ,NAD KYI DBANG PO

NI RU RTA'O, ,MYOS BYED KYI 'BRAS BU NI TSER MA'I 'BRAS BU'O,
,DZA GU'I YUL NI MYOS BYED KYI SPRO BAR RTOGS PAR BYA'O, ,TA KA
RA NI DRI'I TA KA RA'O, ,LDAN PA NI SBYOR BA'O, ,'BRAS

KYI CHU NI KO SHA'O, ,JI SNYED PA'I DRUG SNA TSOGS NI DU MA'I
RNAM PA'O, ,'JIG PAR BYED DO ZHES BYA BA NI ZAD PAR BYED DO ZHES
BYA BA'I DON TO, ,DE'I NYIN PAR SKYES PA NI DE'I NYIN


@497A *, ,PAR SHI BA'O ZHES BYA BA'I DON TO, ,BYIS PA NI BU CHUNG
NGO, ,RO TZA NI BSHANG BA'O, ,TA KA RA NI KLU'I SHING NGO,
,SNYING PO'I GNAS NI BCUG PAR BYAS

BYA'O; ;SBAL PA NI SNYING PO CAN NO, ,SBRUL MGO GNYIS PA NI LTO
'PHYE MGO GNYIS PA'O, ,KHRAG DANG, TSIL BU SKOL BA NI SNUM DU
BRJOD DO, ,BA RU RA'I SHING NI DE'I 'BRAS BU'O, ,

LAG PA NI PHYAG GO ,DUG GIS ZIN PA 'JIG PAR BYED DO ZHES BYA BA
NI ZIN PA 'PHROG PAR BYED DO ZHES BYA BA'I DON TO, ,BA LANG GI
MAR NI BA'I MAR RO, ,RDO RJE CAN NI SNU HA'I

'O MA'O, ,BA HR'I NI RMA BYA'O, ,KHRAG NI RMA SKYES SO, ,SBRUL
MGO GNYIS PA'I SHA NI SHA'O, ,BA LA KA'I RTZA BA CHA BDUN PA NI
BDUN GYI DUM BU'O, ,AOm BADZRA KA RA H'Um PHAt, 'BYUNG PO 'DUS

PA'I SGRAS 'BYUNG PO MTHAR BYED PA NI 'BYUNG PO NYID DU RAB TU
GRAGS SO, ,LAG PA G-YAS PAR BTAGS NA GDON LAS THAR BAR BYED DE,
,GZHAN DU NA MA YIN NO, ,LTO 'A PHYE'I

DBANG PO NI SBRUL GYI RGYAL PO'O, ,SHUN PA NI BSHUS PA'O, ,LTO
'PHYE'I DGRA NI RMA BYA STE DE'I GSHOG PA'O, ,KHVA GNYIS NI
KHVA'O, ,NYIN MO 'JIGS PA NI 'UG PA'O, ,RTA NI

'GRO MGYOGS SO, ,RMIG PA NI RKANG PA'O, ,KHUNG BU NI BUG PA'O,
,BZHAG PA NI BCUG PA'O, ,SBRUL NI LTO 'PHYE'O, ,GNOD SBYIN NI
KHYI'O, ,THOD PA NI RMOD BYED DO, ,PHAG NI PHAG


@497B PA'O; ;MGO SKYES NI SKRA'O, ,MGRIN RING NI RNGA MO'O, ,DMAR
PO NI KHRAG GO ,BHA LA TA KA NYID DANG, STAR BU NI AAm LA BE TA
NYID DO, ,LAG SKYES NI SEN MO'O, ,KHA SBYOR GYI ME NI KHA

SBYAR GYI 'TSED PA'O, ,BSREGS PA NI THAL PAR BYAS PA'O, ,AAm KO
tA NI AAm KO tA'I SHING NGO, ,DRI ZHIM PA NI BA GLANG NGO, ,AAm
KO tA'I SA BON BTUS PA'I MAR KHU DES GRUB PA'I MIG

SMAN 'O MA DANG BSRES PAS MIG SMAN DES MIG BYUGS PAR BYA'O,
,RGYAL NI SKAR MA RGYAL LO, ,AAm KO tA'I MAR KHU'I RTZIGS MA
DANG, TA KA RA'I 'BRAS BU DANG, AAm KO tA'I SA

BON GYI MAR KHU DANG, GANG ZHIG GNYIS KA'I RTZIGS MA DAG GIS MIG
BYUGS NA LHA'I GZUGS SU 'GYUR RO, ,TA KA RA'I 'BRAS BU'I MIG SMAN
GYIS BYUGS NA SNGAR GYI RANG BZHIN

DU 'GYUR TE, RANG GI NGO BO NYID CAN DU MTHONG NGO, ,RI BONG CAN
GYI CHU NI SE BA LA'O, ,DZA LU KA NI PADMA NYID DO, ,SBAL PA'I
M'AR KHU NI SNYING PO CAN GYI MAR KHU'O, ,PA tA LA'I RTZA BA DANG

LHAN CIG GO ,DGE SBYONG NI SKRA BREGS PA'O, ,ZLA BA LAS BYUNG BA
NI SE BA LAS BYUNG BA'O, ,DUN DHU BHA NI SPRUL GDONG GNYIS PA'O,
,KHRAG NI GZUGS 'DZIN PA'O, ,GOS KYI NANG DU

GZHUG PAR BYAS NAS KHAR GZHUG GO ,SYE NA KA ZHES BYA BA'I SHING
NGO, ,MAR SAR NI MAR DKAR NYID DO, ,DMAR PO'I BTZAG NI GSER KYI
BTZAG GO ,DRI NGAN PA ZHES BYA BA NI SMAN


@498A *, ,NO; ;MI NA NI NYA'O, ,SRIN BU NI SHING GI RJES SU RGYU
BA'I 'BU SRIN NO, ,KO KI LA NI SBRANG BU'O, ,BU RAM NI GU tA NYID
DO, ,AA RAN LA NI SINGS PO'O, ,

SKYE BA GNYIS PA NI BRAM ZE'O, ,BYI LA NI RTUG PA SBED PA'O,
,SPRE'U NI BA RA NA'O, ,RANG 'CHOD PA NI G-YUNG PO'O, ,KHVA'I
DGRA NI 'UG PA'O, ,NA GU LE NI SRE MONG NYID DO, ,RTZA RA

MA NI BYI LA'O, ,'DI DAG GI PHYE MA'O, ,BA GLANG 'TSE NI LCE
SBYANG NGO, ,MA DU LUNG GA NI SA BON GANG BA'O, ,PHUG RON NI KA
PO TA'O, ,ZANGS KYI GTZUG PUD CAN NI KHYIM BYA'O, ,

'DI DAG GI RTUG PA BSDU BAR BYA'O, ,SKRA'I LAS KYI MTHA' ZHES BYA
BA NI MGO REG GO ,PI TZU MRDA NI NI MA PA'O, ,GTOR ZAN NI KHVA'O,
,DGA' BA DANG BCAS PA'I DKAR MO NI KHYI MO

DKAR MO'O, ,NUS PA NI 'BYAR BA'O, ,MDA'I RMA NI SPRANG BU'O,
,BSNUN PA NI BRDUNGS PA'O, ,RANG GI SA BON NI BDAG GI RDZAS SO,
,RGYAL NI SKAR MA RGYAL LO, ,SKYES MA NI

BUD MED DO, ,SKAL BA NGAN PA BZUNG BA NI BLANGS PA'O, ,SKYES PA'I
SHING NI AA MRA LA SOGS PA'O, ,SHING GI YAL GA NI 'DAB MA'O, ,PI
LU NI GLANG PO'O, ,STENG DU 'DREN PA NI

LAG PAS 'DZIN PA'O, ,SKYES BU'I MYOS BYED NI RDZAS SO, ,KRANTA NI
KHYAB 'JUG GNON PA'O, ,SRA BAN TI NI DU PA'O, ,AA BAN TA DZA TI
KA NI THAL MO SBYAR BA'O, ,SHI KHA NI RMA BYA'I


@498B GTZUG PHUD DO, ,MKHA' 'GRO'I BDAG PO NI NAM MKHA' LDING GI
BDAG PO'O, ,LHA'I BDAG PO'I SBAS PA NI DBANG PO SBAS PA'O, ,BA
BLA NI MAN SHI LA'O, ,LDONG ROS NI LDONG ROS LJANG

GU'O; ;AU KRA NI BA TZ'A'O, ,BTZAD NAS SKYES PA NI DUR BA'O,
,BKRA SHIS NI RO TZA NA'O, ,BAm SA ZHES BYA BA NI LTE BA MNGON
PAR SAR PA'O, ,DBANG PO'I NAS NI KU tA DZA'I SA BON TE, LA LA

DAG GI KU tA DZA'I SA BON NO, ,DPAL THAMS CAD NI MDZES PA DANG
LDAN PA'O, ,AA RU n'A NI TZANDAN DMAR PO'O, ,DRANG SRONG GI BU NI
NAM MKHA' LA 'GRO BA DANG, NAM MKHA' SKYED

PA'O, ,RI'I SNYING PO NI GZHAN GYIS MI THUB PA'O, ,SPO DA NI RNA
BA'I MIG SMAN NO, ,RI BONG GIS MTSAN PA'I TSER MA NI SE PA LA'I
TSE MA'O, ,SBRANG RTZI NI SBRANG MA'I'O, ,SBRANG RTZI NI YAshtA'I

SBRANG RTZI'O, ,DANG PO'I ME TOG NI DANG PO'I ZLA MTSAN GYI KHRAG
GO ,LCAGS GSUM ZHES BYA BA NI GSER DANG, DNGUL DANG, ZANGS SO,
,SNGON PO NYID KYIS NYE BAR MTSON CING SBYAR BA'I AA

SHO KA'I SHING NI AA SHO KA SNGON PO'O, ,DE LAS BYUNG BA'I MYU GU
NI AA SHO KA SNGON PO LAS BYUNG BA'I MYU GU'O, ,NYI MA NI ZANGS
TE SHIN TU DMAR BA'O, ,ZLA BA NI DNGUL LO, ,ME NI GSER RO, ,

BA GLANG GI GI WANG NI BA GLANG GI GI WANG NGO, ,AING GU DI'I
SHING GI ME TOG NI AING GU DI'I LJON SHING GI KU SU MA STE, LJON
SHING GI ME TOG KUN BSDUS PA'O, ,'GEGS PA NI SKYES PA


@499A *, ,SHI BA STE, DE'I MIG DANG, SPU RNAMS SO, ,KA GNYIS PAS
ZOS PA DANG LDAN PA NI KHRAS ZOS PA SKYUGS PA DANG LHAG MA MA ZOS
PA'O, ,PHA'I SKYED MOS

TSAL NI DUR KHROD DO, ,DER MNYES PA'I ZLA MTSAN GYIS MYOS PA'I BU
MO'I RDZAS BLANGS PA'O, ,AA SHO KA'ANG YIN LA SNGON PO'ANG YIN PA
DE NI AA SHO KA SNGON PO'O, ,DE'I BYANG

PHYOGS KYI KHVA'I TSANG NI KHVA'I GNAS SO, ,DE LAS GANG ZHIG
BYUNG BA'I MYU GU DE NI AA SHO KA SNGON PO'I BYANG PHYOGS KYI
KHVA'I TSANG GI MYU GU'O, ,PHUG RON GYI KHONG PAR SRO TA AAm DZA

NA BTZUG LA 'ON KYANG TZI TA'I MES BSREG PAR BYA STE DE NAS MIG
SMAN 'GRUB PAR 'GYUR RO, ,BYI LA DKAR PO MA YIN PAS BSAD PA NI
BYI LA NAG PO'I KHRAG GIS MI SNANG

BAR BYAS TE SBED PA SKYED PAR BYANG PA'O, ,TRI NA'I MYU GU SAR
PA'I TSOGS DE RNAMS NI TRI NA'I MYU GU SAR BA'I TSOGS RNAMS SO,
,DES BTEG PA'I SA NI TA LA'I MYU GU

SAR PA'I TSOGS KYIS BTEG PA'I SA'O, ,DE'I STENG DU GNAS PA'I SA
DANG, MDA'I RMA DANG, TA LA DANG LDAN PA'O, ,MDA'I RMA NI SBRANG
BU'O, ,TA LA NI SDONG ROS SO, ,DE

DAG DANG YANG DAG PAR LDAN PA NI BCAS PA STE, SA RA GA DANG, TA
LA DANG LDAN PA'O, ,RGYAL LA ZHES PA NI RGYAL GYI NYI MA LA'O,
,MIG SMAN NI GONG DU GSUNGS PA'O, ,GANG ZHIG


@499B SNGAGS DANG SMAN GYI SBYOR BAS LEGS PAR BYAS NA DE'I SBYOR
BAS 'GRUB PAR 'GYUR RO, ,'DI DAG NI RNAL 'BYOR GYI RGYUD LAS
'ONGS PA STE, DE NAS BHA GA DBUS SU BSGRUB PAR BYA'O

ZHES GSUNGS SO, ,DANG POR PHYAG RGYA BYIN GYIS BRLABS NAS, PHYI
NAS MIG SMAN GYI SGRUB PA BCUG CING SBYOR BAS JI SRID DNGOS GRUB
GYI MTSAN MA MA SKYES KYI BAR DU BSGOM PAR

BYA'O; ;GANG ZHIG SNGAGS KYI SGRUB PA DANG BRAL BA'I MIG SMAN 'DI
'BA' ZHIG GIS ZHI BA'I LAS LA SOGS PA'ANG BYED DO, ,ZHES GSUNGS
SO, ,MIG MIG SMAN GYIS BYUGS NAS

ZHI BA LA SOGS PA'I LTA STANGS KYI BLTAS NA ZHI BA LA SOGS PAR
'GYUR RO, ,MIG MIG SMAN GYIS BYUGS NAS RGYAL PO LA BLTAS NA RGYAL
PO MCHOD PA RNYED PAR 'GYUR RO, ,MIG MIG

SMAN GYIS BYUGS NAS KHRO BO'I LTA BAS DGRA LA BLTAS NA DGRA ZA
BAR 'GYUR RO, ,DE BZHIN DU BGEGS THAMS CAD LA NGES PAR BLTAS NA,
GDON LA SOGS PA'I BGEGS THAMS

CAD YANG DAG PAR SKROD PAR BYED DO, ,'CHAD PAR 'GYUR BA'I SNGAGS
KYIS MNGON PAR BSNGAGS SHING BZLA BAR BYA'O ZHES GSUNGS SO, ,BUD
MED KYI BHA GAR GUR GUM BCUG NAS

PHYI NAS RANG GI SGRUB PA GZHUG PAR BYA ZHING MNYAM PAR SBYOR BAS
SNGAGS BZLAS TE PHYAD PAR DU'ANG BSGRUB PAR BYA'O, ,DE'I SNGAGS
BRJOD PA BKA' STZAL PA, AOm PRA SANNA T'A RE,


@500A *, ,AA MRi TA MU KHI, AA MRI TA LO TZA NE, SARBA AARTHA S'A
DHA NI, SARBA SATVA, BA SHAm KA RI H'Um PHAt HAm SV'AH'A, AOm TI
MU KHE shtO BHU DZE, DE BI M'A MA K'I ROO DRi R'U PI n'I HR'Im
HR'Im

H'Um H'Um A'Am A'Am H'A H'A, SV'AH'A, SNGON GYI BSNYEN PA 'BUM
PHRAG GCIG BZLAS NAS, PHYI NAS MIG SMAN DANG, GUR GUM YANG BSGRUB
PAR BYA'O, ,ZHES GSUNGS PA YIN NO, ,GUR GUM

DES DPRAL BAR THIG LE BYA'O ZHES GSUNGS SO, ,BUD MED SKAL PA
BZANG POR BYED PA BKA' STZAL PA, BHA GA TZANDAN GYIS BYUGS PA'I
STENG DU BA GLANG GI GI HANG GIS BRUm BRIS

NAS; BDAG PO DANG LHAN CIG SBYOR BAS JI SRID MYOS BYED MA 'ONGS
KYI BAR DU'O, ,DE NAS BDAG PO DE BRAN BZHIN DU 'GYUR RO, ,NRI BA
NI BUNG BA'I RGYAL PO'O, ,TZI tI NI 'DAB MA STONG PA'O, ,

MTSAN MO NI YUNG BA'O, ,BA KU TZI NI AA BA GU TZA'O, ,AUTPA LA'I
SNYING PO NI AUTPA LA KHA MA BYE BA'O, ,LCAGS KYI DRI MA NI LCAGS
KYI BSHAD PA'O, ,DRI LA SOGS PA NI GU GUL DANG, SA

DZA RA SA'O, ,KHRAG SIL BA NI LAS KYI KHA DOG GO ,GSER GYI SHING
NI GSER GYI LJON SHING NGO, ,d'I DHA PRA RO HA NI PA LA'O,
,SINDHU BAR NI NIR KUndA'O, ,SHRA M'A NI PRI YAm KU'O, ,KE SHA RI

NI N'A GA GE SAR RO, ,RIG PA 'DZIN PA NI CAM PA KA'O, ,N'A GA NI
BU NA NA GA'O, ,'KHOR LO 'THAG PA NI AA DI TZA'O, ,MTSAN MO SPYOD
PA NI YUNG BA'O, ,SHI KHI NI RMA BYA'I GTZUG PHUD DO,


@500B PRA BA RA NI B'A L'A KA'O, ,'BYUNG PO'I DGRA BO NI NI RA KU
TA'O, ,BA RA HRI DA NI BA LLA BHI DA RKUN MA'I ME TOG TU BRJOD
DO, ,KA R'A KAR NI KA RA NA DZA'O, ,MAN DZA RI NI 'DUL BAR BYED
PA'O, ,GSER

GYI SHING GI SHUN PA NI PAGS PA'O, ,GHA NA NI MU STA KA'O, ,MTSAN
MO'I SHING NI SKYER BA'I SHING NGO, ,NAD KYI DBANG PO NI KUNDA'O,
,SRID PA'I RDUL NI KHYIM GYI ME TOG GO, ,RKUN MA NI RGAN

PO GZHON PAR BYED PA'O, ,KEm SU NI DE'I YONGS SU SMIN PA'I 'BRAS
BU'O, ,DKYIL 'KHOR LA SOGS PA'I SGRUB PA DANG RAB TU LDAN PA LA,
LHA'I BU'I BDUD LA SOGS PA KHA CIG 'BYUNG

BA TSAR BCAD PA'I PHYIR, MTSON CHA KUN GYI PHYAG RGYA CHE,
,'KHRUL 'KHOR 'PHANGS DANG MA 'PHANGS DANG, ,DE BZHIN LAG PAS
'PHANGS PA NYID, ,'PHANGS PA 'DZIN PAR BCAS PA

DANG, ,LAG PA'I 'THAB MO LNGA PA NYID, ,GZHU YI RIG BYED RANG
GYUR PAS, ,PHYAG RGYA RAB TU GNAS PAR BYA, ,DE LA SBYOR 'PHANGS
MDA' LA SOGS, ,MA 'PHANGS PA NI RAL GRI SOGS,

LAG PAS GROL BA 'KHOR LO SOGS, ,GROL BA 'DZIN BCAS ZHAGS PA SOGS,
,MTSON CHA THAMS CAD YONGS SPANGS NAS, ,LAG PA'I 'THAB MOS DGRA
'DRAL SOGS, ,DE

BZHIN BCING BA YANG DAG LDAN, ,DPAL LDAN RDO RJE SEMS DPA' YI,
,MTSON CHA'I MCHOG NI SNA TSOGS PA'I, ,GNAS DAG DBYIBS NI RAB
BSHAD BYA, ,RNAL 'BYOR SGRUB THABS SHIN TU


@501A *, ,MDZES, ,SBYOR DANG MYUR BAR GSOR BA DANG, ,DGUG PA DANG
NI 'DZIN PA NYID, ,GSAL BA RU NI GTONG BA STE, ,SA LA MNYAM STABS
PHYAG RGYAS GDAB, ,BEE SHA

KHA GSAR PHYAG RGYAS GDAB, ,DKYIL 'KHOR DE NYID PHYAG RGYAS GDAB,
,GNAS NI GSUM DU G-YAS PAS BRKYANG, ,DBYIBS KYI PHYAG RGYA BKA'
STZAL PA, ,MTHE BONG DANG NI SOR MO

RNAMS, ,LONG BU'I NANG DU SBYAR BA YIN, ,GANG ZHIG BRTAN PAR
SBYAR BA NI, ,MNYAM PA'I RKANG STABS GNAS SU GSUNGS, ,RKANG PA'I
SOR MO PHYIR BZHAG NAS, ,PUS MO GNYIS

NI BSRANG STE G-YO, ,SOR NI NYI SHU RTZA DRUG TSAD, ,GNAS NI BEE
SHA KHA RU BRJOD, ,NGANG PA'I GSHOG PA'I DBYIBS SU NI, ,PUS MO
GNYIS NI MNYAM SBYAR BA, ,BAR DU YANG NI KHRU

GNYIS NYID, ,DE NI DKYIL 'KHOR RKANG THABS GSUNGS, ,GANG YANG
GSHOL GYI DBYIBS MNYAM PAR, ,PUS MO BRLA YI G-YAS BSRUNGS NA,
,G-YON NI BYOL SONG 'GRO

BA YIN, ,'KHYUD NAS BRLA DANG BRANG DU GNAS, ,MTHO LNGA RNAM PAR
RGYAS PAR NI, ,G-YAS BRKYANG BAR NI DE RAB GRAGS, ,DE NYID RNAM
PAR BZLOG PA NI, ,DE NI G-YON

BRKYANG BA RU BRJOD, ,LHOD MIN PA DANG MKHRANG BA NYID, ,MNYEN
ZHING YAN LAG BRTAN PA NYID, ,GANG LAS SKYE MCHED RNAM PAR DAG
,RANG GI SKU YI PHYAG RGYA CHES, ,RIMS KYI NAD


@501B DANG DUG GI NAD, ,MKHA' 'GRO'I 'TSE BA GDON DAG NI, ,'DIS
NI YAN LAG KUN BRGYAN PA, ,THAMS CAD DU NI ZIL GYIS GNON, ,GANG
BA'I SKYE MCHED KYI PHYAG RGYA'O, ,RANG SNYING 'GUGS

PA'I RNAL 'BYOR GYIS, ,SHIN TU MDZES PAS GZHU NYID GZUNG, ,G-YAS
SU RAB TU BSGYUR BA DANG, ,MDA' NI BCUG NA 'GRUB PAR 'GYUR,
,MNGON DU LAG PA MNYAM BYAS NAS, ,RGYAB

TU BKUG NAS RIM PAR NI, ,GANG ZHIG DAL GYIS DGUG BYA ZHING, ,'GRO
BA THAMS CAD DGUG PAR BYA, ,THAMS CAD DGUG PA'I PHYAG RGYA'O,
,RNA BA'I SKYE MCHED DKYIL 'KHOR DU, ,

BCUG NAS RIM PA JI LTA BAR, ,AOm NI JI SRID RANG 'DZIN PA, ,JI
SRID DUS SU AOm ZLOS 'GYUR, ,DE SRID DUS SU GZUNG BAR BYA, ,'DZIN
PA'I PHYAG RGYA'O, ,RIM PA JI LTAR MNYAM BKUG

NAS; ;CHO GA JI BZHIN GZUNG BAR BYA, ,DE LA CUNG ZAD DRANG BYA
ZHING, ,YONGS SU BKANG NA 'GRUB PAR 'GYUR, ,DGANG BA'I PHYAG
RGYA'O, ,'DZUM ZHING MIG GIS BLTA BA DANG, ,'BEN LA

KHU TSUR GDAB PAR BYA, ,STA STANGS KHU TSUR BCUG NAS NI, ,RAB TU
BTUNG NAS MCHOG 'GRUB 'GYUR, ,GZHU YIS RNAM PAR RGYAL PA'I PHYAG
RGYA'O, ,GRU BZHI RNON PO ZLUM PO DANG, ,

DE BZHIN MCHOG TU BSKOR BA NYID, ,GANG DU G-YAS NAS BSKOD BYA
ZHING, ,DE BZHIN 'OG DANG STENG DU 'GRO ,RIM PAS MNAN CING DRAG
MNAN PAS, ,CHO GA BCUS MCHOG PHYAG


@502A *, ,RGYA YIS, ,KHAMS GSUM RGYAL PO CHEN PO DANG, ,RGYAL
BA'I BDE BA NYE BAR SPYOD, ,DAD LDAN 'JIG RTEN GSUM RGYAL NI,
,PHYAG RGYA BCUG CING MNYAM

BCUG DANG, ,DE BZHIN GLOG LTAR BCUG PA NYID, ,PHYAG RGYA BKUG
PA'I TING 'DZIN GYIS, ,DE BZHIN GLOG LTAR BSKOR BA NYID, ,'OG TU
MNYAM PA DE BZHIN DU, ,STENG GI

PHYOGS SU 'GRO BA NYID, ,DE BZHIN GSHEGS 'DZIN PHYAG RGYA NI,
,GNAS GSUM DAG TU BSGOM PAR BYA, ,RGYAN THAMS CAD KYI PHYAG
RGYA'O, ,KUN TU KUN NAS THAMS CAD DANG, ,

RNAM KUN DUS KUN RANG GI NI, ,GZHU YI RIG BYED PHYAG RGYA 'DZIN,
,YI GE MCHOG NI 'GRUB PAR 'GYUR, ,MTSON CHA THAMS CAD KYI PHYAG
RGYA'O, ,SANGS RGYAS RDO RJE ZHES BYA BA NI

RNAM PAR SNANG MDZAD DE, SPYAN GYI GZUGS SU GYUR PA DANG, RNAM
PAR SNANG MDZAD KYI RNAL 'BYOR DANG LDAN PAS SNGAGS KYI YI GE LAS
SPYAN PHYUNG STE, ZLA BA GANG BA DANG,

BUM PA'I LAG PA MA'I MA MO 'DOD PAR BYA BA DANG, DBANG BSKUR BAR
BSAMS NA ZHI BA SKYED PAR BYED PA YIN TE, SHI BA RNAMS LA SROG
SBYIN PAR BYED CING GRUB PAR

'DOD PA LA DNGOS PO SBYIN PAR BYED DO, ,RDO RJE ZHES BYA BA LA
SOGS PA LA RDO RJE'I DAM TSIG LA SKUL BAR BYED PA NI RDO RJE'I
DAM TSIG SKUL BAR BYED PA'O, ,THUGS KYI RDO


@502B RJE'I SKU GSUM 'BAR BA'I MCHOG GI DAM TSIG NI M'A MA KI'I
MTSAN NYID DE, GANG DU TING NGE 'DZIN LA DE NI DE BZHIN DU BRJOD
DO, ,RDO RJE'I RIGS KYI SNGAGS KYI YI GE DKAR PO PHYUNG

NAS; DE'I TSE BSGRUB BYA'I LUS LA GANG BAR BSGOM PAR BYAS NA SDIG
PA 'JIG PAR BYED PA YIN NO, ,ZHI BA LA MA MO SPYAN DANG LDAN PA
LTA BUR BYA BA DANG, RGYAS PA LA NI RIN PO CHE'I

BUM PA NAS RIN PO CHE'I CHAR BA 'BYIN PAR BSAM PAR BYA'O, ,'DOD
CHAGS CHEN PO LA 'OD DPAG TU MED PA'I GANG GI PADMAS GTZES PA
DE'I GAR GYIS PHYE BA STE, DE LTAR GYUR

PA'I KUN BYED PA NI RIGS KUN GYI BDAG PO NYID CAN, GANG GI KUN
BYED PA NI THAMS CAD DO, ,'DIS NI BYAS PA DE'I DMIGS PAS TING NGE
'DZIN LA RDO RJE DMIGS PAR DE BZHIN DU

BRJOD DO, ,RDO RJE NI RNAM PAR SNANG MDZAD DO, ,PADMA NI 'OD DPAG
TU MED PA STE, SNGAGS KYI YI GE GSER GYI KHA DOG LTA BU PHYUNG
NAS SGRUB PO LA MNGON PAR DBANG BSKUR BYED NA RGYAL PO

CHEN PO SKYED PAR BYED DO, ,DE RNAMS KYI SPRO BA DANG BSDU BAR
BYED PA DAG SGOM PAR BYED NA CHOS KYI MDZOD 'PHEL BAR BYED DO,
,RANG GI SNYING GA'I PADMA'I SNYING POR NANG DU GNAS

PAR BSGRUB BYA SNGAGS KYI YI GE'I PHRENG BAS BYIN GYIS BRLABS TE,
SNA TSOGS RDO RJES SPYI BOR BYAS NAS JI LTA BA BZHIN DU SNYOMS
PAR 'JUG PAR BYED NA SRUNG BA CHEN PO BYED PAR


@503A *, ,'GYUR RO, ,THAMS CAD DBANG DU GYUR PAS RNAM PAR RTOG PA
MED PA DANG, DBANG DU GYUR PA LA SOGS DE RNAMS RTOG PAR BYED PA
DANG, SKYED PAR BYED PA

DE NI DON YOD RDO RJE CAN TE, DE NYID RDO RJE GSUNG MNYAM PA NYID
KYIS DGA' BAR BYED PA'O, ,RDO RJE NI MI PHYED PA STE, GANG DU
TING NGE 'DZIN LA SNYOMS PAR ZHUGS PAS SNGAGS KYI

YI GE DMAR PO PHYUG STE, DES BSGRUB PAR BYA BA DAG PAR BYA ZHING
BZLAS PA BYED NA MNGAG GZHUG PAR BYED DO, ,YE SHES KYIS KUN SGROL
BAS SGROL MA ZHAS BYA BA NI YE SHES

'JUG PAR BYED MA CAN NO, ,DE'I TSE DMIGS PA'I PHYIR DE DE BZHIN
DU GSUNGS SO, ,YE SHES SNA TSOGS NI 'JIG RTEN LAS 'DAS PA'I YE
SHES SNA TSOGS TE, RDO RJE GSHIN RJE

MTHAR BYED LA SOGS PA'I KHRO BO RNAMS DE DAG NYID KYIS GDUG PA
RNAMS 'DUL BA'I DON DU STE, DE RNAMS NI GUR NYID DO, ,MDZES PA NI
YAN LAG DANG, NYING LAG DMAN PA

MA YIN PA'O, ,SRUBS MED PA NI DUM BU GCIG PA'O, ,SRUBS GNYIS PA
NI DUM BU GNYIS PA STE, 'DI DAG NYID KYI SKABS YIN PA'I PHYIR RO,
,RKANG PA'I RJES KYI RDUL

GYI CHO GA ZHES BYA BA NI DE BRJOD PA YIN TE, GSHIN RJE MTHAR
BYED KYI RNAL 'BYOR PA LHA MO BZHI'I RNAL 'BYOR DANG LDAN ZHING,
DE BZHIN GSHEGS PA LNGAS BYIN GYIS


@503B BRLABS PAS BSGRUB PAR BYA BA'I RKANG RJES KYI RDUL GYIS
DE'I GZUGS BRNYAN BYAS NAS THOD PA'I NANG DU GZHUG PAR BYA STE,
DE NYID LA GZHUG PA DANG, BCING PA BYAS NAS RKANG PA G-YON

PAS DE MNAN TE, JI SRID KHUGS PAR GYUR PA DE SRID DU BSKUL BA
DANG BCAS PAR BZLA BAR BYA'O, ,SKU GSUM MI PHYED SGOM PA YIS,
ZHES BYA BAS NI RANG GI LHA'I NGA RGYAL BRTAN PAS

BSGOMS PAS SO, ,GTI MUG CHEN PO'I MCHOG NI DON YOD RDO RJE CAN
TE, DE'I YE SHES NI RDO RJE RTZE MO LAS SKYES PA'I BYANG CHUB KYI
SEMS TE, DE'I PHYIR BDUD RTZI'I KHRO BO NI

GANG DU TING NGE 'DZIN LA DE DE BZHIN DU BRJOD DO, ,TSOGS KYI
BDAG POR RKANG PAR BCUG PA ZHES BYA BA NI BDUD RTZI THAB SBYOR
GYI RNAL 'BYOR DANG LDAN PAS BSGRUB PAR BYA BA'I

RKANG RJES KYI RDUL DE'I GZUGS BRNYAN BONG BU'I GCIN GYIS BYAS
NAS MI DGE BA'I PHYAG RGYA BYAS NAS RLUNG GI DKYIL 'KHOR GYI 'DAB
MA LAS S'A LU BTAGS PAR BYAS PA DANG,

DUR KHROD KYI SOL BAS BSGRUB BYA'I MING KHRO BO'I NANG DU CHUD
PAR MNGON PAR BRIS SHING GZUGS BRNYAN LNGA RGYAB TU BZHAG NAS RDO
RJE LOG PAR 'DREN PA BKUG NAS MCHOD DE,

DE'I RKANG PA DAG TU GZHUG PAR BYA'O, ,DE BYA'O ZHES BYA BA NI DE
SRID DU SNGAGS KYI MTHAR H'Um BRJOD PAR BYA'O, ,GANG GI TSE RLUNG
GIS BAR CHAD DU GYUR PA DE'I TSE GONG DU GSUNGS


@504A *, ,PA'I RIM PAS STONG PA NYID DMIGS NAS BDAG NYID DPAL
RNAM PAR SNANG MDZAD KYI GZUGS SU BSKYED PA BKA' STZAL PA, RLUNG
GIS PHYOGS SU DRI NAG POS

DKYIL 'KHOR GRU BZHI BAR THIG LE BDUN YA YIG SO SO'I NANG DU BYAS
PA NI DE'I DBUS SU THIG LE BDUN PO STE, THIG LE BDUN PO 'DI RNAMS
LAS RLUNG LHA BDUN RI DVAGS LAS ZHON

ZHING MDOG NAG PA'O, ,DE LA RANG GI SA BON LAS BYUNG BA NI DES
RANG GI SNYING GA LAS BTON PA STE, ,'PHAGS PA MI G-YO MGON NAM,
'DOD PA'I RGYAL POS BKUG NAS ZHAGS PAS

BCING BAR BSAM PAR BYA'O, ,DE NAS KHAM PHOR GYIS ZHES BYA BA NI
H'Um SUm H'Um ZHES BYA BA LAS RI RAB KYI GZUGS RVA BRGYAD DANG
LDAN PA BSKYED NAS, KHA 'OG TU PHUG NAS BZHAG PA NI

RDO RJE 'CHING BA CHEN PO YIN NO, ,RANG GI SNGAGS BZLAS PA NI
DE'I THIG LE BDUN SNGAGS KYIS SBAS NAS DBUGS KYIS GNAS PAR BYA'O,
,DE'I STENG DU'ANG LAM GYIS DBANG CHEN

GYI DKYIL 'KHOR GRU BZHI PA KHA DOG SER PO'O, ,DER YANG RTZE LNGA
PA CHEN PO LAS MTHA' YAS PA'I 'OD ZER LAS KHRO BO 'JIGS PA SPRO
BAR BYA ZHING, KHRO BO RDO RJES MNAN PAR

BSGOM PAR BYA'O, ,DE'I STENG DU RKANG PA G-YON PA BZHAG NAS,
'PHAGS PA MI G-YO MGON GYI SNGAGS BRGYA RTZA BRGYAD DU BZLA BAR
BYA'O, ,RDO RJE'I STENG DU BCOM LDAN 'DAS


@504B RNAM PAR SNANG MDZAD DANG, 'PHAGS PA MI G-YO MGON ZHABS
G-YAS BRKYANG BAS THAMS CAD GNON CING BCOM LDAN 'DAS KYI MNGON DU
LAG NA RAL GRI DANG, ZHAGS PAS RLUNG

BSDIGS PAR BSAM PAR BYA STE, DE SKAD DU 'JIGS PA'I DUS KYI RLUNG
THAMS CAD KYANG BCING BA BYAS PAR 'GYUR RO, ,CHAR 'BAB PA'I DON
DU STOBS PO CHE ZHES BYA BA LA SOGS PA NI

PADMA 'DAB MA BRGYAD PA BRIS NAS DE'I 'DAB MA BRGYAD LA MTHA' YAS
DANG, RIGS LDAN DANG, NOR RGYAS KYI BU DANG, DUNG SKYONG DANG,
'JOG PO DANG, PADMA CHEN PO DANG, STOBS KYI RGYU

DANG, PADMA ZHES BYA BA NI BDAG NYID KYI RIM PA LAS SER PO DANG,
DKAR PO GNYIS SHA shA SA H'A SVAm SV'A SAm SVA RANG GI SA BON
GYIS BYIN GYIS BRLABS PA'I KLU BRGYAD PO RNAMS SNYING PO BRGYAD

KYI NANG DU GNAS PA'I RNGA MA LA BKUG NAS MCHOD DE, 'DI BZHUGS
PA'I KHRO BO'I TSOGS SKU 'BAR BA'I TSOGS KYI BDAG NYID H'Um NI
H'Um ZHES MCHOG TU BZLAS PAS ZHABS KYI 'OG TU KLU

RNAMS GZIR BAR SGOM PAR BYED NA CHAR MCHOG TU RAB TU 'BEBS PAR
'GYUR RO, ,CHAR BZLOG PA'I DON BKA' STZAL PA, BDAG NYID KHRO BO'I
GZUGS NYI MA'I MDOG GI 'OD LTAR

SHIN TU DMAR BA BSAMS NAS RANG GI KHA RU H'Um 'BAR BA'I LCE NAM
MKHA'I TSAD 'DIS DRAL ZHING YONGS SU GANG BA LAS SPRIN SNYING
GA'I SBUBS KYIS DBUGS KYIS 'GUGS SHING


@505A *, ,DBUGS PHYIN PAS RAS BAL GYIS BUR MA LTAR GTOR BAR BYED
DO, ,YANG NA RANG GI PHYAG RGYA'I TSOGS 'BAR BAR BTON PAS DRAL
ZHING BCAD NAS H'Um GIS

MCHOG TU BSDIGS PAR BYA'O, ,DE GZHIG PA'I DON BKA' STZAL PA, ME'I
DKYIL 'KHOR ZHES BYA BA LA SOGS PA NI RTAG PA'I RNAL 'BYOR DANG
LDAN PAS RANG GI DPRAL BA NAS

'PHAGS PA MI G-YO MGON RAm LAS BYUNG BA BTON NAS ME LA GNAS PA
PHYAG DRUG PA G-YON KshIm LAS SDIGS MDZUB DANG, ZHAGS PA H'Um GI
NANG DU BCUG PA DANG, DE YIS GZHU 'O, ,

G-YAS PA NA KHAm LAS RAL GRI DANG, HO LAS MDA' DANG, H'Um GIS RDO
RJE 'DZIN PAR BSAMS NAS, DE NYID KYI 'OD ZER GYI KHRO BO DANG
LHAN CIG PAS BGEGS THAMS CAD H'Um GI SGRA

BSGRAGS PAS 'BAR BA'I RAL GRI LA SOGS PAS BSNUN PA LA SOGS PA
DANG, MDA' 'PHANGS PAS PHIGS PAS SKYES PA'I BGEGS GZHOM PAR
BYA'O, ,SKYES PA'I KHRAG CHEN PO

LA SOGS PA NI RKANG RJES KYI RDUL DANG, SKYES PA'I KHRAG GIS
BSGRUB PAR BYA BA'I GZUGS BRNYAN BYAS NAS, SKYES PA'I RUS PA'I
PHUR BU DAG LA 'OD ZER CAN GYI SNGAGS NYI SHUS

MNGON PAR BSNGAGS TE, MIG LA PHUR BAS BTAB NAS TSOGS KYI BDAG
PO'I KHAR GZHUG GO ,AOm SUMBHA RDO RJE GTUN SHING DANG THO BAS
DANG PO KHA DANG, GTUN SHING GIS RGYAB


@505B TU BRDUNG BAR BSAM PAR BYA'O, ,'BAR BA GZHOM PA'I DON DU
MING, SMAN GYI KHA DOG CES BYA BA LA SOGS PAS NI NAM MKHA'I GNAS
SU H'Um GA:H'Um ZHES NANG DU GZHUG PAR BYA'O, ,PHU:'I YIG

'BRU LAS SKYES BA KLU NAG PO STONG PHRAG GIS BSKOR BA'I NAM MKHA'
LDING GIS BKA' STZAL PAR BYA'O, ,JI LTA BA BZHIN DU BSGOMS TE,
AOm BADZRA N'A RA YE nA ZHES BYA BA LA SOGS PA NI

DANG BOR BSKUL TE, DES BRGYA BYIN YANG BSKUL BAR BYA'O, ,'DI YANG
DE CHAR GYI SPRIN LA CHAR GYI DON DU BKA' STZAL BAR BYA STE, BKA'
THOS NA YANG CHAR 'BEBS PAS SPRIN PHYIR

BZLOG PA NI YID KYIS BSAM PAR BYED NA NAM MKHA' LDING GI GSHOG
PAS ZLOG PAR BYED CING MCHUS BSNUN PAS CHU BO'I MTSAMS BYED DO,
,RDO RJE PHYIR BZLOG PA'I DON BKA'

STZAL TO, ,SBYIN SREG CES BYA BA LA SOGS PAS NI DGE BA BYED PA'I
PHYIR ZHI BA DANG, RGYAS PA DANG, DBANG DU BYED PA'I MTSAN NYID
LA NI GTZUBS PA LAS BYUNG BA'I MES BYA'O, ,MNGON SPYOD

LA NI DUR KHROD KYI MES BYA'O, ,THAB KHUNG ZHES BYA BA NI ZLUM PO
DANG, GRU BZHI DANG, ZLA BA PHYED PA DANG, GRU GSUM MO, ,DE LTAR
THAB KHUNG GI MTHA' MAR DKAR PO DANG, SER PO DANG, DMAR

PO DANG, NAG PO DANG, PADMA RNAMS KYANG GZHAG PAR BYA'O, ,DE NAS
DE'I MDOG LTAR GTZUG GTOR DANG, CHU SKYES DANG, RIN PO CHE DANG,
RDO RJE 'BAR BA RNAMS BYA'O ZHES BYA BA'I DON TO, ,


@506A *, ,LAS KUN BYED PA BZLAS PAS NI ZHES BYA BA NI H'Um GIS
MNGON PAR BSNGAGS PA'O, ,G-YON PA'I RDO RJES BYA BA NI LAG PA
G-YON PA RDO RJE RTZE GSUM PA CAN DU BYAS

PA'O; ;LAS KYI 'OD KYIS RNAM PAR BRGYAN PA ZHES BYA BA NI ZHI BA
LA SOGS PA'I LAS KYI CI RIGS PAR 'OD KYIS RNAM PAR SPRAS PA'O,
,'BAR BA'I RNAM PAS YONGS SU THIM PAR BYAS

PA'O ZHES PA LA, ,'BAR BA NI LHA'AM, 'BAR BA NI GTZIGS PA'I GZUGS
KYIS TE, DE BZHIN DU YE SHES KYI RANG BZHIN GYI CHO GA BSGOM PAR
BYA ZHING, AOm DANG PO DANG, MTHAR SV'AH'A

LAS MCHOG TU GNAS NAS ZHI BA DANG, RGYAS PA DANG, DBANG DANG,
MNGON SPYOD LA KHRO BO'I TSOGS KYIS H'Um DANG BCAS PA'I PHAt KYIS
SNGAGS BZLA BAR BYA'O, ,THOG MA DANG THA MAR SREG

BLUGS GANG BAR DBUL, KHA DGANG BA ZHES BYA BA'I TSIG GIS NI LHA'I
ZHAL GYI PADMAR SBYIN SREG BYA'O, ,BSHAD GCI LA SOGS PA'I SREG
BLUGS LA SDIG PA LA SOGS PA'I

DOGS PA MI BYA STE, GANG GI PHYIR DON DAM PAR RANG BZHIN RNAM PAR
DAG PA'I PHYIR THAMS CAD RNAM PAR RTOG PA TZAM MO, ,DE BZHIN DU
DBANG PO GNYIS SNYOMS PAR ZHUGS PAS

KYANG LHA'I NGA RGYAL SNGON DU BYA BA DANG, THABS DANG, SHES RAB
RO GCIG PA MNGON DU BYED CING ZAG PA MED PA'I YE SHES SKYED PAR
BYED PA'O, ,SKU LA SOGS PA YANG DAG PAR BSTAN


@506B BAR BYA BA BKA' STZAL PA, BUD MED DANG NI SKYES BA'I LUS,
LAS NI DU MAS BSKYED PA ZHES BYA BA LA SOGS PA RNAM PAR BSTAN PA
ZHES BYA BAS NI DGE BA DANG, MI DGE BA'I LAS KYI MTSAN

NYID SHES PA'I SKYES BU'O, ,SHA DANG RKANG LA SOGS PA DAG NI RNAM
PAR SNANG MDZAD DANG, MI BSKYOD PA LA SOGS PA'I RANG BZHIN TE,
'DI'I PHYIR BSTEN PA'O, ,GANG ZHIG 'DOD CHAGS

ZHE SDANG ZHES BYA BA LA SOGS PA'I 'DU BYED 'PHEL BA BSHAD BA
DANG GCI BA LA SOGS PA LNGA YONGS SU 'DZAG PA NI SA LA SOGS PA
'BYUNG BA BZHI'I RANG BZHIN RDZOGS PA'O, ,BSGOMS

PA LAS ZHES BYA BA NI BRTAGS PA DANG BRAL BA'I BLO GROS KYIS SO,
,DE NAS MCHOG TU RAB BSHAD BYA, ,THAMS CAD LAS NI SNA TSOGS MCHOG
,CES BYA BA JI SNYED DU GRU BZHI DANG, SGO

BZHI PA DANG, SGO'I SKYONG BA DANG YANG DAG PAR LDAN PA'O, ,TSOGS
KYI DKYIL 'KHOR BRTAG PAR BYA, ZHES BYA BA NI PHYI ROL GYI DKYIL
'KHOR ZHES GSUNGS SO, ,DA NI NANG GI DKYIL 'KHOR

BSTAN PAR BYA STE, KUN LAS SNA TSOGS PHYAG RGYA ZHES PA LA SOGS
PA NI DPAL SANGS RGYAS SPYAN LA SOGS PA'I LHA MO RNAMS DANG LDAN
PA'O, ,KUN LAS SNA TSOGS 'KHOR LO CAN

ZHES BYA BA NI DPAL RDO RJE SEMS DPA'I GANG DU GSUNGS PA'I GNAS
SU BKOD NAS DE'I RJES SU MTSAMS BZHI PO RNAMS SU DRAG MO LA SOGS
PA'I SNGAGS DANG PHYAG RGYAS BYIN GYIS


@507A *, ,BRLABS NAS, SENG LDENG GI PHUR BA SOR BRGYAD PA DANG,
RDO RJE THO BAS DE'I SNGAGS BZLAS NAS BRDUNG ZHING LTE BA DANG,
DRAG MO LA SOGS PA'I MTSAMS

RNAMS SU RIM PAS MTHA' YAS DANG, RNAM PAR RGYAL MA ZHES BYA BA LA
SOGS PA'I PHUR BAS BTAB STE, DKYIL 'KHOR BA STA GON LA GNAS PAR
BYA'O, ,DRI LA SOGS PAS DKYIL

'KHOR GYI GNAS KYI LHA THAMS CAD KYI GNAS SU RANG GI H'Um DANG,
DE'I MTSAN DANG POR BZLAS NAS MNGON PAR GTOR ZHING, DE NAS SNGON
DU TSOGS KYI DKYIL 'KHOR RANG GI LHA'I

'KHOR LO BTON TE GNAS JI LTA BAR BZHUGS SU GSOL NAS GSUNGS PA'I
DGUG PA LA SOGS PA'I BYIN GYIS BRLABS PA DANG POR BYA BA DANG,
RANG GI SNGAGS DANG, PHYAG RGYA DANG,

LHAN CIG TU NYE BAR BLTAS NAS DBANG BSKUR BA DANG, MCHOD PA DANG,
BSTOD PA DANG, PHYAG 'TSAL NAS NYON MONGS PA CAN GYI YID ZHI BAR
BYA BA'I PHYIR SBYIN SREG BYAS NAS

PHYOGS SU GTOR MA SBYIN PAR BYA'O, ,JI LTAR RE ZHIG RTZA BA'I BUM
PA LA SOGS PA'I LHAG PAR GNAS PAR BYAS NAS SLOM MA STA GON LA
GNAS PAR BYA'O, ,H'Um BZLAS PA'I CHUS DANG

POR SNYING GAR GTOR NAS, DE NYID KYIS RDO RJE DANG BCAS PA'I LAG
PA GZHAG PAR BYA ZHING, SNYING GAR RDO RJE RTZE LNGA PA DANG, JI
SRID SPYI BOR SNA TSOGS RDO RJE BSAM PAR BYA'O, ,GSUM


@507B LA SKYABS SU 'GRO BA LA SOGS PA BYAS TE, H'Um GIS MNGON PAR
BSNGAGS PA'I SRAD BUS DPUNG BA BCINGS NAS SO SHING LA SOGS PA
DANG, DRI LA SOGS PA SBYIN PAR BYA'O, ,DE RNAMS LA CHOS

BSTAN CING DKYIL 'KHOR GYI GNAS SU GZHUG PAR BYA STE, DE'I 'OD
ZER RNAMS KYIS GSHEGS SU GSOL BAR BYA'O, ,SNGAR BZHIN GYIS YONGS
SU GYUR PA ZHES BYA BA NI MCHOD PA LA SOGS

PA BYED PA STE, JI LTAR 'DI SKAD DU LHA'I 'KHOR LO STON PA DE
BZHIN DU LHA'I 'KHOR LO DER NANG DU BSGOM PAR BYA ZHES BYA BA JI
SNYED PA'O, ,GZHAN YANG DANG POR RTOG PA'I RNAL 'BYOR DANG LDAN

PAS MI BSKYOD PA LA SOGS PA THUGS KA NAS BTON NAS SNGON PO LA
SOGS PA'I KHA DOG GI SRAD BU LNGA PO DE'I BDAG NYID DU BYAS TE,
H'Um DAL GYIS BSGYUR ZHING H'Um DE BRGYA RTZA BRGYAD BZLAS PAR

BYA'O; ;DE LTAR RDUL TSON KYANG RNAL 'BYOR 'DI NYID DU GZHUG PA
GSUNGS LA, SANGS RGYAS LNGAS BYIN GYIS BRLABS NAS DKYIL 'KHOR GYI
PHYOGS JI LTA BAR THIG GDAB STE, DANG POR SLOB

DPON GYIS RDUL TSON BRI BAR BYA ZHING, PHYIS NI SLOB MAS DKYIL
'KHOR GYI PHYI ROL DU SNGON PO DANG, DMAR PO DANG, DKAR PO DANG,
LJANG GU DANG, SER PO'I RDUL TSON RNAM PA LNGA PA'O, ,GNYIS

PA LA NI SNGON PO DANG, DMAR PO DANG, DKAR PO DANG GSUM MO,
,'KHOR LO'I NI RDUL TSON DKAR POS 'KHOR LO'I LTE BA SNA TSOGS
'BAR BA ZHES BYA BA NI SNA TSOGS PADMAR BZHUGS PA'I


@508A *, ,RNAM PAR SNANG MDZAD CHEN PO BZHUGS PAR BYA'O, ,SHAR LA
SOGS PA'I RE'U MIG RNAMS SU NI RTAG PA LA SOGS PA STE, PHYOGS
SU'O, ,'KHOR LO'I SHAR LA

SOGS PA'I MTSAMS RNAMS SU SPYAN LA SOGS PA'O, ,'PHAR MA GNYIS
PA'I SHAR LA SOGS PA'I PHYOGS SU DRAG MO LA SOGS PA'I RDO RJE LHA
MO RNAMS SO, ,'PHAR MA GSUM PA'I SHAR

LA SOGS PA'I SNAM BU LA BYANG CHUB SEMS DPA' BYAMS PA LA SOGS PA
BRI BAR BYA'O, ,SHAR GYI SGOR RDO RJE LCAGS KYU MA LA SOGS PA'O,
,MTSAMS RNAMS NI MUR DZA LA SOGS PA'O,,

DE LTAR DKYIL 'KHOR BRI BAR BYA'O, ,JI LTAR RE ZHIG BUM PA LEGS
PAR BYAS NAS BRGYA RTZA [?] RGYAD BZLA BAR BYA'O, ,RTZA BA'I BUM PA
LA NI DKYIL 'KHOR GYI BDAG PO'O, ,BZHI PA LA

NI SPYAN LA SOGS PA'I LHA MO BZHI PO RNAMS KYIS SO, ,LHA THAMS
CAD KYI RIGS KYI DBYE BAS NI BZHI'O, ,DE NAS BUM PA SGOR GNAS PA
LA LAS THAMS CAD PA BZLAS PAS BSANG

GTOR BYA'O, ,DE RNAMS GOS LA SOGS PAS BRGYAN PAR BYAS, BDAG PO'I
RNAL 'BYOR DANG LDAN PAS LEGS PA'I RNAL 'BYOR GYIS LHA THAMS CAD
KYI 'KHOR LO RANG GI BDAG NYID

KYI NANG DU BSGOM PAR BYA ZHING, DE'I NGA RGYAL DANG LDAN BAR
BYA'O, ,MCHOD YON GYI NYE BAR SPYOD PA YONGS SU BZLAS NAS SGO
MNGON PAR PHYE STE, GNAS JI LTA BAR BUM PA LA SOGS PA


@508B RNAMS BZHAG LA, DKYIL 'KHOR GYI LHA RNAMS SNGA MA BZHIN DU
PHYUNG NAS RANG GI GNAS SU 'KHOR LO GZHUG PAR BYA'O, ,RANG GI
LHA'I PHYAG RGYA RNAMS KYIS BYIN GYIS BRLAB PA'I PHYIR RANG GI
PHYAG RGYA

RAB TU BSTAN PAS RANG GI DBANG GIS DBANG BSKUR BA'I TING NGE
'DZIN LA GNAS PAR BSAMS NAS, SGEG MO LA SOGS PA'I MCHOD PA RNAMS
KYIS MCHOD PA DANG, RNGA DANG, GLING BU LA SOGS

PA'I YID DU 'ONG BA'I RANG GI MCHOD PA'I KHYAD PAR BYIN GYIS
BRLABS PA'I RIG MAS THAL MO SBYAR BAS RDO RJE'I GLU LEGS PAR
SBYAR BA GSUM DU BRJOD PAS PHYAG 'TSAL TE, TSIM PAR BYA BA'I

DON DU GSUNGS PA'I SBYIN SREG BYAS NAS DE NAS BZOD PA GSOL BAR
BYA'O, ,DNGOS GRUB THAMS CAD KYI DON DU RANG GIS GSOL BA BTAB NAS
DANG PO LA SOGS PAS BSKYED PAR BYA STE, SLOB MA LA

SNA TSOGS PAS BRGYAN PAR BYA'O, ,AOm LA SOGS PAS SNYING GAR SKU
LA SOGS PA'I BYIN GYIS BRLABS PA'I PHYAG RGYAS BYIN GYIS BRLAB
PAR BYA'O, ,THAL MO SBYAR BA SDIGS MDZUB BSDIGS PA'I

'KHOR LO'I RNAM PAS H'Um BRJOD CING GNAS LNGA PO THAMS CAD DU
BYAS TE, GDONG GOS KYIS BKAB NAS RDO RJE LHA MO LA SOGS PA'I
PHYAG RGYAS BZUNG BA'I ME TOG DANG, H'Um NYID KYIS GZHUG CING

SPYI'I CHO GAS BYA'O, ,DPAL RDO RJE SEMS DPA'I RNAL 'BYOR PAS
BYIN GYIS BRLABS NAS DRI DANG, ME TOG LA SOGS PAS BRGYAN PAR BYA
STE, JI LTA BAR BUM PA THAMS CAD KYIS DBANG BSKUR


@509A *, ,BAR BYA'O, ,DE BZHIN GSHEGS PA RNAMS KYIS MCHOD YON
DANG, PHYAG NA BUM PA BDUD RTZI BZANG POS BA KANG BAS DE RNAMS
KYIS DBANG BSKUR BAR BLTA BAR

BYA'O; ;GZHAN YANG, GOS LA SOGS PA RNAMS KYIS BRGYAN TE, RDO RJE
LA SOGS PA RNAMS KYIS DBANG BSKUR BAR GYUR PA DANG, MI BSKYOD PA
LA SOGS PA DU MA'I GZUGS YONGS SU GYUR

PA'I NYE BAR THOD PA DANG, PHRENG BA DANG, RDO RJE DANG, BDAG PO
DANG, RDO RJE MING GIS DBANG BSKUR BA DANG, GSER LA SOGS PA'I
THUR MAS MI SHES PA'I RAB RIB BSAL BA DANG, ME LONG

BLANGS TE RDO RJE SEMS DPA'I RANG BZHIN NYID CES BYA BA LA SOGS
PA'I TSIGS BCAD KYIS MTSAN NYID RNAMS BSGRAG PAR BYA'O, ,DBYANGS
KYI DANG POS GLEGS BAM DANG, DANG PO'I

RJES KYI DBYANGS KYIS RDO RJE DRIL BU DANG, BKA'I GNANG BA SBYIN
PA'I DON DU RKANG PA BYIN GYIS BRLAB CING, LAG PA G-YAS PAS RAL
GRI SBYIN PAR BYA STE, DE NAS BZUNG STE 'JIG

RTEN LA CHOS KYI 'KHOR LO SKOR CIG ,SKYOB PA ZHES BYA BA LA SOGS
PA YANG DAG PAR DMIGS PAR BYA'O, ,DE RING NAS BZUNG STE ZHES BYA
BA LA SOGS PAS NI DAM TSIG NYE BAR

BSTAN NAS, BLA MAS YON BLANGS NAS ZHI BA'I SBYIN SREG BYA'O,
,MCHOD PA DANG BSTOD PA LA SOGS PA BYAS NAS H'Um ZHES BRJOD PAR
BYA'O, ,SVTVA BADZRA MU: ZHES BYA BAS LHA'I 'KHOR


@509B AOm [?] GSHEGS SU GSOL BAR BYA'O, ,PHUR PA BTON NAS DE BZHIN
DU GSANG BA'I DKYIL 'KHOR NYID GONG DU GSUNGS PA'I LAG PA NYID
KYIS GSHEGS SU GSOL BAR BYA'O, ,DZA: H'Um BAm HO: ZHES BRJOD

BAS RANG GNAS NYID DU KHYAD PAR 'PHAGS PAR NANG DU BSGOM PAR
BYA'O, ,H'Um NYID KYIS RDUL TSON DBYE BAR BYA ZHING BSDUS NAS
CHU'I NANG DU BLUGS PAR BYA'O, ,KHRO BOS KHRO BO GZUNG BA'I PHYIR

DPAL HE RU KA 'BYUNG BA BKA' STZAL PA, DE NYID BCOM LDAN RNAL
'BYOR TE ZHES BYA BA LA SOGS PA NI DPAL RDO RJE SEMS DPA' DANG
PO'I RNAL 'BYOR ZHES BYA BA NI RIGS KYI BU BSGRAGS PA YIN

NO; ;SROG GCOD PA LA SOGS PA'I MI DGE BA BCU LA SPYOD PA DANG,
DAM TSIG NYAMS PA DE RNAMS KYIS RNAM PAR DAG PA BRJOD DE, RNAM
PAR DAG PA ZHES BYA BA NI DAG PA'O, ,SGEG CING ZHES

BYA BA LA SOGS PA'I RO DANG LDAN PA DANG, ZHAL BRGYAD PA LA ZHABS
BZHI PA, PHYAG NI BCU DRUG DAG GIS BRGYAN, ,SPYAN NI NYI SHU RTZA
BZHI PAR, ,BCOM LDAN 'DAS KYIS GSUNGS SO, ,

YANG DE LTAR RIM PA DES BCOM LDAN 'DAS ZHAL BZHI PA, PHYAG BZHI
YIS NI RNAM PAR SPRAS PA'O, ,DE LA ZHAL DANG PO NI DRAG PO'O,
,GNYIS PA G-YAS PA NI BDE BAS RAB TU MYOS SHING

'JIGS PAR MDZAD PA'O, ,RGYAB TU ZHAL GSUM PA LA NI RMAD DU BYUNG
BA'I BZA' BA'O, ,G-YON DU ZHAL SGEG PAS 'O MDZAD PA'O, ,DE BZHIN
DU STENG MA'I ZHAL GTZIGS PA ZHES BYA BA NI RNAM PAR


@510A *, ,MDZAD PA'I MCHOG GO ,ZHAL GSUM NI STONG PA NYID DANG,
MTSAN MA MED PA DANG, SMON PA MED PA'I YE SHES SO, ,MI BSKYOD
PA'I GZUGS CAN GYI RDO RJE CAN NI DE BZHIN

DU PHYAG DRUG PA'O, ,RGYAS PAR 'BYUNG BA NI PHYAG GNYIS PA LA
ZHAL GCIG PAR YANG BSTAN PAR BYA ZHING G-YON PA'I PHRAG PAR NI
MCHOD PHYIR DAG PA'I SBYOR BAS RDO RJE DANG, DRIL BU DANG

BCAS PAS KHA tV'Am GA GNAS PA'O, ,DE'I PHYAG G-YAS PA BA DAN RTZE
GSUM PA DANG LDAN PA DANG, RDO RJE SO TZI KA DANG, 'BAR BA'I
'KHOR LO'O, ,PHYAG G-YON PA LA THOD PA SNYING RJE CHEN POS

GANG BA YONGS SU 'DZIN PA'O, ,PHYAG RGYA CHEN PO'I PHYED KRUNG
GIS ZA BA ZHES BYA BA NI STAN MTHON PO LA 'DUG PA STE, RKANG PA
G-YON PA SA LA BZHAG PAR BYA STE, DE'I BRLA G-YAS PA'I RKANG PAS

SEMS DPA'I SKYIL MO KRUNG GIS SBYOR BAS DGOD DO, ,DE'I RKANG PA'I
MTHIL GYIS YANG G-YON PA'I BRLA MNYAM PAR SBYOR BAR BYED PA'I
SBYOR BAS MNAN PAR BYA'O, ,RIGS KYI BU, 'DI NI BCOM LDAN

'DAS KYI DRAG PO'I GDAN LA BZHUGS PA'I SKYIL MO KRUNG GIS PHYAG
RGYA 'DIS BSGRUB PAR BYA BA RAB TU THOB PAR 'GYUR TE, G-YON PA'I
BRLA RKANG PA'I DGOD PAS MNYAM PAR SBYOR BAR BYED

PAS PHYE MAR BYAS NAS RAB TU RGYAS PAR KHRO BO'I SKU DE NI ZHAL
STENG DU BSAMS NAS, DES BSGRUB PAR BYA BA BTUNG BAR BYA'O, ,DE
NYID BCOM LDAN 'DAS KYI ZHAL STENG DU BSGOM PAR BYA ZHING,


@510B ZHABS G-YAS PAS DE BZHIN DU RDO RJE SKYIL MO KRUNG GI SBYOR
BAS BUD MED THAMS CAD JI LTAR 'DOD PAR BLANGS NAS, BRLA G-YON PA
BSKYOD BAS DE RNAMS DANG MNYAM BAR SBYOR BAR BYA'O, ,YANG NA

ZHAL GYI PHYAG RGYA BSGRAGS PAR BYA STE, SHAR GYI RE'U MIG LA NI
DKAR MO'I GDONG ZHI BA'O, ,G-YAS SU CHOM RKUN MA'I GDONG NI DRAG
MO'O, ,RGYAB TU RAB TU RMONGS MA'I NI BDE BA'I MYOS BYED KYIS

RAB TU RMONGS MA'I GDONG NGO, ,G-YON DU RO LANGS MA'I GDONG MA'O,
,ME'I RE'U MIG LA PUKKA S'I NI GAR GYI GDONG MA'O, ,BDEN BRAL GYI
RE'U MIG LA NI GDOL PA MO GZHAN GYI SROG 'PHROG PA'I

SBYOR BAS THAMS CAD DU GUS PA DANG BCAS PA'I GDONG MA'O, ,RLUNG
DU GHASMA R'I SHI BA ZA BA'I GDONG MA'O, ,DBANG LDAN DU HE RU KA
LTA BUR BCOM LDAN 'DAS KYI GZUGS CAN MA'O, ,DKAR MO

NI ZHI PA'I LTA STANGS SO, ,CHOM RKUN MA NI DRAG MO'I LTA STANGS
SO, ,RAB TU RMONGS MA NI RAB TU RMONGS PA'I LTA STANGS SO, ,RO
LANGS MA NI SHI BA SLONG BA'I LTA STANGS SO, ,PUKKA S'I NI GAR
GYI LTA STANGS

SO; ;GDOL PA MO NI STENG DU LTA BA'O, ,GHASMA R'I NI GDAN DU LTA
BA'O, ,ME TOG LA DKAR MO'I GZUGS SU BSAMS NAS, GANG LA BYIN PA DE
PHYAG RGYAS 'DEBS PAR 'GYUR RO, ,BDUG PA LA NI

CHOM RKUN MA'I GZUGS SO, ,CHANG LA NI RAB TU RMONGS MA'I GZUGS
SO, ,CHU LA NI RO LANGS MA'I GZUGS SO, ,SHING GI 'KHRIL SHING ZLA
NI PUKKA S'I'O, ,RAS LA NI GTUM MO'O, ,ME LA NI


@511A *, ,GHASMA R'I STE, RTZE GCIG PA'I MNYAM PAR SBYOR BA'I
BSAM GTAN GYI SBYOR BAS KUN TU GNAS SO, ,DE NAS DKAR MO DE'I BSAM
GTAN GYIS KYANG PHYAG RGYAS GDAB BAR

BYA'O ZHES SBYAR RO, ,DE LTAR BYA BA CHOM RKUN MAS SNYING GA NAS
DRANGS PA'I BSAM GTAN GYIS BSGRUB BYA'I LUS LA ZHUGS TE SNYING
NAS DRANG NGO, ,RAB TU RMONGS PA'I SBYOR BAS BDE BAS RMONGS

SHING BSGRUB BYA RMONGS PAR BSAM PAR BYA STE, DE LTAR BDE BA RAB
TU SBYIN PAS RAB TU RMONGS PAR BYED PA'O, ,RO LANGS MA'I BSAM
GTAN GYIS BDUD RTZI CHU YIS GTOR BAS SHI BA

SLONG BAR BYED DO, ,PUKKA S'I'I RNAL 'BYOR GYIS SE GOL GTOGS PAS
GAR BYED DO, ,STENG DU SHIN TU DBUGS KYI BSAM GTAN GYIS LHAN CIG
GCIG TU GYUR PAS GDOL PA MOS

GSOD PAR BYED DO, ,GDAN GYI BZA' BAS GHASMA R'I'I BSAM GTAN DES
BZA' BAR BYA'O, ,DKAR MOS NI G-YON GYI STA STANGS KYIS BSGRUB BYA
LA BLTAS PAS PHYAG RGYAS 'DEBS PAR

BYED DO, ,YID KYIS BSGRUB BYA'I SNYING GAR ZHUGS TE, ,DE'I SNYING
GI PADMA LAG PA G-YON PAS 'DON CING 'GUGS PAR BYED DO, ,CHOM RKUN
MAS NI SNYING NAS 'DREN PAR BYED DO, ,RAB TU

RMONGS MAS NI YID KYIS SAM MNGON SUM DU'O, ,BYED PAS BDE BAS RAB
TU RMONGS PAR BYED DO, ,RO LANGS MA NI YID KYIS SAM, MNGON SUM DU
'KHYUD NAS 'CHI BA SLONG BAR BYED DO,,


@511B PUKKA S'I'I RNAL 'BYOR GYIS GAR BYED PA NI YI KYIS BSGRUB
BYA DANG LHAN CIG GCIG TU GYUR PAS RANG GIS GAR BYED DO, ,YID
KYIS BSGRUB BYA DANG LHAN CIG GCIG TU GYUR PAS BDE BAS RMONGS

PA'I STENG GI LTA STANGS BYAS TE, GTUM MO'I RNAL 'BYOR GYIS GSOD
PAR BYED DO, ,GHASMA R'I'I RNAL 'BYOR GYIS BSGRUB BYA KHAR BCUG
STE BCA' ZHING BZA' BAR BYA'O, ,BZA' BAR BYA BA ZHES

BYA BA NI DGRA BO THAMS CAD SHIN TU RTAG TU ZOS PA ZHES BYA BAR
'GYUR RO ZHES BYA BA'I DON TO, ,RDO RJE H'Um MDZAD LA NI 'JIG
RTEN GSUM SGROL BA ZHES BYA BA'I MING RNYED PAR 'GYUR TE, DE NI
RDO RJE

SEMS DPA' STE 'JIG RTEN GSUM LAS RNAM PAR RGYAL BA YIN NO, ,DE
NAS GZHAN DU ZHES BYA BA NI MDZES PA DANG, SNYING RJE'I STOBS LA
SOGS PA'I KHRO BO GZHAN THAMS CAD KHRO BO'I RO

GCIG PAR ZHEN PA'O, ,BCOM LDAN 'DAS, KHRO BO'I GZUGS KYI MTSAN CI
LAGS, GANG GI DON DU GSUNGS, LUS LA DAM PAR LTA BA DANG, SROG
DANG, GANG ZAG LA SOGS PA BDAG TU

'DZIN PAS SMRAS PA DANG, RTAG PA THAMS CAD KYI MTHAR BYED PA
GSHIN RJE'I RGYAL PO STE, GSUM BYED PA DE RNAMS KYIS BRTAGS PA'I
'KHOR LO LAS RGYAL BA NI BRTAGS PA THAMS CAD KYI MCHOG

DNGOS GRUB KYI DBANG PHYUG YIN NO, ,KHRO BO'I RGYAL PO GSHIN RJE
'JIGS BYED CES BYA BA BSHAD PAR BYA STE, GANG GI PHYIR KHYAB 'JUG
DANG, DBANG PHYUG CHEN PO LA SOGS PA NAS BZUNG STE, DE


@512A *, ,THAMS CAD RDO RJE 'JIGS BYED KYIS THAL BAR BRLAG PAR
MDZAD DO, ,'DOD CHAGS CHEN PO ZHES BYA BA LA 'DOD CHAGS CHEN PO
NI 'DOD CHAGS RDO RJE STE, DE'I NGO BO

CAN NI DER BRJOD PA YIN NO, ,YANG RDO RJE SEMS DPAR GYUR NAS 'DOD
CHAGS CAN GYI RDO RJER 'GYUR PA'I PHYIR DPYID LTA BUR ME TOG DRI
ZHIM PA'I PHRENG BA DANG, SNYING PO LA SOGS PAS

BRGYAN PAR BYA BA'I PHYIR DANG, ME TOG GI GZHU DANG, MDA' DANG
LDAN PA'I PHYIR NGA NI 'DOD PA'O, ,SKU GSUM GYI MDA' NI RNAM DGOD
PA ZHES BYA BA NI SPANG LEB KYI PHUB KYI DBUS SU YUm KHAm DANG,

AOm LA SOGS PA GSUM DGOD PA DANG, MDA' DANG LHAN CIG BTZUN MO'I
SPYI BOR RDZAS 'DI RNAMS BSAM PAR BYA ZHING 'DZAG PA'I DON DU
PADMA'I MTHAR GSUNGS SO, ,GAL TE 'DOD PA

ZHU BA NI 'DOD PA ZHU BA LTA BU'O, ,PADMA ZHES BYA BA NI SNYING
PO TE, AE BAm LTA BUR DBANG DU GYUR PAS 'DZAG PA'O, ,'DI SKAD LA
SOGS MTHA' YAS MCHOG ,SANGS RGYAS KUN GYI SDOM PA MCHOG

CES BCOM LDAN 'DAS DE BZHIN GSHEGS PA THAMS CAD KYI SKU DANG,
GSUNG DANG, THUGS KYI RDO RJE DE BZHIN GSHEGS PAS BKA' STZAL TO,
,DE NAS BCOM LDAN 'DAS RNAMS DANG, BYANG

CHUB SEMS DPA' SEMS DPA' CHEN PO LAG NA RDO RJES BCOM LDAN 'DAS
LA 'DI SKAD CES GSOL TO, ,NYID KYI 'BYUNG BA YANG DAG PAR BKA'
STZAL LA, DA NI BDAG LA BSHAD DU


@512B GSOL, SNA TSOGS BRIS SKU BKAB PA ZHES BYA BA NI GDAN RNAMS
SU BRJOD DE, DE RNAMS KYI YAR 'JUG PA NI DE'I DON GYI RNAL 'BYOR
TE, BRIS SKU 'JUG PA'I RNAL 'BYOR RO, ,DE BAS NA RANG

'BYUNG BAR BYED DO, YANG DAG PAR RAB TU GSUNGS PA ZHES BYA BA NI
BSKYED DO ZHES BYA BA'I DON TO, ,PADMA'I SNOD CES BYA BA 'DI NI
MI'I THOD PAR SHES PAR BYA'O, ,NGA NI YANG KHYOD LA BTZUN

MO'I DKYIL 'KHOR GYI DBYIBS BSHAD PAR BYA STE, DE BZHIN GSHEGS
PA'I PHO BRANG NI ZLUM PO'O, ,HE RU KA'I ZLA BA PHYED PA'I DBYIBS
ZHES BYA BA NI RLUNG GI DKYIL 'KHOR GYI DBYIBS ZHES

BYA BA'I DON TO, ,PADMA'I RNAM PA DANG, RIN PO CHE'I RNAM PAR
SHES PAR BYA'O, ,JI LTAR 'DOD PA ZHES BYA BA NI JI LTAR 'DUN
PA'O, ,DE LTAR DE BZHIN GSHEGS PA DANG, RDO RJE DANG, PADMA DANG,

RIN PO CHE DANG, RAL GRI'I GDAN GYI DBUS SU SGRUB PA PO GANG 'DOD
PA DE NYID DE BZHIN GSHEGS PA LA SOGS PA'I GZUGS BRNYAN NO, ,PHYI
NAS RTA MCHOG GI GZUGS BRNYAN GZHUG PAR

BYA STE, RTA MCHOG GI DKYIL 'KHOR DU GSUNGS PA YIN NO, ,JI LTAR
THOB PA ZHES BYA BA NI JI LTAR RNYED PA ZHES BYA BA'I DON TO,
,GANG NYID KYI DKYIL 'KHOR GYI YO BYED SKYES PA DE NYID KYI YO
BYAD

KYIS BRI BAR BYA'O, ,DUS JI LTA BAR ZHES BYA BA NI ZHI BAR 'DOD
PAS DE BZHIN GSHEGS PA'I DKYIL 'KHOR GYI DBUS SU GDAN DE BRI BAR
BYA'O, ,RGYAS PA'I DON DU RIN PO CHE'I DKYIL 'KHOR LA


@513A *, ,NYI MA SHAR NA BRI BAR BYA'O, ,MNGON SPYOD KYI LAS
RNAMS LA NYI MA PHYED DANG, NAM PHYED NA RDO RJE'I DKYIL 'KHOR
LA'O, ,GZHAN PA'I LAS RNAMS LA PADMA'I DKYIL 'KHOR LA

NYI MA SMYUR NA'O, ,JI LTAR BDE BA ZHES BYA BA NI DAM TSIG DANG,
DBANG LA DUS KYI NGES PA YOD PA MA YIN NO, ,SHAR DANG, LHO DANG,
BYANG DANG, NUB KYI PHYOGS SU THIG BZHI BTAB PAS DKYIL 'KHOR

BRGYAD DU'O, ,YONGS SU GANG BA'I DBANG ZHES BYA BA NI SLOB DPON
THAMS CAD DO, ,SLOB MA MCHOG 'BRING THAM KUN ZHES BYA BA NI THA
MA LA NI DKYIL 'KHOR GYI DBANG DANG, NYIN BAR GYI THIG LE'O, ,

'BRING PO LA NI NYA PHYIS KYIS SO, ,GANG ZHIG MCHOG DE RNAMS LA
NI SANGS RGYAS GCIG PU'I BDAG NYID KYIS SBYIN PAR BYA'O, ,DUM BU
GCIG PA'I MGO SKYES ZHES BYA BA NI DUM BU GCIG PA DANG,

MGO BO'I RDO RJE NI DUM BU GCIG PA'I MGO SKYES SO, ,DUM BU GCIG
PA NI THOD PA DUM BU GCIG PA'I BDAG NYID KYIS DBANG YANG BYA'O,
,MGO SKYES ZHES BYA BA NI PADMA'I SNOD DO, ,DUM BU GCIG

PA NI BUG PA GCIG PA STE, MA GAS PA DANG, MA CHAG PA ZHES BYA BA
JI SNYED PA RTOGS PAR BYA'O, ,KAm NI PHUNG PO SKYONG BAR BYED
PA'I PHYIR THOD PA'O, ,DE BZHIN DU GSUNGS PA, SANGS RGYAS KUN

GYI BDAG NYID 'GRUB, ,PADMA GCIG BDAG DE BZHIN NO, ,BCOM LDAN
'DAS RNAM PAR SNANG MDZAD KYI RDO RJE RIN PO CHE'I DBANG NGO,
,DPAL HE RU KA NI RDO RJE'I DBANG NGO, ,'OD DPAG TU MED


@513B PA'I DBANG NI NOR BU'I DBANG DANG, DER BZLAS PAR YANG
BYA'O, ,RIN PO CHE PHYED PA NI RDO RJE'I DBANG NGO, ,SANGS RGYAS
KUN GYI SKU NI NOR BU'I DBANG DU SHES PAR BYA'O, ,RTA MCHOG GI
YANG NGO, ,RGYU DANG,

'BRAS BU'I RANG BZHIN GYIS MI BSKYOD PA NI RDO RJE SEMS DPAR YANG
SHES PAR BYA'O, ,THOD PA'I GDAN 'DI'I 'BAD PAS BSGRUB PAR BYA BA
GANG ZHE NA, RANG BZHIN NYID DE'I 'GRUB PA RAB TU 'BYUNG

BAS RANG BZHIN LAS RAB TU 'BYUNG BA'I NUS PAS GZUNG BA DANG,
'DZIN PA'I RNAM PAR RTOG PA SKABS MED PA'I NGO BO'I PHYIR DE NYID
DU GYUR PA'I RAB TU BYUNG BAS DE'I RANG BZHIN GYIS GRUB

PA'O, ,THOD PA'I PHRENG BA'I RGYAN GYI GZUGS KYI RANG BZHIN LAS
ZHES BYA BA NI GNYIS SU MED PA'I YE SHES LAS DE LTAR GSUNGS PA
YIN NO, ,DPER NA, ME NI TSA BA'I RANG BZHIN DU GRUB PA STE,

DE LTAR DE'I YANG RAB TU 'BYUNG BA NYID LAS RANG BZHIN RNAM PAR
DAG PA'I PHYIR DE NYID KYI BZANG PO'I BSAM PA'I RNAL 'BYOR BYAS
NA YE SHES SEMS DPA' DANG LHAN CIG GCIG PA'I

DNGOS POS DE LTAR GYUR PA'I RNAL 'BYOR GYIS DE BZHIN GSHEGS PA
THAMS CAD KYI RTOGS PAR BYA'O, ,RANG GI SNYING GA'I ZLA BAR H'Um
BLOS BRIS NAS DE BRJOD PAR BYA STE, BDAG NYID NAM MKHA'

DANG MNYAM PAR BSAM PAR BYA'O, ,DE NYID KYI ZLA BA'I DKYIL 'KHOR
GYI RNAM PAR YANG ZLA BA'I DKYIL 'KHOR NYID DO, ,DE'I STENG DU
RDO RJE RTZE LNGA PAR H'Um YANG SGOM MO, ,DER DE BZHIN GSHEGS


@514A *, ,PA THAMS CAD BCUG CING DER YANG RDO RJE SEMS DPA'
BSKYED NAS BKUG STE, PADMA'I GDAN LA BZHUGS SU GSOL BA DANG, JI
LTAR SPYAN MA LA SOGS PA'I SPRUL PAR

YANG BZHUGS PAR BYA'O, ,ZHES BYA BA'I DON TO, ,DE LTAR RNAM PAR
SNANG MDZAD LA SOGS PA'I YANG RANG GI RIGS KYI 'BYUNG BA'I SBYOR
BA BLTA BAR BYA STE, 'DIS NI YANG RAB TU SBYOR BAS GANG

ZHIG DE RNAMS SKYE BA DE NI NYI MA DANG, ZLA BA 'BYUNG BA LTA
BU'O, ,PHYI ROL DANG, NANG GI BDAG NYID LAS YI GE LNGAR 'GYUR
BA'I PHYIR LHA MO THAMS CAD GNYIS LAS SKYES PA DANG RDZOGS PA'O,,

LAS THAMS CAD RAB TU RGYAS PAR 'BYUNG BA'I CHO GA'O, ,LA LA ZHES
BYA BA NI MA MTHONG BA'O, ,RANG GI SEMS SO SOR RTOG PA'I PHYIR
BYANG CHUB KYI SEMS SO, ,BYANG CHUB TU BTAB PA'I

SEMS DPA' NI BYANG CHUB SEMS DPA'O, ,DE'I SPYOD PA NI BYANG CHUB
KYI SPYOD PA STE, JI LTAR SEMS DPA' YANG DAG PAR RNYED NAS RJES
SU 'BRANGS PA'I PHYIR RJES SU 'GRO BA'O, ,RGYAL BAR

BYED PA DANG, SBRANG RTZIR BYED PA DANG, DON THAMS CAD GRUB PAR
BYED PA'I MING PO GSUM GYI GZUGS KYIS GNAS PA'I TSUL GYIS DANG,
SEMS CAN GYI DON BYED DE, DE NYID SNA TSOGS

KYI RNAM PAR 'GYUR ZHING, RDUL DANG, MUN PA DANG, SNYING STOBS
KYANG SEMS CAN GYI DON DU 'GYUR TE, GANG ZHIG RNAM PAR DAG PA DE
NI KUN TU BZANG PO'O, ,DE BAS NA BYANG CHUB KYI


@514B SPYOD PA 'DI NI JI LTAR RJES SU 'BRANG BA ZHES BYA BA NI
GONG MA BZHIN NO, ,KHA BA NAS GSAL BAR 'BYUNG BA'AM ZHES BYA BA
NI SEMS CAN GYI DON DU SKYES BU CHEN PO'I MTSAN SUM CU RTZA GNYIS
DANG, DPE

BYAD BZANG PO BRGYAD CU RDZOGS PA STE, BSOD NAMS KYI PHUNG PO
DE'I NYI ZER GYI RDUL NI SKYES BU CHEN PO'I MTSAN SUM CU RTZA
GNYIS RNAMS SO, ,DE RNAMS KYI RDUL NI DPE BYAD BZANG PO RNAMS SO, ,

GSAL BAR GYUR PA DE GANG ZHE NA, GSAL BA NI KHYAD PAR DU YON TAN
LA SOGS PA 'DZIN STE, BYANG CHUB CHEN PO'I MCHOD PA NI DE RNAMS
KYI TSOGS KYIS YONGS SU BSKOR BA'O, ,BDUD KYI

GZUGS KYIS BYANG CHUB SEMS DPA' SLU BA NI SKYES PA'I BDUD DE,
NYAN THOS DANG, RANG BYANG CHUB KYI SEMS GSOD PA'I PHYIR BDUD NI
'DOD CHAGS RDO RJE'O, ,BDUD BZHI BCOM PA DANG LDAN ZHING

BDUD LAS RGYAL BAR KHA CIG TU SH'AKYA THUB PAR GYUR PAS MNGON PAR
RDZOGS PAR SANGS RGYAS TE, CHOS DANG, GANG ZAG TU 'DZIN PA TSAR
BCAD PA'I PHYIR THAR PA RNAM PAR DAG PA'O, ,'JIG RTEN

PA'I RNAL 'BYOR PA'I GANG ZAG TSAR BCAD PA'I PHYIR DANG, NYAN
THOS DANG, RANG SANGS RGYAS KYI CHOS SU 'DZIN PA TSAR BCAD PA'I
PHYIR DE LTAR CHOS DANG, GANG ZAG LA BDAG MED PAR RTOGS NAS JI

LTAR GYUR PA YONGS SU SHES PA'I PHYIR THAR PA THAMS CAD RNAM PAR
DAG PA YIN TE, 'DI'I DON DU BCOM LDAN 'DAS RNAM PAR SNANG MDZAD
CHOS KYI 'KHOR LO BSKOR BAR MDZAD PA'O, ,BDAG TU LTA


@515A *, ,PA, RNAM PA DRUG CU RTZA GNYIS DANG, 'DOD CHAGS RNAM PA
THAMS CAD DANG, DE'I RNAM PAR DAG BA STE, DE KHO NA LA BDAG MI
DMIGS PAS RANG BZHIN MED PA'I PHYIR DE'I DON,

DU SPYAN RAS GZIGS KYI DBANG PHYUG GI RGYAL PO NI PADMA GAR GYI
DBANG PHYUG YIN NO, ,DGA' LDAN GYI LHA RNAMS THAMS CAD KYI MTHAR
THUG PA LA 'KHOR LO DAM PA'O, ,RDZU 'PHRUL GYI TSO 'PHRUL SNA

TSOGS PA'I MCHOG NI LHA'I 'KHOR LO DAM PA'O, ,'DI LTA STE, YANG
NA NI, RIGS KYI BU, SANGS RGYAS THAMS CAD KYI 'DUS PA ZHES BYA BA
LA 'DU BA NI TSOGS PA'O, ,BDE BA CAN ZHES BYA BA NI MCHOG GI

DGA' LDAN TE, RIGS KYI BU, BDE BA CAN GYI 'JIG RTEN GYI KHAMS LTA
BU'O, ,DPER NA, BDE BA CAN GYI 'JIG RTEN GYI KHAMS NI DE BZHIN
GSHEGS PA THAMS CAD 'DUS PAS BRGYAN PA'O, ,DE

BZHIN DU BCOM LDAN 'DAS PADMA GAR GYI DBANG PHYUG DANG, DPAL RNAM
PAR SNANG MDZAD LA SOGS PA DE BZHIN GSHEGS PA GZHAL DU MED PAS
KUN TU BSKOR BAS, DE NI BDE BA CAN GYI

'JIG RTEN GYI KHAMS LTA BU STE, DE'I DON DU PADMA GAR GYI DBANG
PHYUG SGROL BA PO 'BYUNG BA YIN NO, ,SBYIN PA DANG, SBYIN PA PO
DANG, LEN PA PO MI DMIGS PA'I SBYIN PAS SER SNA SPANG BA'I

PHYIR DON DAM PAR RNAM PAR DAG PA DE'I DON DU SER SNA CAN GYI
SEMS CAN RNAMS 'KHOR GSUM YONGS SU DAG PA'I YE SHES KYIS SHIN TU
SBYIN PA LA SBYOR BA YIN NO ZHES BYA BA'I DON


@515B TO, ,NYI MA LTA BU'I PHYAG RGYA CHEN PO NI NYI MA'I PHYAG
RGYA'O, ,NAM MKHA'I SNYING PO ZHES BYA BA NI NAM MKHA' LA MNYAM
PA NYID KYI YE SHES LAS SNYING PO BSKYED PA'I PHYIR GANG GI 'DI
NI DE DE BZHIN DU GSUNG

SO; ;DNGOS GRUB THAMS CAD KYI DBANG PHYUG BSAM PA THAMS CAD YONGS
SU SKONG BAR BYED PA NI SEMS CAN THAMS CAD KYI RNAM PA THAMS CAD
DU 'KHOR LOS BSGYUR BA LA SOGS PAR GSOL BA

'DEBS BA DE RNAMS KYI BSAM PA DE RAB TU SBYIN PAS THAMS CAD KYI
BSAM PA SKONG BAR BYED PA STE, DE'I PHYIR, BKA' STZAL PA, NAM
MKHA' LA GLANG PO LA SOGS PA RIN PO CHE SNA BDUN GYI RIN PO CHE

THAMS CAD KYI CHAR 'BEBS PA ZHES BYA BA NI RIN PO CHE BDUN GYI
CHAR 'BAB PA'O, ,DE'I DON DU SGROL MA 'BYUNG BA NI 'JIG RTEN GSUM
LAS RNAM PAR RGYAL BA YIN NO, ,SHIN TU BRTZON 'GRUS DMAN PA ZHES
PA DE

NI LE LO LA SOGS PA'O, ,STOBS KYI RNAL 'BYOR NI DRAG PO'I RNAL
'BYOR RO, ,DE BAS NA STOBS KYI RNAL 'BYOR GYIS RNAM PAR DAG PA NI
DRAG SHUL GYI RNAL 'BYOR GYIS RNAM PAR DAG PA'O, ,BRTZON

'GRUS KYI SBYOR BAS NI DE'I DON DU STOBS KYI RNAL 'BYOR RNAM PAR
DAG PAS RTA MCHOG 'BYUNG BA YIN TE, RTA MGRIN YIN NO ZHES BYA
BA'I DON TO, ,DPUNG PA BZHI DANG, LAG PA BZHI ZHES BYA BA 'DI NI

PHYAG BRGYAD PA LTA BU'O, ,ZHABS BZHI ZHES BYA BA NI G-YON
BRKYANG BA'I SBYOR BA'O, ,DE NAS G-YAS PA'I ZHABS GCIG GIS NI
OMI'I DNGOS GRUB MDANG DPAL MO MNAN TO, ,GNYIS PAS NI LHA MO SHA


@516A *, ,CI DANG, DGA' MA MNAN PA'O, ,G-YON GYI DANG POS NI MIG
GSUM PA DANG, KHYAB 'JUG GO ,GNYIS PAS NI TSANGS PA DANG, 'DOD
LHA MNAN NAS BZHUGS SO, ,DNGOS

GRUB THAMS CAD KYI DBANG PHYUG RTA MCHOG GIS NI 'JIG RTEN GSUM PO
LHA CHEN PO LA SOGS PA DE RNAMS BSDUS NAS GSUM LA SKYABS SU 'GRO
BA LA SOGS PA RNAMS KYIS RNAM PAR BTUL BA GANG ZHIG RDO

RJE H'Um MDZAD KYIS 'JIG RTEN GSUM PO THAMS CAD BSGRAL NAS, DE'I
DKYIL 'KHOR DU LHA CHEN POS BLA MA LA DKA' BZLOG MA YON DU PHUL
NAS PHYUNG BA NI RIM PA JI LTA BAR GRU BZHI SGO BZHI BAR

THIG GDAB PAR BYA ZHING SGEG MO LA SOGS PAS YONGS SU GANG BA ZHES
BYA BA'I DON TO, ,DKYIL 'KHOR GYI TSAD GANG GIS THIG GDAB PAR BYA
ZHE NA, NANG DU KHRU GANG ZHES BYA BA NI DBUS SU KHRU

GANG STE, PHYI ROL DU KHRU GANG NYID DANG, 'PHAR MA GSUM PA KHRU
GNYIS PA ZHES BYA BAR DGONGS PA'O, ,ZLA BA'I DKYIL 'KHOR LTA BU
ZHES BYA BA NI DKYIL 'KHOR GYI SNYING PO ZLUM PO YIN NO ZHES

BYA BAR BCOM LDAN 'DAS 'JIG RTEN GSUM PO SGROL BA'I DKYIL 'KHOR
BKA' STZAL TO, ,DA NI MI MTHUN PA'I PHYOGS KYI SGOM PA DANG,
BYANG CHUB KYI PHYOGS KYI SGOM PAR BSHAD PAR

BYA STE, DE LA RE ZHIG DANG POR TSUL BZHIN MA YIN PA YID LA BYED
PA NI SRED PA'I RGYU'I PHYIR RO, ,RMONGS PA LAS BDEN PA BZHI LA
'JUG PA'I PHYIR DRAN PA NYE BAR GZHAG PA BSGOM PA NI


@516B LUS LA TSUL BZHIN MA YIN PA SGOM PA STE, DE YONGS SU BRTAGS
PAS GANG ZHIG SDUG BSNGAL GYI BDEN PA LA 'JUG PA'O, ,DE'I TSUL
BZHIN MA YIN PA YID LA BYED PA NI 'DU BYED KYI MTSAN NYID

KYI PHYIR TSUL BZHIN MA YIN PA YID LA BYED PA NI 'DU BYED KYI
SDUG BSNGAL TE, DE DANG LHAN CIG ZAG PA MED PA DANG BCAS PA'I
GNAS SKABS KYI SDUG BSNGAL GANG ZHIG LTA BA'I PHYIR TSOR BA NI

SRED PA'I RGYU'I PHYIR TE YONGS SU BRTAGS PAS KUN 'BYUNG GI BDEN
PA LA 'JUG GO ,BDAG GI DNGOS PO LA MNGON PAR ZHEN PA NI SEMS DE
YONGS SU BRTAGS PA'I PHYIR 'GOG PA'I BDEN PA LA

'JUG GO ,BDAG TU LTA BA GCOD PAS RTOGS PA'I PHYIR CHOS LA BRTAGS
PAS GANG ZHIG KUN NAS NYON MONGS PA DANG, RNAM PAR BYANG BA'I
CHOS THAMS CAD LA RMONGS PA MED PA'I PHYIR LAM GYI

BDEN PA LA 'JUG PA'O, ,DE LTAR DANG POR BDEN PA BZHI LA 'JUG PA'I
PHYIR DRAN PA NYE BAR GZHAG PA'I BSGOM PA RNAM PAR BZHAG PAR BYA
STE, DE NAS YANG DAG PAR SPONG BA'I SGOM PA YONGS SU SHES

LA; GANG GI PHYIR MTHUN PA'I PHYOGS DANG, MI MTHUN PA'I PHYOGS
KYI RNAM PA THAMS CAD DU DE RTOGS NA BRTZON 'GRUS RNAM PA BZHI PO
'DI RAB TU RTZOM MO, ,DRAN PA NYE BAR GZHAG PA BSGOMS PAS

MTHUN PA'I PHYOGS DANG, MI MTHUN PA'I PHYOGS KYI RNAM PA THAMS
CAD YONGS SU SHES NAS MTHUN PA'I PHYOGS YONGS SU SHES PAR BYA
BA'I PHYIR DANG, MI MTHUN PA'I PHYOGS YONGS SU SHES


@517A *, ,PAR BYA BA'I PHYIR BRTZON 'GRUS RNAM PA BZHI YANG DAG
PAR RAB TU RTZOM STE, SDIG PA MI DGE BA'I CHOR SKYE [?] RNAMS SPANG
BA'I PHYIR ZHES RGYAS PAR GONG DU GSUNGS

SO; ;LAS NYID LA GNAS PA ZHES BYA BA NI DE LA DON THAMS CAD YANG
DAG PAR RTOGS PA'I PHYIR, SKYON LNGA SPANG BA DANG, 'DU BYED
BRGYAD BSTEN PAS DE'I PHYIR YONGS SU SHES PAS BRTZON

'GRUS KYI SGOM PAS SEMS GNAS PA'I LAS NYID DO, ,RDZU 'PHRUL GYI
RKANG PA BZHI NI DON THAMS CAD YANG DAG PAR 'PHEL BA'I RGYU'I
PHYIR GNAS PA NI 'DIR SEMS KYI TING NGE 'DZIN

DU RIG PAR BYA'O, ,DE NAS YANG DAG PAR SPONG BA'I MTHAR RDZU
'PHRUL GYI RKANG PA DE YANG LAS NYID DE, SKYON LNGA SPANG BA
DANG, 'DU BYED BRGYAD BSGOMS PAS RIG PAR BYA'O, ,SKYON LNGA GANG

LAGS, BCOM LDAN 'DAS KYIS BKA' STZAL PA ,DE LA LE LO DANG, SHES
BZHIN MA YIN PA DANG, RMUGS PA DANG, BYING BA DANG, RGOD PA NYID
DO, ,MNGON PAR 'DUS MA BYAS PA DANG, DE

NAS MNGON PAR 'DU BYA BA SKYON LNGA SPANG BAR LNGA PO 'DI RNAMS
BRJOD DO, ,DE LA BYING BA DANG, RGOD PAS SKYON GCIG BYED DE,
MNGON PAR 'DUS MA BYAS PA BYING BA DANG, RGOD PA 'JUG PA'I DUS

SU SKYON NO, ,MNGON PAR 'DUS BYAS PAS RAB TU ZHI BA LA 'DI RNAMS
SPANG BA'I PHYIR JI LTAR SPANG ZHING 'DU BYED BRGYAD RNAM PAR
BZHAG CE NA, BZHI YIS LE LO SPANG BA'I PHYIR 'DUN PA DANG


@517B RTZOL BA DANG, DAD PA DANG, SHIN TU SBYANGS PA DE RNAMS
YANG RIM PA JI LTA BAR RIG PAR BYA'O, ,GNAS DANG, DE NAS GNAS PA
DANG, DE'I MTSAN MA DANG, 'BRAS BU NYID DE, GNAS NI 'DUN PA'O,,

GNAS PA NI RTZOL BA'O, ,DE'I GNAS 'DUN PA'I MTSAN MA NI DAD PA
STE, YID CHES PA DANG, DANG BA DANG, 'DOD PA'O, ,DE'I GNAS PA
RTZOL BA'I 'BRAS BU NI SHIN TU SBYANGS PA TE, 'DUN PA DANG

BCAS PA'I BRTZON 'GRUS KYI TING NGE 'DZIN GYIS KHYAD PAR RTOGS
PAR BYA'O, ,LHAG MA SPONG BA'I 'DU BYED BZHI NI DRAN PA DANG,
SHES BZHIN DANG, SEMS DPA' DANG, BTANG SNYOMS TE, GRANGS

JI LTA BAR SKYON BZHI'I GNYEN PO'I PHYOGS SO, ,DE YANG DRAN PA LA
SOGS PA'I RIM PA DE BZHIN DU RIG PAR BYA STE, DMIGS PA NI RMUGS
PA MED PAS BYING BA DANG, RGOD PA RJES SU RTOGS PAR

BYA ZHING DE NYID KYI MNGON PAR 'DU BYED PA ZHI BA LA SHIN TU
SPYANGS PA 'BYUNG NGO, ,DRAN PA NI DMIGS PA NA RMUGS PA MED PAS
SHES BZHIN TE, RMUGS PA MED PAR GYUR NA BYING BA DANG, RGOD PA

RJES SU RTOGS SO, ,MA RTOGS PA DE RTOGS PAR BYA BA'I DON DU MNGON
PAR 'DU BYED PA'I SEMS KYIS BYING BA DANG, RGOD PA ZHI PA LA DAM
PA SHIN TU SBYANGS PA'I SEMS KYI BTANG SNYOMS SO, ,RDZU 'PHRUL

GYI RKANG PA'I MTHAR DAD PA LA SOGS PA'I DBANG PO LNGA PO DE
RNAMS KYI RNAM PAR GZHAG PA JI LTAR DGOD CE NA, THAR PA'I CHA
DANG LDAN PA GANG ZHIG 'DUN PA'I RNAL 'BYOR GYI BDAG PO DANG,


@518A *, ,DMIGS PA NA RMUGS PA MED PAS BRJED PA MED PA'I BDAG
PO'O, ,BDAG PO ZHES BYA BA NI BSGYUR BAR BYED PA'O, ,RDZU 'PHRUL
GYI RKANG PA'I LAS NI SEMS KYI 'JUG

PA'O; ;THAR PA'I CHA DANG LDAN PA NI DGE BA'I RTZA BA LA 'DUN
PA'I BDAG PO DANG, RAB TU SBYOR BA'I BDAG PO DANG, DMIGS PA NA
RMUGS PA MED PA'I BDAG PO DANG, BRJED PA MED

PA'I BDAG PO DANG, RNAM PAR 'BYED PA'I BDAG PO STE, GO RIMS JI
LTA BA BZHIN DU DAD PA LA SOGS PA'I DBANG PO LNGA PO RNAMS RIG
PAR BYA'O, ,DE LA ZA BA PO DANG, BZA'

BAR BYA BAS STONG PA BKA' STZAL PA, NANG GI SKYE MCHED RNAMS NAS
BRTZAMS TE, PHYI ROL GYI BZA' BA STONG PA NYID DANG, DE'I LUS KYI
ZA BA PO DANG, BZA' BA DAG

GANG ZHIG BYIN GYIS BRLABS PA'I LUS DE'I STONG PA NYID LA'ANG LTA
ZHING SKYO BAS 'DU BYED SPONG BAR BYED DE DGE BA MI ZAD PA DANG,
GANG YANG KHYAD PAR DU BLTAS

PAS NANG DANG, PHYI ROL STONG PA NYID DU GSUNGS SO, ,RAB TU GNAS
PA'I DNGOS PO SNOD KYI 'JIG RTEN RGYAS PA'I PHYIR DE STONG PA
NYID NI CHEN PO STONG PA NYID CES GSUNGS

SO; ;DE'ANG NANG GI SKYE MCHED RNAMS LA SOGS PA GANG GIS STONG PA
NYID MTHONG BA STONG PA NYID KYI YE SHES KYI DE'I STONG PA NYID
NI STONG PA NYID STONG PA NYID DO, ,JI LTAR DON


@518B DAM PA'I RNAM PAS MTHONG BA'I DE'I STONG PA NYID NI DON DAM
PA'I STONG PA NYID DO, ,DE'I DON DU'ANG BYANG CHUB SEMS DPAS RAB
TU SPYOD DO, ,DE'I STONG PA NYID KYI DON JI LTAR 'TSAL

PHAR BGYI, ,BCOM LDAN 'DAS KYIS BKA' STZAL PA, DGE BA GNYIS 'THOB
PA'I DON DU DGE BA'I 'DUS BYAS DANG, 'DUS MA BYAS DANG, 'DUS MA
BYAS GNYIS SO, ,RTAG TU SEMS CAN LA PHAN PA'I PHYIR

DANG; SEMS CAN LA SHIN TU PHAN PA'I DON DU 'KHOR BA MI SPANG BA'I
PHYIR DE'I STONG PA NYID NI THOG MA DANG, THA MA MED PA STONG PA
NYID DO, ,RGYUN MI 'CHAD PAR 'KHOR BA STONG PA NYID DU MA

MTHONG BAS SKYO STE, 'KHOR BA YONGS SU SPONG BAR BYED DO, ,GANG
YANG DGE BA MI ZAD PAR KHYAD PAR DU LTA BAS MYA NGAN LAS 'DAS PAR
YANG MI BYED CING DE'I STONG PA NYID SPONG BAR YANG MI BYED DE,

'DI NI BLANG BA DANG, DOR BA MED PA STONG PA NYID DO, ,RIGS KYANG
RNAM PAR DAG PA'I PHYIR ZHES BYA BA LA, RIGS NI RANG BZHIN TE,
NGO BO NYID DO, ,MTSAN DANG, DPE BYAD THOB PAR BYA BA'I PHYIR

ZHES BYA BA LA, SKYES BU CHEN PO'I MTSAN DANG, DPE BYAD DANG BCAS
PAR THOB PAR BYA BA'I PHYIR DANG, DAG PAR BYA BA'I PHYIR SANGS
RGYAS KYI CHOS RNAMS LA BYANG CHUB SEMS DPA' RNAMS RAB

TU SPYOD DE, KHYAD PAR GYI STOBS DANG, MI 'JIGS PA LA SOGS PA
SBYANG BA'I PHYIR RE ZHIG STONG PA NYID BCU BZHIR RNAM PAR GZHAG
PAR RIG PAR BYA'O, ,YANG 'DIR STONG PA NYID GANG ZHE NA, CHOS


@519A *, ,DANG; GANG ZAG GI DON DNGOS PO MED PA STONG PA NYID DE,
DE'I PHYIR DE LAS BYUNG BA DON DAM PA'I DNGOS PO NI DER DE STONG
PA NYID DANG, PHYI ROL GYI CHOS DANG, GANG ZAG

DNGOS PO MED PA NYID LAS BYUNG BA'I GCIG PA'I DNGOS PO'O, ,DER JI
SKAD GSUNGS PA'I ZAB MO LA SOGS PA STONG PA'I PHYIR STONG PA NYID
BCU DRUG TU MTSAN NYID BSHAD PA'I DON DU

GZHUNG GNYIS SU STONG PA NYID RNAM PAR GZHAG PAR BYA STE, DNGOS
PO MED PA STONG PA NYID DANG, DNGOS PO MED PA'I RANG BZHIN STONG
PA NYID DE, CHOS DAG GANG ZAG LA YANG DAG

PAR 'JUG PA DE'I STONG PA NYID JI SNYED PA YONGS SU SPANG BA'I
DON DU RIM PA JI LTA BA DE LTAR STONG PA NYID KYI RAB TU DBYE BAR
SHES PAR BYA'O, ,JI LTAR SGRUB PAR RNAM PAR SHES

PAR BYA ZHE NA, GAL TE 'DI KUN NAS NYON MONGS PA CAN DU MA GYUR
NA LUS CAN THAMS CAD GROL BAR 'GYUR RO, ,GAL TE 'DI RNAM PAR DAG
PAR MA GYUR NA BRTZAMS

PA 'BRAS BU MED PAR 'GYUR RO, ,GAL TE CHOS RNAMS KYI STONG PA
NYID GLO BUR GYI KUN NAS NYON MONGS PA MA SKYES PA'I PHYIR MI
MTHUN PA'I PHYOGS KYIS KUN NAS

NYON MONGS PA CAN DU MA GYUR NA KUN NAS NYON MONGS PA DNGOS PO
MED PA'I PHYIR 'BAD PA MED PA NYID DU SEMS CAN THAMS CAD GROL BAR
'GYUR RO, ,DE NAS MA SKYES PA'I YANG


@519B MI MTHUN PA'I PHYOGS KYIS RNAM PAR DAG PAR MA GYUR TE, THAR
PA'I DON DU RTZOM PA 'BRAS BU MED PAR 'GYUR RO, ,DE LTAR BYAS NA
NYON MONGS PA CAN MA YIN PA DANG, NYON MONGS PA MED PA CAN

MA YIN PA DANG, DAG PA DANG MA DAG PA NYID SEMS KYI RANG BZHIN
'OD GSAL BA'I PHYIR DE JI LTAR NA NYON MONGS PA YANG MA YIN ZHING
MA DAG PA YANG MA YIN NO, ,NYON MONGS PA GLO BUR GYI PHYIR

JI LTAR NYON MONGS PA CAN MA YIN ZHING DAG PA'ANG MA YIN NO, ,DE
LTAR STONG PA NYID KYI RAB TU DBYE BA GSUNGS SO, ,DE LA STONG PA
NYID KYI MDOR BSDUS PA'I DON SGRUB PA YIN NO, ,YANG GSUNGS

PA; 'DOD CHAGS KYI GNYEN POR MI SDUG PA LA SOGS PA DANG, ZHE
SDANG GI GNYEN POR BYAMS PA DANG, GTI MUG GI GNYEN POR RTEN CING
'BREL PAR 'BYUNG BA'O, ,DE LA JI LTAR 'DOD

CHAGS RNAM PAR LDOG CE NA, GAL TE DE DANG 'GAL BA'I PHYIR RO ZHE
NA, YIN MOD KYI GANG ZHIG DE SKAD DU 'DOD CHAGS KYI BDAG NYID DU
BYED PA NA 'DOD CHAGS DANG BRAL BA YIN

NO; ;DE BZHIN DU GSUNGS PA, BCOM LDAN 'DAS KYIS, RIGS KYI BU, AE
MA HO, SANGS RGYAS THAMS CAD KYI 'DOD CHAGS KYI YE SHES NI RNYOG
PA MED PA STE, 'DOD CHAGS KYIS 'DOD

CHAGS DANG BRAL BA BCOM NAS BDE BA THAMS CAD SBYIN PAR BYED DO,
,'DOD CHAGS LA SOGS PA NI RANG BZHIN GYIS KHA NA MA THO BA MED PA
DANG BCAS PA STE, GZHAN DU RGYUN DU ZHUGS


@520A *, ,PA'I 'DOD CHAGS RNYED PA YIN NA DE'I 'DOD CHAGS LA SOGS
PA YONGS SU MI SPONG BAR SPYOD NA, 'ON TE RIM PA'I KHYAD PAR LAS
YON TAN GYI KHYAD PAR

'BYUNG BAR 'GYUR RO, ,DPER NA KE TA KA'I ME TOG DRI'I GLANG PO
CHES ZOS NA GLA RTZI LA SOGS PA'I DNGOS POR 'GYUR RO, ,GLANG PO
CHE PHAL PAS ZOS NA LCI BA'I DNGOS POR 'GYUR

RO; ;DE BAS NA DE LA KO TA KA'I ME TOG GI SKYON MA YIN TE, DE
BZHIN DU 'DOD CHAGS LA SOGS PA YANG RNAM PAR DAG PA'I RIM PA LA
GNAS PAS BSAM PA'I KHYAD PAR GYI SBYOR

BA LAS KHYAD PAR DU 'PHAGS PA NYID KYI 'BRAS BU SMIN PAR 'GYUR
RO, ,DPER NA, 'O MA SPRUL LA SOGS PAS 'THUNGS NA DUG GI DNGOS POR
'GYUR RO, ,GZHAN YANG, SKYES

BUS 'THUNGS NA BDUD RTZI'I DNGOS POR SKYE BAR 'GYUR RO, ,DE LTAR,
RIGS KYI BU, 'DOD CHAGS LA SOGS PA BSAM PA'I KHYAD PAR GYIS RANG
BZHIN GYIS KHA NA MA THO BA MED PA'I

PHYIR SBYOR BAS DNGOS PO KHYAD PAR CAN GYI 'BRAS BU 'BYUNG BAR
'GYUR RO, ,GANG DANG, GANG KHYAD PAR DU 'PHAGS PA'I RGYUN GYI
DNGOS PO DANG LDAN PA DE DANG, DE'I 'BRAS BU KHYAD

DU 'PHAGS PA 'BYUNG NGO, ,DPER NA, KE TA KA LA SOGS PA DE RNAMS
KYI KHYAD PAR DU 'PHAGS PA'I RIM PA LA GNAS PA, 'DOD CHAGS LA
SOGS PA'I RANG BZHIN RNAM PAR


@520B DAG PA'O, ,RGYUD KYI RGYAL PO CHEN PO DPAL YANG DAG PAR
SBYOR BA'I THIG LE ZHES BYA BA RDZOGS SO,, ,,RGYA GAR GYI MKHAN
PO K'A YA STHA PA GA YA DHA RA'I ZHAL SNGA NAS DANG,

BOD KYI LOTZTSA BA DGE SLONG SH'AKYA YE SHES KYIS BSGYUR CING
ZHUS TE GTAN LA PHAB PA, SLAD NAS KYANG BOD KYI LOTZTSA BA GZHAN
RNAMS KYIS BSGYUR BA LA ZUR MI 'DRA BAR BCOS NAS RANG GI

MING BCUG CING, GZHAN GYI MING 'PHYI PA DE DAG DANG, MI SHES PA
DE DAG SUN DBYUNG BA'I PHYIR SLAD NAS BYANG RGYA GAR GYI RGYUD
BZHI DANG, ,DGE SLONG SH'AKYA YE SHES DE NYID KYIS

GTUGS NAS BCOS TE GTAN LA PHAB PA'O,,