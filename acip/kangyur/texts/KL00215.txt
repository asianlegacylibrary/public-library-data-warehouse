@320B ,,RGYA GAR SKAD DU, R'A DZA DE SHA N'A MA
MAH'A Y'A NA S'U TRA, BOD SKAD DU, RGYAL PO

LA GDAMS PA ZHES BYA BA THEG PA CHEN PO'I MDO, SANGS RGYAS DANG,
BYANG CHUB SEMS DPA' THAMS CAD LA PHYAG 'TSAL LO, ,'DI SKAD BDAG
GIS THOS PA DUS GCIG NA ,

BCOM LDAN 'DAS GRONG KHYER CHEN PO W'A RA n'A SI NA 'KHOR RNAMS
LA TSOS STON PA NA, BAD SA LA'I RGYAL PO 'CHAR BYED 'DUL BA'I DUS
LA BAB PAR GZIGS NAS 'KHOR DANG BCAS

PA BAD SA LA'I YUL DU GSHEGS PA DANG, BAD SA LA'I RGYAL PO 'CHAR
BYED GRONG KHYER CHEN PO GSER CAN ZHES BYA BA GZHOM PA'I PHYIR
DMAG BZHI DANG CHAS PA DANG PHRAD PAS RGYAL


@321A *, ,PO 'CHAR BYED KHROS TE, 'DI 'DRA BA'I BKRA MI SHIS PA
DANG PHRAD PAS BSAD PAR RIGS SO ZHES NAS MDA' STE'U KHA NYA RNGA
MA BLANGS TE, BCOM LDAN 'DAS

LA 'PHANGS SO, ,DE NAS MDA' DE NAM MKHA' LA 'KHOR ZHING 'DI SKAD
CES GRAG GO ,ZHE SDANG GIS NI SDUG BSNGAL BSKYED, ,'DIR YANG SHA
THANG 'THAB DANG RTZOD, ,PHYI MAR

DMYAL BA'I SDUG BSNGAL 'BYUNG, ,DES NA ZHE SDANG 'THAB RTZOD
SPANG, ,ZHES BYA BA'I TSIG DE RGYAL PO 'CHAR BYED KYIS THOS PAR
GYUR PA DANG, BCOM LDAN 'DAS LA MOS

PAR GYUR TE PHYAG BTZAL NAS PHYOGS GCIG TU 'KHOD DO, ,BCOM LDAN
'DAS KYIS BKA' STZAL PA, RGYAL PO CHEN PO, 'THAB RTZOD NI 'DIR
SHA THANG LA PHYI MAR NGAN SONG

DU SKYE NA, CI'I PHYIR, RTAG TU 'THAB RTZOD 'BA' ZHIG BYED, RGYAL
POS GSOL PA, GOO TA MA, BDAG GIS GANG DANG 'THABS KYANG PHAM MA
MYONG STE RGYAL BAS BDAG NI

DMAG DANG 'THAB PA LA MOS PA LAGS SO, ,BCOM LDAN 'DAS KYIS BKA'
STZAL PA, RGYAL PO CHEN PO, DGRA 'DI NI DGRA CHUNG NGU YIN TE,
RGYAL PO CHEN PO, 'DI MA YIN

PA'I DGRA CHEN PO SHAR GNYER BA ZHIG YOD DO, ,RGYAL POS GSOL PA,
DGRA DE GANG LAGS, BCOM LDAN 'DAS KYIS BKA' STZAL PA, DGRA CHEN
PO NYON MONGS PA BDAG TU


@321B TU 'DZIN PA ZHES BYA BA ZHIG YOD DO, ,RGYAL POS GSOL PA,
DGRA DE JI LTA BU LAGS BSHAD DU GSOL, BCOM LDAN 'DAS KYIS BKA'
STZAL PA, RNAM RTOG BDAG TU 'DZIN PA'I DGRA

CHEN PO, ,'DI NI RGYU BZHIN DNGOS PO MED BZHIN DU, ,THOG MA MED
NAS BDAG LA GNAS NAS NI, ,BDAG GI CHOS SKU YID BZHIN RIN CHEN DE,
,GZOD MA'I MU NAS DGRA YIS BRKUS

NAS SU, ,MTSAN MA'I TSANG TSING GSEB TU SBAS NAS BDAG ,DA RUNG
'CHING ZHING 'KHOR BAR 'KHYAM DU 'JUG ,'JIG RTEN DGRAS NI BSAD
NAS NOR 'PHROG TZAM, ,DE LA BZOD

BYAS BSOD NAMS TSOGS KYANG RDZOGS, ,DGRA 'DI ZHI BDE THAR PA'I
SROG KYANG GCOD, ,DE BSTEN BSOD NAMS 'KHOR BAR 'DAM DU 'CHING,
,RGYAL POS GSOL PA, DGRA CHEN

PO DE DANG JI LTAR 'THAB PAR BGYI, ,BCOM LDAN 'DAS KYIS BKA'
STZAL PA, RNAM RTOG DGRA LA RGOL BA'I SHOM RA YANG, ,DAD PAS
SBYIN DANG TSUL KHRIMS MKHAR BRTZIGS TE, ,

DGE BA'I DPUNG BYAS BZOD PA'I GO GYON LA, ,BRTZON 'GRUS LCAG
THOGS BSAM GTAN GZHU BRDUNGS TE, ,BDAG MED STONG PA'I MDA' YIS
BDAG 'DZIN BSAD, ,RGYAL POS GSOL

PA; BDAG MED PA ZHES PA DE BSHAD DU GSOL, BCOM LDAN 'DAS KYIS
BKA' STZAL PA, GANG ZAG BDAG MED RGYAL PO MNYAN PAR GYIS, ,GANG
ZAG LNGA PHUNG RGYUN YIN CI PHYIR NA, ,


@322A *, ,RGYU NI LAS DANG NYON MONGS PAS GANG NAS, ,'BRAS BU
PHUNG POR ZAG STE DE YI BDAG ,BDAG NI SEMS CAN SO SO'I LUS 'DI
LA, ,NGA DANG BDAG TU

BZUNG NAS CHAGS GYUR TE, ,BDAG NI NA DANG SHI BKRES GRANG GIS
DOGS, ,BSTOD NA DGA' ZHING SMAD NA MI DGA' STE, ,DE LA DMIGS NAS
MU STEGS LNGA RNAMS 'JUG ,NGA

'AM BDAG DE YOD PA MA YIN TE, ,PHUNG PO 'DI LA BRTAGS NAS 'KHRUL
PA YIN, ,MING NI BDAG MA YIN TE BTAGS PA TZAM, ,LUS NI BDAG MA
YIN TE SHA RUS RNAMS, ,

'BYUNG CHEN 'DUS PA PHYI ROL RTZIG PA 'DRA, ,SEMS KYANG BDAG MA
YIN TE DNGOS PO MED, ,CHOS LA BDAG MED RGYAL PO MNYAN PAR GYIS,
,CHOS NI GZUGS SOGS DNGOS

PO THAMS CAD YIN, ,BYED PA MED LA MTSAN NYID 'DZIN PHYIR RO, ,DE
DAG LOG RTOG MTSAN MAR BCAS PA DANG, ,LTA MI MTHUN PA YIN TE DE
MED DO, ,CI PHYIR ZHE NA PHYI NANG

CHOS 'DI LA, ,DNGOS 'DI SPANGS NAS STONG NYID MI BTZAL GYI,
,SNANG BA NYID NA STONG PA NYID YIN PHYIR, ,GZHIG BCOM MI RTAG
TZAM LA STONG MING GDAGS, ,SNANG LA RANG

BZHIN MED PAR CIS MNGON NA, ,YOD MED DBUS DANG GSUM DU MI GNAS
TE, ,YOD PAR GRAGS PA 'KHOR BA MYA NGAN 'DAS, ,'KHOR BA'I RANG
BZHIN YUL SEMS RNAM GNYIS


@322B TE; ;YUL 'DI DNGOS PO MED PAR 'DI LTAR BRTAG ,RANG SNANG
RDUL BSHIG RDUL YANG CHAS GZHIGS MED, ,DNGOS SNANG THAMS CAD SEMS
YIN RMI LAM BZHIN, ,SEMS KYANG KHA DOG

DBYIBS SOGS RNAMS DANG BRAL, ,DES NA 'KHOR BA STONG ZHING BDAG
MED DO, ,'KHOR BA MED PAS MYA NGAN 'DAS PA'ANG MED, ,YOD PA MA
GRUB PAS NA MED PA'ANG MED, ,MTHA' GNYIS

MED PHYIR DBUS KYANG MED PA YIN, ,DE LTAR RGYAL POS BDAG MED SGOM
BYAS NA, ,BDAG 'DZIN 'KHOR BA RTZAD NAS CHOD PAR 'GYUR, ,RGYAL
POS GSOL PA, SNGA GONG YAN CHAD DGRA MA

YIN PA LA DGRAR BZUNG STE, BDAG ZHE SDANG GIS MNAR BAR GYUR TO,
,DA NI BDAG GIS YANG DAG PA'I DGRA NGO SHES PAS DGRA DE DANG
'THAB PA'I PHYIR BDAG MED PA LA MOS PAR GYUR

LAGS SO, ,BCOM LDAN 'DAS KYIS BKA' STZAL PA, RGYAL PO CHEN PO,
LEGS SO, ,BDAG TU 'DZIN PA'I DGRA PHAM PAR BYAS SO, ,BCOM LDAN
'DAS KYIS DE SKAD CES BKA' STZAL

PA DANG, BAD SA'I RGYAL PO 'CHAR BYED LA SOGS PA YI RANGS TE,
BCOM LDAN 'DAS KYIS GSUNGS PA LA MNGON PAR BSTOD DO, ,BDAS LA'I
RGYAL PO 'CHAR BYED LA GDAMS PA ZHES

BYA BA THEG PA CHEN PO'I MDO RDZOGS SO,, ,,RGYA GAR GYI MKHAN PO
D'A NA SH'I LA DANG, BANDA YE SHES SDES BSGYUR CING ZHUS TE GTAN
LA PHAB PA,, ,,


