@314A *, ,BOD SKAD DU, 'PHAGS PA LEGS NYES KYI RGYU DANG, 'BRAS
BU BSTAN PA ZHES BYA BA THEG PO CHEN PO'I MDO, SANGS RGYAS DANG,
BYANG CHUB SEMS DPA' THAMS CAD LA

PHYAG 'TSAL LO, ,'DI SKAD BDAG GIS THOS PA DUS GCIG NA, BCOM LDAN
'DAS RGYAL BU RGYAL BYED KYI TSAL MGON MED ZAS SBYIN GYI KUN DGA'
RA BA NA BZHUGS TE, DE'I TSE BCOM

LDAN 'DAS BYANG CHUB SEMS DPA' TSAD MED PA DANG, LHA DANG, MI'I
'KHOR MANG POS YONGS SU BSKOR CING, SEMS RTZE GCIG TU CHOS NYAN
PA DAG LA CHOS STON PAR MDZAD DO, ,DE NAS

TSE DANG LDAN PA KUN DGA' BOS SEMS CAN RNAMS KYI CHED DU, BCOM
LDAN 'DAS LA 'DI SKAD CES GSOL TO, ,BCOM LDAN 'DAS, DA LTAR 'JIG
RTEN NA RNAM PA GCIG TU MIR SKYES

PAR MTSUNGS PA LA, KHA CIG NI SDUG CING KHA CIG NI BYAD BZHIN MI
SDUG PA DANG, KHA CIG NI DPA' ZHING, KHA CIG NI ZHAN PA DANG, KHA
CIG NI DBUL ZHING, KHA CIG NI PHYUG PA DANG, KHA

CIG NI SDUG BSNGAL ZHING, KHA CIG NI BDE BA DANG LDAN PA DANG,
KHA CIG NI YA RABS SU GYUR CING, KHA CIG NI MA RABS SU GYUR TE,
SGRA DBYANGS MI MTSUNGS SHING SKAD THA DAD PAR GYUR

PA DANG, KHA CIG NI LO BRGYAR LON KYANG 'CHI BAR MI 'GYUR LA, KHA
CIG NI LO SUM CU LON NAS SNGAR 'GUM PA DANG, KHA CIG NI LO BCO
LNGA LON NAS GLO BUR 'CHI BA DANG, KHA CIG


@314B NI MA'I MNGAL NYID DU 'GUM PA DANG, KHA CIG NI BYAD BZHIN
SDUG CING MDZES PA DANG, KHA CIG NI DBUL ZHING MA RABS SU GYUR LA
BYAD BZHIN MI SDUG PA DANG, KHA CIG NI PHYUG CING YA RABS

SU SKYE BA DANG, KHA CIG NI DPA' ZHING DMAN PAR GYUR LA, KHA CIG
NI ZHAN CING RIGS MTHONG POR SKYES PA DANG, KHA CIG NI SDUG
BSNGAL ZHING TSE RING LA, KHA CIG NI BDE ZHING TSE THUNG BA DANG,
KHA

CIG NI DGE BA SPYAD KYANG, NONGS SKYON DANG BCAS PAR 'GYUR LA,
KHA CIG NI SDIG PA BGYIS KYANG BSOD NAMS KYI PHAN YON THOB PA
DANG, KHA CIG NI TSO ZHING DKAR YANG MIG YA YOR GYUR CING

MI GSAL LA, KHA CIG NI SNGO ZHING GANG KYANG MNGAL BYAD DANG LDAN
PA DANG, KHA CIG NI THUNG ZHING BONG THUNG YANG SEMS RTZAL DANG
LDAN PA DANG, KHA CIG NI RING ZHING BONG CHE'ANG GZHAN

DAG GI G-YOG BGYID PA DANG, KHA CIG NI BU TSA MNGAL, KHA CIG NI
GCIG PU GNAS PA DANG, KHA CIG NI SLAD ROL TU RGYU ZHING BKRES PA
DANG, GRANG BA DAG GIS NYEN PAR 'GYUR LA, KHA

CIG NI KHYIM NA GNAS KYANG GOS ZAS DAG LA DGA' 'BYOR PA DANG, KHA
CIG NI GZHON PA'I TSE DBUL ZHING PHONGS LA, RGAS PA'I TSE GDOD
PHYUG POR 'GYUR PA DANG, KHA CIG NI YUS MA MCHIS

BZHIN DU'ANG NONGS PA MA MCHIS PAR NAN GYIS GO RAR STZAL PA DANG,
KHA CIG NI PHA MA'ANG SNYING RJE DANG LDAN PA, BU'ANG SRI ZHU CHE
ZHING MDO SDE DANG, GTZUG LAG GI DON GLENG BAR BGYID


@315A *, ,LA; KHA CIG NI PHU BO NU BO SO SOR PHYE NAS 'THAB CING
RTZOD PAR BGYID PA DANG, KHA CIG NI KHANG KHYIM DAG BRTZIGS NAS
'BYOR PA SNA TSOGS DANG LDAN LA, KHA CIG

NI KHANG KHYIM MA MCHIS PAS GZHAN DAG LA RTEN PA DANG, KHA CIG NI
BYA 'DAB CHAGS BZHIN DU SHING DANG, THANG LA GNAS PA DANG, KHA
CIG NI GCAN GZAN GYI RNAM PA DANG MTSUNGS SHING

SPU'I GSOD DANG LDAN PA ZAS SU RTZVA 'TSAL ZHING KHRAG 'THUNG BA
DANG, KHA CIG NI YI GE MA 'TSAL BA DANG, KHA CIG NI CI YANG MA
BGYIS PAR BDE BA'I RNAM PAR SMIN PA MYONG BAR 'GYUR LA,

KHA CIG NI SLA BAR BGYID PA'I GNAS KYANG MI RNYED PA DANG, KHA
CIG NI DBANG PO GSAL BAS SHES PA DANG LDAN LA, KHA CIG NI DBANG
PO MI GSAL BAS SHES PA DANG LDAN PA DANG, KHA CIG NI

BTZAL NA GDOD THOB PAR 'GYUR LA, KHA CIG NI MA BTZAL BAR YANG
RNYED PAR 'GYUR BA DANG, KHA CIG NI PHYUG KYANG SER SNA CHE LA,
KHA CIG NI DBUL POR GYUR KYANG GTONG BA LA DGA'

BA DANG, KHA CIG NI TSIG SMRAS PA RNAMS MNYEN ZHING DES LA, KHA
CIG NI TSIG SMRAS PA RNAMS GTUM ZHING BRLANG BA DANG, KHA CIG NI
MANG PO KUN GYIS BKUR ZHING SNYING DU SDUG PAR

'GYUR LA, KHA CIG NI MANG PO KUN GYIS THAG RING DU SPONG BAR
BGYID PA DANG, KHA CIG NI BYAMS PA'I SEMS KYIS SROG CHAGS GSO BAR
BGYID LA, KHA CIG NI SROG CHAGS DPAG TU


@315B MA MCHIS PA DAG GSOD PAR BGYID PA DANG, KHA CIG NI YANGS PA
MANG PO KUN GYIS YID DU MCHI BAR 'GYUR LA, KHA CIG NI GZHAN DAG
GIS SPONG BAR BGYID PA DANG, KHA CIG NI CHUNG MA DANG

GYOS SGYUG LA SOGS PAS SDANG BAR 'GYUR LA, KHA CIG NI GNYEN BSHES
KUN DGA' BAR 'GYUR BA DANG, KHA CIG NI CHOS KYI TSIG MNYAN PAR
DGA' BA DANG, KHA CIG NI MDO SDE THOS NAS GNYID

LOG BGYID PA DANG, KHA CIG NI DPA' ZHING RTZAL DANG LDAN KYANG
ZHES MA MCHIS LA, KHA CIG NI TSIG 'BRU DANG, DON DAG LA SLOB PAR
MOS PA DANG, KHA CIG NI DUD 'GRO'I DBYIBS THA DAD PA SNA

TSOGS BGYIS PA DAG GDA' NA, BCOM LDAN 'DAS, DE DAG GI RGYU DANG,
'BRAS BU GANG LAGS PA RGYA CHER BKAS BSHAD DU GSOL, 'KHOR MANG PO
RNAMS KYIS THOS SHING RTOGS PAR 'GYUR

LA SEMS RTZE GCIG TU DGE BA LA GZHOL BAR 'GYUR BA LAGS SO, ,BCOM
LDAN 'DAS KYIS BKA' STZAL PA, KUN DGA' BO, KHYOD KYIS JI SKAD
DRIS PA DE DE BZHIN TE, RNAM PAR SMIN PA

MYONG BAR MI MTSUNGS PAR GYUR PA DE DAG THAMS CAD NI, TSE RABS
SNGA MA DAG LAS KYI SPYOD PA MI MNYAM PA'I DBANG GIS NA, THA DAD
PA'I BYE BRAG BRGYA STONG MANG PO MYONG BAR GYUR PA YIN

TE; TSE 'DI LA BYAD BZHIN SDUG PA GANG YIN PA DE NI, BZOD PA DANG
DU BLANGS PAR LAS 'ONGS PA YIN NO, ,BYAD MI SDUG PA GANG YIN PA
DE NI, KHONG KHRO BA LAS 'ONGS PA YIN NO, ,MIR


@316A *, ,GYUR KYANG DBUL POR GYUR PA GANG YIN PA DE NI, SER SNA
BYAS PA LAS 'ONGS PA YIN NO, ,MIR GYUR KYANG PHYUG POR GYUR PA
GANG YIN PA DE NI, SBYIN PA BTANG BA LAS 'ONGS

PA YIN NO, ,YA RABS MTHONG POR GYUR PA GANG YIN PA DE NI, GZHAN
DAG LA GUS PAR PHYAG BYAS PA LAS 'ONGS PA YIN NO, ,MA RABS SU
GYUR PA GANG YIN PA DE NI, NGA RGYAL BYAS PA LAS

'ONGS PA YIN NO, ,MIR GYUR KYANG LUS RING ZHING BONG CHE BA GANG
YIN PA DE NI, GUS PAS BKUR STI BYAS PA LAS 'ONGS PA YIN NO, ,LUS
THUD DU GANG YIN PA DE NI, CHOS LAS BRNYAS

PA LAS 'ONGS PA YIN NO, ,MIR GYUR KYANG BKA' BLO MI BDE BA GANG
YIN PA DE NI, SNGON LUG BYAS PA LAS 'ONGS PA YIN NO, ,MIR GYUR
KYANG MANG CING RID PA GANG YIN PA DE NI, DE BZHIN

GSHEGS PA'I SNANG BA BSGRIBS PA LAS 'ONGS PA YIN NO, ,MIR GYUR
KYANG MCHU MI SDUG PA GANG YIN PA DE NI, MCHOD RTEN GYI BRAS
MYANGS PA LAS 'ONGS PA YIN NO, ,MIR GYUR KYANG MIG

DMAR BA GANG YIN PA DE NI, ME'I SER SNA BYAS PA LAS 'ONGS PA YIN
NO, ,MIR GYUR KYANG MIG MI GSAL BA GANG YIN PA DE NI, KHRA'I MIG
BRUS PA LAS 'ONGS PA YIN NO, ,MIR GYUR KYANG

LKUGS PA GANG YIN PA DE NI, CHOS LAS SKUR PA BTAB PA LAS 'ONGS PA
YIN NO, ,MIR GYUR KYANG 'ON BAR GYUR PA GANG YIN PA DE NI, CHOS
THOS PAR MI DGA' BA LAS 'ONGS PA YIN NO, ,


@316B MIR GYUR KYANG SO RNON POR GYUR PA GANG YIN PA DE NI, RUS
PA 'CHA' ZHING SHA ZA BAR MNGON PAR DGA' BA LAS 'ONGS PA YIN NO,
,MIR GYUR KYANG SNA DGYE BOR GYUR PA GANG YIN PA DE NI, DRI

MI ZHIM PA DAG GIS DE BZHIN GSHEGS PA LA MCHOD PA BYAS PA LAS
'ONGS PA YIN NO, ,MIR GYUR KYANG MCHU SHO RER GYUR PA GANG YIN PA
DE NI, NYA'I 'GRAM PA PHUG PA LAS GYUR PA

YIN NO, ,MIR GYUR KYANG SKRA SER POR GYUR PA GANG YIN PA DE NI,
PHAG GI SPU GTOGS PA LAS 'ONGS PA YIN NO, ,MIR GYUR KYANG RNAM BA
RAL BA GANG YIN PA DE NI, GZHAN DAG GI RNA BA PHUG

PA LAS GYUR PA YIN NO, ,MIR GYUR KYANG LUS KYI SHA BRUR LTA BUR
GYUR PA GANG YIN PA DE NI, GOS YANG ZHING SRAB PA DAG BGOS NAS,
DE NAS DE BZHIN GSHEGS PA'I SKU GZUGS KYI SPYAN SNGAR

'ONGS PA LAS GYUR PA YIN NO, ,MIR GYUR KYANG MDOG GANG PA GANG
YIN PA DE NI, DE BZHIN GSHEGS PA'I SKU GZUGS KHYAMS DAG GI 'OG TU
BZHAG NAS DUD PAS BDUGS PA LAS GYUR PA YIN

NO; ;MIR GYUR KYANG RKANG LAG ZHA BOR GYUR PA GANG YIN PA DE NI,
MKHAN PO DANG, SLOB DPON DANG, BLA MA RNAMS MTHONG YANG LDANG BA
MED PA LAS GYUR PA YIN NO, ,MIR GYUR KYANG SGUR POR GYUR PA GANG

YIN PA DE NI, GOS YANG ZHING SRAB PA DAG BGOS NAS PHAN TSUN DU
'GRO BA'I TSE, DE BZHIN GSHEGS PA'I SKU GZUGS LA RGYAB KYIS
PHYOGS PA LAS GYUR PA YIN NO, ,MIR GYUR KYANG DPRAL BA


@317A *, ,MI SDUG PA GANG YIN PA DE NI, DE BZHIN GSHEGS PA MTHONG
BA'I TSE PHYAG KYANG MI BYED LA, LAG PAS DPRAL BAR BRDABS PA LAS
GYUR PA YIN NO, ,MIR GYUR

KYANG GNYA' BA THUNG BA GANG YIN PA DE NI, BLA MA DAG MTHONG NAS
MGO SPAS TE BROS NAS 'BYOL BA LAS GYUR PA YIN NO, ,MIR GYUR KYANG
RTAG PAR SNYING NA BA GANG YIN PA DE NI, SEMS

CAN GYI LUS KYI YAN LAG BCAD CING GTUBS PA LAS GYUR PA YIN NO,
,MIR GYUR KYANG MDZE CAN DU GYUR PA GANG YIN PA DE NI, NYES PA
MED PAR GZHAN DAG GI NOR BLANGS PA LAS

GYUR PA YIN NO, ,MIR GYUR KYANG DBUGS THUNG BA GANG YIN PA DE NI
DGUN GRANG BA'I DUS KYI TSE, GZHAN DAG LA ZAS GRANG MO DAG BYIN
PA LAS GYUR PA YIN NO, ,MIR GYUR KYANG BU KHYE'U

DANG; BU MO MED PAR GYUR PA GANG YIN PA DE NI, BYA MANG PO DAG GI
PHRU GU BSAD PA LAS GYUR PA YIN NO, ,MIR GYUR NAS BU TSA MANG BA
GANG YIN PA DE NI, SEMS CAN GSO BAR DGA' BA LAS

'ONGS PA YIN NO, ,MIR GYUR NAS TSE RING BA GANG YIN PA DE NI,
BYAMS PA'I SEMS DANG LDAN PA LAS 'ONGS PA YIN NO, ,MIR GYUR NAS
TSE THUNG BA GANG YIN PA DE NI, SROG CHAGS

MANG PO BSAD PA LAS GYUR PA YIN NO, ,MIR GYUR NAS PHYUG POR GYUR
PA GANG YIN PA DE NI, SBYIN PA BTANG BA LAS GYUR PA YIN NO, ,MIR
GYUR NAS RTA DANG, SHING RTA DANG LDAN PA GANG


@317B YIN PA DE NI, DKON MCHOG GSUM LA RTA DANG, SHING RTA PHUL
BA LAS GYUR PA YIN NO, ,MIR GYUR NAS DBANG PO GSAL BA GANG YIN PA
DE NI, MDO SDE 'DRI ZHING KHA TON 'DON PA LAS GYUR

PA YIN NO, ,MIR GYUR KYANG DBANG PO MI GSAL BA GANG YIN PA DE NI,
DUD 'GRO'I GNAS NAS 'ONGS PA YIN NO, ,MIR GYUR KYANG GZHAN GYI
BRAN DANG, BRAN MO BYED PA GANG YIN PA DE NI, BU

LON CHAGS PA LAS 'ONGS PA YIN NO, ,MIR GYUR KYANG MI BRTAN CING
YANGS PA GANG YIN PA DE NI, SNGON SPRE'U BYAS PA LAS 'ONGS PA YIN
NO, ,MIR GYUR KYANG MDZE NAD KYIS BTAB PA GANG YIN PA

DE NI, DKON MCHOG GSUM RNAM PAR BSHIG PA LAS GYUR PA YIN NO, ,MIR
GYUR KYANG RKANG LAG 'JAM 'GRUS SU GYUR PA GANG YIN PA DE NI,
SEMS CAN GYI RKANG LAG DAM DU BCINGS

BA LAS 'ONGS PA YIN NO, ,MIR GYUR KYANG LUS LA RMA DANG, SHU BA
'BYUNG ZHING YUN RING POR SMAN DANG, DPYAD BYAS KYANG SOS SU MI
BTUB PA GANG YIN PA DE NI, SEMS CAN LA BRDEG BTZOG

BYAS PA LAS 'ONGS PA YIN NO, ,MIR GYUR KYANG RANG BZHIN MI SRUN
PA GANG YIN PA DE NI, SDIG SBRUL BYAS PA LAS 'ONGS PA YIN NO,
,MIR GYUR NAS DBANG PO DRUG TSANG BA GANG YIN PA DE NI,

TSUL KHRIMS BSRUNGS PA LAS 'ONGS PA YIN NO, ,MIR GYUR KYANG DBANG
PO RNAMS MA TSANG BA GANG YIN PA DE NI, TSUL KHRIMS 'CHAL BA LAS
'ONGS PA YIN NO, ,MIR GYUR KYANG GTZANG


@318A *, ,SBRA MED PA GANG YIN PA DE NI, PHAG BYAS PA LAS 'ONGS
PA YIN NO, ,MIR GYUR NAS GLU GAR LA DGA' BA GANG YIN PA DE NI,
ROL MO MKHAN BYAS PA LAS 'ONGS

PA YIN NO, ,MIR GYUR KYANG 'DOD CHEN CHE BA GANG YIN PA DE NI,
KHYI BYAS PA LAS 'ONGS PA YIN NO, ,MIR GYUR KYANG GNYA' BAR LBA
PA YOD PA GANG YIN PA DE NI, GCIG PU BSNOGS PA

LAS 'ONGS PA YIN NO, ,MIR GYUR NAS KHA'I DRI MNAM PA GANG YIN PA
DE NI, TSIG NGAN GYIS GZHAN LA SPYOD PA LAS 'ONGS PA YIN NO, ,MIR
GYUR KYANG PHO MTSAN DANG MI LDAN PA DE NI,

KHYI DANG, PHAG RNAMS KYI RLIG PA BCAD PA LAS GYUR PA YIN NO,
,MIR GYUR NAS LCE THUNG BA GANG YIN PA DE NI, DBEN PA DAG TU BLA
MA DAG LA TSIG MI SNYAN PA BRJOD PA LAS 'ONGS PA YIN NO, ,

MIR GYUR KYANG GZHAN GYI CHUNG MA LA G-YEM PAR DGA' BA DE NI, SHI
'PHOS NAS BYA NGANG PA DAG TU LTUNG BAR 'GYUR RO, ,MIR GYUR KYANG
BDAG DANG NYE ZHING GNYEN DU 'BREL BA DAG LA G-YEM

PAR MNGON PAR DGA' BA GANG YIN PA DE NI, SHI 'PHOS NAS BYE'U
MCHIL BA DAG TU LTUNG BAR 'GYUR RO, ,MIR GYUR NAS MDO SDE DANG,
BSTAN BCOS DAG LA SER SNA BYED CING SHES KYANG

SBAS NAS GZHAN DAG LA MI STON PA GANG YIN PA DE NI, SHI 'PHOS NAS
SHING SRIN DAG TU SKYE BAR 'GYUR RO, ,MIR GYUR NAS MDA' GZHU
THOGS SHING GZHOM PA LA MNGON PAR DGA' BA


@318B GANG YIN PA DE NI, SHI 'PHOS NAS KLA KLO CAN DU LTUNG BAR
'GYUR RO, ,RNGON PA BYED CING SROG CHAGS BSOD PA LA MNGON PAR
DGA' BA GANG YIN PA DE NI, SHI 'PHOS NAS 'PHAR SPYAD DAG TU

LTUNG BAR 'GYUR RO, ,MGO RGYAN DANG, ME TOG THOGS PA LA MNGON PAR
DGA' BA GANG YIN PA DE NI, SHI 'PHOS NAS GCIN RTUG GI SRIN BU
BYED PAR 'GYUR RO, ,GOS RING PO GYON PAR DGA' BA DE NI,

SHI 'PHOS NAS SRIN BU MJUG RING BYED PAR 'GYUR RO, ,NYAL ZHING ZA
BAR MNGON PAR DGA' BA DE NI, SHI 'PHOS NAS PHAG TU SKYE BAR 'GYUR
RO, ,GOS TSON CAN GYON PA LA MNGON PAR

DGA' BA GANG YIN PA DE NI, SHI 'PHOS NAS BYE'U KHRE'U BYED PAR
'GYUR RO, ,GZHAN GYI TSIG ZLOS SHING KU RE BYED PA MNGON PAR DGA'
BA DE NI, SHI 'PHOS NAS BYA NE TZO BYED PAR 'GYUR

RO; ;PHRA MA BYED PA LA MNGON PAR DGA' BA GANG YIN PA DE NI, SHI
'PHOS NAS SBRUL LUS PO CHE DAG TU SKYE BAR 'GYUR RO, ,NYES PA MED
PAR DAG LA RNAM PAR 'TSE BA GANG YIN PA DE NI,

SHI 'PHOS NAS SRIN BU 'KHON DU 'DZIN PA'I SEMS DANG BCAS PA DAG
TU SKYE BAR 'GYUR RO, ,GZHAN GYI DBYEN BYED PAR DGA' BA GANG YIN
PA DE NI, SHI 'PHOS NAS SRIN BYA DAG TU SKYE

BAR 'GYUR RO, ,DMOD MO'I TSIG SMRA BA LA MNGON PAR DGA' BA GANG
YIN PA DE NI, SHI 'PHOS NAS WA DAG TU SKYE BAR 'GYUR RO, ,GZHAN
DAG SKRAG CING DNGANGS PAR MNGON PAR DGA'


@319A *, ,BA GANG YIN PA DE NI, SHI 'PHOS NAS RI DVAGS SHA BA'I
RIGS SU SKYE BAR 'GYUR RO, ,TSE SNGA MA LA SHING GI LHA MA GON
NAS DRI GTZANG KHANG DU ZHUGS PA GANG YIN

PA DE NI, TSE 'DI LA RTA'I RIGS SU SKYE BAR 'GYUR RO, ,TSE SNGA
MA LA 'PHYEN GTONG BA LA MNGON PAR DGA' BA GANG YIN PA DE NI,
SRIN BU GNAM PO'I RIGS SU SKYE BAR 'GYUR RO, ,TSE SNGA MA

LA DGE 'DUN GYI GTUN DANG, RANG THAG YONGS SU SPYOD PA GANG YIN
PA DE NI, TSE 'DI LA SROG CHAGS SRIN BU MGO RDEBS PA DAG TU SKYE
BAR 'GYUR RO, ,TSE SNGA MA LA GZHAN DAG GI ZAS

KYI BGEGS BYAS NA, TSE 'DI LA SHING SRIN BYED PAR 'GYUR RO, ,DGE
'DUN GYI CHU BRKUS NAS YONGS SU SPYAD PA GANG YIN PA DE NI, TSE
'DI LA NYA DANG, CHU SRIN DAG TU SKYE BAR 'GYUR RO, ,

DGE 'DUN GYI SA GZHI DAG LA MI GTZANG BA 'DOR BA GANG YIN PA DE
NI, BSHAD GCI'I NANG DU SRIN BU DAG TU SKYE BAR 'GYUR RO, ,DGE
'DUN GYI SHING TOG BRKUS PA GANG YIN PA DE NI,

'JIM RDZAB ZA BA'I SRIN BU BYED PAR 'GYUR RO, ,DGE 'DUN GYI DKOR
BRKUS PA GANG YIN PA DE NI, RANG THAG 'DREN PA'I GLANG DANG, BONG
BU BYED PAR 'GYUR RO, ,DGE 'DUN GYI DKOR LA

LA NAN GYIS SLONG ZHING SNGA [?] SKYIN BYED NA, PHUG RON DKAR PO
BYED PAR 'GYUR RO, ,DGE 'DUN LA 'PHYA ZHING SMOD PAR BYED NA
GLANG GI GNYA' BA'I SRIN BUR SKYE BAR 'GYUR RO, ,DGE 'DUN GYI


@319B TSOD LDUM ZOS NA TSOD MA'I SRIN BUR SKYE BAR 'GYUR RO, ,DGE
'DUN GYI KHRI STAN LA 'DUG NA SA'I SRIN BU MJUG RING DU SKYE BAR
'GYUR RO, ,DGE 'DUN GYI YO BYAD SNA TSOGS DAG LA YONGS

SU SPYOD PAR BYED NA PHYE MA LEB TU SKYE BAR 'GYUR RO, ,RUS PA
DAG THOGS NAS GTZUG LAG KHANG DU BYED NA BYA MCHU RING DU SKYE
BAR 'GYUR RO, ,DMAR RTZI DANG, DKAR RTZI DAG MCHU LA BRKUS

NAS GTZUG LAG KHANG DU 'JUG PAR BYED NA, BYA MCHU DMAR DAG TU
SKYE BAR 'GYUR RO, ,GOS TSON CAN BGOS TE GTZUG LAG KHANG DU 'GRO
BAR BYED NA BYA KHA DOG SER PO DAG TU SKYE BAR 'GYUR

RO; ;KHYO SHUG GTZUG LAG KHANG DU GNAS NAS NYAL PO BYAS NA BYA
MGO SNGON DAG TU SKYE BAR 'GYUR RO, ,DE BZHIN GSHEGS PA'I MCHOD
RTEN LA BRDZIS NA RNGA MO'I LUS BYED PAR 'GYUR RO, ,

LHAM BGOS TE DE BZHIN GSHEGS PA'I DRI GTZANG KHANG DU 'GRO BAR
BYED NA, SBAL BAR SKYE BAR 'GYUR RO, ,CHOS NYAN PA'I TSE KLAG COR
ZER NA NI BYA LCE BRGYA PA DAG TU SKYE BAR 'GYUR RO, ,DGE

SLONG MA GTZANG MA SUN PAR BYED NA, SHI 'PHOS NAS SEMS CAN DMYAL
BA'I GNAS LCAGS KYI BRAG PHUG TU LTUNG ZHING RAL GRI'I 'KHOR LO
BRGYA STONG DU MA GCIG TU BABS NAS LUS

GCOD PAR 'GYUR RO, ,DE NAS BCOM LDAN 'DAS LA TSE DANG LDAN PA KUN
DGA' BOS 'DI SKAD CES GSOL TO, ,BCOM LDAN 'DAS KYIS 'DI SKAD
GSUNGS PA LTA NA DGE 'DUN GYI


@320A *, ,RDZAS YONGS SU SPYOD PA GANG LAGS PA DE DAG LA YANG DAG
PAR SHIN TU LCI BA ZHIG LAGS PAR GYUR NA, SBYIN BDAG BZHI PO JI
LTAR GTZUG LAG KHANG DU MCHI ZHING

BKUR STI DANG; PHYAG 'TSAL BAR BGYID PA LAGS, BCOM LDAN 'DAS KYIS
BKA' STZAL PA, DGE 'DUN GYI GTZUG LAG KHANG DU 'GRO BA LA SEMS
RNAM PA GNYIS YOD DE, DGE BA'I

SEMS DANG, MI DGE BA'I SEMS GANG YIN PA'O, ,DGE BA'I SEMS ZHES
BYA BA NI JI LTA BU ZHE NA, GANG GIS GTZUG LAG KHANG DU PHYIN
NAS, DE BZHIN GSHEGS PA MTHONG NA PHYAG

BYED PA DANG, DGE 'DUN MTHONG NA GUS PAR BKUR STI BYAS NAS, MDO
SDE'I DON 'DRI BAR BYED PA DANG, SDOM PA YANG DAG PAR BLANGS NAS
NYES PA 'CHAGS PAR BYED PA DANG, NOR

RDZAS DAG YONGS SU BTANG NAS DKON MCHOG GSUM GYI ZHAL TA BYED PA
DANG, LUS DANG, SROG LA 'PHANGS PA MED PAR CHOS CHEN PO YONGS SU
SRUNG ZHING YANG DAG PAR 'DZIN PAR BYED PA'I

GANG ZAG DE LTA BU DAG NI GOM PA GCIG 'DOR BAR BYED NA YANG,
LHA'I GZHAL MED KHANG DRUNG DU 'ONG ZHING, MA 'ONGS PA NA KHYIM
BDAG SHUG DE KA BZHIN DU RNAM PAR SMIN PA'I 'BRAS BU

MYONG BAR 'GYUR BA GANG YIN PA DE NI, SKYES BU MCHOG TU DGE BA
ZHES BYA'O, ,MI DGE BA'I SEMS DANG LDAN PA JI LTA BU ZHE NA, SEMS
CAN GANG LA LA ZHIG GTZUG LAG KHANG DU 'JUG


@320B PA'I TSE, DGE 'DUN LA SLONG MO DANG, G-YAR PO DANG, SNGA
SKYIN 'BA' ZHIG BYA BAR SEMS PA DANG, DGE 'DUN GYI SKYON TSOL
ZHING RTZE GCIG TU RNAM PAR BSHIG PA 'BA' ZHIG TU 'DOD PA

DANG; DGE SLONG GI DGE 'DUN GYI ZAS ZOS NA'ANG SEMS LA GNOD PA CI
YANG MED CING, KHUR BA DANG, SHING TOG DANG, LDAM LDUM DAG KHYER
NAS, RANG GI KHYIM DU 'GRO BAR BYED PA'I

GANG ZAG DE LTA BU DAG SHI 'PHOS MA THAG TU LCAGS KYI THU LUM ZA
BA'I SEMS CAN DMYAL BAR LTUNG ZHING, ZANGS KYI NANG DU BTZO BA
DANG, SPAR BA'I MES BSREGS PA DANG, RAL GRI LTA BU'I

RI LO MA CAN GYI LJON SHING LA 'DZEG PA LA SOGS PA'I SDUG BSNGAL
GANG YANG MI MYONG BA MED PAR 'GYUR TE, 'DI NI SKYES BU MCHOG MI
DGE BA ZHES BYA'O, ,BCOM LDAN 'DAS KYIS BKA' STZAL

PA; KUN DGA' BO, 'DI NI NGAS MA 'ONGS PA'I DUS KYI SLOB MA RNAMS
LA RJES SU BSTAN PA YIN GYI, BAG YOD PAR BSGRIMS TE, DKON MCHOG
GSUM PO DAG LA NYES PA MI BYED PA

PA DANG, NUR BA'I SEMS SKYE BA MED PAR DE BZHIN GSHEGS PA'I BKA'
STZAL PA BZHIN BYED NA, DE BZHIN GSHEGS PA BYAMS PA 'JIG RTEN DU
BYUNG BA'I TSE, YONGS SU MYA NGAN LAS

'DA' BAR 'GYUR BA THE TSOM MED DO, ,BCOM LDAN 'DAS KYIS BKA'
STZAL PA, TSE 'DI LA GZHAN GYI LUS LAS GOS BSHUS TE 'PHROG PAR
BYED NA, SHI 'PHOS NAS GRANG BA'I SEMS


@321A *, ,CAN DMYAL BAR LTUNG BA DANG, GZHAN YANG, DAR GYI SRIN
BUR SKYES NAS 'TSED PAR 'GYUR RO, ,TSE 'DI LA SKU GZUGS DANG, MDO
SDE'I SPYAN SNGAR MAR ME SBAR BA LA

MNGON PAR MI DGA' NA, SHI 'PHOS NAS RI 'KHOR YUG GI BAR NA SEMS
CAN DMYAL BA'I GNAS MUG NAG YOD PA DAG TU LTUNG BAR 'GYUR RO,
,TSE 'DI LA SEMS CAN GYI SROG BCAD

PAS DMYAL ZHING GTUB PAR BYED NA, SHI 'PHOS NAS SEMS CAN DMYAL BA
MTSON LTAR RAB TU RNO BA'I RI LA, RAL GRI LO MA CAN GYI LJON
SHING 'DZEGS PA DAG TU LTUNG BAR 'GYUR RO,,

TSE 'DI LA KHA CIG SDIG GTONG ZHING RNGON PA BYED PAR MNGON PAR
DGA' BA DE DAG NI, SHI 'PHOS NAS SOG LES 'DRAL BA'I SEMS CAN
DMYAL BAR LTUNG BAR 'GYUR RO, ,TSE 'DI LA MANG DU 'DOD

PAS LOG PAR G-YEM PA GANG YIN PA DE NI, SHI 'PHOS NAS ZANGS KYI
KA BA RAB TU 'BAR BA LA 'JU BA DANG, LCAGS KYI KHRI RAB TU TSA BA
LA NYAL BA'I SEMS CAN DMYAL BAR LTUNG

BAR 'GYUR RO, ,TSE 'DI LA CHUNG MA MANG PO 'CHANG BA GANG YIN PA
DE NI, LCAGS KYI RANG THAG TU 'THAG PA'I SEMS CAN DMYAL BAR LTUNG
BAR 'GYUR RO, ,TSE 'DI LA KHYIM THAB MANG PO BDOG

PA GANG YIN PA DE NI, SHI 'PHOS NAS SBRUL GDUG PA DANG LDAN PA'I
SEMS CAN DMYAL BAR LTUNG BAR 'GYUR RO, ,TSE 'DI LA SGO NGA BSREGS
PA GANG YIN PA DE NI, SHI 'PHOS NAS ME MA


@321B MUR RAB TU TSA BA DANG LDAN PA'I SEMS CAN DMYAL BAR LTUNG
BAR 'GYUR RO, ,TSE 'DI LA PHAG DANG, BYA RNAMS BSHU ZHING 'THOG
PA GANG YIN PA DE NI, SHI 'PHOS NAS ZANGS DAG TU 'TSED

PA'I SEMS CAN DMYAL BA DAG TU LTUNG BAR 'GYUR RO, ,TSE 'DI LA
PHAG DANG, KHYI'I RLIG PA 'BYIN PA GANG YIN PA DE NI, SHI 'PHOS
NAS RDO ZUR DANG LDAN PA'I SEMS CAN DMYAL BAR LTUNG

BAR 'GYUR RO, ,TSE 'DI LA CHANG 'THUNGS NAS MYOS PAR BYAS PA GANG
YIN PA DE NI, SHI 'PHOS NAS LCAGS KHU 'THUNGS PA'I SEMS CAN DMYAL
BAR LTUNG BAR 'GYUR RO, ,TSE 'DI LA

SEMS CAN GYI LUS KYI YAN LAG BCAD CING GTUBS PA GANG YIN PA DE
NI, SHI 'PHOS NAS LCAGS KYI 'KHOR LO DANG LDAN PA'I SEMS CAN
DMYAL BAR LTUNG BAR 'GYUR RO, ,TSE 'DI LA

DGE 'DUN GYI SHING TOG BRKUS PA GANG YIN PA DE NI, SHI 'PHOS NAS
LCAGS KYI THU LUM ZA BA'I SEMS CAN DMYAL BAR LTUNG BAR 'GYUR RO,
,TSE 'DI LA PHAG GI RGYU MA DANG, SHA ZOS PA GANG

YIN PA DE NI, SHI 'PHOS NAS LJAN LJIN GYIS GANG BA'I SEMS CAN
DMYAL BAR LTUNG BAR 'GYUR RO, ,TSE 'DI LA NYA GSON POR ZOS PA
GANG YIN PA DE NI, SHI 'PHOS NAS MTSON CHA DANG,

DBYIG PA DANG, RAL GRI SO CAN GYI LJON SHING DANG LDAN PA'I SEMS
CAN DMYAL BAR LTUNG BAR 'GYUR RO, ,TSE 'DI LA MA YAR MOR GYUR NAS
CHUNG MA SDAN MA'I BU DAG LA NER PA BYAS PA


@322A *, ,GANG YIN PA DE NI, SHI 'PHOS NAS ME RAB TU 'BAR BA'I
SHING RTA DANG LDAN PA'I SEMS CAN DMYAL BAR LTUNG BAR 'GYUR RO,
,TSE 'DI LA PHRA MA BYAS

NAS DKRUGS MA BYAS PA GANG YIN PA DE NI, SHI 'PHOS NAS LCAGS KYI
THONG GSHOL GYIS RMO BA'I SEMS CAN DMYAL BAR LTUNG BAR 'GYUR RO,
,TSE 'DI LA MI SNYAN PAS GZHAN DAG LA

SPYOS PA GANG YIN PA DE NI, SHI 'PHOS NAS LCE RAB TU 'BYIN PA'I
SEMS CAN DMYAL BAR LTUNG BAR 'GYUR RO, ,TSE 'DI LA RDZUN MANG DU
SMRAS PA GANG YIN PA DE NI, SHI 'PHOS NAS LCE

LCAGS KYI GZER GYIS 'DEBS PA'I SEMS CAN DMYAL BAR LTUNG BAR 'GYUR
RO, ,TSE 'DI LA SROG BCAD NAS LOG PA'I LHA LA MCHOD SBYIN BYAS PA
GANG YIN PA DE NI, SHI 'PHOS

NAS LCAGS KYI RTUN GYIS BRDUNGS PA'I SEMS CAN DMYAL BAR LTUNG BAR
'GYUR RO, ,TSE 'DI LA BON MO BYAS NAS 'DRE GDON GYI TSIG 'DON
CING GZHAN DAG BSLUS TE NOR BLANGS

PA GANG YIN PA DE NI, SHI 'PHOS NAS SHA'I RI LTA BU'I SEMS CAN
DMYAL BAR LTUNG BAR 'GYUR RO, ,TSE 'DI LA BON MO BYAS NAS MIG
BTZUMS TE, SA LA NYAL NAS GZHAN DAG

LA MTHO RIS SU SKYE BAR 'GYUR RO ZHES DRANG PO MA YIN PA'I 'DRE
GDON DAG GIS LEN PA GANG YIN PA DE NI, SHI 'PHOS NAS RKED PA GTUB
PA'I SEMS CAN DMYAL BAR LTUNG BAR


@322B 'GYUR RO, ,TSE 'DI LA BON MO BYAS NAS GZHAN DAG GI SROG
BCAD, LHA 'DRE DANG, LAM LNGA'I SA'I BDAG PO DANG, SRIN MO LA
SOGS PA LA MCHOD PA BYED DU BCUG PA GANG YIN PA 'DI LTA BU LA

SOGS PA DE DAG THAMS CAD NI SKYES BU BLUN PO RNAMS 'DRID PA YIN
PAS, SHI 'PHOS NAS STA RES GCOD PA'I SEMS CAN DMYAL BAR LTUNG BAR
'GYUR RO, ,SEMS CAN DMYAL

BA'I SRUNG MA RNAMS KYIS YAN LAG BCAD CING GTUB PA DANG, BYA
LCAGS KYI MCHU CAN GYIS MIG GI 'BRAS BU GNYIS LA 'THOG PAR 'GYUR
RO, ,TSE 'DI LA BON MO BYAS NAS MI SHI BA'I

RO RNAMS SBED PA DANG, KHANG KHYIM RNAMS KYI BZANG NGAN DANG,
RIGS LNGA PO RNAMS KYIS KHE 'THOB PA DANG, MI 'THOB PA LTA BA
DANG, KLU RNAMS BDE BAR 'GOD PA DANG, DAR GYI SRIN

BU DAG LA GTANG RAG GTONG BA DANG, SRIN MNAN NAS SKYES BU BLUN PO
DAG BSLUS TE, NOR MANG PO BLANGS PA DANG, RDZUN TSIG GIS BZANG
NGAN STON PA GANG YIN PA DE DAG NI SHI 'PHOS

NAS; LCAGS KYI DRA BA CAN GYI SEMS CAN DMYAL BAR LTUNG BAR 'GYUR
BAS, BYA 'DAB CHAGS MA RUNGS PA TSAD MED PA SNYED DE'I LUS LA 'DU
STE, SHA RNAMS MA LUS PAR ZOS

NAS RUS PA DANG, RGYUS PA RNAMS KYANG 'THOG PAR BYED PAS SDUG
BSNGAL DPAG TU MED PA DAG MYONG BAR 'GYUR RO, ,TSE 'DI LA SMAN PA
BYAS TE, NAD GSO BAR MI NUS BZHIN DU


@323A *, ,GZHAN DAG BSLUS TE NOR BLANGS PA GANG YIN PA DE NI, SHI
'PHOS NAS GTAR BA DANG, ME BTZAS BSREGS PA'I SEMS CAN DMYAL BAR
LTUNG BAR

'GYUR BAS LUS LA KUN TU ME RAB TU 'BAR BA'I SEMS CAN DMYAL BA
CHEN POR LTUNG BAR 'GYUR RO, ,TSE 'DI LA MCHOD RTEN DANG, GTZUG
LAG KHANG BSHIG PA DANG, MKHAN

PO DANG, SLOB DPON GYI BSGO BA MA NYAN PA DANG, PHA MA LA SRID
ZHU MED PA GANG YIN PA DE DAG NI, SHI 'PHOS NAS MNAR MED PA'I
SEMS CAN DMYAL BA CHEN PO DANG, SEMS

CAN DMYAL BA CHEN PO BRGYAD PO DAG TU SDUG BSNGAL SNA TSOGS MYONG
BA DANG, GZHAN YANG, SEMS CAN DMYAL BA CHUNG DU BRGYA SUM CU RTZA
DRUG PO KUN TU 'JUG CING, BSKAL PA

GCIG GAM, BSKAL PA GNYIS SAM, BSKAL PA LNGA BRGYA'I BAR DU SDUG
BSNGAL MYONG NAS, DE'I 'OG TU GDOD THAR BAR 'GYUR TE, DGE BA'I
BSHES GNYEN DANG PHRAD NA

NI; BYANG CHUB TU SEMS BSKYED PAR 'GYUR LA, GAL TE PHRAD PAR MI
GYUR NA NI, SLAR YANG SEMS CAN DMYAL BAR LTUNG BAR 'GYUR RO,
,BCOM LDAN 'DAS KYIS BKA'

STZAL PA, MIR GYUR KYANG LUS KYI BONG CHE ZHING SHIN TU MNAM PA
DANG, KHRO SKYEN ZHING DGROL DKA' BA GANG YIN PA DE NI, SNGON GYI
RNGA MO BYAS PA LAS 'ONGS PA YIN NO, ,MIR


@323B GYUR KYANG 'GRO BA LA DGA' ZHING, ZAN ZA BA 'GRUS PA DANG,
NYAM NGA BA DAG LA 'BYOL BA MED PA GANG YIN PA DE NI, SNGON RTA
BYAS PA LA 'OS PA'I YIN NO, ,MIR GYUR KYANG GRANG BA

DANG; TSA BA DAG BZOD CING SEMS LA 'DZIN PA MED PA GANG YIN PA DE
NI, SNGON GLANG BYAS PA LAS 'ONGS PA YIN NO, ,MIR GYUR KYANG SGRA
SKAD CHE BA DANG, NGO TSA MED CING KHREL MED PA

DANG; SRED PA DANG, GRANG BA MANG ZHING LEGS NYES KYI BYE BRAG MI
PHYED PA GANG YIN PA DE NI, SNGON GYI BONG BU BYAS PA LAS 'ONGS
PA YIN NO, ,MIR GYUR KYANG RTAG PAR SHA LA BRKAM

ZHING; BYA BA DAG LA 'JIGS PA MED PA GANG YIN PA DE NI, SNGON
SENG GE BYAS PA LAS 'ONGS PA YIN NO, ,MIR GYUR KYANG LUS RING
ZHING MIG ZLUM PA DANG, 'BROG DGON PA NA MANG DU

RGYU BA DANG, BU DANG, CHUNG MA LA SDANG BA GANG YIN PA DE NI,
SNGON STAG BYAS PA LAS 'ONGS PA YIN NO, ,MIR GYUR KYANG SRAN
ZHING MIG CHUNG BA DANG, GNAS GCIG TU GNAS PAR MOS

PA MED PA GANG YIN PA DE NI, SNGON BYA 'DAB CHAGS BYAS PA LAS
'ONGS PA YIN NO, ,MIR GYUR KYANG RANG BZHIN MI BRTAN ZHING SROG
CHAGS PHRA MO GSOD PA LA DGA' BA GANG YIN PA

DE NI, SNGON GYI WA BYAS PA LAS 'ONGS PA YIN NO, ,MIR GYUR KYANG
DPA' ZHING BSHOR BA DANG, 'DOD CHAGS CHUNG ZHING CHUNG MA LA SRED
PA MED PA GANG YIN PA DE NI, SNGON SPYANG GI BYAS


@324A *, ,PA LAS 'ONGS PA YIN NO, ,MIR GYUR KYANG GOS BZANG PO LA
MI DGA' BA DANG, MA YIN PA BYAS PA DAG LA RTOG PA DANG, GNYID
CHUNG ZHING ZHE SDANG MANG BA GANG

YIN PA DE NI, SNGON GYI BYAS PA LAS 'ONGS PA YIN NO, ,MIR GYUR
KYANG G-YEM PA LA DGA' ZHING SKYE BO MANG PO'I YID DU 'ONG BA'I
GTAM BRJOD PA LA MNGON PAR DGA' BA GANG YIN

PA DE NI, SNGON NE TZO BYAS PA LAS 'ONGS PA YIN NO, ,MIR GYUR
KYANG LUS KYI BONG CHUNG ZHING G-YEM PA LA DGA' BA DANG, SEMS
RTZE GCIG TU MI GNAS PA DANG, GZUGS MTHONG

MA THAG TU MNGON PAR ZHEN PA'I SEMS 'BYUNG BA GANG YIN PA DE NI,
SNGON BYE'U MCHIL PA BYAS PA LAS 'ONGS PA YIN NO, ,MIR GYUR KYANG
MIG DMAR ZHING SO THUNG BA DANG, SMRA BA'I

TSE LBU BA 'BYUNG ZHING, NYAL NAN GOS KYIS LUS DKRI BAR BYED PA
GANG YIN PA DE NI, SNGON SPRUL DANG, RTZANGS PAR BYAS PA LAS
'ONGS PA YIN NO, ,MIR GYUR KYANG SMRAS MI THAG TU KHONG KHRO

ZHING PHA ROL GYI DON LA SO SOR MI RTOG PA DAG GI GDUG PA 'BYIN
PA GANG YIN PA DE NI, SNGON SDIG PA BYAS PA LAS 'ONGS PA YIN NO,
,MIR GYUR KYANG GCIG PU DBEN PAR GNAS

SHING ZAS LA BRKAM PA DANG, MTSAN MO GNYID CHUNG BA GANG YIN PA
DE NI, SNGON BYI LA BYAS PA LAS 'ONGS BA YIN NO, ,MIR GYUR KYANG
RTZIG PA PHUG NAS RKUN PO BYED PA DANG, NOR LA


@324B BRKAM ZHING 'KHON 'BYUNG SLA BA DANG, NYE RING GI MTSAN MA
MED PA GANG YIN PA DE NI, SNGON BYI BA BYAS PA LAS 'ONGS PA YIN
NO, ,BCOM LDAN 'DAS KYIS BKA' STZAL PA, MIR GYUR KYANG

MCHOD RTEN DANG, GTZUG LAG KHANG BSHIG PA DANG, DKON MCHOG GSUM
GYI DKOR SBAS NAS, BDAG NYID KYIS YONGS SU SPYOD PA GANG YIN PA
DE NI, SHI 'PHOS NAS SEMS CAN

DMYAL BA CHEN POR MNAR MED PAR LTUNG BAR 'GYUR RO, ,SEMS CAN
DMYAL BA LAS THAR BAR GYUR NA'ANG, DUD 'GRO'I SKYE GNAS KYI LUS,
'DI LTA STE, PHUG RON DANG, MCHIL PA

DANG; DUR PA DANG, NE TZO DANG, BYE'U SNGON PO DANG, NYA DANG,
RUS SPAL DANG, SPRE'U DANG, RI DVAGS KYI LUS LEN PAR 'GYUR RO,
,BRGYA LAM NA MI'I LUS THOB PAR GYUR NA'ANG MA NING

DANG; BUD MED DANG, MTSAN GNYIS PA DANG, DBANG PO MED PA DANG,
SMAD 'TSONG MA DAG TU 'GYUR RO, ,MIR GYUR KYANG KHONG KHRO BA DAG
LA MNGON PAR DGA' BA DE NI, SHI 'PHOS NAS

SPRUL GDUG PA DANG, STAG DANG, SENG GE DANG, SPYANG KI DANG, DOM
DANG, DRED DANG, BYI LA DANG, BYA KHRA'I RNAM PA DAG TU LTUNG BAR
'GYUR RO, ,BRGYA LA BRGYA LAM NI MI'I LUS THOB

PAR GYUR NA'ANG KHYIM BYA DANG, PHAG GSOD PA DANG, BSHAN PA DANG,
RNGON PA BYED PA DANG, BYA SHOR BA DANG, BRTZON SRUNG BYED PA LA
MNGON PAR DGA' BAR 'GYUR RO, ,MIR GYUR KYANG


@325A *, ,GLEN ZHING GTI MUG PA DANG, RIGS PA'I TSUL GANG YIN PA
MI SHES PA DE NI, SHI 'PHOS NAS GLANG PO CHE DANG, PHAG DANG, BA
LANG DANG, CHU GLANG DANG, SRO

SHIG DANG, SBRANG MA DANG, SBRANG BU MCHU RING DANG, GROG MA LA
SOGS PA'I LUS LEN PAR 'GYUR TE, GAL TE MI'I LUS THOB PAR GYUR
NA'ANG 'ON PA DANG, LONG BA DANG, KLUGS

PA DANG, LUS KYI YAN LAG MA TSANG BA DANG, RGYAB SGUR BA DANG,
DBANG PO MA TSANG BA DAG TU 'GYUR RO, ,MIR GYUR KYANG KHENGS
SHING NGA RGYAL CHE BA GANG YIN PA DE NI, SHI 'PHOS NAS

MI GTZANG BA'I GNAS KYI SRIN BU DANG, RNGA MO DANG, BONG BU DANG,
RTA DANG, KHYI DAG TU LTUNG BAR 'GYUR TE, GAL TE MIR SKYES NA'ANG
BRAN MO'I LUS LEN CING DBUL PHONGS PAS SLONG

MO BYED PA DANG, MANG PO KUN GYIS BRNYAS SHING SMAD PA DAG TU
LTUNG BAR 'GYUR RO, ,MIR GYUR KYANG BLA MA'I MTHU BSNYEMS PA'I
RGYUS GZHAN GYI NOR LEN PA GANG YIN PA DE NI, SHI

'PHOS NAS SHA'I RI LTA BU'I SEMS CAN DMYAL BAR LTUNG BAR 'GYUR
ZHING, SKYE BO BRGYA STONG MANG POS LUS KYI SHA BCAD NAS ZA BAR
'GYUR RO, ,TSE 'DI LA GZHAN DAG BGRANG DU

BZHUGS PA LA MNGON PAR DGA' BA GANG YIN PA DE NI, TSE 'PHOS NAS
GLANG PO CHE DAG TU SKYE ZHING RKANG LAG DRANG BAS NYAL DU MED PA
DAG TU LTUNG BAR 'GYUR RO, ,TSE 'DI LA MCHOD RTEN


@325B DRAL NAS NUB MO ZAN ZOS PA GANG YIN PA DE NI, TSE 'PHOS NAS
YI DVAGS 'DRE BKREN DAG TU LTUNG BAS, LO BRGYA PHRAG MANG POR
BZA' BA DANG, BTUNG BA THOB PAR MI 'GYUR RO, ,'GRO BA'I

TSE LHU TSIGS KUN TU ME RAB TU 'BAR BAR 'GYUR RO, ,TSE 'DI LA
SGRON MOR 'DUG PA LA MNGON PAR DGA' BA GANG YIN PA DE NI, TSE
'PHOS NAS GRANG BAS SBREBS PA'I SRIN BU DAG TU

SKYE BAR 'GYUR RO, ,TSE 'DI LA MCHOD RTEN GYI ZAS LHAG MA KHYER
BA GANG YIN PA DE NI, SHI 'PHOS NAS LCAGS KYI SA GZHI RAB TU TSE
BA'I SEMS CAN DMYAL BAR LTUNG BAR 'GYUR

RO; ;BRGYA LA MIR SKYES PAR GYUR NA'ANG LKOG MA NAD KYIS BTAB PA
DANG, TSE THUNG BAR 'GYUR RO, ,TSE 'DI LA DE BZHIN GSHEGS PA'I
SKU GZUGS LA PHYAG BYED NA'ANG MGO BO SA

LA MI GTUG PA GANG YIN PA DE NI, SHI 'PHOS NAS MGO THUR DU
DBYANGS PA'I SEMS CAN DMYAL BAR LTUNG BAR 'GYUR TE, BRGYA LAM NA
MI'I NANG DU SKYES NA'ANG, GZHAN DAG GIS

MANG DU SLU BAR 'GYUR RO, ,TSE 'DI LA DE BZHIN GSHEGS PA'I SKU
GZUGS LA PHYAG BYAS PA NA, THAL MO MI SBYOR BAR BYED PA GANG YIN
PA DE NI, SHI 'PHOS NAS YUL MTHA'

'KHOB DAG TU SKYE BAR 'GYUR ZHING, 'BAD PA MANG PO BTZAL YANG CI
YANG 'THOB PAR MI 'GYUR RO, ,TSE 'DI LA DRIL CAN GYI SGRA THOS
KYANG MI LDANG BA GANG YIN PA DE NI, SHI 'PHOS NAS


@326A *, ,SPRUL LUS CHEN PO DAG TU LTUNG BAR 'GYUR ZHING, LUS
RING LA CHE BAS SROG CHAGS PHRA MO MANG PO RNAMS KYIS BZA' BAR
'GYUR RO, ,TSE 'DI LA LAG PA

RGYAB TU BSTAN TE, DE BZHIN GSHEGS PA LA PHYAG BYAS PA GANG YIN
PA DE NI, SHI 'PHOS NAS PHYIN KA LOG TU BCINGS PA'I SEMS CAN
DMYAL BAR LTUNG BAR 'GYUR TE, GAL TE

MIR SKYES PAR GYUR NA, NYES PA MED PAR GYOD 'BYUNG BAR 'GYUR RO,
,TSE 'DI LA THAL MO SBYAR NAS YAN LAG LNGA SA LA GTUGS TE, PHYAG
BYAS PA GANG YIN PA DE NI, RTAG PAR CHO

RIGS BTZUN PAR 'GYUR ZHING, RGYUN DU BDE BA MYONG BAR 'GYUR RO,
,TSE 'DI LA KHRO SKYON ZHING LTO LA 'KHOD PA GANG YIN PA DE NI,
SNGON SMYON PA BYAS PA LAS 'ONGS PA YIN NO, ,TSE

'DI LA MIG YA YOR GYUR PA GANG YIN PA DE NI, SNGON LOG PA'I SEMS
KYIS GZHAN GYI CHUNG MA LA BLTAS PA LAS GYUR PA YIN NO, ,TSE 'DI
LA CHUNG MA'I NON BYAS NAS PHA MA LA

SPYOS PA GANG YIN PA DE NI, SHI 'PHOS NAS LCE THONG GSHOL GYIS
RMOD PA'I SEMS CAN DMYAL BAR LTUNG BAR 'GYUR RO, ,TSE 'DI LA
CHANG GI NANG DU BSNAN TE, GZHAN DAG LA

BYIN PA GANG YIN PA DE NI, SHI 'PHOS NAS CHU'I NANG DU SRIN BU
DAG TU SKYE BAR 'GYUR RO, ,BRGYA LA MI'I NANG DU SKYES BAR GYUR
NA'ANG LUS SKRAD ZHING DBUGS THUNG BAS 'CHI BA'I


@326B DUS BYED PAR 'GYUR RO, ,BCOM LDAN 'DAS KYIS BKA' STZAL PA,
JI SKAD DU BSTAN PA'I SDUG BSNGAL SNA TSOGS MANG PO DE DAG THAMS
CAD NI, SDIG PA MI DGE BA'I LAS RNAMS PA BCU'I

DBANG LAS GYUR PA YIN PAS, RAB GANG YIN PA DE NI SEMS CAN DMYAL
BA'I RGYU DANG, RKYEN BYED PAR 'GYUR RO, ,'BRING GANG YIN PA DE
NI DUD 'GRO'I SKYE GNAS KYI RGYU DANG, RKYEN BYED PAR 'GYUR

RO; THA MA GANG YIN PA DE NI YI DVAGS KYI RGYU DANG, RKYEN BYED
PAR 'GYUR RO, ,SROG GCOD PA'I KHA NA MTHO BA DES NI, SEMS CAN
DMYAL BA DANG, DUD 'GRO'I SKYE GNAS DANG, GSHIN RJE'I

'JIG RTEN DAG TU LTUNG BAR 'GYUR RO, ,GAL TE MIR SKYES PAR GYUR
NA'ANG RNAM PAR SMIN PA'I 'BRAS BU RNAM PAR GNYIS 'THOB PAR 'GYUR
TE, TSE THUNG BA DANG, NAD MANG BA GANG YIN

PA'O; ;MA BYIN PAR LEN PA'I KHA NA MA THOB PA GANG YIN PA DE NI,
SEMS CAN DMYAL BA DANG, DUD 'GRO'I SKYE GNAS DANG, GSHIN RJE'I
'JIG RTEN DAG TU LTUNG BAR BYED DO, ,GAL TE

MIR SKYES PAR GYUR NA YANG RNAM PAR SMIN PA'I 'BRAS BU RNAM PA
GNYIS 'THOB PAR 'GYUR TE, DBUL ZHING PHONGS PA DANG, NOR THUN
MONG DU 'GYUR ZHING RANG DBANG MED PA GANG YIN PA'O,,

'DOD PAS LOG PAR G-YEM PA'I KHA NA MA THO BA GANG YIN PA DE NI,
SEMS CAN RNAMS SEMS CAN DMYAL BA DANG, DUD 'GRO'I SKYE GNAS DANG,
GSHIN RJE'I 'JIG RTEN DAG TU LTUNG


@327A *, ,BAR BYED DO, ,GAL TE MIR SKYES PAR GYUR NA'ANG RNAM PAR
SMIN PA'I 'BRAS BU RNAM PA GNYIS 'THOB PAR GYUR TE, CHUNG MA
GZHAN GYIS BYI BA BYED PA DANG,

CHUNG MA DANG, PHAN TSUN RTZOD CING BDAG GI SEMS KYIS BSAMS PA
BZHIN DU MI 'GYUR BA GANG YIN PA'O, ,BRDZUN DU SMRA BA'I KHA NA
MA THO BA GANG YIN PA DE NI, SEMS CAN RNAMS

SEMS CAN DMYAL BA DANG, DUD 'GRO'I SKYE GNAS DANG, GSHIN RJE'I
'JIG RTEN DAG TU LTUNG BAR BYED DO, ,GAL TE MIR SKYES PAR GYUR
NA'ANG RNAM PAR SMIN PA'I 'BRAS BU

RNAM PA GNYIS 'THOB PAR 'GYUR TE, SKUR PA MANG BA DANG, RTAG PAR
GZHAN GYI MANG DU BSLUS PAR 'GYUR BA GANG YIN PA'O, ,PHRA MA BYAS
PA'I KHA NA MA THO BA GANG YIN PA

DES NI, SEMS CAN RNAMS SEMS CAN DMYAL BA DANG, DUD 'GRO'I SKYE
GNAS DANG, GSHIN RJE'I 'JIG RTEN DAG TU LTUNG BAR BYED DO, ,GAL
TE MIR SKYES PAR GYUR NA'ANG

RNAM PAR SMIN PA'I 'BRAS BU RNAM PA GNYIS 'THOB PAR 'GYUR TE,
RTAG PAR SGRA MI SNYAN PA THOS PAR 'GYUR BA DANG, GANG CI SMRAS
KYANG RUNG BA STE, RGYUN DU RTZOD PA CAN 'GYUR BA GANG

YIN PA'O, ,TSIG KYAL BA SMRAS PA'I KHA NA MA THO BA GANG YIN PA
DES NI, SEMS CAN RNAMS SEMS CAN DMYAL BA DANG, DUD 'GRO'I SKYE
GNAS DANG, GSHIN RJE'I 'JIG RTEN


@327B DAG TU LTUNG BAR BYED DO, ,GAL TE MIR SKYES PAR GYUR NA'ANG
RNAM PAR SMIN PA'I 'BRAS BU RNAM PA GNYIS 'THOB PAR 'GYUR TE,
BDEN PA ZHIG SMRAS NA'ANG GZHAN DAG YID CHES BAR

MI 'GYUR BA DANG, TSIG SMRAS PA RNAMS GZHAN GYIS GO BAR MI 'GYUR
BA GANG YIN PA'O, ,BRNAB SEMS BSKYED PA'I KHA NA MA THO BA GANG
YIN PA DES NI, SEMS CAN RNAMS SEMS CAN

DMYAL BA DANG, DUD 'GRO'I SKYE GNAS DANG, GSHIN RJE'I 'JIG RTEN
DAG TU LTUNG BAR BYED DO, ,GAL TE MIR SKYES NA'ANG RNAM PAR SMIN
PA'I 'BRAS BU RNAM PA GNYIS 'THOB PAR 'GYUR

TE; NOR LA BRKAM ZHING CHOG SHES PA MED PA DANG, MANG DU TSOL
ZHING RTAG PAR YID BZHIN DU MNGON PAR GRUB PAR MI 'GYUR BA GANG
YIN PA'O, ,GNOD SEMS KYI KHA NA MA THO BA GANG

YIN PA DE NI, SEMS CAN RNAMS SEMS CAN DMYAL BA DANG, DUD 'GRO'I
SKYE GNAS DANG, GSHIN RJE'I 'JIG RTEN DAG TU LTUNG BAR BYED DO,
,GAL TE MIR SKYES PAR GYUR

NA'ANG RNAM PAR SMIN PA'I 'BRAS BU RNAM PA GNYIS MYONG BAR 'GYUR
TE, RTAG PAR GZHAN GYIS GLAGS TSOL BAR 'GYUR BA DANG, RTAG PAR
GZHAN GYIS GNOD PA BYED PAR 'GYUR BA GANG

YIN PA'O, ,LOG PAR LTA BA'I KHA NA MA THO BA GANG YIN PA DES NI,
SEMS CAN RNAMS SEMS CAN DMYAL BA DANG, DUD 'GRO'I SKYE GNAS DANG,
GSHIN RJE'I 'JIG RTEN DAG TU LTUNG BAR


@328A *, ,BYED DO, ,GAL TE MIR SKYES PAR GYUR NA'ANG RNAM PAR
SMIN PA'I 'BRAS BU RNAM PA GNYIS 'THOB PAR 'GYUR TE, RTAG PAR LOG
PAR LTA BA'I KHYIM DAG TU

SKYE BAR 'GYUR BA DANG, SEMS G-YO SGYU DANG BCAS PAR 'GYUR BA
GANG YIN PA'O, ,KYE SANGS RGYAS KYI SRAS RNAMS, DE LTAR NA SDIG
PA MI DGE BA'I LAS KYI LAM BCU PO RNAMS NI

SDUG BSNGAL MANG PO SNA TSOGS KYIS PHUNG PO CHEN PO'I RGYU DANG,
RKYEN DU GYUR PA YIN NO, ,DE NAS DE'I TSE 'KHOR 'DUS PA CHEN PO
DE NYID DU SDIG PA MI DGE BA'I LAS BCU PO DAG BYAS PA

GANG YIN PA DE DAG BCOM LDAN 'DAS KYIS SEMS CAN DMYAL BA'I SDUG
BSNGAL GYI RNAM PAR SMIN PA BKAS BSHAD PA THOS PA DANG, DE DAG
THAMS CAD SKAD CHER PHYUNG STE DUS

NAS; BCOM LDAN 'DAS LA 'DI SKAD CES GSOL TO, ,BCOM LDAN 'DAS,
BDAG CAG DGE BA JI LTA BU ZHIG SPYAD NA, SDUG BSNGAL 'DI DAG LAS
THAR PAR 'GYUR LAGS,

BCOM LDAN 'DAS KYIS BKA' STZAL PA, SEMS CAN THAMS CAD BSOD NAMS
KYI LAS LA GZUD PAR BYA STE, JI LTAR BSOD NAMS MNGON PAR BSGRUB
PAR BYA ZHE NA, SEMS

CAN GANG LA LA ZHIG TSE 'DI LA YONGS SU BSKUL BA'I BDAG PO CHEN
PO BYAS TE, DE BZHIN GSHEGS PA'I MCHOD RTEN DANG, DRI GTZANG
KHANG DANG, GTZUG LAG KHANG BRTZIGS NA


@328B MA 'ONGS PA NA, GDON MI ZA BAR RGYAL PO BYED CING, SKYE BO
MANG PO LA DBANG BYED PAR 'GYUR BAS, GANG YANG DAG MI NYAN PA MED
PAR 'GYUR RO, ,TSE 'DI LA GRONG DANG, GRONG GI GTZO BOR

GYUR KYANG DRANG RKAN CHE ZHING CHOS BZHIN DU SKYONG BAR BYED PA
GANG YIN PA DE NI, MA 'ONGS PA NA GDON MI ZA BAR RGYAL PO'I BLON
PO BYED PAR 'GYUR ZHING, GOS ZAS DANG, RTA PHUN SUM TSOGS

PA DANG, CI DANG, CI 'DOD PA 'BYOR BAR 'GYUR RO, ,TSE 'DI LA SKYE
BO MANG PO BSOD NAMS BYED PAR BSKUL ZHING GZUNG BA GANG YIN PA DE
NI, MA 'ONGS PA NA GDON MI ZA BAR CHO RIGS

BTZUN ZHING SHIN TU PHYUG PA'I KHYIM BDAG TU 'GYUR BAR SKYE'O,
,SKYE BO MANG PO KUN GYIS BKUR BA DANG, PHYOGS BCU PO DAG TU DON
GNYER BA DAG KYANG 'GRUB PAR 'GYUR RO, ,TSE 'DI

LA MAR ME BTZUGS NAS MCHOD PA BYED PA LA MNGON PAR DGA' BA GANG
YIN PA DE NI, NYI ZLA'I LHAR SKYE BAR 'GYUR BAS 'OD ZER GYIS BDAG
NYID GSAL BAR BYED PAR 'GYUR RO, ,TSE

'DI LA SBYIN PA GTONG BA LA DGA' BA DANG, BYAMS PA'I SEMS KYIS
SROG CHAGS GSO BAR DGA' BA GANG YIN PA DE NI, SKYE BA THAMS CAD
DU PHYUG POR 'GYUR BAS GOS ZAS DAG

RANG 'BYUNG BAR 'GYUR RO, ,TSE 'DI LA SKYE BO MANG PO RNAMS LA
BZA' BA DANG, BTUNG BA SBYIN PA LA MNGON PAR DGA' BA GANG YIN PA
DE NI, SKYE BA THAMS CAD DU LHA'I ZAS RANG 'BYUNG


@329A *, ,BAR 'GYUR BA DANG, GZUGS DANG, STOBS PHUN SUM TSOGS PA
DANG, DBANG PO RNO ZHING SPOBS PA DANG LDAN PA DANG TSE RING BAR
'GYUR RO, ,GANG GIS DUD 'GRO'I

GNAS SU SONG BA RNAMS LA SBYIN PA YONGS SU BTANG NA, RNAM PAR
SMIN PA'I 'BRAS BU BRGYA 'GYUR SNYED 'THOB PAR 'GYUR RO, ,'DOD
CHEN PO DAG LA SBYIN PA YONGS SU BTANG NA RNAM

PAR SMIN PA STONG 'GYUR SNYED 'THOB PAR 'GYUR RO, ,TSUL KHRIMS
DANG LDAN PA'I DGE SLONG LA SBYIN PA YONGS SU BTANG NA RNAM PAR
SMIN PA KHRI 'GYUR SNYED 'THOB PAR 'GYUR RO, ,

GANG GIS THEG PA CHEN PO DE BZHIN GSHEGS PA'I GSANG BA'I SNYING
PO 'KHOR MANG PO LA YANG DAG PAR BSGRAGS NAS, SEMS KYI MIG 'BYED
PA'I CHOS SMRA BA GANG DAG LA SBYIN PA

YONGS SU BTANG NA RNAM PAR SMIN PA'I 'BRAS BU TSAD MED PA SNYED
'THOB PAR 'GYUR RO, ,GANG GIS SANGS RGYAS DANG, BYANG CHUB SEMS
DPA' RNAMS LA SBYIN PA YONGS SU BTANG NA,

RNAM PAR SMIN PA'I 'BRAS BU MTHAR THUG PA MED PA SNYED LA LONGS
SPYOD PAR 'GYUR RO, ,GZHAN YANG, GANG ZAG RNAM PA GSUM LA SBYIN
PA YONGS SU BTANG NA RNAM PAR SMIN PA'I

'BRAS BU YONGS SU GTUGS PAR MI 'GYUR TE, DE BZHIN GSHEGS PA RNAMS
DANG, PHA MA DANG, NAD PA RNAMS SO, ,ZAS ZA GCIG TZAM YONGS SU
BTANG BAS KYANG RNAM


@329B PAR SMIN PA'I 'BRAS BU TSAD MED PA SNYED 'THOB PAR 'GYUR
RO, ,RTAG PAR YONGS SU BTANG BAS YONGS SU GTUGS PAR MI 'GYUR BA
LTA SMOS KYANG CI DGOS, TSE 'DI LA DGE 'DUN MANG PO'I

SKU BSIL BA GANG YIN PA DE NI, SKYE BA THAMS CAD DU BYANG BZHIN
SDUG CING MDZES PA DANG, RANG BZHIN GYIS GOS ZAS DANG LDAN PA
DANG, SKYE BO MANG PO LA KUN GYIS BKUR BAR 'GYUR RO, ,TSE

'DI LA BSNGAGS PA BRJOD PA DANG, MDO SDE'I CHOS KLOG CING KHA TON
DU 'DON PAR DGA' BA GANG YIN PA DE NI, SKYE BA'I GNAS THAMS CAD
DU SGRA DBYANGS SNYAN CING THOS PA RNAMS RAB TU DGA'

BAR 'GYUR RO, ,TSE 'DI LA TSUL KHRIMS BSRUNG BAR MNGON PAR DGA'
BA GANG YIN PA DE NI, SKYE BA THAMS CAD DU BYAD BZHIN SDUG CING,
MI'I NANG NA MCHOG TU 'GYUR RO, ,TSE 'DI LA LAM

KAR KHRON PA BRKOS NAS SKYED SHING BTZUGS NAS GRIB MA MANG PO KUN
LA BSGRIBS PAR MNGON PAR DGA' BA GANG YIN PA DE NI, SKYE BA THAMS
CAD DU MI'I RGYAL PO BYED CING RO BRGYA DANG LDAN

PA'I BZA' BA DANG, BTUNG BA BSAMS PA TZAM GYIS 'BYOR BAR 'GYUR
RO, ,TSE 'DI LA MDO SDE BRIS TE GZHAN DAG LA BYIN NAS KLOG TU
BCUG PA LA MNGON PAR DGA' BA GANG YIN PA DE

NI; SKYE BA THAMS CAD DU BDAG GI SPOBS PA MANG PO DANG LDAN PA
DANG, CHOS BSLABS PA LA LAN GCIG THOS PA TZAM GYIS GO BAR 'GYUR
BA DANG, SANGS RGYAS DANG, BYANG CHUB SEMS


@330A *, ,DPA' RNAMS KYIS BYIN GYIS RLOB CING, YONGS SU BSRUNG BA
DANG, RTAG PAR MI'I NANG DU MCHOG DAM PA GTZO BO BYED PAR 'GYUR
RO, ,TSE 'DI LA ZAM PA DANG,

GRU GZINGS BCAS NAS SKYE BO MANG PO SGROL BAR MNGON PAR DGA' BA
GANG YIN PA DE NI, SKYE BA THAMS CAD DU RIN PO CHE SNA BDUN PHUN
SUM TSOGS PA DANG, SKYE BO MANG PO KUN GYIS

BKUR ZHING BSNGAGS PA BRJOD NAS MNGON PAR DGA' BA DANG, PHAN TSUN
'GRO ZHING 'ONG BA'I TSE MANG PO KUN GYIS BSNYEN BKUR DANG, RIM
GRO BYED PAR 'GYUR RO, ,BCOM LDAN 'DAS

KYIS BKA' STZAL PA, KUN DGA' BO, NGAS JI SKAD DU MDO SDE DE DANG,
DE DAG TU RGYU DANG, 'BRAS BU BSTAN NAS SEMS CAN MANG PO RNAMS
KLOG PA DANG, KHA TON DU 'DON PA DANG, MNGON

PAR BSGRUB PAR BSKUL NAS SDUG BSNGAL GYIS BGEGS LAS YONGS SU
BZLAS PA DE BZHIN DU 'DIR YANG DE LTAR BSTAN PA YIN PAS, GANG LA
LA ZHIG GIS CHOS KYI RNAM GRANGS 'DI THOS

NAS; SKUR PA 'DEBS PAR BYED PA DE NI, TSE 'DI NYID LA LCE'I DBANG
PO LTUNG BAR 'GYUR RO, ,DE NAS BCOM LDAN 'DAS LA TSE DANG LDAN PA
KUN DGA' BOS 'DI SKAD CES GSOL TO, ,

BCOM LDAN 'DAS, CHOS KYI RNAM GRANGS 'DI'I MING CI LAGS, CI LTAR
YONGS SU GZUNG BAR BGYI, BCOM LDAN 'DAS KYIS BKA' STZAL PA, KUN
DGA' BO, CHOS KYI RNAM GRANGS


@330B 'DI NI LEGS NYES KYI RGYU DANG, 'BRAS BU BSTAN PA ZHES BYA
STE, BYANG CHUB SEMS DPA'I SPYOD PA MNGON PAR SGRUB PAR SMON LAM
BTAB PA ZHES BYA BAR YANG ZUNGS SHIG ,BCOM LDAN 'DAS KYIS

CHOS KYI RNAM GRANGS 'DI BSTAN PA NA, LHA DANG, MI STONG PHRAG
BRGYAD CU BLA NA MED PA YANG DAG PAR RDZOGS PA'I BYANG CHUB TU
SEMS BSKYED PAR GYUR TO, ,BUD MED BRGYA STONG DU MA TSE 'DI

NYID LA BUD MED KYI DBANG PO MED PAR GYUR NAS, SKYES PA'I LUS
MNGON PAR GRUB PAR GYUR TO, ,SDIG PA SPYOD PA'I SKYE DGU STONG
NYIS BRGYA NI, GDUG PA'I SEMS SPANGS NAS, BDAG GI

TSE RABS DRAN PAR GYUR TO, ,DGE BA SPYOD PA'I SKYE BO TSAD MED PA
DAG NI MI SKYE BA'I BZOD PA THOB NAS, RTAG PAR BDE BA MYONG BAR
GYUR TO, ,TSE 'PHO BAR 'GYUR BA TSAD MED PA SNYED NI SANGS

RGYAS KYI ZHING YONGS SU DAG PAR SKYES NAS, BYANG CHUB SEMS DPA'
RNAMS DANG MNYAM ZHING MTSUNGS PA'I GROGS SU GYUR TO, ,BCOM LDAN
'DAS KYIS DE SKAD CES BKA' STZAL NAS,

'KHOR 'DUS PA THAMS CAD RANG GI GNAS SU DONG STE, BSOD NAMS MNGON
PAR 'DU BYED CING, RAB TU DGA' BAR DGA' BZHIN DU SPYOD PAR GYUR
TO, ,'PHAGS PA LEGS NYES KYI RGYU

DANG; 'BRAS BU BSTAN PA ZHES BYA BA'I MDO RDZOGS SO,, ,,ZHUS CHEN
GYI LO TZTSA BA BANDE CHOS GRUB KYIS RGYA GAR DANG, RGYA'I DPE
LAS BSGYUR CING ZHUS TE GTAN LA PHAB PA,, ,,


