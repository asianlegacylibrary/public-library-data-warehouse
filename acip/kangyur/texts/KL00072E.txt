@339A ,,RGYA GAR SKAD DU,
A'ARYA B'I RA DATTA GRi HA PA TI PA RI PRi TZTS'A N'A MA MAH'A
Y'A NA S'U TRA, BOD SKAD DU, 'PHAGS PA KHYIM BDAG DPAL SBYIN GYIS
ZHUS

PA ZHES BYA BA THEG PA CHEN PO'I MDO, BAM PO GCIG PA, SANGS RGYAS
DANG BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA DUS GCIG NA, BCOM

LDAN 'DAS MNYAN YOD NA, RGYAL BU RGYAL BYED KYI TSAL MGON MED ZAS
SBYIN GYI KUN DGA' RA BA NA, DGE SLONG STONG NYIS BRGYA LNGA
BCU'I DGE SLONG GI DGE 'DUN CHEN PO THAMS CAD


@339B KYANG DGRA BCOM PA, ZAG PA ZAD PA, NYON MONGS PA MED PA,
DBANG DANG LDAN PAR GYUR PA, SEMS SHIN TU RNAM PAR GROL BA, SHES
RAB SHIN TU RNAM PAR GROL BA, CANG SHES PA, GLANG PO CHEN PO,

BYA BA BYAS PA, BYED PA BYAS PA, KHUR BOR BA, BDAG GI DON RJES SU
THOB PA, SRID PAR KUN DU SBYOR BA YONGS SU ZAD PA, YANG DAG PA'I
SHES PAS SEMS SHIN TU RNAM PAR GROL BA, SEMS KYI

DBANG THAMS CAD KYI DAM PA'I PHA ROL TU SON PA, MNGON PAR SHES
PAS MNGON PAR SHES PA SHA STAG STE, GANG ZAG GCIG MA GTOGS PA NI,
'DI LTA STE, TSE DANG LDAN PA KUN DGA' BO'O,,

BYANG CHUB SEMS DPA' LNGA BRGYA THAMS CAD KYANG GZUNGS THOB PA,
TING NGE 'DZIN THOB PA SHA STAG DANG THABS GCIG TU BZHUGS TE,
DE'I TSE GRONG KHYER CHEN PO MNYAN YOD NA, KHYIM BDAG

DPAL SBYIN ZHES BYA BA PHYUG PA, NOR CHE BA, BDAG DBANG BA MANG
PA, NOR DANG YO BYAD MANG BA, NOR DANG 'BRU DANG MDZOD DANG BANG
BA'I TSOGS MANG BA, GLANG PO CHE DANG, RTA DANG, RNGA MO DANG,

RA LUG DANG, BA LANG MANG BA, BRAN PO DANG, BRAN MO DANG, LAS
BYED PA DANG, ZHO SHAS 'TSO BA MANG BA, DBYIG DANG, GSER DANG,
NOR BU DANG, MU TIG DANG, BEE d'URYA DANG, DUNG DANG,

MAN SHEL DANG, BYI RU DANG, SA LE SBRAM DANG, DNGUL MANG BA ZHIG
GNAS PA DE, KHYIM BDAG LNGA BRGYA TZAM DANG LHAN CIG TU 'DUS TE
'DUG PAR GYUR TO, ,DE DAG 'DUS TE 'KHOD PA'I


@340A *, ,TSE; BAR SKABS SU YANG 'DI LTA BU'I GTAM BRJOD DE, KYE
GROGS PO DAG, SANGS RGYAS 'BYUNG BA RNYED PAR DKA', MIR SKYE BA
RNYED PAR DKA', DAL BA PHUN SUM

TSOGS PA RNYED PAR DKA', DE BZHIN GSHEGS PA'I BSTAN PA LA DAD PA
RNYED PAR DKA', RAB TU 'BYUNG BA RNYED PAR DKA', DGE SLONG GI
DNGOS PO RNYED PAR DKA', NAN TAN BYED PA RNYED

PAR DKA', SEMS CAN GANG DAG BYAS PA GZO ZHING, BYAS PA SHES LA
GANG DAG BYAS PA CHUNG NGU YANG CHUD MI GSON NA, MANG PO LTA CI
SMOS TE, DE DAG CHES RNYED PAR DKA', DE BAS KYANG

SEMS CAN GANG DAG DE BZHIN GSHEGS PA'I BSTAN PA LA YID CHES PA DE
DAG CHES RNYED PAR DKA', DE BAS KYANG SEMS CAN GANG DAG DE BZHIN
GSHEGS PA'I BSTAN PA LA

YID CHES NAS, NAN TAN GYIS SGRUB PA DE DAG CHES RNYED PAR DKA',
DE BAS KYANG SEMS CAN GANG DAG DE BZHIN GSHEGS PA'I BSTAN PA LA
MDZES PA DE DAG CHES RNYED PAR DKA',

'KHOR BA LAS GROL BA RNYED PAR DKA' NA, CI BDAG CAG NYAN THOS KYI
THEG PAS YONGS SU MYA NGAN LAS 'DA' BAR BYA'AM, 'ON TE RANG SANGS
RGYAS KYI THEG PAS SAM, 'ON TE

THEG PA CHEN PO BLA NA MED PAS YONGS SU MYA NGAN LAS 'DA' BA BYA
ZHES MTHUN PAR 'DUS TE 'KHOD PA DE DAG THAMS CAD DE LTA BU'I
DPYOD PA SKYES NAS, BDAG CAG THEG PA CHEN PO BLA NA


@340B MED PAS YONGS SU MYA NGAN LAS 'DA' BAR BYA BA NI MCHOG YIN
GYI, NYAN THOS KYI THEG PAS MA YIN, RANG SANGS RGYAS KYI THEG PAS
NI MA YIN NO SNYAM MO, ,DE NAS KHYIM BDAG DPAL SBYIN

KHYIM BDAG LNGA BRGYA TZAM DE DAG GIS YONGS SU BSKOR CING MDUN DU
BDAR TE, LHAN CIG TU GRONG KHYER CHEN PO MNYAN YOD NAS BYUNG STE,
RGYAL BU RGYAL BYED KYI TSAL MGON MED ZAS SBYIN GYI

KUN DGA' RA BA GA LA BA DANG, BCOM LDAN 'DAS GA LA BA DER SONG
STE PHYIN NAS, BCOM LDAN 'DAS KYI ZHABS LA MGO BOS PHYAG 'TSAL
TE, ,BCOM LDAN 'DAS LA LAN GSUM BSKOR BA

BYAS NAS, PHYOGS GCIG TU 'KHOD DO, ,DE NAS BCOM LDAN 'DAS KYIS
MKHYEN BZHIN DU, KHYIM BDAG DPAL SBYIN DANG, KHYIM BDAG LNGA
BRGYA TZAM DE DAG LA BKA' STZAL PA, KHYIM BDAG

KHYED DON GANG GI PHYIR DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS KYI THAD DU LHAGS, DE NAS KHYIM BDAG
DPAL SBYIN DANG, KHYIM BDAG LNGA BRGYA TZAM DE

DAG STAN LAS LANGS TE, BLA GOS PHRAG PA GCIG TU GZAR NAS, PUS MO
G-YAS PA'I LHA NGA SA LA BTZUGS TE, BCOM LDAN 'DAS GA LA BA DE
LOGS SU THAL MO SBYAR BA BTUD NAS,

BCOM LDAN 'DAS LA 'DI SKAD CES GSOL TO, ,BCOM LDAN 'DAS, DUS GCIG
CIG NA BDAG CAG KHYIM BDAG LNGA BRGYA TZAM GCIG TU 'DUS TE MCHIS
PAR GYUR NAS, DE'I TSE BDAG


@341A *, ,CAG 'DUS TE MCHIS PA THAMS CAD BAR SKABS SU 'DI LTA
BU'I BKA' MCHID BRJOD PA DE BYUNG STE, KYE GROGS PO DAG, SANGS
RGYAS 'BYUNG BA RNYED PAR DKA', MIR

SKYE BA RNYED PAR DKA', DAL BA PHUN SUM TSOGS PA RNYED PAR DKA',
DE BZHIN GSHEGS PA'I BSTAN PA LA DAD PA RNYED PAR DKA', RAB TU
BYUNG BA RNYED PAR DKA', DGE SLONG GI DNGOS PO

RNYED PAR DKA', NAN TAN BYED PA RNYED PAR DKA', SEMS CAN GANG DAG
BYAS PA GZO ZHING BYAS PA SHES LA, GANG DAG BYAS PA CHUNG NGU
YANG CHUD MI GSON NA, MANG PO LTA CI SMOS TE,

DE DAG RNYED PAR DKA', DE BAS KYANG SEMS CAN GANG DAG DE BZHIN
GSHEGS PA'I BSTAN PA LA YID CHES PA 'DI DAG CHES RNYED PAR DKA',
DE BAS KYANG SEMS CAN GANG DAG DE

BZHIN GSHEGS PA'I BSTAN PA LA YID CHES NAS NAN TAN GYIS SGRUB PA
DE DAG CHES RNYED PAR DKA', DE BAS KYANG SEMS CAN GANG DAG DE
BZHIN GSHEGS PA'I BSTAN PA LA

MDZES PA DE DAG CHES RNYED PAR DKA', 'KHOR BA LAS GROL BA RNYED
PAR DKA' NA, CI BDAG CAG NYAN THOS KYI THEG PAS YONGS SU MYA NGAN
LAS 'DA' BAR BYA'AM, 'ON TE RANG

SANGS RGYAS KYI THEG PAS SAM, 'ON TE THEG PA CHEN PO BLA NA MED
PAS YONGS SU MYA NGAN LAS 'DAS PAR BYA ZHES BKA' MCHID BGYIS SO,
,BCOM LDAN 'DAS, DE'I TSE BDAG


@341B CAG THAMS CAD 'DI LTA BU'I RTOG PA SKYES TE, BDAG CAG THEG
PA CHEN PO BLA NA MED PAS YONGS SU MYA NGAN LAS 'DA' BAR BYA BA
NI MCHOG LAGS KYI, NYAN THOS KYI THEG PAS NI MA LAGS,

RANG SANGS RGYAS KYI THEG PAS NI MA LAGS PA SNYAM BGYID DE, BCOM
LDAN 'DAS, BDAG CAG CHOS KYI SKYES 'DI DANG CHAS TE, DE BZHIN
GSHEGS PA DGRA BCOM PA YANG DAG PAR RDZOGS PA'I

SANGS RGYAS KYI THAD DU MCHIS NA, BCOM LDAN 'DAS, BYANG CHUB SEMS
DPA' SEMS DPA' CHEN PO BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA BAR

'TSAL BAS JI LTAR BSLAB PAR BGYI, BDE BAR GSHEGS PA, JI LTAR
BSLAB PAR BGYI, JI LTAR GNAS PAR BGYI, JI LTAR BSGRUB PAR BGYI,
DE NAS BCOM LDAN 'DAS KYIS KHYIM

BDAG DPAL SBYIN DANG, KHYIM BDAG LNGA BRGYA TZAM PO DE DAG LA
LEGS SO ZHES BYA BA BYIN TE, KHYIM BDAG RNAMS LEGS SO, ,LEGS SO,
,KHYIM BDAG RNAMS KHYOD 'DI LTAR BLA NA

MED PA YANG DAG PAR RDZOGS PA'I BYANG CHUB TU YANG DAG PAR ZHUGS
NAS, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KYI THAD DU LHAGS PA KHYED

YANG LEGS SO, ,KHYIM BDAG RNAMS, DE'I PHYIR LEGS PAR RAB TU NYON
LA YID LA GZUNG ZHIG DANG, BYANG CHUB SEMS DPA' SEMS DPA' CHEN PO
BLA NA MED PA YANG DAG PAR


@342A *, ,RDZOGS PA'I BYANG CHUB MNGON PAR RDZOGS PAR 'TSANG RGYA
BAR 'DOD PAS, JI LTAR BSLAB PAR BYA BA DANG, JI LTAR GNAS PAR BYA
BA DANG, JI LTAR BSGRUB PAR BYA BA

NGAS KHYED LA BSHAD DO, ,BCOM LDAN 'DAS, DE BZHIN NO ZHES GSOL
TE, KHYIM BDAG DPAL SBYIN DANG, KHYIM BDAG LNGA BRGYA TZAM DE DAG
BCOM LDAN 'DAS KYI LTAR NYAN PA DANG, BCOM

LDAN 'DAS KYIS DE DAG LA 'DI SKAD CES BKA' STZAL TO, ,KHYIM BDAG
RNAMS, 'DI LA BYANG CHUB SEMS DPA' SEMS DPA' CHEN PO BLA NA MED
PA YANG DAG PAR RDZOGS PA'I

BYANG CHUB MNGON PAR RDZOGS PAR 'TSANG RGYA BAR 'DOD PAS, SEMS
CAN THAMS CAD LA SNYING RJE CHEN PO'I SEMS BSKYED PAR BYA, KUN TU
BSTEN PAR BYA, NGES PAR BSTEN PAR BYA,

BSGOM PAR BYA, MANG DU BYA'O, ,KHYIM BDAG RNAMS, BYANG CHUB SEMS
DPA' SEMS DPA' CHEN PO DES LUS LA CHAGS PAR MI BYA, SROG LA CHAGS
PAR MI BYA, DE BZHIN DU NOR

DANG, 'BRU DANG, KHYIM DANG, CHUNG MA DANG, BU DANG, BU MO RNAMS
LA CHAGS PAR MI BYA, BZA' BA DANG, BTUNG BA DANG, BGO BA DANG,
BZHON PA DANG, MAL CHA DANG, ME TOG

DANG, BDUG PA DANG, SPOS DANG, BYUG PA DANG, PHRENG BA RNAMS LA
CHAGS PAR MI BYA, YO BYAD RNAMS LA CHAGS PAR MI BYA'O, ,DE CI'I
PHYIR ZHE NA, KHYIM BDAG RNAMS, SEMS


@342B CAN DAG NI PHAL CHER LUS DANG SROG LA CHAGS PAR GYUR NAS,
SDIG PA'I LAS RNAMS BYED DE, DE DAG SDIG PA'I LAS BYAS SHING
BSAGS PA DES NGAN SONG NGAN 'GRO LOG PAR LTUNG BA SEMS CAN

DMYAL BA RNAMS SU SKYE'O, ,SEMS CAN THAMS CAD LA SNYING RJE CHEN
PO'I SEMS BSKYED DE, LUS DANG SROG LA MA CHAGS PAR BYAS NA BDE
'GRO RNAMS SU SKYE'O, ,KHYIM BDAG RNAMS, DE LTA BAS NA BYANG

CHUB SEMS DPA' SEMS DPA' CHEN PO BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG RGYA BAR 'DOD
PAS SEMS CAN THAMS CAD LA SNYING RJE CHEN PO'I SEMS

BSKYED DE, LUS LA CHAGS PAR MI BYA, SROG LA CHAGS PAR MI BYA, DE
BZHIN DU NOR DANG, 'BRU DANG, KHYIM DANG, CHUNG MA DANG, BU DANG,
BU MO RNAMS LA CHAGS PAR MI BYA, BZA' BA DANG,

BTUNG BA DANG, BGO BA DANG, BZHON PA DANG, MAL CHA DANG, ME TOG
DANG, BDUG PA DANG, SPOS DANG, PHRENG BA DANG, BYUG PA RNAMS LA
CHAGS PAR MI BYA, YO BYAD THAMS CAD LA CHAGS

PAR MI BYA, BDOG PA THAMS CAD YONGS SU GTANG BAR BYA BA DANG,
YONGS SU GTANG BA MANG BA DANG, RNAM PAR SMIN PA LA RE BA MED PAR
BYA, TSUL KHRIMS RNAM PA GSUM YONGS SU DAG

PAR TSUL KHRIMS KYI SDOM PA LA GNAS PAR BYA, SEMS CAN THAMS CAD
KYIS NYES PAR BYAS PA LA JI MI SNYAM PAR BZOD PA DANG, DES PA
PHUN SUM TSOGS PAR BYA, LUS DANG SROG LA


@343A *, ,MI LTA BAR BRTZON 'GRUS KYI GO CHA CHEN PO BGO BAR BYA,
RNAM PAR MI G-YENG BA'I SEMS KYIS SEMS RTZE GCIG TU BYA, BDAG
DANG, SEMS CAN DANG, SROG DANG,

GSO BA DANG, GANG ZAG DANG, SHED LAS SKYES DANG, SHED BUR LTA BA
DANG BRAL BAR SHES RAB KYIS RNAM PAR DPYAD PA LA MKHAS PAR BYA,
DES SBYIN PA BYIN PA NA SEMS CAN THAMS CAD

YID LA BYAS TE, SBYIN BA BYIN PAR BYA, SEMS CAN THAMS CAD YID LA
BYAS TE, TSUL KHRIMS BSRUNG BAR BYA, SEMS CAN THAMS CAD YID LA
BYAS TE, BZOD PA BSGOM PAR BYA, SEMS

CAN THAMS CAD YID LA BYAS TE, BRTZON 'GRUS BRTZAM PAR BYA, SEMS
CAN THAMS CAD YID LA BYAS TE, BSAM GTAN LA MNYAM PAR GZHAG PAR
BYA, SEMS CAN THAMS

CAD YID LA BYAS TE, SHES RAB BSGOM PAR BYA, SEMS CAN THAMS CAD
YID LA BYAS TE, THABS LA MKHAS PA BSLAB PAR BYA'O, ,DE NAS KHYIM
BDAG DPAL SBYIN DANG, KHYIM

BDAG LNGA BRGYA TZAM DE DAG GIS BCOM LDAN 'DAS LA 'DI SKAD CES
GSOL TO, ,BCOM LDAN 'DAS, BDAG CAG NI LUS LA LTA ZHING GNAS PA
LAGS, SROG LA LTA ZHING GNAS

PA LAGS, DE BZHIN DU NOR DANG, 'BRU DANG, KHYIM DANG, CHUNG MA
DANG, BU DANG, BU MO RNAMS LA LTA ZHING GNAS PA LAGS, BZA' BA
DANG, BTUNG BA DANG, BGO BA DANG, ,


@343B BZHON PA DANG, MAL CHA DANG, ME TOG DANG, SPOS DANG, BDUG
PA DANG, PHRENG BA DANG, BYUG PA RNAMS LA LTA ZHING GNAS PA LAGS,
YO BYAD THAMS CAD LA LTA ZHING GNAS PA LAGS NA, BCOM LDAN

'DAS, JI LTAR BYANG CHUB SEMS DPA' SO SOR RTOG CING, LUS LA MI
LTA BA LAGS, BDE BAR GSHEGS PA, JI LTAR SROG LA MI LTA BA LAGS,
DE BZHIN DU NOR DANG, 'BRU DANG, KHYIM

DANG, CHUNG MA DANG, BU DANG, BU MO RNAMS LA MI LTA BA LAGS, BZA'
BA DANG, BTUNG BA DANG, BGO BA DANG, BZHON BA DANG, MAL CHA DANG,
ME TOG DANG, BDUG PA DANG, SPOS DANG

PHRENG BA DANG, BYUG BA RNAMS LA MI LTA BA LAGS, YO BYAD THAMS
CAD LA MI LTA BA LAGS, DE NAS BCOM LDAN 'DAS KYIS KHYIM BDAG DPAL
SBYIN DANG, KHYIM BDAG LNGA BRGYA TZAM DE

DAG LA 'DI SKAD CES BKA' STZAL TO, ,KHYIM BDAG RNAMS, 'DI LA
BYANG CHUB SEMS DPA' SEMS DPA' CHEN POS LUS 'DI LA RNAM PA DU MAR
SO SOR BRTAG PAR BYA'O, ,RNAM PA

DU MA GANG ZHE NA, 'DI LTA STE, LUS 'DI MTHAR GYIS GRUB PA DANG,
MTHAR GYIS 'JIG PA DANG, RDUL PHRA RAB BSAGS PA DANG, KHONG STONG
DANG, GYE GU CAN DANG, BU GA DGU DANG, SPU'I KHONG

BU NAS ZAG PA DANG, GROG MKHAR LTAR SBRUL GDUG PA'I GNAS SU GYUR
PA DANG, SBRUL GDUG PA LTAR BYAS PA NI GZO BA DANG, MA SKYES
DGRA'I SPRE'U LTAR GROGS LA 'KHU BA DANG,


@344A *, ,BSHES GNYEN NGAN PA LTAR 'DROD PA'I BDAG NYID CAN DANG,
LBU BA RDOS PA LTAR RANG BZHIN GYIS NYAM CHUNG BA, CHU'I CHU BUR
LTAR BYUNG NA 'JIG CING 'JU

BA DANG, SMIG RGYU LTAR SLU BA'I BDAG NYID CAN DANG, CHU SHING
LTAR BSHIG NA SNYING PO MED PA DANG, SGYU MA LTAR SLU BA'I BDAG
NYID CAN DANG, RGYAL PO LTAR BA GO BLAG MANG BA DANG,

DGRA LTAR GLAGS LTA BA DANG, RKUN PO LTAR YID GTAN DU MI RUNG BA
DANG, GSHED MA LTAR RJES SU CHOGS PA MED PA DANG, MI MDZA' BA
LTAR MI PHAN PAR 'DOD PA DANG, GSOD

PA LTAR SHES RAB KYI SROG GI BAR CHAD BYED PA DANG, PHYIR RGOL BA
LTAR DGE BA'I PHYOGS KYI CHOS KYI BAR CHAD BYED PA DANG, GRONG
STONG LTAR BDAG DANG BRAL BA DANG, RDZA MKHAN GYI

SNOD LTAR MTHAR 'JIG PA DANG, SPYAD LTAR MI GTZANG BA SNA TSOGS
KYIS YONGS SU GANG BA DANG, SBRANG MA'I SNOD LTAR MI GTZANG BA
ZAG PA DANG, SBRUL DANG, MI DANG, KHYI'I RO LTAR DRI MI

ZHIM PA DANG, NGAN SKYUGS KYI KHU BA LTAR MI GTZANG BA'I 'BYUNG
GNAS DANG, RMA LTAR BSKYOD MI BZOD PA DANG, ZUG RNGU LTAR GNOD
PA'I BDAG NYID CAN DANG, RJE BO SDANG BA LTAR BSNYEN

PAR DKA' BA DANG, KHANG RNYING LTAR BCOS LEGS BYA ZHING BRTEN PA
DANG, GRU RNYING LTAR BCOS LEGS BYA ZHIG SPYAD PA DANG, BUM PA SO
MA BTANG BA LTAR NAN TAN GYIS BAG BYA DGOS


@344B PA DANG, GROGS PO MI SRUN PA LTAR RTAG TU RJES SU BSRUNG
DGOS PA DANG, CHU 'GRAM GYI SHING LTAR G-YO ZHING 'GUL BA DANG,
CHU KLUNG CHEN PO'I RGYUN LTAR MTHAR 'CHI BA'I RGYA MTSO LA THUG
PA

DANG, GLO BUR BA'I KHYIM LTAR SDUG BSNGAL THAMS CAD KYI GNAS SU
GYUR PA DANG, MGRON PO MED PA'I GNAS KHANG LTAR YONGS SU GZUNG BA
MED PA DANG, BTZON BSRUNG LTAR GSUG GIS

BSGRUB PAR BYA BA DANG, MTHA' 'KHOB KYI GRONG KHYER LTAR RTAG TU
GNOD PA 'BYUNG BA DANG, BYE MA'I GRONG KHYER LTAR RTAG TU 'JIG
PA'I BDAG NYID CAN DANG, ME LTAR CHOG MI SHES PA DANG, RGYA

MTSO LTAR DGANG DKA' BA DANG, SBRUL GYI GZEB LTAR NAN TAN GYI BAG
BYA BA DANG, BYIS PA CHUNG NGU LTAR RTAG TU YONGS SU BSKYANG DGOS
PA DANG, SNOD CHAG PA LTAR RTAG TU BAG BYA DGOS

PA DANG, YUL NGAN PA LTAR RTAG TU GNOD PA 'BYUNG BA DANG, ZAS DUG
CAN LTAR RTAG TU YONGS SU SPANG BAR BYA BA DANG, RE ZHIG DGOS
PA'I PHYIR SNOD BRNYAN MA LTA BU DANG, KHUR BKUR

BA'I PHYIR SHING RTA LTA BU YIN PA 'BA' ZHIG TU BLOS GZUNG BAR
BYA'O, ,KHYIM BDAG RNAMS, GZHAN YANG BYANG CHUB SEMS DPAS LUS 'DI
YI THOG MA DANG, THA MA'I RGYU LA SO SOR BRTAG

PAR BYA'O, ,PHA MA'I KHU CHU DANG, KHRAG 'DUS PA LAS 'BYUNG STE,
'DI LA KHU CHU DANG, KHRAG NI LUS KYI THOG MA'I RGYU YIN NO, ,THA
MA'I RGYU NI ZAS 'JU BA LA SOGS PA STE, KHAM GYI BZA'


@345A *, ,BA'I ZAS ZOS MA THAG TU BAD KAN GYI GNAS SU 'GRO'O,
,BAD KAN GYI GNAS SU PHYIN NAS, BAD KAN GYIS RKYANG RKYANG POR
BYAS TE, SHIN TU MI GTZANG BAR 'GYUR RO, ,

DE'I 'OG TU MKHRIS PA'I GNAS SU 'GRO STE, MKHRIS PA'I GNAS SU
PHYIN NAS, ZHU ZHING SKYUR POR 'GYUR TE, RLUNG GI GNAS SU 'GRO'O,
,ZHUS TE RLUNG GI GNAS SU PHYIN NAS, RLUNG GIS TSIGS

MA LOGS SHIG, DVANGS MA LOGS SHIG TU RNAM PAR 'BYED DE, TSIGS MA
LAS NI GCIN DANG NGAN SKYUGS LA SOGS TE, DRI MA RNAMS 'BYUNG,
DVANGS MA LAS NI KHRAG TU 'GYUR TE,

KHRAG LAS SHA'O, ,SHA LAS TSIL LO, ,TSIL LAS RUS PA'O, ,RUS PA
LAS RKANG NGO, ,RKANG LAS KHU CHU'O, ,KHU CHU LAS LUS 'DI LTA
STE, DE LTAR THOG MA DANG, THA MA'I RGYU MI GTZANG

BA'I PHYIR, LUS MI GTZANG BAR BYANG CHUB SEMS DPAS BSAM PAR
BYA'O, ,LUS LA MI GTZANG BAR LTA BA NA, BYANG CHUB SEMS DPAS 'DI
SNYAM DU BSAM PAR BYA STE, LUS ZHES BYA BA

'DI NI RUS PA SUM BRGYA DRUG CUS KHOG PA BSLANG PA, SHING NGAN
PA'I KHYIM LTAR TSIGS SUM BRGYAS SBYAR BA, RTZA'I DRA BA BZHI
BRGYAS KLAGS PA, SHA SPAR TSAD LNGA BRGYAS G-YOS

PA; SDOM RTZA DRUG GIS KHEBS PA, RTZA BDUN BRGYAS GANG BA, RGYUS
PA BDUN BRGYAS SBREL PA, CHU BA BCU DRUG GIS BRTAN PA, CHU BA
GNYIS KYIS KHYAB PAR DKRIS PA, RGYU MA 'DOM


@345B PHYED DANG BZHIS NANG KHROL BYAS PA, LONG KA DANG, PHO BA
DANG 'BREL BA'I GNYER MA RIM PA BCU DRUG TU 'KHYIL BA, RTZA PHRAN
NYIS STONG LNGA BRGYAS SKAR KHUNG BYAS PA, GSHIS BRGYA RTZA BDUN
GYIS

SNOD CHAG PA LTAR SHIG SHIG POR GYUR PA, SPU'I KHUNG BU BYED BA
BRGYA STONG PHRAG BRGYAD CUS RTZVA LTAR KHEBS PA, DBANG PO LNGA'I
BU GA DGU YOD PA, GNAS BDUN DANG LDAN PA MI GTZANG BAS YONGS

SU GANG BA, KLAD PA SNYIM PA GANG DANG, TSIL SNYIM PA GANG DANG,
ZHAG SNYIM PA GSUM DANG, BAD KAN SNYIM PA DRUG DANG, MKHRIS PA
SNYIM PA DRUG DANG, RLUNG GIS MTHA' DAG DRANGS PA DANG,

KHRAG BRE GANG DANG, NGAN SKYUGS PHUL GANG DANG, DE DAG THAMS CAD
KYIS BANG BA BAR BCAD PA LTAR SO SOR YONGS SU GANG BA, PAGS PA
RIM PA BDUN GYIS KUN NAS BSKOR BA, RO BRO BA

DRUG GIS GSO BA, LUS KYI ME LA NGAN SKYUGS KYI SBYIN SREG BYED
PA, RTAG TU MTHAR 'DZAG PA, LUS KYI YAN LAG DE DAG THAMS CAD KYIS
BLTA NA MI SDUG PA DRI NGA BA, RNAG GI RANG BZHIN

YIN NA, 'DI LA SU ZHIG GUS PAR BYED DE, SKAD CIG DGOS PA'I PHYIR
SNOD BRNYAN PA TZAM DU ZAD PA DANG, KHUR BKUR BA'I PHYIR SHING
RTA LTA BU 'BA' ZHIG YIN PAR CHOS KYIS BLOS

GZUNG BAR BYA'O, ,DE LA 'DI SKAD CES BYA STE, 'DI LTAR MI GTZANG
PHUNG PO'I LUS LA NI, ,GZUGS SNGON NGA RGYAL CAN GANG GUS BYED
PA, ,BYIS PA'I BLO CAN DE NI MNGON BZHIN DU, ,MI


@346A *, ,SHES NGAN SKYUGS BUM PA THOGS SHING 'GRO, DE YI SNA NAS
RNAG GI RNAM PA 'DZAG, KHA NAS DRI MI ZHIM PA RTAG TU 'BYUNG,
,MIG RDUL CHAGS SHING SKYE BO SRIN

BU CAN, ,DE LA SU ZHIG CHAGS SHING GUS PA BYED, ,DPER NA BYIS PA
SOL BA THOGS NAS SU, ,'DI NI DKAR POR BYA ZHES BDAR BYED KYANG,
,DKAR PO'I DNGOS POR MI 'GYUR ZAD PAR

'GYUR, ,BYIS BLO PHYIN CI LOG GI NGA RGYAL CAN, ,DE LTAR MI GANG
GTZANG SBRA'I BLO GROS LDAN, ,NGA YIS LUS 'DI GTZANG MAR BYA ZHES
TE, ,BSKUS PHYIS 'BAB STEGS BRGYAR NI KHRUS BYAS

KYANG, ,'CHI BDAG DBANG GIS ZAD 'GYUR GTZANG MI 'GYUR, ,DE NAS
BCOM LDAN 'DAS KYIS YANG KHYIM BDAG DPA' SBYIN DANG, KHYIM BDAG
LNGA BRGYA TZAM DE DAG LA BKA' STZAL

PA; KHYIM BDAG RNAMS, ,'DI LA BYANG CHUB SEMS DPA' SEMS DPA' CHEN
PO BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR 'DOD

PAS, RNAM PA BZHI BCU RTZA BZHIS LUS LA BRTAG PAR BYA STE, RNAM
PA BZHI BCU RTZA BZHI GANG ZHE NA, 'DI LTA STE, KHYIM BDAG RNAMS,
'DI LA BYANG CHUB SEMS DPA' SEMS

DPA' CHEN POS LUS YID DU MI 'ONG BA DANG, RANG BZHIN GYIS MI
MTHUN PA STE, SMAD PAR BRTAG PAR BYA, BYANG CHUB SEMS DPAS LUS
RNAG ZAG PA STE, DRI MI ZHIM PAR BRTAG


@346B PAR BYA; BYANG CHUB SEMS DPAS LUS THA MAR 'JIG PA STE,
SNYING PO MED PAR BRTAG PAR BYA, BYANG CHUB SEMS DPAS LUS RGYUS
PA'I BOG RES SBREL BA STE, NYAM CHUNG BAR BRTAG PAR

BYA; BYANG CHUB SEMS DPAS LUS MI GTZANG BA ZAG PA STE, MI GTZANG
BAR BRTAG PAR BYA, BYANG CHUB SEMS DPAS LUS YANG DAG PA MA YIN PA
STE, SGYU MA LTA BUR BRTAG PAR BYA,

BYANG CHUB SEMS DPAS LUS SKYE BO MI MKHAS PA SO SO'I SKYE BO
RNAMS 'KHRUG PAR BYED PAR BRTAG PAR BYA, BYANG CHUB SEMS DPAS LUS
'JIG PA DANG, BU GA DGU'I SGO NAS 'DZAG

PAR BRTAG PAR BYA, BYANG CHUB SEMS DPAS LUS 'DOD CHAGS KYI MES
KUN TU 'BAR BAR BRTAG PAR BYA, BYANG CHUB SEMS DPAS LUS ZHE SDANG
GI MES TSIG PAR BRTAG PAR

BYA; BYANG CHUB SEMS DPAS LUS GTI MUG GI MES ME LCE GCIG TU GYUR
PAR BRTAG PAR BYA, BYANG CHUB SEMS DPAS LUS 'DOD CHAGS DANG, ZHE
SDANG DANG, GTI MUG RNAMS

KYIS LDONG PAR BRTAG PAR BYA, BYANG CHUB SEMS DPA' LUS 'DOD CHAGS
KYI DRA BAS KHEBS SHING SRID PA'I DRA BAR CHUD PAR BRTAG PAR BYA,
BYANG CHUB SEMS DPAS LUS KUN

NAS BU GAS YONGS SU GANG BAS BU GA'I GNAS SU BRTAG PAR BYA, BYANG
CHUB SEMS DPAS LUS NAD BZHI BRGYA RTZA BZHIS GTZES PAR BRTAG PAR
BYA, BYANG CHUB SEMS DPAS


@347A *, ,LUS SRIN BU'I RIGS BRGYAD KHRI BZHI STONG GI GNAS SU
BRTAG PAR BYA, BYANG CHUB SEMS DPAS LUS 'CHI BA'I CHOS 'DI YIN
PAS MI RTAG PA BRTAG PAR BYA,

BYANG CHUB SEMS DPAS LUS CHOS LA RMONGS PAS BEMS PO YIN PAR BRTAG
PAR BYA, BYANG CHUB SEMS DPAS LUS MTHAR GYIS GRUB CING MTHA' MAR
'JIG PAS BUM PA LTA BUR BRTAG

PAR BYA, BYANG CHUB SEMS DPAS LUS MYA NGAN GYIS GNON PA MANG POS
GANG BAS NYAM THAG PAR BRTAG PA BYA, BYANG CHUB SEMS DPAS LUS THA
MAR RGA SHIR 'GYUR BAS BRTAN PA

MED PAR BRTAG PAR BYA, BYANG CHUB SEMS DPAS LUS G-YO DANG SGYU'I
NYE BAR SPYOD PA DAG GIS KLAGS PAR BRTAG PAR BYA, BYANG CHUB SEMS
DPAS LUS DGANG DKA' BAS SA'I

GTING LTA BUR BRTAG PAR BYA, BYANG CHUB SEMS DPAS LUS DGA' BA'I
GZUGS DANG, BDE BA'I GZUGS LA ZHEN PAS ME LONG LTA BUR BRTAG PAR
BYA, BYANG CHUB SEMS DPAS

LUS 'DOD PA'I YON TAN LNGA PO DAG GIS CHOG MI SHES PAR BRTAG PAR
BYA, BYANG CHUB SEMS DPAS LUS RJES SU CHAGS PA DANG, KHONG KHRO
BA DAG GIS 'JOMS PAR BRTAG PAR

BYA; BYANG CHUB SEMS DPAS LUS BSTI STANG DANG, GNOD PA MYONG BAS
MI BRTAN PAR BRTAG PAR BYA, BYANG CHUB SEMS DPAS LUS CHU KLUNG GI
RGYUN BZHIN DU GZHAN 'BYUNG BAS RKYEN


@347B GZHAN DANG GZHAN DU BRTAG PAR BYA, BYANG CHUB SEMS DPAS LUS
TSUL BZHIN MA YIN PA RNAM PA SNA TSOGS YID LA BYED PA'I RNAM PA
RTOG PA DAG GIS YID KYI SEMS PA YIN PAR

BRTAG PAR BYA, BYANG CHUB SEMS DPAS LUS THA MAR DUR KHROD LA THUG
PAS BYAS PA MI GZO BAR BRTAG PAR BYA, BYANG CHUB SEMS DPAS LUS
SPYANG KI DANG, LCE SPYANG DANG, KHYI RJEN SHA ZA BA

DAG GI ZAS SU BRTAG PAR BYA, BYANG CHUB SEMS DPAS LUS RUS PA
DANG, RGYUS PA'I BOG RES SBREL BAS 'KHRUL 'KHOR LTA BUR BRTAG PAR
BYA, BYANG CHUB SEMS DPAS LUS BSHANG BA DANG,

GCI BA DANG, MCHIL MA DANG, SNABS DANG, RNAG DANG, KHRAG GIS
YONGS SU GANG BA STE, BLTA BA'I 'OS MA YIN PAR BRTAG PAR BYA,
BYANG CHUB SEMS DPAS LUS ZAS DANG SKOM LAS

BYUNG BA STE, RANG GI KHA NA LAS PA MA YIN PAR BRTAG PAR BYA,
BYANG CHUB SEMS DPAS LUS MI RTAG PA STE, SHIN TU ZAD PA'I CHOS
NYID YIN PAS DON MED PA'I GLAGS PAS GLAGS PAR

BRTAG PAR BYA, BYANG CHUB SEMS DPAS LUS PHYIR RGOL BA MANG PO
'BYUNG BAS DGRA LTA BUR BRTAG PAR BYA, BYANG CHUB SEMS DPAS LUS
YANG DANG YANG SDUG BSNGAL MYONG BAS GSOD

PA LTA BUR BRTAG PAR BYA'O, ,BYANG CHUB SEMS DPAS LUS SDUG BSNGAL
GSUM GYIS GTZES TE, GSUM GANG ZHE NA, 'DI LTA STE, 'DU BYED KYI
SDUG BSNGAL NYID DANG, 'GYUR BA'I


@348A *, ,SDUG BSNGAL NYID DANG, SDUG BSNGAL GYI SDUG BSNGAL NYID
KYIS TE, SDUG BSNGAL GYI SNOD YIN PAR BRTAG PAR BYA, BYANG CHUB
SEMS DPAS LUS PHUNG PO LNGA GRUB

PAS SDUG BSNGAL GYI GONG BU YIN PAR BRTAG PAR BYA, BYANG CHUB
SEMS DPAS LUS RKYEN THA DAD PA LAS BYUNG BAS BDAG MED PA DANG,
BDAG PO MED PAR BRTAG PAR BYA, BYANG CHUB SEMS

DPAS LUS SKYES PA DANG, BUD MED DANG BRAL BAS SROG MED PAR BRTAG
PAR BYA, BYANG CHUB SEMS DPAS LUS PHUNG PO DANG KHAMS DANG SKYE
MCHED RNAMS KYIS STONG PAR BRTAG PAR BYA, BYANG

CHUB SEMS DPAS LUS RMI LAM LTA BU STE, GSOG TU BRTAG PAR BYA,
BYANG CHUB SEMS DPAS LUS SGYU MA LTA BU STE, YANG DAG PA MA YIN
PAR BRTAG PAR BYA, BYANG CHUB SEMS DPAS

LUS SMIG RGYU LTA BU STE, 'KHRUL PAR BYED PAR BRTAG PAR BYA,
BYANG CHUB SEMS DPAS LUS BRAG CA LTA BU STE, SLU BAR BRTAG PAR
BYA, BYANG CHUB SEMS DPAS LUS MIG YOR LTA

BU STE, SLU BA'I BDAG NYID DU BRTAG PAR BYA STE, KHYIM BDAG
RNAMS, BYANG CHUB SEMS DPA' SEMS DPA' CHEN POS RNAM PA BZHI BCU
RTZA BZHI PO DE DAG GIS LUS LA BRTAG PAR

BYA'O, ,DE LTAR RTOGS PA'I BYANG CHUB SEMS DPA' SEMS DPA' CHEN PO
LUS LA LUS SU 'DUN PA DANG, LUS LA DGA' BA DANG, LUS BDAG GIR
BYED PA DANG, LUS LA SRID


@348B PA DANG, LUS LA GNAS PA DANG, LUS LA ZHEN PA GANG YIN PA DE
DAG THAMS CAD SPONG NGO, ,SROG LA SROG TU 'DUN PA DANG, SROG LA
DGA' BA DANG, SROG BDAG GIR BYED PA DANG, SROG LA

SRED PA DANG, SROG LA GNAS PA DANG, SROG LA ZHEN PA GANG YIN PA
DANG, DE BZHIN DU NOR DANG, 'BRU DANG, KHYIM DANG, CHUNG MA DANG,
BU DANG, BU MO DANG, BZA' BA DANG, BTUNG BA DANG, BGO

BA DANG, BZHON PA DANG, MAL CHA DANG, ME TOG DANG, BDUG PA DANG,
SPOS DANG, PHRENG BA DANG, BYUG PA RNAMS DANG, YO BYAD THAMS CAD
KYI BAR DAG LA 'DUN PA DANG, DGA' BA DANG,

BDAG GIR BYED PA DANG, SRED PA DANG, GNAS PA DANG, ZHEN PA GANG
YIN PA DE DAG THAMS CAD SPONG STE, DE LUS DANG, SROG LA MI LTA'O,
,DE BZHIN DU NOR DANG, 'BRU DANG, KHYIM DANG,

CHUNG MA DANG, BU DANG, BU MO DANG, BZA' BA DANG, BTUNG BA DANG,
BGO BA DANG, BZHON PA DANG, MAL CHA DANG, ME TOG DANG, BDUG PA
DANG, SPOS DANG, PHRENG BA DANG, BYUG PA RNAMS

LA MI LTA BAR PHA ROL TU PHYIN PA DRUG MYUR DU YONGS SU RDZOGS
PAR BYED DO, ,KHYIM BDAG RNAMS, BYANG CHUB SEMS DPA' SEMS DPA'
CHEN PO PHA ROL TU PHYIN PA DRUG YONGS SU RDZOGS

NAS MYUR DU BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA'O, ,DE NAS BCOM LDAN 'DAS KYIS
LUS RGYA CHER YONGS SU BSTAN PA'I PHYIR DE'I TSE


@349A *, ,TSIGS SU BCAD PA 'DI DAG BKA' STZAL TO, ,MIR RNYED SHIN
TU RNYED DKA' RNYED PA LA, ,LUS KYI PHYIR NI SDIG PA MA BYED CIG,
'DI NI DUR KHROD PA STE LCE

SPYANG ZAS, ,LUS KYI PHYIR NI YA NGAR MA 'JUG CIG, G-YO LDAN LUS
LA SRED PA BSKYED NAS NI, ,BYIS PA RTAG TU RNAM PAR RMONGS TE
'KHYAM, ,LUS 'DI BYAS PA MI GZO DNGOS YIN PAS,,

NYIN DANG MTSAN DU SDUG BSNGAL TSOR BA MYONG, ,RTAG TU NAD 'DRA
SDUG BSNGAL 'KHRUL 'KHOR TE, ,LUS 'DI NGAN SKYUGS DANG NI MCHIL
MAS GANG, ,BKRES DANG SKOM PAS RTAG TU MNGON

PAR GTZES, ,MKHAS PA SU ZHIG LUS LA SRED PA SKYE, ,LUS NI SA
GTING 'DRA STE CHOG MI SHES, ,GSHED MA MI MDZA' 'DRA YANG BYIS
PAS GSO, ,LUS KYI CHED DU SDIG PA'I LAS

KYANG BYED, ,DE PHYIR DE DAG SDUG BSNGAL TSOR BA MYONG, ,LUS 'DI
RDO RJE LTA BUR SA MA YIN, ,LUS KYI CHED DU SDIG PA MA BYED CIG,
'CHI BAR RTOGS NAS BSOD NAMS MYUR DU BYOS,,

DE BZHIN SANGS RGYAS BSTAN LA DAD PA BSKYED, ,ZAS DANG SKOM DANG
BYUG PA GOS RNAMS KYIS, ,LUS 'DI JI SRID YUN RING BSNYEN BKUR TE,
,BRTAN PA BYAS KYANG 'JIG PA 'GYUR

YIN NA, ,'DI LA 'BAD PA DON MED CI PHYIR BYA, ,BSKAL PA BRGYAR
YANG SHIN TU RNYED DKA' BA, ,THUB PA 'BYUNG 'DI KHYOD KYIS RNYED
PA LA, ,SANGS RGYAS BSTAN LA DE BZHIN DAD PA


@349B BSKYED, ,SHIN TU 'JIGS PA'I NGAN 'GROR MA 'GRO ZHIG ,LO
STONG BYE BAR SU ZHIG 'TSO 'GYUR BA, ,DES KYANG CHAGS PA YONGS SU
SPANG BYA NA, ,SU ZHIG LO BRGYA THUB PAR MI 'GYUR BA, ,

DE PHYIR DGA' BA MI RNYED SMOS CI DGOS, ,MA BSDAMS MI RNAMS KHA
CIG 'DI SKAD DU, ,MIR RNYED SHIN TU DKA' BA RNYED PA LA, ,GZHON
TSE RTZED MO DAG DANG DGA' BYA ZHING, ,NOR BTZAL

BDE BA MYONG BA BYA ZHES ZER, ,NOR TSOL BA LA BDE BA GA LA YOD,
,BSRUNG BA'I PHYIR YANG SDUG BSNGAL MYONG BAR 'GYUR, ,DE PHYIR
MKHAS PAS CHAGS PA YONGS SPANGS LA, ,NGAN NGON

TZAM GYIS CHOG SHES THOB PAR BYOS, ,LONGS SPYOD SGYU MA 'DRA
ZHING RMI LAM MTSUNGS, ,'DI DAG BYIS PA'I SKYE BO 'DRID PA YIN,
,SKAD CIG 'BYUNG ZHING SKAD CIG 'JIG PAR 'GYUR, ,

MKHAS PA SU ZHIG LONGS SPYOD SRED PA BSKYED, ,SGYU MA 'DRA ZHING
GAR MKHAN LTA DANG MTSUNGS, ,DRI ZA'I GRONG KHYER SNA TSOGS CI
'DRA BA, ,LONGS SPYOD DE DAG 'DI 'DRA BYIS PA 'DRING, ,

DE LTAR LOG PA 'TSOL ZHING BYIS PA 'KHYAM, ,SDUG BSNGAL BRGYA YIS
LONGS SPYOD BTZAL BTZAL BA, ,LUS LA GNOD PA MTSUNGS MED BSKYED
BYAS NAS, ,RGYAL PO'I MTHU YIS DE DAG

PHROGS GYUR PA, ,DE DAG LA NI MKHAS GANG DGA' BA BSKYED, ,BU DANG
CHUNG MA'I DBANG DU MI 'GYUR BAR, ,RGYAL POS NYES PA BYUNG BA'I
NOR PHROGS PA, ,NYES PA 'DI 'DRA DE DAG RIGS


@350A *, ,NAS SU, ,MKHAS PA RNAMS NI KHYIM LA SRED MI SKYED,
,RTAG TU BRNAB CING LONGS SPYOD TSOL BYED PA, ,DE NI PHA DANG MA
LA MI GUS SHING, ,BU DANG CHUNG MA LA YANG

MI BYAMS PAR, ,DE DAG RTAG TU CHAGS LA 'JUG PAR BYED, ,BDAG GI
LONGS SPYOD 'GRIB PAR 'GYUR 'ONG ZHES, ,BRNAB MO BYAS GZO NAM
YANG RNYED MI 'GYUR, ,G-YO DANG SGYUS

NI NOR RNAMS TSOL BYED PA, ,BRNAB MO DAG LA MKHAS PA YID MI RTON,
,SEMS CAN BRNAB MO G-YO LDAN 'DRID PA NYID, ,YID BZHIN SEMS LA
TSIG GIS DGA' BAR BYED, ,YID

BRTAN KYANG NI DE LA YID MI RTON, ,'ON KYANG BU 'DRAR SDUG PAR
STON PAR BYED, ,SEMS CAN BRNAB MO 'JIG RTEN GANG RGYU BA, ,SMAN
DANG BSTAN BCOS DAG LA MKHAS STON CING, ,

SMAD 'TSONG LTA BUR TSIG GIS 'DRID BYED LA, ,KHONG NAS MI BDE
SHIN TU RTZUB PA YIN, ,BRNAB MO DAG LA MDZA' BO NAM YANG MED,
,NYE DU MED CING SNYING SLEBS GROGS KYANG

MED; ,'ON KYANG DE DAG NOR PHYIR STON PAR BYED, ,SKYE BO BRNAB LA
MKHAS PAS YID MI RTON, ,BRNAB MO LONGS SPYOD CHED DU BYA MIN
BYED, ,SHIN TU MI ZAD SEMS NI KUN DU

BSKYED, ,DE PHYIR MKHAS PA YANG DAG RTOGS BYAS LA, ,NGAN NGON CI
YANG RUNG BAS CHOG SHES GYIS, ,GSER DANG MU TIG NOR BU BYI RU
DANG, ,LAS DGES DE DAG LBU BA LAS


@350B KYANG 'BYUNG, ,DE DAG SGYU MA'I RANG BZHIN MA RTOGS NAS,
,DE DAG PHYIR NI 'THAB CING RTZOD PAR BYED, ,BYAMS PA ZHES BYA
GANG ZHIG 'DIR 'BYUNG STE, ,DE BZHIN GSHEGS PA DE NI BYUNG BA'I

TSE; ;SA 'DI GSER GYIS RAB TU GANG BAR 'GYUR, ,DE YI TSE NA DE NI
GA LAS 'BYUNG, ,'DOD PA'I YON TAN LNGA DAG 'BYUNG BAS STE, ,RDZUN
PA'I CHOS CAN 'KHRUL BYED RMONGS PAR BYED, DPER

NA SO GA'I NYI MA'I GUNG DUS NA, ,SMIG RGYU CHUR SNANG 'DOD PA DE
BZHIN NO, ,BSKAL PA GCIG LON NAS NI 'JIG RTEN 'DI, ,NAM MKHA'I
RANG BZHIN NAM MKHAR 'GYUR BAR 'ONG, ,LHUN

PO DAG KYANG TSIG CING RNAM PAR 'JIG, DE DAG GANG NAS 'ONGS SHING
GANG DU 'GRO, CHU MIG MTSE'U DANG RDZING DANG RGYA MTSO RNAMS,
,DE DAG MED 'GYUR SKAM 'GYUR 'BYUNG BAR 'GYUR,,

DE BZHIN 'DOD PA GSOG STE SNYING PO MED, ,MKHAS PA SU ZHIG DE LA
DGA' BAR BYED, ,MKHAS PA SU ZHIG BLO YI STOBS LDAN PA, ,DE DAG
RTAG TU KHYIM GYI SKYON LA RTOG ,'DI LA RO

MYONG BYED PA SU YOD NA, ,DE DAG CI YI PHYIR NI SPONG MI BYED,
,'DREN MA'I LAS KYIS LONGS SPYOD TSOL BYED CING, ,BU DANG DE
BZHIN CHUNG MA GSO BAR BYED, ,SHIN TU SDUG BSNGAL GYUR

BA DE DUS NA, ,BU DANG CHUNG MA SKYABS SU 'GYUR MA YIN, ,JI LTAR
SNA TSOGS LAS BYAS BLANGS PA BZHIN, ,BU DANG CHUNG MA DAG KYANG
'DOR BAR 'GYUR, ,BDAG NYID GCIG PUS SDUG


@351A *, ,BSNGAL MYONG BAR 'ONG, ,DE DAG DE TSE BDAG GI SKAL MI
LEN, ,MYA NGAN RNAMS KYIS BDE PHYIR DE DAG BLANGS, ,'DI NA DE DAG
SDUG BSNGAL MYA NGAN 'GYUR, ,SRID

GSUM 'JIGS PA 'DI NA BSHES KYANG MED, ,DE BZHIN BU DANG CHUNG MA
RTZA LAG MED, ,PHA MA SPUN DANG BU DANG CHUNG MA DANG, ,BRAN DANG
NOR DANG RTZA LAG TSOGS KYI RNAMS, ,SHI BA'I

GSHIN PHYIR DE DAG 'GRO BA MED, ,LAS RNAMS RJES SU 'BRANG ZHING
BYIS PA 'GRO ,LAS NI RJES SU 'BRANG ZHING MI KUN 'DONG, ,LAS KYIS
GNAS PA 'JIG RTEN RNAM PAR RGYU, ,SKYE 'DI

LAS KYI BDAG NYID REG GYUR NAS, ,MKHAS PA DAG NI DGE BA'I LAS
RNAMS BYED, ,MNAR MED SONG TSE DE DAG SKYABS MIN PAS, ,PHA MA
SPUN DANG SNYING SDUG BU RNAMS DANG, ,RTZA

LAG NYE DU SNAG GI GNYEN MTSAMS DANG, ,DE DAG CHED DU MKHAS PA
SDIG MI BYED, ,LAS DE YONGS SU ZAD PA MA GTOGS PAR, ,RAB TU MI
BZAD 'JIGS LAS MI MI GROL, ,DE

PHYIR SDIG PAS 'JIGS PA'I MI RNAMS KYIS, ,BSGRIMS TE SDIG PA
YONGS SU SPANG BAR BYA, ,JI LTAR LAS RNAMS BYAS PA MA GTOGS PAR,
,GSHIN RJE DANG NI GSHIN RJE'I RANG

RTA DANG, ,MDZA' BSHES DAG DANG RTZA LAG TSOGS DANG SPUN, ,PHA MA
BU DANG CHUNG MA SRUNG MI BYED, ,KHYOD KYIS MI YI LUS NI THOB
GYUR LA, ,THOB NAS SDIG PA SPANGS PA MA BYAS PAS,,


@351B KYE MA DA LTAR SDUG BSNGAL MI BZAD MYONG, ,'DI NI MI DGE
LAS KYI RNAM SMIN YIN, ,LAS KYI RNAM PAR SMIN LA YID MA CHES,
,KHYOD NI RANG GI SEMS KYIS MI DGE BYAS, ,'DI LA NGAS NI CI

YANG MA LAN ZHES, ,DE LAS CHOS RGYAL GSHIN RJE DE SKAD SMRA,
,RANG GIS LAS BYAS RANG LA RNAM PAR SMIN, ,RANG GIS LAS KYIS
KHYOD NI 'DIR 'ONGS KYI, ,JI LTAR SNGON CHAD MI 'DOD

LAS BYAS PA, ,SDUG BSNGAL DE NI NYID KYIS MYONG BAR GYIS, ,DE TSE
PHA MA RANG GI CHUNG MA RNAMS, ,SDUG BSNGAL NYEN PA YONGS SU THAR
MI BYED, ,LEGS PA'I LAS BYAS PAS NI GROL BAR

'GYUR, ,DE LTAR KHYIM NI YONGS SU SPANG BAR BYA, ,KHO SGO DBYUG
PA LTUNG GI CHAD PA RNAMS, ,SU ZHIG SPONG 'DOD ZHI BA DON GNYER
BAS, ,KHYIM LA 'JIGS PAR GYIS TE SPANG BYOS LA,

'JIG RTEN MKHAS PA'I BSTAN LA CHOS SPYOD CING, ,KHYIM NI RAB 'BAR
SDUG BSNGAL MANG PO'I RTZVA, ,SEMS LA 'BYUNG BA RNAMS KYIS RTAG
TU 'BAR, ,ME MUR 'OBS 'DRA 'JIGS PAR

BYED PA LA, ,MKHAS PA SU ZHIG DE LA SRED PA BSKYED, ,KHYIM GNAS
BU DANG CHUNG MA'I MYA NGAN BYED, ,KHYIM GNAS DE BZHIN LONGS
SPYOD MYA NGAN BYED, ,NYES PA 'DI DANG GZHAN YANG

DPAG MED DE, ,DE LTAS KHYIM NI RAB TU SPANG BAR BYA, ,'DREN PA
RNAMS KYI BSTAN LA DGA' BYED PA, ,MA BTAB MA RMOS BDE DANG YID
BDE'I RGYU, ,SDUG BSNGAL MANG MO'I RTZA BA KHYIM


@352A *, ,'DI LA, ,BLUN PO DGA' YI MKHAS PA GZHAR MI DGA', ,PAGS
PA CHU RGYUS SHA DANG RUS PA'I LUS, ,'DI NI NGA YI CHUNG MA 'DU
SHES BSKYED, ,BYIS PA RMONGS PA

'DOD CHAGS SKYED PAR BYED, ,BUD MED SGYU MA LTA BUR YONG MA SHES,
,SHES RAB LDAN PA KHYIM GYI NYES RIG NAS, ,DE PHYIR 'DOD PA'I
DGA' BA KUN SPANGS TE, ,CHOS LA SMAN GYI 'DU

SHES BZHAG BYAS NAS, ,MA CHAGS KHYIM NAS MYUR DU 'BYUNG BAR BYED,
,DE NAS KHYIM BDAG DPA' BYIN DANG, KHYIM BDAG LNGA BRGYA TZAM PO
DE DAG GIS CHOS KYI RNAM GRANGS 'DI

THOS NAS, MI SKYE BA'I CHOS LA BZOD PA THOB PAR GYUR TO, ,DE DAG
BZOD PA THOB NAS MCHOG TU DGA' BA DANG MGU BAR GYUR TE, DE'I TSE
TSIGS SU BCAD PA 'DI DAG GSOL TO,,

SANGS RGYAS CHOS LA 'DOD GYUR NAS, ,GANG DAG GIS NI SEMS BSKYED
PA, ,KYE MA RNYED PA RNYED PA CHE, ,'DI NI RNYED PA KUN GYI
MCHOG, BYANG CHUB SEMS NI DGA' BA STE, ,SEMS

CAN THAMS CAD BDE BGYID PA'I, ,SEMS 'DIR SU DAG DGA' BSKYED PA,
,DE DAG 'TSO BA LEGS PAR 'TSO, ,SEMS CAN KUN LA PHAN BGYID PA'I,
,SEMS 'DI GANG DAG BSKYED

GYUR PA, ,DE DAG SEMS CAN THAMS CAD DGA', ,DE DAG MTHONG NA DGA'
BAR 'GYUR, ,BYANG CHUB SEMS LA SU DGA' BA, ,DE DAG LUS NI GSER
'DRA ZHING, ,MTSAN GYIS


@352B SHIN TU SPRAS PA DANG, ,'JIG RTEN SNANG BA BYED PAR 'GYUR,
,BYANG CHUB SEMS NI SEMS CHE STE, ,SEMS KUN NANG NA DGE BA MCHOG
,YON TAN THAMS CAD PHUN SUM TSOGS, ,NAD KUN RAB

TU ZHI BAR BGYID, ,SEMS CAN BSOD NAMS CHUNG NGU RNAMS, ,BYANG
CHUB SEMS NI 'DOD MI BGYID, ,'KHOR BA LA NI MI RTOG PA, ,BYANG
CHUB SEMS KYIS SKYO BAR 'GYUR, ,BYANG CHUB SEMS

KYI BSOD NAMS GANG, ,DE LA GAL TE GZUGS MCHIS NA, ,NAM MKHA'I
KHAMS NI KUN GANG STE, ,DE NI DE BAS LHAG PAR 'GYUR, ,GANGG'A'I
BYE MA GRANGS SNYED KYI, ,SANGS RGYAS ZHING

RNAMS MI GANG GIS, ,RIN CHEN DAG GIS RAB BKANG STE, ,'JIG RTEN
MGON LA PHUL BA BAS, ,GANG GIS THAL MO SBYAR BGYIS TE, ,BYANG
CHUB TU NI SEMS BTUD NA, ,MCHOD PA 'DI NI

KHYAD PAR 'PHAGS, ,DE LA MTHA' NI MA MCHIS SO, ,BYANG CHUB SEMS
NI CI 'DRA BA, ,DRANG SRONG MCHOG GIS BSTAN MDZAD PA, ,DE 'DRA'I
MCHOD PA GZHAN MA MCHIS, ,DPAL YANG GZHAN

NI MCHIS MA LAGS, ,SMAN GYI DAM PA NAD MA MCHIS, ,BYANG CHUB SEMS
NI YON TAN LDAN, ,NAD KUN RAB TU ZHI BAR BGYID, ,SEMS CAN THAMS
CAD BDE BAR BGYID, ,ME GSUM

DAG GIS GDUNGS PA YI, ,SEMS CAN SDUG BSNGAL MTHONG NAS NI, ,BSKAL
PA DPAG TU MED PAR SPYOD, ,MKHAS RNAMS SKYO BAR YONG MI 'GYUR,
,GANG DAG BYANG CHUB SPYAD SPYOD PA, ,


@353A *, ,DPA' BO SMAN PA'I RGYAL PO 'DRA, ,DE DAG SEMS CAN SDUG
BSNGAL SKYOB, ,SKYO BA RTAG TU RNAM PAR SPANGS, ,DPA' BO SANGS
RGYAS CHOS 'TSAL BA, ,'GRO BA'I SKYE

BA THAMS CAD DU, ,SEMS DE 'DOR BAR MI BGYID CING, ,DE DAG BRTUL
ZHUGS DE YANG STON, ,SEMS 'DI LA NI GANG DGA' BA, ,SH'AKYA SENG
GE MI YI MCHOG, SANGS RGYAS CI 'DRA DE 'DRAR

'GYUR, ,BDAG CAG RNYED PA LEGS PAR RNYED, ,DE NAS BCOM LDAN 'DAS
KYIS DE'I TSE 'DZUM PA MDZAD DO, ,'DI NI SANGS RGYAS BCOM LDAN
'DAS RNAMS GANG GI TSE 'DZUM PA MDZAD

PA NA, SANGS RGYAS BCOM LDAN 'DAS RNAMS KYI CHOS NYID DE, BCOM
LDAN 'DAS KYI ZHAL GYI SGO NAS 'OD 'PHRO BA KHA DOG SNA TSOGS,
KHA DOG DU MA BYUNG BA 'DI LTA STE, SNGON PO DANG,

SER PO DANG, DMAR PO DANG, DKAR PO DANG, LE BRGAN DANG, SHEL
DANG, DNGUL GYI KHA DOG LTA BU DAG STE, 'OD DES 'JIG RTEN GYI
KHAMS MTHA' YAS MU MED DAG KHYAB PAR BYAS NAS, TSANGS

PA'I 'JIG RTEN GYI BAR DU MNGON PAR BYUNG STE, NYI ZLA RNAMS KYI
GZI BRJID ZAD PAR BYAS NAS SLAR LOG STE, BCOM LDAN 'DAS LA LAN
GSUM BSKOR BA BYAS NAS, BCOM LDAN 'DAS

KYI DBU'I GTZUG TU NUB BO, ,DE NAS TSE DANG LDAN PA KUN DGA' BO
STAN LAS LANGS TE, BLA GOS PHRAG PA GCIG TU GZAR NAS, PUS MO
G-YAS PA'I LHA NGA SA LA GTZUGS TE, BCOM


@353B LDAN 'DAS GA LA BA DE LOGS SU THAL MO SBYAR BA BTUD NAS,
BCOM LDAN 'DAS LA 'DI SKAD CES GSOL TO, ,BCOM LDAN 'DAS, RGYU MA
MCHIS, RKYEN MA MCHIS PAR NI DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS RNAMS 'DZUM
PA MI MDZAD NA, 'DZUM PA MDZAD PA'I RGYU GANG LAGS, RKYEN GANG
LAGS, DE'I TSE TSIGS SU BCAD PA 'DI DAG KYANG

GSOL TO, ,RGYU MA MCHIS PAR RNAM 'DREN RGYAL BA MCHOG, SANGS
RGYAS SKYOB PA 'DZUM PA MI STON NA, ,CI SLAD BCOM LDAN KHYOD KYIS
'DZUM MDZAD PA, ,'JIG RTEN PHAN DGONGS THUGS

BRTZE BDAG LA GSUNGS, ,KHYOD KYIS CI SLAD DE RING 'DZUM BSTAN
GSUNGS, ,BKA' MCHID CHE LDAN NOR MCHOG SBYIN MDZAD PA, ,DBUL POR
GYUR PA NOR DANG LDAN PAR MDZOD, ,'JIG

RTEN LDONGS LA MYUR DU MIG KYANG STZOL, ,DE SKAD CES GSOL PA
DANG, BCOM LDAN 'DAS KYIS TSE DANG LDAN PA KUN DGA' BO LA BKA'
STZAL PA, KUN DGA' BO, KHYOD KYIS GANG DAG BLA NA

MED PA YANG DAG PAR RDZOGS PA'I BYANG CHUB TU SEMS BSKYED NAS, DE
BZHIN GSHEGS PA'I GAN DU LHAGS PA'I KHYIM BDAG LNGA BRGYA TZAM
'DI DAG MTHONG NGAM, GSOL PA, BCOM

LDAN 'DAS, MTHONG LAGS SO, ,BDE BAR GSHEGS PA, MTHONG LAGS SO,
,BCOM LDAN 'DAS KYIS BKA' STZAL PA, KUN DGA' BO, KHYIM BDAG LNGA
BRGYA TZAM 'DI DAG GIS,


@354A *, ,CHOS KYI RNAM GRANGS 'DI THOS NAS, MI SKYE BA'I CHOS LA
BZOD PA THOB STE, KUN DGA' BO, KHYIM BDAG 'DI DAG THAMS CAD NI
SNGON GYI RGYAL BA LA LHAG PAR BYA BA BYAS

PA; DGE BA'I RTZA BA BSKYED PA, SANGS RGYAS BYE BA KHRAG KHRIG
BRGYA STONG MANG PO LA BSNYEN BKUR BYED PA DAG STE, KHYIM BDAG
'DI DAG 'DI NAS SHI 'PHOS NAS, NAM DU YANG NGAN 'GRO LOG

PAR LTUNG BAR 'GRO BAR MI 'GYUR ZHING, PHYIS KYANG LHA DANG MI
RNAMS KYI NANG DU BDE BA MYONG NAS, MTHAR GYIS DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS

BYAMS PA MNYES PAR BYED CING, THUGS BYUNG BAR MI BYED DE, BSTI
STANG BYED PAR 'GYUR, BTZUN PAR BYED PAR 'GYUR, RIM GRO BYED PAR
'GYUR, MCHOD PA BYED PAR 'GYUR RO, ,BSKAL

PA BZANG PO'I SANGS RGYAS BCOM LDAN 'DAS THAMS CAD KYANG MNYES
PAR BYED CING, THUGS BYUNG BAR MI BYED DE, BSTI STANG BYED PAR
'GYUR, BTZUN PAR BYED PAR 'GYUR, RIM GRO

BYED PAR 'GYUR, MCHOD PA BYED PAR 'GYUR RO, ,SANGS RGYAS BCOM
LDAN 'DAS DE DAG LAS CHOS KYANG NYAN PAR 'GYUR TE, THOS NAS 'DZIN
PAR 'GYUR, KUN CHUB PAR BYED PAR

'GYUR, GZHAN DAG LA YANG RGYA CHER RAB TU STON PAR 'GYUR RO,
,DE'I 'OG TU BSKAL PA NYI SHU RTZA LDA NA, SANGS RGYAS KYI ZHING
THA DAD PA DAG TU BLA NA MED PA YANG DAG PAR RDZOGS


@354B PA'I BYANG CHUB MNGON PAR RDZOGS PAR 'TSANG RGYA STE, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
PADMA'I DPAL GYI SNYING PO ZHES BYA BAR MTSAN MTHUN PAR 'JIG

RTEN DU 'BYUNG BAR 'GYUR RO, ,DE NAS BCOM LDAN 'DAS LA TSE DANG
LDAN PA KUN DGA' BOS 'DI SKAD CES GSOL TO, ,KYE MA CHOS KYI RNAM
GRANGS 'DI, 'DI LAR RGYA CHE BA NI, BCOM LDAN 'DAS,

NGO MTSAR TO, ,BDE BAR GSHEGS PA, NGO MTSAR TO, ,BCOM LDAN 'DAS,
CHOS KYI RNAM GRANGS 'DI'I MING CI LAGS, ,'DI JI LTAR GZUNG BAR
BGYI, BCOM LDAN 'DAS KYIS BKA' STZAL BA,

KUN DGA' BO, DE'I PHYIR CHOS KYI RNAM GRANGS 'DI BYANG CHUB SEMS
DPA'I RNAL 'BYOR SPYOD PA'I SA BSTAN PA ZHES BYA BAR GZUNG ZHIG
,DPA' BYIN GYIS ZHUS PA ZHES BYA BAR YANG GZUNG

ZHIG, BCOM LDAN 'DAS KYIS DE SKAD CES BKA' STZAL NAS, TSE DANG
LDAN PA KUN DGA' BO DANG, DGE SLONG DE DAG DANG, BYANG CHUB SEMS
DPA' DE DAG DANG, KHYIM BDAG LNGA BRGYA TZAM

DE DANG, LHA DANG, MI DANG, LHA MA YIN DANG, DRI ZAR BCAS PA'I
'JIG RTEN YI RANGS TE, BCOM LDAN 'DAS KYIS GSUNGS PA LA MNGON PAR
BSTOD DO, ,'PHAGS PA DKON MCHOG

BRTZEGS PA CHEN PO'I CHOS KYI RNAM GRANGS LE'U STONG PHRAG BRGYA
PA LAS, KHYIM BDAG DPA' BYIN GYIS ZHUS PA'I LE'U ZHES BYA STE,
'DUS PA NYI SHU RTZA BRGYAD PA RDZOGS SO,, ,,


@355A *, ,RGYA GAR GYI MKHAN PO JI NA MI TRA DANG, D'A NA SH'I LA
DANG, ZHU CHEN GYI LO TZTSA BA BAN DE YE SHES SDES BSGYUR CING
ZHUS TE, SKAD GSAR BCAD KYIS KYANG BCOS NAS GTAN

LA PHAB PA,, 
