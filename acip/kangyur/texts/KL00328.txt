@389A ,,RGYA GAR SKAD DU, NANDA PRA PRA DZY'A S'U TRA, BOD
SKAD DU, ,DGA' BO RAB TU BYUNG BA'I

MDO, THAMS CAD MKHYEN PA LA PHYAG 'TSAL LO, ,'DI SKAD BDAG GIS
THOS PA'I DUS GCIG NA, BCOM LDAN 'DAS SER SKYA'I GNAS KYI NYA GRO
DH'AI KUN DGA'I RA BA NA BZHUGS


@389B SO; ;DE NAS BCOM LDAN 'DAS SNGA DRO CHOS GOS DANG, SHAM
THABS MAN BAS TE, LHUNG BZED BSNAMS NAS PHYI BZHIN 'BRANG BA'I
DGE SBYONG TSE DANG LDAN PA KUN DGA' BO DANG, SER SKYA'I

GNAS SU BSOD SNYOMS LA GSHEGS SO, ,DE NAS BCOM LDAN 'DAS RIGS KYI
BU DGA' BO'I KHYIM GA LA BA DER GSHEGS PA DANG, RIGS KYI BU DGA'
BOS BCOM LDAN 'DAS

RGYANG RING PO NAS GSHEGS PA MTHONG NGO, ,MTHONG NAS KYANG RINGS
PA RINGS PAR BCOM LDAN 'DAS KYI CHED DU GDAN BSHAMS NAS 'DI SKAD
CES GSOL TO, ,BCOM LDAN 'DAS, TSUR

GSHEGS, BCOM LDAN 'DAS, GSHEGS PA LEGS SO, ,BCOM LDAN 'DAS, GDAN
BSHAMS PA LA BZHUGS SU GSOL, BCOM LDAN 'DAS BZHUGS SO, ,DE NAS
RIGS

KYI BU DGA' BO BCOM LDAN 'DAS KYI ZHABS GNYIS LA PHYAG BTZAL TE,
BCOM LDAN 'DAS KYIS SPYAN SNGAR 'DUG GO, DE NAS BCOM LDAN 'DAS
KYIS RIGS KYI BU DGA' BO LA 'DI SKAD

CES BKA' STZAL TO, ,DGA' BO, CI'I PHYIR RAB TU MI 'BYUNG, DGA'
BOS GSOL PA, BCOM LDAN 'DAS, RAB TU 'BYUNG BA ZHES BYA BA'I TSIG
GI DON CI LAGS, BCOM LDAN 'DAS

GIS BKA' STZAL PA, SDIG PA THAMS CAD YONGS SU SPONG BA YIN NO,
,'DOD CHAGS DANG, ZHE SDANG DANG, GTI MUG RAB TU SEL BA YIN NO,
,'THAB PA DANG, 'THAB MO DANG, MTSANG


@390A *, ,'DRU BA DANG, RTZOD PA DANG, 'GYED PA DANG, SGYU DANG,
G-YO'I NU PAS BSDUS PA'I DRI MA THAMS CAD 'KHRU BA YIN NO, ,LO
TOG THAMS CAD KYIS GZHI

LTA BUR YON TAN THAMS CAD KYI GZHI YIN NO, ,RIN PO CHE THAMS CAD
KYI 'BYUNG GNAS YIN NO, ,BDE BA THAMS CAD KYI YID BZHIN GYI NOR
BU YIN NO, ,YIN TAN THAMS CAD KYI GO

'PHANG GI GNAS YIN NO, ,SEMS CAN THAMS CAD DBUGS 'BYIN PA YIN NO,
,'BYUNG PO THAMS CAD KYI YID BRTAN PA YIN NO, ,SROG CHAGS THAMS
CAD LA MI 'JIGS PA

SBYIN PA YIN NO, ,SEMS CAN DBUL PO THAMS CAD KYI BUM PA BZANG PO
YIN NO, ,SKYABS MED PA RNAMS KYI DPUNG GNYEN YIN NO, ,KUN TU TSOL
BAS PHONGS PA DANG, SDUG BSNGAL

GYIS NYAM THAG PA RNAMS KYI BSTIS YIN NO, ,SANGS RGYAS THAMS CAD
KYI MA 'DRES PA YIN NO, ,SEMS CAN THAMS CAD KYI MCHOD PAR BYA BA
YIN NO, ,MKHAS PA RNAMS KYIS

BSNGAGS PA YIN NO, ,THAR PA 'GRO BA RNAMS KYI LAM YIN NO, ,SEMS
CAN DAG PA RNAMS KYI BSNYEN PAR BYA BA YIN NO, ,SNOD DU GYUR PA
RNAMS KYIS BSTEN PAR BYA BA YIN NO,,

NGAN SONG GI SGO GCOD PA YIN NO, ,MTHO RIS DANG, THAR PA'I SGO
'BYED PA YIN NO, ,LHA'I 'GRO BA RNAMS KUN TU 'GRENGS PA YIN NO,
,SDUG BSNGAL THAMS CAD KUN TU


@390B GCOD PA YIN NO, ,SRED PA'I 'CHING BAS BCINGS PA RNAMS RNAM
PAR GROL BAR BYED PA YIN TE, DGA' BO, DE NI RAB TU 'BYUNG BA ZHES
BYA'O, ,YANG DAG PA'I LTA

BA'I KHYIM YIN NO, ,THAR PA'I YANG DAG PAR SDOM PA YIN NO, ,MYA
NGAN LAS 'DAS PA LA BSNYEN PA YIN NO, ,RGYUN NYE BAR GCOD PA YIN
NO, ,NYON MONGS PA RNAMS SREG PA YIN

NO; ;PHRA RGYAS RNAMS 'BYIN PA YIN NO, ,LTA BA NGAN PA'I DRA BA
RNAMS 'JIG PAR BYED PA YIN NO, ,BDUD KYI RGYAL MTSAN SNYOL BA YIN
NO, ,BZOD PA SMRA BA SGRENG BA YIN NO, ,'KHOR BA'I

'KHOR LO LDOG PAR BYED PA YIN NO, ,CHOS KYI 'KHOR LO SKOR BAR
BYED PA YIN NO, ,NU ZHO'I RGYA MTSO SKEMS PA YIN NO, ,RUS PA'I RI
'JIG PAR BYED PA YIN NO, ,SKYE BA DANG, RGA BA DANG,

NA BA DANG, 'CHI BA'I MTHA' YIN NO, ,PHUNG PO'I KHUR 'JOMS PA YIN
NO, ,NYON MONGS PA'I 'DAM DU BYING BA RNAMS 'BYIN PA YIN NO,
,KHYIM GYI GZEB TU BCING PA RNAMS RNAM PAR

GROL BAR BYED PA YIN NO, ,GNOD PA'I TSOR BA RNAMS ZAD PAR BYED PA
YIN NO, ,THEG TSOM RNAMS DANG, NYON MONGS PA'I DRI MA BRTAN POR
GYUR PA RNAMS GCOD PA YIN NO, ,RGA SHIS

'JIGS PA RNAMS DBUGS 'BYIN PA YIN NO, ,SDUG PA DANG, BRAL BZAD
PAR BYED PA YIN NO, ,'KHOR BA'I SDUG BSNGAL GYIS GTZES PA RNAMS
KYI BDE BA DANG, MI 'JIGS PA'I 'GRAM


@391A *, ,YIN NO, ,'DOD PA'I KHAMS LAS RGAL BAR BYED PA YIN NO,
,GZUGS KYI KHAMS LAS YANG DAG PAR RGAL BAR BYED PA YIN NO, ,GZUGS
MED PA'I

KHAMS LAS RNAM PAR RGAL PAR BYED PA YIN NO, ,DE DAM PAR MYA NGAN
LAS 'DAS PA MCHOG THOB PAR BYED PA YIN TE, DGA' BO, DE NI RAB TU
BYUNG BA ZHES BYA BA'O, ,'JIG RTEN

THAMS CAD KYI MIG LTA BU YIN NO, ,GTI MUG GI MUG PA'I SGRON MA
YIN NO, ,RGYUD DAG PAR BYED PA YIN NO, ,NYON MONGS PA'I NAD THAMS
CAD RAB TU ZHI BAR BYED PA YIN NO, ,

LAM STOR BA RNAMS LA LAM KUN TU STON PA YIN NO, ,CHOS THAMS CAD
KYI DE KHO NA STON PA YIN NO, ,MDUD PA THAMS CAD RNAM PAR GROL
BAR BYED PA YIN NO, ,MA RIG PA'I MUN PA

THAMS CAD SEL BAR BYED PA YIN NO, ,MI SHES PA'I RAB RIB KYI SGRIB
BA'I MUN PA RNAMS 'DRAL BAR BYED PA YIN NO, ,LE LO CAN RNAMS
BRTZON 'GRUS LA RTZOM PAR BYED PA YIN NO, ,

TSUL KHRIMS LA LTUNG BA RNAMS SKYO BAR BYED PA YIN NO, ,TSUL
KHRIMS PHUN SUM TSOGS PA RNAMS RAB TU DGA' BAR BYED PA YIN NO,
,BRTZON 'GRUS BRTZAMS PA RNAMS

MCHOG TU DGA' BA YIN NO, ,NANG DU YANG DGA' JOG LA MNGON PAR DGA'
BA RNAMS RAB TU DGA' BA YIN NO, ,RNAL 'BYOR SPYOD PA RNAMS MCHOG
TU CHOG SHES PAR BYED


@391B PA YIN NO, ,NYON MONGS PA'I DGRA 'JOMS PAR BYED PA RNAMS
KYI MTSON CHA YIN NO, ,PHYIR MI 'ONG BA RNAMS MCHOG TU RGYAL BAR
BYED PA YIN NO, ,GNAS MED PA RNAMS KYI GNAS SO, ,

SKYO BA PA MED PA RNAMS KYI SKYE BA PA YIN NO, ,'JIGS PAS 'BREL
BA RNAMS KYI MI 'JIGS PAR BYED PA YIN NO, ,SKYABS MED PA RNAMS
KYI SKYABS YIN NO, ,SDUG BSNGAL RNAMS KYI BDE

BA'I YO BYAD YIN NO, ,'KHOR BA'I 'CHING BAS BCINGS PA RNAMS 'GROL
BAR BYED PA YIN TE, ,DGA' BO, DE NI RAB TU BYUNG BA ZHES BYA'O,
,LHA DANG, MI RNAMS KYIS BKUR STI BYAS PA

YIN NO, ,MI'I DBANG PO RNAMS KYIS MCHOD PA YIN NO, ,SANGS RGYAS
THAMS CAD KYI DGONGS PA YIN NO, ,KHYIM GYI GNAS YONGS SU GTONG BA
YIN NO, ,MYA NGAN LAS 'DAS PA'I LAM

'DRAN PA YIN NO, ,SKRA'I KHUR 'DREG PA YIN NO, ,GOS DUR SMRIG NI
'DOD CHAGS DANG BRAL BA'I RTAGS YIN NO, ,RIGS PA LA BRTZON PA
BRTZON 'GRUS KYI ZHING YIN NO, ,'DI NI DRANG

SPONG RNAMS KYI RGYAL MTSAN YIN NO, ,BDUD SDIG TO CAN RNAMS KYI
GRAGS PA 'JOMS PA YIN NO, ,LHA DANG, MI RNAMS RAB TU DGA' BAR
BYED PA YIN TE, DGA' BO, RAB TU BYUNG BA

NI DE LTA BU YIN NA CI'I PHYIR RAB TU MI 'BYUNG, DGA' BO, RAB TU
BYUNG BA NI 'KHOR LOS BSGYUR BA'I RGYAL SRID KYI BDE BA BAS KYANG
CHES KHYAD PAR DU 'PHAGS PAR BDE BA YIN NA,


@392A *, ,DGA' BO, GZHAN YANG, DAL BA THOB PA NI BSKAL PAS BYED
BA BRGYAR YANG SHIN TU RNYED PAR DKA' BA YIN TE, SANGS RGYAS
'BYUNG BA NI DE BAS KYANG CHES RNYED PA

PAR DKA' BA YIN NO, ,DGA' BO, THAR BAR 'DOD PA RGYAL PO'I DRANG
SRONG RNAMS DANG, GZHAN YANG, 'KHOR LOS BSGYUR BA'I RGYAL PO RIN
PO CHE SNA BDUN DANG LDAN PA RNAMS

KYANG BTZUN MO'I 'KHOR DANG BCAS TE, SA BOR NAS RAB TU BYUNG NGO,
,DE BZHIN DU KHYIM BDAG DANG, BRAM ZE'I TSOGS GZHAN RNAMS KYANG
KHYIM RNAMS BOR NAS RAB TU BYUNG

NGO, ,DE NAS BCOM LDAN 'DAS LA RIGS KYI BU DGA' BOS 'DI SKAD CES
GSOL TO, ,BTZUN PA, BDAG NI KHYIM PAR MCHIS LA SBYIN PA DAG
STZAL, BSOD NAMS DAG

BYI ZHING, BCOM LDAN 'DAS NYAN THOS KYI DGE 'DUN DANG BCAS PA
LA'ANG BSNYEN BKUR BGYI ZHING, CHOS GOS DANG, BSOD SNYOMS DANG,
GZIGS CHA DANG, SNUN GYI

GSOS SMAN DANG, YO BYAD RNAMS KYANG BSGRUB PAR BGYI'O, ,BCOM LDAN
'DAS KYIS BKA' STZAL PA, DE BZHIN GSHEGS PA DAG BCOM PA YANG DAG
PAR RDZOGS PA'I

PA'I SANGS RGYAS RNAMS KYIS KHAMS GSUM PA GANG DAG YIN PA'I 'JIG
RTEN GANG BAR GYUR LA, RIGS KYI BU'AM, RIGS KYI BU MO DAD PA CAN
LAS LO BA RGYAR 'DI LTA


@392B STE; CHOS GOS DANG, BSOD SNYOMS DANG, MAL STAN DANG, NAD
KYI GSOS SMAN DANG, YO BYAD RNAMS KYIS BSNYEN BKUR BYED NA, DGA'
BO, DE NI RAB TU BYUNG BAR NGES PAR 'BYUNG BA'I

SEMS KYI BCU DRUG GI CHAR YANG MI PHOD DO, ,DGA' BO KHYOD KYIS
RAB TU BYUNG, ,DAL BA SHIN TU RNYED DKA' STE, ,DGA' BO STON PA
MNGON GYUR PA, ,NGAL MI MNYES MA BYED CIG ,

DGA' BO, DPER NA, SA CHEN PO 'DI CHU GCIG PUR RGYA MTSOR GYUR LA,
DE NA RUS SPAL ZHAR BA GCIG KYANG YOD, DE NA GNYA' SHING BUG GCIG
PA GCIG KYANG RGYA LA RUS SPAL

ZHAR BA DE, 'DI SKAD DU, GNYA' SHING GI BU GA DER MGRIN PA CHUD
PAR BYA'O SNYAM DU SEMS SKYE ZHING, GNYA' SHING BU GA CAN DE'ANG
RLUNG GIS BSKYOD NAS PHYOGS PHYOGS SU RGYUG PAR

BYED PA NA, DGA' BO, BRGYA LA RKYEN ZHIG GIS RUS SPAL ZHAR BA
DE'I MGRIN PA GNYA' SHING GI BU GA DER 'JUG PAR 'GYUR GYI, DGA'
BO, MI NYID THOB PA NI MA YIN NO, ,DAL BA

YUN SUM TSOGS PA'ANG DE BZHIN NO, ,DGA' BO, KHYOD KYIS MI NYID
SHIN TU RNYED PA DKA' BA DANG, BDE BZHIN DU DAL BA PHUN SUM TSOGS
PA'ANG RNYED NA, DGA' BO, KHYOD KYIS RAB

TU BYUNG, ,DAL BA SHIN TU RNYED DKA' RNYED, ,DGA' BO STON PA
MNGON GYUR NA, ,NGA LA MI MNYES MA BYED CIG, DPER NA, 'GA' ZHIG
GIS KHAB KYI MIG GNAM DU BSTAN TE YUNGS


@393A *, ,KAR GYI 'BRU RNAMS 'THOR BAR BYED NA, DGA' BO, BRGYA LA
RKYEN ZHIG GIS DER YUNGS KAR GYI 'BRU GANG YIN PA GCIG CHUD PAR
'GYUR GYI, DGA'

BO; MI NYID RNYED PA NI MA YIN NO, ,DAL BA PHUN SUM TSOGS PA'ANG
DE BZHIN NO, ,DGA' BO, MI NYID SHIN TU RNYED PAR DKA' BA DANG, DE
BZHIN DU DAL BA PHUN SUM TSOGS

PA'ANG RNYED NA, DGA' BO KHYOD KYIS RAB TU BYUNG, DAL BA SHIN TU
RNYED DKA' RNYED, ,DGA' BO STON PA MNGON GYUR PA, ,NGA LA MI
MNYES MA BYED CIG, DE CI'I PHYIR ZHE NA, BSKAL

BA BYE BA STONG DANG NI, ,BRGYA DANG KHRAG KHRIG DAG TU YANG,
,SANGS RGYAS SGRA NI MI THOS NA, ,SANGS RGYAS MTHONG BA GA LA
ZHIG, AU DU MA B'A RA'I ME TOG NI, ,SHING LAS SHIN TU

RNYED DKA' LTAR, ,DE BZHIN SANGS RGYAS RNYED DKA' STE, ,KHYED
KYIS NGA NI RNYED GYUR NA, ,DGA' BO KHYOD KYIS RAB TU BYUNG, ,DAL
BA SHIN TU RNYED DKA' STE, ,DGA' BO STON PA

MNGON GYUR PA, ,NGAL MI MNYES MA BYED CIG, DE NAS RIGS KYI BU
DGA' BO SKRA DANG KHA SPU BREGS TE GOS NGUR SMRIG BGOS TE, RGYAL
BA'I BSTAN PA LA YANG DAG PAR DAD

PA KHO NAS KHYIM NAS KHYIM MED PAR RAB TU BYUNG NGO, ,BCOM LDAN
'DAS KYIS DE SKAD CES BKA' STZAL BA DANG, TSE DANG LDAN PA KUN
DGA' BO DANG, RIGS KYI BU DGA' BO BCOM


@393B LDAN 'DAS KYIS GSUNGS PA LA MNGON PAR BSTOD DO, ,DGA' BO
RAB TU BYUNG BA'I MDO RDZOGS SO,, ,,RTZA NGAS DE BANDRA RAKshI
TAS ZHUS CHEN BGYIS PA,, 
