@15A ,RGYA GAR SKAD DU,
A'A RYA SARBA BUDDHA AANG+GA BA TI M'A MA DH'A RA n'I, BOD SKAD
DU, 'PHAGS

PA SANGS RGYAS THAMS CAD KYI YAN LAG DAR LDAN PA ZHES BYA BA'I
GZUNGS, SANGS RGYAS DANG, BYANG CHUB SEMS DPA' THAMS CAD LA PHYAG
'TSAL LO, ,'DI SKAD BDAG GIS THOS PA'I DUS

GCIG NA, BCOM LDAN 'DAS GANG+G'A'I KLUNG CHEN PO'I 'GRAM NA, 'JIG
RTEN SKYONG BA BZHI DANG THABS CIG TU BZHUGS TE, DE'I TSE BCOM
LDAN 'DAS KYIS RNAM THOS KYI BU LA SOGS PA RGYAL PO

CHEN PO BZHI LA 'DI SKAD CES BKA' STZAL TO, ,RGYAL PO CHEN PO DAG
SKYES PA DANG, BUD MED DANG, KHYE'U DANG, BU MO RNAMS LA 'JIGS PA
CHEN PO BZHI PO 'DI DAG 'BYUNG NGO, ,BZHI GANG ZHE NA,

'DI LTA STE, RGA BA DANG, NA BA DANG, RGUD PA DANG, 'CHI BA'O,
,DE LA YANG 'JIGS PA CHEN PO GCIG STE, 'DI LTAR 'CHI BDAG GI
'JIGS PA CHEN PO STE, BRTZAM PA MED PA, GNYEN PO MED PA,

RTAG TU PHYI BZHIN 'BRANG BA'O, ,RGYAL PO CHEN PO DAG DE LA 'JIGS
PA CHEN PO GCIG PO DE'I GNYEN PO NGAS 'DIR BRJOD PAR BYA'O, ,DE
NAS BCOM LDAN 'DAS LA RGYAL PO CHEN PO BZHIS 'DI SKAD


@15B CES GSOL TO, ,BCOM LDAN 'DAS, GANG GI SLAD DU BCOM LDAN 'DAS
KYIS SROG RAB TU STZAL BAS SKYED BU RJES SU GZUNG BA 'DI NI, DENG
BDAG CAG GI RNYED BA LEGS PAR RNYED

DO, ,DE NAS BCOM LDAN 'DAS SHAR PHYOGS SU THUGS MNGON DU PHYOGS
TE BZHUGS NAS, SE GO LA GYI SGRAS DE BZHIN GSHEGS PA THAMS CAD LA
BSKUL TE, 'DI SKAD CES, DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS GANG SU DAG,
SEMS CAN RNAMS LA THUGS BRTZE BA'I SLAD DU BLA NA MED PA YANG DAG
PAR RDZOGS PA'I BYANG CHUB TU MNGON PAR RDZOGS PAR SANGS

RGYAS PA DE DAG BDAG GI GROGS MDZOD CIG ,DES NA BDAG 'DIR SANGS
RGYAS THAMS CAD KYI BYIN GYIS RLABS KYIS BYIN GYIS BRLABS NAS
SEMS CAN THAMS CAD KYI DUS MA YIN PAR 'CHI BA RAB TU BZLOG PAR

BGYI'O, ,SNGON MA BSKOR BA'I CHOS KYI 'KHOR LO GNYIS PA YANG
BSKOR BAR BGYI'O ZHES GSUNGS SO, ,DE BZHIN DU LHO DANG, NUB DANG,
BYANG DANG, STENG DANG, 'OG GI DE BZHIN GSHEGS PA THAMS CAD LA

BSKUL TE, 'DI SKAD CES, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS GANG SU DAG, SEMS CAN RNAMS LA THUGS
BRTZE BA'I DON DU BLA NA MED PA YANG DAG PAR

RDZOGS PA'I BYANG CHUB MNGON PAR RDZOGS BAR SANGS RGYAS PA DE DAG
BDAG GI GROGS MDZOD CIG CES GSUNG NGO, ,DE BZHIN DU PHYOGS MTSAMS
RNAMS SU YANG, 'DI SKAD CES, GANG GI


@16A *, ,PHYIR 'DI DAG TSE DANG, STOBS DANG, KHA DOG DANG LDAN PA
YONGS SU 'GRUB CING, DUS MA YIN PAR 'CHI BA'I 'JIGS PA 'BYUNG BAR
MI 'GYUR BAR

SANGS RGYAS THAMS CAD BDAG GI GROGS MDZOD CIG CES GSUNGS SO, ,DE
NAS PHYOGS BCU'I SA'I KHAMS JI SNYED SANGS RGYAS KYI SPYAN LA
SNANG BAR GYUR PA DE SNYED KYI 'JIG RTEN GYI

KHAMS DAG SANGS RGYAS BCOM LDAN 'DAS KYIS TIL GYI GANG BU BZHIN
DU GANG STE, DE DAG GIS DE BZHIN GSHEGS PA'I GROGS MDZAD PAR ZHAL
GYIS BZHES NAS DE BZHIN

GSHEGS PA DE DAG THAMS CAD 'DI SKAD CES GSUNG NGO, ,TADYA TH'A,
TZA L'A TZA LA TZA LE, BI NA TI, SVA STI KE, TZAKRA AANG+GA TI,
PRA SHA MANTU, SARBA RO GA AA NA TRE, KUntE KUntE, MAH'A KUntE,

TZA RE TZA RE RE, HE MA GI RI, HE MA GOO RI, HE MA GOO RI, HE MA
NI SHUNTI, HE MA SI SI, KOO RA BE KOO RAB BE, HE KU RA RE, KU RA
RE, KU MA TI, BI shA SA MA nI, SHI shU BI, TZA LE TZA LE, BI TZA

LE; M'A BI LA MBA HU MU HU MU SV'A H'A, GSANG BA PA'I BDAG PO JI
SNYED PA THAMS CAD KYANG DE BZHIN GSHEGS PA THAMS CAD DANG NYE
BAR 'DUG NAS, DE DAG GIS SMRAS PA, H'Um H'Um SI SI

SV'A H'A; DE SKAD CES BKA' STZAL PA DANG, DE BZHIN GSHEGS PA
THAMS CAD MI SNANG BAR GYUR TO, ,DE NAS BCOM LDAN 'DAS LA RGYAL
PO CHEN PO RNAM THOS KYI BUS 'DI SKAD


@16B CES GSOL TO, ,BCOM LDAN 'DAS, BDAG GIS KYANG DE BZHIN GSHEGS
PA'I BYIN GYIS BRLABS KYIS BSRUNG BAR BGYI'O, ,DUS MA LAGS PAR
'GUM PA LAS BZLOG PAR BGYI'O,

TADYA TH'A, SHVE TE SHVE TE SHVE TE, LE LI LI, 'PHAGS SKYES POS
KYANG SMRAS PA, M'A TA DHE M'A TANG+GE, M'A TANG+GI NI, SH'U M'A
SH'U M'U, YUL 'KHOR SRUNG GIS KYANG SMRAS PA, TZA RE TZA RE RE
SV'A H'A

MIG MI BZANG GIS KYANG SMRAS PA, BA LAM BI PA, BCOM LDAN 'DAS
KYIS 'DI SKAD CES BKA' STZAL TO, ,RGYAL PO CHEN PO DAG GANG LA LA
ZHIG SANGS RGYAS THAMS CAD KYIS GZIGS

PA'I RIG SNGAGS 'DI NYIN RE LA LAN RE 'DON NA RIGS KYI BU'AM,
RIGS KYI BU MO DE LA STON PA'I 'DU SHES BSKYED PAR BYA'O, ,RIGS
KYI BU'AM, RIGS KYI BU MO DE NGAN SONG GSUM DU

'GRO BAR MI 'GYUR RO, ,'DIS SEMS CAN THAMS CAD KYI SROG LA PHAN
BTAGS PAR 'GYUR RO, ,GANG ZHIG SEMS CAN THAMS CAD KYI DON DU NYIN
GCIG BZHIN DU TSIG TU 'DON

PA DANG, GANG YANG 'DI KLOG PA DE LA DUS MA YIN PAR 'CHI BA'I
'JIGS BA MED DO, ,DE'I LUS LA NAD NGAN PA 'BYUNG BAR MI 'GYUR RO,
,CHUS 'CHI BA'I DUS BYED PAR MI 'GYUR

RO; ;MES MA YIN, MTSON GYIS MA YIN, DUG GIS MA YIN, LCE 'BAB BAS
MA YIN NO, ,GANG LA LA RGYAL PA'I BU DAG RIG SNGAGS 'DON PA'I SA
PHYOGS DE SANGS RGYAS DANG


@17A *, ,BYANG CHUB SEMS DPA' THAMS CAD KYIS DGONGS PAR RIG PAR
BYA'O, ,YI GER 'DRI BA'AM, YI GER 'DRIR 'JUG PA DES SANGS RGYAS
BCOM LDAN

'DAS LA RIM GRO BYA BA THAMS CAD KYIS BSTI STANG BYAS PAR 'GYUR
RO, ,DE CI'I PHYIR ZHEN, SEMS CAN RNAMS LA RIM GRO BYED PA NI
SANGS RGYAS LA RIM GRO BYED PA YIN NO ZHES DE

BZHIN GSHEGS PA RNAMS GSUNG BA'I PHYIR RO, ,SU ZHIG GIS 'DI BRIS
NAS YAN LAG LA BTAGS NA DE'I YAN LAG THAMS CAD BSRUNG BAR 'GYUR
RO, ,BCOM LDAN 'DAS KYIS

DE SKAD CES BKA' STZAL NAS RGYAL PO CHEN PO BZHI DANG, THAMS CAD
DANG LDAN PA'I 'KHOR DE DAG DANG, LHA DANG, MI DANG, LHA MA YIN
DANG, DRI ZAR BCAS PA'I 'JIG RTEN

YI RANGS TE, BCOM LDAN 'DAS KYIS GSUNGS PA LA MNGON PAR BSTOD DO,
,'PHAGS PA SANGS RGYAS THAMS CAD KYI YAN LAG DANG LDAN PA ZHES
BYA BA'I GZUNGS RDZOGS SO,, ,,

RGYA GAR GYI MKHAN PO JI NA MI TRA DANG, D'A NA SH'I LA DANG,
ZHUS CHEN GYI LO TZTSA PA BANDE YE SHES SDES BSGYUR CING ZHUS TE
SKAD GSAR BCAD KYIS KYANG BCOS NAS GTAN LA PHAB PA'O,, ,,