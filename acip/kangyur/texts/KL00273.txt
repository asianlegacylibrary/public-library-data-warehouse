@88A ,,RGYA GAR SKAD DU, A'ARYA DVA DA SHA
BUD DHI KAN N'A MA MA H'A

Y'A NA S'U TRA, BOD SKAD DU, 'PHAGS PA SANGS RGYAS BCU GNYIS PA
ZHES BYA BA THEG PA CHEN PO'I MDO, SANGS RGYAS DANG, BYANG CHUB
SEMS DPA' THAMS CAD LA PHYAG 'TSAL LO, ,'DI SKAD

BDAG GIS THOS PA DUS CIG NA, BCOM LDAN 'DAS RGYAL PO'I KHAB NA
BYA RGOD KYI PHUNG PO'I RI LA DGE SLONG STONG NYIS BRGYA LNGA
BCU'I DGE SLONG GI DGE 'DUN CHEN PO DANG THABS GCIG

TU BZHUGS TE, BYANG CHUB SEMS DPA' MA PHAM PA LA SOGS PA BYANG
CHUB SEMS DPA' KHRI NYIS STONG GI BYANG CHUB SEMS DPA'I DGE 'DUN
CHEN PO DANG THABS GCIG GO ,DE NAS

BCOM LDAN 'DAS KYIS BYANG CHUB SEMS DPA' SEMS DPA' CHEN PO BYAMS
PA LA BKA' STZAL PA, BYAMS PA, SANGS RGYAS KYI ZHING 'DI NAS SHAR
PHYOGS LOGS SU SANGS RGYAS

KYI ZHING BYE BA KHRAG KHRIG 'BUM PHRAG BRJOD DU MED PA BCU'I
RDUL PHRA RAB KYI RDUL SNYED KYI SANGS RGYAS KYI ZHING 'DAS PA NA
'JIG RTEN GYI KHAMS MU TIG CAN ZHES BYA BA YOD DE, DE NA DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS NAM
MKHA' DPAL DRI MED RDUL SEL RAB MDZES YON TAN GYI TOG GI 'OD ME
TOG PADMA BEE d'URYA'I 'OD ZER RIN PO


@88B CHE'I GZUGS LTA BU'I SKU DANG LDAN PA SPOS MCHOG DAM PAS
MCHOD PA SKU RNAM PAR SPRAS SHING LEGS PAR BRGYAN PA GTZUG TOR
GYI GTZUG NAS NYI MA'I 'OD ZER DPAG MED ZLA 'OD

SMON LAM GYIS BRGYAN PA RAB SPRUL BKOD PA CHEN PO CHOS KYI
DBYINGS LAS MNGON 'PHAGS CHAGS MED RIN CHEN RGYAL PO ZHES BYA BA
DA LTAR YANG BZHUGS TE 'TSO ZHING GZHES LA CHOS

KYANG STON TO, ,SU RGYAL BA'I MTSAN 'DZIN PA DE BSKAL PA CHEN PO
DZAMBU'I GLING GI RDUL PHRA RAB KYI RDUL SNYED KYI BSKAL PAR
'KHOR BA LAS LDOG GO ,DES BYANG CHUB SEMS DPA' SEMS

DPA' CHEN PO DRI MED CES BYA BA LUNG BSTAN TE, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS NAM MKHA'I DPAL
DRI MED RDUL SEL RAB MDZES YON TAN

GYI TOG GI 'OD ME TOG PADMA BEE d'URYA'I 'OD ZER RIN PO CHE'I
GZUGS LTA BU'I SKU DANG LDAN PA SPOS MCHOG DAM PAS MCHOD PA SKU
RNAM PAR SPRAS SHING LEGS PAR BRGYAN PA GTZUG TOR GYI

GTZUG NAS NYI MA'I 'OD ZER DPAG MED ZLA 'OD SMON LAM GYIS BRGYAN
PA RAB SPRUL BKOD PA CHEN PO CHOS KYI DBYINGS LAS MNGON 'PHAGS
CHAGS MED RIN CHEN RGYAL PO DE YONGS SU MYA

NGAN LAS 'DAS PA'I DAM PA'I CHOS NUB MA THAG TU BLA NA MED PA
YANG DAG PAR RDZOGS PA'I BYANG CHUB TU MNGON PAR RDZOGS PAR
'TSANG RGYA BAR 'GYUR TE, DE BZHIN GSHEGS PA DGRA BCOM


@89A *, ,PA; YANG DAG PAR RDZOGS PA'I SANGS RGYAS, RIG PA DANG,
ZHABS SU LDAN PA, BDE BAR GSHEGS PA, 'JIG RTEN MKHYEN PA, SKYES
BU 'DUL BA'I KHA LO SGYUR BA,

BLA NA MED PA, LHA DANG, MI RNAMS KYI STON PA, SANGS RGYAS BCOM
LDAN 'DAS CHU LHA GZHON NU NYI MA'I SGRON MA ZLA BA'I ME TOG RIN
CHEN PADMA GSER SDUG NAM MKHA' LTA BU'I SKU LDAN RNAM

PAR SNANG MDZAD 'OD ZER RAB BRGYAN THOGS MED 'KHOR LO'I DKYIL
'KHOR PHYOGS BCUR 'OD ZER RAB 'BYIN 'JIG RTEN KHAMS KUN TU SNANG
BYED TOG GI RGYAL MTSAN RGYAL PO ZHES BYA BAR

'JIG RTEN DU 'BYUNG BAR 'GYUR RO, ,SHAR PHYOGS DE NYID KYI DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
BGROD PA THAMS CAD DRI MED 'OD CES BYA BA'I

MTSAN KYANG GZUNG NGO, ,TSIG 'DON TO, ,PHYAG BYA'O, ,LHO PHYOGS
KYI DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS SPOBS PA'I RGYAN LA DGONGS PA ZHES BYA

BA'I MTSAN KYANG GZUNG NGO, ,YID LA BYA'O, ,NUB PHYOGS KYI DE
BZHIN GSHEGS PA DRI MED ZLA BA'I TOG GI RGYAL PO GRAGS LDAN ZHES
BYA BA'I MTSAN KYANG GZUNG NGO, ,PHYAG BYA'O, ,BYANG PHYOGS

KYI DE BZHIN GSHEGS PA ME TOG GI BKOD PA SNANG BAR MDZAD PA ZHES
BYA BA'I MTSAN KYANG GZUNG NGO, ,PHYAG BYA'O, ,SHAR LHO'I PHYOGS
MTSAMS KYI DE BZHIN GSHEGS PA 'OD MDZAD


@89B CES BYA BA'I MTSAN KYANG GZUNG NGO, ,PHYAG BYA'O, ,LHO NUB
KYI PHYOGS MTSAMS KYI DE BZHIN GSHEGS PA RIN CHEN MCHOG GI TOG
GRAGS LDAN ZHES BYA BA'I MTSAN KYANG GZUNG NGO, ,PHYAG

BYA'O; ;NUB BYANG GI PHYOGS MTSAMS KYI DE BZHIN GSHEGS PA 'JIGS
MED RNAM PAR GZIGS ZHES BYA BA'I MTSAN KYANG GZUNG NGO, ,PHYAG
BYA'O, ,BYANG SHAR GYI PHYOGS MTSAMS KYI DE

BZHIN GSHEGS PA 'JIGS BRAL BAG TSA BA MI MNGA' SPU ZING MI BYED
CES BYA BA'I MTSAN KYANG GZUNG NGO, ,PHYAG BYA'O, ,'OG GI PHYOGS
KYI DE BZHIN GSHEGS PA SENG GE BSGYINGS PA'I MID

PA ZHES BYA BA'I MTSAN KYANG GZUNG NGO, ,PHYAG BYA'O, ,STENG GI
PHYOGS KYI DE BZHIN GSHEGS PA GSER 'OD GZI BRJID RGYAL PO ZHES
BYA BA'I MTSAN KYANG GZUNG NGO, ,PHYAG BYA'O, ,BYAMS PA, DAD

PA'I RIGS KYI BU'AM, RIGS KYI BU MOS BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS BCU
GNYIS PO 'DI DAG GI MTSAN BRJOD LA, NYI

MA BCUR SDIG PA THAMS CAD KYI NYES PA BSHAGS PAR BYA, DGE BA'I
RTZA BA THAMS CAD LA RJES SU YI RANG BAR BYA, SANGS RGYAS THAMS
CAD LA BSKUL BA DANG, SANGS RGYAS THAMS CAD LA

GSOL BA GDAB PA DANG, DGE BA'I RTZA BA THAMS CAD CHOS KYI DBYINGS
SU YONGS SU BSNGO BAS YONGS SU BSNGO BAR BYA'O, ,'ON KYANG SDIG
PA THAMS CAD ZAD PAR 'GYUR RO, ,LAS KYI SGRIB PA


@90A *, ,THAMS CAD RNAM PAR BYANG BAR 'GYUR RO, ,DE'I 'OG TU
SANGS RGYAS KYI ZHING GI YON TAN BKOD PA PHUN SUM TSOGS PA DANG,
MI 'JIGS PA PHUN SUM TSOGS

PA DANG, MTSAN PHUN SUM TSOGS PA DANG, BYANG CHUB SEMS DPA'I DGE
'DUN PHUN SUM TSOGS PA DANG, GZUNGS PHUN SUM TSOGS PA'ANG 'THOB
BO, ,TING NGE 'DZIN PHUN SUM TSOGS

PA'ANG 'THOB BO, ,BSAM PA JI LTA BA BZHIN DU SANGS RGYAS KYI
ZHING YONGS SU DAG PA PHUN SUM TSOGS PA DANG, DGE BA'I BSHES
GNYEN PHUN SUM TSOGS PA'ANG MYUR DU YONGS SU 'DZIN TO, ,

BLA NA MED PA YANG DAG PAR RDZOGS PA'I BYANG CHUB LAS NYAMS PAR
MI 'GYUR ZHING YONGS SU NYAMS PAR YANG MI 'GYUR RO, ,'KHOR BA NA
'KHOR BA'I TSE'ANG KUN TU MDZES PA DANG, DE'I LONGS

SPYOD PHUN SUM TSOGS PA DANG, RIGS PHUN SUM TSOGS PA DANG, SKYE
BA PHUN SUM TSOGS PA DANG, RUS PHUN SUM TSOGS PA DANG, GZUGS PHUN
SUM TSOGS PA DANG, RIS 'DRA BA'I

SKYE BO'I 'KHRO PHUN SUM TSOGS PA'ANG YONGS SU 'DZIN TO, ,DE LA
'DI SKAD CES BYA STE, GANG DANG GANG DU SKYE BA YI, ,TSE RABS TSE
RABS THAMS CAD DU, ,MTHONG NA DGA' ZHING DGA' BYED

PA; ;'OD BYED PA DANG MTHU CHEN DANG, ,'BYOR PA CHEN POR 'GYUR BA
YIN, ,GZUNGS KYI GSANG SNGAGS KYI GZHI 'DI RNAMS KYANG BRJOD PAR
BYA'O, ,TADYA TH'A, AA KHE, MA KHE, SA MANTA MU KHE ,


@90B SOO TE; YUKTE, NI RU KTE, PRA BHE SA MA YO KE ,TZI TA BI
BARTE, AA ME, KHA ME, MA DA NE, BI BARTE, SA MA NTA GU nE, SA TYA
RA ME, YUKTE, BRA YUKTE, HI LI MI LI, MA SA LE, A'A NA LE, TZA ME
AA TZI tI

AA TZA tI, TZO TSE, AA RA HE, BA HUD TSE, M'A YU GRA HE, HE MA BA
TI, DZYO TI BA TI, DA MA TZI TI, TZYU TA BADKE, AA PI KshE BE, RA
DHI KshA ME, SKANDHA BI BHA GA TE, SANGS RGYAS DANG BYANG CHUB
SEMS DPA'

THAMS CAD LA PHYAG 'TSAL LO, ,SANGS RGYAS KYI BYIN GYI RLABS KYIS
GSANG SNGAGS KYI GZHI 'DI RNAMS GRUB PAR GYUR CIG ,DE LA 'DI SKAD
CES BYA STE, GZUNGS 'DI DAG NI BZUNG BYAS NA,

PHYOGS BCU DAG NA GANG BZHUGS PA'I, ,BYE BA DRUG CU'I DRANG SRONG
RNAMS, ,DE DAG DE LA DGONGS PAR 'GYUR, ,SKYE BA DANG NI KUN TU
YANG, ,DGE BA'I BSHES GNYEN RNYED PAR 'GYUR, ,CUNG ZAD

DGE BA GANG YIN PA, ,DON RNAMS THAMS CAD 'BYOR BAR 'GYUR,
,PADMA'I SNYING POR BZHUGS PA YI, ,SANGS RGYAS RNAMS NI MNGON DU
MTHONG, ,GZUNGS 'DI DAG NI 'DZIN BYED PA, ,MKHAS

PA DPAL LDAN RDZUS TE SKYE, ,DRAN DANG BLO GROS RTOGS PA DANG,
,MOS DANG SHES RAB RAB TU 'PHEL, ,THOS PA THAMS CAD 'DZIN PAR
'GYUR, ,THOS PA RNAMS NI YONGS MI NYAMS, ,'JIG

RTEN MGON PO 'DI DAG GI ,MTSAN RNAMS SU ZHIG RJOD BYED PA, ,NGAN
'GRO THAMS CAD SPANGS NAS NI, ,BZANG 'GROR MYUR DU 'GRO BAR
'GYUR, ,TING NGE 'DZIN DANG GZUNGS KYI MCHOG


@91A *, ,DE, DAG DE LA MNGON DU GYUR, ,BYANG CHUB BAR DU DE
'TSANG RGYA, ,ZHING NI BYE BA STONG PHRAG DAG ,GSER GYIS BKANG
STE SBYIN BYIN PAS, ,GANG GIS DE BZHIN GSHEGS

RNAMS KYI, ,MTSAN RNAMS 'DZIN PAR BYED PA YI, ,BSOD NAMS PHUNG PA
DE CHES MANG, ,RTAG TU TSE RABS DRAN PAR 'GYUR, ,BYANG CHUB SPYAD
PA SPYOD PA'I TSE, ,MI KHO MA THAMS

CAD RNAM SPANGS TE, ,SANGS RGYAS 'BYUNG BA RAB MDZES BRNYES,
,RDZOGS PA'I SANGS RGYAS MNYES PAR BYED, ,DAD PA BLA NA MED PA
'THOB, ,SANGS RGYAS RNAMS LA RAB DAD CING, ,

MCHOD PA DAM PA BYED PAR 'GYUR, ,SANGS RGYAS 'BYUNG BA MNYES BYED
DE, ,MTHONG NAS STON LA RAB TU DAD, ,'JIG RTEN SGRON MA MTHONG
NAS NI, ,MCHOD PA BZANG PO BYED PAR 'GYUR,

MTSAN RNAMS 'DI DAG 'DZIN BYED PA, ,BSKAL PA BYE BA GRANGS MED
DU, ,'KHOR BA RNAMS PAR SPANGS NAS SU, ,BYANG CHUB MYUR DU 'TSANG
YANG RGYA, ,NYIN ZHAG BDUN DU TSANG BAR NI, ,

MTSAN RNAMS 'DI DAG 'DZIN BYED NA, ,GANG GIS 'DREN RNAMS MTHONG
'GYUR BA'I, ,RGYA CHEN MIG NI SBYANGS PAR 'GYUR, ,'JIG RTEN MGON
PO DE DAG GI ,MTSAN RNAMS MI GANG

'DZIN BYED PA, ,SKYE BA GANG DANG GAR SKYES PAR, ,DE NI PHYAG
BYA'I 'OS SU 'GYUR, ,MTSAN RNAMS 'DI DAG 'DZIN BYED PA, ,BSKAL BA
BYE BA BSAM YAS SU, ,BKUR STI MA YIN 'THOB


@91B MI 'GYUR, ,'JIG RTEN DAG NA GRAGS PA 'THOB, ,MTSAN RNAMS 'DI
DAG 'DZIN BYED PA, ,DE LA BSKAL PA DU MAR NI, ,LHA RNAMS BSTI
STANG BYED PAR 'GYUR, ,BYANG CHUB MYUR DU 'TSANG YANG RGYA, ,

MTSAN RNAMS 'DI DAG 'DZIN BYED PA, ,MOS BYED SHES RAB 'TSAL MI
'GYUR, ,G-YO DANG SGYU NI RNAM PAR SPANGS, ,RTAG TU SANGS RGYAS
RNAMS KYANG MTHONG, ,MTSAN RNAMS 'DI DAG 'DZIN BYED

PA; ;LHA DANG DRI ZA KLU DBANG DANG, ,MKHA' LDING LHA MIN GSANG
BA PA, ,RTAG TU DE LA SRUNG BAR BYED, ,GZUGS DANG MTSAN NI PHUN
SUM TSOGS, ,NOR CHEN KHYIM DU SKYE BAR 'GYUR, ,SEMS CAN

KUN LA SBYIN PA BYED, ,DPA' ZHING GTONG PHOD SER SNA MED, ,BSKAL
PA BYE BA BRGYA STONG POR, ,LHA YI TZANDAN DMAR PO DANG, ,SHIN TU
DRI ZHIM SPOS KUN GYI, ,SPOS NGAD DE YI KHA NAS BYUNG, ,MTSAN

RNAMS 'DI DAG 'DZIN BYED PA, ,BSKAL PA BYE BAR SGRA SKAD NI,
,TSANGS PA'I DBYANGS DANG LDAN PAR 'GYUR, ,RTAG TU CHOS RGYAL
TSUL DANG LDAN, ,MTSAN RNAMS 'DI DAG 'DZIN BYED PA, ,RIN

CHEN SNA BDUN PADMA'I 'DAB, ,BYE BA STONG PHRAG MANG YOD LAS,
,'BYOR CHEN DE SKYE LHA GZUGS LDAN, ,MTSAN RNAMS 'DI DAG 'DZIN
BYED PA, ,DE NA PHA MA SPUN SDUG DANG, ,SKYE BO DAG GI TSOGS
RNAMS

DANG; ;'BRAL BAR 'GYUR BA MI MTHONG NGO, ,DRANG SRONG CHEN PO
RNAMS KYI MTSAN, ,BUD MED KYIS NI BZUNG BYAS NA, ,BUD MED LUS LA
MA CHAGS NAS, ,SKYES PA BLO GROS LDAN PAR 'GYUR, ,MI YI LUS


@92A *, ,NI THOB GYUR NAS, ,BLA MED BYANG CHUB 'THOB 'GYUR TE,
,CHOS KYI 'KHOR LO RAB BSKOR NAS, ,'DOD PA JI BZHIN MYA NGAN
'DA', ,MTSAN RNAMS 'DI DAG SU 'DZIN

PA; ;DE YI LUS LA MTSON DANG NI, ,DUG DANG ME DANG RGYAL PO DANG,
,G-YON CAN RNAMS KYIS MI TSUGS SO, ,MTSAN RNAMS 'DI DAG SU 'DZIN
PA, ,DE YI SEMS LA NAM YANG NI, ,DPUNG

DANG BZHON PAR BCAS PA YI, ,BDUD KYIS GLAGS RNYED MI 'GYUR RO,
,'DI DAG GI NI MTSAN GYI RNAMS, ,MI GANG 'DZIN PAR BYED PA DE,
,ZHING NI BYE BA BSAM YAS PAR, ,NAM MKHA'

LAS NI 'GRO BAR 'GYUR, ,SANGS RGYAS STON PAR RNAMS MCHOD NAS,
,'JIGS PA MED PAR ZHU BA ZHU, ,DE DAG DE YI BSAM MKHYEN NAS,
,RGYAL BA DE DAG LUNG STON 'GYUR, ,SANGS RGYAS

MGON PO DE DAG LAS, ,LUNG BSTAN PA NI 'THOB 'GYUR NAS, ,DE NI
SHIN TU YI RANGS TE, ,RGYAL BA'I BSTAN LA THE TSOM MED, ,MTSAN
RNAMS 'DI DAG 'DZIN BYED PA, ,'JIG RTEN MGON

PO RNAMS LAS NI, ,ZAB MO'I CHOS NI THOS GYUR TE, ,THOS NAS THAMS
CAD 'DZIN PAR 'GYUR, ,DE NAS PHA ROL PHYIN PA DANG, ,MI 'JIGS PA
DANG STOBS RNAMS DANG, ,MTSAN DANG DPE

BYAD BZANG PO RNAMS, ,MA LUS PAR NI RDZOGS PAR 'GYUR, ,SANGS
RGYAS DE DAG RNAMS KYI NI, ,GANG GI ZHING DU 'DOD GYUR PA, ,DE NI
BLA MED YANG DAG RDZOGS, ,BYANG CHUB RTOGS NAS


@92B 'TSANG RGYAR 'GYUR, ,SKYES PA YANG NI BUD MED GANG, ,MTSAN
RNAMS 'DI DAG 'DZIN PA YI, ,YON TAN 'DI DANG GZHAN DAG KYANG,
,SANGS RGYAS BSKAL PA RGYUN DU GSUNG, ,BAG YOD LDAN PAR GYUR

NAS NI, ,YON TAN PHUN SUM 'DI THOS NAS, ,RDZOGS PA'I SANGS RGYAS
GRAGS LDAN PA, ,DE DAG MTSAN RNAMS 'DZIN PAR 'GYUR, ,SANGS RGYAS
'DI DAG DPAL SNYING PO, ,SPRIN GYI RGYAL PO MI YI

MCHOG ,'JIG RTEN MGON PO 'DI DAG GI ,MTSAN NI BSKAL PAR GANG NYAN
PA, ,GANG DAG 'DI RNAMS MTSAN NYAN CING, ,THOS NAS GUS PAR BYED
'GYUR BA, ,DE DANG DE DAG SHES RAB CHE, ,RKANG

GNYIS RNAMS KYI MCHOG TU 'GYUR, ,DRANG SRONG CHEN PO DE DAG GI
,'DI 'DRA'I MTSAN DAG THOS GYUR NA, ,BAG YOD LDAN ZHING MKHAS
GYUR LA, ,SHES RAB LDAN PA SU MI 'DZIN, ,BCOM LDAN 'DAS

KYIS DE SKAD CES BKA' STZAL NAS, BYANG CHUB SEMS DPA' SEMS DPA'
CHEN PO BYAMS PA DANG, BYANG CHUB SEMS DPA' DE DAG DANG, DGE
SLONG DE DAG DANG, THAMS CAD DANG LDAN PA'I 'KHOR

DE DANG, LHA DANG, MI DANG, LHA MA YIN DANG, DRI ZAR BCAS PA'I
'JIG RTEN GYI RANGS TE, BCOM LDAN 'DAS KYIS GSUNGS PA LA MNGON
PAR BSTOD DO, ,'PHAGS PA SANGS RGYAS BCU GNYIS

PA ZHES BYA BA THEG PA CHEN PO'I MDO RDZOGS SO,, ,,RGYA GAR GYI
MKHAN PO DZI NA MI TRA DANG, D'A NA SH'I LA DANG, ZHUS CHEN GYI
LO TZTSA BA BANDE YE SHES SDES BSGYUR CING ZHUS TE GTAN


@93A *, ,LA PHAB PA,, 
