@75B ,,RGYA GAR SKAD DU,
A'ARYA

SING HA PA Ri PRiTZTS'A N'A MA MA H'A Y'A NA S'U TRA, BOD SKAD
DU, 'PHAGS PA SENGGES ZHUS PA ZHES BYA BA THEG PA CHEN PO'I MDO,
SANGS RGYAS DANG, BYANG CHUB SEMS DPA' THAMS CAD LA PHYAG 'TSAL
LO, ,'DI SKAD

BDAG GIS THOS PA DUS GCIG NA, BCOM LDAN 'DAS RGYAL PO'I KHAB NA
BYA RGOD KYI PHUNG PO'I RI LA DGE SLONG STONG NYIS BRGYA LNGA
BCU'I DGE SLONG GI DGE 'DUN CHEN PO DANG THABS GCIG TU BZHUGS TE,
BYANG


@76A *, ,CHUB SEMS DPA'I DGE 'DUN CHEN PO DANG YANG THABS GCIG GO
,THAMS CAD MKHYEN CING THAMS CAD GZIGS, ,RGYAL BA GANG ZAG
MTSUNGS PA MED, ,RGYAL PO MA SKYES

DGRA YI BU, ,SENG GE ZHES NI GRAGS PA ZHIG ,TSONG DPON BU MO LNGA
BRGYA YIS, ,MDUN DU BDAR TE LHAN CIG TU, ,RGYAL PO'I KHAB NAS DE
BYUNG NAS, ,RGYAL PO'I 'BYOR BA CHEN PO YIS, ,GSER LAS

BYAS PA'I GDUGS THOGS TE, ,RDZOGS SANGS RGYAS KYI GAN SONG NAS,
,ZHABS LA MGO BOS PHYAG 'TSAL TE, ,LNGA BRGYA PO YI GDUGS DE DAG
,TSANG BAR THUB PA CHE LA PHUL, ,KUN KYANG BYANG CHUB

DON DU ZHUGS, ,RDZOGS SANGS RGYAS KYI MTHU YIS NI, ,DE DAG MI
'JIGS SKYES GYUR NAS, ,SENG GES THAL MO SBYAR BYAS TE, ,RDZOGS
SANGS RGYAS LA ZHUS PA NI, ,BYANG CHUB SEMS DPA'I SPYOD PA

GANG; ;DE NI 'DREN PAS BDAG LA GSUNGS, ,GANG GIS MDZES PAR 'GYUR
BA LAGS, ,GANG GIS RDZUS TE SKYE BAR 'GYUR, ,SKYE BA DRAN PAR JI
LTAR 'GYUR, ,THUB PA CHEN POS LUNG BSTAN

GSOL, ,DE DAG LHAG BSAM YE SHES KYIS, ,MKHYEN NAS SANGS RGYAS
LUNG BSTAN PA, ,BYANG CHUB SEMS DPA'I SPYOD GANG ZHES, ,KHYOD
KYIS DRIS PA DE BSTAN TO, ,BZOD PA YIS NI MDZES

PAR 'GYUR, ,TSANGS PAR SPYAD PAS BRDZUS TE SKYE, ,CHOS KYI SBYIN
PAS SKYE BA DRAN, ,GZHON NU DE LTAR SHES PAR GYIS, ,GANG GIS SUM
CU RTZA GNYIS MTSAN, ,DPE BYAD BZANG PO BRGYAD


@76B CU DANG, ,GSER MDOG 'DRA BA'I LUS 'GYUR ZHING, ,DE MTHONG
SEMS CAN DGA' BAR 'GYUR, ,SBYIN PA KUN GYIS MTSAN DU 'GYUR,
,BYAMS PAS DE BZHIN DPE BYAD BZANG, ,SEMS CAN KUN LA SEMS

MNYAM PAS, ,RGYAL BA GSER GYI MDOG 'DRAR 'GYUR, ,GZUNGS NI GANG
GIS THOB PAR 'GYUR, ,GANG GIS TING 'DZIN SKYE 'GYUR LAGS, ,GZUNG
BA'I TSIG TU GANG GIS 'GYUR, ,THUB PA CHEN POS

BSTAN DU GSOL, ,CHOS LA BZOD PAS GZUNGS RNAMS THOB, ,SEMS BSGOMS
PAS NI TING 'DZIN SKYE, ,KYAL BA'I TSIG RNAMS SPANGS BYAS NA,
,GZUNG BAR 'OS PA'I TSIG TU 'GYUR, ,DRAN DANG LDAN

PAR JI LTAR 'GYUR, ,THUB PA JI LTAR BLO GROS LDAN, ,JI LTAR CHOS
SPYAD 'GYUR BA LAGS, ,SKYES BU DAM PA MKHAS CIS 'GYUR, ,G-YO MED
PAS NI DRAN LDAN 'GYUR, ,DON LA SEMS PAS BLO GROS

LDAN; ;GUS DANG BCAS PAS CHOS SPYOD 'GYUR, ,CHOS KYI MTSAN NYID
RTOGS PAS MKHAS, ,'JIG RTEN MGON PO'I SPYAN SNGAR NI, ,LAS GANG
GIS NI SKYE BAR 'GYUR, ,'JIG RTEN MGON GYI MNGON SUM

DU; ;ZHU BA ZHU BAR JI LTAR 'GYUR, ,GANG GIS CHOS KYI SBYIN PA
LA, ,NAM YANG BAR CHAD MI BYED PA, ,DE NI DES NA MYUR RAB TU,
,'JIG RTEN MGON DANG PHRAD PAR 'GYUR, ,GANG GIS MI KHOM SPONG BAR

'GYUR, ,GANG GIS BZANG 'GROR MCHI 'GYUR LAGS, ,SKYE BA KUN DU
SKYE BA NA, ,BAG MCHIS PAR NI JI LTAR 'GYUR, ,DAD PAS MI KHOM
SPONG BAR 'GYUR, ,TSUL KHRIMS KYIS NI BZANG 'GROR 'GRO, ,STONG PA


@77A *, ,NYID NI BSGOM BYAS NA, ,RTAG TU BAG DANG LDAN PAR 'GYUR,
,THUB PA BYANG CHUB SEMS DPA' RNAMS, ,JI LTAR LAS RNAMS DAG PAR
'GYUR, ,JI LTAR BDUD KYI RNYIS MI

THOGS, ,JI LTAR CHOS KYIS PHONGS 'GYUR SPONG, ,RNAM PAR GROL BAS
LAS RNAMS DAG ,BRTZON 'GRUS KYIS NI BDUD 'DUL 'GYUR, ,CI SMRAS DE
BZHIN BYED PAS NA, ,CHOS KYIS PHONGS PA SPONG BAR

'GYUR, ,KA LA PING KA'I SGRA SNYAN DANG, ,TSANGS PA'I DBYANGS
'DRAR JI LTAR 'GYUR, ,THUB PA MOS PA SNA TSOGS KYIS, ,SEMS CAN
RNAMS NI GANG GIS DGA', ,BDEN PAR SMRA BAS TSANGS PA'I DBYANGS,,

NGAG RTZUB SPANGS PAS SGRA SNYAN 'GYUR, ,KYAL PA'I TSIG DANG PHRA
MA RNAMS, ,SPANGS PAS SEMS CAN DGA' BAR 'GYUR, ,JI LTAR TSE RING
'GYUR BA LAGS, ,BRO NAD NYUNG BAR JI LTAR 'GYUR, ,RNAM

PAR 'DREN PA GANG GIS NA, ,G-YOG 'KHOR RNAMS NI MI PHYED 'GYUR,
,GSOD PA MI BYED TSE RING 'GYUR, ,MI 'TSE BAS NI NAD NYUNG 'GYUR,
,MI MTHUN PA DAG SDUM BYAS NA, ,G-YOG 'KHOR RNAMS NI

MI PHYED 'GYUR, ,DON RNAMS JI LTAR 'GRUB 'GYUR LAGS, ,GANG GIS
LONGS SPYOD NYAMS MI 'GYUR, ,GANG DANG GANG DU SKYE BA DER,
,DBANG CHER GRAGS PAR JI LTAR 'GYUR, ,CHAGS PA MED PAS

DON RNAMS 'GRUB, ,SER SNA MED PAS LONGS SPYOD 'PHEL, ,GANG DANG
GANG DU SKYE BA DER, ,PHRAG DOG MED PAS DBANG CHER GRAGS, ,JI
LTAR LHA YI MIG THOB 'GYUR, ,LHA YI RNA BA JI LTAR THOB, ,SEMS


@77B CAN 'CHI 'PHO SKYE BA DAG ,'DREN PA GANG GIS 'TSAL BAR
'GYUR, ,MAR ME BYIN PAS MIG THOB 'GYUR, ,ROL MO'I SGRA YIS RNA BA
DAG ,'CHI 'PHO SKYE SHES YE SHES KYIS, ,DE BAS DE LTAR 'GRUB PAR
'GYUR,,

'DREN PA BYANG CHUB SEMS DPA' YI, ,ZAG PA GANG GIS BAS PAR 'GYUR,
,TSE RABS SNGA DRAN CIS 'GYUR LAGS, ,RDZU 'PHRUL CI YIS THOB PAR
'GYUR, ,BZHON PA BYIN PAS RDZU 'PHRUL THOB, ,DRAN PA BSGOMS

PAS RJES SU DRAN, ,MTHA' GNYIS RAB TU SPANGS BYAS NA, ,ZAG PA ZAD
PAR REG PAR 'GYUR, ,GANG GIS ZHING NI PHUN SUM TSOGS, ,CIS NI DGE
'DUN PHUN SUM TSOGS, ,GANG GIS PHUN SUM TSOGS

'OD 'GYUR, ,GANG GIS PHYOGS BCUR LHANG NGER GDA', ,SMON LAM GYIS
NI PHUN SUM ZHING, ,BSDU BAS DGE 'DUN PHUN SUM TSOGS, ,'DIR NI
RIN CHEN GDUGS PHUL BAS, ,PHYOGS BCUR LHANG NGE

SNANG BAR 'GYUR, ,CHOS RNAMS THAMS CAD BSDU BA NI, ,CHOS GANG GIS
NI 'THOB PAR 'GYUR, ,GANG DANG GANG DU SKYE BA DER, ,BYANG CHUB
SEMS DPA' DGA' BA 'THOB, ,SEMS CAN THAMS CAD THAR BYA'I

PHYIR; ;BYANG CHUB DON DU SEMS BTUD PA, ,DES NA CHOS RNAMS BSDU
BA'ANG THOB, ,DES NI DGA' BA'ANG 'THOB PAR 'GYUR, ,BSLAB PA CI
'DRAR BSLABS PA DANG, ,SEMS NI CI 'DRAR BSGOMS PA YIS,,

THUB PA CHEN PO KHYOD 'DRA BA'I, ,STON PA THAMS CAD MKHYEN PAR
'GYUR, ,SEMS CAN MA LUS THAMS CAD LA, ,MNYAM PA'I SEMS NYID
BSLABS PA DANG, ,MNYAM PAR SEMS NI BSGOMS PAS NA, ,


@78A *, ,THAMS CAD ZIL GNON RGYAL BAR 'GYUR, ,SKYE BA KUN DU
BYANG CHUB SEMS, ,RMI LAM NA YANG SEMS DE NI, ,'DOR MI 'GYUR NA
MA NYAL TSE, ,SMOS CI 'TSAL BA GANG GIS 'GYUR, ,

GRONG DANG GRONG KHYER RNAMS SU'AM, ,GANG DU GNAS PA'I YUL RNAMS
SU, ,BYANG CHUB LA NI YANG DAG 'DZUD, ,DE NA SEMS 'DOR MI 'GYUR
RO, ,GANG DANG GANG DU SKYE BAR YANG, ,JI LTA STOBS NI CHER 'GYUR

ZHING; ;RTAG TU MTHU YIS 'PHAGS PA DANG, ,BDUD RNAMS BYE BAS MI
TSUGS 'GYUR, ,'DIR NI SNYING PO LNGA BYIN ZHING, ,SKRAG LA MI
'JIGS BYIN NA NI, ,GANG DANG GANG DU SKYE BAR YANG, ,DES NA STOBS
NI

CHER 'GYUR TE, ,RTAG TU MTHU YIS 'PHAGS PA DANG, ,BDUD RNAMS BYE
BAS MI TSUGS SO, ,BYANG CHUB SEMS DPA'I SPYOD PA DE, ,'JIG RTEN
MGON GYIS MNGON SUM DU, ,LUNG BSTAN PA 'DI THOS NAS SU, ,

SENG GE YID NI DGA' BAR GYUR, ,SENG GE GROGS DANG LHAN CIG TU,
,'DI SKAD KYI NI TSIG SMRAS TE, ,SPYOD PA BRTAN PA 'DI LA NI,
,BDAG CAG RJES SU BSLAB PAR BGYI, ,DE NAS SANGS RGYAS 'DZUM MDZAD
DE, ,

STONG GSUM PO YANG G-YOS GYUR NAS, ,MA PHAM PAS NI SANGS RGYAS
LA, ,JI ZHIG SLAD DU 'DZUM MDZAD PA, ,THUB CHEN LUNG BSTAN GSOL
ZHES ZHUS, ,DE SKAD ZHU BA ZHUS PA DANG, ,MA PHAM PA LA SANGS

RGYAS KYIS, ,'DI SKAD CES NI BKA' STZAL TO, ,GANG GIS PHYIR NI
'DZUM MDZAD PA, ,MA PHAM NGA LAS 'DIR NYON CIG ,SANGS RGYAS BYE
BA BRGYAD CU DANG, ,GZHAN YANG KHRAG KHRIG PHRAG BCU LA, ,BYANG


@78B CHUB DON DU 'DUS NAS NI, ,MI YI 'DREN PA RNAMS LA MCHOD,
,RDZOGS PA'I SANGS RGYAS RKANG GNYIS MCHOG ,MAR ME MDZAD PA TSUN
CHAD DU, ,BRAM ZE'I KHYE'U 'DI DAG RNAMS, ,NGA YIS YONGS SU SMIN

PAR BYAS, ,SNANG BA CHEN ZHES BYA BA YI, ,BSKAL PA CHEN POR
'BYUNG 'GYUR TE, ,DE DAG BSKAL PA GCIG DE LA, ,RNAM PAR 'DREN PAR
'GYUR BA STE, ,YE SHES TOG GI RGYAL MTSAN ZHES, ,'JIG RTEN

'DREN PA RNAMS SU 'GYUR, ,'OD DPAG MED KYI BKOD PA LTAR, ,DE DAG
GI YANG DE 'DRAR 'GYUR, ,BYAMS PA NAS NI BZUNG NAS SU, ,BSKAL PA
SUM BRGYA TSANG BAR NI, ,DE YI BAR DU DUS KUN DU, ,RTAG TU

SANGS RGYAS PHRAD PAR 'GYUR, ,'DI DAG BYANG CHUB THOB PA YI,
,MING NI GANG SU THOS PA RNAMS, ,DE DAG THAMS CAD 'JIG RTEN DU,
,KUN MKHYEN GANG ZAG MTSUNGS MED 'GYUR, ,GANG ZHIG LUNG BSTAN

'DI THOS NAS, ,MOS PA SKYED PAR BYED PA NI, ,'JIG RTEN GSUM PO
'DI DAG NI, ,DE DANG MTSUNGS PA'I BSOD NAMS MED, ,GANG GIS BSKAL
PA DRUG STONG DU, ,SANGS RGYAS ZHING RNAMS THAMS CAD DU,,

RIN CHEN RNAMS KYIS BKANG BYAS NAS, ,BYANG CHUB PHYIR 'DIR BYIN
PA BAS, ,GANG GIS CHOS KYI RNAM GRANGS 'DI, ,THOS NAS BYANG CHUB
PHYIR 'JUG NA, ,SNGAR SMOS PA YI BSOD NAMS KYIS, ,GRANGS DANG

CHAR YANG MI PHOD DO, ,CHOS 'DI BSHAD PA'I TSE NA NI, ,'JIG RTEN
MGON PO'I MTHU YIS NI, ,LHA RNAMS ME TOG CHAR PA 'BEBS, ,STONG
GSUM PO YANG G-YOS PAR GYUR, ,SENGGE GROGS DANG BCAS


@79A *, ,PA YIS, ,MNGON PAR SHES PA LNGA THOB NAS, ,NYIN BDUN BAR
DU MCHOD BYAS TE, ,BSTAN PA LA NI RAB TU BYUNG, ,DE DAG KUN GYIS
TING 'DZIN 'THOB, ,ZAD MI SHES KYI GZUNGS

KYANG 'THOB, ,SEMS CAN RNAMS KYI DON BYED DE, ,SANGS RGYAS CHOS
LA 'DZUD PAR BYED, ,CHOS KYI RNAM GRANGS 'DI BSTAN PA NA SEMS CAN
BYE BA PHRAG BRGYAD CU BYANG CHUB MCHOG LA ZHUGS SO, ,BCOM

LDAN 'DAS KYIS 'DI SKAD CES BKA' STZAL NAS, SENGGE GROGS DANG
BCAS PA DANG, LHA DANG, MI DANG, LHA MA YIN DANG, DRI ZAR BCAS
PA'I 'JIG RTEN YI RANGS TE, BCOM LDAN 'DAS KYIS

GSUNGS PA LA MNGON PAR BSTOD DO, ,'PHAGS PA DKON MCHOG BRTZEGS PA
CHEN PO'I CHOS KYI RNAM GRANGS LE'U STONG PHRAG BRGYA PA LAS,
'PHAGS PA SENG GES ZHUS PA'I LE'U ZHES BYA STE,

'DUS PA SUM CU RTZA BDUN PA RDZOGS SO,, ,,RGYA GAR GYI MKHAN PO
D'A NA SH'I LA DANG, MU NE WARMA DANG, ZHU CHEN GYI LOTZTSA BA
BAN DE YE SHES SDES BSGYUR CING ZHUS TE

SKAD GSAR BCAD KYIS KYANG BCOS NAS GTAN LA PHAB PA'O,,