,,DE NAS SANGS RGYAS KYI MTHUS PHYOGS BCU NAS
BYANG CHUB SEMS DPA'

BCU BCU 'ONGS PAR GYUR TE, BYANG CHUB SEMS DPA' DE DAG SO SO NAS
'JIG RTEN GYI KHAMS SANGS RGYAS KYI ZHING GI RDUL SHIN TU PHRA BA
SNYED KYI PHA ROL NAS 'ONGS PA SHA STAG

STE; BYANG CHUB SEMS DPA' RE RE ZHING YANG BYANG CHUB SEMS DPA'
SANGS RGYAS KYI ZHING RDUL SHIN TU PHRA BA SNYED DANG LHAN CIG TU
PHYIN PAR GYUR TO, ,BYANG CHUB SEMS DPA' DE DAG

THAMS CAD KYANG MING 'DI ZHES BYA BA DAG STE, 'DI LTAR CHOS KYI
BLO GROS DANG, THAMS CAD BLO GROS DANG, DPAL GYI BLO GROS DANG,
YON TAN BLO GROS DANG, BRTZON 'GRUS BLO GROS


@351B DANG, DGE BA'I BLO GROS DANG, YE SHES BLO GROS DANG, BDEN
PA'I BLO GROS DANG, MCHOG GI BLO GROS DANG, DAM PA'I BLO GROS DAG
GO ,BYANG CHUB SEMS DPA' DE DAG THAMS CAD

KYANG 'JIG RTEN GYI KHAMS MING 'DI ZHES BYA BA DAG NAS 'ONGS PA
DAG STE, 'DI LTAR DBANG PO'I ME TOG DANG, PADMO'I ME TOG DANG,
RIN PO CHE'I ME TOG DANG, AUTPA LA'I ME TOG

DANG, RDO RJE'I ME TOG DANG, SPOS KYI ME TOG DANG, YID DU 'ONG
BA'I ME TOG DANG, 'OD ZER GYI ME TOG DANG, LDUM BU'I ME TOG DANG,
NAM MKHA'I ME TOG DAG GO ,BYANG CHUB SEMS

DPA' DE DAG THAMS CAD KYANG DE BZHIN GSHEGS PA MTSAN 'DI ZHES BYA
BA DAG GI ZHAM RING NA TSANGS PAR SPYOD PA DAG STE, 'DI LTAR ZLA
BA GZHAN MA YIN PA DANG, ZLA BA MA MNYAM PA

DANG, ZLA BA MI G-YO BA DANG, ZLA BA MI SGUL BA DANG, ZLA BA
CHU'I LHA DANG, ZLA BA THOGS PA MED PA DANG, ZLA BA'I 'OD ZER
DANG, ZLA BA RDUL MED PA DANG, ZLA BA RNAMS PAR GRUB PA DAG GO,

DE NAS BYANG CHUB SEMS DPA' DE DAG THAMS CAD KYIS BCOM LDAN 'DAS
LA PHYAG 'TSAL TE SANGS RGYAS KYI MTHUS PHYOGS BCUR RGYAS PAR
BKANG NAS GANG NAS 'ONGS PA'I PHYOGS

SU BRTEN TE, SENGGE'I KHRI RNAM PAR SNANG BA'I SNYING PO CAN DAG
MNGON PAR SPRUL NAS SKYIL MO KRUNG BCAS TE 'KHOD DO, ,JI LTAR
'JIG RTEN GYI KHAMS 'DI'I RI RAB KYI RTZE MO LA BYANG CHUB


@352A *, ,SEMS DPA' RNAMS LHAGS PA DE BZHIN DU 'JIG RTEN GYI
KHAMS THAMS CAD KYI GLING BZHI PA THAMS CAD DANG, LHA'I DBANG
PO'I KHANG PA KUN NA YANG DE

BZHIN TE, BYANG CHUB SEMS DPA' MING DE SKAD CES BYA BA SHA STAG
GO ,'JIG RTEN GYI KHAMS KYANG DE SKAD CES BYA BA NAS 'ONGS PA SHA
STAG GO ,DE BZHIN GSHEGS PA YANG

MTSAN DE SKAD CES BYA BA'I ZHAM RING NA TSANGS PAR SPYOD PAR SHA
STAG GO ,DE NAS BCOM LDAN 'DAS KYIS ZHABS KYI MTHO BONG GNYIS NAS
'OD ZER BYE BA PHRAG STONG PA KYE STE, PHYOGS BCU

THAMS CAD SNANG BAR BYAS NAS 'JIG RTEN GYI KHAMS THAMS CAD KYANG
BSTAN TO, ,BYANG CHUB SEMS DPA' DE DAG THAMS CAD KYIS KYANG 'JIG
RTEN GYI KHAMS DE DAG THAMS CAD KYI GLING

BZHI PA THAMS CAD DANG, RI RAB KYI RTZE MO THAMS CAD DE BZHIN
GSHEGS PA'I RNAM PAR 'PHRUL PA YOD PA THAMS CAD KYANG MTHONG BAR
GYUR TO, ,DE NAS BYANG CHUB SEMS DPA' CHOS KYI

BLO GROS KYIS SANGS RGYAS KYI MTHUS PHYOGS BCUR RNAM PAR BLTAS TE
DE'I TSE TSIGS SU BCAD PA 'DI SKAD SMRAS SO, ,SNANG BA DRI MA MED
LA LTOS, ,RI RAB RTZE MO THAMS CAD LA, ,MGON PO

DAG NI RAB TU SNANG, ,RNAM PAR RGYAL BA KUN NA BZHUGS, ,LHA'I
RGYAL PO THAMS CAD KYIS, ,SPYAN DRANGS SHING NI GSHEGS PAR GYUR,
,KUN KYANG SANGS RGYAS BCU DAG GIS, ,RAB TU


@352B GSHEGS PAS MNGON PAR BSTOD, ,KUN GYI 'KHOR KYANG GCIG PA
STE, ,BYANG CHUB SEMS DPA' MANG PO LHAGS, ,PHYOGS BCU DAG NAS
'ONGS GYUR CING, ,YID DU 'ONG BA'I STAN LA 'KHOD, ,

KUN GYI MING YANG 'DI NYID DE, ,JI LTAR NGED LA BTAGS PA BZHIN,
,'JIG RTEN KHAMS KYI MING DAG KYANG, ,DE SKAD DAG NAS KUN KYANG
'ONGS, ,'JIG RTEN KHAMS RNAMS THAMS CAD NA, ,DRANG SRONG

CHEN PO'I MTSAN KYANG DE, ,DE NA TSANGS SPYOD BLA MED LA, ,THE
TSOM MED PAR DE DAG SPYOD, ,KYE MA RGYAL SRAS KHYED LTOS SHIG
,DRANG SRONG CHEN PO'I BYIN RLABS KYIS, ,'DZAM BU'I GLING RNAMS
THAMS

CAD NA; ;RGYAL BA 'DI NA BZHUGS SNYAM BYED, ,BDAG CAG RNAMS NI
'DI SNYAM DU, ,RI RAB RTZE LA BDE GSHEGS SNYAM, ,'JIG RTEN KHAMS
RNAMS KUN NA YANG, ,SANGS RGYAS NGO MTSAR RMAD RE

CHE; ;'JIG RTEN KHAMS RNAMS THAMS CAD NA, ,BYANG CHUB MCHOG TU
SEMS BTANG ZHING, ,DE DAG SMON LAM 'DI BTAB STE, ,BYANG CHUB
SPYOD PA RAB TU SPYOD, ,KHA DOG MDOG NI TSAD MED PAS, ,GANG

ZAG MCHOG NI SPYOD BYED KYANG, ,CHOS KYI DBYINGS LA MI CHAGS TE,
,DE DAG SUS KYANG MI SHES SO, ,GANG GIS 'JIG RTEN MUN BSAL CING,
,THAMS CAD DUS SU RNAM SNANG BA, ,DE LA 'DRA BA GANG

YANG MED, ,DE NI SHES PAR JI LTAR RUNG, ,DE NAS BYANG CHUB SEMS
DPA' THAMS CAD BLO GROS KYIS PHYOGS BCUR RNAM PAR BLTAS TE DE'I
TSE TSIGS SU BCAD DE SMRAS SO, ,'DREN PA RNAMS NI MTHONG


@353A *, ,NAS KYANG, ,BSKAL PA MANG PO 'DAS GYUR TE, ,'JIG RTEN
MGON SKYOB DE DAG GI ,CHOS NYID DE NI SHES PA MIN, ,MTSAN MA DAG
LA SPYOD PA RNAMS, ,GTI MUG DRA

BA 'PHEL BAR GYUR, ,SANGS RGYAS GANG GIS MA MTHONG BA, ,'KHOR
BA'I BTZON RAR LDONGS PA YIN, ,CHOS RNAMS 'DI DAG BRTAGS BYAS NA,
,RANG BZHIN SHES PAR MI RUNG STE, ,SKYE DANG

SHI 'PHOR GYUR PA RNAMS, ,MING TZAM DU NI BSTAN PA YIN, ,CHOS
RNAMS GANG YANG 'PHO BA MED, ,GANG YANG DE BZHIN SKYE BA MED,
,CHOS NYID 'DI NI SHES GYUR NA, ,SANGS RGYAS KUN NA

RAB TU SNANG, ,GZUNG DU MED CING BLTAR MED CING, ,CHOS KYI RNAMS
NI RANG BZHIN MED, ,DNGOS MED PA YI MTHA' SHES NA, ,SANGS RGYAS
RNAMS LA TSANG KYANG MED, ,TSAD MED PA YI CHOS

RNAMS KYI, ,RANG BZHIN GANG GIS YONGS SHES PA, ,DES NI CI ZHIG
YOD CES PAR, ,MTHONG BAR 'GYUR BA GANG YANG MED, ,GANG RNAMS
MTSAN MA'I RJES 'BRANG BA, ,DE DAG BYIS PA'I

CHOS NYID DE, ,DE PHYIR MTSAN NYID KUN MED PA'I, ,SANGS RGYAS
RNAMS KYANG MI MTHONG NGO, ,DUS GSUM BYUNG BA'I THUB PA RNAMS,
,MTSAN RAB KUN DANG LDAN PA STE, ,MI GNAS TSUL DU BZHUGS

PA YIN; ;CHOS KYI DBYINGS LA G-YO BA MED, ,LA LA DAG GI CHOS NYID
SHES, ,LA LA DAG NI CHOS KYANG BRJOD, ,GANG LA THE TSOM MI MNGA'
BA'I, ,YANG DAG SANGS RGYAS DE RING MTHONG, ,


@353B SANGS RGYAS RNAMS KYIS CHOS NYID 'DI, ,CHOS KYI BLO GROS
'DIS BRJOD DO, ,DE THOS NAS KYANG BDAG GIS NI, ,SANGS RGYAS BYANG
CHUB BSAM YAS SHES, ,DE NAS BYANG CHUB SEMS DPA'

DPAL GYI BLO GROS KYIS SANGS RGYAS KYI BYIN GYI RLABS KYIS PHYOGS
BCUR RNAM PAR BLTAS TE DE'I TSE TSIGS SU BCAD PA 'DI DAG SMRAS
SO, ,KYE MA SANGS RGYAS DPAL MNGA' BA'I, ,YE

SHES SHES RAB SHIN TU CHE, ,DE LA 'JIG RTEN SHIN TU RMONGS,
,SANGS RGYAS CHOS NI BSAM MI KHYAB, ,TSUL BZHIN MA YIN 'DU SHES
KYIS, ,BYIS PA RNAMS NI SEMS BYED PAS, ,DE PHYIR

'DU SHES KUN SBYANGS PA'I, ,SANGS RGYAS RNAMS NI MI MTHONG NGO,
,SHES RAB CHUNG BA THAMS CAD NI, ,PHUNG PO'I 'DU SHES RNAMS LA
GNAS, ,PHUNG PO RNAM PAR MA BSGOMS PAS, ,DE BZHIN

GSHEGS PA MI MTHONG NGO, ,DNGOS MED DNGOS SU BSHAD PA NI, ,BDAG
GI DNGOS ZHES BYA BA YIN, ,CHOS RNAMS THAMS CAD SHES BGYIS SHING,
,RGYAL BA RNAM PAR SNANG MDZAD LTOS, ,SNGON CHAD

PHUNG PO'I TSUL BZHIN DU, ,MA 'ONGS RNAMS KYANG SUS MTHONG BA,
,MA 'ONGS PA YI TSUL SHES PAS, ,SANGS RGYAS BSAM GYIS MI KHYAB
LTOS, ,JI LTAR SNANG BA MED PA YI, ,MUN PA'I NANG NA

GZUGS MI SNANG, ,DE BZHIN CHOS RNAMS BSHAD PA NI, ,MKHAS KYANG
SHES PAR MI RUNG NGO, ,JI LTAR DRI MA LDAN MIG GIS, ,GSAL BA'I
GZUGS KYANG MI MTHONG NGO, ,DE BZHIN SEMS


@354A *, ,NI MA SBYANGS PAS, ,SANGS RGYAS CHOS NI MI MTHONG NGO,
,JI LTAR NYI MA BSGRIBS MED PA, ,RAB RIB CAN GYIS MI MTHONG BA,
,DE BZHIN PHUG NA GNAS SEMS

KYIS; ;SANGS RGYAS DAG NI MI MTHONG NGO, ,DE BAS MIG NI RNAM PAR
SBYONGS, ,GZUGS KYI 'DU SHES RNAM PAR SGOMS, ,CHOS RNAMS MTHONG
BA MED PA YIS, ,'OD MDZAD RAB

TU MTHONG MA YIN, ,JI LTAR SNGON BLOS KUN BSHAD CING, ,BDAG GIS
JI LTAR THOS PA BZHIN, ,SANGS RGYAS BYANG CHUB MI RNYINGS PA,
,RNAM PAR SNANG MDZAD RAB TU MTHONG, ,DE NAS BYANG

CHUB SEMS DPA' YON TAN BLO GROS KYIS SANGS RGYAS KYIS MTHUS
PHYOGS BCUR RNAM PAR BLTAS TE DE'I TSE TSIGS SU BCAD PA 'DI DAG
SMRAS SO, ,GNAS MED PA YI CHOS RNAMS LA, ,

GNAS NI YONGS SU BRTAGS PAS NA, ,DE PHYIR SRID PA'I BRTZON RA NA,
,BYIS PA RNAMS NI RAB TU 'KHOR, ,BRJOD PAS BRJOD DU MI RUNG CHOS,
,ZLO ZHAN RNAMS KYIS RNAM PAR BRTAGS, ,DES

NI YONGS SU BSGRIBS BYAS PAS, ,BDAG GI SEMS KYANG RAB RMONGS
BYED, ,SHES RAB CHUNG LA LAM NOR CING, ,BDAG GI SEMS LA MI MKHAS
PA, ,PHYIN CI LOG GI BLO DAG GIS, ,MI

BZAD LUS NI 'PHEL BAR BYED, ,GANG GIS STONG PA MA MTHONG BA, ,DE
DAG 'KHOR ZHING NYAM YANG NGA, ,CHOS MIG BSAM GYIS MI KHYAB PA'I,
,MIG KYANG DE LA YOD PA MIN, ,DE BAS MIG


@354B NI SBYANG BAR GYIS, ,BSAM PA RNAMS KYANG RNAM PAR SEMS,
,GANG PHYIR BDAG CAG SNGON CHAD DU, ,BDE GSHEGS MA MTHONG CHUD
KYANG ZOS, ,YANG DAG SANGS RGYAS MTHONG BA NA'ANG, ,GANG GI

SEMS LA CHAGS MED PA, ,DES NI SANGS RGYAS CIS BYUNG BA'I, ,CHOS
RNAMS DE DAG RAB TU MTHONG, ,GANG GIS SHES RAB CHE MNGA' BA,
,CHOS SU BDE GSHEGS MTHONG BA RNAMS, ,DE DAG

'JIG RTEN MIG CAN TE, ,GANG GIS MTHONG BA MTHONG ZHES BYA, ,LHAG
MTHONG MED PAR MTHONG BA NI, ,CHOS RNAMS NGAN PAR MTHONG BA STE,
,LHAG MTHONG GIS NI MTHONG GYUR NA, ,THAMS CAD

MTHONG BA MED PA YIN, ,KYE MA CHOS KYI CHOS NYID NI, ,YANG DAG
SANGS RGYAS RNAMS KYIS BSHAD, ,DE NI RANG BZHIN THAMS CAD DU,
,SHI BA MED CING 'TSO BA MED, ,SANGS RGYAS BYANG CHUB JI 'DRA

BA; ;DPAL GYI BLOS NI SNGON BSTAN TE, ,DE LAS BDAG GIS THOS NAS
KYANG, ,SANGS RGYAS CHOS NYID SHES MA GYUR, ,DE NAS BYANG CHUB
SEMS DPA' BRTZON 'GRUS BLO GROS KYIS PHYOGS

BCUR RNAM PAR BLTAS TE DE'I TSE TSIGS SU BCAD PA 'DI DAG SMRAS
SO, ,RNAM PAR RTOG PA SPYOD PA YI, ,MIG NI SHIN TU 'KHRUL PA YIN,
,'KHRUL PAR MTHONG BA LOG PA STE, ,SANGS RGYAS

LA NI LOG MI MNGA', ,GANG GIS LOG PAR SHES GYUR TE, ,YANG DAG JI
BZHIN MA NOR LA, ,YANG DAG MA YIN BDEN SHES NA, ,SANGS RGYAS DRI
MED MTHONG BA YIN, ,MTHONG BA DAG GIS DRI


@355A *, ,MAR 'GYUR, ,RNAM PAR MTHONG NA DE MED DE, ,SANGS RGYAS
RNAMS NI MTHONG DANG BRAL, ,DE BAS RNAM PAR GZIGS ZHES BYA, ,DE
NI 'JIG RTEN SPYOD PA STE, ,'JIG

RTEN DE YANG RNAM PAR BRTAGS, ,'JIG RTEN 'JIG PA SHES GYUR NA,
,SNANG BA DAG NI SKYE BAR 'GYUR, ,'JIG RTEN RNAMS KYI SNANG PA
NI, ,'JIG RTEN MTSAN NYID SNANG BA STE, ,YANG DAG

JI BZHIN BSAM BYAS SHING, ,DE LTAR MTHONG NA MTHONG BA'O, ,DE
LTAR MTHONG NA NYON MONGS MED, ,DBANG DU GYUR CING ZAG PA MED,
,GANG GIS THA DAD MED MTHONG BA, ,DNGOS POR BRTAGS

PA MA YIN NO, ,RTOG DANG RNAM PAR RTOG PA NI, ,SANGS RGYAS CHOS
RNAMS BRJOD PA STE, ,DE DAG YOD PA MA YIN PAS, ,RANG BZHIN DE
PHYIR SBYANGS PA YIN, ,DE DAG RANG BZHIN RNAM PAR DAG,

NAM MKHA' BZHIN DU MTSAN NYID MED, ,DE DAG LA NI STON PA MED,
,MKHAS PA RNAMS KYIS DE LTAR LTOS, ,CHOS RNAMS LA NI MOS MED DE,
,CHOS KYI 'DU SHES RNAMS BSGOMS SHING,,

SHES PA DE YANG MA BSGOMS PA, ,DES NI THUB CHEN MTHONG BA YIN,
,JI LTAR YON TAN BLOS BRJOD PA, ,DE LTAR YANG DAG SANGS RGYAS
MTHONG, ,DE MTHONG BAS NA 'DU BYED KUN, ,RANG

BZHIN GYIS NI RNAM PAR ZHI, ,DE NAS BYANG CHUB SEMS DPA' DGE BA'I
BLO GROS KYIS SANGS RGYAS KYI BYIN GYI RLABS KYIS PHYOGS BCUR
RNAM PAR BLTAS TE DE'I TSE TSIGS SU BCAD


@355B PA 'DI DAG SMRAS SO, ,KYE MA SANGS RGYAS DPA' CHEN RNAMS,
,DE BZHIN GSHEGS PA TSAD MED DO, ,RNAM GROL THUGS NI SDIG MI
MNGA', ,'JIG RTEN MTHAR PHYIN RGAL BA'O, ,YANG DAG JI

BZHIN MA NOR BAR, ,BSKAL PA RNAMS NI TSAD MED PAS, ,JI LTAR MKHAS
PAS MTHONG BA BZHIN, ,'JIG RTEN SGRON MAS RAB TU GZIGS, ,'DU BYED
THAMS CAD SKAD CIG MA, ,SO SO'I SKYE

BO DE DAG 'GENGS, ,NAM MKHA'I KHAMS NI BZUNG BYAS SHING, ,DE DAG
DE PHYIR KHOM PA MED, ,KHOM PA MED CES BYA BA NI, ,CI YANG BRJOD
DU MED PA STE, ,KHOM PA MED PA'I RANG BZHIN GYIS, ,

KHOM PA BSAM GYIS MI KHYAB THOB, ,GANG LA DNGOS PO MED PA YI, ,MI
ZAD KHOM PA MED PAR BSHAD, ,YOD PA'I RANG BZHIN SHES GYUR NA,
,DES NI GRAGS CHEN MTHONG BA YIN, ,MTHONG BA MED

PA MTHONG ZHES BYA, ,YOD PA MED PA'ANG YOD CES BYA, ,MTHONG BA
DAG GAM YOD PA MIN, ,MA BSGOMS PA NI RNAM PAR BSGOMS, ,JI LTAR
BLTA BA SUS MTHONG BA, ,DE DAG GIS NI LTA BA BSHIG ,

GANG LA SANGS RGYAS SMOS PA YI, ,DE DAG CHOS RNAMS ZHIG PA MED,
,JI LTAR THUB PAS BSTAN PA BZHIN, ,SANGS RGYAS YONGS SU SUS
MTHONG BA, ,DE NI 'JIG RTEN SNANG BAR BYED, ,RGYAL BA

RNAM PAR SNANG MDZAD BZHIN, ,CHOS RNAMS KYI NI SNANG BA GCIG ,DE
BZHIN GSHEGS PAS RAB TU BSTAN, ,DES NI BRTZON BLO BRTAN PA DE,
,CHOS MANG BYE BA RAB TU STON, ,YOD DANG MED PA SHES


@356A *, ,BYAS TE; ;GANG GI 'DU SHES RNAM BSGOMS PA, ,DES NI
SANGS RGYAS MTHONG BA STE, ,YANG DAG MTHA' LA RAB TU GNAS, ,DE NA
BYANG CHUB SEMS DPA' YE SHES

BLO GROS KYIS SANGS RGYAS KYI MTHUS PHYOGS BCUR RNAM PAR BLTAS TE
DE'I TSE TSIGS SU BCAD PA 'DI DAG SMRAS SO, ,RGYAL BA'I BSTAN PA
'DI THOS PAS, ,SNANG BA BDAG CAG SHES PAR

GYUR; ;PHYOGS BCU KUN TU SNANG BA YI, ,YANG DAG SANGS RGYAS DES
KYANG MTHONG, ,SEMS CAN RANG BZHIN YOD GYUR PA, ,DE NI SEMS CAN
G-YANG SA STE, ,'DI LA CI YANG YOD PA MIN, ,

TSIG GI LAM RNAMS BSDUS PA 'O, ,BYIS PA 'DZIN DANG BCAS PA RNAMS,
,BDAG LUS YANG DAG 'DZIN PA LA, ,SANGS RGYAS SNANG BAR MI 'GYUR
TE, ,DE BZHIN GSHEGS PA GZUNG BA MED, ,

YANG DAG SANGS RGYAS MA MTHONG ZHING, ,GANG RNAMS MIG YOD MA YIN
PA, ,DE SKAD BSKAL PA GRANGS MED DU, ,SRID PA'I GANG CHEN MTSO NA
'KHOR, ,NYON MONGS CAN NI 'KHOR BAR BSHAD,,

NYON MONGS MED PA MYA NGAN 'DAS, ,MYA NGAN 'DAS DANG 'KHOR BA
YANG, ,RANG BZHIN RNYED PAR MI RUNG NGO, ,'KHOR ZHES BYA BA BRDA
YIN TE, ,MYA NGAN 'DAS PA BRJOD PA YIN, ,'PHAGS PA'I

CHOS RNAMS MA SKYES PA, ,BLA MA DAG NI MI SHES SO, ,'DI NI SANGS
RGYAS RGYAL BA 'DI, ,'DI YIN 'DI 'DRA'I 'DU SHES CAN, ,DE DAG
SANGS RGYAS MI MTHONG STE, ,TSUL BZHIN MA YIN


@356B PHYIN CI LOG ,ZHI BA'I RANG BZHIN JI LTA BAR, ,GANG GIS ZHI
BA SHES GYUR PA, ,DES NI TSIG GI LAM 'DAS PA'I, ,YANG DAG SANGS
RGYAS RAB TU MTHONG, ,CHOS RNAMS KUN GYI SPYOD PA NI, ,RAB

TU BRJOD KYANG BSTAN PA MED, ,'ON KYANG MNYAM PA NYID DU BLTA,
,RGYAL BA CHOS RNAMS KUN DANG MNYAM, ,YANG DAG SANGS RGYAS MTHA'
DBUS MED, ,THOG MA DAG DANG THA MAR YANG, ,'GAL

MED RTZA BA MED PAS NA, ,DE NI SANGS RGYAS DE PHYIR BRJOD, ,DE
NAS BYANG CHUB SEMS DPA' BDEN PA'I BLO GROS KYIS SANGS RGYAS KYI
BYIN GYI RLABS KYIS PHYOGS BCUR RNAM PAR BLTAS TE DE'I

TSI TSIGS SU BCAD PA 'DI DAG SMRAS SO, ,SANGS RGYAS RNAMS NI
MNYAM PA'I PHYIR, ,BSKAL PA BSAM GYIS MI KHYAB PAR, ,SEMS CAN
DMYAL BAR GNAS KYANG BLA, ,DE NI BDE BA BSAM

MI KHYAB; ;CI PHYIR ZHE NA BSKAL PA RNAMS, ,GRANGS MED SDUG
BSNGAL SNGON CHAD BYUNG, ,'ON KYANG BDE GSHEGS MA THOS PAS, ,BDAG
CAG 'KHOR LAS MA GROL LO, ,DE BZHIN MA NOR

CHOS KYI RNAMS, ,YANG DAG NYID DU RTOGS GYUR TE, ,GANG LA 'GROGS
PA MED PA RNAMS, ,DE DAG BYANG CHUB BLA NA MED, ,SANGS RGYAS
RNAMS DANG MNGON SUM PA, ,SNGON CHAD MA BYUNG 'BYUNG MI

'GYUR; ;GANG PHYIR SANGS RGYAS BRJOD PA'I CHOS, ,DE DAG MTSAN
NYID MED PA 'O, ,CHOS RNAMS BLTA DKA' JI BZHIN DU, ,GANG ZHIG DE
LTAR RTOG PA NI, ,DE DAG SANGS RGYAS KUN GZIGS


@357A *, ,PA; ;YANG DAG LTA BAS SHIN TU MTHONG, ,YANG DAG LA NI
YANG DAG GZIGS, ,YANG DAG MIN PAR YANG DAG MIN, ,'DI YI MTHA' NI
STON PAS NA, ,SANGS

RGYAS SANGS RGYAS ZHES KYANG BYA, ,KHOR DU MA CHUD CHOS BSTAN TE,
,SANGS RGYAS CHOS RNAMS RAB TU BRJOD, ,'DI NI SANGS RGYAS SGOM PA
STE, ,GCIG TU DMIGS PA MA YIN NO, ,DE LTAR

MANG DANG GCIG GNAS PA, ,MANG PO DAG TU RNAM PAR SHES, ,GNAS PA
MED PA'I CHOS RNAMS KYIS, ,BSAGS PA DAG KYANG RAB TU BYAS, ,BYAS
PA MED CING BYED PA MED, ,LAS KYI 'DU

SHES RNAM BSGOMS SHING, ,LAS 'DI JI BZHIN SHES BYAS NAS, ,RNAM PA
DAG KYANG MI DMIGS SO, ,GANG LA SANGS RGYAS BZHUGS PA YI, ,NGES
PA'I GNAS NI DMIGS MED PAS, ,

GNAS PA MED PA'I CHOS RNAMS KYIS, ,SANGS RGYAS G-YO BA GANG YANG
MED, ,DE NAS BYANG CHUB SEMS DPA' MCHOG GI BLO GROS KYIS SANGS
RGYAS KYI BYIN GYI RLABS KYIS PHYOGS BCUR

RNAM PAR BLTAS TE DE'I TSE TSIGS SU BCAD PA 'DI DAG SMRAS SO,
,SEMS CAN CHEN PO BLA NA MED, ,SEMS CAN 'DU SHES RNAM PAR BSGOMS,
,'JUG PAR BYA BA GANG YANG MED, ,DE

BAS BLA NA MED CES BYA, ,GANG LA PHRA BA YOD MIN PA, ,DE LA SBOM
PA'ANG YOD PA MIN, ,DE NI SANGS RGYAS RNAMS KYIS BRNYES, ,RNAM
PAR MI RTOG 'DUS MA BYAS, ,GANG ZHIG SANGS


@357B RGYAS SPYOD YUL BA, ,DE LA PHRA BA YOD PA MIN, ,YANG DAG
SANGS RGYAS BGRANG DANG BRAL, ,DE NI SANGS RGYAS CHOS NYID DO,
,MUN PA RNAMS NI RNAM GSAL CING, ,DE BZHIN GSHEGS PA RNAM PAR

SNANG, ,DE LA SNANG BA GANG YANG MED, ,MI SNANG BA YANG CI YANG
MED, ,THAMS CAD CHOS LA KUN NAS DGA', ,SKYES PA MED CING GNAS PA
MED, ,'DOD CHAGS MED CING RTEN PA MED, ,CHOS NYID

DE YANG SBED PA MED, ,GANG LA GNYIS SU BGRANG MED CING, ,GCIG
KYANG YOD PA MA YIN PAS, ,JI BZHIN RAB TU GNAS PA YI, ,SHES RAB
CHEN PO LEGS PAR MTHONG, ,MI GNYIS PA LA

GNYIS PA MED, ,GNYIS PA MED PA STONG PA STE, ,STONG PA DE YANG
KHAMS GSUM KUN, ,DE NI SANGS RGYAS MTHONG BA'O, ,BYIS PAS BYANG
CHUB MI SHES KYANG, ,DE DAG DE LA RAB TU GNAS, ,GNAS

PA MED PA'I CHOS RNAMS KYIS, ,RANG GI LUS NI RJES SU BLTA, ,LUS
MED PA NI LUS SU BSHAD, ,'BYUNG BA MED CING BSTAN DU MED, ,'JIG
TSOGS MANG PO BLTAR MED PA, ,SANGS RGYAS

SKU NI BLA NA MED, ,SANGS RGYAS CHOS KYI RANG BZHIN NYID, ,DE
SKAD BDEN PA'I BLOS SMRAS TE, ,DE THOS PAS NI MIG KYANG SBYANGS,
,SHIN TU 'OD KYANG DANG ZHING SNANG, ,DE NAS BYANG CHUB SEMS DPA'

DAM PA'I BLO GROS KYIS SANGS RGYAS KYI BYIN GYI RLABS KYIS PHYOGS
BCUR RNAM PAR BLTAS TE DE'I TSE TSIGS SU BCAD DE SMRAS PA, DRIN
GZO MED PA'I SEMS CAN PHYIR, ,SKYES BU DRANG SRONG


@358A *, ,MCHOG GI RNAMS, ,DPA' CHEN SEMS CAN GTZO BO DAG ,'OD
MDZAD PA NI RAB TU BYUNG, ,THUGS RJE CHEN PO BSKYED MDZAD DE,
,SEMS CAN KHAMS LA RNAM

GZIGS KYANG, ,SRID PA'I BCINGS PAS SDUG BSNGAL BA'I, ,SEMS CAN
RNAMS NI DE NAS GZIGS, ,'JIG RTEN LHA DANG BCAS PA NA, ,YANG DAG
SANGS RGYAS DPAL MNGA' BA, ,SEMS

CAN GTZO BO MA GTOGS PAR, ,SKYOB PA GZHAN NI GANG YANG MED, ,GAL
TE SANGS RGYAS MA SKYES LA, ,BYANG CHUB SEMS DPA' 'DI 'DRA DAG
,MED NA 'JIG RTEN KHAMS KUN NA, ,SEMS

CAN BDE BA GCIG MI 'BYUNG, ,SEMS CAN GTZO BO 'DREN MDZAD PA, ,DE
BZHIN GSHEGS PA SKYES PA DANG, ,BYANG CHUB SEMS DPA' 'DI 'DRA DAG
,'BYUNG BA 'JIG RTEN BDE BA'I RGYU, ,GANG

GIS DE BZHIN GSHEGS MTHOR BA, ,DE DAG 'THOB PA LEGS PAR THOB,
,GANG GIS THOS SHING DAD 'GYUR BA, ,DE YANG 'JIG RTEN MCHOD RTEN
NO, ,GANG GIS SANGS RGYAS MTHONG GYUR PA, ,

BDAG CAG RNAMS KYIS THOB LEGS THOB, ,'DI DANG 'DRA BA'I TSUL THOS
PAS, ,KUN KYANG YANG DAG SANGS RGYAS 'GYUR, ,'DAS PA'I DUS NA'ANG
DPAL 'DI YOD, ,BYANG CHUB SEMS

DPA' THAMS CAD KYI, ,SHES RAB MIG NI RNAM SBYANGS BAS, ,SPYOD YUL
'DI DAG MTHONG BAR 'GYUR, ,RNAM PAR SNANG MDZAD THUB MTHONG NAS,
,DA DUNG PHYIR ZHING DAD PA SKYE, ,DE YI YE


@358B SHES MTHA' YAS PAS, ,DA DUNG BRJOD DU YOD PA MIN, ,GANG
ZHIG MCHOG GI BLOS SMRAS DANG, ,RGYAL SRAS GZHAN GYIS BSHAD PA
RNAMS, ,DE DAG DA DUNG BDAG GIS KYANG, ,BSKAL PA BSAM

YAS BSHAD PAR BYA, ,SHIN TU RGYAS PA CHEN PO'I MDO, SANGS RGYAS
PHAL PO CHE ZHES BYA BA LAS, RI RAB KYI RTZE MOR DE BZHIN GSHEGS
PA'I RNAM PAR 'PHRUL PA DANG, BYANG CHUB SEMS

DPA'I TSOGS KYI TSIGS SU BCAD PA'I LE'U STE, BCU DGU PA'O,,