@314A ,,RGYA GAR SKAD DU, A'ARYA PRAHMA SHR'I BY'A KA RA nA
N'A MA MAH'A Y'A NA S'U TRA, BOD SKAD DU, 'PHAGS PA TSANGS PA'I
DPAL LUNG BSTAN PA ZHES BYA BA THEG PA

CHEN PO'I MDO, SANGS RGYAS DANG, BYANG CHUB SEMS DPA' THAMS CAD
LA PHYAG 'TSAL LO, ,'DI SKAD BDAG GIS THOS PA DUS GCIG NA, BCOM
LDAN 'DAS MNYAN YOD NA RGYAL


@314B BU RGYAL BYED KYI TSAL MGON MED ZAS SBYIN GYI KUN DGA' RA
BA NA DGE SLONG GI DGE 'DUN MANG PO DANG THABS CIG TU BZHUGS SO,
,DE NAS BCOM LDAN 'DAS SNGA DRO SHAM THABS DANG, CHOS

GOS GSOL TE LHUNG BZED BSNAMS NAS MNYAN YOD KYI GRONG KHYER DU
BSOD SNYOMS LA GSHEGS SO, ,YANG DE'I TSE MNYAN YOD KYI GRONG
KHYER GYI PHYI ROL NA BYIS PA PHAL PO CHE DAG SA

RDUL GYI KHYIM DANG, SA RDUL GYI RA BA DANG, SA RDUL GYI KHANG PA
BRTZEGS PA DAG GIS RTZE ZHING 'KHOD PA LAS BYIS PA PHAL PO CHE DE
DAG GIS THAG RING PO ZHIG NAS BCOM LDAN 'DAS

GSHEGS PA MTHONG NGO, ,MTHONG NAS KYANG LHAG PAR DGA' BA DANG,
RAB TU DGA' BA DANG, YID BDE BA SKYES TE RTZE DGA' ZHING 'KHOD
DO, ,DE NAS BCOM LDAN 'DAS KHYE'U

DE DAG LA THUGS BRTZE BA'I PHYIR GANG NA KHYE'U DE DAG RTZE ZHING
'KHOD PA'I SA PHYOGS DER GSHEGS SO, ,DE NAS BYIS PA DE DAG GI
NANG NAS KHYE'U TSANGS PA'I DPAL ZHES BYA BA

ZHIG BCOM LDAN 'DAS KYI ZHABS LA PHYAG BTZAL NAS, BCOM LDAN 'DAS
KYI SPYAN SNGAR 'DUG GO ,DE NAS BCOM LDAN 'DAS KYIS MKHYEN BZHIN
DU BYIS PA DE DAG LA 'DI

SKAD CES BKA' STZAL TO, ,BYIS PA, KHYOD 'DI NA CI BYED, DE SKAD
CES BKA' STZAL PA DANG, BCOM LDAN 'DAS LA KHYE'U DE DAG GIS 'DI
SKAD CES GSOL TO, ,BCOM LDAN


@315A *, ,'DAS, BDAG CAG 'DI NA SA RDUL GYI KHYIM DAG DANG, SA
RDUL GYI RA BA DAG DANG, SA RDUL GYI KHANG PA BRTZEGS PA DAG GIS
RTZE ZHING MCHIS LAGS SO, ,DE NAS BCOM

LDAN 'DAS LA KHYE'U TSANGS PA'I DPAL GYIS 'DI SKAD CES GSOL TO,
,BCOM LDAN 'DAS, BDAG LA THUGS BRTZE BA'I SLAD DU SA RDUL GYI
KHANG PA BRTZEGS PA 'DI BZHES SU GSOL

DE NAS BCOM LDAN 'DAS KYIS KHYE'U TSANGS PA'I DPAL GYI LHAG PA'I
BSAM PA DANG, DGA' BA'I SEMS THUGS SU CHUD NAS THUGS BRTZE BA'I
PHYIR SA RDUL GYI KHANG PA BRTZEGS

PA DE BZHES SO, ,DE NAS SANGS RGYAS KYI MTHUS SKAD CIG DE DANG,
YUD TZAM DE LA SA RDUL GYI KHANG PA BRTZEGS PA DE RIN PO CHE SNA
BDUN LAS GRUB PA'I KHANG PA BRTZEGS PA ZHIG

TU GYUR NAS, BCOM LDAN 'DAS KYI SPYAN SNGA NA 'DUG PAR GYUR TE,
DE'I SHAR PHYOGS KYI NGOS SU NI GSER GYI KA BA BRGYAD KHRI BZHI
STONG ZUG PAR GYUR, LHO PHYOGS KYI NGOS

SU NI DNGUL GYI KA BA BRGYAD KHRI BZHI STONG ZUG PAR GYUR, NUB
PHYOGS KYI NGOS SU NI BEE d'URYA'I KA BA BRGYAD KHRI BZHI STONG
ZUG PAR GYUR, BYANG PHYOGS KYI NGOS SU NI SHEL GYI KA

BA BRGYAD KHRI BZHI STONG ZUG PAR GYUR TO, ,DE NAS DE'I TSE
KHYE'U TSANGS PA'I DPAL GYIS RDZU 'PHRUL GYI CHO 'PHRUL DE MTHONG
NAS LHAG PAR YANG CHES DGA' BA DANG, MCHOG TU DGA' BA


@315B RGYA CHEN PO SKYES PAR GYUR TO, ,DA NAS BCOM LDAN 'DAS LA
KHYE'U TSANGS PA'I DPAL GYIS TSIGS SU BCAD PA 'DI DAG GSOL TO,
,KYE MA 'JIG RTEN MGON PO YIS, ,RDZU 'PHRUL SHIN TU RGYA CHEN
BSTAN, ,

BDAG NYID LA NI THUGS BRTZE'I PHYIR, ,SANGS RGYAS KYIS NI RDZU
'PHRUL BSTAN, ,DRANG SRONG CHE LA BDAG GIS NI, ,SA RDUL KHANG
BRTZEGS PHUL BA DE, ,RIN PO CHE LAS GRUB PAR GYUR, ,KYE MA SANGS
RGYAS

BSAM MI KHYAB, ,KYE KYE ZHING NI 'DI 'DRA BA, ,SANGS RGYAS ZHING
NI BLA MED DANG, ,MIG MED MIG NI NYAMS PA DANG, ,SHES RAB CHUNG
NGUS MI SHES SO, ,RKANG GNYIS DAM PA 'GRO BA'I ZHING, ,'DI

NI BDAG GIS RNYED PA DANG, ,DAL BA RAB DKON THOB PAS NA, ,BYANG
CHUB TU NI SMON LAM GDAB, ,BDAG KYANG 'DREN PA KHYOD KYI NI, ,YON
TAN RJES SU SLOB PAR TSAL, ,BLA MED BYANG

CHUB THOB NAS NI, ,RDZU 'PHRUL 'DI 'DRA BDAG GIS BGYI, ,DE NAS
DE'I TSE BCOM LDAN 'DAS KYIS 'DZUM PA MDZAD NAS BCOM LDAN 'DAS
KYI ZHAL GYI SGO NAS 'OD ZER KHA DOG SNA

TSOGS 'DI LTA STE, SNGON PO DANG, SER PO DANG, DMAR PO DANG, DKAR
PO DANG, BTZOD KA DANG, SHEL GYI KHA DOG DANG, DNGUL GYI KHA DOG
LTA BU DAG BYUNG NGO, ,DE DAG BYUNG NAS

TSANGS PA'I 'JIG RTEN GYI BAR DU SONG STE, YANG SLAR LOG NAS BCOM
LDAN 'DAS LA LAN GSUM BSKOR BA BYAS TE, BCOM LDAN 'DAS KYI DBU'I
GTZUG TOR DU NUB PAR GYUR TO, ,


@316A *, ,DE NAS BCOM LDAN 'DAS LA TSE DANG LDAN PA KUN DGA' BOS
TSIGS SU BCAD DE GSOL PA, RGYAL MCHOG 'DREN PA 'GRO BA'I GTZO BO
RNAMS, ,RGYU MA MCHIS

PAR 'DZUM PA MI MDZAD NA, ,THUGS RJE LDAN PA 'JIG RTEN SMAN SLAD
DU, ,DENG 'DIR CI PHYIR 'DZUM MDZAD BDAG LA GSUNGS, ,DE SKAD CES
GSOL PA DANG, BCOM LDAN 'DAS KYIS

TSE DANG LDAN PA KUN DGA' BO LA 'DI SKAD CES BKA' STZAL TO, ,KUN
DGA' BO, KHYOD KYIS KHYE'U TSANGS PA'I DPAL 'DI MTHONG NGAM, GSOL
PA, BCOM LDAN 'DAS, MTHONG

LAGS SO, ,BCOM LDAN 'DAS KYIS BKA' STZAL PA, KUN DGA' BO, KHYE'U
'DI DGE BA'I RTZA BA 'DI DANG, SEMS KYI SMON PA 'DIS NI BSKAL PA
SUM STONG NYIS BRGYA'I BAR

DU NAM YANG SEMS CAN DMYAL BAR 'GRO BAR MI 'GYUR RO, ,DES BYANG
CHUB BSGRUBS NAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS 'JIG

RTEN LAS MNGON PAR 'PHAGS PA ZHES BYA BAR 'GYUR RO, ,ZHES GSUNGS
SO, ,DE NAS BCOM LDAN 'DAS KYIS DE'I TSE TSIGS SU BCAD PA 'DI DAG
BKA' STZAL TO, ,SANGS RGYAS LA

NI DAD PA YIS, ,BSOD NAMS CHUNG NGU SKYE MI 'GYUR, ,CHOS MCHOG
THOS DANG DGE 'DUN LA, ,GUS PAR BYAS PA'ANG DE BZHIN NO, ,SANGS
RGYAS LA NI DAD PA LA, ,BYANG CHUB THOB PAR DKA' BA


@316B MED; ;DE PHYIR BYANG CHUB 'DOD PAS 'DIR, ,'JIG RTEN 'DREN
PA MCHOD PAR BYA, ,KUN DGA' KHYE'U 'DI RKANG GNYIS KYI, ,MCHOG
STE DPAL DANG LDAN PA YI, ,MNGON PAR 'PHAGS PA ZHES BYA BA, ,'JIG
RTEN

GYI NI 'DREN PAR 'GYUR, ,DE LTAR SANGS RGYAS BSAM MI KHYAB,
,SANGS RGYAS CHOS KYANG DE BZHIN TE, ,BSAM MI KHYAB LA DAD PA YI,
,RNAM PAR SMIN PA'ANG DE BZHIN NO, ,BCOM LDAN 'DAS KYIS DE

SKAD CES BKA' STZAL NAS, TSE DANG LDAN PA KUN DGA' BO DANG,
KHYE'U TSANGS PA'I DPAL BCOM LDAN 'DAS KYIS GSUNGS PA LA YI RANGS
TE MNGON PAR BSTOD DO, ,'PHAGS PA TSANGS PA'I DPAL

LUNG BSTAN PA ZHES BYA BA THEG PA CHEN PO'I MDO RDZOGS SO,,
,,RGYA GAR GYI MKHAN PO BI SHUDDHA SIDHA DANG, LO TZ'A BA BANDE
DGE BA DPAL GYIS BSGYUR, RGYA GAR GYI MKHAN PO BIDY'A KA RA

SIDHI DANG, ZHUS CHEN GYI LO TZ'A BA BANDE DE BA TZANDRAS ZHUS TE
GTAN LA PHAB PA,,