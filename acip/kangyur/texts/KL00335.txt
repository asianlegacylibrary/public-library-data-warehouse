@413B ,,'PHAGS PA 'KHAR GSIL GYI
MDO, ,SANGS RGYAS DANG, BYANG CHUB SEMS DPA' THAMS CAD LA PHYAG
'TSAL LO, ,DE NAS BCOM LDAN 'DAS KYIS DGE SLONG RNAMS

LA BKA' STZAL PA, KHYOD KYIS 'KHAR GSIL 'DI YONGS SU BCANG BAR
BYA STE, DE CI'I PHYIR ZHE NA, 'DAS PA'I SANGS RGYAS RNAMS KYIS
KYANG 'KHAR GSIL 'DI BSNAMS SO, ,MA BYON PA'I SANGS RGYAS

RNAMS KYIS KYANG 'KHAR GSIL 'DI BSNAMS SO, ,DA LTAR GYI SANGS
RGYAS RNAMS KYIS KYANG 'KHAR GSIL 'DI BSNAMS PA YIN TE, NGA DA
LTAR MNGON PAR SANGS RGYAS NAS 'KHAR GSIL BSNAMS PA DE

BZHIN DU 'DAS PA DANG, MA BYON PA DANG, DA LTAR BZHUGS PA'I SANGS
RGYAS RNAMS KYIS KYANG NYAN THOS RNAMS LA 'KHAR GSIL BCANG BAR
BYA'O ZHES STON PAR MDZAD PAS, DENG NGA MNGON PAR RDZOGS PAR
SANGS


@414A *, ,RGYAS NAS KYANG SANGS RGYAS RNAMS KYI CHOS JI LTA BA
BZHIN DU KHYED LA BSTAN PA YIN GYI, KHYED KYIS KYANG 'KHAR GSIL
BCANG BAR BYA'O, ,DE CI'I PHYIR ZHE NA,

'KHAR GSIL ZHES BYA BA NI YE SHES KYI 'KHAR BA ZHES KYANG BYA'O,
,YON TAN GYI 'KHAR BA ZHES KYANG BYA STE, 'PHAGS PA'I YE SHES RAB
TU STON PA'I PHYIR YE SHES KYI

'KHAR BA ZHES BYA'O, ,YON TAN GYI GZHI SGRUB PA'I PHYIR YON TAN
GYI 'KHAR BA ZHES BYA STE, 'KHAR GSIL 'DI NI 'PHAGS PA'I GANG ZAG
GI RIGS CAN SKYES BU DAM

PAR MTSON PA'I LAM GYI CHOS LA PHYOGS PA'I RGYAL MTSAN RJES SU
DRAN PA RNAM PAR BZHAG PA'I DON GYI SPYOD PA YIN PAS DE'I PHYIR
KHYOD KYIS CHOS BZHIN DU BCANG

BAR BYA'O, ,DE NAS TSE DANG LDAN PA 'OD SRUNG CHEN PO STAN LAS
LANGS TE, GOS TSAGS BCOS NAS BLA GOS PHRAG PA GCIG TU GZAR TE
THAL MO SBYAR NAS PUS MO SA

LA BTZUGS TE BCOM LDAN 'DAS LA 'DI SKAD CES GSOL TO, ,BCOM LDAN
'DAS, CI'I SLAD DU 'KHAR GSIL ZHES BGYI, JI LTAR NA BCANG BAR
BGYI, BCOM

LDAN 'DAS KYIS BSHAD DU GSOL, BDAG CAG RNAMS KYIS KYANG BKA'
BZHIN DU SPYOD PAR 'TSAL LO ZHES GSOL BA DANG, BCOM LDAN 'DAS
KYIS 'OD SRUNG LA


@414B BKA' STZAL PA, LEGS PAR NYON LA YID LA ZUNGS SHIG DANG NGAS
BSHAD PAR BYA'O, ,DE LA 'KHAR GSIL ZHES BYA BA NI YANG BA YIN TE,
GANG GIS 'KHAR BA 'DI LA BRTAN PA

'DI DAG NYON MONGS PA BSAL NAS KHAMS GSUM LAS NGES PAR 'BYUNG
BA'I PHYIR YANG ZHES BYA'O, ,'KHAR GSIL ZHES BYA BA NI SNANG BAR
BYED PA YIN TE, 'KHAR GSIL

'DZIN PA'I GANG ZAG GANG YIN PA DE DAG SHAS RAB KYI SNANG BA THOB
PAR 'GYUR PA'I PHYIR SNANG BAR BYED PA ZHES BYA'O, ,'KHAR GSIL
ZHES BYA BA NI PHYIR MI LDOG PAR BYED PA

YIN TE, 'KHAR GSIL 'DZIN PA'I GANG ZAG GANG YIN PA DE DAG SRID PA
GSUM LAS NGES PAR 'BYUNG ZHING YANG MNGON PAR ZHEN PA NYID DU MI
'GYUR BA'I PHYIR MI LDOG

PAR BYED PA ZHES BYA'O, ,'KHAR GSIL ZHES BYA BA NI KHONG DU CHUD
PAR BYED PA YIN TE, GANG 'KHAR GSIL 'DZIN PAR BYED PA YIN ZHE NA,
SDUG BSNGAL DANG, STONG PA DANG,

KHAMS GSUM GYI NYON MONGS PA'I KUN NAS DKRIS PAR KHONG DU CHUD PA
DANG, BDEN PA BZHI DANG, RTEN CING 'BREL BAR 'BYUNG BA BCU GNYIS
PO 'DI DAG GSAL BAR RTOGS

PAR 'GYUR BA'I PHYIR KHONG DU CHUD PAR BYED PA ZHES BYA'O, ,'KHAR
GSIL ZHES BYA BA NI NGA RGYAL MED PAR BYED PA YIN TE, GANG 'KHAR
GSIL 'DZIN PA DE DAG NGA RGYAL GYI LAS


@415A *, ,RAB TU SPONG BAR 'GYUR BA'I PHYIR NGA RGYAL MED PAR
BYED PA ZHES BYA'O, ,'KHAR GSIL ZHES BYA BA NI RGYANG BSRINGS PA
YIN TE, GANG 'KHAR GSIL

'DI 'DZIN PA'I GANG ZAG GANG YIN PA DE DAG 'DOD PA LNGA THAG RING
DU BYED PAS DE DAG 'DOD PAS SRED PA'I KUN NAS DKRIS PA SPONG BA
DANG, PHUNG PO LNGA PO RNAMS RNAM

PAR 'THOR BA DANG, SRID PA LNGA PO DAG YONGS SU SPONG BA DANG,
MYA NGAN LAS 'DAS PA LA PHYOGS SHING 'DU BYED KYI LAS KYANG THAG
RING DU SPONG BA'I PHYIR RGYANG BSRINGS

PA ZHES BYA'O, ,'KHAR GSIL ZHES BYA BA NI LEN PAR BYED PA YIN TE,
GANG 'KHAR GSIL 'DZIN PAR BYED PA DE DAG SANGS RGYAS RNAMS KYI
TSUL KHRIMS DANG, TING NGE 'DZIN

DANG, SHES RAB RIN PO CHE BLANGS PAS RNAM PAR GROL BA THOB PAR
'GYUR BA'I PHYIR LEN PAR BYED PA ZHES BYA'O, ,'KHAR GSIL ZHES BYA
BA NI YONGS SU GRUB PAR 'GYUR BA

YIN TE, GANG 'KHAR GSIL 'DZIN PA DAG SANGS RGYAS KYI CHOS KYI SDE
SNOD MNGON PAR GRUB PA DANG, JI LTAR BSTAN PA BZHIN DU BSGRUBS
PAS MA NYAMS PAR PHUN SUM

TSOGS PAR 'GYUR BA'I PHYIR MNGON PAR 'GRUB PAR 'GYUR BA ZHES
BYA'O, ,BCOM LDAN 'DAS KYIS BKA' STZAL PA, 'OD SRUNG, 'KHAR GSIL
ZHES BYA BA'I YI GE'I


@415B DON RGYA CHE ZHING MANG BAS YONGS SU RDZOGS PAR BRJOD MI
NUS KYANG KHYED KYIS RE ZHIG DE BZHIN DU YONGS SU GZUNG BAR
BYA'O, ,BCOM LDAN 'DAS LA 'OD SRUNG GIS 'DI

SKAD CES GSOL TO, ,BCOM LDAN 'DAS, 'KHAR GSIL ZHES BYA BA'I DON
NI DE LTA BU LAGS NI, CI'I SLAD DU YE SHES KYI 'KHAR BA ZHES BYA
BGYI BA NAS DRAN PA NYE BAR

GZHAG PA'I DON GYI SPYOD PA ZHES BGYI BA'I BAR GYI DON GANG LAGS
PA BCOM LDAN 'DAS KYIS BKA' BSHAD DU GSOL, BCOM LDAN 'DAS KYIS
BKA' STZAL PA,

'KHAR GSIL ZHES BYA BA NI YE SHES KYI SPYOD PA BSGRUB PA DANG,
MANG DU THOS PA RGYA CHER SGRUB PA DANG, 'JIG RTEN DANG, 'JIG
RTEN LAS 'DAS PA'I SHES RAB DANG, DGE BA

DANG, MI DGE BA DANG, 'DUS BYAS DANG, 'DUS MA BYAS DANG, ZAG PA
DANG BCAS PA DANG, ZAG PA MED PA RNAM PAR THOGS PA MED PAR KHONG
DU CHUD CING SHES RAB MNGON

PAR 'GRUB PAR BYED PA'I PHYIR YE SHES KYI 'KHAR BA ZHES KYANG
BYA'O, ,TSUL KHRIMS DAM POR SRUNG BA DANG, BZOD PA DANG, BSAM
GTAN LA SEMS RTZE GCIG TU

G-YENG BA MED PAR BSGOM PA DANG, RTAG TU BSOD NAMS KYI LAS
BSGRUBS PAS MGO'AM, THOD LA ME BAR BA BZHIN DU SKAD CIG TZAM
DU'ANG MI GTONG BA'I PHYIR


@416A *, ,YON TAN GYI 'KHAR BA ZHES BYA'O, ,'KHAR GSIL 'DI YONGS
SU 'DI 'DZIN PA GANG YIN PA DE DAG NI GANG GI SPYOD PA RNAM PA
BCU DRUG PO 'DI

LTA STE, BDEN PA BZHI PO SDUG BSNGAL DANG, KUN 'BYUNG BA DANG,
'GOG PA DANG, LAM DANG, TSAD MED PA BZHI PO BYAMS PA DANG, SNYING
RJE DANG, DGA' BA DANG,

BTANG SNYOMS DANG, BSAM GTAN BZHI PO BSAM GTAN DANG PO DANG, BSAM
GTAN GNYIS PA DANG, BSAM GTAN GSUM PA DANG, BSAM GTAN BZHI PA

DANG, GZUGS MED PA'I SNYOMS PAR 'JUG PA BZHI PO NAM MKHA' MTHA'
BYAS SKYE MCHED DANG, RNAM SHES MTHA' BYAS SKYE MCHED DANG,
CI'ANG MED PA'I SKYE

MCHED DANG, 'DU SHES MED 'DU SHES MED MIN GYI SKYE MCHED KYI PHUN
SUM TSOGS PA DANG, GZHAN YANG, SPYOD PA SUM CU RTZA BDUN PO, 'DI
LTA STE, BYANG CHUB KYI

PHYOGS KYI CHOS SUM CU RTZA BDUN PHUN SUM TSOGS SHING CHOS DE DAG
GSAL BAR RNAM PAR BYED PA DANG, BDAG NYID KYI LUS KYIS MNGON SUM
DU BYAS PAS SGRA'I

RJES SU MI 'BRANG BA DANG, CHOS DE DAG LA BDAG NYID RNAM PAR
RTZEN PA DANG, STONG PA NYID DANG, MTSAN MA MED PA DANG, SMON PA
MED PA'I RNAM PAR THAR PA'I SGOR


@416B 'JUG PA LA RANG DBANG DU GYUR CING DGA' BA MED PA GANG YIN
PA DE NI 'PHAGS PA ZHES BYA STE, NANG YON TAN DE LTA BU DANG LDAN
PAS PHYI ROL 'KHAR GSIL 'DZIN PA YIN

TE; 'DIS NI GANG GDON MI ZA BAR 'PHAGS PA'I YON TAN TSUL KHRIMS
DANG, BZOD PA DANG, BSAM GTAN DANG, SHES RAB DANG, RIG PA GSUM
DANG, MNGON PAR

SHES PA DRUG DANG, RNAM PAR THAR PA BRGYAD PO RNAMS PHUN SUM
TSOGS PA YIN TE, GANG ZAG DE 'PHAGS PA YIN PAR MTSON PA NYID KYIS
GUS PA SKYED PAR 'GYUR BA'I PHYIR

'PHAGS PA'I GANG ZAG GI RTAGS ZHES BYA'O, ,SKYES BU DAM PAR MTSON
PA ZHES BYA BA NI NANG NA YE SHES KYI NGO BO NYID DANG LDAN PAS
DAM PA ZHES BYA STE, GANG ZAG DE 'PHAGS

PA YIN PAR MTSON PA NYID KYIS GUS PA SKYED PAR 'GYUR BA'I PHYIR
'PHAGS PA'I NANG NA YE SHES KYI NGO BO NYID DANG LDAN PAS YON TAN
GYI GZHI SGRUB PA DANG, CHOS GONG NAS

GONG DU RTZOL ZHING LEGS PAR SGRUB PAR BYED DO ZHES STON PAR BYED
PA'I PHYIR SKYES BU DAM PAR MTSON PA ZHES BYA'O, ,GANG ZAG GSAL
BA DE RING POR MI THOGS PAR SHES RAB KYIS

MNGON PAR GRUB NAS 'DUS MA BYAS KYI GNAS RAB TU ZHI ZHING DBEN PA
MYA NGAN LAS 'DAS PA'I BDE BA DON DAM PA'I GNAS KYI LAM DU 'JUG
PAR 'GYUR RO ZHES SHES PAR


@417A *, ,BYED PA'I PHYIR LAM GYI CHOS LA PHYOGS PA'I RGYAL MTSAN
ZHES BYA'O, ,RJES SU DRAN PA'I RNAM PAR BZHAG PA'I DON GYI SPYOD
PA ZHES BYA BA NI 'KHOR BA

'DI RIM PA GSUM DANG LDAN PAR DUM BU GSUM GYI RIM PA MTHONG BA
NYID KYIS NGAN SONG GSUM GYI SDUG BSNGAL RJES SU DRAN NAS TSUL
KHRIMS DANG, TING NGE 'DZIN DANG,

SHES RAB SGOM PAR BYED PA DANG, GNOD PA GSUM PO RGA BA DANG, NA
BA DANG, 'CHI BA RJES SU DRAN NA DUG GSUM PO 'DOD CHAGS DANG, ZHE
SDANG DANG, GTI MUG YONGS SU

SIL BAR BYED PA DANG, KHAMS GSUM PO DAG MI RTAG PA YIN PA NYID DU
RJES SU DRAN NAS DKON MCHOG GSUM LA MNGON PAR YID CHES SHING GUS
PA DANG, SRID PA

GSUM BSAL BA DANG, DAG PA GTZANG BA DANG, LAS RNAM GSUM RNAM PAR
SPYAD PA DANG, RIG PA GSUM DANG LDAN PAR 'DOD PA DANG, RNAM PAR
THAR BA GSUM LA 'JUG

PA DANG, RJES SU DRAN PA DRUG GI GNAS GSUM THOB PA DANG, YE SHES
THAG RING DU BYED PA GSUM RTOGS PAR 'GYUR BA'I PHYIR DUM BU GSUM
RIM PAR RNAM PAR BZHAG

PA YIN NO, ,GZHAN YANG, BZHI SGRIL DU BYAS PA NI SKYE BA RNAM PA
BZHI YONGS SU BCAD PA DANG, BDEN PA BZHI RJES SU DRAN PAR BYA BA
DANG, TSAD MED PA BZHI SGOM PA DANG,


@417B BSAM GTAN BZHI LA 'JUG PAR BYA BA DANG, SNYOMS PAR 'JUG PA
BZHI YONGS SU DAG PAR BYA BA DANG, DRAN PA NYE BAR GZHAG PA BZHI
RAB TU BSTAN PA DANG, YANG DAG PA SPONG BA

BZHI BSTAN PAR BYA BA DANG, TING NGE 'DZIN RKANG PA BZHI THOB PAR
BYA BA'I PHYIR BZHI SGRIL DU RNAM PAR BZHAG PA YIN NO, ,DBUS KYI
SHING GTOGS PAR RNAM PAR GZHAG

PA NI LTA BA LNGA PO DAG SPANG BA DANG, 'GRO BA LNGA PO DAG GI
'KHOR BA'I SDUG BSNGAL GYI 'KHRUG PA YONGS SU SPONG BA DANG,
DBANG PO LNGA SGOM PA DANG, STOBS LNGA DANG LDAN

PAR BYA BA DANG, SGRIB PA LNGA PO DAG BSAL BA DANG, PHUNG PO LNGA
PO DAG RNAM PAR GSHIG PA DANG, CHA LNGA DANG LDAN PA'I CHOS KYI
SKU THOB PAR BYA BA'I PHYIR RNAM PA LNGAR

BZHAG PA YIN NO, ,SIL SGRIL BCU GNYIS SU BSTAN PA NI RTEN CING
'BREL BAR 'GYUR BA YAN LAG BCU GNYIS SU DRAN PAR BYA ZHING THOGS
PA MED PAR BYA BA DANG, SGO

BCU GNYIS PA'I BSAM GTAN BSGOM PAR BYA BA DANG, SEMS LA SKYON MED
PAR RJES SU DRAN PAR BYA'O, ,RIM PA GSUM DANG BZHI SGRIL DU BSDUS
TE, GRANGS BDUN

DU BSTAN PA NI DE BZHIN GSHEGS PA'I BYANG CHUB KYI YAN LAG BDUN
GYI CHOS RJES SU DRAN PAR BYA BA DANG, 'PHAGS PA'I NOR BDUN MNGON
PAR BSGRUB PAR BYA'O, ,MAR


@418A *, ,RTZE GTOGS PAR BRGYAD DU BSTAN PA NI LAM YAN LAG BRGYAD
PA RJES SU BSTAN PAR BYA BA DANG, RNAM PAR THAR PA BRGYAD THOB
PAR BYA BA DANG, MI KHOM

PA BRGYAD YONGS SU BSAL BA'I PHYIR RNAM PA BRGYAD BSTAN PA YIN
NO, ,'KHAR GSIL GYI DON MDOR BSTAN PA DE LTA BU YIN PAS KHYED
KYIS LEGS PAR YONGS SU

GZUNG BAR BYA'O, ,BCOM LDAN 'DAS LA 'OD SRUNG GIS GSOL PA, BCOM
LDAN 'DAS, 'PHAGS PA'I GSUNG RAB LA JI SKAD BSTAN PA BZHIN DU
'TSAL LO ZHES GSOL

TO; ;DE NAS 'OD SRUNG CHEN POS YANG BCOM LDAN 'DAS LA 'DI SKAD
CES GSOL TO, ,BCOM LDAN 'DAS, DUS GSUM GYI DE BZHIN GSHEGS PA
RNAMS KYI CHOS KUN

MTSUNGS PA ZHIG LAGS SAM, BCOM LDAN 'DAS KYIS BKA' STZAL PA, KHA
CIG 'KHAR BA MTSUNGS KYANG SPYOD PA MI MTSUNGS PAS KHA CIG TSE NA
NI BZHI SGRIL DU BYAS

PA'O, ,KHA CIG GI TSE NA NI NYIS SGRIL DU BYAS PA STE, SIL SGRIL
GYI GRANGS LA NI BYE BRAG TU GYUR PA MED DO, ,NGA NI DENG 'DIR
BZHI SGRIL SIL SGRIL BCU GNYIS SU BYAS

PA'I BSTAN PA DE SPYOD DO, ,GNYIS SGRIL DU BYAS PA NI DE BZHIN
GSHEGS PA 'OD SRUNG GIS RNAM PAR BZHAG PA YIN TE, SEMS CAN RNAMS
BDEN PA GNYIS PO KUN


@418B RDZOB KYI BDEN PA DANG, DON DAM PA'I BDEN PA RJES SU DRAN
PAR BYA BA'I CHED DU DON 'DI RNAM PAR BZHAG PA YIN NO, ,DE'I TSE
BCOM LDAN 'DAS KYIS DE SKAD CES BKA' STZAL NAS

TSE DANG LDAN PA 'OD SRUNG CHEN PO 'KHOR STONG NYIS BRGYA DANG,
'KHOR 'DUS PA CHEN PO RNAMS SHIN TU DGA' ZHING GUS PAS MNGON PAR
BSTOD DO, ,'PHAGS PA 'KHAR GSIL

ZHES BYA BA THEG PA CHEN PO'I MDO RDZOGS SO,, 
