@109A RGYA
GAR SKAD DU, A'ARYA MA H'A SHRI Y'A: S'U TRA, BOD SKAD DU, 'PHAGS
PA DPAL CHEN

MO'I MDO, SANGS RGYAS DANG, BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS THOS PA DUS GCIG NA, BCOM LDAN
'DAS BDE BA CAN

NA BZHUGS SO, ,DE NAS BYANG CHUB SEMS DPA' SEMS DPA' CHEN PO
'PHAGS PA SPYAN RAS GZIGS DBANG PHYUG BCOM LDAN 'DAS GA LA BA DER
SONG STE PHYIN NAS

BCOM LDAN 'DAS KYI ZHABS LA MGO BOS PHYAG 'TSAL NAS BCOM LDAN
'DAS LA BSKOR BA LAN GSUM BYAS TE PHYOGS GCIG TU 'DUG GO ,DE NAS
BCOM LDAN 'DAS


@109B KYIS DPAL CHEN MO LA GZIGS NAS 'PHAGS PA SPYAN RAS GZIGS
DBANG PHYUG LA 'DI SKAD CES BKA' STZAL TO, ,DPAL CHEN MO'I MTSAN
BCU GNYIS PO 'DI, DGE SLONG NGAM

DGE SLONG MA'AM, DGE BSNYEN NAM, DGE BSNYEN MA'AM, DE MA YIN PA
GZHAN YANG RUNG STE, GANG GIS SHES PA DANG, GANG LA LA 'CHANG BA
DANG, KLOG PA DANG, 'BRI BA DANG, 'BRIR

'JUG PA DE NI, DBUL BA BOR TE PHYUG POR 'GYUR RO, ,DE NAS 'BYUNG
PO'I TSOGS THAMS CAD KYIS DE LTAR GYUR CIG CES KUN NAS GSOL TO,
,DE NAS BCOM LDAN 'DAS KYIS

DPAL CHEN MO'I MTSAN BCU GNYIS PO BKA' STZAL PA 'DI LTA STE, DPAL
LDAN MA, BKRA SHIS MA, PADMA'I PHRENG BA CAN, ,NOR GYI BDAG MO,
DKAR MO, GRAGS PA CHEN MO, PADMA'I SPYAN,

'OD CHEN MO, BYED PA MO, ZAS SBYIN MA, RIN PO CHE RAB TU SBYIN
MA, DPAL CHEN MO, SY'AD THA THE DA NA, DZI NI, GHRI nI, SARBA
AARTHA S'A DHA NI, SHA SHI NI, AA LAKshMI nI, ME N'A SHA YA,
SIDDHYANTU ME

MANTRA PA D'A: SV'A H'A, AOm BHRi KU t'I PA RA MA SU BHA GE SV'A
H'A, LAN GSUM DU BRJOD PAR BYA STE, GANG LA LA DUS GSUM DU 'DON
PA DE'I MI MTHUN PA'I PHYOGS THAMS CAD 'JIG PAR 'GYUR RO, ,

SKAL PA BZANG PO DANG LDAN PAR 'GYUR RO, ,'BYOR PA ZAD MI SHES
PAR 'GYUR RO, ,MI DANG PHRAD DU 'GRO BA'I TSE BKLAGS NAS PHRAD PA
BYAS NA, MI DES DE LA BU'I 'DU SHES SKYED PAR


@110A *, ,'GYUR TE DGA' BAR YANG 'GYUR LA JI SKAD BSGO BA BZHIN
BYED DO, ,RTAG TU RGYUN MI 'CHAD PAR BKLAGS NA, TSANGS PA BRAM
ZES DRAG SHUL GYI

LAS BYAS KYANG MI TSUGS PAR 'GYUR LA, SANGS RGYAS MANG PO LA
BSNYEN BKUR BYAS PAR YANG 'GYUR RO, ,BCOM LDAN 'DAS KYIS DE SKAD
CES BKA' STZAL NAS BYANG CHUB SEMS

DPA' 'PHAGS PA SPYAN RAS GZIGS DBANG PHYUG YI RANG STE BCOM LDAN
'DAS KYIS GSUNGS PA LA MNGON PAR BSTOD DO, ,'PHAGS PA DPAL CHEN
MO'I MDO RDZOGS

SO,, ,,RGYA GAR GYI MKHAN PO DZI NA MI TRA DANG, ZHU CHEN GYI
LOTZTSA BA BANDHE YE SHES SDES BSGYUR CING ZHUS TE GTAN LA PHAB
PA, 
