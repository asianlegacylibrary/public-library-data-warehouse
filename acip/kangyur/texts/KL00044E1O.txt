,,DE NAS
BYANG CHUB SEMS DPA'


@298A *, ,'JAM DPAL GYIS BYANG CHUB SEMS DPA' SANGS RGYAS DPAL LA
'DI SKAD CES SMRAS SO, ,KYE RGYAL BA'I SRAS, RANG BZHIN GCIG PA'I
SEMS LA BYE BRAG

THA DAD PA'I RNAM PA 'DI LTA BU DAG 'DI LTA STE, BDE 'GROR 'GRO
BA DANG, NGAN SONG DU 'GRO BA DANG, DBANG PO TSANG BA DANG, DBANG
PO MA TSANG BA DANG, SKYE BA MTHUN PA DANG, SKYE BA

MI MTHUN PA DANG, SDUG PA DANG, MI SDUG PA DANG, BDE BA MYONG BA
DANG, SDUG BSNGAL MYONG BA SNANG BA DAG LA LTOS, LAS KYIS NI,
SEMS MI SHES SO, ,SEMS KYIS NI, LAS MI

SHES SO; ;TSOR BAS NI, RNAM PAR SMIN PA MI SHES SO, ,RNAM PAR
SMIN PAS NI, TSOR BA MI SHES SO, ,SEMS KYIS NI, TSOR BA MI SHES
SO, ,TSOR BAS NI, SEMS MI SHES

SO; ;RGYUS NI, RKYEN MI SHES SO, ,RKYEN GYIS NI, RGYU MI SHES SO,
,DNGOS POS NI, DMIGS PA MI SHES SO, ,DMIGS PAS NI, DNGOS PO MI
SHES SO, ,DE NAS BYANG CHUB SEMS

DPA' SANGS RGYAS DPAL GYIS BYANG CHUB SEMS DPA' 'JAM DPAL LA
TSIGS SU BCAD DE SMRAS PA, SEMS CAN BSTAN PAR BYA BA'I PHYIR,
,GANG 'DI YONGS SU DRIS PA DAG,

CHOS RNAMS CHOS NYID CI 'DRA BA, ,'JAM DPAL BDAG LAS MNYAN PAR
GYIS, ,CHOS RNAMS 'DI DAG G-YO BA MED, ,SHIN TU DNGOS PO MED PA
STE, ,DE PHYIR GZHAN GYIS


@298B GZHAN DAG GI ,NGO BO NYID KYANG MI SHES SO, ,JI LTAR CHU
KLUNG RGYUD KYI RNAMS, ,GZHAN DANG GZHAN DU 'GROGS RGYU YANG,
,GCIG GIS GCIG NI MI SHES TE, ,CHOS KYI CHOS NYID DE BZHIN

NO; ;JI LTAR 'BAR BA'I MTSAN MA CAN, ,'OD 'PHRO GZHAN DANG GZHAN
'GROGS KYANG, ,GCIG GIS GCIG NI MI SHES TE, ,CHOS KYI CHOS NYID
DE BZHIN NO, ,JI LTAR RLUNG NI BSTEN TSUL

GYIS; ;GZHAN DANG GZHAN DU RAB TU RGYU, ,GCIG GIS GCIG NI MI SHES
TE, ,CHOS KYI CHOS NYID DE BZHIN NO, ,JI LTAR SA YI KHAMS KYI
RNAMS, ,GCIG LA GCIG NI GNAS GYUR KYANG,,

GCIG GIS GCIG NI MI SHES TE, ,CHOS KYI CHOS NYID DE BZHIN NO,
,MIG DANG RNA BA SNA DAG DANG, ,LCE DANG LUS DANG YID KYI RNAMS,
,'DI DAG LAS NI RGYU 'KHOD KYANG, ,BYED PA

PO NI GANG YANG MED, ,'BYUNG BA'I RANG BZHIN MED PA YIS, ,'BYUNG
BA NYE BAR BSTAN BYAS KYANG, ,BSTAN PAR BYAS PA GANG YANG MED,
,BSTAN PA LA NI DNGOS MED DE, ,MIG NI

RANG BZHIN NYID KYIS STONG, ,RNA BA SNA YANG RANG BZHIN GYIS,
,LCE DANG LUS DANG YID RNAMS KYANG, ,MED DE YONGS SU BRTAGS PA
YIN, ,GANG ZHIG RANG BZHIN DNGOS MED PAR, ,

TSUL BZHIN RAB TU RTOG BYED PA, ,DE YI MIG LA 'KHRUL PA MED,
,CHOS MIG BSAM GYIS MI KHYAB PA'O, ,YANG DAG PA DANG YANG DAG
MIN, ,BDEN NAM 'ON TE RDZUN YANG RUNG, ,'JIG


@299A *, ,RTEN 'DAS DANG 'JIG RTEN KUN, ,TSIG GI LAM GYIS BRJOD
PA'O, ,DE NAS BYANG CHUB SEMS DPA' 'JAM DPAL GYIS BYANG CHUB SEMS
DPA' NOR DPAL LA 'DI

SKAD CES SMRAS SO, ,KYE RGYAL BA'I SRAS, SEMS CAN THAMS CAD SEMS
CAN MED MOD KYI, 'ON KYANG DE BZHIN GSHEGS PA NI, SEMS CAN 'DUL
BA'I DUS LA JI LTAR 'BAB

PA DANG, SEMS CAN GYI TSE JI LTA BA DANG, LUS JI LTA BA DANG,
SPYOD PA JI LTA BA DANG, MOS PA JI LTA BA DANG, MTSAN MA JI LTA
BA DANG, BSAM PA JI LTA BA DANG, SBYOR BA JI LTA BA

DANG; SEMS JI LTA BA DANG, SPYOD PA JI LTA BA DE BZHIN DU SEMS
CAN RNAMS KYI SEMS CAN 'DUL BA'I PHYIR MTHONG NGO, ,DE NAS BYANG
CHUB SEMS DPA' NOR DPAL GYIS BYANG CHUB

SEMS DPA' 'JAM DPAL LA TSIGS SU BCAD DE SMRAS PA, GANG RNAMS RAB
TU ZHI SPYOD CING, ,THOS DANG LDAN PA'I SA 'DI YIN, ,'DI DON CI
'DRA DE BZHIN DU, ,'JAM DPAL

BDAG LAS MNYAN PAR GYIS, ,BDAG GI LUS LA SU GNAS SHES, ,GANG GIS
NAD NI RAB SHES PA, ,YANG DAG YOD DAM MED PA'I DON, ,DES NI RAB
TU SHES PA YIN, ,LUS

KYI RNAM PAR DGOD PA NI, ,PHYOGS NA MI GNAS BRJOD PA YIN, ,DE BAS
SHES PA DE GNAS LA, ,NAM YANG CHAGS PAR MI BYED DO, ,LUS NI RNAM
PAR SPYOD PA YIS, ,DNGOS PO KUN


@299B KYANG RNAM PAR BSGOMS, ,SEMS NI PHYIR LDOG MI 'GYUR TE,
,DNGOS PO KUN NI BRTAGS PA'O, ,GANG GI TSE NI RJES SU 'BRANG,
,GANG GI TSE NI PHYIR LDOG 'GYUR, ,JI LTAR MGAL

ME 'KHOR LO YI, ,THOG MA THA MA 'KHOR BA BZHIN, ,DNGOS PO THAMS
CAD MI RTAG PAR, ,SKYE BO GANG RNAMS RTOG PA YANG, ,LUS LA BDAG
KYANG MED PA'I PHYIR, ,'DU SHES PHYIR YANG

LDOG PAR 'GYUR, ,BDAG MED RMI LAM LTA BU YI, ,LAS NI KUN TU RAB
TU 'BYUNG, ,RNAM PAR SMIN PAS RAB TU 'BYUNG, ,PHYI MA JI BZHIN
SNGON DE BZHIN, ,SEMS NI DBANG BYED YIN PAR

BSHAD; ;DAD PA'I TSUL NI JI BZHIN DU, ,TSUL BZHIN MA YIN PHYIN CI
LOG, 'JIG RTEN THAMS CAD STON PAR BYED, ,JI SNYED 'JIG RTEN BRDA
YOD PA, ,DE DAG THAMS CAD BRTAGS

PA STE; ;CHOS NYID DE NI NAM DU YANG, ,CHOS GCIG LA YANG MI GNAS
SO, ,RKYEN RNAMS LA NI RTEN BCAS TE, ,CHOS RNAMS SO SOR RAB TU
'BYUNG, ,DE DAG LDOG PAR DE BZHIN

'GYUR; ;PHYI MA JI BZHIN SNGON DE BZHIN, ,DE NAS BYANG CHUB SEMS
DPA' 'JAM DPAL GYIS BYANG CHUB SEMS DPA' RIN CHEN DPAL LA 'DI
SKAD CES SMRAS SO, ,KYE RGYAL BA'I

SRAS DAG, SEMS CAN THAMS CAD KYI 'BYUNG BA CHEN PO BZHI RNAMS
YONGS SU 'DZIN PA MED CING BDAG GI MED LA MNYAM PA YIN YANG 'ON
KYANG BDE BA'I TSOR BA DAG KYANG SNANG,


@300A *, ,SDUG BSNGAL GYI TSOR BA DAG KYANG SNANG, YID DU 'ONG
BAR BYED PA DANG, YID DU MI 'ONG BAR BYED PA DANG, NANG DU BYED
PA DANG, PHYI ROL TU BYED PA DANG, TSOR BA

CHUNG BA DANG, TSOR BA CHE BA DANG, TSE 'DI LA MYONG BA DANG, TSE
GZHAN LA MYONG BA DAG KYANG SNANG LA, CHOS KYI DBYINGS LA NI, YID
DU 'ONG BA'AM, YID DU MI 'ONG BA YANG MED PA 'DI

CI ZHIG ;DE NAS BYANG CHUB SEMS DPA' RIN CHEN DPAL GYIS BYANG
CHUB SEMS DPA' 'JAM DPAL LA TSIGS SU BCAD DE SMRAS PA, JI LTAR
LAS RNAMS BYAS GYUR PA, ,TSOR BA DE

BZHIN 'BYUNG 'GYUR GYI, ,'DI LA BYED PA GANG YANG MED, ,'DI NI
SANGS RGYAS BSTAN PA'O, ,SHIN TU PHYIS PA'I ME LONG LA, ,DE NI JI
LTAR 'DUG PA BZHIN, ,DE LA DE NI DE

BZHIN SNANG, ,CHOS KYI RANG BZHIN DE BZHIN NO, ,JI LTAR ZHING
DANG SA BON DAG ,GCIG GIS GCIG NI MI SHES KYANG, ,RANG BZHIN NYE
BAR STON PAR BYED, ,LAS KYI RANG

BZHIN DE BZHIN NO, ,SGYU MA BYED PA MKHAS PA ZHIG ,LAM PO CHER NI
SONG 'DUG STE, ,GZUGS RNAMS STON PAR BYED PA BZHIN, ,LAS KYI RANG
BZHIN DE BZHIN NO, ,JI LTAR

SHING GI 'KHRUL 'KHOR RNAMS, ,SNA TSOGS SGRA MANG RJOD BYED
KYANG, ,DE NI BDAG DANG BDAG MED MIN, ,LAS KYI RANG BZHIN DE
BZHIN NO, ,JI LTAR BYA RNAMS MANG PO YI, ,


@300B SGO NGA'I SBUBS NI PHYE BA LAS, ,SGRA SKAD GZHAN DANG GZHAN
'GYUR BA, ,LAS KYI RANG BZHIN DE BZHIN NO, ,JI LTAR MA YI MNGAL
DU YANG, ,BU NI 'PHO BAR MI 'GYUR TE, ,'ON KYANG DBANG

PO SNA TSOGS 'GYUR, ,LAS KYI RANG BZHIN DE BZHIN NO, ,JI LTAR
SEMS DMYAL 'JIGS PA NA, ,GSHIN RJE'I RIS GTOGS SDUG BSNGAL BA,
,DE DAG LA NI 'ONG BA MED, ,LAS KYI

RANG BZHIN DE BZHIN NO, ,JI LTAR RIN CHEN MCHOG RNAMS DANG, ,LHA
YI BU RNAMS KUN LDAN YANG, ,'PHO BAR SNANG BA GANG YANG MED, ,DE
BZHIN LAS KYI RANG BZHIN NO, ,JI LTAR

'JIG RTEN LA LA DAG ,BSAM GYIS MI KHYAB 'BAR GYUR KYANG, ,DE DAG
'ONG BA GANG YANG MED, ,LAS KYI RANG BZHIN DE BZHIN NO, ,DE NAS
BYANG CHUB SEMS DPA' 'JAM DPAL GYIS

BYANG CHUB SEMS DPA' YON TAN DPAL LA 'DI SKAD CES SMRAS SO, ,KYE
RGYAL BA'I SRAS DAG, DE BZHIN GSHEGS PAS CHOS GCIG MNGON PAR
SANGS RGYAS NA, 'ON KYANG CHOS TSAD MED

PA YANG YANG DAG PAR STON ZHING TSAD MED PA YANG RNAM PAR STON,
SEMS CAN TSAD MED PA YANG RAB TU STON, GSUNG TSAD MED PA YANG
SHIN TU SGROG ,SKU TSAD MED PA YANG SHIN TU STON,

BSAM PA TSAD MED PA YANG THUGS SU CHUD, RDZU 'PHRUL TSAD MED PA
YANG YANG DAG PAR STON, 'JIG RTEN GYI KHAMS TSAD MED PA YANG SHIN
TU SKYONG, RGYAN TSAD MED PA YANG BYIN GYIS


@301A *, ,RLOB; SPYOD YUL TSAD MED PA YANG SHIN TU STON LA, CHOS
KYI DBYINGS KYANG RNAM PA THA DAD DU MI SNANG BA 'DI CI ZHIG, DE
NAS BYANG CHUB SEMS DPA' YON TAN

DPAL GYIS BYANG CHUB SEMS DPA' 'JAM DPAL LA TSIGS SU BCAD DE
SMRAS PA, GNAS 'DI SHES PAR DKA' BA STE, ,RGYAL BA'I SRAS KYIS
BDAG LA DRIS, ,DE NI MKHAS PAS RNAM

PAR SHES, ,YON TAN MOS PA DPYOD PAR BYED, ,JI LTAR SA NI GCIG PU
YANG, ,SEMS CAN MANG PO RAB TU RGYU, ,DE LA GCIG DANG THA DAD
MED, ,SANGS RGYAS CHOS NYID DE BZHIN NO, ,

JI LTAR ME NI GCIG PU YANG, ,'JIG RTEN KUN NA KUN KYANG 'BUD, ,DE
LA ME LCE THA DAD MED, ,SANGS RGYAS CHOS NYID DE BZHIN NO, ,JI
LTAR RGYA MTSO GCIG PU LAS, ,CHU KLUNG TSAD

MED 'BAB GYUR KYANG, ,DE LA CHU YI BYE BRAG MED, ,SANGS RGYAS
CHOS NYID DE BZHIN NO, ,JI LTAR RLUNG NI GCIG PU YANG, ,'JIG RTEN
KUN TU RGYU ZHING LDANG, ,DE LA GCIG DANG THA

DAD MED, ,SANGS RGYAS CHOS NYID DE BZHIN NO, ,SPRIN CHEN RNAMS NI
'BRUG BSGRAGS SHING, ,SA RNAMS KUN KYANG NGOMS PAR BYED, ,DE YI
CHAR LA BYE BRAG MED, ,SANGS RGYAS CHOS

NYID DE BZHIN NO, ,JI LTAR SA NI GCIG PU YANG, ,MYU GU SNA TSOGS
'BYIN CING STON, ,SA LA BYE BRAG 'BYED PA MED, ,SANGS RGYAS CHOS
NYID DE BZHIN NO, ,JI LTAR SGRIB MED NYI MA


@301B NI; ;PHYOGS BCU KUN NA SNANG BAR BYED, ,DE LA 'OD ZER THA
DAD MED, ,SANGS RGYAS CHOS NYID DE BZHIN NO, ,JI LTAR NAM MKHA'I
ZLA BA NI, ,'JIG RTEN KUN LA RAB TU SNANG, ,GNAS NAS

'GYUR BA GANG YANG MED, ,SANGS RGYAS CHOS NYID DE BZHIN NO, ,JI
LTAR TSANGS PA MI MJED BDAG ,STONG GSUM NA NI 'DUG MOD KYI, ,DE
LA LUS NI BYE BRAG MED, ,SANGS RGYAS CHOS

NYID DE BZHIN NO, ,DE NAS BYANG CHUB SEMS DPA' 'JAM DPAL GYIS
BYANG CHUB SEMS DPA' MIG GI DPAL LA 'DI SKAD CES SMRAS SO, ,KYE
RGYAL BA'I SRAS, DE BZHIN GSHEGS

PA LA DGE BA BSKYED PAR GCIG KYANG DE BZHIN GSHEGS PA LA DGE BA'I
RTZA BA BSKYED PA'I SEMS CAN RNAMS GZUGS SNA TSOGS DANG, KHA DOG
SNA TSOGS DANG, RIGS SNA TSOGS DANG,

DBANG PO SNA TSOGS DANG, LONGS SPYOD SNA TSOGS DANG, DBANG SNA
TSOGS DANG, 'KHOR SNA TSOGS DANG, PHYUG DBUL SNA TSOGS DANG, YON
TAN SNA TSOGS DANG, SHES RAB SNA TSOGS

SU'ANG SNANG LA, DE BZHIN GSHEGS PA NI, GANG LA'ANG MI MNYAM
PA'AM, THA DAD DU DGONGS PA GANG YANG MED NA 'DI CI ZHIG, DE NAS
BYANG CHUB SEMS DPA' MIG GI DPAL GYIS

BYANG CHUB SEMS DPA' 'JAM DPAL LA TSIGS SU BCAD DE SMRAS PA, JI
LTAR SA NI RO GCIG KYANG, ,SA BON TSUL BZHIN MYU GU STON, ,BYAMS
DANG SDANG BAR SEMS PA MED, ,


@302A *, ,SANGS RGYAS YON PHUL DE BZHIN NO, ,JI LTAR CHU NI RO
GCIG KYANG, ,SNOD KYI DBANG GIS RNAM PAR 'GYUR, ,DE BZHIN SANGS
RGYAS YON PHUL BA, ,RGYUD KYI RNAMS

LA RNAM PAR 'GYUR, ,JI LTAR SGYU MKHAN MKHAS PA NI, ,RTAG TU
'KHOR KYANG MGU BAR BYED, ,DE BZHIN SANGS RGYAS YON PHUL BA,
,SHIN TU SBYANGS PA DGA' BAR BYED, ,JI LTAR

MKHAS PA'I RGYAL PO DAG, 'GRO BA MANG PO SHES PAR BYED, ,DE BZHIN
SANGS RGYAS YON PHUL BA, ,JI LTAR BSKYED BZHIN SHES PAR BYED, ,JI
LTAR DRI MED ME LONG LA, ,CI 'DRA'I

GZUGS RNAMS DE BZHIN SNANG, ,DE BZHIN SEMS CAN BSAM TSUL DU,
,SANGS RGYAS YON PHUL RNAM DAG 'GYUR, ,JI LTAR DUG PHAN SMAN GYI
RNAMS, ,DUG NAD THAMS CAD

SOS PAR BYED, ,DE BZHIN SANGS RGYAS YON PHUL BA, ,NYON MONGS DUG
NI CHEN PO SEL, ,JI LTAR NYI MA SHAR BA NI, ,'GRO BA 'DI DAG
SNANG BAR BYED, ,MUN PA DAG KYANG RNAM

PAR SEL, ,SANGS RGYAS YON PHUL DE BZHIN NO, ,JI LTAR ZLA BA DRI
MED PA, ,KUN TU MNYAM PA NYID BYAS TE, ,SA NI RAB TU SNANG BAR
BYED, ,SANGS RGYAS YON PHUL DE BZHIN NO, ,

JI LTAR CHU YI STOBS SHUGS KYIS, ,SA RI THAMS CAD G-YO 'GYUR BA,
,SANGS RGYAS YON PHUL DE BZHIN DU, ,SRID GSUM 'KHOR BA RNAMS
KYANG SKYONG, ,'BAR DANG 'OD 'PHRO


@302B BCAS PA'I ME, ,THAMS CAD DAG TU SREG PA'I DNGOS, ,DE BZHIN
SANGS RGYAS YON PHUL BA, ,'DU BYED THAMS CAD SREG PAR BYED, ,DE
NAS BYANG CHUB SEMS DPA' 'JAM DPAL GYIS

BYANG CHUB SEMS DPA' BRTZON 'GRUS DPAL LA 'DI SKAD CES SMRAS SO,
,KYE RGYAL BA'I SRAS, DE BZHIN GSHEGS PA'I BSTAN PA GCIG NA,
THAMS CAD LTA BA MTHUN PAS NYON MONGS

PA THAMS CAD SPONG BAR CI'I PHYIR MI 'GYUR, DE DAG KUN LA YANG
GZUGS NI, GZUGS NYID DU ZAD, TSOR BA YANG TSOR BA NYID DU ZAD,
'DU SHES KYANG 'DU SHES NYID DU ZAD, 'DU BYED

RNAMS KYANG 'DU BYED RNAMS NYID DU ZAD, RNAM PAR SHES PA YANG
RNAM PAR SHES PA NYID DU ZAD, 'DOD PA'I KHAMS KYANG 'DOD PA'I
KHAMS NYID DU ZAD, GZUGS KYI KHAMS KYANG

GZUGS KYI KHAMS NYID DU ZAD, GZUGS MED PA'I KHAMS KYANG GZUGS MED
PA'I KHAMS NYID DU ZAD, MA RIG PA YANG MA RIG PA NYID DU ZAD,
SRED PA YANG SRED PA NYID DU ZAD LA,

DE BZHIN GSHEGS PA'I BSTAN PA YANG PHAN PAR BYED PA'AM, GNOD PAR
BYED PA MA YIN NA, DE CI'I PHYIR, DE NAS BYANG CHUB SEMS DPA'
BRTZON 'GRUS DPAL GYIS BYANG CHUB SEMS

DPA' 'JAM DPAL LA TSIGS SU BCAD DE SMRAS PA, DE LTAR KHYOD KYIS
GANG DRIS PA, ,LA LA MYUR DU RNAM GROL ZHING, ,LA LA DKA' BAR
'GROL 'GYUR BA, ,SANGS RGYAS SRAS PO


@303A *, ,BDAG LA NYON, ,'DI NI DPAG TU MED PA YI, ,SANGS RGYAS
BSTAN GYI NYES MA YIN, ,DAD DANG BRTZON 'GRUS NAN TAN GYIS, ,RTAG
TU KHYAD PAR 'GYUR BA YIN, ,

JI LTAR RTZA DANG SHING GSHER BA, ,MER BCUG SHIN TU NYAM CHUNG
ZHING, ,RING POR MI THOGS 'CHI BAR 'GYUR, ,DE BZHIN LE LO BSTAN
PA LA, ,JI LTAR GTZUBS NAS GTZUBS PA'I

TSE; ;MA BYUNG BA NI MYUR BTEG NA, ,MYUR DU 'CHI BAR 'GYUR BA
BZHIN, ,DE LTAR LE LO BSTAN PA LA, ,NYI MA'I NOR BU LCI BA LA,
,YANG DANG YANG BZHAG BTEG PA NI, ,DE LA ME

'BYUNG MI 'GYUR TE, ,DE BZHIN LE LO BSTAN PA LA, ,JI LTAR NYI MA
SHAR BA'I TSE, ,BYIS PA RNAMS NI MIG BTZUMS SHING, ,MI MTHONG CI
PHYIR ZHES SMRA BA, ,DE BZHIN LE LO BSTAN

PA LA; ;RKANG LAG MED PAR SKYES PA'I MI, ,JI LTAR SMYIG MNGA' KHA
BUG GIS, ,SA NI DBUG PAR 'DOD PA BZHIN, ,DE LTAR LE LO BSTAN PA
LA, ,JI LTAR BYIS PAS RGYA MTSO LAS,,

YANG DANG YANG DU BCUS BYAS SHING, ,SKAM PAR LA LA 'DOD PA LTAR,
,DE BZHIN LE LO BSTAN PA LA, ,JI LTAR BUM PA CHUS BKANG BZHIN,
,BSKAL PA'I ME NI BYUNG BA'I TSE, ,LA LA

GSAD PAR 'DOD PA LTAR, ,DE BZHIN LE LO BSTAN PA LA, ,JI LTAR LA
LA PHYOGS BCU YI, ,NAM MKHA' JI SNYED THA MAL PA'I, ,GZUGS KYIS
RGYAS PAR DGANG SMRA BA, ,DE BZHIN


@303B LE LO BSTAN PA LA, ,DE NAS BYANG CHUB SEMS DPA' 'JAM DPAL
GYIS BYANG CHUB SEMS DPA' CHOS DPAL LA 'DI SKAD CES SMRAS SO,
,KYE RGYAL BA'I SRAS, CHOS KYI TSUL NYON MONGS PA

THAMS CAD SKEM PA 'DI NYID BLANGS KYANG SEMS CAN LA LA 'DOD CHAGS
KYI DBANG DU 'GRO, LA LA ZHE SDANG GI DBANG DU 'GRO, LA LA GTI
MUG GI DBANG DU 'GRO, NGA RGYAL GYI DBANG DU 'GRO, 'CHAB PA'I
DBANG

DU 'GRO, 'KHON DU 'DZIN PA'I DBANG DU 'GRO, PHRAG DOG GI DBANG DU
'GRO ,SER SNA'I DBANG DU 'GRO ,SGYU'I DBANG DU 'GRO ZHING, G-YO'I
DBANG DU 'GRO LA, CHOS DE DAG KYANG SEMS MED PAR GZUNG DU YANG

MI NUS TE, NYON MONGS PAR GDAGS PA KUN GYI RNAM PA KUN TU SEMS
KYI RGYUD DU ZAD NA, DE JI LTA BU, DE NAS BYANG CHUB SEMS DPA'
CHOS DPAL GYIS BYANG CHUB SEMS DPA' 'JAM

DPAL LA TSIGS SU BCAD DE SMRAS PA, GANG GI DON DU DRIS PA RNAMS,
,SANGS RGYAS SRAS PO NGA LAS NYON, ,YANG DAG SANGS RGYAS BSTAN PA
'DI, ,THOS PA TZAM GYIS MI 'GRUB BO, ,LA

LA STOBS MED CHU KLUNG GIS, ,NAD KYIS KHYER BAR GYUR PA DAG ,SKOM
ZHING SHI BAR GYUR PA BZHIN, ,MA BSGOMS CHOS KYANG DE BZHIN NO,
,JI LTAR 'GRO BA MANG PO LA, ,ZAS DANG

SKOM DAG SBYIN BYAS KYANG, ,BDAG NYID BKRES PAS SHI BA LTAR, ,DE
BZHIN CHOS LA MA BSGOMS PA'O, ,JI LTAR SMAN PA LA LA ZHIG ,SMAN
RNAMS THAMS CAD BDOG BZHIN DU, ,


@304A *, ,LTO YI NAD KYIS SHI BA BZHIN, ,CHOS LA MA BSGOMS DE
BZHIN NO, ,JI LTAR DBYIG GI MDZOD DAG TU, ,RIN CHEN MANG PO
BGRANG BYED KYANG, ,NAM PHYED TZAM YANG

MI 'THOB PA, ,CHOS LA MA BSGOMS DE BZHIN NO, ,JI LTAR BDE BA KUN
LDAN PA'I, ,RGYAL PO'I PHO BRANG 'KHOR SKYES KYANG, ,ZAS DANG
SKOM DAG MI BDOG PA, ,DE BZHIN CHOS LA MA

BSGOMS PA'O, ,JI LTAR 'ON PA ROL MO YI, ,SIL SNYAN GLU LA MKHAS
PA ZHIG ,GZHAN DAG DE YIS DGA' BYED PA, ,CHOS LA MA BSGOMS DE
BZHIN NO, ,JI LTAR DMUS LONG RI

MO MKHAN, ,TSONG DUS DBUS SU 'BRIR 'JUG KYANG, ,BDAG NYID KYIS NI
MI MTHONG BA, ,CHOS LA MA BSGOMS DE BZHIN NO, ,JI LTAR MTSO CHEN
MNYAN PA ZHIG ,SKYE BO MANG PO

SGROL BYED KYANG, ,BDAG NYID DE NANG 'CHI 'GYUR BA, ,CHOS LA MA
BSGOMS DE BZHIN NO, ,JI LTAR LAM GYI BZHI MDOR YANG, ,PHUN SUM
TSOGS PA KUN BRJOD CING, ,BDAG GIS

THOB PAR MI 'GYUR BA, ,CHOS LA MA BSGOMS DE BZHIN NO, ,DE NAS
BYANG CHUB SEMS DPA' 'JAM DPAL GYIS BYANG CHUB SEMS DPA' YE SHES
DPAL LA 'DI SKAD CES SMRAS

SO; ;KYE RGYAL BA'I SRAS, DE STE DE BZHIN GSHEGS PA'I BSTAN PA
NI, YE SHES SNGON DU 'GRO BA YIN NA, DE CI'I PHYIR DE BZHIN
GSHEGS PA SEMS CAN LA LA LA NI, SBYIN


@304B PA BRJOD PA MDZAD, LA LA LA NI, TSUL KHRIMS, LA LA LA NI,
BZOD PA, LA LA LA NI, BRTZON 'GRUS, LA LA LA NI, BSAM GTAN, LA LA
LA NI, SHES RAB BRJOD PA MDZAD, LA LA LA NI,

BYAMS PA, LA LA LA NI, SNYING RJE, LA LA LA NI, DGA' BA, LA LA LA
NI, BTANG SNYOMS BRJOD PA MDZAD KYANG BLA NA MED PA YANG DAG PAR
RDZOGS PA'I BYANG CHUB TU NI, CHOS GCIG 'GAS

'BYUNG BAR MI NUS SO, ,DE NAS BYANG CHUB SEMS DPA' YE SHES DPAL
GYIS BYANG CHUB SEMS DPA' 'JAM DPAL LA TSIGS SU BCAD DE SMRAS PA,
SEMS CAN GZHAN GYI BSAM SHES PA,,

NGO MTSAR RMAD DU BYUNG BA STE, ,DE LTAR GANG GI DON DRIS PA,
,SANGS RGYAS SRAS PO BDAG LAS NYON, ,SMRA BA'I MCHOG NI GANG YANG
RUNG, ,CHOS GCIG GIS NI BYUNG BA MED, ,GANG YANG

'BYUNG BA YOD PA MIN, ,'BYUNG BAR 'GYUR BA DE BZHIN MED, ,SKAL PA
GANG LA GNAS PA YI, ,BSAM PA MKHYEN NAS DON MDZAD CING, ,GANG LA
CI DAG TSUL MTHUN PA, ,DE BZHIN

CHOS KYANG BSTAN PA MDZAD, ,SER SNA CAN LA SBYIN PA BRJOD, ,TSUL
KHRIMS NGAN LA TSUL KHRIMS RNAMS, ,MI BZOD LA NI BZOD DANG DES,
,BRTZON 'GRUS 'BYOR PA LE LO LA'O, ,

RNAM PAR 'KHRUGS LA BSAM GTAN BRJOD, ,SHES RAB 'BYOR BA SHES MED
LA'O, ,GDUG PA'I SEMS LA BYAMS PA BSHAD, ,'TSE BA RNAMS LA SNYING
RJE STE, ,ZHUM PA LA NI


@305A *, ,DGA' BA BSHAD, ,'KHOR BA'I SEMS LA BTANG SNYOMS TE,
,SANGS RGYAS CHOS RNAMS THAMS CAD KYANG, ,RIM PAS DE LTAR 'BYUNG
BA YIN, ,JI LTAR SA LA

LAS BYA BA, ,KHYIM GYI DNGOS LA RIM PA YIN, ,DE BZHIN SBYIN PA
TSUL KHRIMS DAG ,BYANG CHUB SEMS DPA'I THOG MAR 'GRO ,RGYAL BA'I
GNAS DANG GRONG RDAL RNAMS, ,RUB PA'I

PHYIR NI RA BA STE, ,DE BZHIN BZOD PA BRTZON 'GRUS DAG ,BYANG
CHUB SEMS DPA' RUB PHYIR RO, ,JI LTAR GDUGS GCIG RGYAL PO NI, ,SA
RNAMS THAMS CAD SKYONG BAR BYED, ,

DE BZHIN BSAM GTAN SHES RAB DAG ,BYANG CHUB SEMS DPA'I SKYABS
BZHIN NO, ,'KHOR LOS BSGYUR BA'I RGYAL PO NI, ,BDE BA THAMS CAD
STER BA LTAR, ,DE BZHIN TSANGS

PA'I GNAS RNAMS KYANG, ,BYANG CHUB SEMS DPA'I BDE BA 'BYIN, ,DE
NAS BYANG CHUB SEMS DPA' 'JAM DPAL GYIS BYANG CHUB SEMS DPA'
BZANG PO'I DPAL LA 'DI SKAD

CES SMRAS SO, ,KYE RGYAL BA'I SRAS, DE STE SANGS RGYAS BCOM LDAN
'DAS RNAMS KYI 'BYUNG BA GCIG NA, SANGS RGYAS KYI ZHING RNAMS NA
SBYOR BA RNAM PA THA DAD PA DAG 'DI LTAR

'JIG RTEN GYI KHAMS RNAM PA THA DAD PA DANG, CHOS BSTAN PA RNAM
PA THA DAD PA DANG, SEMS CAN 'DUL BA RNAM PA THA DAD PA DANG,
TSE'I TSAD RNAM PA THA DAD PA DANG, 'OD KYI


@305B DKYIL 'KHOR RNAM PA THA DAD PA DANG, RDZU 'PHRUL DANG RNAM
PAR 'PHRUL PA RNAM PA THA DAD PA DANG, 'KHOR TSOGS PA RNAM PA THA
DAD PA DANG, BSTAN PA'I TSUL RNAM PA THA DAD PA DANG, CHOS

KYI BYIN GYI RLABS RNAM PA THA DAD PA DAG CI'I PHYIR SNANG BAR
GYUR, SANGS RGYAS KYI CHOS THAMS CAD YONGS SU MA RDZOGS PAR NI,
BLA NA MED PA YANG DAG PAR RDZOGS PA'I BYANG CHUB MNGON

PAR 'TSANG RGYA BAR MI NUS SO, ,DE NAS BYANG CHUB SEMS DPA' BZANG
PO'I DPAL GYIS BYANG CHUB SEMS DPA' 'JAM DPAL LA TSIGS SU BCAD DE
SMRAS PA, CHOS KYI RGYAL PO'I CHOS NYID

NI; ;'JAM DPAL RTAG TU GCIG PA STE, ,BSGRIBS PA MED PA GZIGS PA
YI, ,'BYUNG BA DE YANG GCIG PU 'O, ,SANGS RGYAS THAMS CAD SKU
GCIG STE, ,DE BZHIN GSHEGS PA CHOS

KYI SKU; ;SHES RAB THUGS KYANG GCIG PA STE, ,MI 'JIGS STOBS KYANG
DE BZHIN NO, ,SNGON CHAD BYANG CHUB ZHUGS PA'I TSE, ,JI LTAR
YONGS SU BSNGO MDZAD PA, ,'KHOR DU CHOS RNAMS

BSTAN PA DANG, ,DE DAG ZHING YANG DE BZHIN 'GYUR, ,ZHING GI PHUN
SUM GANG YOD PA, ,SANGS RGYAS RNAMS LA THAMS CAD 'GRUB, ,SEMS CAN
JI LTAR SBYANGS PA RNAMS, ,DE YI RNAM

PA DE LTAR MTHONG, ,JI LTAR SANGS RGYAS CHOS NYID DU, ,KUN GYIS
SANGS RGYAS MI MTHONG STE, ,SANGS RGYAS ZHING DANG SKU DAG DANG,
,'KHOR DU CHOS BSTAN DE BZHIN NO, ,GANG RNAM


@306A *, ,SMON LAM MTHUN LDAN ZHING, ,SNGON CHAD BSAM PA YONGS
SBYANGS PAS, ,THAMS CAD GZIGS PA'I TSUL GYI RNAMS, ,JI LTA BA
BZHIN THAMS CAD MTHONG, ,SEMS

CAN BSAM PA JI BZHIN DANG, ,LAS DANG STOBS KYANG JI BZHIN PA, ,DE
LTA DE LTAR MTHONG 'GYUR TE, ,SANGS RGYAS RNAMS KYI RNAM 'PHRUL
LO, ,SANGS RGYAS ZHING LA RTOG MI MNGA', ,

DE DAG BYAMS SDANG YOD PA MIN, ,BSAM PA'I TSUL NI JI BZHIN DU,
,SROG CHAGS RNAMS KYIS DE BZHIN MTHONG, ,RNAM PA THA DAD 'JIG
RTEN KHAMS, ,DE LTAR SNANG BAR GYUR

PA DE; ;DRANG SRONG CHEN PO KUN GZIGS PA'I, ,NYES PA'I SKYON LAS
GYUR PA MED, ,GANG NA 'DUL BA YOD PA YI, ,'JIG RTEN KHAMS RNAMS
THAMS CAD DU, ,SKYES BU DRANG SRONG

RNAMS KYANG SNANG, ,DE NI SANGS RGYAS CHOS NYID DO, ,DE NAS BYANG
CHUB SEMS DPA' DE DAG THAMS CAD KYIS BYANG CHUB SEMS DPA' 'JAM
DPAL LA 'DI SKAD CES SMRAS SO, ,

KYE RGYAL BA'I SRAS, BDAG CAG GIS RANG RANG GI SPOBS PA BSTAN PA
RNAMS SMRAS PA YIN NA, DA KHYOD KYIS SANGS RGYAS BCOM LDAN 'DAS
RNAMS KYI YUL LAS BRTZAMS TE

SPOBS PAR GYIS SHIG ,SANGS RGYAS KYI YUL GYI YUL NI, GANG, SANGS
RGYAS KYI YUL GYI TSOGS NI, GANG, SANGS RGYAS KYI YUL DU 'GRO BA
NI, GANG, SANGS RGYAS KYI YUL


@306B LA 'JUG PA NI, JI LTA BU, SANGS RGYAS KYI YUL KHONG DU CHUD
PA'I SHES PA NI, GANG, SANGS RGYAS KYI YUL GYI RJES SU 'GRO BA
NI, GANG, SANGS RGYAS KYI YUL SHIN TU BSTAN PA NI, GANG, SANGS

RGYAS KYI YUL SHES PAR BYED PA NI, GANG, SANGS RGYAS KYI YUL
RTOGS PA NI, GANG, SANGS RGYAS KYI YUL GYI TSUL NI, JI LTA BU,
SANGS RGYAS KYI YUL NI, JI TZAM DU YANGS, DE NAS BYANG

CHUB SEMS DPA' 'JAM DPAL GYIS BYANG CHUB SEMS DPA' DE DAG THAMS
CAD LA TSIGS SU BCAD DE SMRAS PA, NAM MKHA'I YUL DANG 'DRA BA
STE, ,KUN TU 'OD LA 'DRA BA MED, ,SEMS

CAN THAMS CAD 'JUG PA STE, ,CHOS NYID LA NI 'JUG PA MED, ,TSOGS
RNAMS THAMS CAD BSTAN PAR NI, ,BSKAL PA BYE BAR MI NUS TE, ,JI
SNYED RGYAL BA'I TSOGS MNGA' BA, ,DE NI

SANGS RGYAS YUL YIN NO, ,BLO GROS SEMS KYANG DE BZHIN DU, ,SEMS
CAN THAMS CAD RAB TU 'JUG, DE LA BSTAN PA THOGS PA MED, ,DE NI
SANGS RGYAS YUL YIN NO, ,'JIG

RTEN THAMS CAD 'JUG PA DANG, ,'JIG RTEN RGYU BA GANG YOD PA, ,DE
DAG KUN LA YE SHES GNAS, ,GZUGS SU SNANG BA MA YIN NO, ,SANGS
RGYAS YE SHES CHAGS MED DE, ,DUS

GSUM KUN LA CHAGS PA MED, ,NAM MKHA' 'BYUNG DANG MTSUNGS PA YIN,
,DE NI YE SHES YUL YIN NO, ,CHOS KYI DBYINGS NI THA MI DAD, ,SEMS
CAN KHAMS RNAMS RTOGS


@307A *, ,PAR MKHYEN, ,DBYINGS RNAMS THAMS CAD RAB TU BRNYES, ,DE
NI SANGS RGYAS YUL YIN NO, ,SGRAR GDAGS JI SNYED YOD PA DANG,
,SEMS CAN KUN GYI SGRA

SKAD DU; ;SGRA LA MKHYEN PA THUGS CHUD KYANG, ,RNAM PAR RTOG PA
GANG YANG MED, ,RNAM SHES RNAM PAR SHES BYA MED, ,SEMS KYIS BRJOD
PA'ANG MA YIN TE, ,YE SHES RANG

BZHIN SHIN TU DAG, SEMS CAN RNAMS LA'ANG RAB TU BSHAD, ,NYON
MONGS MED CING LAS MED DE, ,DNGOS PO MED CING GNAS PA MED, ,SNANG
BA MED CING RGYU BA MED, ,

'JIG RTEN DAG TU'ANG MNYAM PAR SPYOD, ,SEMS CAN KUN GYI SEMS KYI
RNAMS, ,DUS GSUM KUN TU RAB YANGS PA, ,SEMS GCIG LA NI RAB 'JUG
PAS, ,SANGS RGYAS

RNAMS KYI YE SHES 'JUG, DE NAS DE'I TSE 'JIG RTEN GYI KHAMS DE
DAG NA SEMS CAN GYI RGYUD JI SNYED PA DANG, CHOS KYI RGYUD JI
SNYED PA DANG, LAS KYI RGYUD JI SNYED PA DANG,

'JIG RTEN GYI RGYUD JI SNYED PA DANG, LUS KYI RGYUD JI SNYED PA
DANG, DBANG PO'I RGYUD JI SNYED PA DANG, SKYE BA'I RGYUD JI SNYED
PA DANG, TSUL KHRIMS KYI 'BRAS BU'I RGYUD JI SNYED PA

DANG; TSUL KHRIMS LOG PA'I 'BRAS BU'I RGYUD JI SNYED PA DANG, YUL
GYI 'BRAS BU'I RGYUD JI SNYED PA DE DAG THAMS CAD SANGS RGYAS KYI
MTHUS RAB TU SNANG BAR GYUR TE,


@307B JI LTAR 'JIG RTEN GYI KHAMS DE DAG TU RAB TU SNANG BAR GYUR
PA DE BZHIN DU SHAR PHYOGS KYI 'JIG RTEN GYI KHAMS BYE BA KHRAG
KHRIG BRGYA STONG TSAD MED PA, DPAG TU MED PA, GRANGS

MED PA; BSAM GYIS MI KHYAB PA, MTSUNGS PA MED PA, KUN TU MTHA'
YAS PA, MU MED PA, SA MTSAMS MED PA, GZHAL DU MED PA, BRJOD DU
MED PA, CHOS KYI DBYINGS KYIS

KLAS PA; NAM MKHA'I DBYINGS KYI MTHAS GTUGS PA THAMS CAD NA YANG
SEMS CAN GYI RGYUD JI SNYED PA ZHES BYA BA NAS GZHUNG DE BZHIN DU
YUL GYI 'BRAS BU'I RGYUD JI SNYED PA'I BAR

DU DE DAG THAMS CAD SANGS RGYAS KYI MTHUS RAB TU SNANG BAR GYUR
TO, ,DE BZHIN DU LHO PHYOGS DANG, DE BZHIN DU NUB PHYOGS DANG, DE
BZHIN DU BYANG PHYOGS DANG, DE BZHIN DU

BYANG SHAR GYI PHYOGS MTSAMS DANG, DE BZHIN DU SHAR LHO'I PHYOGS
MTSAMS DANG, DE BZHIN DU LHO NUB KYI PHYOGS MTSAMS DANG, DE BZHIN
DU NUB BYANG GI PHYOGS MTSAMS

DANG; DE BZHIN DU 'OG GI PHYOGS DANG, DE BZHIN DU STENG GI PHYOGS
KYI 'JIG RTEN GYI KHAMS BYE BA KHRAG KHRIG BRGYA STONG TSAD MED,
DPAG TU MED PA, GRANGS MED PA, BSAM

GYIS MI KHYAB PA, MTSUNGS PA MED PA, KUN TU MTHA' YAS PA, MU MED
PA, SA MTSAMS MED PA, GZHAL DU MED PA, BRJOD DU MED PA, CHOS KYI
DBYINGS KYIS KLAS PA, NAM MKHA'I


@308A *, ,DBYINGS KYI MTHAS GTUGS PA DAG NA SEMS CAN GYI RGYUD JI
SNYED PA ZHES BYA BA NAS GZHUNG DE BZHIN DU YUL GYI 'BRAS BU'I
RGYUD JI SNYED PA'I BAR DU DE

DAG THAMS CAD SANGS RGYAS KYI BYIN GYI RLABS KYIS RAB TU SNANG
BAR GYUR TO, ,SHIN TU RGYAS PA CHEN PO'I MDO, SANGS RGYAS PHAL PO
CHE ZHES BYA BA LAS, BYANG CHUB SEMS DPA'

DRIS PA SNANG BA ZHES BYA BA'I LE'U STE, BCO LNGA PA'O,,