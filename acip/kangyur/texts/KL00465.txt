@552B ,,RGYA GAR SKAD DU, BADZRA SU KHA KRO DHA
TANTRA R'A DZA, BOD SKAD DU, RDO RJE

BDE KHROS RGYUD KYI RGYAL PO, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,'DI SKAD BDAG GIS THOS PA DUS
GCIG NA, ,BCOM LDAN 'DAS BDUD LAS RNAM PAR RGYAL

BA ZHES BYA BA 'OG MIN GYI GNAS GZHAN 'PHRUL DBANG BYED KYI PHO
BRANG NA BZHUGS SO, ,DE'I TSE 'DUS PA RNAMS KYIS DANG PO SEMS
DPA' CHEN PO YID CHER G-YOS TE, ,GUS PAS BKUR STI


@553A *, ,DANG, RIM GRO DANG, PHU DUD DANG, BSTI STANG DU BYAS
TE, AE MA'O BYAMS MGON THUGS RJE CAN, ,'GRO BA'I SEMS CAN THAMS
CAD KUN, ,ME YIS TSIG CING MTSON

GYIS PHOG ,MUN PAR 'KHYAMS NAS RI YIS NON, ,RLUNG GIS KHYER BA
SNYING RE RJE, ,SKYABS KYI DAM PA BKA' STZAL 'TSAL, ,ZHES ZHUS
PAS, DER NI MGON POS SKU BSTAN TE, ,ZHAL GYI PADMA RAB

PHYE NAS, ,SPYAN GYI GZI MA DANGS KUN LA GZIGS, ,LJAGS KYI DKYIL
NAS BKA' STZAL PA, ,SKYOB PA'I DAM PA 'DI YIN GYIS, ,RDO RJE BDE
DANG KHROS PA YI, ,DUM BU GSUM PA NGAS BSHAD KYIS, ,LEGS

PAR NYON LA YID LA ZUNGS, ,ZHES GSUNGS SO, ,RDO RJE BDE KHROS KYI
RGYUD LAS GTAM RGYUD KYI RIM PA BSTAN PA'I LE'U STE DANG PO'O,,
,,DE NAS MNGON PAR BSHAD BYA BA, ,BKRA SHIS MAndAL

LEGS BYAS LA, ,TSUL DANG MTHUN PA'I BUM PA DGOD, ,DE YANG CHU
GTZANG SNA BDUN BLUGS, ,GZHAN YANG SHING TOG 'BRAS BU DANG,
,MNGAR GYI RNAM PA DANG, DRI'I RNAM PA DANG, RIN PO CHE'I

MCHOG DANG, 'BRU'I BYE BRAG DANG, SMAN RNAMS BLUGS SO, ,BUM PA
DE'I MGRIN PA DAR SNGON POS DKRIS TE, STENG DU BLA RE PHUB LA
GZHAG GO ,RDO RJE BDE KHROS KYI RGYUD LAS SGRUB RDZAS KYI LE'U
STE

GNYIS PA'O,, ,,DE NAS MNGON PAR BSHAD BYA BA, ,SGRUB BYED RANG
RGYUD DAG PA YIS, ,BSKYED TSUL RGYAS SAM BSDUS KYANG RUNG, ,H'Um
LAS PHYAG NA RDO RJE NI, ,DBU GSUM MTHING


@553B NAG PHYAG BZHI MDZAS ,SKU NI CHE ZHING MTSUNGS PA MED,
,ZHABS KYIS RGYA MTSO'I NANG DU YANG, ,CHU SRIN SBAL PA'I STENG
DU BRDZIS, ,G-YAS G-YON DANG PO'I PHYAG GNYIS KYIS, ,RDO RJE GSOR
ZHING DRIL CHEN

RDUNG, ,MTHA' GNYIS DRUG PA ZHAL DU 'DREN, ,DBU GSUM G-YAS DKAR
RIGS LNGAS BA RGYAN, ,DBU G-YON DMAR PO SBRUL GYIS MDZES, ,ZHAL
DBUS MTHING NAG LCAGS MCHU CAN, ,STENG DU MKHA' LDING

TSANGS PA SPRUL, ,DPA' BO GDUG PA DPUNG PA'I RGYAN, ,RIN CHEN
LHUN PO'I RI RAB LA, ,STEGS BCAS ZHUM PA MED PAR BZHUGS, ,DE LTAR
LHA DANG RAB SBYAR NAS, ,DE NYID BSTAN PA'I YAN LAG GIS, ,RANG

LUS TSAGS SU GZHUG PAR GYIS, ,RDO RJE BDE KHROS PA'I RGYUD LAS
LHA BSGOM PA'I LE'U STE GSUM PA'O,, ,,DE NAS MNGON PAR BSHAD BYA
BA, ,SGO GSUM SBYOR BA SHES PA YIS, ,GSANG BA'I

SNYING PO 'BUM DU BZLAS, ,AOm BADZRA TZAndA SARBA DUshtAm TA KA
HA NA, DA HA PA TZA H'Um PHAt, BCO BRGYAD SNGAGS KYI RGYAL PO
'DI, ,MA BYUNG MI 'BYUNG 'BYUNG MI 'GYUR, ,'DI BZLAS SNGON DU
'GRUB PAR 'GYUR, ,RTAG

TU MTSAN MA BZANG PO 'BYUNG, ,GZHAN GYI SBYOR BA 'ONG MI 'ONG,
,RANG LA NGES PAR STON PAR 'GYUR, ,BSNYEN PA'I RIM PAS THUB MI
THUB, ,'BAD PAS LEGS PAR BRTAG PAR BYA, ,DE NAS GTOR MA'I SBYIN
PA NI,,

AOm A'A: H'Um ZHES RGYUN DU GTANG NGO, ,RDO RJE BDE KHROS KYI
RGYUD LAS GSANG BA'I SNYING PO DANG MTSAN LTAS BSTAN PA'I LE'U
STE BZHI PA'O,, ,,DE NAS MNGON PAR BSHAD BYA BA, ,RTEN NI RDO
RJE'I 'OD DU 'BAR


@554A *, ,BRTEN PA 'PHRO TSAD H'Um DU 'BAR, ,'BAR BA'I 'OD ZER
KUN TU 'PHRO, ,'JIG RTEN MA LUS SBYANGS NAS KYANG, ,SLAR LA THIG
LE NYID LA 'DUS, ,SGRA DANG BCAS TE RANG GSAL

'BAR, ,BRTAN PAR GYUR NA SPRO BSDU BYA, ,RDO RJE BDE KHROS KYI
RGYUD LAS ME'I BSAM GTAN GYI LE'U STE LNGA PA'O,, ,,DE NAS MNGON
PAR BSHAD BYA BA, ,MTHING GI SHOG GU SNGON PO LA,,

GSER GYI 'KHOR LO BRIS PA'I STENG, ,BSRUNG BA'I SNYING PO LEGS
BKOD DE, ,GANG MING RAKshA SBYAR BAR GYIS, ,DE YANG TRI YI SA
YONGS BGOS TE, ,SANGS RGYAS SEMS CAN NYID LA BSTIM, ,DE NYID

BUM PAR LEGS BZHUGS LA, ,MCHOD CING BZLAS BRJOD GSOL BA GDAB, ,DE
NAS TSES PA'I DUS BZANG LA, ,RANG NGAM GZHAN LA BTAGS GYUR NA,
,BAR CHAD THAMS CAD NYER ZHI NAS, ,TSE DPAL

BSOD NAMS RGYAS PAR 'GYUR, ,RDO RJE BDE KHROS KYI RGYUD LAS
BSRUNG BA'I LE'U STE DRUG PA'O,, ,,DE NAS MNGON PAR BSHAD BYA BA,
,'GRO BA DUG GIS GDUNGS PA LA, ,GDUG PA'I

DBANG CHEN LA SOGS PA, ,'TSE BA 'DI LTAR 'BYUNG BAR 'GYUR, ,MI
DGA' SEMS 'PHYO 'GRO SNYING 'DOD, ,NYAM CHUNG 'THIBS DANG LTAS
KYANG NGAN, ,YANG YANG NA ZHING GTAM BSNOL 'ONG, ,DE NI KLU YI

GNOD PA STE, ,TSOR NAS LEGS BAR BCOS NA BZLOG ,SA SRIN MI LA 'DI
LTAR GNOD, ,LUS SBRID SHA 'BRIG SHA RO 'BYUNG, ,SHA BKRA ZOR BU
NGO YANG 'GYUR, ,DE YANG TSOR NAS BCOS NAS BZLOG,


@554B SA BDAG GNOD NA 'DI LTAR 'GYUR, ,GDON YANG SHIN TU LDOG
'GYUR TE, ,NA TSA'I ZUG RDU DRAG POR 'GYUR, ,RES 'GA' BDE BA LTAR
YANG BYED, ,SKABS SU THIG LE KHO NAR NA, ,DE YANG BCOS DKA'

SHES PAS BZLOG ,GNYEN GYI GNOD PA 'DI YIN TE, ,SHIN TU NA TSA'I
TSABS KYANG CHE, ,RKANG LAG NA 'KHUMS DRI MA LDOG ,SHA KHRAG LUD
NAS MIG KYANG SLE, ,KHA YO SNA YO CHU SER ZA, ,KHA YANG MI THUB
GNOD

PA ZA, ,CHU BUR BYUNG NA TSANG YANG CHE, ,TSOR BAR MI CHOG BSGRIM
PA GCES, ,GDON TSOGS GZHAN YANG YUN MI RTOG ,PHRA MO TZAM LA SOGS
PA BZLOG ,KUN LA BSGRIMS TE BCOS NA 'TSO, ,RDO RJE BDE KHROS

KYI RGYUD LAS GZHAN GYI GNOD PA BRTAG PA'I LE'U STE BDUN PA'O,,
,,DE NAS MNGON PAR BSHAD BYA BA, ,DBANG CHEN LA SOGS THAMS CAD
LA, ,MCHOD DANG GTOR MAS MGU BAR BYA,,

CI 'DOD PA YI RDZAS RNAMS SBYIN, ,RTEN YOD GNAS SU LEGS PAR SPA,
,SNYAN PA'I TSIG GIS BSGO BYAS LA, ,BUM PA NOR BU RIN CHEN GZHUG
,MJES PA'I DAR SNA 'BRU YI MDZOD, ,GANG GI RTEN LA

SBAS GYUR NA, ,GNOD PA RAGS PA ZHI BAR 'GYUR, ,RDO RJE BDE KHROS
KYI RGYUD LAS ZHI BYED MCHOD THABS KYI LE'U STE BRGYAD PA'O,,
,,DE NAS MNGON PAR BSHAD BYA BA, ,BTZAN

DUG GU GUL GLA RTZI DANG, ,SHU DAG SHING KUN MU ZI DRUG ,GSANG
SNGAGS BTAB STE LUS LA BYUG ,GU GUL NYA MKHRIS GLA RTZI DANG,
,SGOG PA SHU DAG DRI CHEN RNAMS, ,BDUG PA BYAS TE YANG NA BKRU,


@555A *, ,GSER G-YU BYI RU MIG MA PHUG ,BTZAN DUG RMA BYA'I
MKHRIS PAR BCAS, ,BCANGS NA BSRUNG BA'I MCHOG TU 'GYUR, ,RDO RJE
BDE KHROS KYI RGYUD LAS RTEN 'BREL RDZAS KYI

LE'U STE DGU PA'O,, ,,RDO RJE BDE KHROS KYI RGYUD LAS DUM BU DANG
PO BSTAN PA'O,, ,,DE NAS MNGON PAR BSHAD BYA BA, ,GDUG PA THAMS
CAD 'DUL BA'I PHYIR, ,DRAG

SNGAGS 'DI DAG BRJOD PAR BYA'O, ,AOm A'A RA nA SOD SOD, M'A R'A
nA BYING BYING, M'A RA nA RMUGS RMUGS, M'A RA nA HAL HAL, M'A RA
nA DUN DUN, M'A RA nA MYOS MYOS, M'A RA nA MYOS BYING THUM RIL
DZA:

MI TSIG SPANGS TE DRAG SNGAGS 'DI, ,DBUGS MA SHOR BAR SBUB MAS
DRANGS, ,BUM PAR BSTIMS NAS RTAGS THOB NAS, ,'THUNGS SAM BKRUS NA
DNGOS GRUB 'THOB, ,SNGAGS LA GANG MING SBYAR

BYAS NAS, ,YUNGS KAR GDUG PA'I PHUR PA LA, ,BRJOD DE LAS LA SBYAR
GYUR NA, ,GANG LA BZLAS PA BRLAG PAR 'GYUR, ,MA BSGRUBS LAN CIG
BRJOD PAS KYANG, ,DNGOS GRUB THAMS CAD THOB

PAR 'GYUR, ,MA BYUNG MI 'BYUNG 'BYUNG MI 'GYUR, ,RDO RJE BDE
KHROS KYI RGYUD LAS DRAG SNGAGS KHROS PA'I LE'U STE BCU PA'O,,
,,DE NAS MNGON PAR BSHAD BYA BA, ,RDZAS BSAG

LHA BSKYED DRAG SNGAGS BZLAS, ,DGOD PA TSANG BA'I BUM PA STE, ,MI
DMIGS BAm LAS RIN PO CHE'I, ,BUM PA TSUL DANG MTHUN PAR BSAM, ,DE
NAS BAm DANG LAm LAS NI, ,CHU DANG SA YI DKYIL


@555B 'KHOR BSAM, ,LHA BSGOMS KHYAD PAR BUM PA 'DZIN, ,MCHU NI
RDO RJE'I SBU GU STE, ,DE NAS SNGAGS KYI 'OD ZER 'PHROS, ,PHYIR
'PHROS [?] PA MA LUS BSREG ,'OD ZER LCAGS KYI SBUB MAR DRANGS, ,BUM

PAR KHRO CHU KHOL MAR 'GYUR, ,DE 'THUNGS BKRUS PAS GANG GNOD PA,
,RDUL DU BRLAG STE DAG PAR BSAM, ,BRTZAMS PA'I LAS LA THE CHE MA
MED, ,RDO RJE KHROS PA'I RGYUD LAS BUM PA KHROS PA'I LE'U STE

BCU GCIG PA'O,, ,,DE NAS MNGON PAR BSHAD BYA BA, ,RDZAS BSAG LHA
BSGOM 'KHOR LO BSKOR, ,RO RAS BYI DUG BYA ROG SGROS, ,KHRU GANG
TZAM GYIS MTSAN NYID LA,,

'CHI BAR BYED PA'I SNAG TSAL, ,'UG PA'I SGRO RTZA G-YAS PA YIS,
,DRAG SNGAGS MNYAM PA'I RE'U MIG BRI, ,DE NAS MTSAN MAR GANG
DMIGS GZUGS, ,KHA DOG RIGS BZHI NYID DU BYA, ,DE SNYING

DRAG SNGAGS RE RE DGOD, ,MAndAL GTZANG MA DRIS BYUG STE, ,DKAR
DANG DMAR DANG SER DANG LJANG, ,RMA BYA'I SGRO YIS BRGYAN BYAS
TE, ,LHA BSGOM KHYAD PAR 'KHOR LO 'DZIN, ,'KHOR LO BSKOR

BA'I RIM PA NI, ,DRAG SNGAGS MNYAM PA'I 'KHOR LO BSKOR, ,SNGAGS
NI, N'A GA TZAKRA M'A RA n'A H'Um PHAt, GANG BSAM 'DI LA THE TSOM
MED, ,RDO RJE KHROS PA'I RGYUD LAS 'KHOR LO

KHROS PA'I LE'U STE BCU GNYIS PA'O,, ,,DE NAS MNGON PAR BSHAD BYA
BA, ,RDZAS BSAG LHA BSGOM PHUR PA GDAB, ,LCAGS SAM SENG LDENG DUG
SHING LA, ,


@556A *, ,SNGAGS GRANGS MNYAM PA'I PHUR PA BSHAM, ,'KHOR LO'I
MTHA' MA BSKOR TE DGOD, ,LHA BSGOM KHYAD PAR PHUR BU 'DZIN, ,DRAG
SNGAGS BZLAS PA'I RIM PA NI, ,N'A GA

BADZRA K'I L'A YA M'A RA nA H'Um PHAt, SNGAGS GRANGS MNYAM PA'I
PHUR PA BSHAM, ,BRTZAM PA'I LAS LA THE TSOM MED, ,RDO RJE BDE
KHROS KYI RGYUD LAS PHUR PA KHROS PA'I LE'U STE BCU GSUM PA'O,,

DE NAS MNGON PAR BSHAD BYA BA, ,RDZAS BSAG LHA BSGOM SBYIN SREG
BYA, ,GDUG PA'I SHING BU KHRU GANG TSAD, ,SNGAGS KYI GRANGS KYANG
MNYAM PAR BYA, ,SNGON DMAR SKUD PAS RIM

GSUM DKRI, ,BAR DER 'KHOR LO'I SROG RTZA GCAD, ,LAG TU GRI THOGS
DRAG SNGAGS BRJOD, ,N'A GA TIKshnA CHE GE MO M'A RA YA H'Um PHAt,
,RIN PAR BGRANGS TE G-YAS GZHI'I KHUD,,

BYANG SHAR MTSAMS SU RNAM PAR GZHAG ,DE NAS MAndAL DBUS NYID DU,
,HOM KHUNG BRUS TE DUG KHRAG BYUG ,NANG DU HO MA DU GZUGS PAR
BYA, ,'KHOR LO GRIS GTUBS THOGS NAS

NI; ;GRANGS DANG MNYAM PAR BSREG PAR BYA, ,MI DE YUGS SA'I KHYIM
NAS BSLANG, ,LHA BSGOM KHYAD PAR ME DPUNG 'DZIN, ,GSANG SNGAGS
BZLAS PA'I RIM PA 'DI, ,N'A GA TZITnA DZVA LA RAm,

M'A RA YA PHAt, BSREGS NAS LAS BRTZAMS 'GRUB PAR 'GYUR, ,RDO RJE
BDE KHROS KYI RGYUD LAS ME DPUNG KHROS PA'I LE'U STE BCU BZHI
PA'O,, ,,


@556B DE NAS MNGON PAR BSHAD BYA BA, ,RDZAS BSAG LHA BSGOM MNAN
BSNGAGS BZLAS, ,CHU SRIN SRAM MAM BYI BA'I MGOR, ,BSREGS BA'I
THAL BA BSDUS BYAS LA, ,GANG YIN NYID KYI SBYOR BA BCAS,

LHA BSGOM KHYAD PAR RI RAB 'DZIN, ,DRAG SNGAGS BZLAS PA'I RIM PA
NI, ,N'A GA STAMBHA YA N'AN, MNAN BYAS CHU SRIN KHA RU BSGOM,
,'DI BYAS GANG LA BZLAS PA BRLAG ,'DI LA THE TSOM MI

BYA'O; ;RDO RJE BDE KHROS KYI RGYUD LAS RI RAB KHROS PA'I LE'U
STE BCO LNGA PA'O,, ,,RDO RJE BDE KHRES KYI RGYUD LAS DUM BU
GNYIS PA'O,, ,,DE NAS MNGON PAR

BSHAD BYA BA, ,GLANG PO'I PAGS PAR 'BRUG BRIS NAS, ,GANG MING
BCUG STE DRAG SNGAGS BZLAS, ,GNAM LCAGS 'BAB PA BZLOG PAR 'GYUR,
,'BRU YI PADMA 'DAB BRGYAD LA, ,KLU YI

GZUGS RNAMS BRIS PA LA, ,BSTIM NAS DRAG SNGAGS RGYA BA GYUR NA,
,GNAM CHU DUS SU PHEBS PAR 'GYUR, ,THOD PAR AE BRIS SNGAGS KYIS
BSKOR, ,GANG YIN BCUG LA

BSTIMS PA LA, ,DRAG SNGAGS GANG YIN BZLAS BYAS NA, ,MYUR DU 'GRUB
PAR GDON MI ZA, ,SROG CHAGS 'JIGS PAR GYUR PA LA, ,'CHI BA'I CHU
YIS DRAG SNGAGS BRI, ,'JIGS

BYED BKUG STE DE LA MCHOD, ,DE NYID YUNGS KAR THUM POR 'DEBS,
,GANG LA BTAGS PA BSRUNG BA'I MCHOG ,RDO RJE BDE KHROS KYI RGYUD
LAS, LAS PHRA MO'I LE'U STE BCU DRUG PA'O,, ,,


@557A *, ,DE NAS DE DAG LA 'KHOR RNAMS MNGON PAR DGA' STE; BCOM
LDAN 'DAS LA MCHOD CING BSTOD NAS RJES SU YI RANG BA PHUL TE MI
SNANG BAR GYUR TO,,

MNYAM PA CHEN PO LA BZHAG PA'O, ,RDO RJE BDE KHROS KYI RGYUD LAS
RJES SU YI RANG BA'I LE'U STE BCU BDUN PA'O,, ,,RDO RJE BDE KHROS
KYI RGYUD LAS DUM BU GSUM

PA RDZOGS SO,, ,,MCHOG TU GSANG BA'O, ,DZNY'A NA K'A RAS BSGYUR
RO,, ,,