@175B RGYA GAR

SKAD DU, A'ARYA HI RA n+YA BA TI N'A MA DH'A RA nI, BOD SKAD DU,
'PHAGS PA DBYIG DANG LDAN PA ZHES BYA BA'I GZUNGS, ,SANGS RGYAS
DANG BYANG CHUB SEMS DPA' THAMS CAD LA PHYAG 'TSAL

LO; ;'DI SKAD BDAG GIS THOS PA DUS GCIG NA, BCOM LDAN 'DAS DGA'
LDAN NA LVA BA DKAR PO LTA BU'I RDO LEB LA BYANG CHUB SEMS DPA'
STONG PHRAG DU MA THAMS CAD KYANG 'DI

LTA STE; BLA NA MED PA YANG DAG PAR RDZOGS PA'I BYANG CHUB TU
LUNG BSTAN PA, SKYE BA GCIG GIS THOGS PA SHA STAG DANG THABS CIG
TU BZHUGS TE, DE NAS BCOM LDAN 'DAS KYIS


@176A *, ,BYANG CHUB SEMS DPA' SEMS DPA' CHEN PO LEGS PAR GNAS LA
BKA' STZAL PA, LEGS PAR GNAS, BYANG CHUB SEMS DPA' SEMS DPA' CHEN

PO GANG DBYIG DANG LDAN PA'I GZUNGS 'DI 'DZIN PAR MI 'DOD PA DES
'DAS PA DANG, MA BYON PA DANG, DA LTAR BYUNG BA'I DE BZHIN GSHEGS
PA RNAMS MA MTHONG NGO, ,MA THOS SO,,

MA MYONG NGO, ,GANG GIS 'DI LTAR DE BZHIN GSHEGS PA RNAMS MTHONG
BA DANG, THOS PA DANG, MYONG BA DES GZUNGS THOB BO, ,DE CI'I
PHYIR ZHE NA, 'DI LTAR LEGS PAR GNAS, BYANG

CHUB SEMS DPA' SEMS DPA' CHEN PO NI, BDAG GIS BSOD NAMS BYAS SO,
,ZHES MI 'DZIN, BDAG GIS BSOD NAMS MA YIN PA DANG, DGE BA DANG,
MI DGE BA BYAS SO,,

ZHES MI 'DZIN TO, ,DE CI'I PHYIR ZHE NA, 'DI LTAR LEGS PAR GNAS,
BYANG CHUB SEMS DPA' SEMS DPA' CHEN PO NI, GZUGS 'DZIN PAR MI
RTOG, RNAM PAR MI RTOG GO, BYANG

CHUB SEMS DPA' SEMS DPA' SEMS DPA' CHEN PO GZUNGS THOB PA NI,
'DAS PA DANG, MA 'ONGS PA DANG, DA LTAR BYUNG BA'I CHOS RNAMS LA
DNGOS POR RAM, MTSAN NYID DU MI RTOG ,YONGS

SU MI RTOG STE, RKYEN DU MA YIN, RKYEN MED PAR MA YIN, 'GRO BAR
MA YIN, 'GRO BA MED PAR MA YIN, 'CHI 'PHOR MA YIN, SKYE BAR MA
YIN, STONG PAR MA YIN, MI STOD


@176B PAR MA YIN, MTSAN MAR MA YIN, MTSAN MA MED PAR MA YIN, SMON
PAR MA YIN, SMON PA MED BAR MA YIN, SKYE BAR MA YIN, 'GAG PAR MA
YIN NO, ,LEGS PAR GNAS, BYANG

CHUB SEMS DPA' SEMS DPA' CHEN PO GANG MTHA' 'DIS SPYOD PA DE NI,
YE SHES LA GNAS PA ZHES BYA'O, ,GANG GI TSE YE SHES LA GNAS PAR
GYUR PA DE'I TSE MYA NGAN LAS 'DAS PA

ZHES BYA'O, ,GANG GI TSE MYA NGAN LAS 'DAS PAR GYUR PA DE'I TSE
DBYIG DANG LDAN PA'I GZUNGS LEN CING KUN CHUB PAR BYED LA 'DZIN
TE, DON DANG TSIG 'BRU YANG YONGS SU ZAD PAR MI

'GYUR RO, ,YONGS SU MA BRTAGS PA'I TSUL KHRIMS CAN YANG YIN TE,
BDEN PA'I TSUL KHRIMS DANG, RNAM PAR DAG PA'I TSUL KHRIMS CAN NO,
,MA BRTAGS PA'I CHOS CAN YIN TE,

BDEN PA'I CHOS DANG, RNAM PAR DAG PA'I CHOS CAN NO, ,GZHAN GYI
DRING LA MI 'JOG CING RANG GI CHOS LA ZHUGS SO, ,SANGS RGYAS LA
LHAG PAR BYA BA BYAS PA'O, ,RIGS PA'I CHO GA LA

ZHUGS PA'O, ,LEGS PAR GNAS, DE LTAR NA BYANG CHUB SEMS DPA' SEMS
DPA' CHEN PO MI CHAGS SO, ,MI 'CHANG NGO, ,MI 'GROL LO, ,LEGS PAR
GNAS, GANG GI TSE BYANG CHUB

SEMS DPA' SEMS DPA' CHEN PO MI CHAGS, MI 'CHANG, MI 'GROL BA DE'I
TSE SANGS RGYAS KYI RIGS DANG, 'DAS PA DANG, MA BYON PA DANG, DA
LTAR BYUNG BA'I SANGS RGYAS BCOM LDAN


@177A *, ,'DAS RNAMS KYIS RIG SNGAGS KYI MING GZHAN GYI GSANG
SNGAGS KYI GZHI RNAMS KYIS DBYIG DANG LDAN PA'I GZUNGS 'THOB BO,
,TADYA TH'A, KU tI KU tI,

KU TZA LA, AE L'A AI MI RI TO, ,KO TH'A LA, AE RE RI, AE MI RI
nI, LEGS PAR GNAS, 'DI DAG NI, 'DAS PA'I SANGS RGYAS BCOM LDAN
'DAS KYI RIG SNGAGS KYI MING GZHAN NO,,

'DAS PA DANG, MA BYON PA DANG, DA LTAR BYUNG BA'I SANGS RGYAS
BCOM LDAN 'DAS KYI RIG SNGAGS KYI MING GZHAN NO, ,LEGS PAR GNAS,
DBYIG DANG LDAN PA'I GZUNGS 'DI NI,

'DAS PA DANG, MA BYON PA DANG, DA LTAR BYUNG BA'I SANGS RGYAS
BCOM LDAN 'DAS RNAMS KYI YUM MO, ,DE CI'I PHYIR ZHE NA, 'DAS PA'I
DON LA MI GNAS, MA 'ONGS PA DANG, DA LTAR

BYUNG BA'I DON LA MI GNAS PA'I PHYIR RO, ,LEGS PAR GNAS, BYANG
CHUB SEMS DPA' SEMS DPA' CHEN PO GANG LA LA DBYIG DANG LDAN PA'I
GZUNGS 'DI 'DZIN PA DES

SANGS RGYAS BCOM LDAN 'DAS GRANGS MED PA LA MCHOD PA DANG, BSNYEN
BKUR BYAS PA YIN NO, ,SANGS RGYAS BCOM LDAN 'DAS GRANGS MED PA
DAG GIS BLA NA MED PA YANG

DAG PAR RDZOGS PA'I BYANG CHUB TU LUNG BSTAN PA YIN NO, ,LEGS PAR
GNAS, DBYIG DANG LDAN PA'I GZUNGS 'DI 'JIN PA DES BYANG CHUB SEMS
DPA' SEMS DPA' SEMS DPA' CHEN PO


@177B 'DI SNYAM DU BDAG GIS SANGS RGYAS BCOM LDAN 'DAS GRANGS MED
PA DAG 'DI LTA STE, SANGS RGYAS KYI YE SHES BRNYES PAR BYAS,
BSNYEN BKUR BYAS, MCHOD PAR BYAS SO, ,BSOD

NAMS GRANGS MED PA BSKYED DO SNYAM DU SHES PAR BYA'O, ,SU ZHIG
BSAM PA GANG GIS DBYIG DANG LDAN PA'I GZUNGS 'DI 'DZIN PA DE LA
NYE BAR GNAS PAR 'GYUR TE, SHES RAB 'DOD

PA LA SHES RAB DANG, GZUNGS 'DOD PA LA GZUNGS DANG, DBYIG 'DOD PA
LA DBYIG DANG, THOS PA 'DOD PA LA THOS PA NYE BAR GNAS PAR 'GYUR
RO, ,'DI'I CHO GA NI, 'DI YIN TE, ZLA

BA YAR GYI NGO LA NYI MA SHAR KAR 'BRAS S'A LU'I CHAN DANG 'O MAR
SBAGS TE BZA' 'O, ,SANGS RGYAS KYI RIG SNGAGS 'DI DAG DANG, SANGS
RGYAS BCOM LDAN 'DAS RNAMS KYI MING GZHAN

DAG RGYUN DU YID LA BYA'O, ,'ON KYANG GSANG SNGAGS KYI GZHI 'DI
DAG GI MTHUS GANG DAG GANG+G'A'I KLUNG GI BYE MA SNYED KYI 'JIG
RTEN GYI KHAMS DAG NA 'KHOD PA'I LHA MA YIN NAM, NAM

MKHA' LDING NGAM, MI 'AM CI 'AM, LTO 'PHYE CHEN PO'AM, GNOD SBYIN
NAM, YI DVAGS SAM, GRUL BUM MAM, SHA ZA'AM, MI 'AM, MI MA YIN PA
DE DAG DE LA SEMS DGA'

BAR 'GYUR RO, ,BAR CHAD BYED PAR MI 'GYUR, RTAG TU YONGS SU BZUNG
BAR 'GYUR, BYANG CHUB YONGS SU BZUNG BAR 'GYUR, BYANG CHUB SEMS
DPA' SEMS DPA' CHEN PO DGA'


@178A *, ,BZANG DANG, YANGS PA CHEN PO DANG, LAG NA RDO RJE DANG,
YONGS SU DGA' LDAN DANG, RI DBEN PA LA GNAS PA DANG, GANGS RI LA
GNAS PAS KYANG YONGS SU

BZUNG BAR 'GYUR RO, ,'OG MIN GYI BAR GYI BYANG CHUB SEMS DPA' DE
DAG GIS KYANG 'DI LTA STE, DBYIG DANG LDAN PA'I GZUNGS KYI MTHUS
'JIGS PA'AM, DGON PAR DE LA BYIN

GYIS RLOB PAR 'GYUR, DE LA MI 'JIGS PA SBYIN PAR 'GYUR, BCOM LDAN
'DAS KYIS DGA' LDAN NA LVA BA DKAR PO LTA BU'I RDO LEB LA BZHUGS
SHING DE SKAD CES BKA' STZAL

NAS BYANG CHUB SEMS DPA' SEMS DPA' CHEN PO LEGS PAR GNAS DANG,
BYANG CHUB SEMS DPA' STONG PHRAG DU MA DE DAG YI RANG STE BCOM
LDAN 'DAS KYIS GSUNGS PA LA MNGON

PAR BSTOD DO, ,'PHAGS PA DBYIG DANG LDAN PA ZHES BYA BA'I ZUNGS
RDZOGS SO,, ,,RGYA GAR GYI MKHAN PO DZI NA MI TRA DANG, D'A NA
SH'I LA DANG, ZHU CHEN GYI LOTZTSA BA

BANDHE YE SHES SDES BSGYUR CING ZHUS TE SKAD GSAR BCAD KYIS KYANG
BCOS NAS GTAN LA PHAB PA, 
