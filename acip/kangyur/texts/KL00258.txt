@1B #, ,RGYA GAR SKAD DU, A'ARYA TA TH'A GA TA GARBHA N'A MA MA
H'A Y'A NA S'U TRA, BOD SKAD DU, 'PHAGS

PA DE BZHIN GSHEGS PA'I SNYING PO ZHES BYA BA THEG PA CHEN PO'I
MDO, SANGS RGYAS DANG BYANG CHUB

SEMS DPA' THAMS CAD LA PHYAG 'TSAL LO, ,'DI SKAD BDAG GIS THOS
PA'I DUS GCIG NA, BCOM

LDAN 'DAS MNGON PAR RDZOGS PAR SANGS RGYAS NAS LO BCU BZHES PA
DANG SHIN TU TSA BA'I DUS KYI TSE


@2A *, ,RGYAL PO'I KHAB NA BYA RGOD KYI PHUNG PO'I RI LA RIN PO
CHE'I GDUGS KYI KHANG BZANG TZANDAN GYI SNYING PO'I KHANG BA

BRTZEGS PA NA SLOB PA DANG, MI SLOB PA'I NYAN THOS KYI DGE SLONG
'BUM DU TSANG BA'I DGE SLONG GI DGE 'DUN CHEN PO PHAL

CHER DGRA BCOM PA, ZAG PA ZAD PA, NYON MONGS PA MED PA, DBANG
DANG LDAN PAR GYUR PA, SEMS SHIN TU RNAM PAR GROL

BA; SHES RAB SHIN TU RNAM PAR GROL BA, CANG SHES PA, GLANG PO
CHEN PO, BYA BA BYAS PA, BYED PA BYAS PA, KHUR BOR

BA; BDAG GI DON RJES SU THOB PA, SRID PAR KUN TU SBYOR BA YONGS
SU ZAD PA, YANG DAG PA'I SHES PAS SEMS SHIN TU


@2B RNAM PAR GROL BA, SEMS THAMS CAD KYI DBANG GI DAM PA'I PHA
ROL TU SON PA SHA STAG LA 'DI LTA STE, TSE DANG LDAN PA 'OD SRUNG
CHEN

PO DANG, TSE DANG LDAN PA LTENG RGYAS 'OD SRUNG DANG, TSE DANG
LDAN PA CHU KLUNG 'OD SRUNG DANG, TSE DANG LDAN PA G'A Y'A 'OD
SRUNG DANG, TSE DANG

LDAN PA K'A TY'AI BU CHEN PO DANG, TSE DANG LDAN PA GSUS PO CHE
DANG, TSE DANG LDAN PA BA KU LA DANG, TSE DANG LDAN PA NAM GRU
DANG, TSE DANG LDAN

PA RAB 'BYOR DANG, TSE DANG LDAN PA BYAMS MA'I BU GANG PO DANG,
TSE DANG LDAN PA NGAG DBANG DANG, TSE DANG LDAN PA SH'A RI'I BU
DANG, TSE DANG

LDAN PA MOONGGAL GYI BU CHEN PO DANG, TSE DANG LDAN PA CANG SHES
KOO dI N+YA DANG, TSE DANG LDAN PA 'CHAR KA DANG, TSE DANG LDAN
PA SGRA GCAN ZIN

DANG, TSE DANG LDAN PA DGA' BO DANG, TSE DANG LDAN PA NYE DGA'
DANG, TSE DANG LDAN PA KUN DGA' BO DANG, DE DAG LA SOGS PA DGE
SLONG 'BUM DU


@3A *, ,TSANG BA DANG THABS CIG TU BZHUGS SO, ,BYANG CHUB SEMS
DPA' SEMS DPA' CHEN PO SANGS RGYAS KYI ZHING THA DAD PA NAS

'DUS PA GANGG'A'I KLUNG DRUG CU'I BYE MA SNYED THAMS CAD KYANG
SKYE BA GCIG GIS THOGS PA, MNGON PAR SHES PA CHEN PO DANG, STOBS
DANG,

MI 'JIGS PA THOB PA, SANGS RGYAS BYE BA KHRAG KHRIG 'BUM PHRAG
MANG PO LA BSNYEN BKUR BYAS PA, PHYIR MI LDOG PA'I CHOS KYI 'KHOR
LO

RAB TU BSKOR BA, GANG DAG GI MING THOS PA TZAM GYIS 'JIG RTEN GYI
KHAMS TSAD MED GRANGS MED PA'I SEMS CAN BLA NA MED PA YANG

DAG PAR RDZOGS PA'I BYANG CHUB LAS PHYIR MI LDOG PAR GYUR PA SHA
STAG LA 'DI LTA STE, BYANG CHUB SEMS DPA' SEMS DPA'

CHEN PO CHOS KYI BLO GROS DANG, SENGGE'I BLO GROS DANG, STAG GI
BLO GROS DANG, DON GYI BLO GROS DANG, RIN PO CHE'I BLO GROS DANG,
RAB


@3B MCHOG BLO GROS DANG, ZLA 'OD DANG, RIN CHEN ZLA 'OD DANG, ZLA
BA NYA BA'I 'OD DANG, RNAM PAR GNON PA CHEN PO DANG, RNAM PAR
GNON PA DPAG MED PA DANG, RNAM PAR GNON PA

MTHA' YAS DANG, 'JIG RTEN GSUM RNAM PAR GNON PA DANG, MI G-YO
BA'I GNAS RNAM PAR GNON PA DANG, MTHU CHEN THOB DANG, SPYAN RAS
GZIGS DBANG PHYUG DANG,

SPOS KYI GLANG PO DANG, SPOS DGA' DANG, SPOS DGA'I DPAL DANG,
DPAL GYI SNYING PO DANG, NYI MA'I SNYING PO DANG, TOG DANG, TOG
CHEN PO DANG, TOG DRI MA MED PA DANG, RIN CHEN

MTHA' YAS DBYUG GU DANG, RIN CHEN DBYUG GU 'DOR DANG, RIN CHEN
DRI MED DBYUG GU DANG, MCHOG TU DGA' BA'I RGYAL PO DANG, RTAG TU
RAB DGA' DANG, LAG NA RIN PO CHE

DANG, NAM MKHA' MDZOD DANG, RI BO DANG, RI RAB DANG, RI BO CHEN
PO DANG, YON TAN RIN CHEN SNANG DANG, GZUNGS KYI DBANG PHYUG GI
RGYAL PO DANG, SA 'DZIN DANG, SEMS CAN

THAMS CAD KYI NAD SEL DANG, RAB TU YID DGA' DANG, YID SKYO DANG,
SKYO MED DANG, 'OD BYED DANG, TZANDAN DANG, G-YO BZLOG DANG, DPAG
MED MNGON BSGRAGS DBYANGS DANG,

BYANG CHUB KUN NAS BSLANG DANG, MTHONG BA DON YOD DANG, CHOS
THAMS CAD LA DBANG BSGYUR BA DANG, BYANG CHUB SEMS DPA' SEMS DPA'
CHEN PO BYAMS PA DANG, 'JAM DPAL


@4A *, ,GZHON NUR GYUR PA DANG, DE DAG LA SOGS PA BYANG CHUB SEMS
DPA' SEMS DPA' CHEN PO GANGG'A'I KLUNG DRUG CU'I BYE MA SNYED
DANG YANG THABS CIG GO ,LHA

DANG, KLU DANG, GNOD SBYIN DANG, DRI ZA DANG, LHA MA YIN DANG,
NAM MKHA' LDING DANG, MI'AM CI DANG, LTO 'PHYE CHEN PO DANG, MI
DANG, MI MA YIN PA DPAG TU MED PA DANG

YANG THABS CIG GO ,DE NAS BCOM LDAN 'DAS 'KHOR 'BUM PHRAG DU MAS
YONGS SU BSKOR CING MDUN GYIS BLTAS TE RGYAL PO DANG, BLON PO
CHEN PO DANG, TSONG DPON

DANG, KHYIM BDAG DANG, BLON PO DANG, GRONG RDAL BA DANG, YUL GYI
MI RNAMS KYIS BSTI STANG DU BYAS, BLA MAR BYAS, RIM GRO BYAS
SHING MCHOD DO, ,DE'I TSE BCOM

LDAN 'DAS BSHOS GSOL BA'I 'OG TU TZANDAN GYI SNYING PO'I KHANG BA
BRTZEGS PA DE NYID KYI NANG DU YANG DAG 'JOG LA ZHUGS PAR GYUR
TO, ,DE NAS SANGS RGYAS KYI MTHUS

TZANDAN GYI SNYING PO'I KHANG PA BRTZEGS PA DE LAS PADMA 'DAB MA
BYE BA KHRAG KHRIG PHRAG 'BUM YOD PA, TSAD SHING RTA'I PHANG LO
TZAM PA, KHA DOG DANG LDAN PA, KHA MA BYE BA BYE

BA KHRAG KHRIG PHRAG 'BUM BYUNG BAR GYUR TE, DE DAG STENG GI NAM
MKHA' BAR SNANG LA MNGON PAR 'PHAGS NAS THAMS CAD DANG LDAN PA'I
SANGS RGYAS KYI ZHING 'DI KHEBS


@4B PAR GYUR TE, 'DI LTA STE, DPER NA, RIN PO CHE'I BLA RE BZHIN
DU KUN TU GNAS PAR GYUR TO, ,PADMA'I SNYING PO RE RE LA'ANG DE
BZHIN GSHEGS PA'I SKU SKYIL MO KRUNG BCAS TE BZHUGS

SHING 'OD ZER 'BUM DAG RAB TU 'GYED PAR KUN TU SNANG LA, PADMA DE
DAG THAMS CAD KYANG SHIN TU KHA BYE BAR GYUR TO, ,DE NAS SANGS
RGYAS KYI BYIN GYI RLABS KYIS PADMA DE DAG GI

'DAB MA DE DAG THAMS CAD KYANG MOG MOG PO DANG, NOG NOG PO DANG,
DRI NGA BA DANG, SMAD PAR 'OS PA DANG, MNGON PAR DGA' BAR 'GYUR
BA MA YIN PAR GYUR TO, ,'ON KYANG

PADMA'I SNYING PO DE DAG LA DE BZHIN GSHEGS PA'I SKU RNAMS SKYIL
MO KRUNG BCAS TE BZHUGS SHING 'OD ZER 'BUM DAG RAB TU 'GYED PAR
KUN TU SNANG NGO, ,DE BZHIN GSHEGS

PA'I SKU PADMA'I SNYING PO LA BZHUGS PA DE DAG GIS KYANG THAMS
CAD DANG LDAN PA'I SANGS RGYAS KYI ZHING 'DI KHYAB PAR GYUR TE,
DE'I TSE SANGS RGYAS KYI ZHING 'DI SHIN TU MDZES PAR

GYUR TO; ;DE NAS DE'I TSE BYANG CHUB SEMS DPA'I TSOGS THAMS CAD
DANG, 'KHOR BZHI'ANG SHIN TU NGO MTSAR DU GYUR CING DGA' BAR GYUR
TO, ,BCOM LDAN 'DAS KYI RDZU 'PHRUL

MNGON PAR 'DU MDZAD PA DE MTHONG NAS THE TSOM DU GYUR TE, GANG
PADMA BYE BA KHRAG KHRIG PHRAG 'BUM 'DI DAG GI 'DAB MA RNAMS 'DI
LTAR KHA DOG NGAN CING CHU BA RNAMS KYANG


@5A *, ,KHA DOG NGAN LA SMAD PA'I 'OS SU GYUR TE, MNGON PAR DGA'
BAR 'GYUR BA MA YIN PA DANG, PADMA'I SNYING PO DE DAG LA'ANG DE
BZHIN GSHEGS PA'I SKU RE RE

SKYIL MO KRUNG BCAS TE BZHUGS SHING 'OD ZER 'BUM DAG RAB TU 'GYED
PAS SHIN TU MDZES PAR KUN TU SNANG BA 'DI'I RGYU NI, GANG YIN,
RKYEN NI, GANG YIN SNYAM MO, ,DE

NAS THAMS CAD DANG LDAN PA'I BYANG CHUB SEMS DPA'I TSOGS DANG,
'KHOR BZHI PO THE TSOM DU GYUR PA RNAMS 'DONG BAR BYA BA'I MTSAN
MA BYAS SO, ,DE'I TSE TZANDAN GYI SNYING PO

KHANG PA BRTZEGS PA DER BYANG CHUB SEMS DPA' SEMS DPA' CHEN PO
RDO RJE'I BLO GROS ZHES BYA BA 'DUS PAR GYUR TE 'DUG GO ,DE NAS
BCOM LDAN 'DAS KYIS BYANG CHUB SEMS DPA'

SEMS DPA' CHEN PO RDO RJE'I BLO GROS LA BKA' STZAL PA, RIGS KYI
BU, KHYOD KYIS CHOS CAN GYI GTAM LAS BRTZAMS TE DE BZHIN GSHEGS
PA DGRA BCOM PA YANG

DAG PAR RDZOGS PA'I SANGS RGYAS LA YONGS SU ZHU BAR SPOBS PAR
GYIS SHIG ,DE NAS BYANG CHUB SEMS DPA' SEMS DPA' CHEN PO RDO
RJE'I BLO GROS BCOM LDAN 'DAS

KYIS GNANG BAS LHA DANG, MI DANG, LHA MA YIN DANG BCAS PA'I 'JIG
RTEN DANG, BYANG CHUB SEMS DPA' THAMS CAD DANG, 'KHOR BZHI PO DAG
GI THE TSOM GYI ZUG RDU RIG


@5B NAS BCOM LDAN 'DAS LA 'DI SKAD CES GSOL TO, ,BCOM LDAN 'DAS,
'JIG RTEN GYI KHAMS 'DI THAMS CAD PADMA KHA DOG NGAN CING DRI MI
BDA' BA 'DI LTA BU BYE BA KHRAG KHRIG

PHRAG 'BUM 'DI DAG GIS KHEBS PA DANG, DE DAG GI DBUS NA'ANG DE
BZHIN GSHEGS PA'I SKU SKYIL MO KRUNG BCAS SHING BZHUGS TE 'OD ZER
'BUM DAG RAB TU 'GYED PAR KUN TU

GDA' BA DANG, DE BZHIN GSHEGS PA'I SKU DE DAG MTHONG NAS KYANG
SROG CHAGS BYE BA KHRAG KHRIG PHRAG 'BUM THAL MO SBYAR TE PHYAG
'TSAL BA'I RGYU NI, GANG LAGS, RKYEN NI, GANG

LAGS; DE NAS DE'I TSE BYANG CHUB SEMS DPA'I RDO RJE'I BLO GROS
KYIS TSIGS SU BCAD PA 'DI DAG GSOL TO, ,SANGS RGYAS STONG PHRAG
BYE BA MI G-YO BAR, ,PADMA DAG GI DBUS NA

BZHUGS PAR NI, ,KHYOD KYIS 'DI 'DRA'I RDZU 'PHRUL STON MDZAD PA,
,BDAG GIS SNGON CHAD NAM YANG 'DI MA MTHONG, ,'OD ZER STONG RNAMS
RAB TU 'GYED MDZAD CING, ,SANGS

RGYAS ZHING 'DI THAMS CAD KHENGS PAR MDZAD, ,NGO MTSAR CHOS KYI
RNAMS LA ROL MDZAD PA'I, ,'DREN PA RNAMS KYIS BAR CHAD MA MCHIS
MDZOD, ,'DAB MA DAG DANG CHU BA SMAD 'OS

LA; ;KHA DOG NGAN PA'I PADMA RNAMS DBUS DER, ,DE DAG RIN CHEN
RANG BZHIN 'DRAR BZHUGS PA, ,CI YI SLAD DU RDZU 'PHRUL 'DI DAG
SPRUL, ,BDAG GIS SANGS RGYAS GANGG'A'I BYE


@6A *, ,SNYED MTHONG, ,DE YI RDZU 'PHRUL KHYAD 'PHAGS BDAG MTHONG
STE, ,DE RING DGA' BA'I RNAM SPRUL CI 'DRA BA, ,SNGON CHAD NAM
YANG 'DI 'DRA 'DI MA MTHONG, ,

RKANG GNYIS GTZO BO LHAS NI BSTAN DU GSOL, ,RGYU GANG RKYEN GANG
LAGS PA BSHAD DU GSOL, ,'JIG RTEN DON MDZAD THUGS BRTZE GSUNG DU
GSOL, ,LUS CAN KUN GYI

THE TSOM DGUM DU GSOL, ,DE NAS BCOM LDAN 'DAS KYIS BYANG CHUB
SEMS DPA' SEMS DPA' CHEN PO RDO RJE'I BLO GROS LA SOGS PA THAMS
CAD DANG LDAN PA'I BYANG CHUB

SEMS DPA'I TSOGS LA BKA' STZAL PA, RIGS KYI BU DAG ,DE BZHIN
GSHEGS PA'I SNYING PO ZHES BYA BA'I MDO SHIN TU RGYAS PA YOD DE,
DE RAB TU BSTAN PA'I PHYIR DE BZHIN

GSHEGS PAS SNANG BA'I MTSAN MA 'DI LTA BU 'DI BYAS SO, ,DE'I
PHYIR LEGS PAR RAB TU NYON LA YID LA ZUNGS SHIG DANG NGAS BSHAD
DO, ,BYANG CHUB SEMS DPA' SEMS

DPA' CHEN PO RDO RJE'I BLO GROS DANG, THAMS CAD DANG LDAN PA'I
BYANG CHUB SEMS DPA'I TSOGS DES BCOM LDAN 'DAS LA LEGS SO LEGS
SO, ,ZHES GSOL TE BCOM LDAN

'DAS KYI LTAR NYAN PA DANG, BCOM LDAN 'DAS KYIS 'DI SKAD CES BKA'
STZAL TO, ,RIGS KYI BU DAG ,JI LTAR DE BZHIN GSHEGS PAS SPRUL
PA'I PADMA KHA DOG NGAN PA, DRI


@6B NGA BA; SMAD PAR 'OS PA, MNGON PAR DGA' BAR 'GYUR PA MA YIN
PA 'DI DAG DANG, DE BZHIN GSHEGS PA'I GZUGS MDZES PA, GZUGS BZANG
BA, BLTA NA SDUG PA DAG PADMA'I

SNYING PO 'DI DAG LA SKYIL MO KRUNG BCAS SHING 'KHOD DE, 'OD ZER
'BUM DAG RAB TU 'GYED CING 'KHOD PA DE DAG KYANG RIG NAS LHA
DANG, MI RNAMS PHYAG 'TSAL ZHING MCHOD PA'I

LAS KYANG BYED PA DE BZHIN DU RIGS KYI BU DAG, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS KYIS KYANG RANG
GI SHES RAB DANG, YE SHES DANG, DE

BZHIN GSHEGS PA'I MIG GIS SEMS CAN SROG CHAGS SU GYUR PA, 'DOD
CHAGS DANG, ZHE SDANG DANG, GTI MUG DANG, SRED PA DANG, MA RIG
PA'I NYON MONGS PA BYE BA PHRAG

'BUM GYI SPUBS SU GYUR PA THAMS CAD DANG, RIGS KYI BU DAG ,SEMS
CAN NYON MONGS PA'I SBUBS SU GYUR PA DE DAG GI NANG NA NGA 'DRA
BAR YE SHES DANG LDAN PA, MIG DANG LDAN

BA'I DE BZHIN GSHEGS PA MANG PO 'KHOD CING SKYIL MO KRUNG BCAS
NAS MI G-YO BAR 'KHOD PA MTHONG STE, NYON MONGS PA THAMS CAD KYIS
NYON MONGS PA CAN DU GYUR PA DE DAG GI

NANG NA DE BZHIN GSHEGS PA'I CHOS NYID MI G-YO ZHING SRID PA'I
'GRO BA THAMS CAD KYIS MA GOS PA DAG MTHONG NAS DE BZHIN GSHEGS
PA DE DAG NI, NGA DANG 'DRA'O, ,ZHES SMRA'O, ,


@7A *, ,RIGS KYI BU DAG ,DE BZHIN GSHEGS PA'I MIG NI, DE LTAR
MDZES PA YIN TE, DE BZHIN GSHEGS PA'I MIG DES SEMS CAN THAMS CAD
DE BZHIN GSHEGS

PA'I SNYING PO CAN DU MTHONG NGO, ,RIGS KYI BU DAG ,'DI LTA STE,
DPER NA, SKYES BU LHA'I MIG CAN LA LA ZHIG GIS LHA'I MIG GIS 'DI
LTAR KHA DOG NGAN CING 'DI LTAR DRI NGA BA'I PADMA

KHA MA BYE ZHING MA GYES PA DAG LA BLTAS TE, DE'I DBUS NA PADMA'I
SNYING PO LA DE BZHIN GSHEGS PA SKYIL MO KRUNG BCAS SHING 'DUG
PAR RIG NAS DE BZHIN GSHEGS PA'I GZUGS

BLTA BAR 'DOD DE DE BZHIN GSHEGS PA'I GZUGS DE YANG DAG PAR
SBYANG BA'I PHYIR PADMA'I 'DAB MA KHA DOG NGAN CING DRI NGA BA
SMAD PAR 'OS PA DE DAG 'BYED CING SEL BA DE BZHIN

DU RIGS KYI BU DAG ,DE BZHIN GSHEGS PAS KYANG SANGS RGYAS KYI
MIG GIS SEMS CAN THAMS CAD DE BZHIN GSHEGS PA'I SNYING POR MTHONG
NAS SEMS CAN DE DAG GI 'DOD

CHAGS DANG, ZHE SDANG DANG, GTI MUG DANG, SRID PA DANG, MA RIG
PA'I NYON MONGS PA'I SBUBS DBYE BA'I PHYIR CHOS STON TE, DE SGRUB
PA'I DE BZHIN GSHEGS PA RNAMS NI, YANG

DAG PA NYID DU GNAS SO, ,RIGS KYI BU DAG ,'DI NI, CHOS RNAMS KYI
CHOS NYID DE, DE BZHIN GSHEGS PA RNAMS BYUNG YANG RUNG, MA BYUNG
YANG RUNG, SEMS CAN 'DI


@7B DAG NI, RTAG TU DE BZHIN GSHEGS PA'I SNYING PO CAN YIN NA,
RIGS KYI BU DAG ,SMAD PAR 'OS PA'I NYON MONGS PA'I SBUBS RNAMS
KYIS G-YOGS PAS, DE DAG GI NYON

MONGS PA'I SPUBS GZHIG PA DANG, DE BZHIN GSHEGS PA'I YE SHES
KYANG YONGS SU SBYANG BA'I PHYIR DE BZHIN GSHEGS PA DGRA BCOM PA
YANG DAG PAR RDZOGS PA'I SANGS

RGYAS BYANG CHUB SEMS DPA' RNAMS LA CHOS STON TE, BYA BA 'DI
LA'ANG MOS PAR BYED DO, ,DE LA BYANG CHUB SEMS DPA' SEMS DPA'
CHEN PO CHOS DE DAG LA MNGON PAR BRTZON

PAR GNAS PA DE DAG GANG GI TSE NYON MONGS PA DANG, NYE BA'I NYON
MONGS PA THAMS CAD LAS YONGS SU GROL BAR GYUR PA DE'I TSE DE
BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS ZHES BYA BA'I GRANGS SU 'GRO STE,
DE BZHIN GSHEGS PA'I BYA BA THAMS CAD KYANG BYED DO, ,DE NAS DE'I
TSE BCOM LDAN 'DAS KYIS TSIGS

SU BCAD PA 'DI DAG BKA' STZAL TO, ,JI LTAR PADMA SMAD PAR 'OS
GYUR PA, ,DE YI 'DAB MA SPUBS GYUR MA GYES LA, ,DE BZHIN GSHEGS
PA'I SNYING PO MA GOS DE, ,MI

'GA' LA LAS LHA YI MIG GIS MTHONG, ,DE NI DE YI 'DAB MA 'BYED PA
NA, ,DBUS NA RGYAL BA'I LUS NI MTHONG GYUR NAS, ,RGYAL BA NYE
BA'I NYON MONGS PHYIS MI 'GYUR, ,DE NI 'JIG


@8A *, ,RTEN KUN TU RGYAL BAR 'GYUR, ,DE BZHIN NGAS KYANG SROG
CHAGS THAMS CAD KYI, ,DKYIL DER GNAS PA'I RGYAL BA RNAMS KYI LUS,
,JI LTAR SMAD 'OS PADMA'I SBUBS

'DRA BA'I, ,NYON MONGS STONG PHRAG BYE BAS KHEBS PAR MTHONG, ,NGA
YANG DE DAG GIS NI GSAL BA'I PHYIR, ,MKHAS PA RNAMS LA RTAG TU
CHOS STON TO, ,SEMS CAN 'DI DAG SANGS

RGYAS 'GYUR BYA ZHES, ,RGYAL BA'I PHYIR NI NYON MONGS RNAM PAR
SBYONG, ,NGA YI SANGS RGYAS MIG NI DE 'DRA STE, ,DE YI RGYAL BA'I
LUS SU GNAS PA YI, ,SEMS CAN 'DI DAG THAMS CAD

MTHONG GYUR TE, ,DE DAG RNAM PAR SBYANG PHYIR CHOS SMRA'O, ,RIGS
KYI BU DAG ,GZHAN YANG 'DI LTA STE, DPER NA, SBRANG TSANG ZLUM PO
SHING GI YAL GA LA 'PHYANG BA, BUNG BA 'BUM

GYIS KUN TU BSRUNGS SHING SBRANG RTZIS YONGS SU GANG BA ZHIG YOD
LA, DE NAS SBRANG RTZI 'DOD PA'I MI ZHIG GIS SROG CHAGS KYI RNAM
PA BUNG BA DE DAG THABS MKHAS PAS BSKRAD

NA; SBRANG RTZI DES SBRANG RTZI'I BYA BA BYED DO, ,RIGS KYI BU
DAG ,DE BZHIN DU SEMS CAN THAMS CAD KYANG SBRANG TSANG DANG 'DRA
STE, DE LA SANGS RGYAS NYID NYON MONGS PA DANG, NYE BA'I NYON

MONGS PA BYE BA PHRAG 'BUM GYIS KUN TU BSRUNGS PA DE BZHIN GSHEGS
PA'I YE SHES MTHONG BAS RIG GO, RIGS KYI BU DAG, JI LTAR SBRANG
TSANG GI NANG NA SBRANG RTZI BUNG BA BYE


@8B BA PHRAG 'BUM GYIS KUN TU BSRUNGS PA YOD PAR SKYES BU MKHAS
PA ZHIG GIS SHES PAR RIG PA DE BZHIN DU SEMS CAN THAMS CAD LA'ANG
SANGS RGYAS NYID NYON MONGS PA DANG, NYE

BA'I NYON MONGS PA BYE BA PHRAG 'BUM GYIS KUN TU BSRUNGS PA YOD
PAR DE BZHIN GSHEGS PA'I YE SHES MTHONG BAS RIG STE, RIGS KYI BU
DAG ,DE LA DE BZHIN GSHEGS PA'ANG

THABS LA MKHAS PAS LUNG BA BSAL BA DE BZHIN DU SEMS CAN DE DAG GI
'DOD CHAGS DANG, ZHE SDANG DANG, GTI MUG DANG, NGA RGYAL DANG,
RGYAGS PA DANG, 'CHAB PA DANG, KHRO BA

DANG, GNOD SEMS DANG, PHRAG DOG DANG, SER SNA LA SOGS PA'I NYON
MONGS PA DANG, NYE BA'I NYON MONGS PA RNAMS BSAL NAS JI LTAR SEMS
CAN DE DAG LA'ANG NYON MONGS PA

DANG, NYE BA'I NYON MONGS PA DE DAG GIS NYE BA'I NYON MONGS PA
CAN DU MI 'GYUR BA DANG, GNOD PAR MI 'GYUR BA DE LTA DE LTAR CHOS
STON TO, ,DE BZHIN GSHEGS PA'I YE SHES

MTHONG BA DE RNAM PAR SBYANGS NAS 'JIG RTEN NA DE BZHIN GSHEGS
PA'I BYA BA BYED DE, RIGS KYI BU DAG ,NGA'I DE BZHIN GSHEGS PA'I
MIG YONGS SU DAG PA DES NGAS SEMS CAN

THAMS CAD DE LTAR MTHONG NGO, ,DE NAS DE'I TSE BCOM LDAN 'DAS
KYIS TSIGS SU BCAD PA 'DI DAG BKA' STZAL TO, ,JI LTAR 'DI NA
SBRANG TSANG YOD PA LA, ,BUNG BAS KUN TU BSRUNGS


@9A *, ,SHING SBAS GYUR PA, ,MI GANG SBRANG RTZI 'DOD PAS DE
MTHONG NAS, ,DE NI BUNG BA RAB TU SKROD PAR BYED, ,DE BZHIN 'DIR
YANG SBRANG TSANG LTA BU NI, ,SRID PA GSUM

GYI SEMS CAN THAMS CAD DO, ,DE DAG NYON MONGS BYE BA MANG BA STE,
,NYON MONGS DBUS NA DE BZHIN GSHEGS 'DUG MTHONG, ,NGA YANG SANGS
RGYAS RNAM PAR SBYANG DON DU, ,BUNG

BA SKROD PA LTA BUR NYON MONGS SEL, ,GANG GIS NYON MONGS BYE BAS
GNOD 'GYUR BA, ,CHOS RNAMS 'DIR NI THABS KYIS RAB STON TE, ,DE
DAG JI LTAR DE BZHIN GSHEGS

GYUR LA; ;'JIG RTEN KUN TU RTAG TU BYA BYED CING, ,SPOBS LDAN JI
LTAR SBRANG MA'I SBRANG RTZI YI, ,SNOD 'DRA'I CHOS STON 'GYUR BAR
BYA PHYIR RO, ,RIGS KYI BU DAG ,GZHAN

YANG 'DI LTA STE, DPER NA, 'BRAS S'A LU'AM, NAS SAM, CI TZI'AM,
'BRU RNAMS NI, SNYING PO PHUB MA NAS YONGS SU BSRUNGS PA YIN TE,
DE RANG GI PHUB MA NAS MA PHYUNG GI

BAR DU BZA' BA DANG, BCA' BA DANG, MYANG BA'I BYA BA MI BYED KYI,
RIGS KYI BU DAG ,SKYES BA DANG, BUD MED GANG DAG BZA' BA DANG,
BCA' BA LA SOGS PA ZAS SKOM GYI

BYA BA 'DOD PA DE DAG GIS BRDUNGS SHING BRDUNGS TE PHUB MA'I
SBUBS DANG PHYI SHUN SEL TO, ,RIGS KYI BU DAG ,DE BZHIN DU DE
BZHIN GSHEGS PA'ANG DE BZHIN GSHEGS


@9B PA'I SPYAN GYIS SEMS CAN THAMS CAD LA DE BZHIN GSHEGS PA
NYID, SANGS RGYAS NYID, RANG BYUNG NYID NYON MONGS PA'I SBUBS KYI
SHUN PAS DKRIS SHING GNAS PAR MTHONG NGO, ,

RIGS KYI BU DAG ,DE LA DE BZHIN GSHEGS PA'ANG NYON MONGS PA'I
SBUBS KYI SHUN PA BSAL BA DANG, DE BZHIN GSHEGS PA NYID YONGS SU
SBYANG BA DANG, SEMS CAN 'DI DAG

JI LTAR NYON MONGS PA'I SBUBS KYI SHUN PA THAMS CAD LAS GROL TE
'JIG RTEN DU DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS ZHES BYA BA'I GRANGS

SU 'GRO BAR 'GYUR SNYAM NAS SEMS CAN RNAMS LA CHOS STON TO, ,DE
NAS DE'I TSE BCOM LDAN 'DAS KYIS TSIGS SU BCAD PA 'DI DAG BKA'
STZAL TO, ,JI LTAR 'BRU'AM S'A

LU'I 'BRAS KYANG RUNG, ,CI TZE 'AM NI 'ON TE NAS KYANG RUNG, ,JI
SRID BAR DU DE DAG PHUB BCAS PA, ,DE SRID BAR DU BYA BA MI BYED
DE, ,DE DAG GIS NI BRDUNGS NAS PHUB BSAL NA, ,

BYA BA RNAM PA MANG PO DAG KYANG BYED, ,SNYING PO PHUB MA LDAN PA
DE DAG NI, ,SEMS CAN RNAMS LA BYA BA MI BYED DO, ,DE BZHIN SEMS
CAN KUN GYI SANGS RGYAS SA, ,NYON MONGS RNAMS

KYIS KHEBS PAR NGAS MTHONG NAS, ,NGAS NI DE DAG RNAM PAR SBYANG
BA DANG, ,SANGS RGYAS MYUR THOB BYA PHYIR CHOS STON TO, ,SEMS CAN
KUN LA NGA 'DRA'I CHOS NYID NI, ,NYON MONGS


@10A *, ,BRGYA YIS DKRIS NAS GANG YOD PA, ,DE NI RNAM SBYANG
THAMS CAD JI LTA BUR, ,RGYAL BAR MYUR 'GYUR BYA PHYIR CHOS STON
TO, ,RIGS KYI BU DAG ,GZHAN YANG

'DI LTA STE DPER NA, RUL BA DANG, NYAL NYIL GYI GNAS BSHANG GCI
DRI MI ZHIM PAS KUN TU GANG BA ZHIG TU MI GZHAN GSEB LAM NAS SONG
BA ZHIG GI GSER GYI GAR BU ZLUM

PO ZHIG LHUNG BAR GYUR LA, ,BSHANG GCI DRI NGA BAS KUN TU GANG
BA, RUL BA DANG, NYAL NYIL GYI GNAS DER MI GTZANG BA GZHAN DANG
GZHAN GYIS BSNAN PAS BLTAR MI SNANG BAR

GYUR CING, DER DES LO BCU'AM, NYI SHU'AM, SUM CU'AM, BZHI BCU'AM,
LO LNGA BCU'AM, LO BRGYA'AM, LO STONG DU MI GTZANG BAS CHUD MI ZA
BA'I CHOS CAN DE SEMS CAN

GANG LA'ANG PHAN PAR MI BYED DO, ,RIGS KYI BU DAG, DE NAS LHAS
LHA'I MIG GIS GSER GYI GAR BU ZLUM PO DE LA BLTAS NAS MI ZHIG LA
KYE MI KHYOD SONG LA 'DI NI, RIN PO

CHE'I MCHOG GSER RUL PA DANG, NYAL NYIL GYI RNAM PAS NON PA DE
BYI DOR GYIS LA, GSER GYI BYA BA GYIS SHIG CES BSGO NA, RIGS KYI
BU DAG, RUL PA DANG, NYAL NYIL GYI

RNAM PA ZHES BYA BA DE NI, NYON MONGS PA RNAM PA SNA TSOGS KYI
TSIG BLA DVAGS SO, ,GSER GYI GAR BU ZHES BYA BA DE NI, CHUD MI ZA
BA'I CHOS CAN GYI TSIG BLA DVAGS SO, ,LHAS


@10B PA'I MIG CES BYA BA DE NI, DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS KYI TSIG BLA DVAGS SO, ,RIGS
KYI BU DAG, DE LTAR DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS KYANG SEMS CAN
THAMS CAD LA DE BZHIN GSHEGS PA'I CHOS NYID CHUD MI ZA BA YOD
PA'I NYON MONGS PA RUL PA DANG, 'DAM RDZAB

LTA BU RNAMS BSAL BA'I PHYIR SEMS CAN RNAMS LA CHOS STON TO, ,DE
NAS DE'I TSE BCOM LDAN 'DAS KYIS TSIGS SU BCAD PA 'DI DAG BKA'
STZAL TO, ,JI LTAR MI YI GSER GYI GAR BU NI,,

NYAL NYIL RNAM PA'I NANG DU LHUNG GYUR LA, ,DER DE LO NI MI NYUNG
BA ZHIG TU, ,DE LTAR GNAS KYANG MI 'JIG CHOS CAN NO, ,LHA YIS LHA
YI MIG GIS DE MTHONG NAS, ,RNAM PAR SBYANG PHYIR

GZHAN LA SMRAS PA NI, ,'DI NA RIN CHEN MCHOG GI GSER YOD PA,
,RNAM PAR SBYONGS LA DES NI BYA BA GYIS, ,DE BZHIN NGAS NI SEMS
CAN THAMS CAD KYANG, ,NYON MONGS RNAMS KYIS

YUN RING RTAG NON MTHONG, ,DE DAG GIS NI GLO BUR NYON MONGS ZHES,
,RANG BZHIN SBYANG PHYIR THABS KYIS CHOS STON TO, ,RIGS KYI BU
DAG, GZHAN YANG 'DI LTA STE, DPER NA, DBUL

PO ZHIG GI KHYIM GYI NANG GI MDZOD KYI 'OG GIS LA GTER CHEN PO
DBYIG DANG, GSER GYIS RAB TU GANG BA MDZOD KYI TSOD TZAM ZHIG MI
BDUN SRID KYI SAS G-YOGS PA'I 'OG NA YOD LA,


@11A *, ,GTER CHEN PO DE MI DBUL PO DE LA 'DI SKAD DU KYE MI NGA
NI, GTER CHEN PO STE, SAS G-YOGS SHING 'DUG GO ,ZHES MI SMRA STE,
'DI LTA STE, GTER CHEN PO

NI; SEMS KYI NGO BO NYID KYIS SEMS CAN MA YIN PA'O, ,MI DBUL PO
KHYIM GYI BDAG PO DE NI, DBUL BA'I SEMS KYIS RJES SU SEMS SHING
DE NYID KYI STENG NA RNAM PAR RGYU'ANG

SA'I 'OG NA GTER CHEN PO YOD PA DE MA THOS MI SHES MA MTHONG NGO,
,RIGS KYI BU DAG, DE BZHIN DU SEMS CAN THAMS CAD KYI MNGON BAR
ZHEN PA'I YID LA BYED PA KHYIM LTA BUR

GYUR PA'I 'OG NA DE BZHIN GSHEGS PA'I SNYING PO STOBS DANG, MI
'JIGS PA DANG, MA 'DRES PA DANG, SANGS RGYAS KYI CHOS THAMS CAD
KYI MDZOD KYI GTER CHEN PO YOD KYANG SEMS

CAN DE DAG GZUGS DANG, SGRA DANG, DRI DANG, RO DANG, REG PA LA
CHAGS PAS SDUG BSNGAL BAS 'KHOR BA NA 'KHOD DE, CHOS KYI GTER
CHEN PO DE MA THOS PAS THOB PAR MA GYUR

CING YONGS SU SBYANG BA'I PHYIR BRTZON PAR YANG MI BYED DO, ,RIGS
KYI BU DAG, DE NAS DE BZHIN GSHEGS PA 'JIG RTEN DU BYUNG STE
BYANG CHUB SEMS DPA'I NANG DU 'DI LTA

BU'I CHOS KYI GTER CHEN PO YANG DAG PAR RAB TU STON TO, ,DE DAG
KYANG CHOS KYI GTER CHEN PO DE LA MOS NAS GO STE, DE'I PHYIR 'JIG
RTEN NA DE BZHIN GSHEGS PA DGRA


@11B BCOM PA YANG DAG PAR RDZOGS PA'I SANGS RGYAS RNAMS ZHES BYA
STE, CHOS KYI GTER CHEN PO LTA BUR GYUR NAS SEMS CAN RNAMS LA
SNGON MA BYUNG BA'I GTAN TSIGS KYI RNAM PA DANG

DPE DANG BYED PA'I GTAN TSIGS DANG, BYA BA RNAMS STON PA GTER
CHEN PO'I MDZOD KYI SBYIN BDAG CHAGS PA MED PA'I SPOBS PA DANG
LDAN ZHING STOBS DANG, MI 'JIGS PA DANG, SANGS

RGYAS KYI CHOS MANG PO'I MDZOD DU GYUR PA YIN NO, ,RIGS KYI BU
DAG ,DE LTAR DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS KYANG DE BZHIN GSHEGS

PA'I MIG SHIN TU YONGS SU DAG BAS SEMS CAN THAMS CAD DE LTA BUR
MTHONG NAS DE BZHIN GSHEGS PA'I YE SHES DANG, STOBS DANG, MI
'JIGS PA DANG, SANGS RGYAS KYI CHOS MA

'DRES PA'I MDZOD YONGS SU SBYANG BA'I PHYIR BYANG CHUB SEMS DPA'
RNAMS LA CHOS STON TO, ,DE NAS DE'I TSE BCOM LDAN 'DAS KYIS TSIGS
SU BCAD PA 'DI DAG BKA' STZAL TO, ,

JI LTAR DBUL PO'I KHYIM GYI 'OG LOGS NA, ,DBYIG DANG GSER GYIS
GANG BA'I GTER YOD PA, ,DE LA G-YO BA'AM RLOM SEMS YOD MIN TE,
,NGA NI KHYOD KYI YIN ZHES DE MI SMRA, ,

DE YI TSE NA SEMS CAN KHYIM BDAG DE, ,DBUL BAR GYUR LA RNAM PAR
MI SHES SHING, ,SUS KYANG DE LA BSNYAD PA MED PAS NA, ,DBUL PO DE
NI DE YI STENG NA 'DUG ,DE LTAR NGAS


@12A *, ,NI SANGS RGYAS MIG GIS SU, ,SEMS CAN DE DAG THAMS CAD
DBUL 'DRA LA, ,DE DAG RNAMS LA GTER CHEN YOD PA DANG, ,G-YO BA
MED CING BDE GSHEGS

LUS SU MTHONG, ,NGAS NI DE MTHONG BYANG CHUB SEMS DPA' LA, ,KHYOD
KYIS NGA YI YE SHES MDZOD ZUNGS LA, ,DBUL BA MED CING 'JIG RTEN
MGON GYUR DANG, ,BLA MED CHOS GTER

'GYUR BAR GYIS ZHES BSTAN, ,GANG DAG NGAS BSTAN PA LA MOS GYUR
LA, ,SEMS CAN DE DAG KUN LA GTER YOD DO, ,GANG DAG MOS NAS BDAG
NYID RTZOL BYED PA, ,DE

DAG MYUR DU BYANG CHUB MCHOG THOB 'GYUR, ,RIGS KYI BU DAG ,GZHAN
YANG 'DI LTA STE, DPER NA, SHING AA MRA'I 'BRAS BU'AM, DZAMBU'I
'BRAS BU'AM, TA LA'I 'BRAS BU'AM

SPA'I 'BRAS BU'ANG RUNG STE, PHYI SHUN GYI SBUBS KYI NANG NA MYU
GU'I SA BON CHUD MI ZA BA'I CHOS CAN YOD PA GANG GIS SA LA BTAB
NA, SHING GI RGYAL POR CHEN POR 'GYUR RO,

RIGS KYI BU DAG, DE BZHIN DU DE BZHIN GSHEGS PA'ANG 'JIG RTEN NA
GNAS PA, 'DOD CHAGS DANG, ZHE SDANG DANG, GTI MUG DANG, SRED PA
DANG, MA RIG PA'I NYON

MONGS PA'I PHYI SHUN GYI SBUBS KYIS KUN TU KHRIS PAR MTHONG NGO,
,DE LA 'DOD CHAGS DANG, ZHE SDANG DANG, GTI MUG DANG, SRED PA
DANG, MA RIG PA'I NYON MONGS PA'I


@12B SBUBS KYI NANG NA SNYING POR GYUR PA DE BZHIN GSHEGS PA'I
CHOS NYID DE NI, SEMS CAN ZHES BYA BA'I MING DU CHAGS SO, ,DE LA
GANG BSIL BAR GYUR PA DE NI, MYA NGAN NA LAS 'DAS

PA STE, MA RIG PA'I NYON MONGS PA'I SBUBS YONGS SU SBYANGS PA'I
PHYIR SEMS CAN GYI KHAMS KYI YE SHES CHEN PO'I TSOGS SU GYUR PA
GANG YIN PA DE NI, RNYED PA'O, ,SEMS CAN GYI

KHAMS KYI YE SHES CHEN PO'I TSOGS DAM PA DE NI, DE BZHIN GSHEGS
PA JI LTA BA DE BZHIN DU SMRA BAR LHA DANG BCAS PA'I 'JIG RTEN
GYIS MTHONG NAS DE BZHIN GSHEGS PA ZHES

BYA BA'I 'DU SHES SU BYED DO, ,RIGS KYI BU DAG, DE LA DE BZHIN
GSHEGS PAS DE LTAR MTHONG NAS BYANG CHUB SEMS DPA' SEMS DPA' CHEN
PO RNAMS LA DE BZHIN GSHEGS

PA'I YE SHES KHONG DU CHUD PAR BYA BA'I PHYIR DON DE NYE BAR STON
TO, ,DE NAS DE'I TSE BCOM LDAN 'DAS KYIS TSIGS SU BCAD PA 'DI DAG
BKA' STZAL TO, ,JI LTAR SPA YI 'BRAS BU

THAMS CAD NI, ,NANG NA SPA YI MYU GU YOD PA STE, ,TA LA DANG NI
DZAMBU KUN LA'ANG YOD, ,NANG NA YOD PA'I 'BRAS BU BSKYED NA SKYE,
,DE BZHIN CHOS KYI DBANG PHYUG 'DREN PA YANG, ,SEMS

CAN THAMS CAD SPA YI SA BON 'DRA, ,DE KUN NANG NA BDE GSHEGS LUS
YOD PAR, ,ZAG MED SANGS RGYAS MIG NI DAM PAS THOB, ,SBUBS BSHIG
MA GYUR DA NI SEMS CAN


@13A *, ,BRJOD; ;MI SHES GANG NA GNAS KYANG RLOM SEMS MED, ,TING
'DZIN THOB STE GNAS NAS RAB ZHI STE, ,DE LA G-YO BA CI YANG YOD
MA YIN, ,DPER NA SDONG CHEN

SA BON LAS BYUNG LTAR, ,SEMS CAN 'DI DAG JI LTAR 'TSANG RGYA
ZHING, ,LHA DANG BCAS PA'I 'JIG RTEN SKYABS 'GYUR ZHES, ,YONGS SU
SBYANG BA'I DON DU CHOS GTAM SMRA, ,

RIGS KYI BU DAG, GZHAN YANG 'DI LTA STE, DPER NA, SKYES BU DBUL
PO ZHIG LA DE BZHIN GSHEGS PA'I GZUGS RIN PO CHE SNA BDUN LAS
BYAS PA LAG MTHIL TZAM ZHIG

YOD LA; DE NAS SKYES BU DBUL PO DES DE BZHIN GSHEGS PA'I SKU
GZUGS DE KHYER TE 'BROG DGON PA LAS SHIN TU 'DA' BAR 'DOD PAR
GYUR NAS CI NAS KYANG DE GZHAN

GYIS MI TSOR ZHING RKUN POS MI 'KHYER BAR BYA BA'I PHYIR DES DE
RAS RUL PA DRI MI ZHIM PA'I DUM BU DU MAS DKRIS TE DE NAS SKYES
BU DE 'BROG DGON PA DE NYID DU NYES PA GANG

GIS KYANG 'CHI BA'I DUS BYAS PAR MA GYUR LA, DE'I TSE DE BZHIN
GSHEGS PA'I SKU GZUGS RIN PO CHE LAS BYAS PA RAS RUL PA'I DUM BUS
DKRIS PA'ANG RDOG LAM DE NA

'PHYAN ZHING 'DUG PA DANG, MGRON PO RNAMS KYIS MA SHES NAS 'GOMS
SHING 'GOMS SHING DONG LA, RAS RUL PA DRI MI ZHIM PA'I DUM BU'I
THUM BU KUN TU 'DRIL BA 'DI


@13B GANG NAS RLUNG GIS BDAS ZHES SMAD PA'I DNGOS POR YANG STON
PA DANG, 'BROG NA GNAS PA'I LHAS LHA'I MIG GIS RNAM PAR BLTAS NAS
MI GZHAN DAG CIG LA BSTAN TE, KYE

SKYES BU DAG ,RAS KYI DUM BU 'DI'I THUM BU 'DI'I NANG NA DE BZHIN
GSHEGS PA'I SKU GZUGS RIN PO CHE LAS BYAS PA, 'JIG RTEN THAMS CAD
KYIS PHYAG BYA BAR 'OS PA YOD KYI,

PHYE ZHIG CES BSGO'O, ,RIGS KYI BU DAG ,DE BZHIN DU DE BZHIN
GSHEGS PA'ANG SEMS CAN THAMS CAD NYON MONGS PA'I DKRI BAS DKRIS
TE SMAD PA'I 'OS SU GYUR CING YUN

RING POR 'KHOR BA'I 'BROG DGON PA NA RTAG TU 'KHYAMS PAR MTHONG
STE RIGS KYI BU DAG ,THA NA DUD 'GRO'I SKYE GNAS SU SONG BA
RNAMS KYANG RUNG STE, SEMS CAN NYON MONGS PA

SNA TSOGS KYI DKRI BAS DKRIS PAR GYUR PA RNAMS KYI NANG NA'ANG DE
BZHIN GSHEGS PA'I LUS NGA CI 'DRA BA YOD PA MTHONG NGO, ,RIGS KYI
BU DAG, DE LA DE BZHIN GSHEGS PA NI,

JI LTAR DE BZHIN GSHEGS PA'I YE SHES MTHONG BA NYE BA'I NYON
MONGS PA DANG BRAL ZHING YONGS SU DAG PAR GYUR LA, JI LTAR DA
LTAR NGA BZHIN DU 'JIG RTEN THAMS CAD KYIS PHYAG

BYA BA'I 'OS SU 'GYUR SNYAM NAS NYON MONGS PA'I DKRI BAS DKRIS PA
LAS THAR PAR BYA BA'I PHYIR BYANG CHUB SEMS DPA' THAMS CAD LA
CHOS STON TO, ,DE NAS DE'I TSE BCOM LDAN


@14A *, ,'DAS KYIS TSIGS SU BCAD PA 'DI DAG BKA' STZAL TO, ,JI
LTAR DRI NGA SMRAD PA'I 'OS RNAMS KYIS, ,YONGS SU DKRIS PA BDE
BAR GSHEGS KYI GZUGS, ,

RIN CHEN BYAS PA RAS DUM DKRIS PA DE, ,LAM GYI BAR NA 'BOR DE
'KHYAMS GYUR PA, ,LHA YI MIG GIS DE NI MTHONG NAS SU, ,LHA DES
GZHAN ZHIG LA NI RAB SMRAS PA, ,'DI NA

DE BZHIN GSHEGS PA RIN CHEN YOD, ,RAS DU MA THUM BU 'DI NI MYUR
DU PHYE, ,DE BZHIN NGA YI LHA MIG 'DI 'DRA BA, ,DES NI SEMS CAN
'DI DAG THAMS CAD KYANG, ,NYON

MONGS DKRI PAS DKRIS NAS RAB SDUG BSNGAL, ,'KHOR BA'I SDUG BSNGAL
GYIS NI RTAG GCES MTHONG, ,NGAS NI NYON MONGS DKRIS PA'I NANG DAG
NA, ,RGYAL BA'I SKU NI MNYAM

BAR BZHAG GYUR LA, ,DE NI G-YO BA MED CING MI 'GYUR YANG, ,DE
YONGS THAR BYED GANG YANG MED PAR MTHONG, ,NGAS MTHONG DE NAS
SKUL MA BTAB PA NI, ,BYANG CHUB MCHOG TU

GANG DAG ZHUGS PA NYON, ,DE LTAR SEMS CAN CHOS NYID 'DI 'DRAR
RTAG ,'DI NA YONGS SU DKRIS PA'I RGYAL BA BZHUGS, ,BDE BAR GSHEGS
KYIS YE SHES YONGS BKROL

NAS; ;GANG TSE NYON MONGS THAMS CAD RAB ZHI BA, ,DE TSE 'DI NI
SANGS RGYAS MING THOB STE, ,LHA DANG MI RNAMS SEMS NI RAB TU
DGA', ,RIGS KYI BU DAG ,GZHAN YANG 'DI LTA


@14B STE, DPER NA, BUD MED MGON MED PAR GYUR PA, MDOG NGAN PA,
DRI MI ZHIM PA, SMAD PAR 'OS PA, 'JIGS SU RUNG BA, BLTA NA MI
SDUG PA, 'DRE MO 'DRA BA ZHIG MGON MED PA'I

KHANG PAR ZHUGS NAS GNAS SO, ,DE DER GNAS PA DANG SBRUM PAR GYUR
TE, GANG GIS GDON MI ZA BAR 'KHOR LOS BSGYUR BA'I RGYAL SRID BYED
PAR 'GYUR BA'I SEMS CAN DE 'DRA BA

ZHIG DE'I MNGAL DU ZHUGS KYANG BUD MED DE'I MNGAL NA 'DUG PA'I
SEMS CAN DE LA BDAG GI MNGAL DU ZHUGS PA'I SEMS CAN 'DI CI 'DRA
BA ZHIG SNYAM DU'ANG DE YID LA MI BYED,

BDAG GI MNGAL DU ZHUGS SAM, MA ZHUGS SNYAM DU'ANG DE DE NA YID LA
MI BYED KYI, GZHAN DU NA DE DBUL BA'I SEMS DANG, ZHUM PA DANG,
DMAN PA DANG, KHO RU CHUNG BA SNYAM PA'I

SEMS RJES SU SEMS SHING MDOG NGAN PA DANG, DRI MI ZHIM PA NYID
KYIS MGON MED PA'I KHANG PA NA GNAS TE DUS 'DA' BAR BYED DO,
,RIGS KYI BU DAG ,DE BZHIN DU SEMS CAN

THAMS CAD KYANG MGON MED PAR GYUR CING 'KHOR BA'I SDUG BSNGAL
GYIS GTZES PAR GYUR LA, SRID PAR SKYE BA'I GNAS MGON MED PA'I
KHANG PA NA GNAS SO, ,DE NA SEMS

CAN RNAMS LA DE BZHIN GSHEGS PA'I RIGS BZHUGS TE KHONG NA YOD
KYANG SEMS CAN DE DAG GIS KHONG DU MA CHUD DO, ,RIGS KYI BU DAG
,DE LA DE BZHIN GSHEGS


@15A *, ,PA NI; SEMS CAN DAG BDAG NYID LA KHYAD DU MI GSAD PAR
BYA BA'I PHYIR RIGS KYI BU DAG, KHYED BDAG NYID SRO SHI BAR MA
BYED PAR KHYED BRTZON 'GRUS

BRTAN PAR GYIS SHIG DANG, KHYED LA DE BZHIN GSHEGS PA ZHUGS PA
YOD PA DUS SHIG NA 'BYUNG BAR 'GYUR TE, KHYED BYANG CHUB SEMS
DPA' ZHES BYA BA'I GRANGS SU 'GRO

BAR 'GYUR GYI, SEMS CAN ZHES BYA BAR NI, MA YIN NO, ,DER YANG
SANGS RGYAS ZHES BYA BA'I GRANGS SU 'GRO'I, BYANG CHUB SEMS DPA'
ZHES BYA BAR NI, MA YIN NO, ,ZHES

CHOS STON TO, ,DE NAS DE'I TSE BCOM LDAN 'DAS KYIS TSIGS SU BCAD
PA 'DI DAG BKA' STZAL TO, ,JI LTAR BUD MED MGON MED GYUR BA ZHIG,
KHA DOG NGAN CING GZUGS

NI MI SDUG LA, ,BYIS PA YIN TE MGON MED KHENG PAR GNAS, ,RE ZHIG
DUS NA DE NI DER SBRUM GYUR, ,DE YI MNGAL DU GANG ZHIG NGES PAR
NI, ,'KHOR LOS BSGYUR BA'I

RGYAL PO CHE BA NYID, ,RIN CHEN RNAMS KYI 'PHAGS PA'I GLING BZHI
YI, ,BDAG PO BYED PAR 'GYUR BA DE 'DRA ZHUGS, ,BUD MED BYIS PA DE
NI 'DI LTA BUR, ,MNGAL DU ZHUGS

SAM MA ZHUGS MI SHES LA, ,MGON MED KHANG PA NA NI GNAS BYED DE,
,DBUL BSNYAM DU SEMS SHING DUS 'DA' BYED, ,DE BZHIN NGAS NI SEMS
CAN THAMS CAD KYANG,,


@15B MGON MED GYUR LA SDUG BSNGAL CHOS KYIS NYEN, ,KHAMS GSUM PA
YI BDE BA CHUNG LA GNAS, ,NANG NA CHOS NYID MNGAL GNAS 'DRA YOD
MTHONG, ,DE 'DRA MTHONG NAS BYANG CHUB SEMS

DPA' LA, ,'JIG RTEN PHAN PAR BYED PA MNGAL GNAS NA, ,SEMS CAN KUN
GYIS CHOS NYID MA SHES KYI, ,BDAG DMAN 'DU SHES MA SKYED CIG CES
BSTAN, ,KHYED CAG BRTZON 'GRUS

BRTZAM PA BRTAN GYIS DANG, ,RANG LUS RING POR MI THOGS RGYAL BAR
'GYUR, ,DUS SHIG BYANG CHUB SNYING PO THOB GYUR NAS, ,SROG CHAGS
STONG PHRAG BYE BA GROL BYED 'GYUR, ,RIGS KYI

BU DAG ,GZHAN YANG 'DI LTA STE, DPER NA, SPRA TSIL LAS RTA'I
GZUGS SAM, GLANG PO CHE'I GZUGS SAM, BUD MED KYI GZUGS SAM, SKYES
PA'I GZUGS DAG BYAS TE 'JIM

PA'I NANG DU BCUG NAS G-YOGS LA BZHU STE, ZAGS PAR BYAS LA GSER
BZHU STE ZHU BAR GYUR PAS BKANG NAS RIM GYIS GRANG BAR GYUR PA NA
MNYAM PAR GNAS PAR GYUR PA'I

GZUGS DE DAG THAMS CAD PHYI ROL GYI 'JIM PA NAG CING KHA DOG MI
SDUG KYANG NANG GI RNAMS NI, GSER LAS BYAS PA DAG GO ,DE NAS MGAR
BA'AM, MGAR BA'I SLOB MA

ZHIG GIS DE LAS GZUGS GANG DANG GANG DAG GRANG BAR GYUR PA MTHONG
BA DE DANG DE DAG GI PHYIR RIM GYIS 'JIM PA THO BAS BKOGS NA, DE
NAS SKAD CIG DE LA NANG NA GSER LAS


@16A *, ,BYAS PA'I GZUGS YOD PA DAG YONGS SU DAG PAR 'GYUR RO,
,RIGS KYI BU DAG ,DE BZHIN DU DE BZHIN GSHEGS PA LA DE BZHIN
GSHEGS PA'I RIGS

DES SEMS CAN THAMS CAD 'JIM PA'I GZUGS LTA BU YIN LA, PHYI ROL
GYI NYON MONGS PA DANG, NYE BA'I NYON MONGS PA'I SBUBS KYI NANG
GI SBU GU SANGS RGYAS KYI CHOS KYIS GANG

STE ZAG PA MED PA'I YE SHES RIN PO CHE'I NANG NA DE BZHIN GSHEGS
PA MDZES PAR 'DUG PA MTHONG NGO, ,RIGS KYI BU DAG ,DE LA DE
BZHIN GSHEGS PAS SEMS CAN

THAMS CAD DE LTAR MTHONG NAS BYANG CHUB SEMS DPA'I NANG DU SONG
STE 'DI LTA BU'I CHOS KYI RNAM GRANGS 'DI DAG YANG DAG PAR RAB TU
STON TO, ,DE LA BYANG CHUB SEMS DPA'

SEMS DPA' CHEN PO GANG DAG ZHI ZHING BSIL BAR GYUR PA DE DAG GIS
DE BA BZHIN GSHEGS PA'I YE SHES RIN PO CHE YONGS SU SBYONG BA'I
PHYIR DE BZHIN GSHEGS PA CHOS

KYI RDO RJE'I THOBS PHYI ROL GYI NYON MONGS PA THAMS CAD 'GOGS
SO, ,RIGS KYI BU DAG ,MGAR BA ZHES BYA BA DE NI, DE BZHIN GSHEGS
PA'I TSIG BLA DVAGS SO, ,RIGS KYI BU

DAG ,DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KYIS SANGS RGYAS KYI MIG GI SEMS CAN THAMS CAD DE
LTAR MTHONG NAS NYON MONGS PA


@16B DE DAG LAS THAR PAR BYAS TE SANGS RGYAS KYI YE SHES LA RAB
TU BGOD PA'I PHYIR CHOS STON TO, ,DE NAS DE'I TSE BCOM LDAN 'DAS
KYIS TSIGS SU BCAD PA 'DI DAG BKA' STZAL TO, ,

JI LTAR GZUGS NI PHYI ROL 'JIM PAS G-YOGS, ,NANG NI SBU GU YOD
CING GSOG YIN PA, ,RIN CHEN BZHUS PAS RAB TU BKANG NA NI, ,BRGYA
STONG PHRAG NI MANG POR 'GYUR BA YIN, ,

MGAR BAS SHIN TU GRANG BAR GYUR SHES NAS, ,'DI LTAR RIN CHEN LAS
NI BYAS PA 'DI, ,RNAM DAG GZUGS 'GYUR LAS GANG BYA SNYAM STE,
,GZUGS LA G-YOGS PA'I 'JIM PA

'GOGS PAR BYED, ,DE BZHIN NGAS NI SEMS CAN THAMS CAD KYANG, ,GSER
GZUGS 'JIM PAS G-YOGS PA 'DRA BA STE, ,PHYI ROL SHUN PA NYON
MONGS SBUBS YIN LA, ,NANG NA

SANGS RGYAS YE SHES YOD PAR MTHONG, ,DE LA BYANG CHUB SEMS DPA'
GANG DAG NI, ,ZHI ZHING SHIN TU BSIL BAR GYUR PA DAG ,GANG GIS
DE DAG NYON MONGS MA LUS 'BYIN, ,

CHOS KYI LAG CHAS DE LA 'GOGS PAR BYED, ,RIN CHEN GZUGS NI BLTA
NA SDUG PA LTAR, ,RGYAL SRAS GANG ZHIG 'DIR NI DAG GYUR PA,
,STOBS BCU DAG GIS LUS RNAMS

YONGS GANG STE, ,LHAR BCAS 'JIG RTEN 'DI NA MCHOD PAR 'GYUR,
,NGAS NI SROG CHAGS THAMS CAD DE LTAR MTHONG, ,BYANG CHUB SEMS
DPA'ANG NGAS NI DE LTAR MTHONG, ,


@17A *, ,DE LTAR DAG PA BDE BAR GSHEGS 'GYUR TE, ,BDE GSHEGS DAG
NI SANGS RGYAS TSUL STON TO, ,DE NAS BCOM LDAN 'DAS KYIS BYANG
CHUB SEMS DPA'

RDO RJE'I BLO GROS LA BKA' STZAL PA, RDO RJE'I BLO GROS, RIGS KYI
BU'AM, RIGS KYI BU MO KHYIM PA'AM RAB TU BYUNG BA'ANG RUNG STE,
GANG ZHIG DE BZHIN GSHEGS PA'I SNYING

PO'I CHOS KYI RNAM GRANGS 'DI 'DZIN PA DANG, 'CHANG BA DANG, KLOG
PA DANG, KUN CHUB PAR BYED PA DANG, GLEGS BAM DU BYAS TE 'JOG PA
DANG, GZHAN DAG LA'ANG RGYA CHER

'CHAD PA DANG, YANG DAG PAR RAB TU STON PA DE BSOD NAMS MANG DU
SKYED PAR 'GYUR RO, ,RDO RJE'I BLO GROS, YANG BYANG CHUB SEMS
DPA' GZHAN GANG ZHIG DE BZHIN

GSHEGS PA'I YE SHES BSGRUB PA'I PHYIR BRTZON PAR GYUR LA, 'JIG
RTEN GYI KHAMS RE RER YANG SANGS RGYAS THAMS CAD LA MCHOD PA'I
PHYIR RDZU 'PHRUL BSGRUBS NAS 'DI

LTA BU'I TING NGE 'DZIN LA SNYOMS PAR ZHUGS TE, TING NGE 'DZIN
GYI STOBS BSKYED PA DES SANGS RGYAS KYI ZHING BYE BA BKHRAG KHRIG
'BUM PHRAG GANGG'A'I KLUNG GI BYE MA BAS KYANG

MANG BA RNAMS SU GANGG'A'I KLUNG GI BYE MA BAS KYANG MANG BA'I
SANGS RGYAS BCOM LDAN 'DAS BYANG CHUB SEMS DPA' RNAMS DANG BCAS
PA, NYAN THOS KYI DGE 'DUN DANG


@17B BCAS PA BZHUGS SHING GNAS PA'I DE BZHIN GSHEGS PA RE RE
LA'ANG KHANG BA BRTZEGS BA DUS SU BDE BA, RGYAR DPAG TSAD TZAM LA
'PHANG DU DPAG TSAD BCU PA, RIN PO CHE

THAMS CAD LAS BYAS PA, LHA'I DRI ZHI MA PO DANG LDAN PA, ME TOG
SIL MA SNA TSOGS BKRAM PA, LONGS SPYOD KHA NA MA THO BA MED PA
THAMS CAD DANG LDAN PA 'BUM PHRAG GANGG'A'I

KLUNG LNGA BCU'I BYE MA SNYED NYIN RE ZHING PHUL TE BSKAL PA 'BUM
DU TSANG BA'I BAR DU 'DI LTA BU'I MCHOD PA BYED PA BAS, RIGS KYI
BU 'AM RIGS KYI BU MO GANG GZHAN ZHIG BYANG

CHUB TU SEMS BSKYED DE, DE BZHIN GSHEGS PA'I SNYING PO'I CHOS KYI
RNAM GRANGS 'DI LAS DPE GCIG TZAM LUS LA 'CHANG NGAM, GLEGS BAM
DU GNAS PAR BYED NA, RDO RJE'I

BLO GROS; DE'I BSOD NAMS MNGON PAR 'DU BYED PA DE LA BSOD NAMS
MNGON PAR 'DU BYED PA SNGA MAS BRGYA'I CHA DANG, STONG GI CHA
DANG, 'BUM GYI CHA DANG, GRANGS DANG, CHA DANG

BGRANG BA DANG, DPER YANG NYE BAR MI 'GRO STE, RGYUR YANG MI BZOD
DO, ,RDO RJE'I BLO GROS, YANG BYANG CHUB SEMS DPA' GANG SANGS
RGYAS KYI CHOS YONGS SU TSOL BAS SANGS RGYAS

BCOM LDAN 'DAS DE DAG LAS DE BZHIN GSHEGS PA RE RE LA'ANG BSKAL
PA 'BUM TSANG GI BAR DU SHING MAND'A RA BA'I ME TOG KHAL BZHI
'BUM 'THOR LA, RDO RJE'I BLO GROS,


@18A *, ,DGE SLONG NGAM, DGE SLONG MA'AM, DGE BSNYEN NAM, DGE
BSNYEN MA ZHIG GIS BYANG CHUB TU SEMS BSKYED DE, DE BZHIN GSHEGS
PA'I SNYING PO'I CHOS KYI

RNAM GRANGS 'DI THOS NAS THAL MO LAN GCIG SBYAR TE RJES SU YI
RANG NGO, ,ZHES TSIG GCIG SMRAS NA, RDO RJE'I BLO GROS, BSOD NAMS
MNGON PAR 'DU BYA BA DANG, DGE BA

MNGON PAR 'DU BYA BA DE LA ME TOG DANG, ME TOG PHRENG PHUL BA
DANG LDAN PA, DE BZHIN GSHEGS PA LA BZHAG PA'I BSOD NAMS MNGON
PAR 'DU BYA BA DANG, DGE BA MNGON

PAR 'DU BYA BA SNGA MA DES BRGYA'I CHA DANG, STONG GI CHA DANG,
'BUM GYI CHA DANG, GRANGS DANG, CHA DANG, BGRANG BA DANG, DPER
YANG NYE BAR MI 'GRO STE, RGYUR YANG MI BZOD DO, ,

DE NAS DE'I TSE BCOM LDAN 'DAS KYIS TSIGS SU BCAD PA 'DI DGE BKA'
STZAL TO, ,SEMS CAN LA LA GANG ZHIG BYANG CHUB LA, ,MOS PA BSKYED
NAS 'DI NYAN 'DZIN

PA'AM; ;YI GER [?] 'AM GLEGS BAM GZHAG BYED CING, ,GUS DANG BCAS
PAS TSIGS BCAD GCIG BSHAD DAM, ,DE BZHIN GSHEGS PA'I SNYING PO
'DI THOS NAS, ,

GANG ZHIG BYANG CHUB MCHOG 'DI TSOL BYED NA, ,BSOD NAMS PHUNG PO
JI TZAM SKYED 'GYUR PA, ,DE YI PHAN YON 'DIR NI MNYAN PAR GYIS,
,RDZU 'PHRUL STOBS MCHOG 'DI LA


@18B GNAS NAS SU, ,DPA' BO BSKAL PA DAG NI STONG BAR DU, ,PHYOGS
BCU RNAMS SU MI YI GTZO BO DAG ,NYAN THOS BCAS PA RNAMS LA BSTI
STANG BYED, ,JI LTAR GANGG'A'I STONG MANG BYE BA

BAS; ;DE BAS LHAG PA BSAM GYIS MI KHYAB PA, ,GZHAL MED KHANG
MCHOG RIN CHEN LAS BYAS PA, ,'JIG RTEN SLOB DPON RE RE LA YANG
PHUL, ,DE DAG 'PHANG DU DPAG TSAD BCU

YOD LA; ;CHU DANG RGYAR NI DPAG TSAD GCIG YOD PA, ,SPOS DANG BDUG
PA DAG DANG RAB LDAN LA, ,DE NA RIN CHEN LAS BYAS KHRI BSHAMS
SHING, ,DAR DANG BCOS BU'I RAS NI BRGYA BTING

BA'I; ;KHRI DAG DANG NI KHRI STAN GZHAN RNAMS KYANG, ,JI LTAR
GANGG'A'I KLUNG BZHIN DPAG MED PA, ,RGYAL BA GCIG LA DBUL BA BYAS
GYUR LA, ,RGYAL BA GANG DAG 'JIG RTEN KHAMS

BZHUGS PA, ,JI LTAR GANGG'A'I BYE MA BAS MANG BA, ,RGYAL PA DE
DAG RNAMS LA DE LTAR PHUL, ,KUN LA GUS PAR MCHOD PA BYED PA BAS,
,MKHAS PA GANG ZHIG MDO SDE 'DI THOS

NAS; ;DPE GCIG TZAM ZHIG YANG DAG 'DZIN BYED DAM, ,BZUNG NAS MI
'GA' ZHIG LA 'CHAD BYED NA, ,DE NI DE BAS BSOD NAMS PHUNG PO
MANG, ,DPA' BOS BZUNG BA'I

BSOD NAMS 'DI LA NI, ,CHA DANG DPER YANG DE NI NYER MI 'GRO,
,SROG CHAGS DAG NI KUN GYI SKYABS 'GYUR ZHING, ,DE NI MYUR DU
BYANG CHUB MCHOG 'TSANG RGYA, ,DE BZHIN


@19A *, ,GSHEGS KYI SNYING PO 'DRA YOD PA, ,SEMS CAN DAG NI KUN
GYI CHOS NYID 'DI, ,BYANG CHUB SEMS DPA' MKHAS PA GANG SEMS PA,
,DE NI RANG BYUNG SANGS RGYAS

MYUR DU 'GYUR, ,RDO RJE'I BLO GROS, RNAM GRANGS 'DIS KYANG 'DI
LTAR CHOS KYI RNAM GRANGS 'DI JI LTAR BYANG CHUB SEMS DPA' SEMS
DPA' CHEN PO RNAMS LA THAMS CAD

MKHYEN PA'I YE SHES SGRUB PAR 'GYUR BAS GCES SPRAS BYED PAR RIG
PAR BYA'O, ,RDO RJE'I BLO GROS, SNGON BYUNG BA 'DAS PA'I DUS NA
BSKAL PA GRANGS MED PA SHIN TU RGYAS

PA; TSAD MED PA, BSAM GYIS MI KHYAB PA, MTSUNGS PA MED PA, BRJOD
DU MED PA DE'I PHA ROL BAS KYANG CHES PHA ROL TU GYUR PA DE'I TSE
DE'I DUS NA DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS RIG PA DANG
ZHABS SU LDAN PA, BDE BAR GSHEGS PA, 'JIG RTEN MKHYEN PA, SKYES
BU 'DUL BA'I 'KHOR LOS SGYUR

BA; BLA NA MED PA, LHA DANG MI RNAMS KYI STON PA SANGS RGYAS BCOM
LDAN 'DAS RTAG TU 'OD ZER GTONG ZHES BYA BA 'JIG RTEN DU BYUNG
NGO, ,RDO RJE'I BLO GROS, CI'I PHYIR DE

BZHIN GSHEGS PA DE RTAG TU 'OD ZER GTONG ZHES BYA ZHE NA, RDO
RJE'I BLO GROS, BCOM LDAN 'DAS DE BZHIN GSHEGS PA RTAG TU 'OD ZER
GTONG DE BYANG CHUB SEMS


@19B DPAR GYUR PA NA MA'I MNGAL DU ZHUGS MA THAG TU DE MA'I MNGAL
NA 'DUG BZHIN DU LUS LAS 'OD BYUNG STE SHAR PHYOGS SU 'JIG RTEN
GYI KHAMS 'BUM PHRAG SANGS RGYAS KYI ZHING

BCU'I RDUL PHRA RAB KYI RDUL SNYED DAG SNANG BAS RTAG TU KHYAB
PAR GYUR TO, ,DE BZHIN DU LHO DANG, NUB DANG, BYANG DANG, SHAR
LHO DANG, LHO NUB DANG, NUB BYANG DANG, BYANG SHAR DANG,

'OG DANG, STENG GI PHYOGS DANG, PHYOGS BCU'I 'JIG RTEN GYI KHAMS
'BUM PHRAG SANGS RGYAS KYI ZHING BCU'I RDUL PHRA RAB KYI RDUL
SNYED DAG SNANG BAS RTAG TU KHYAB PAR GYUR TE,

BYANG CHUB SEMS DPA' DE'I LUS KYI 'OD DGA' BAR 'GYUR BA, SDUG PA,
MCHOG TU DGA' BAR BYED PA, MGU BAR 'GYUR BAS 'JIG RTEN GYI KHAMS
'BUM PHRAG DE SNYED

SNANG BAS RTAG TU KHYAB PAR GYUR TO, ,RDO RJE'I BLO GROS, BYANG
CHUB SEMS DPA' MA'I MNGAL NA GNAS PA DE'I 'OD KYIS 'JIG RTEN GYI
KHAMS 'BUM DE DAG TU SEMS CAN

GANG DAG LA REG PAR GYUR PA DE DAG THAMS CAD GZI BRJID DANG LDAN
PA DANG, KHA DOG DANG LDAN PA DANG, DRAN PA DANG LDAN PA DANG,
BLO GROS DANG LDAN PA DANG, RTOGS PA DANG LDAN

PA DANG, SPOBS PA DANG LDAN PAR GYUR TO, ,'JIG RTEN GYI KHAMS
'BUM DE DAG NA SEMS CAN GANG DAG SEMS CAN DMYAL BA DANG, DUD
'GRO'I SKYE GNAS DANG, GSHIN


@20A *, ,RJE'I 'JIG RTEN DANG, LHA MA YIN RNAMS KYI NANG DU SKYES
PAR GYUR PA DE DAG THAMS CAD BYANG CHUB SEMS DPA' DE'I 'OD KYIS
REG PA TZAM GYIS RANG GI 'GRO

BA DAG NAS SHI 'PHOS TE LHA DANG, MI RNAMS KYI NANG DU SKYES SO,
,DE DAG REG PA TZAM GYIS BLA NA MED PA YANG DAG PAR RDZOGS PA'I
BYANG CHUB LAS PHYIR MI LDOG PAR

GYUR TO; ;YANG PHYIR MI LDOG PA GANG DAG LA 'OD DES REG PA DE DAG
REG MA THAG TU DE DAG THAMS CAD MI SKYE BA'I CHOS LA BZOD PA THOB
PAR GYUR TO, ,YON TAN LNGA BRGYA BA'I

LE'U ZHES BYA BA'I GZUNGS KYANG THOB BO, ,BYANG CHUB SEMS DPA'
MA'I MNGAL NA GNAS PA DE'I LUS KYI 'OD KYIS 'JIG RTEN GYI KHAMS
'BUM GANG DAG LA REG PAR GYUR PA

DE DAG THAMS CAD BEEd'URYA LAS GRUB PAR YONGS SU GNAS PAR GYUR
TE, GSER GYI SKUD PAS MIG MANG RIS SU BRIS PAR GYUR LA, MIG MANG
RIS THAMS CAD NAS KYANG

RIN PO CHE'I SHING LJON PA ME TOG DANG, 'BRAS BU DANG, DRI DANG,
KHA DOG DANG LDAN PA RNAMS THON PAR GYUR TO, ,RIN PO CHE'I SHING
DE DAG RLUNG GIS

BSKYOD CING RLUNG GIS BSKUL NA 'DI LTA STE, SANGS RGYAS KYI SGRA
DANG, CHOS KYI SGRA DANG, DGE 'DUN GYI SGRA DANG, BYANG CHUB SEMS
DPA'I SGRA DANG, BYANG CHUB SEMS


@20B DPA'I STOBS DANG, DBANG PO DANG, BYANG CHUB KYI YAN LAG
DANG, RNAM PAR THAR PA DANG, TING NGE 'DZIN DANG, SNYOMS PAR 'JUG
PA'I SGRA SNYAN PA YID DU 'ONG BA 'DI LTA BU

'DI DAG BYUNG NGO, ,RIN PO CHE'I SHING LJON PA'I SGRA DES KYANG
'JIG RTEN GYI KHAMS 'BUM DE DAG THAMS CAD NA SEMS CAN RNAMS DGA'
BA DANG, MCHOG TU DGA' BA THOB NAS

GNAS SO, ,SANGS RGYAS KYI ZHING DE DAG THAMS CAD NA'ANG SEMS CAN
DMYAL BA DANG, DUD 'GRO'I SKYE GNAS DANG, GSHIN RJE'I 'JIG RTEN
DANG, LHA MA YIN GYI RIS RNAMS

MED PAR GYUR TO, ,BYANG CHUB SEMS DPA' MA'I MNGAL NA GNAS PA
DE'ANG SEMS CAN DE DAG THAMS CAD LA ZLA BA'I DKYIL 'KHOR BZHIN DU
SNANG BAR GYUR TO, ,MNGAL NA

GNAS PA NYID LA NYIN LAN GSUM MTSAN LAN GSUM DU THAL MO SBYAR
BA'I LAS BYAS SO, ,RDO RJE'I BLO GROS, DE LTAR BYANG CHUB SEMS
DPA' DE BCAS PA DANG, MNGON PAR

BYUNG BA DANG, BYANG CHUB MNGON PAR RDZOGS PAR SANGS RGYAS KYI
BAR DU BYANG CHUB SEMS DPA' DE'I LUS LAS 'OD RTAG TU BYUNG BAR
GYUR TO, ,MNGON PAR RDZOGS PAR SANGS

RGYAS NAS KYANG BCOM LDAN 'DAS DE'I LUS LAS 'OD RTAG TU BYUNG BAR
GYUR TO, ,TSUL DE BZHIN DU YONGS SU MYA NGAN LAS 'DA' BA'I DUS
KYI BAR DU BCOM LDAN 'DAS DE'I


@21A *, ,LUS KYI 'OD DE RTAG TU BYUNG BAR GYUR TO, ,DE BZHIN
GSHEGS PA DE YONGS SU MYA NGAN LAS 'DAS TE RING BSREL MCHOD RTEN
NA GNAS PA'I CHE'ANG LUS

KYI 'OD DE RTAG TU BYUNG BAR GYUR TE, RDO RJE'I BLO GROS, DE'I
PHYIR BCOM LDAN 'DAS DE RTAG TU 'OD ZER GTONG BA ZHES BYA BAR LHA
DANG MI RNAMS KYIS MTSAN GSOL TO, ,RDO RJE'I

BLO GROS; YANG BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS RTAG TU 'OD ZER GTONG BA DE
MNGON PAR RDZOGS PA'I SANGS

RGYAS PA'I BSTAN PA LA BYANG CHUB SEMS DPA' 'OD ZER MTHA' YAS
ZHES BYA BA G-YOG STONG DANG LDAN PA ZHIG BYUNG STE, RDO RJE'I
BLO GROS, BYANG CHUB SEMS DPA' 'OD

ZER MTHA' YAS DES BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS RTAG TU 'OD ZER GTONG DE LA
DE BZHIN GSHEGS

PA'I SNYING PO'I CHOS KYI RNAM GRANGS 'DI LAS BRTZAMS TE YONGS SU
DRIS SO, ,DE NAS BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I

SANGS RGYAS RTAG TU 'OD ZER GTONG BA DES BYANG CHUB SEMS DPA' DE
DAG RJES SU GZUNG BA DANG, YONGS SU GZUNG BA'I PHYIR STAN GCIG LA
'DUG BZHIN DU BSKAL BA


@21B CHEN PO LNGA BRGYAR DE BZHIN GSHEGS PA'I SNYING PO'I CHOS
KYI RNAM GRANGS 'DI YANG DAG PAR RAB TU BSHAD DE, DES DE BZHIN
GSHEGS PA'I SNYING PO'I CHOS KYI RNAM GRANGS 'DI

TSIG RNAM PAR SHES PAR BYA BAS CHOS BSGRUB PA DANG, NGES PA'I
TSIG DANG, DPE 'BUM PHRAG DU MAS BYANG CHUB SEMS DPA' DE DAG LA
YANG DAG PAR RAB TU BSHAD PA'I PHYOGS

BCU RNAMS SU SANGS RGYAS KYI ZHING BCU'I RDUL PHRA RAB KYI RDUL
SNYED KYI 'JIG RTEN GYI KHAMS SU'ANG TSEGS CHUNG DUS GO BAR GYUR
TO, ,RDO RJE'I BLO GROS, DE LA BYANG CHUB SEMS DPA'

GANG DAG GIS DE BZHIN GSHEGS PA'I SNYING PO'I CHOS KYI RNAM
GRANGS 'DI THA NA DE BZHIN GSHEGS PA'I SNYING PO ZHES BYA BA'I
MING THOS PA DE DAG THAMS CAD MTHAR GYIS DGE BA'I RTZA

BA YONGS SU SMIN NAS YON TAN BKOD PA DE 'DRA BA NYID DU BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
SANGS RGYAS TE, BYANG CHUB SEMS DPA' SEMS

DPA' CHEN PO BZHI NI, MA GTOGS SO, ,RDO RJE'I BLO GROS, DE'I TSE
DE'I DUS NA BYANG CHUB SEMS DPA' 'OD ZER MTHA' YAS ZHES BYA BAR
GYUR BA GZHAN ZHIG YIN PA SNYAM DU KHYOD

SEMS NA, DE DE LTAR MI BLTA STE, RDO RJE'I BLO GROS, KHYOD NYID
DE'I TSE DE'I DUS NA BYANG CHUB SEMS DPA' 'OD ZER MTHA' YAS ZHES
BYA BAR GYUR TE, ,BCOM LDAN 'DAS DE'I BSTAN


@22A *, ,PA LA GANG DAG DA DUNG YANG BLA NA MED PA YANG DAG PAR
RDZOGS PA'I BYANG CHUB MNGON PAR SANGS MA RGYAS PA'I BYANG CHUB
SEMS DPA' BZHI PO DE DAG GANG ZHE NA,

'DI LTA STE, BYANG CHUB SEMS DPA' 'JAM DPAL DANG, MTHU CHEN THOB
PA DANG, SPYAN RAS GZIGS DBANG PHYUG DANG, RDO RJE'I BLO GROS
KHYOD NYID DE, BZHI PO'O, ,RDO RJE'I BLO GROS,

DE LTAR DE BZHIN GSHEGS PA'I SNYING PO'I CHOS KYI RNAM GRANGS 'DI
CHOS PA TZAM GYIS BYANG CHUB SEMS DPA' SEMS DPA' CHEN PO RNAMS LA
SANGS RGYAS KYI YE SHES SGRUB PAS

DON CHE BA YIN NO, ,DE NAS DE'I TSE BCOM LDAN 'DAS KYIS TSIGS SU
BCAD PA 'DI DAG BKA' STZAL TO, ,'DAS PA'I DUS NI BSKAL PA MTHA'
YAS NA, ,BCOM LDAN 'OD ZER

GTONG ZHES BYA BA BYUNG, ,DE YI LUS LAS 'DI 'DRA'I 'OD BYUNG BAS,
,ZHING RNAMS BYE BA STONG DAG SNANG BAR GYUR, ,RGYAL BA DANG POR
MNGON RDZOGS SANGS RGYAS RIG ,BYANG CHUB

SEMS DPA' 'OD ZER MTHA' YAS KYIS, ,DE TSE BDE GSHEGS RGYAL DBANG
DE LA ZHUS, ,MDO 'DI RTAG TU YANG DAG RAB TU BSHAD, ,GANG GIS
RGYAL DE'I BSTAN LAS MDO SDE

'DI; ;'DREN PA LAS NI MNGON SUM THOS GYUR PA, ,DE KUN MYUR DU
BYANG CHUB DAM PA THOB, ,BYANG CHUB SEMS DPA' BZHI NI MA GTOGS
TE, ,MTHU CHEN THOB DANG SPYAN RAS


@22B GZIGS DBANG PHYUG ,BYANG CHUB SEMS DPA' 'JAM DPAL GSUM BA
STE, ,RDO RJE'I BLO GROS KHYOD NYID BZHI PA YIN, ,DE TSE DE DAG
GIS NI MDO 'DI THOS, ,BYANG CHUB SEMS DPA'

'OD ZER MTHA' YAS PA, ,DE TSE GANG GIS RGYAL LA ZHUS BYUNG STE,
,DE YI DBANG BYAS BDE GSHEGS SRAS PO NI, ,DE TSE RDO RJE'I BLO
GROS KHYOD NYID YIN, ,NGA YANG SNGON GYI SPYAD PA SPYOD PA'I

TSE; ;BDE BAR GSHEGS PA SENGGE'I RGYAL MTSAN LAS, ,MDO SDE 'DI YI
MING NI THOS PAR GYUR, ,GUS PAR BYAS TE THOS NAS THAL MO SBYAR,
,NGA NI LEGS PAR BYAS PA'I LAS DE YIS,,

BYANG CHUB DAM PA MYUR DU THOB PAR GYUR, ,DE BAS BYANG CHUB SEMS
DPA' MKHAS RNAMS KYIS, ,RTAG TU MDO MCHOG 'DI NI GZUNG BAR BYA,
,RDO RJE'I BLO GROS, ,RIGS KYI BU'AM,

RIGS KYI BU MO LAS KYI SGRIB PAS BSGRIBS PA GANG DAG DE BZHIN
GSHEGS PA'I SNYING PO'I CHOS KYI RNAM GRANGS 'DI NYAN TAM, LUNG
NOD DAM, KHA TON DU BYED DAM, STON KYANG

RUNG, CHOS KYI RNAM GRANGS 'DI NYAN PA DANG, LUNG NOD PA DANG,
KHA TON BYED PA DANG, RAB TU 'CHAD PA DANG, YI GER 'BRI BA DE DAG
LA TSEGS CHUNG DUS CHOS DE DAG KYANG MNGON

SUM DU 'GYUR, LAS KYI SGRIB PA DE BYANG PAR 'GYUR RO, ,DE NAS
BCOM LDAN 'DAS LA TSE DANG LDAN PA KUN DGA' BOS 'DI SKAD CES GSOL
TO, ,BCOM LDAN 'DAS ,


@23A *, ,RIGS KYI BU'AM, RIGS KYI BU MO GANG LAS KYIS GRIB PAS
BSGRIB PAR MI 'GYUR ZHING CHOS KYI RNAM GRANGS 'DI LA BRTZON PAR
BGYID PA DE DAG SANGS RGYAS

BCOM LDAN 'DAS JI SNYED CIG LAS MANG DU THOS PAS CHOS BSTAN PA'I
SLAD DU NGES PAR 'BYUNG BAR 'GYUR LAGS, BCOM LDAN 'DAS KYIS BKA'
STZAL PA, KUN DGA'

BO; RIGS KYI BU'AM, RIGS KYI BU MO GANG DAG SANGS RGYAS BRGYA'I
CHOS BSTAN PA KUN TU GZUNG BA'I PHYIR NGAS PAR 'BYUNG BA DE DAG
KYANG YOD DO, ,KUN DGA' BO, RIGS

KYI BU'AM, RIGS KYI BU MO GANG DAG SANGS RGYAS NYIS BRGYA DANG,
SUM BRGYA DANG, BZHI BRGYA DANG, LNGA BRGYA DANG, STONG DANG,
NYIS STONG DANG, SUM STONG DANG, BZHI STONG DANG,

LNGA STONG DANG, DRUG STONG DANG, BDUN STONG DANG, BRGYAD STONG
DANG, DGU STONG DANG, KHRI DANG, SANGS RGYAS 'BUM NAS SANGS RGYAS
BYE BA KHRAG KHRIG 'BUM GYI BAR DAG GI CHOS

STON PA KUN TU GSUNG BA'I PHYIR NGES PAR 'BYUNG BAR 'GYUR BDAG
KYANG YOD DO, ,KUN DGA' BO, BYANG CHUB SEMS DPA' GANG CHOS KYI
RNAM GRANGS 'DI 'CHANG BA DANG,

KLOG PA DANG, GZHAN DAG LA'ANG RGYA CHER YANG DAG PAR RAB TU STON
PA DANG, GLEGS PA MA DU BYAS TE 'CHANG BA DES 'DI SNYAM DU BDAG
GIS DENG NYID BLA NA MED PA YANG DAG


@23B BAR RDZOGS PA'I BYANG CHUB THOB BO SNYAM DU SEMS BSKYED BAR
BYA STE, DE NI, JI LTAR DA LTAR DE BZHIN DU LHA DANG, MI DANG,
LHA MA YIN DU BCAS PA'I 'JIG RTEN GYIS PHYAG BYA

BA'I 'OS DANG, MCHOD PA'I 'OS YIN NO, ,DE NAS DE'I TSE BCOM LDAN
'DAS KYIS TSIGS SU BCAD PA 'DI DAG BKA' STZAL TO, ,BYANG CHUB
SEMS DPAS MDO SDE 'DI THOS

NAS; ;BDAG GIS BYANG CHUB DAM PA THOS PAR BSAM, ,GANG GI LAG NA
MDO SDE 'DI YOD PA, ,DE NI DE LTAR 'JIG RTEN PHYAG BYA'I 'OS, ,DE
NI 'JIG RTEN MGON PO RNAM PAR

'DREN; ;KHRID BYED RNAM PAR KHRID BYED BSNGAGS PA'I 'OS, ,GANG GI
LAG NA MDO SDE 'DI YOD PA, ,DE NI DE LTAR CHOS KYI RGYAL ZHES
BYA, ,GANG GI LAG NA MDO SDE 'DI YOD

PA; ;MI YI KHYU MCHOG CHOS KYI SGRON MA 'DZIN, ,DE NI NYI ZLA LTA
BUR BLTA BA'I 'OS, ,'JIG RTEN MGON PO LTA BUR PHYAG BYA'I GNAS,
,BCOM LDAN 'DAS KYIS DE SKAD CES BKA'

STZAL NAS BYANG CHUB SEMS DPA' RDO RJE'I BLO GROS DANG, THAMS CAD
DANG LDAN PA'I BYANG CHUB SEMS DPA'I TSOGS DE DAG DANG, NYAN THOS
CHEN PO DE DAG DANG, 'KHOR BZHI

PO DANG, LHA DANG, MI DANG, LHA MA YIN DANG, DRI ZAR BCAS PA'I
'JIG RTEN YI RANG STE BCOM LDAN 'DAS KYIS GSUNGS PA LA MNGON PAR
BSTOD DO, ,'PHAGS PA DE BZHIN


@24A *, ,GSHEGS PA'I SNYING PO ZHES BYA BA THEG PA CHEN PO'I MDO
RDZOGS SO,, ,,RGYA GAR GYI MKHAN PO SH'AKYA BRA BHA DANG, ZHU
CHEN GYI LO TZTSA BA BANDHE YE SHES

SDES BSGYUR CING ZHUS TE SKAD GSAR BCAD KYIS KYANG BCOS NAS GTAN
LA PHAB PA, 
