@93A RGYA GAR SKAD DU, A'ARYA TZA TUSHKA NI RA H'A RA N'A MA MA H'A
Y'A NA S'U TRA, BOD SKAD DU, 'PHAGS PA BZHI PA SGRUB PA ZHES BYA
BA THEG PA CHEN PO'I MDO, SANGS RGYAS DANG, BYANG CHUB SEMS

DPA' THAMS CAD LA PHYAG 'TSAL LO, ,'DI SKAD BDAG GIS THOS PA DUS
GCIG NA, BCOM LDAN 'DAS MNYAN YOD NA RGYAL BU RGYAL BYED KYI TSAL
MGON MED ZAS SBYIN GYI

KUN DGA' RA BA NA DGE SLONG LNGA BRGYA TZAM GYI DGE SLONG GI DGE
'DUN CHEN PO DANG, BYANG CHUB SEMS DPA' BRGYA STONG THAMS CAD
KYANG GO CHA CHEN PO BGOS PA SHA STAG DANG,

'DOD PA NA SPYOD PA DANG, GZUGS NA SPYOD PA'I LHA'I BU RNAMS DANG
THABS CIG TU BZHUGS TE, DE NAS BCOM LDAN 'DAS 'KHOR BRGYA STONG
DU MAS YONGS SU BSKOR CING MDUN

GYIS BLTAS NAS CHOS STON TO, ,DE NAS 'JAM DPAL GZHON NUR GYUR PAS
BCOM LDAN 'DAS LA MCHOD PA'I LAS KYI PHYIR RIN PO CHE'I GDUGS
DPAG TSAD BCU'I TSAD

TZAM THOGS TE BCOM LDAN 'DAS KYI DBU'I GTZUG TU 'DZIN TO, ,DE NAS
'KHOR DE NYID DU DGA' LDAN GYI RIS KYI LHA'I BU DPAL BZANG LDAN
ZHES BYA BA BLA NA MED PA YANG DAG


@93B PAR RDZOGS PA'I BYANG CHUB LAS PHYIR MI LDOG PA G-YOG DANG
BCAS 'KHOR DE NYID DU 'DUS PAR GYUR NAS 'DUG PA DE STAN LAS LANGS
TE BLA GOS PHRAG PA GCIG TU GZAR NAS

PUS MO G-YAS PA'I LHA NGA SA LA BTZUGS TE 'JAM DPAL GZHON NUR
GYUR PA GA LA BA DE LOGS SU THAL MO SBYAR BA BTUD NAS 'JAM DPAL
GZHON NUR GYUR PA LA 'DI SKAD CES

SMRAS SO, ,'JAM DPAL, KHYOD DA DUNG DE BZHIN GSHEGS PA LA MCHOD
PA'I LAS MDZAD PAS MA MCHIM MAM, 'JAM DPAL GYIS SMRAS PA, LHA'I
BU, 'DI JI SNYAM DU SEMS,

RGYA MTSO CHEN PO CHU THAMS CAD LEN PAS GZHAR YANG CHOG SHES SAM,
LHA'I BUS SMRAS PA, 'JAM DPAL, DE NI, MA LAGS SO, ,'JAM DPAL GYIS
SMRAS PA, LHA'I BU, DE

BZHIN DU RGYA MTSO CHEN PO MTSO GTING DPAG DKA' BA DE LTA BU'I
THAMS CAD MKHYEN PA'I YE SHES TSAD MED DPAG TU MED PA BTZAL BAR
BYA STE, BYANG CHUB SEMS DPA' DE BZHIN

GSHEGS PA LA MCHOD PA'I LAS KYIS GZHAR YANG TSIM PAR MI BYA'O,
,LHA'I BUS SMRAS PA, 'JAM DPAL, BYANG CHUB SEMS DPAS CI LA DMIGS
TE DE BZHIN GSHEGS

PA MCHOD PAR BGYI, 'JAM DPAL GYIS SMRAS PA, LHA'I BU, BYANG CHUB
SEMS DPAS DMIGS PA BZHIS DE BZHIN GSHEGS PA LA MCHOD PAR BYA'O,
,BZHI GANG ZHE NA, 'DI LTA


@94A *, ,STE; THAMS CAD MKHYEN PA NYID LA DMIGS PA DANG, SEMS CAN
THAMS CAD RAB TU DGROL BA LA DMIGS PA DANG, DKON MCHOG

GSUM GYI GDUNG MI 'CHAD PAR BYA BA LA DMIGS PA DANG, SANGS RGYAS
KYI ZHING GI YON TAN BKOD PA YONGS SU GZUNG BA LA DMIGS PA STE,
LHA'I BU, BYANG CHUB

SEMS DPAS DMIGS PA BZHI PO DE DAG GIS DE BZHIN GSHEGS PA LA MCHOD
PAR BYA'O, ,LHA'I BUS SMRAS PA, 'JAM DPAL, KHYOD KYIS TSANGS PA'I
RIS KYI LHA'I

BU'I NANG DU TSANGS PA GTZUG PHUD CAN LA BYANG CHUB SEMS DPA'I
LAM BZHI PA SGRUB PA ZHES BGYI BA'I CHOS KYI RNAM GRANGS BSHAD PA
DE, 'JAM DPAL, LEGS PAR

BSHAD DU GSOL, DE LA NI, BDAG DANG, THAMS CAD DANG LDAN PA'I
'KHOR 'DI'ANG NYAN PAR 'TSAL LO, ,'JAM DPAL, BYANG CHUB SEMS DPA'
RNAMS LA CHOS

KYI SER SNA MA MCHIS, SLOB DPON GYI CHOS KYI DPE MKHYUD KYANG MA
MCHIS, ,'JAM DPAL GYIS SMRAS PA, LHA'I BU, DE'I PHYIR LEGS PAR
RAB TU NYON LA YID LA ZUNGS

SHIG DANG, BZHI PA SGRUB PA ZHES BYA BA'I CHOS KYI RNAM GRANGS DE
BAS KHYOD LA BSHAD DO, ,LHA'I BU, BZHI PO 'DI DAG NI, BYANG CHUB
SEMS DPA' RNAMS KYI LHAG PA'I BSAM


@94B BA'I SEMS BSKYED PAR RIG PAR BYA'O, ,BZHI GANG ZHE NA, LHA'I
BU, 'DI LA BYANG CHUB SEMS DPA' SEMS CAN DPAG TU MED PA BSDU BA'I
PHYIR SEMS BSKYED PA DANG, SEMS

CAN DPAG TU MED PA YONGS SU SMIN PAR BYA BA'I PHYIR SEMS BSKYED
PA DANG, DGE BA'I RTZA BA DPAG TU MED PA BSAG PA'I PHYIR SEMS
BSKYED PA DANG, SANGS RGYAS KYI CHOS DPAG

TU MED PA MNGON PAR RDZOGS PAR RTOGS PAR BYA BA'I PHYIR SEMS
BSKYED PA STE, LHA'I BU, BZHI PO DE DAG NI, BYANG CHUB SEMS DPA'I
LHAG PA'I BSAM PA'I SEMS BSKYED

PAR RIG PAR BYA'O, ,LHA'I BU, BZHI PO 'DI DAG NI, BYANG CHUB SEMS
DPA' RNAMS KYI SEMS BSKYED PA BRAG LTA BU YIN NO, ,BZHI GANG ZHE
NA, SLONG BA RNAMS LA KHONG

KHRO BA MED PA'I SEMS DANG, LOG PAR ZHUGS PA RNAMS LA SNYING RJE
BA'I SEMS DANG, SHES RAB LAS MNYAMS PA'I SEMS DANG, RTZOM PA
NYAMS 'OG TU CHUD PAR BYED PA'I

SEMS TE, LHA'I BU, BZHI PO DE DAG NI, BYANG CHUB SEMS DPA' RNAMS
KYI SEMS BSKYED PA BRAG LTA BU YIN NO, ,LHA'I BU, BZHI PO 'DI DAG
NI, BYANG CHUB SEMS

DPA' RNAMS KYI SEMS BSKYED PA MNGON PAR 'PHAGS PA YIN NO, ,BZHI
GANG ZHE NA, TSUL KHRIMS MNGON PAR 'PHAGS PA DANG, THOS PA MNGON
PAR 'PHAGS PA DANG, BYAMS PA CHEN


@95A *, ,PO MNGON PAR 'PHAGS PA DANG, SNYING RJE CHEN PO MNGON
PAR 'PHAGS PA STE, BZHI PO DE DAG GO ,LHA'I BU, BZHI PO 'DI DAG
NI, BYANG CHUB SEMS

DPA' RNAMS KYI SEMS BSKYED PA BRTAN PA, SNYING PO CAN, MI PHYED
PA, RDO RJE LTA BU'O, ,BZHI GANG ZHE NA, BSAM PA LAS MI PHYED PA
DANG, MDZA' BA LAS MI PHYED PA DANG, NAN

TAN LAS MI PHYED PA DANG, THEG PA CHEN PO LAS MI PHYED PA STE,
BZHI PO DE DAG GO ,LHA'I BU, BZHI PO 'DI DAG NI, BYANG CHUB SEMS
DPA' RNAMS KYI SEMS BSKYED PA BSNYEN

DKA' BA YIN NO, ,BZHI GANG ZHE NA, NYON MONGS PA DANG MA 'DRES PA
DANG, RNYED PA DANG, BKUR STI DANG, TSIGS SU BCAD PA THAMS CAD
DANG MA 'DRES PA DANG, THEG PA DMAN

PA DANG MA 'DRES PA DANG, SKYE BO MI BGRUNGS PA THAMS CAD DANG MA
'DRES PA STE, BZHI PO DE DAG GO ,LHA'I BU, BZHI PO 'DI DAG NI,
BYANG CHUB SEMS DPA' RNAMS KYI SEMS

BSKYED PA BLA NA MED PA'O, ,BZHI GANG ZHE NA, PHANGS PA'I DNGOS
PO THAMS CAD YONGS SU GTONG BA'I SEMS DANG, BYIN NAS 'GYOD PA MED
PA'I SEMS DANG, RNAM PAR SMIN PA

LA RE BA MED PA'I SEMS DANG, BYANG CHUB TU YONGS SU BSNGO BA'I
SEMS TE, BZHI PO DE DAG GO ,LHA'I BU, BZHI PO 'DI DAG NI, BYANG
CHUB SEMS DPA' RNAMS KYI SPYI BOR PHYIN


@95B BA'I CHOS SO, ,BZHI GANG ZHE NA, SHES RAB KYI PHA ROL TU
PHYIN PA DANG, THABS LA MKHAS PA DANG, DAM PA'I CHOS YONGS SU
'DZIN PA DANG, SEMS CAN YONGS SU SMIN PAR BYED

BA STE; BZHI PO DE DAG GO ,LHA'I BU, BZHI PO 'DI DAG NI, BYANG
CHUB SEMS DPA' RNAMS KYI BYANG CHUB KYI LAM STON PAR BYED PA'O,
,BZHI GANG ZHE NA, PHA ROL TU PHYIN PA RNAMS LA BRTZON

PA DANG, BSDU BA'I DNGOS PO RNAMS KYI RJES SU MTHUN PA DANG,
TSANGS PA'I GNAS SGRUB PA DANG, MNGON PAR SHES PAS RNAM PAR RTZE
BA STE, BZHI PO DE DAG GO ,LHA'I BU, BZHI PO

'DI DAG NI, BYANG CHUB SEMS DPA' RNAMS KYI CHOS KYI GYA NOM PA
DAM PA MCHOG YIN NO, ,BZHI GANG ZHE NA, SEMS CAN THAMS CAD LA
KHONG KHRO BA MED PA DANG, GANG DAG DE DANG

'GAL BAR BYED PA DE DAG NYID LA RAB TU THAR PAR BYA BAR SEMS
BSKYED PA DANG, CI TZAM GYI YUL RGYA CHEN PO ZHIG 'BYOR KYANG DE
LA BAG YOD PA DANG, CI TZAM DU DBUL BAS

PHONGS PAR GYUR KYANG CHOS SPYOD PA STE, BZHI PO DE DAG GO ,LHA'I
BU, BZHI PO 'DI DAG NI, BYANG CHUB SEMS DPA' RNAMS KYI MOS PA'O,
,BZHI GANG ZHE NA, KHYIM PAR GYUR NA

BDAG GI LONGS SPYOD KYIS CHO GA SHES PA DANG, GZHAN GYI NOR LA
MNGON PAR 'DOD PA MED PA DANG, RAB TU BYUNG NAS 'PHAGS PA'I RIGS
KYIS CHO GA SHES PA DANG, SBYANGS PA'I YON


@96A *, ,TAN DANG, YO BYAD BSNYUNGS PA STE, BZHI PO DE DAG GO
,LHA'I BU, BZHI PO 'DI DAG NI, BYANG CHUB SEMS DPA' RNAMS KYI
SBYIN PA'O, ,BZHI GANG ZHE NA,

CHOS SBYIN PA DANG, ZANG ZING SBYIN PA DANG, SHOG SHOG DANG, SNAG
TSA DANG, SMYU GU DANG, GLEGS BAM SBYIN PA DANG, CHOS SMRA BA LA
BSAM PA THAG PA NAS LEGS SO, ,ZHES BYA BA

SBYIN PA STE, BZHI PO DE DAG GO ,LHA'I BU, BZHI PO 'DI DAG NI,
BYANG CHUB SEMS DPA' RNAMS KYI SNYING PO NYID DO, ,BZHI GANG ZHE
NA, THOS PA LAS NAN TAN SNYING PO NYID DANG,

LONGS SPYOD RNAMS LAS GTONG BA SNYING PO NYID DANG, LUS LAS BLA
MA LA BSNYEN BKUR BYA BA SNYING PO NYID DANG, SROG LAS DGE BA'I
RTZA BA BSKYED PA SNYING PO NYID DE, BZHI

PO DE DAG GO ,LHA'I BU, BZHI PO 'DI DAG NI, BYANG CHUB SEMS DPA'
RNAMS KYIS YONGS SU GTANG BAR MI BYA BA'O, ,BZHI GANG ZHE NA,
BYANG CHUB KYI SEMS YONGS SU GTANG BAR

MI BYA BA DANG, DAM PA'I CHOS YONGS SU GTANG BAR MI BYA BA DANG,
SEMS CAN YONGS SU GTANG BAR MI BYA BA DANG, DGE BA'I RTZA BA'I
CHOS THAMS CAD YONGS SU BTZAL BA

YONGS SU GTANG BAR MI BYA BA STE, BZHI PO DE DAG GO ,LHA'I BU,
BZHI PO 'DI DAG NI, BYANG CHUB SEMS DPA' RNAMS KYI SKYED MOS TSAL
LO, ,BZHI GANG ZHE NA, DGON PA LA


@96B GNAS PA DANG, DBEN PA LA MNGON PAR DGA' BA DANG, DGE BA'I
CHOS LA 'DUN PA DANG, THABS MKHAS PAS SEMS CAN YONGS SU SMIN PAR
BYED PA STE, BZHI PO DE DAG

GO ,LHA'I BU, BZHI PO 'DI DAG NI, BYANG CHUB SEMS DPA' RNAMS KYI
GZHAL MED KHANG NGO, ,BZHI GANG ZHE NA, TSANGS PA'I GNAS DANG,
'BEL BA'I GTAM GYI CHOS MNYAN PA

LA DGA' BA MYONG BAR BYED PA DANG, STONG PA NYID LA NGES PAR SEMS
PA DANG, SKYE BO RIS MTHUN PA DANG 'DU BA STE, BZHI PO DE DAG GO
,LHA'I BU, BZHI PO 'DI DAG NI, BYANG

CHUB SEMS DPA' RNAMS KYI NOR MI ZAD PA'O, ,BZHI GANG ZHE NA, THOS
PA'I NOR DANG, CHOS STON PA'I NOR DANG, SEMS CAN DBUL PO SDUD
PA'I NOR DANG, BYANG CHUB TU YONGS

SU BSNGO BA'I NOR TE, BZHI PO DE DAG GO ,LHA'I BU, BZHI PO 'DI
DAG NI, BYANG CHUB SEMS DPA' RNAMS KYI GTER RO, ,BZHI GANG ZHE
NA, GZUNGS KYI GTER DANG, SPOBS PA'I

GTER DANG, CHOS KYI GTER DANG, LONGS SPYOD ZAD MI SHES PAR YONGS
SU BSNGO BA'I GTER TE, BZHI PO DE DAG GO ,LHA'I BU, BZHI PO 'DI
DAG NI, BYANG CHUB SEMS DPA'

RNAMS KYI MNGON PAR 'BYUNG BA'O, ,BZHI GANG ZHE NA, 'DU 'DZI LAS
'BYUNG BA DANG, YUL THAMS CAD LAS 'BYUNG BA DANG, 'PHAGS PA MA
YIN PA'I BSAM PA LAS 'BYUNG BA


@97A *, ,DANG, KHAMS GSUM THAMS CAD LAS 'BYUNG BA STE, BZHI PO DE
DAG GO ,LHA'I BU, BZHI PO 'DI DAG NI, BYANG CHUB SEMS DPA' RNAMS
KYI

BDE BA'O, ,BZHI GANG ZHE NA, DNGOS PO THAMS CAD LA MI LTA BA'I
PHYIR BDAG GI BA MED CING YONGS SU 'DZIN PA MED PA'I BDE BA DANG,
YUL SPANGS PAS DBEN PA'I

BDE BA DANG, NYON MONGS PA MED PA'I PHYIR ZHI BA'I BDE BA DANG,
SEMS CAN THAMS CAD YONGS SU MI GTONG BA'I PHYIR MYA NGAN LAS 'DAS
PA'I BDE BA STE, BZHI PO DE

DAG GO ,LHA'I BU, BZHI PO 'DI DAG NI, BYANG CHUB SEMS DPA' RNAMS
KYI MCHOG TU DGA' BA'O, ,BZHI GANG ZHE NA, DE BZHIN GSHEGS PA
MTHONG BAS MCHOG TU DGA'

BA DANG, CHOS THOS PAS MCHOG TU DGA' BA DANG, SBYIN PA LA 'GYOD
PA MED PAS MCHOG TU DGA' BA DANG, SEMS CAN THAMS CAD LA BDE BA
BSKYED PAS MCHOG TU DGA' BA

STE; BZHI PO DE DAG GO ,LHA'I BU, BZHI PO 'DI DAG NI, BYANG CHUB
SEMS DPA' RNAMS KYI MCHOG TU DGA' BA'O, ,BZHI GANG ZHE NA, BYANG
CHUB KYI SEMS MI GTONG BA DANG, YI

DAM LAS MI NYAMS PA DANG, SKYABS SU SONG BDAG YONGS SU MI GTONG
BA DANG, NGAG BSDAMS PAS TSIG THAMS CAD BDEN PA STE, BZHI PO DE
DAG GO ,LHA'I BU, BZHI PO 'DI


@97B DAG NI; BYANG CHUB SEMS DPA' RNAMS KYI DGE BA'I CHOS SO,
,BZHI GANG ZHE NA, DGE BA'I CHOS THAMS CAD LA LHAG PA'I BSAM PAS
SBYOR BA DANG, MA BSLAB PA THAMS CAD LA MI

BRNYAS PA DANG, GSOL BA MA BTAB PAR SEMS CAN THAMS CAD LA BSHES
GNYEN DU GYUR PA DANG, YON TAN THAMS CAD SGRUB PA LA PHYIR BYA
BA'I RE BA MED PAS LAN LA MI RE

BA STE; BZHI PO DE DAG GO ,LHA'I BU, BZHI PO 'DI DAG NI, BYANG
CHUB SEMS DPA' RNAMS KYI SPYOD PA RNAM PAR DAG PA'O, ,BZHI GANG
ZHE NA, BDAG MED PA'I PHYIR TSUL KHRIMS

RNAM PAR DAG PA DANG, SEMS CAN MED PA'I PHYIR TING NGE 'DZIN RNAM
PAR DAG PA DANG, SROG MED PA'I PHYIR SHES RAB RNAM PAR DAG PA
DANG, GANG ZAG MED PA'I PHYIR RNAM PAR

GROL BA RNAM PAR DAG PA STE, BZHI PO DE DAG GO ,LHA'I BU, BZHI PO
'DI DAG NI, BYANG CHUB SEMS DPA' RNAMS KYI RKANG PA'O, ,BZHI GANG
ZHE NA, CHOS KYI RKANG PA DANG, DON GYI

RKANG PA DANG, SBYANGS PA'I YON TAN DANG, YO BYAD BSNYUNGS PAS
'JUG PA'I RKANG PA DANG, BYANG CHUB KYI LAM GYI TSOGS GSOG PA'I
RKANG PA STE, BZHI PO DE DAG GO, LHA'I BU,

BZHI PO 'DI DAG NI, BYANG CHUB SEMS DPA' RNAMS KYI LAG PA'O,
,BZHI GANG ZHE NA, DAD PA'I LAG PA DANG, TSUL KHRIMS KYI LAG PA
DANG, THOS PA'I LAG PA DANG, SHES RAB KYI LAG


@98A *, ,PA STE; BZHI PO DE DAG GO ,LHA'I BU, BZHI PO 'DI DAG NI,
BYANG CHUB SEMS DPA' RNAMS KYI MIG GO, BZHI GANG ZHE NA, LAS LEGS

PA BYAS PA'I PHYIR SHA'I MIG DANG, MNGON PAR SHES PA LAS MI NYAMS
PA'I PHYIR LHA'I MIG DANG, SHIN TU THOS PA'I STOBS DANG LDAN PA'I
PHYIR SHES RAB KYI MIG DANG, CHOS

THAMS CAD LA NGES PAR SEMS PA'I PHYIR CHOS KYI MIG STE, BZHI PO
DE DAG GO ,LHA'I BU, BZHI PO 'DI DAG NI, BYANG CHUB SEMS DPA'
RNAMS KYI MI NGOMS PA'O, ,BZHI

GANG ZHE NA, SBYIN PAS MI NGOMS PA DANG, DGON PA LA GNAS PAS MI
NGOMS PA DANG, CHOS NYAN PAS MI NGOMS PA DANG, DGE BA'I CHOS KYI
TSOGS THAMS CAD KYIS

MI NGOMS PA STE, BZHI PO DE DAG GO, LHA'I BU, BZHI PO 'DI DAG NI,
BYANG CHUB SEMS DPA' RNAMS KYI DKA' BA BYED PA'O, ,BZHI GANG ZHE
NA, SEMS CAN MTHU CHUNG BA

RNAMS LA BZOD CING DANG DU BLANG BA DKA' BA BYED PA DANG, DBUL PO
LA BDOG PA THAMS CAD YONGS SU BTANG BAR BSAM BA DKA' BA BYED PA
DANG, YAN LAG GI

MCHOG MGO SLONG BA LA KHONG KHRO BA MED PA'I SEMS DKA' BA BYED
KYI STENG DU DGE BA'I BSHES GNYEN DU SEMS BSKYED PA DANG, SKYE BA
LA MI RTOG PAS BSAM BZHIN DU SKYE


@98B BAR BYED PA'I DKA' BA BYED PA STE, BZHI PO DE DAG GO, LHA'I
BU, BZHI PO 'DI DAG NI, BYANG CHUB SEMS DPA' RNAMS KYI NAD MED
PA'O, ,BZHI GANG ZHE NA, KHAMS MA NYAMS

PAS NAD MED PA DANG, NYON MONGS PA'I GDUNG BA MED PAS NAD MED PA
DANG, SEMS CAN THAMS CAD BDE BAR MNYAM PAR BZHAG PAS NAD MED PA
DANG, CHOS THAMS CAD

LA THE TSOM MED PAS NAD MED PA STE, BZHIN PO DE DAG GO, LHA'I BU,
BZHI PO 'DI DAG NI, BYANG CHUB SEMS DPA' RNAMS KYI BDAG GI PHYOGS
SO, ,BZHI GANG ZHE NA, PHA ROL

TU PHYIN PA'I PHYOGS DANG, BYANG CHUB KYI PHYOGS KYI CHOS KYI
PHYOGS DANG, DGE BA'I BSHES GNYEN YANG DAG PA'I PHYOGS DANG, SDIG
PA THAMS CAD MI BYA BA'I PHYOGS TE,

BZHI PO DE DAG GO, LHA'I BU, BZHI PO 'DE DAG NI, BYANG CHUB SEMS
DPA' RNAMS KYI MI BSKYOD PA'O, ,BZHI GANG ZHE NA, BYANG CHUB KYI
SEMS MI BSKYOD PAS DANG, YI DAM MI

BSKYOD PA DANG, JI SKAD SMRAS PA DE BZHIN DU BYED PA LAS MI
BSKYOD PA DANG, YANG DAG PA'I NAN TAN LAS MI BSKYOD PA STE, BZHI
PO DE DAG GO, LHA'I BU, BZHI PO 'DI DAG

NI; BYANG CHUB SEMS DPA' RNAMS KYI TSOGS SO, ,BZHI GANG ZHE NA,
ZHI GNAS KYI TSOGS DANG, LHAG MTHONG GI TSOGS DANG, THOS PA'I
TSOGS DANG, DGE BA'I RTZA BA


@99A *, ,THAMS CAD KYI TSOGS TE, BZHI PO DE DAG GO, LHA'I BU,
BZHI RO 'DI DAG NI, BYANG CHUB SEMS DPA' RNAMS KYI CHOS ZUNG DU
'BREL BAR

'GYUR BGA'O, ,BZHI GANG ZHE NA, BSAM PA DANG SBYOR BA ZUNG DU
'BREL BA DANG, GTON BA DANG BSNGO BA ZUNG DU 'BREL BA DANG, BYAMS
PA DANG SNYING RJE ZUNG DU 'BREL BA DANG, THABS

DANG SHES RAB ZUNG DU 'BREL BA STE, BZHI PO DE DAG GO, LHA'I BU,
BZHI PO 'DI DAG NI, BYANG CHUB SEMS DPA' RNAMS KYI SGRIB PA'I
RGYU MTHUN PA'I RMI LAM MO, ,BZHI GANG

ZHE NA; KHRON PA RDUL CAN MTHONG ZHING DE'I GTING NA'ANG ZLA BA'I
DKYIL 'KHOR MTHONG BA DANG, MTSE'U 'AM, RDZING BU'AM, KHRON PA
RNYOG BA CAN MTHONG ZHING DE'I GTING

NA'ANG ZLA BA'I DKYIL 'KHOR MTHONG BA DANG, BAR SNANG LA SPRIN
CHEN POS YOG CING DE LA'ANG ZLA BA'I DKYIL 'KHOR MTHONG BA DANG,
BAR SNANG LA RLUNG DANG, RDUL DANG,

DU BAS 'KHRIGS PAR MTHONG ZHING DE LA'ANG ZLA BA'I DKYIL 'KHOR
MTHONG BA STE, BZHI PO DE DAG GO, LHA'I BU, BZHI PO 'DI DAG NI,
BYANG CHUB SEMS DPA' RNAMS KYI

LAS KYI SGRIB PA'I RGYU MTHUN PA'I RMI LAM MO, ,BZHI GANG ZHE NA,
G-YANG CHEN PO NAS BDAG G-YANG DU LHUNG BAR MTHONG BA DANG, LAM
MTHO DMA' CAN DU MTHONG BA DANG,


@99B BDAG LAM SRANG DOG PAR ZHUGS PAR MTHONG BA DANG, RMI LAM NA
PHYOGS BSLAD CING 'JIGS PA MANG PO MTHONG BA STE, BZHI PO DE DAG
GO, LHA'I BU, BZHI PO 'DI DAG NI, BYANG

CHUB SEMS DPA' RNAMS KYI NYON MONGS PA'I SGRIB PA'I RGYU MTHUN
PA'I RMI LAM MO, ,BZHI GANG ZHE NA, DUG DRAG POS 'KHRUGS PAR
MTHONG BA DANG, GCAN GZAN GTUM PO

PHAL PO CHE'I SGRA THOS PA DANG, BDAG G-YON CAN GYI NANG NA GNAS
PAR MTHONG BA DANG, BDAG GI LUS DRI MA CAN DANG GOS DRI MA CAN DU
MTHONG BA STE, BZHI PO DE DAG GO,

LHA'I BU; BZHI PO 'DI DAG NI, BYANG CHUB SEMS DPA' RNAMS KYI
GZUNGS THOB PA'I RGYU MTHUN PA'I RMI LAM MO, ,BZHI GANG ZHE NA,
GTER CHEN PO RIN PO CHE SNA TSOGS KYIS

GANG BA MTHONG BA DANG, RDZING BU ME TOG PADMA RGYAS PAS YONGS SU
GANG BA MTHONG BA DANG, BDAG GOS DKAR PO'I PHRUG RNYED PAR MTHONG
BA DANG, LHA ZHIG SPYI BO'I GTZUG

NA GDUGS 'DZIN PAR MTHONG BA STE, BZHI PO DE DAG GO, LHA'I BU,
BZHI PO 'DI DAG NI, BYANG CHUB SEMS DPA' RNAMS KYI TING NGE 'DZIN
THOB PA'I RGYU MTHUN PA'I RMI LAM

MO; ;BZHI GANG ZHE NA, BU MO BZANG MO RGYAN BZANG POS BRGYAN PA
ME TOG SIL MA 'BUL BAR MTHONG BA DANG, NAM MKHA' LA BYA NGANG PA
DKAR PO THAL DKAR GYI KHYU SKAD 'BYIN


@100A *, ,CING 'GRO BAR MTHONG BA DANG, DE BZHIN GSHEGS PA 'OD
MANG POS BRGYAN PA'I PHYAG SPYI BOR 'JOG PA MTHONG BA DANG, DE
BZHIN GSHEGS PA

ME TOG PADMA LA BZHUGS SHING BSAM GTAN MDZAD PAR MTHONG BA STE,
BZHI PO DE DAG GO ,LHA'I BU, BZHI PO 'DI DAG NI, BYANG CHUB SEMS
DPA' RNAMS KYI DE BZHIN GSHEGS

PA MTHONG BA'I RGYU MTHUN PA'I RMI LAM MO, ,BZHI GANG ZHE NA, ZLA
BA'I DKYIL 'KHOR 'CHAR BAR MTHONG BA DANG, NYI MA'I DKYIL 'KHOR
'CHAR BAR MTHONG BA DANG, ME TOG

PADMA KHA 'BUS PAR MTHONG BA DANG, TSANGS PA'I DBANG PO RAB TU
ZHI BA'I SPYOD LAM MTHONG BA STE, LHA'I BU, BZHI PO DE DAG NI,
BYANG CHUB SEMS DPA' RNAMS KYI DE BZHIN

GSHEGS PA MTHONG BA'I RGYU MTHUN PA'I RMI LAM MO, ,LHA'I BU, BZHI
PO 'DI DAG NI, BYANG CHUB SEMS DPA' RNAMS KYI RANG GI MTSAN NYID
KYI RGYU MTHUN PA'I RMI LAM

MO; ;BZHI GANG ZHE NA, SHING S'A LA CHEN PO 'DAB MA DANG, ME TOG
DANG, 'BRAS BU SNA TSOGS KYIS GANG BAR MTHONG BA DANG, KHAR BA'I
SNOD GSER GYIS GANG BAR MTHONG

BA DANG, NAM MKHA'I NGOS GDUGS DANG, RGYAL MTSAN DANG, BA DAN
GYIS GANG BAR MTHONG BA DANG, 'KHOR LOS BSGYUR BA'I RGYAL PO CHEN
PO MTHONG BA STE, BZHI


@100B PO DE DAG GO ,LHA'I BU, BZHI PO 'DI DAG NI, BYANG CHUB SEMS
DPA' RNAMS KYI BDUD 'DUL BA'I RGYU MTHUN PA'I RMI LAM MO, ,BZHI
GANG ZHE NA, GYAD CHEN POS GYAD THAMS CAD

MNAN NAS BA DAN THOGS TE 'GRO BAR MTHONG BA DANG, DPA' BO CHEN
POS G-YUL LAS 'DAS TE 'GRO BAR MTHONG BA DANG, RGYAL PO DBANG
BSKUR BAR MTHONG BA DANG, BDAG NYID

BYANG CHUB KYI SNYING PO LA 'DUG CING BDUD 'DUL BAR MTHONG BA
STE, BZHI PO DE DAG GO, LHA'I BU, BZHI PO 'DI DAG NI, BYANG CHUB
SEMS DPA' RNAMS KYI PHYIR MI LDOG PA'I RTAGS

KYI RGYU MTHUN PA'I RMI LAM MO, ,BZHI GANG ZHE NA, MGO LA THOD
DKAR POS BCINGS PAR MTHONG BA DANG, BDAG GTAN PA MED PA'I MCHOD
SBYIN BYED PAR MTHONG BA DANG, BDAG CHOS

KYI STAN CHEN PO LA 'DUG PAR MTHONG BA DANG, DE BZHIN GSHEGS PA
BYANG CHUB KYI SNYING PO LA BZHUGS SHING CHOS STON PAR MTHONG BA
STE, BZHI PO DE DAG GO ,LHA'I BU, BZHI

PO 'DI DAG NI, BYANG CHUB SEMS DPA' RNAMS KYI BYANG CHUB KYI
SNYING PO THOB PA'I RGYU MTHUN PA'I RMI LAM MO, ,BZHI GANG ZHE
NA, BUM PA MTHONG BA DANG, BYA TZA SHES BSKOR BAR

MTHONG BA DANG, GANG DANG GANG DU 'GRO BA DE DANG DE NYID DU
SHING THAMS CAD DANG LDAN ZHING 'DUD LA PHYAG 'TSAL BAR BYED PA
DANG, GSER GYI KHA DOG LTA BU'I SNANG BA CHEN PO


@101A *, ,MTHONG BA STE, LHA'I BU, BZHI PO DE DAG NI, BYANG CHUB
SEMS DPA' RNAMS KYI BYANG CHUB KYI SNYING PO THOB PA'I RGYU MTHUN
PA'I RMI LAM MO, ,'JAM

DPAL GZHON NUR GYUR PAS BZHI PO SGRUB PA'I CHOS KYI RNAM GRANGS
'DI BSHAD PA DANG, LHA'I BU DPAL BZANG LDAN DGA' MGU YID RANGS TE
RAB TU DGA' ZHING DGA'

BA DANG, YID BDE BA SKYES NAS 'KHOR DANG BCAS PAS 'JAM DPAL GZHON
NUR GYUR PA LA MCHOD PA'I LAS BYA BA'I PHYIR LHA'I ME TOG MAND'A
RA BA DANG, AUTPAL DANG

PADMA DANG, KU MU DA DANG, PADMA DKAR PO DAG GIS THAMS CAD DANG
LDAN PA'I 'KHOR LA GTOR TO, ,ME TOG DE DAG GTOR MA THAG TU DE NAS
DE'I TSE SANGS RGYAS KYI MTHUS

STENG GI BAR SNANG LA ME TOG PADMA SHING RTA'I PHANG LO TZAM GYI
TSAD BLTA NA SDUG PA, BSUNG DANG LDAN PA, YID DU 'ONG BA DAG
BYUNG BAR GYUR TO, ,ME TOG DE DAG GI DBUS

KYI SNYING PO LA BYANG CHUB SEMS DPA'I LUS SKYES BU CHEN PO'I
MTSAN SUM CU RTZA GNYIS KYIS BRGYAN PA DAG BYUNG BAR GYUR TO, ,DE
NAS 'JAM DPAL GZHON NUR GYUR PA

LA LHA'I BU DPAL BZANG LDAN GYIS 'DI SKAD CES SMRAS SO, ,'JAM
DPAL, BYANG CHUB SEMS DPA' 'DI DAG GANG NAS LHAGS, 'JAM DPAL GYIS
SMRAS PA, LHA'I BU,


@101B ME TOG 'DI DAG GA LAS 'ONGS PA NYID NAS SO, ,LHA'I BUS
SMRAS PA, 'JAM DPAL, ME TOG 'DI DAG NI, SPRUL PA STE, BDAG GIS
KHYOD LA MCHOD PA'I LAS BGYI BA'I

SLAD DU GTOR TO, ,'JAM DPAL GYIS SMRAS PA, LHA'I BU, JI LTAR ME
TOG 'DI DAG SPRUL PA YIN PA LTAR BYANG CHUB SEMS DPA' DE DAG GI
LUS LA'ANG DE BZHIN DU BLTA'O, ,

DE NAS DE'I TSE BCOM LDAN 'DAS 'DZUM PA MDZAD DO, ,'DI NI, SANGS
RGYAS BCOM LDAN 'DAS RNAMS GANG GI TSE 'DZAM PA MDZAD PA'I CHOS
NYID DE, DE'I TSE BCOM LDAN

'DAS KYI ZHAL GYIS SGO NAS 'OD ZER KHA DOG SNA TSOGS KHA DOG DU
MA 'DI LTA STE, SNGON PO DANG, SER PO DANG, DMAR PO DANG, DKAR PO
DANG, LE BRGAN DANG, SHEL GYI KHA

DOG LTA BU DAG BYUNG NGO, ,DE DAG GIS KYANG 'JIG RTEN GYI KHAMS
MTHA' YAS MU MED PA SNANG BAS KHYAB PAR BNYAS NAS STENG DU TSANGS
PA'I 'JIG RTEN GYI BAR DU MNGON PAR

BYUNG STE, GZI BRJED KYIS NYI MA DANG ZLA BA'I GZI BRJID ZIL GYIS
MNAN NAS SLAR LOG STE BCOM LDAN 'DAS KYI DBU'I GTZUG TU NUB BO,
,DE NAS LHA'I BU DPAL BZANG

LDAN STAN LAS LANGS TE BLA GOS PHRAG PA GCIG TU GZAR NAS POS MO
G-YAS PA'I LHA NGA SA LA BTZUGS TE BCOM LDAN 'DAS GA LA BDAG DE
LOGS SU THAL MO SBYAR BA BTUD


@102A *, ,NAS BCOM LDAN 'DAS LA TSIGS SU BCAD PAS BSTOD PA, GSER
BZANG DRI MA MED PA'I 'OD KYIS GZI BRJID LDAN, ,SKYES CHEN MTSAN

MCHOG SUM CU RTZA GNYIS SNA TSOGS MNGA', ,YON TAN KHRAG KHRIG YOD
TAN GZHAL YAS GZI BRJID CAN, ,MGON PO CI YI SLAD DU 'DZUM PA STON
PA MDZAD, ,SGRA SNYAN

'BYIN PAR MDZAD CING RAB TU GSUNG 'BREL BA, ,TSANGS PA'I DBYANGS
SU GSUNG ZHING 'JAM PA'I TSIG GSUNG BA, ,NOR BDUN 'OD ZER RGYA
CHEN BDE GSHEGS BLO GROS

LDAN; ;KA LA PINGA'I GSUNG CAN CI SLAD 'DZUM PA GSUNGS, ,MI MCHOG
SKYES BU DAM PA NGAN PA'I TSOGS CAN 'DUL, ,BDUD KYI STOBS NI RTAG
PAR MTHA' MAR 'BYIN

PAR MDZAD, ,LHA DANG LHA MIN NAM MKHA' LDING GIS RTAG MCHOD PA,
,STOBS BCU LDAN PAS CI SLAD 'DZUM PA BSTAN, ,DRI MED DRI BRAL DRI
MA GSUM SPANGS PA, ,ZLA BA NYA

BA'I DKYIL 'KHOR LTA BUR ZHAL RGYAS PA, ,MUN PA RAB RIB SGRIB
PA'I RDUL GYI NYES GCOD PA, ,BDE DANG BDE LDAN SBYIN PAR MDZAD PA
'DZUM DON GSUNGS, ,BDE BAR

GSHEGS PAS DANG LHA YUL PHAN PA MCHOG ,BDE DANG BDE LDAN SBYIN
MDZAD YON TAN MTHA' YAS PA, ,MTSUNGS SHING 'BREL LA LEGS GSUNGS
GSAL BA'I GSUNG


@102B LDAN PA; ;'DZUM BSTAN 'DI YI DON NI JI LTAR RTOGS PAR BGYI,
,LING TOG STUG PO MUN PA RAB RIB RNAM BSAL BA, ,SHES RAB SGRON MA
'OD KYI GZI BRJID LDAN PA PO, ,GLANG CHEN

KHYU MCHOG STOBS DANG, SENGGE'I STAN LTAR BRJID, ,'GRO BA'I DON
MDZAD 'DZUM PA'I DON NI BSTAN DU GSOL, ,MI YI DAM PA MI NGAN
TSOGS CAN 'DUL MDZAD PA, ,ZAB CING

MTHONG BAR DKA' LA GTING TSOD DPAG DKA' BA, ,SRID PA'I CHU NI
SKEM MDZAD MNYAM PA MED PA CAN, ,SGYU MED STOBS BCU LDAN GYIS
'DZUM PA CI SLAD BSTAN, ,RGA SHI ZHI

BAR BGYI BA'I BDUD RTZI'I DON STZOL BA, ,ZHABS NI 'JAM ZHING DRA
BA DAG DANG 'KHOR LOR LDAN, ,BLUN PA SBYONG MDZAD SRID PA GSUM NA
MNYAM MED PA, ,YE SHES CHEN PO

MNGA' BAS 'DZUM DON BSTAN DU GSOL, ,DE SKAD CES GSOL PA DANG,
BCOM LDAN 'DAS KYIS LHA'I BU DPAL BZANG LDAN LA 'DI SKAD CES BKA'
STZAL TO, ,LHA'I

BU; KHYOD KYIS BYANG CHUB SEMS DPA' STENG GI BAR SNANG LA
SENGGE'I KHRI LA PADMA'I SNYING PO LA 'KHOD PA 'DI DAG MTHONG
NGAM, GSOL PA, BCOM LDAN 'DAS, MTHONG LAGS

SO; ;BCOM LDAN 'DAS KYIS BKA' STZAL PA, LHA'I BU, BYANG CHUB SEMS
DPA' PHYOGS BCU NAS 'DUS PA 'DI DAG THAMS CAD NI, 'JAM DPAL GZHON
NUR GYUR PA'I


@103A *, ,DRUNG DU CHOS MNYAN PA DANG, BZHI PA SGRUB PA'I CHOS
KYI RNAM GRANGS 'DI NYAN PA'I PHYIR LHAGS SO, ,YANG BYANG CHUB
SEMS DPA' 'DI DAG THAMS

CAD NI; 'JAM DPAL GZHON NUR GYUR PAS YONGS SU SMIN PAR BYAS PA
YIN NO, ,YANG BYANG CHUB SEMS DPA' 'DI DAG THAMS CAD NI, BLA NA
MED PA YANG DAG PAR

RDZOGS PA'I BYANG CHUB TU SKYE BA GCIG GIS THOGS PA YIN TE,
PHYOGS BCU'I 'JIG RTEN GYI KHAMS MING SNA TSOGS KYI SANGS RGYAS
KYI ZHING GZHAN DANG GZHAN DAG

TU BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR 'GYUR RO, ,LHA'I BUS GSOL PA, BCOM
LDAN 'DAS, BDAG GIS BYANG

CHUB SEMS DPA' 'DI DAG GI GRANGS RTOGS PAR RDO MI THOGS NA, JI
SNYED CIG MCHIS, DE NAS BCOM LDAN 'DAS KYIS TSE DANG LDAN PA SH'A
RI'I BU LA BKA'

STZAL PA; SH'A RI'I BU, KHYOD KYIS BYANG CHUB SEMS DPA' 'DI DAG
GI GRANGS RTOGS PAR NUS SAM, GSOL PA, BCOM LDAN 'DAS, BDAG GIS
STONG

GSUM GYI STONG CHEN PO'I 'JIG RTEN GYI KHAMS NA GANG SKAR MA'I
GZUGS DE DAG THAMS CAD NI, SKAD CIG ,THANG GCIG ,YUD TZAM GCIG
GIS BGRANG BAR SPRO'I,


@103B BCOM LDAN 'DAS, BDAG GIS BYANG CHUB SEMS DPA' 'DI DAG NI,
LO BRGYAR YANG BGRANG BAR SPRO BA MA LAGS SO, ,BCOM LDAN 'DAS
KYIS BKA' STZAL PA, SH'A RI'I

BU; GAL TE DZAMBU'I GLING 'DI RDUL PHRA RAB KYI RDUL GYIS GANG
BAR GYUR KYANG RDUL PHRA RAB DE DAG BGRANG BA'I TSUL GYIS MTHA'
RTOGS PAR NUS KYI, BYANG CHUB SEMS DPA' 'DI DAG

NI; BGRANG BA'I TSUL GYIS MTHA' RTOGS PAR MI NUS TE, BYANG CHUB
SEMS DPA' 'DUS PA 'DI DAG NI, DE TZAM DU TSAD MED DO, ,GSOL PA,
BCOM LDAN 'DAS, BYANG

CHUB SEMS DPA' 'DI DAG GANG DU BYANG CHUB MNGON PAR RDZOGS PAR
'TSANG RGYA BA'I SANGS RGYAS KYI ZHING DE SNYED MCHIS PAR GA LA
'GYUR, BCOM LDAN 'DAS KYIS BKA'

STZAL PA; SH'A RI'I BU, KHA ROG 'DUG ,DE SKAD MA SMRA ZHIG, SH'A
RI'I BU, SANGS RGYAS KYI ZHING TSAD MED PA DAG DE BZHIN GSHEGS
PAS STONG NGO, ,SH'A RI'I BU, YONGS

SU BRTAGS PA BZUNG NA, GAL TE DE BZHIN GSHEGS PA'I TSE'I TSAD
BSKAL PA GANGG'A'I KLUNG GI BYE MA SNYED DU GYUR LA, NYI MA RE RE
THAMS CAD LA'ANG CHOS BSHAD PA GANGG'A'I

KLUNG GI BYE MA SNYED 'JUG PAR GYUR CING CHOS BSHAD PA THAMS CAD
LA'ANG BYANG CHUB SEMS DPA' GANGG'A'I KLUNG GI BYE MA SNYED LUNG
BSTAN PAR GYUR LA, GANG GIS SHAR PHYOGS


@104A *, ,SU SANGS RGYAS KYI ZHING GANGG'A'I KLUNG GI BYE MA
SNYED 'DAS PA NAS BYANG CHUB SEMS DPA' GCIG MTSAN MAR BZHAG KYANG
SANGS RGYAS KYI ZHING

RNAMS DE BZHIN GSHEGS PA DAG GIS DE TZAM DU STONG NA, PHYOGS
BCU'I SANGS RGYAS KYI ZHING GANG DE BZHIN GSHEGS PA'I SHA'I SPYAN
THA MAL BAS GZIGS PAR 'GYUR

BA'I SANGS RGYAS KYI ZHING DE DAG TU SKYES PA'I SEMS CAN DE DAG
GI SEMS DE BZHIN GSHEGS PAS MKHYEN PA'I DE BZHIN GSHEGS PA DE DAG
GIS STONG PA LA LTA CI

SMOS; DE NAS NYAN THOS CHEN PO DE DAG DANG, THAMS CAD DANG LDAN
PA'I 'KHOR DE NGO MTSAR DU GYUR NAS TSIG 'DI SKAD DU BDAG CAG GI
STON PA DE DAG DE LTAR RDZU

'PHRUL CHE, DE LTAR MTHU CHE, DE LTAR YE SHES GZIGS PA CHEN PO
DANG LDAN TE, BDAG CAG GIS RNYED PA LEGS BAR RNYED DO, ,ZHES
SMRAS SO, ,DE NAS BYANG CHUB

SEMS DPA' GANG PHYOGS BCU'I 'JIG RTEN GYI KHAMS NAS 'DUS PA STENG
GI BAR SNANG LA 'KHOD PA DE DAG BAR SNANG DE LAS BABS NAS BCOM
LDAN 'DAS DANG, 'JAM

DPAL GZHON NUR GYUR PA'I ZHABS LA MGO BOS PHYAG 'TSAL TE BSKOR
NAS PHYOGS BCUR DONG NGO, ,DE NAS 'JAM DPAL GZHON NUR GYUR PA LA
LHA'I BU DPAL BZANG


@104B LDAN GYIS 'DI SKAD CES SMRAS SO, ,'JAM DPAL, KHYOD KYIS
MDZAD PA MDZAD CING SEMS CAN TSAD MED PA BYANG CHUB TU YONGS SU
SMIN PAR MDZAD PA LEGS SO LEGS SO, ,

'JAM DPAL, KHYOD KYIS BYANG CHUB SEMS DPA' RNAMS KYI BYANG CHUB
YONGS SU SMIN PAR BGYID PA'I CHOS LAS BRTZAMS TE SPOBS PAR MDZOD
CIG ,'JAM DPAL GYIS

SMRAS PA; LHA'I BU, BYANG CHUB SEMS DPA' RNAMS KYI BYANG CHUB
YONGS SU SMIN PAR BYED PA'I CHOS NI, SUM CU RTZA LNGA'O, ,SUM CU
RTZA LNGA GANG ZHE NA, 'DI LTA STE, DUS SU

SKUL BA DANG, TSOD LA SKUL BA DANG, RAN PAR SKUL BA DANG, DBANG
PO LA SKUL BA DANG, BRTAN PAR SKUL BA DANG, PHA ROL TU PHYIN PA
LA SKUL BA DANG, THABS LA SKUL

BA DANG, LHAG PA'I BSAM PA LA SKUL BA DANG, BYAMS PA CHEN PO LA
SKUL BA DANG, SNYING RJE CHEN PO LA SKUL BA DANG, THEG PA CHEN PO
LA SKUL BA DANG, THEG PA DMAN

PA LA SKUL BA DANG, BDEN PA LA SKUL BA DANG, DE BYA BA LA SKUL BA
DANG, CHOS SRUNG BAR SKUL BA DANG, THOS PA BSTAN PAR SKUL BA
DANG, SEMS CAN SNA TSOGS SU MI

DBYE BAR SKUL BA DANG, TSUL KHRIMS 'CHAL PA DANG, TSUL KHRIMS
DANG LDAN PA LA SBYIN PA'I GNAS SU MTSUNGS PAR SKUL BA DANG, BDUD
KYI LAS BSTAN PAR SKUL BA DANG, DAM


@105A *, ,BCAS PA NYAMS 'OG TU CHUD PAR SKUL BA DANG, 'KHOR BAS
YONGS SU MI SKYO BAR SKUL PA DANG, BDUD GDUL BAR SKUL BA DANG,
BYAS

PA SHES PA DANG, BYAS PA GZO BAR SKUL BA DANG, RGYU ZAD PA LA
'JUG PAR SKUL BA DANG, RNAM PAR THAR PA'I SGO LA MI 'JIGS PAR
SKUL BA DANG, DE BZHIN GSHEGS

PA LA MCHOD PA DANG, RIM GRO BYA BAR SKUL BA DANG, SEMS CAN THAMS
CAD LA CI BYA SNYAM PA LA SPRO BAR SKUL BA DANG, 'JIG RTEN GYI
CHOS DANG MA 'DRES PAR SKUL

BA DANG, DGON PA LA DGA' BAR SKUL BA DANG, 'DOD PA CHUNG ZHING
CHO GA SHES PAR SKUL BA DANG, 'DAS PA DANG MA 'ONGS PA MA GROL BA
DGROL BA DANG, DBUGS MA

PHYIN PA DBUGS DBYUNG BA DANG, YONGS SU MYA NGAN LAS 'DAS PA
YONGS SU MYA NGAN LAS 'DA' BAR SKUL BA DANG, DKON MCHOG GSUM GYI
GDUNG MI 'CHAD

PAR SKUL BA DANG, SANGS RGYAS KYI ZHING GI YON TAN BKOD PA YONGS
SU DAG PAR BLANG BAR SKUL BA STE, LHA'I BU, BYANG CHUB SEMS DPA'
RNAMS KYI BYANG CHUB YONGS SU

SMIN PAR BYED PA'I CHOS NI, SUM CU RTZA LNGA PO DE DAG GO ,LHA'I
BU, DE LTAR BYANG CHUB SEMS DPA' YONGS SU SMIN PAR BYAS PA NI,
BLA NA MED PA YANG DAG PAR RDZOGS


@105B PA'I BYANG CHUB LAS BSKYOD DU MED PA YIN TE, DE NI, PHAS
KYI RGOL BA THAMS CAD KYIS THUL BAR MI NUS SO, ,DE NI, PHYIN CHAD
KYANG BYANG CHUB SEMS DPA'I DREGS PA BCUS

DREGS PAR MI 'GYUR RO, ,BCU GANG ZHE NA, TSUL KHRIMS KYIS DREGS
PA DANG, THOS PAS DREGS PA DANG, SPOBS PAS DREGS PA DANG, RNYED
PA DANG BKUR STI DANG TSIGS

SU BCAD PAS DREGS PA DANG, DGON PAR GNAS PAS DREGS PA DANG,
SBYANGS PA'I YON TAN DANG, YO BYAD BSNYUNGS PAS DREGS PA DANG,
GZUGS DANG, LONGS

SPYOD DANG, DBANG PHYUG DANG, G-YOG 'KHOR GYIS DREGS PA DANG,
BRGYA BYIN DANG TSANGS PA DANG 'JIG RTEN SKYONG BA BSNYEN BKUR
BYED PAS DREGS PA DANG, BSAM

GTAN DANG, MNGON PAR SHES PAS DREGS PA DANG, SANGS RGYAS DANG
CHOS DANG DGE 'DUN LA DANG BA'I LHA DANG, KLU DANG, GNOD SBYIN
DANG, DRI ZA DANG, LHA MA YIN

DANG, NAM MKHA' LDING DANG, MI'AM CI DANG, LTO 'PHYE CHEN PO DAG
'DOD PA DANG, BSTOD PA DANG, BSNGAGS PAR BYED PA DES KYANG SNYEMS
PA MED PA YIN TE, LHA'I

BU; BYANG CHUB SEMS DPA'I DREGS PA BCU PO DE DAG GIS MI SNYEMS,
RAB TU MI SNYEMS SO, ,DE NAS 'JAM DPAL GZHON NUR GYUR PA LA LHA'I
BU DPAL BZANG LDAN


@106A *, ,GYIS 'DI SKAD CES SMRAS SO, ,'JAM DPAL, KHYOD PHYOGS
GANG NA GNAS PA DANG, CHOS KYI RNAM GRANGS 'DI GANG NA SPYOD PA
DER NI, SANGS

RGYAS 'BYUNG BAR BLTA'O, ,DER NI, CHOS KYI 'KHOR LO BSKOR BAR
BLTA'O, ,BCOM LDAN 'DAS KYIS BKA' STZAL PA, DE DE BZHIN NO,
,LHA'I BU, DE DE BZHIN TE, JI

SKAD SMRAS PA BZHIN NO, ,PHYOGS GANG NA 'JAM DPAL GZHON NUR GYUR
PA GNAS PA DE NI, STONG PA MA YIN PAR MNGON NO, ,GANG NA CHOS KYI
RNAM GRANGS 'DI SPYOD PAR

'GYUR BA DE NI, DE BZHIN GSHEGS PA CHOS KYI BDAG PO NYID BRTZON
PAR MDZAD DO, ,GANG CHOS KYI RNAM GRANGS 'DI LA NYAN PAR BYED,
MOS PAR BYED PA'I SEMS CAN

DE DAG NI, NGA'I YIN PAR 'GYUR RO, ,GANG DAG CHOS KYI RNAM GRANGS
'DI NYAN PA DANG, MOS PA'I SEMS CAN DE DAG NI, DE BZHIN GSHEGS
PAS 'DUL BAR BLTA'O, ,

GANG DAG CHOS KYI RNAM GRANGS 'DI 'DZIN PA DANG, DE BZHIN NYID DU
NAN TAN BYED PA DE DAG NI, BLA NA MED PA YANG DAG PAR RDZOGS PA'I
BYANG CHUB LAS PHYIR MI LDOG PA

YIN NO; ;DE NAS BCOM LDAN 'DAS KYIS BYANG CHUB SEMS DPA' BYAMS PA
DANG, GNAS BRTAN 'OD SRUNG CHEN PO DANG, TSE DANG LDAN PA KUN
DGA' BO LA BKA' STZAL


@106B PA; SKYES BU DAM PA DAG ,JI TZAM DU CHOS KYI RNAM GRANGS
'DI BLANG BA DANG, GZUNG BA DANG, BSHAD PA DANG, KUN CHUB PAR
BYED PA'I PHYIR KHYED LA GTAD DO, ,NGA NI, RING POR

MI THOGS PAR YONGS SU MYA NGAN LAS 'DA' BAR 'GYUR GYI, DE'I PHYIR
KHYED KYIS SEMS CAN THAMS CAD LA SANGS RGYAS KYI BYA BA'I CHOS
KYI RNAM GRANGS 'DIS GNAS PAR GYIS

SHIG ,BYAMS PAS GSOL PA, BCOM LDAN 'DAS, BDAG GIS CHOS KYI RNAM
GRANGS 'DI GZUNG LAGS NA, BCOM LDAN 'DAS, CHOS KYI RNAM GRANGS
'DI'I MING CI

LAGS; 'DI JI LTAR GZUNG BAR BGYI, BCOM LDAN 'DAS KYIS BKA' STZAL
PA, BYAMS PA, DE'I PHYIR KHYOD KYIS CHOS KYI RNAM GRANGS 'DI BZHI
PA SGRUB PA DANG, BYANG CHUB

SEMS DPA'I LAM DANG, BYANG CHUB SEMS DPA' YONGS SU SMIN PAR BYED
PA ZHES BYA BAR ZUNGS SHIG ,BCOM LDAN 'DAS KYIS DE SKAD CES BKA'
STZAL NAS BYANG CHUB

SEMS DPA' BYAMS PA DANG, TSE DANG LDAN PA 'OD SRUNG CHEN PO DANG,
TSE DANG LDAN PA KUN DGA' BO DANG, LHA DANG, MI DANG, LHA MA YIN
DANG, DRI ZAR BCAS PA'I 'JIG

RTEN YI RANG STE BCOM LDAN 'DAS KYIS GSUNGS PA LA MNGON PAR BSTOD
DO, ,'PHAGS PA BZHI PA SGRUB PA ZHES BYA BA THEG PA CHEN PO'I MDO
RDZOGS SO,, ,,