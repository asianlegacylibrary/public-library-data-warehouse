@253A ,,RGYA GAR SKAD DU, A'ARYA KO'U SHI KA
PRA DZNY'A PA RA MI T'A N'A MA, BOD

SKAD DU; 'PHAGS PA SHES RAB KYI PHA ROL TU PHYIN PA KO'U SHI KA
ZHES BYA BA, SANGS RGYAS DANG, BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS THOS PA

DUS GCIG NA, BCOM LDAN 'DAS RGYAL PO'I KHAB NA BYA RGOD PHUNG
PO'I RI LA DGE SLONG GI DGE 'DUN CHEN PO DANG, BYANG CHUB SEMS
DPA' 'BUM PHRAG DU MA THAMS CAD KYANG GZHON NUR

GYUR PA SHA STAG DANG THABS CIG TU BZHUGS TE, DE NAS BCOM LDAN
'DAS KYIS LHA'I DBANG PO BRGYA BYIN LA BKA' STZAL PA, KO'U SHI
KA, DE LA SHES RAB KYI PHA ROL TU PHYIN PA'I DON

NI; 'DI YIN TE, SHES RAB KYI PHA ROL TU PHYIN PA NI, GNYIS SU
BLTA BAR MI BYA, GNYIS MA YIN PAR YANG MA YIN, MTSAN MAR MA YIN,
MTSAN MA MA YIN PAR YANG MA YIN, BLANG

BAR YANG MA YIN, DOR BAR MA YIN, BSNAN PAR MA YIN, BSNAN PA MED
PAR YANG MA YIN, KUN NAS NYON MONGS PAR MA YIN, KUN NAS NYON
MONGS PA MA YIN PAR YANG MA YIN,

RNAM PAR BYANG BA MA YIN, RNAM PAR BYANG BA MA YIN PAR YANG MA
YIN, SPANG BAR MA YIN, SPANG BA MA YIN PAR YANG MA YIN; GNAS SU
MA YIN, GNAS MA YIN PAR YANG MA YIN,


@253B SBYOR BAR MA YIN, SBYOR BA MA YIN PAR YANG MA YIN, 'BREL
BAR MA YIN, 'BREL BA MA YIN PAR YANG MA YIN, RKYEN DU MA YIN,
RKYEN MA YIN PAR YANG MA YIN, CHOS SU MA YIN, CHOS MA

YIN PAR YANG MA YIN, DE BZHIN NYID MA YIN, DE BZHIN NYID MA YIN
PAR YANG MA YIN, YANG DAG PA'I MTHA' MA YIN, YANG DAG PA'I MTHA'
MA YIN PAR YANG MA YIN NO, ,KO'U SHI KA ,DE BZHIN

DU SHES RAB KYI PHA ROL TU PHYIN PA'I DON NI, 'DI LTA STE, CHOS
THAMS CAD MNYAM PA NYID KYI PHYIR SHES RAB KYI PHA ROL TU PHYIN
PA NYID MNYAM MO, ,CHOS THAMS CAD ZAB PA'I PHYIR SHES RAB KYI PHA
ROL

TU PHYIN PA ZAB BO, ,CHOS THAMS CAD DBEN PA'I PHYIR SHES RAB KYI
PHA ROL TU PHYIN PA DBEN NO, ,CHOS THAMS CAD G-YO BA MED PA'I
PHYIR SHES RAB KYI PHA ROL TU PHYIN PA G-YO BA MED DO, ,CHOS

THAMS CAD RLOM SEMS MED PA'I PHYIR SHES RAB KYI PHA ROL TU PHYIN
PA RLO MA SEMS MED DO, ,CHOS THAMS CAD 'JIGS PA MED PA'I PHYIR
SHES RAB KYI PHA ROL TU PHYIN PA 'JIGS PA MED DO, ,CHOS

THAMS CAD BAG TSA BA MED PA'I PHYIR SHES RAB KYI PHA ROL TU PHYIN
PA BAG TSA BA MED DO, ,CHOS THAMS CAD RO GCIG PA'I PHYIR SHES RAB
KYI PHA ROL TU PHYIN PHA ROL GCIG GO ,CHOS THAMS CAD

SKYE BA MED PA'I PHYIR SHES RAB KYI PHA ROL TU PHYIN PA SKYE BA
MED DO, ,CHOS THAMS CAD 'GAG PA MED PA'I PHYIR SHES RAB KYI PHA
ROL TU PHYIN PA 'GAG PA MED DO, ,CHOS THAMS CAD NAM MKHA'


@254A *, ,LTA BU'I PHYIR SHES RAB KYI PHA ROL TU PHYIN PA NAM
MKHA' LTA BU'O, ,GZUGS MU MED PA'I PHYIR SHES RAB KYI PHA ROL TU
PHYIN PA MU MED DO, ,DE BZHIN DU TSOR BA

DANG, 'DU SHES DANG, 'DU BYED RNAMS DANG, RNAM PAR SHES PA MU MED
PA'I PHYIR SHES RAB KYI PHA ROL TU PHYIN PA MU MED DO, ,SA'I
KHAMS MU MED PA'I PHYIR SHES RAB KYI PHA ROL TU

PHYIN PA MU MED DO, ,DE BZHIN DU CHU'I KHAMS DANG, ME'I KHAMS
DANG, RLUNG GI KHAMS DANG, NAM MKHA'I KHAMS DANG, RNAM PAR SHES
PA'I KHAMS MU MED PA'I PHYIR SHES RAB KYI

PHA ROL TU PHYIN PA MU MED DO, ,RI RAB MU MED PA'I PHYIR SHES RAB
KYI PHA ROL TU PHYIN PA MU MED DO, ,RGYA MTSO MU MED PA'I PHYIR
SHES RAB KYI PHA ROL TU PHYIN PA MU MED DO, ,RDO RJE MNYAM

PA'I PHYIR SHES RAB KYI PHA ROL TU PHYIN PA MNYAM MO, ,CHOS THAMS
CAD DBYER MED PA'I PHYIR SHES RAB KYI PHA ROL TU PHYIN PA DBYER
MED DO, ,CHOS THAMS CAD KYI NGO BO NYID DMIGS

SU MED PA'I PHYIR SHES RAB KYI PHA ROL TU PHYIN PA DMIGS SU MED
DO, ,CHOS THAMS CAD GSAL BA MED PAR MNYAM PA'I PHYIR SHES RAB KYI
PHA ROL TU PHYIN PA GSAL BA MED PAR

MNYAM MO, ,CHOS THAMS CAD BYED PA MED PA'I PHYIR SHES RAB KYI PHA
ROL TU PHYIN PA BYED PA MED DO, ,CHOS THAMS CAD BSAM GYIS MI
KHYAB PA'I PHYIR SHES RAB KYI PHA ROL TU PHYIN PA


@254B BSAM GYIS MI KHYAB BO, ,DE BZHIN DU SBYIN PA'I PHA ROL TU
PHYIN PA DANG, TSUL KHRIMS KYI PHA ROL TU PHYIN PA DANG, BZOD
PA'I PHA ROL TU PHYIN PA DANG, BRTZON 'GRUS KYI PHA ROL TU PHYIN
PA DANG,

BSAM GTAN GYI PHA ROL TU PHYIN PA DANG, SHES RAB KYI PHA ROL TU
PHYIN PA DANG, THABS KYI PHA ROL TU PHYIN PA DANG, SMON LAM GYI
PHA ROL TU PHYIN PA DANG, STOBS KYI PHA ROL TU PHYIN PA DANG, YE

SHES KYI PHA ROL TU PHYIN PA 'KHOR GSUM YONGS SU DAG PAS MU MED
PA'I PHYIR SHES RAB KYI PHA ROL TU PHYIN PA MU MED DO, ,SHES RAB
KYI PHA ROL TU PHYIN PA ZHES BYA BA NI, 'DI LTAR STONG PA NYID

BCO BRGYAD DE, 'DI LTA STE, NANG STONG PA NYID DANG, PHYI STONG
PA NYID DANG, PHYI NANG STONG PA NYID DANG, STONG PA NYID STONG
PA NYID DANG, CHEN PO STONG PA NYID DANG, DON DAM PA STONG PA
NYID DANG, 'DUS

BYAS STONG PA NYID DANG, 'DUS MA BYAS STONG PA NYID DANG, MTHA'
LAS 'DAS PA STONG PA NYID DANG, THOG MA DANG THA MA MED PA STONG
PA NYID DANG, DOR BA MED PA STONG PA NYID DANG, RANG BZHIN STONG

PA NYID DANG, CHOS THAMS CAD STONG PA NYID DANG, RANG GI MTSAN
NYID STONG PA NYID DANG, MI DMIGS PA STONG PA NYID DANG, DNGOS PO
MED PA STONG PA NYID DANG, NGO BO NYID STONG PA NYID DANG, DNGOS

PO MED PA'I NGO BO NYID STONG PA NYID DE, MDOR NA STONG PA NYID
'DI NI, SHES RAB KYI PHA ROL TU PHYIN PA ZHES BYA'O, ,SKAR MA RAB
RIB MAR ME DANG, ,SGYU MA ZIL PA CHU BUR DANG, ,RMI LAM GLOG


@255A *, ,DANG SPRIN LTA BU, ,'DUS BYAS DE LTAR BLTA BAR BYA, ,NA
MO BHA GA BA TYEE A'ARYA PRA DZNY'A PA RA MI TA YEE, AOm DH'I,
HR'I, SHR'I, SHRU T'I, SMRI TI, MA TI, GA TI, BI DZA YE SV'AH'A,

'GAG PA MED CING SKYE MED LA, ,CHAD PA MED CING RTAG PA MED, ,THA
DAD DON MIN DON GCIG MIN, ,'ONG BA MED CING 'GRO MED LA, ,SPROS
PA ZHI BAS ZHI BA YI, ,RTEN CING 'BREL PAR

'BYUNG STON PA, ,RDZOGS PA'I SANGS RGYAS GANG YIN PA, ,SMRA MCHOG
DE LA PHYAG 'TSAL LO ,BCOM LDAN 'DAS KYIS DE SKAD CES BKA' STZAL
NAS TSE DANG LDAN PA SH'A RADVA TI'I BU DANG, LHA'I DBANG

PO BRGYA BYIN DANG, DGE SLONG DE DAG DANG, BYANG CHUB SEMS DPA'
DE DAG DANG, LHA DANG, MI DANG, LHA MA YIN DANG, DRI ZAR BCAS
PA'I 'JIG RTEN YI RANG STE BCOM LDAN 'DAS KYIS

GSUNGS PA LA MNGON PAR BSTOD DO,, ,,'PHAGS PA SHES RAB KYI PHA
ROL TU PHYIN PA KO'U SHI KA ZHES BYA BA RDZOGS SO,,