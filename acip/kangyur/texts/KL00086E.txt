@207A ,,RGYA GAR SKAD DU, A'ARYA MEE

TRI YA PA RI PRi TZTS'A N'A MA MAH'A Y'A NA S'U TRA, BOD SKAD DU,
'PHAGS PA BYAMS PAS ZHUS PA ZHES BYA BA THEG PA CHEN PO'I MDO,
SANGS RGYAS DANG BYANG CHUB SEMS DPA' THAMS CAD LA

PHYAG 'TSAL LO, ,'DI SKAD BDAG GIS THOS PA DUS GCIG NA, BCOM LDAN
'DAS RGYAL PO'I KHAB NA BYA RGOD KYI PHUNG PO'I RI LA, DGE SLONG
STONG NYIS BRGYA LNGA BCU'I DGE SLONG GI

DGE 'DUN CHEN PO DANG, BYANG CHUB SEMS DPA' KHRI DANG THABS GCIG
TU BZHUGS TE, DE NAS BCOM LDAN 'DAS 'KHOR BRGYA STONG DU MAS
YONGS SU BSKOR CING MDUN GYIS BLTAS NAS

CHOS STON TO, ,DE'I TSE BYANG CHUB SEMS DPA' SEMS DPA' CHEN PO
BYAMS PA ZHES BYA BA 'KHOR DE NYID DU 'DUS PAR GYUR TE 'DUG GO
,DE NAS BYANG CHUB SEMS DPA' SEMS DPA'


@207B CHEN PO BYAMS PA STAN LAS LANGS TE, BLA GOS PHRAG PA GCIG
TU GZAR NAS PUS MO G-YAS PA'I LHA NGA SA BTZUGS TE, BCOM LDAN
'DAS GA LA DER LOGS SU THAL MO SBYAR BA BTUD NAS,

BCOM LDAN 'DAS LA 'DI SKAD CES GSOL TO, ,GAL TE ZHUS NAS ZHU BA
LUNG BSTAN PA'I SLAD DU, BCOM LDAN 'DAS KYIS BDAG LA SKABS PHYE
NA, DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS LA BDAG PHYOGS 'GA' ZHIG
ZHU LAGS SO, ,DE SKAD CES GSOL PA DANG, BCOM LDAN 'DAS KYIS BYANG
CHUB SEMS DPA' SEMS DPA' CHEN

PO BYAMS PA LA 'DI SKAD CES BKA' STZAL TO, ,BYAMS PA KHYOD DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
LA CI DANG CI 'DOD PA DRIS SHIG DANG, DRIS

PA DE DANG DE'I LUNG BSTAN PAS NGAS KHYOD KYI SEMS RANGS PAR
BYA'O, ,DE NAS BCOM LDAN 'DAS KYIS SKABS PHYE BAS, BYANG CHUB
SEMS DPA' SEMS DPA' CHEN PO BYAMS PAS BCOM

LDAN 'DAS LA 'DI SKAD CES GSOL TO, ,BCOM LDAN 'DAS, BYANG CHUB
SEMS DPA' SEMS DPA' CHEN PO CHOS DU DANG LDAN NA, BLA NA MED PA
YANG DAG PAR RDZOGS PA'I BYANG CHUB LAS

PHYIR MI LDOG PA'I CHOS CAN DU 'GYUR ZHING MI NYAMS LA YONGS SU
MI NYAMS TE KHYAD PAR THOB PAR 'GYUR BA DANG, BDUD PHYIR RGOL BA
BCOM PAR 'GYUR BA DANG, BYANG CHUB SEMS DPA'I


@208A *, ,SPYAD PA SPYOD PA NA, CHOS THAMS CAD KYI NGO BO NYID
KYI MTSAN NYID JI LTA BA BZHIN DU RTOGS NAS, 'KHOR BA NA YONGS SU
MI SKYO BA DANG, YONGS SU MI SKYO BA'I

YID DANG LDAN PAR GYUR NAS KYANG, GZHAN GYI KHA NA MA LAS PA'I YE
SHES KYIS MYUR DU BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR 'GYUR LAGS

DE SKAD CES GSOL PA DANG, BCOM LDAN 'DAS KYIS BYANG CHUB SEMS
DPA' SEMS DPA' CHEN PO BYAMS PA LA 'DI SKAD CES BKA' STZAL TO,
,BYAMS PA, LEGS SO, ,BYAMS PA

KHYOD DE BZHIN GSHEGS PA LA DON 'DI 'DRI BAR SEMS PA KHYOD YANG
LEGS SO, ,BYAMS PA, DE'I PHYIR LEGS PAR RAB TU NYON LA YID LA
GZUNG ZHIG DANG, NGAS KHYOD LA BSHAD DO, ,

BCOM LDAN 'DAS, DE LTAR 'TSAL LO ZHES GSOL TE, BYANG CHUB SEMS
DPA' SEMS DPA' CHEN PO BYAMS PA BCOM LDAN 'DAS KYI LTAR NYAN PA
DANG, BCOM LDAN 'DAS KYIS DE LA

'DI SKAD CES BKA' STZAL TO, ,BYAMS PA, BYANG CHUB SEMS DPA' SEMS
DPA' CHEN PO CHOS BRGYAD DANG LDAN NA, BLA NA MED PA YANG DAG PAR
RDZOGS PA'I BYANG CHUB LAS PHYIR MI

LDOG PA'I CHOS CAN DU 'GYUR ZHING MI NYAMS LA YONGS SU MI NYAMS
TE KHYAD PAR THOB PAR 'GYUR RO, ,BDUD KYI PHYIR RGOL BA BCOM PAR
'GYUR, BYANG CHUB SEMS DPA'I SPYAD PA SPYOD PA NA,


@208B CHOS THAMS CAD KYI NGO BO NYID KYI MTSAN NYID JI LTA BA
BZHIN DU RTOGS NAS 'KHOR BA NA YONGS SU MI SKYO BAR 'GYUR, YONGS
SU MI SKYO BA'I YID DANG LDAN PAR GYUR NAS KYANG, GZHAN GYI

KHA NA MA LAS PA'I YE SHES KYIS MYUR DU BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR 'TSANG RGYA'O,
,BRGYAD GANG ZHE NA, 'DI LTA STE, BYAMS PA, 'DI LA BYANG

CHUB SEMS DPA' SEMS DPA' CHEN PO NI BSAM PA PHUN SUM TSOGS PA
YIN, SBYOR BA PHUN SUM TSOGS PA YIN, GTONG BA PHUN SUM TSOGS PA
YIN, YONGS SU BSNGO BA LA MKHAS PA

YIN; BYAMS PA PHUN SUM TSOGS PA YIN, SNYING RJE PHUN SUM TSOGS PA
YIN, THABS LA MKHAS PA YIN, SHES RAB KYI PHA ROL TU PHYIN PA LA
NGES PAR 'BYUNG BA YIN NO, ,BYAMS PA, JI

LTAR NA BYANG CHUB SEMS DPA' SEMS DPA' CHEN PO BSAM PA PHUN SUM
TSOGS PA YIN ZHE NA, BYAMS PA, 'DI LA BYANG CHUB SEMS DPA' SEMS
DPA' CHEN PO NI SANGS RGYAS KYI BSNGAGS

PA'AM, BSNGAGS PA MA YIN PA THOS KYANG BLA NA MED PA YANG DAG PAR
RDZOGS PA'I BYANG CHUB LA BSAM PA NGES PA YIN, CHOS KYI BSNGAGS
PA'AM, BSNGAGS PA MA YIN PA THOS KYANG BLA NA MED PA YANG

DAG PAR RDZOGS PA'I BYANG CHUB LA BSAM PA NGES PA YIN, DGE 'DUN
GYI BSNGAGS PA'AM, BSNGAGS PA MA YIN PA THOS KYANG BLA NA MED PA
YANG DAG PAR RDZOGS PA'I BYANG CHUB LA BSAM PA NGES


@209A *, ,PA YIN TE, BYAMS PA, DE LTAR NA BYANG CHUB SEMS DPA'
SEMS DPA' CHEN PO BSAM PA PHUN SUM TSOGS PA YIN NO, ,BYAMS PA, JI
LTAR NA BYANG CHUB

SEMS DPA' SEMS DPA' CHEN PO SBYOR BA PHUN SUM TSOGS PA YIN ZHE
NA, BYAMS PA, 'DI LA BYANG CHUB SEMS DPA' SEMS DPA' CHEN PO NI
SROG GCOD PA SPANGS PA YIN, MA BYIN PAR

LEN PA DANG, 'DOD PAS LOG PAR G-YEM PA DANG, BRDZUN DU SMRA BA
DANG, PHRA MA'I TSIG DANG, NGAG RTZUB PO DANG, TSIG KYAL PA
SPANGS PA YIN TE, BYAMS PA, DE LTAR NA BYANG CHUB SEMS

DPA' SEMS DPA' CHEN PO SBYOR BA PHUN SUM TSOGS PA YIN NO, ,BYAMS
PA, JI LTAR BYANG CHUB SEMS DPA' SEMS DPA' CHEN PO GTONG BA PHUN
SUM TSOGS PA YIN ZHE NA, BYAMS

PA; 'DI LA BYANG CHUB SEMS DPA' SEMS DPA' CHEN PO NI DGE SBYONG
DANG, BRAM ZE RNAMS DANG, PHONGS PA DANG, SLONG BA RNAMS LA GOS
DANG, ZAS DANG, MAL CHA DANG, NA BA'I GSOS

SMAN DANG, YO BYAD RNAMS GTONG BA DANG, SBYIN PA DAG TU GYUR BA
YIN TE, BYAMS PA, DE LTA NA BYANG CHUB SEMS DPA' SEMS DPA' CHEN
PO GTONG BA PHUN SUM TSOGS PA YIN NO, ,

BYAMS PA, JI LTAR NA BYANG CHUB SEMS DPA' SEMS DPA' CHEN PO YONGS
SU BSNGO BA LA MKHAS PA YIN ZHE NA, BYAMS PA, 'DI LA BYANG CHUB
SEMS DPA' SEMS DPA' CHEN PO NI


@209B LUS DANG NGAG DANG YID KYIS DGE BA'I RTZA BA MNGON PAR 'DU
BYED PA GANG CI YANG RUNG STE, DE THAMS CAD BLA NA MED PA YANG
DAG PAR RDZOGS PA'I BYANG CHUB TU YONGS SU BSNGO BAR BYED DE,
BYAMS

PA; DE LTAR NA BYANG CHUB SEMS DPA' SEMS DPA' CHEN PO YONGS SU
BSNGO BA LA MKHAS PA YIN NO, ,BYAMS PA, JI LTAR NA BYANG CHUB
SEMS DPA' SEMS DPA' CHEN PO BYAMS PA PHUN SUM

TSOGS PA YIN ZHE NA, BYAMS PA, 'DI LA BYANG CHUB SEMS DPA' SEMS
DPA' CHEN PO NI BYAMS PA'I LUS KYI LAS DANG LDAN PA YIN, BYAMS
PA'I NGAG GI LAS DANG LDAN PA YIN, BYAMS

PA'I YID KYI LAS DANG LDAN PA YIN TE, BYAMS PA, DE LTAR NA BYANG
CHUB SEMS DPA' SEMS DPA' CHEN PO BYAMS PA PHUN SUM TSOGS PA YIN
NO, ,BYAMS PA, JI LTAR NA BYANG CHUB SEMS

DPA' SEMS DPA' CHEN PO SNYING RJE PHUN SUM TSOGS PA YIN ZHE NA,
BYAMS PA, 'DI LA BYANG CHUB SEMS DPA' SEMS DPA' CHEN PO NI GNOD
SEMS MED PA'I LUS KYI LAS DANG LDAN PA

YIN; GNOD SEMS MED PA'I NGAG GI LAS DANG LDAN PA YIN, GNOD SEMS
MED PA'I YID KYI LAS DANG LDAN PA YIN TE, BYAMS PA, DE LTAR BYANG
CHUB SEMS DPA' SEMS DPA' CHEN PO SNYING

RJE PHUN SUM TSOGS PA YIN NO, ,BYAMS PA, JI LTAR NA BYANG CHUB
SEMS DPA' SEMS DPA' CHEN PO THABS LA MKHAS PA YIN ZHE NA, BYAMS
PA, 'DI LA BYANG CHUB SEMS DPA' SEMS


@210A *, ,DPA' CHEN PO NI KUN RDZOB KYI DON LA MKHAS PA YIN, DAM
PA'I DON LA MKHAS PA YIN, GNYI GA'I DON LA MKHAS PA YIN TE, BYAMS
PA, DE LTAR NA BYANG

CHUB SEMS DPA' SEMS DPA' CHEN PO THABS LA MKHAS PA YIN NO, ,BYAMS
PA, JI LTAR NA BYANG CHUB SEMS DPA' SEMS DPA' CHEN PO SHES RAB
KYI PHA ROL TU PHYIN PA LA NGES PAR

'BYUNG BA YIN ZHE NA, BYAMS PA, 'DI LA BYANG CHUB SEMS DPA' SEMS
DPA' CHEN PO 'DI LTAR YANG DAG PAR SLOB STE, 'DI YOD PA'I PHYIR
'DI 'BYUNG, 'DI SKYES PAS 'DI SKYE BA STE, 'DI

LTA STE, MA RIG PA'I RKYEN GYIS 'DU BYED RNAMS, 'DU BYED KYI
RKYEN GYIS RNAM PAR SHES PA, RNAM PAR SHES PA'I RKYEN GYIS MING
DANG GZUGS, MING DANG GZUGS KYI RKYEN GYIS SKYE MCHED

DRUG; SKYE MCHED DRUG GI RKYEN GYIS REG PA, REG PA'I RKYEN GYIS
TSOR BA, TSOR BA'I RKYEN GYIS SRED PA, SRED PA'I RKYEN GYIS LEN
PA, LEN PA'I RKYEN GYIS SRID PA, SRID PA'I RKYEN GYIS SKYE

BA; SKYE BA'I RKYEN GYIS RGA SHI DANG, MYA NGAN DANG, SMRE SNGAGS
'DON PA DANG, SDUG BSNGAL BA DANG, YID MI BDE BA DANG, 'KHRUG PA
RNAMS 'BYUNG BAR 'GYUR TE, DE LTAR NA SDUG BSNGAL

GYI PHUNG PO CHEN PO 'BA' ZHIG PO 'DI 'BYUNG BAR 'GYUR RO, ,'DI
MED PA'I PHYIR 'DI MI 'BYUNG, 'DI 'GAGS PAS 'DI 'GAG STE, 'DI LTA
STE, MA RIG PA 'GAGS PAS 'DU BYED


@210B 'GAG ,'DU BYED 'GAGS PAS RNAM PAR SHES PA 'GAG ,RNAM PAR
SHES PA 'GAGS PAS MING DANG GZUGS 'GAG ,MING DANG GZUGS 'GAGS PAS
SKYE MCHED DRUG 'GAG ,SKYE

MCHED DRUG 'GAGS PAS REG PA 'GAG ,REG PA 'GAGS PAS TSOR BA 'GAG
,TSOR BA 'GAGS PAS SRED PA 'GAG ,SRED PA 'GAGS PAS LEN PA 'GAG
,LEN PA 'GAGS PAS

SRID PA 'GAG, SRID PA 'GAGS PAS SKYE BA 'GAG ,SKYE BA 'GAGS PAS
RGA SHI DANG, MYA NGAN DANG, SMRE SNGAGS 'DON PA DANG, SDUG
BSNGAL BA DANG, YID MI BDE BA DANG, 'KHRUG PA RNAMS

'GAG PAR 'GYUR TE, DE LTAR NA SDUG BSNGAL GYI PHUNG PO CHEN PO
'BA' ZHIG PO 'DI 'GAG PAR 'GYUR SNYAM PA STE, BYAMS PA, DE LTAR
NA BYANG CHUB SEMS DPA' SEMS DPA' CHEN PO

SHES RAB KYI PHA ROL TU PHYIN PA LA NGES PAR 'BYUNG BA YIN NO,
,BYAMS PA, BYANG CHUB SEMS DPA' SEMS DPA' CHEN PO CHOS BRGYAD PO
DE DAG DANG LDAN NA, BLA NA MED PA YANG DAG PAR RDZOGS

PA'I BYANG CHUB LAS PHYIR MI LDOG PA'I CHOS CAN DU 'GYUR ZHING,
MI NYAMS LA YONGS SU MI NYAMS TE KHYAD PAR THOB PAR 'GYUR RO,
,BDUD PHYIR RGOL BA BCOM PAR 'GYUR, BYANG CHUB SEMS

DPA'I SPYAD PA SPYOD PA NA CHOS THAMS CAD KYI NGO BO NYID KYI
MTSAN NYID JI LTA BA BZHIN DU RTOGS NAS 'KHOR BA NA YONGS SU MI
SKYO BAR 'GYUR, YONGS SU MI SKYO BA'I YID DANG LDAN PAR GYUR


@211A *, ,NAS KYANG GZHAN GYI KHA NA MA LAS PA'I YE SHES KYIS
MYUR DU BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA'O, ,BCOM

LDAN 'DAS KYIS DE SKAD CES BKA' STZAL NAS, BYANG CHUB SEMS DPA'
SEMS DPA' CHEN PO BYAMS PA DANG, DGE SLONG DE DAG DANG, BYANG
CHUB SEMS DPA' DE DAG DANG,

LHA DANG, MI DANG, LHA MA YIN DANG, DRI ZAR BCAS PA'I 'JIG RTEN
YI RANGS TE, BCOM LDAN 'DAS KYIS GSUNG BA LA MNGON PAR BSTOD DO,
,'PHAGS PA DKON MCHOG BRTZEGS

PA CHEN PO'I CHOS KYI RNAM GRANGS LE'U STONG PHRAG BRGYA PA LAS,
BYAMS PAS ZHUS PA CHOS BRGYAD PA ZHES BYA BA'I LE'U STE, 'DUS PA
BZHI BCU RTZA GNYIS PA RDZOGS SO,, ,,

RGYA GAR GYI MKHAN PO DZI NA MI TRA DANG, D'A NA SH'I LA DANG,
ZHU CHEN GYI LO TZTS'A BA BAN DE YE SHES SDES BSGYUR CING ZHUS
TE, SKAD GSAR BCAD KYIS KYANG BCOS NAS GTAN LA PHAB PA,, ,,