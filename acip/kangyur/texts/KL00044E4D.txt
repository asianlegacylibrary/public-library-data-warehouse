,,BAM PO DRUG CU DGU PA,
DE NAS YANG BYANG CHUB SEMS DPA'


@86B KUN TU BZANG POS, BYANG CHUB SEMS DPA' DE DAG LA SMRAS PA,
KYE RGYAL BA'I SRAS DAG ,DE NI SEMS CAN GYI SNOD JI LTA BA BZHIN
DU YANG DAG PAR RDZOGS PA'I SANGS RGYAS LA DMIGS TE, RDUL

TZAM ZHIG BRJOD DU ZAD DO, ,DE CI'I PHYIR ZHE NA, KYE RGYAL BA'I
SRAS DAG ,SEMS CAN MI MKHAS PA 'GYOD PAS KUN NAS NON PA, BDAG
DANG BDAG GIR BYA BA LA MNGON PAR ZHEN PA, 'JIG

TSOGS LA SHIN TU CHAGS PA, PHYIN CI LOG LA RAB TU RTEN PA, THE
TSOM LA RAB TU GZHOL BA, LOG PAR LTA BA YONGS SU RTOG PAS BYUNG
BA, RMONGS PAS BSGRUBS PA, 'KHOR BA'I RGYUD DU

GZHOL BA, DE BZHIN GSHEGS PA'I LAM DANG MI LDAN PA RNAMS KYI DON
DU SANGS RGYAS BCOM LDAN 'DAS RNAMS 'JIG RTEN DU 'BYUNG NGO, ,KYE
RGYAL BA'I SRAS DAG ,'DI LTA STE, BYANG CHUB

SEMS DPA'I GZHAN LA ZHE SDANG BSKYED PA TZAM DU KHA NA MA THO BA
CHE BA'I CHOS NI 'GA' TZAM YANG BDAG GIS MA MTHONG STE, DE CI'I
PHYIR ZHE NA, KYE RGYAL BA'I SRAS DAG ,GZHAN LA KHONG KHRO

BA BSKYED PA'I BYANG CHUB SEMS DPA' NI SGRIB PA'I CHOS KYI SGO
BRGYA STONG PHRAG BCU PO 'DI DAG YONGS SU 'DZIN PAR 'GYUR TE,
BRGYA STONG PHRAG BCU GANG ZHE NA, 'DI LTA STE, BYANG CHUB SEMS

DPA' MI MTHONG BA 'DZIN PAR 'GYUR RO, ,CHOS MI THOS PA 'DZIN PAR
'GYUR RO, ,'JIG RTEN GYI KHAMS KUN NAS NYON MONGS PAR SKYE BA
'DZIN PAR 'GYUR RO, ,NGAN SONG DU GNAS PAR


@87A *, ,'DZIN PAR 'GYUR RO, ,MI KHOM PAR SKYE BA 'DZIN PAR 'GYUR
RO, ,NAD MANG BA 'DZIN PAR 'GYUR RO, ,SKUR BA MANG BA 'DZIN PAR
'GYUR RO, ,NGANG TSUL MI

GSAL BA 'DZIN PAR 'GYUR RO, ,BRJED NGAS PA 'DZIN PAR 'GYUR RO,
,BLO CHUNG BA 'DZIN PAR 'GYUR RO, ,MIG GI SGRIB PA 'DZIN PAR
'GYUR RO, ,RNA BA'I SGRIB PA 'DZIN PAR 'GYUR RO, ,

SNA'I SGRIB PA 'DZIN PAR 'GYUR RO, ,LCE'I SGRIB PA 'DZIN PAR
'GYUR RO, ,LUS KYI SGRIB PA 'DZIN PAR 'GYUR RO, ,YID KYI SGRIB PA
'DZIN PAR 'GYUR RO, ,SDIG PA'I BSHES GNYEN 'DZIN

PAR 'GYUR RO, ,SDIG PA'I GROGS PO 'DZIN PAR 'GYUR RO, ,THEG PA
DMA' BA DANG 'DRE BA 'DZIN PAR 'GYUR RO, ,SKYE BO MA RABS DANG
PHRAD PA 'DZIN PAR 'GYUR RO, ,BDAG NYID CHE BA'I

SKYE BO LA MOS PA MED PAR 'GYUR RO, ,YANG DAG PA'I LTA BA MI
MTHONG MI RNYED PA 'DZIN PAR 'GYUR RO, ,MU STEGS CAN GZHAN GYI
NANG DU SKYE BA 'DZIN PAR 'GYUR RO, ,BDUD KYI YUL DANG

BSTAN PA 'DZIN PAR 'GYUR RO, ,SANGS RGYAS KYI BSTAN PA DANG RING
DU 'GYUR BA 'DZIN PAR 'GYUR RO, ,DGE BA'I BSHES GNYEN MI MTHONG
BA 'DZIN PAR 'GYUR RO, ,DGE BA'I RTZA BA'I BAR

DU 'GYUR BA 'DZIN PAR 'GYUR RO, ,MI DGE BA'I CHOS RNAM PAR 'PHEL
BA 'DZIN PAR 'GYUR RO, ,SKYE MCHED DMA' BA 'THOB PA 'DZIN PAR
'GYUR RO, ,MTHA' 'KHOB KYI YUL DU GNAS


@87B PA 'DZIN PAR 'GYUR RO, ,MI'I NANG NA RKUN LDO BYED PAR SKYE
BA 'DZIN PAR 'GYUR RO, ,LHA'I NANG NA MI SRUN PAR SKYE BA 'DZIN
PAR 'GYUR RO, ,KLU DANG, GNOD SBYIN

DANG, DRI ZA DANG, LHA MA YIN DANG, MI'AM CI DANG, LTO 'PHYE CHEN
PO DANG, SRIN PO MI SRUN PAR SKYE BA 'DZIN PAR 'GYUR RO, ,SANGS
RGYAS KYI CHOS LA DAD PA MED PA

'DZIN PAR 'GYUR RO, ,BYIS PA'I CHOS LA BRTEN PA 'DZIN PAR 'GYUR
RO, ,THEG PA DMA' BA LA MOS PA 'DZIN PAR 'GYUR RO, ,THEG PA CHEN
PO LA YID MI CHES PA 'DZIN PAR 'GYUR RO, ,

BSAL PAR GNAS PAS 'JIGS PA MANG BA 'DZIN PAR 'GYUR RO, ,'KHOR BAS
SKYO BA 'DZIN PAR 'GYUR RO, ,DE BZHIN GSHEGS PA'I CHOS LA SPONG
BA 'DZIN PAR 'GYUR RO, ,SANGS RGYAS KYI

RNAM PAR 'PHRUL PA YONGS SU MI 'DZIN PA 'DZIN PAR 'GYUR RO,
,BYANG CHUB SEMS DPA'I DBANG PO LA DGA' BA MED PA 'DZIN PAR 'GYUR
RO, ,BYANG CHUB SEMS DPA' DANG, SPYOD PA LA

THUN MONG DU SPYAD PA MI 'THOB PA 'DZIN PAR 'GYUR RO, ,BYANG CHUB
SEMS DPA'I BSAM PA YONGS SU MA DAG PA 'DZIN PAR 'GYUR RO, ,BYANG
CHUB SEMS DPA'I LHAG PA'I BSAM PA ZHUM ZHING

DMA' BA 'DZIN PAR 'GYUR RO, ,THAMS CAD MKHYEN PA NYID DU SEMS
BSKYED PA YONGS SU MI 'DUS PAR 'DZIN PAR 'GYUR RO, ,YONGS SU
SGYID LUG PAS RAB TU ZHIG PA 'DZIN PAR 'GYUR


@88A *, ,RO; ;LAS KUN NAS NYON MONGS PA 'DZIN PAR 'GYUR RO, ,RNAM
PAR SMIN PA MA DAG PA 'DZIN PAR 'GYUR RO, ,YE SHES KYI STOBS BDAG
NYID CHE BA MA YIN

PA 'DZIN PAR 'GYUR RO, ,YE SHES KYI RGYUD BYANG BAR MI NUS PA
'DZIN PAR 'GYUR RO, ,BYANG CHUB SEMS DPA'I SPYOD PA RGYUN CHAD PA
'DZIN PAR 'GYUR RO, ,THAMS CAD MKHYEN PA'I

GDAMS NGAG YONGS SU MI ZIN PA 'DZIN PAR 'GYUR RO, ,SANGS RGYAS
KYI BYANG CHUB TU 'GRUB PAR MI 'GYUR BA 'DZIN PAR 'GYUR RO, ,DE
BZHIN GSHEGS PA'I YUL DANG RING BA

'DZIN PAR 'GYUR RO, ,BRGYUD KYI YUL LA GNAS PA 'DZIN PAR 'GYUR
RO, ,DE BZHIN GSHEGS PA'I YUL LA MI GNAS PA 'DZIN PAR 'GYUR RO,
,BYANG CHUB SEMS DPA'I GO CHA

LA MOS PA MED PA 'DZIN PAR 'GYUR RO, ,BYANG CHUB SEMS DPA'I GNAS
KYIS 'JIGS PA 'DZIN PAR 'GYUR RO, ,BYANG CHUB SEMS DPA'I DGE BA'I
LAS KYIS SKYO BA 'DZIN

PAR 'GYUR RO, ,LTA BA DANG THE TSOM LA MNGON PAR ZHEN PA 'DZIN
PAR 'GYUR RO, ,SEMS YONGS SU RMONGS PAS BSGRIBS PA 'DZIN PAR
'GYUR RO, ,BYANG CHUB SEMS DPA'

DANG 'GROGS PA'I LAS DRUNGS PHYUNG BA 'DZIN PAR 'GYUR RO, ,DE
BZHIN GSHEGS PA'I TSUL KHRIMS NYAMS PAR GYUR PAS TSUL KHRIMS NGAN
PA 'DZIN PAR 'GYUR RO, ,BZOD PA'I


@88B SGO MTHAR MA PHYIN PAS GNOD SEMS DANG, GTI MUG DANG, KHRO BA
'DZIN PAR 'GYUR RO, ,BYANG CHUB SEMS DPA'I BRTZON 'GRUS CHEN PO
LAS MI LDOG PAR BYA BA LA ZHUM PA 'DZIN PAR 'GYUR RO, ,TING NGE
'DZIN

MI 'THOB PA'I 'KHRUG PA 'DZIN PAR 'GYUR RO, ,SHES RAB KYI PHA ROL
TU PHYIN PA DANG MI MTHUN PA'I PHYOGS SHES RAB 'CHAL BA 'DZIN PAR
'GYUR RO, ,GNAS DANG GNAS MA YIN PA LA MI MKHAS PA 'DZIN

PAR 'GYUR RO, ,SEMS CAN GYI THABS LA THABS MI MKHAS PA 'DZIN PAR
'GYUR RO, ,BYANG CHUB SEMS DPA'I YE SHES LA RNAM PAR MI DPYOD PA
'DZIN PAR 'GYUR RO, ,BYANG CHUB SEMS DPA'I

CHOS KYIS 'BYUNG BA KHONG DU MI CHUD PA 'DZIN PAR 'GYUR RO,
,BYANG CHUB SEMS DPA'I MIG 'BYAMS KLAS PA BCU MI 'GRUB PA'I DMUS
LONG LTA BU 'DZIN PAR 'GYUR RO, ,SGRIB PA MED PA'I CHOS KYI

RGYUD MNGON PAR SGRUB PA LA GLEN ZHING LKUGS PA 'DZIN PAR 'GYUR
RO, ,DBANG PO GZHAN DANG NOR BA'I DBANG PO 'DZIN PAS SNA YONGS SU
NYAMS PA 'DZIN PAR 'GYUR RO, ,SEMS CAN PHA ROL GYI TSIG

GI RGYUD MI SHES PAS LCE'I SGRIB PA 'DZIN PAR 'GYUR RO, ,SEMS CAN
GANG ZAG PHA ROL LA ZHE SDANG BAS LAS KYI SGRIB PA 'DZIN PAR
'GYUR RO, ,MYOS PA'I SEMS 'THOB PAR 'GYUR BAS SEMS KYI

SGRIB PA 'DZIN PAR 'GYUR RO, ,SDOM PA GSUM DANG MI LDAN PAS LAS
KYI SGRIB PA 'DZIN PAR 'GYUR RO, ,DAG GI NYES PA BZHIS KUN NAS
NYON MONGS PAS SKYE MCHED KYI SGRIB PA 'DZIN PAR 'GYUR


@89A *, ,RO; ;CHAGS SEMS DANG, GNOD SEMS DANG, LOG PAR LTA BA
MANG PAS YID KYI LAS KYI SGRIB PA 'DZIN PAR 'GYUR RO, ,CHOS YONGS
SU BTZAL BA LA RKU SEMS 'DZIN

PAR 'GYUR RO, ,BYANG CHUB SEMS DPA'I DMIGS PA LA THOGS PA 'DZIN
PAR 'GYUR RO, ,BYANG CHUB SEMS DPA'I MTHU LA SHIN TU ZHUM PA
'DZIN PAR 'GYUR RO, ,BYANG CHUB SEMS DPA'I SKYON

MED PA LA SGYID LUG PA 'DZIN PAR 'GYUR RO, ,BYANG CHUB SEMS DPA'I
YE SHES KYI SGO SNANG BA RGYUN 'CHAD PA 'DZIN PAR 'GYUR RO, ,DRAN
PA'I STOBS DANG SHUGS NYAM CHUNG BA 'DZIN PAR 'GYUR

RO; ;DE BZHIN GSHEGS PA'I BSTAN BA YONGS SU MI 'DZIN PA 'DZIN PAR
'GYUR RO, ,BYANG CHUB SEMS DPA'I SKYON MED PA'I GNAS RNAM PAR
SPONG BA 'DZIN PAR 'GYUR RO, ,BYANG CHUB SEMS

DPA'I CHUD MI ZA BA'I GNAS LA MI STEN PA 'DZIN PAR 'GYUR RO,
,NYAN THOS DANG RANG SANGS RGYAS KYI SKYON MED PA YID KYIS MCHOD
PA 'DZIN PAR 'GYUR RO, ,'DAS PA DANG, MA 'ONGS PA DANG, DA

LTAR BYUNG BA'I BYANG CHUB SEMS DPA'I TSUL DANG, DE BZHIN GSHEGS
PA'I RIGS DANG RING BA 'DZIN PAR 'GYUR RO, ,KYE RGYAL BA'I SRAS
DAG ,DE LTAR BYANG CHUB SEMS DPA' GCIG LA GCIG

NGAN SEMS BSKYED PA NI, DE DAG LA SOGS PA SGRIB PA'I CHOS KYI SGO
BRGYA STONG PHRAG BCU RNAMS 'DZIN PAR 'GYUR RO, ,DE CI'I PHYIR
ZHE NA, KYE RGYAL BA'I SRAS DAG ,BYANG CHUB SEMS DPA'I THEG PA LA
ZHUGS


@89B PA RNAMS NI, PHAN TSUN DU NGAN SEMS KYI SEMS BSKYED PA LTA
BUR KHA NA MA THO BA CHE BA'I CHOS 'GA' TZAM YANG MA MTHONG NGO,
,DE BAS NA, RGYAL BA'I SRAS DAG ,BYANG CHUB SEMS DPA'I SPYOD PA
MYUR DU RDZOGS

PAR BYA BAR 'DOD PA'I BYANG CHUB SEMS DPAS CHOS BCU LA BRTZON PAR
BYA'O, ,BCU GANG ZHE NA, SEMS CAN THAMS CAD YONGS SU MI GTONG BA
DANG, BYANG CHUB SEMS DPA' THAMS CAD LA STON PA'I SEMS SU

BYA BA DANG, SANGS RGYAS KYI CHOS THAMS CAD MI SPANG BA DANG,
ZHING THAMS CAD LA MI ZAD PA'I YE SHES KYIS 'JUG PA DANG, BYANG
CHUB SEMS DPA'I SPYOD PA THAMS CAD LA MOS PA DANG, DAD PA CHEN PO
DANG, NAM

MKHA'I DBYINGS KYIS KLAS PA'I CHOS KYI DBYINGS MNYAM PA NYID RNAM
PAR BSGOMS PA'I BYANG CHUB KYI SEMS MI GTANG BA DANG, DE BZHIN
GSHEGS PA'I STOBS LA 'JUG PAS SANGS RGYAS KYI BYANG CHUB LA

RNAM PAR DPYAD PA DANG, THA DAD PA YANG DAG PAR SHES PA LA BRTZON
PAR BYA BA DANG, SEMS CAN THAMS CAD YONGS SU SMIN PAR BYA BAS
YONGS SU MI SKYO BA DANG, 'JIG RTEN GYI KHAMS THAMS CAD DU GNAS

PA LA MNGON PAR CHAGS PA MED PA STE, KYE RGYAL BA'I SRAS DAG
,BYANG CHUB SEMS DPAS CHOS BCU PO DE DAG LA MNGON PAR BRTZON PAR
BYA'O, ,DE CHOS BCU PO DE DAG LA GNAS PAS RNAM PAR DAG PAR BYED

BA'I CHOS BCU RAB TU 'THOB STE, BCU GANG ZHE NA, 'DI LTA STE,
CHOS ZAB MO LA 'JUG PA RNAM PAR DAG PA DANG, DGE BA'I BSHES GNYEN
DANG 'GROGS PA RNAM PAR DAG PA DANG, SANGS RGYAS KYI BSTAN PA


@90A *, ,YONGS SU BZUNG BA RNAM PAR DAG PA DANG, NAM MKHA'I
DBYINGS RNAM PAR SGOM PA RNAM PAR DAG PA DANG, CHOS KYI DBYINGS
LA 'JUG PA RNAM PAR DAG PA DANG, MTHA' DANG DBUS MED

PA'I SEMS RNAM PAR DPYAD PA RNAM PAR DAG PA DANG, BYANG CHUB SEMS
DPA' THAMS CAD KYIS GROGS BYA BA'I DGE BA'I RTZA BA RNAM PAR DAG
PA DANG, BSKAL PA THAMS CAD LA MNGON PAR CHAGS PA MED PA

RNAM PAR DAG PA DANG, DUS GSUM THAMS CAD RAB TU BRTAGS PA RNAM
PAR DAG PA DANG, SANGS RGYAS THAMS CAD KYI RIGS SU NAN TAN DU BYA
BA RNAM PAR DAG PA STE, RNAM PAR DAG PAR BYED PA'I CHOS

BCU PO DE DAG RAB TU 'DZIN TO, ,DE DE LTA BU'I CHOS BCU PO DE DAG
LA GNAS PAS, YE SHES 'BYAMS KLAS PA BCU LA 'JUG PAR 'GYUR TE, BCU
GANG ZHE NA, 'DI LTA STE, SEMS CAN THAMS CAD KYI

SEMS DANG SPYOD PA LA 'JUG PA DANG, 'GRO BA THAMS CAD KYI LAS KYI
RNAM PAR SMIN PA RAB TU PHYE BA LA 'JUG PA DANG, SANGS RGYAS KYI
CHOS THAMS CAD LA YE SHES SNANG BAS 'JUG PA DANG, SANGS RGYAS

KYI CHOS KYI TSUL DANG LDEM PO DAG LA YE SHES KYIS 'JUG PA DANG,
GZUNGS KYI SGO THAMS CAD LA YE SHES KYIS 'JUG PA DANG, YI GE
THAMS CAD LA SPOBS PA'I YE SHES KYIS 'JUG PA DANG, SEMS

CAN THAMS CAD KYI SKAD DANG, THA SNYAD DANG, TSIG LA MKHAS PA'I
YE SHES LA 'JUG PA DANG, 'JIG RTEN GYI KHAMS THAMS CAD DU LUS
BSTAN PA'I YE SHES LA 'JUG PA DANG, 'KHOR GYI DKYIL


@90B 'KHOR THAMS CAD DU GZUGS BRNYAN 'BYUNG BA BSTAN PA'I YE SHES
LA 'JUG PA DANG, SKYE MCHED THAMS CAD DU THAMS CAD MKHYEN PA'I YE
SHES LA 'JUG PA STE, YE SHES 'BYAMS KLAS PA BCU PO DE DAG RAB TU

'DZIN TO, ,DE DE LTAR YE SHES 'BYAMS KLAS PA BCU LA RAB TU GNAS
PAS YANG DAG PAR GZUD PA LA 'JUG PA BCU 'THOB STE, BCU GANG ZHE
NA, 'DI LTAR 'JIG RTEN GYI KHAMS THAMS CAD SKRA'I SBUBS SU

GZUD PA LA 'JUG CING, SKRA'I SBUBS GCIG 'JIG RTEN GYI KHAMS BSAM
GYIS MI KHYAB PAR MNGON PAR SGRUB PA LA 'JUG PA DANG, SEMS CAN
THAMS CAD KYI LUS SEMS CAN GCIG GI LUS SU BSDU ZHING,

SEMS CAN GCIG GI LUS BRJOD DU MED PA'I LUS SU MNGON PAR BSGRUB PA
LA 'JUG PA DANG, BSKAL PA BRJOD DU MED PA SEMS KYI SKAD CIG TU
GZUD PA LA 'JUG CING, SEMS KYI SKAD CIG BRJOD DU

MED PA'I BSKAL PAR 'JUG PA BSTAN PA DANG, CHOS GCIG SANGS RGYAS
KYI CHOS THAMS CAD DU YANG DAG PAR GZHOL BA LA 'JUG CING, SANGS
RGYAS KYI CHOS THAMS CAD CHOS GCIG TU GZUD PA LA 'JUG

PA DANG, SKYE MCHED GCIG BRJOD DU MED PA'I SKYE MCHED DU BYA STE,
BRJOD DU MED PA'I SKYE MCHED DU BYA BA LA 'JUG CING, SKYE MCHED
BRJOD DU MED PA SKYE MCHED GCIG TU BSTAN PA LA 'JUG PA DANG,
DBANG PO

GCIG BRJOD DU MED PA'I DBANG POR BYA BA LA 'JUG CING, DBANG PO
BRJOD DU MED PA DBANG PO GCIG TU GZUD PA LA 'JUG PA DANG, DBANG
PO THAMS CAD DBANG PO MED PA DANG, THA MI DAD PAR 'JUG CING,


@91A *, ,DBANG PO MED PA DBANG POR BYA BA LA 'JUG PA DANG, 'DU
SHES THAMS CAD 'DU SHES GCIG TU BYIN GYIS BRLAB PA LA 'JUG CING,
'DU SHES GCIG 'DU SHES THAMS

CAD DU BYIN GYIS BRLAB PA LA 'JUG PA DANG, TSIG GCIG RNAM PAR
BRJOD PA TSIG BRJOD DU MED PA RNAM PAR BRJOD PA BYA BA LA 'JUG
CING, TSIG RNAM PAR BRJOD PA THAMS CAD SGRA GCIG GI DBYANGS SU
BYIN

GYIS BRLAB PA LA 'JUG PA DANG, DUS GSUM THAMS CAD BSAM GTAN GCIG
TU BSDU STE, BSAM GTAN GCIG PO DUS THAMS CAD DU KUN TU SPRO BAR
BSTAN PA LA 'JUG PA STE, KYE RGYAL BA'I

SRAS DAG ,YANG DAG PAR GZUD PA BCU PO DE DAG SEMS KYI BSAM PA BCU
LA GNAS TE, RNAM PAR DPYAD PAR BYA'O, ,BCU GANG ZHE NA, 'JIG RTEN
GYI KHAMS THAMS CAD KYI SPYOD PA LA MI

SPYOD PA'I SEMS KYI BSAM PA LA GNAS PA DANG, 'GRO BA THAMS CAD
KYI 'DU SHES DANG, YID LA BYED PA LA MI GNAS PA'I SEMS KYI BSAM
PA LA GNAS PA DANG, LHAG PA'I BSAM PA NAM

MKHA'I DBYINGS KYIS KLAS PA'I SEMS KYI BSAM PA LA GNAS PA DANG,
CHOS KYI DBYINGS MTHA' DANG DBUS MED PA'I SEMS KYI BSAM PA LA
GNAS PA DANG, SANGS RGYAS THAMS CAD KYI DGONGS

PA LA MKHAS PA'I SEMS KYI BSAM PA LA GNAS PA DANG, CHOS ZAB MO
THA MI DAD PA LA MKHAS PA'I SEMS KYI BSAM PA LA GNAS PA DANG,
DOGS PA THAMS CAD LA LAN MED PAR BYA BA'I SEMS


@91B KYI BSAM PA LA GNAS PA DANG, DUS THAMS CAD THA MI DAD CING
MNYAM PA'I SEMS KYI BSAM PA LA GNAS PA DANG, 'DAS PA DANG, MA
BYON PA DANG, DA LTAR BYUNG BA'I SANGS RGYAS THAMS CAD MNYAM PA
NYID

KYI SEMS KYI BSAM PA LA GNAS PA DANG, SANGS RGYAS THAMS CAD KYI
STOBS TSAD MED PA'I SEMS KYI BSAM PA LA GNAS PA STE, KYE RGYAL
BA'I SRAS DAG ,SEMS KYI BSAM PA BCU PO DE DAG LA GNAS

TE; BYANG CHUB SEMS DPAS YANG DAG PAR GZUD PA BCU PO DE DAG RNAM
PAR DPYAD PAR BYA'O, ,DE SEMS KYI BSAM PA BCU PO DE DAG LA GNAS
PAS, SANGS RGYAS KYI CHOS LA MKHAS PA'I SNANG BA BCU

'THOB BO, ,BCU GANG ZHE NA, 'DI LTA STE, SANGS RGYAS KYI CHOS ZAB
MO SNANG BA LA MKHAS PA RAB TU 'THOB BO, ,SANGS RGYAS KYI CHOS
YANGS PA MNGON PAR SGRUB PA LA MKHAS PA RAB TU 'THOB BO, ,SANGS

RGYAS KYI CHOS SNA TSOGS SHIN TU BSTAN PA LA MKHAS PA RAB TU
'THOB BO, ,SANGS RGYAS KYI CHOS MNYAM PA NYID LA 'JUG PA LA MKHAS
PA RAB TU 'THOB BO, ,SANGS RGYAS KYI CHOS THA DAD PA'I SNANG BA

LA 'JUG PAR MKHAS PA RAB TU 'THOB BO, ,SANGS RGYAS KYI CHOS THA
MI DAD PA LA 'JUG PAR MKHAS PA RAB TU 'THOB PO, ,SANGS RGYAS KYI
CHOS KYI RGYAN LA 'JUG PAR MKHAS PA RAB TU 'THOB BO, ,

SANGS RGYAS KYI TSUL GCIG PA'I MOS PA LA 'JUG PAR MKHAS PA RAB TU
'THOB BO, ,SANGS RGYAS KYI CHOS MTHA' YAS PA'I TSUL LA 'JUG PAR
MKHAS PA RAB TU 'THOB BO, ,SANGS RGYAS KYI CHOS THAMS


@92A *, ,CAD RANG GI SEMS LA RAG LUS PAS RANG GI STOBS DANG MTHU
PHYIR MI LDOG PA LA MKHAS PA RAB TU 'THOB STE, KYE RGYAL BA'I
SRAS DAG ,SANGS RGYAS KYI CHOS

LA MKHAS PA'I SNANG BA BCU PO DE DAG RAB TU 'THOB BO, ,KYE RGYAL
BA'I SRAS DAG ,DE BAS NA BYANG CHUB SEMS DPA' SEMS DPA' CHEN POS
CHOS DE DAG THOS NAS, RIM GRO DANG, ZHE

SA CHEN PO'I BSAM PAS GZUNG BAR BYA'O, ,DE CI'I PHYIR ZHE NA,
BYANG CHUB SEMS DPA' CHOS 'DI LA GNAS PA LA NI, BLA NA MED PA
YANG DAG PAR RDZOGS PA'I BYANG CHUB KYANG DKON PA

MA YIN TE, LAS GRON CHUNG NGUS SANGS RGYAS KYI CHOS THAMS CAD
YANG DAG PAR 'GRUB PA'I BYIN GYI RLABS RAB TU 'THOB BO, ,'DAS PA
DANG, MA BYON PA DANG, DA LTAR BYUNG BA'I

SANGS RGYAS BCOM LDAN 'DAS DANG MNYAM PA NYID DU YANG 'JUG PAR
'GYUR RO, ,DE NAS DE'I TSE SANGS RGYAS KYI MTHUS, 'JIG RTEN GYI
KHAMS SANGS RGYAS KYI ZHING BRJOD DU MED PA

BYE BA KHRAG KHRIG BRGYA STONG PHRAG BCU'I RDUL SHIN TU PHRA BA
SNYED RNAM PA DRUG TU RAB TU G-YOS SO, ,SANGS RGYAS KYI MTHU DANG
CHOS NYID RAB TU THOB PAS LHA RDZAS LAS 'DAS PA'I ME TOG

GI SPRIN GYI CHAR MNGON PAR BAB BO, ,LHA RDZAS LAS 'DAS PA'I SPOS
KYI SPRIN GYI CHAR MNGON PAR BAB BO, ,GZHUNG DE BZHIN DU PHYE MA
DANG, NA BZA' DANG, RGYAL MTSAN DANG, BA DAN


@92B DANG; GDUGS DANG, NOR BU RIN PO CHE DANG, SPRUL GYI SNYING
PO'I TZAN DAN DANG, RGYAN DANG LHAB LHUB THAMS CAD KYI SPRIN GYI
CHAR MNGON PAR BAB BO, ,LHA RDZAS LAS 'DAS PA'I ROL

MO DKROL BA'I SPRIN DANG, LHA RDZAS LAS 'DAS PA'I ROL MO BRDUNG
BA'I SPRIN GYI CHAR MNGON PAR BAB BO, ,LHA RDZAS LAS 'DAS PA'I
BYANG CHUB SEMS DPA'I MCHOD PA'I SPRIN GYI CHAR MNGON

PAR BAB BO, ,LHA RDZAS LAS 'DAS PA'I DE BZHIN GSHEGS PA'I YON TAN
GYI RNAM PAR BRJOD DU MED PA'I SPRIN GYI CHAR MNGON PAR BAB BO,
,LHA RDZAS LAS 'DAS PA'I DE BZHIN GSHEGS PAS

LEGS SO ZHES GSUNGS PA'I RNAM PAR BRJOD DU MED PA'I SPRIN GYI
CHAR MNGON PAR BAB BO, ,LHA RDZAS LA 'DAS SHING CHOS KYI DBYINGS
SU RGYAS PAR KHYAB PA'I DE BZHIN GSHEGS PA'I GSUNG

GI DBYANGS MNGON PAR BRJOD PA'I SPRIN GYI CHAR MNGON PAR BAB BO,
,'JIG RTEN GYI KHAMS YONGS SU DAG PA RNAM PAR BRJOD DU MED PA'I
SPRIN GYI CHAR MNGON PAR BAB BO, ,BYANG CHUB NYE BAR

BRTAN PA'I RNAM PAR BRJOD DU MED PA'I SPRIN GYI CHAR MNGON PAR
BAB BO, ,'OD ZER SNANG BA'I RNAM PA BRJOD DU MED PA'I SPRIN GYI
CHAR MNGON PAR BAB BO, ,SHIN TU BSTAN PA'I BYIN GYI RLABS KYI
CHAR RNAM

PA BRJOD DU MED PA'I SPRIN GYI CHAR MNGON PAR BAB STE, JI LTAR
'JIG RTEN GYI KHAMS 'DI'I GLING BZHI PAR, DE BZHIN GSHEGS PA
BYANG CHUB KYI SHING DRUNG DU DE BZHIN GSHEGS PA MNGON PAR 'TSANG
RGYA


@93A *, ,BA'I SNYING PO BYANG CHUB LA BYANG CHUB SEMS DPA'I PHO
BRANG NA BZHUGS PAR SNANG BA DE BZHIN DU, PHYOGS BCU'I 'JIG RTEN
GYI KHAMS MA LUS PA RGYAS PAR GANG BAR

BZHUGS TE, CHOS BSTAN PA 'DI'ANG THAMS CAD DU BYUNG NGO, ,SANGS
RGYAS KYI MTHU DANG, PHYOGS BCUR DE BZHIN GSHEGS PA MNGON PAR
SANGS RGYAS PA'I CHOS NYID RAB TU THOB PAS, SANGS RGYAS

KYI ZHING BRJOD DU MED PA PHRAG BCU'I RDUL SHIN TU PHRA BA SNYED
KYI SANGS RGYAS KYI ZHING 'DAS PA'I PHA ROL NAS, BYANG CHUB SEMS
DPA' SANGS RGYAS KYI ZHING BCU'I RDUL SHIN TU PHRA BA SNYED KYANG
'ONGS

PAR GYUR TE, PHYOGS BCU BKANG NAS DE DAG 'DI SKAD ZER RO, KYE
RGYAL BA'I SRAS, DE LTAR DE BZHIN GSHEGS PA'I SMON LAM LUNG BSTAN
PA'I CHOS NYID BRJOD PA LEGS SO, ,LEGS

SO; ;KYE RGYAL BA'I SRAS, BDAG CAG KYANG THAMS CAD KUN TU BZANG
PO ZHES BYA BAR MING MTHUN PAR SHA STAG STE, 'JIG RTEN GYI KHAMS
KUN TU DPAL ZHES BYA BA DAG NAS DE BZHIN GSHEGS

PA'I MTSAN KUN TU DPAL GYI DBANG PHYUG CES BYA BA SHA STAG GI
DRUNG NAS 'DIR PHYIN TE, THAMS CAD NA YANG CHOS BSTAN PA 'DI NYID
SANGS RGYAS KYI BYIN GYIS 'KHOR GYI RNAM PA 'DI LTA BU DAG TU

TSIG 'DI DAG DANG, YI GE 'DI DAG DANG, GO BAR BYA BA 'DI DAG
DANG, BRJOD PA 'DI DAG GIS LHAG CHAD MED PAR BYUNG BAR GYUR TE,
KYE RGYAL BA'I SRAS, BDAG CAG KYANG DBANG DU GYUR PA SHA


@93B STAG; SANGS RGYAS KYI BYIN GYI RLABS KYIS 'KHOR 'DIR PHYIN
TO, ,JI LTAR BDAG CAG 'KHOR 'DIR PHYIN PA DE BZHIN DU 'JIG RTEN
GYI KHAMS MA LUS PA THAMS CAD KYI GLING BZHI PA KUN GYI DE BZHIN
GSHEGS

PA MNGON PAR 'TSANG RGYA BA'I GZHIR BYANG CHUB SEMS DPA' SANGS
RGYAS KYI ZHING BCU'I RDUL SHIN TU PHRA BA SNYED KYIS PHYOGS BCU
BKANG STE PHYIN PAR GYUR TO, ,DE NAS BYANG CHUB SEMS DPA' KUN TU
BZANG

POS PHYOGS BCUR BLTA STE, CHOS KYI DBYINGS LA RNAM PAR BLTAS NAS
BYANG CHUB SEMS DPA'I SPYOD PA RAB TU BRJOD PA DANG, DE BZHIN
GSHEGS PA MNGON PAR 'TSANG RGYA BA'I DBYINGS YONGS SU

BRTOD PA DANG, SMON LAM CHEN PO'I DBYINGS KUN TU GRAGS PAR BYA BA
DANG, 'JIG RTEN GYI KHAMS DANG, BSKAL PA THAMS CAD KYI GRANGS
YONGS SU BRJOD PA DANG, DUS JI LTA BA BZHIN DU SANGS RGYAS

'BYUNG BA BSTAN PA DANG, SEMS CAN GYI KHAMS DANG DBANG PO JI LTAR
YONGS SU SMIN PA'I TSUL BZHIN DU SANGS RGYAS BYUNG BA MNYES PAR
BYA BA BRJOD PA DANG, BYIN GYIS BRLABS PA'I TSUL BZHIN DU

SANGS RGYAS 'BYUNG BA DANG, DE BZHIN GSHEGS PA'I SPYOD PA DON YOD
PA YONGS SU BRJOD PAR BYA BA DANG, DGE BA'I RTZA BA JI LTAR
BSKYED PA BZHIN DU GSAL BAR BYA BA YANG DAG PAR BSTAN PA DANG,

BYANG CHUB SEMS DPA' MANG PO'I MTHU CHEN PO BSTAN PA DANG, SEMS
CAN THAMS CAD LA RDZOGS PA'I BYANG CHUB KYI SGRAS SKUL BAR BYED
CING, DGE BA'I RTZA BA'I STOBS DANG, SHUGS DANG, SANGS


@94A *, ,RGYAS KYI BYIN GYI RLABS KYIS DE'I TSE TSIGS SU BCAD PA
'DI DAG SMRAS SO, ,THAMS CAD SHIN TU DAD SEMS KYIS, ,SGRIB PA MA
LUS THAMS CAD RNAM PAR BSAL GYIS LA, ,

YON TAN 'BYUNG GNAS 'JIG RTEN GTZO BO YI, ,SMON LAM DAM PA BSHAD
KYI MNYAN PAR GYIS, ,MKHAS MCHOG SKYES BU SENG GE DAG ,SPYAD PA
CI 'DRA SNGON SPYAD SPYOD PAR 'GYUR BA'I RNAMS, ,BYANG CHUB

SEMS DPA' GTZO RNAMS KYI, ,SPYOD PA THAMS CAD RIM GYIS BRJOD PAR
BYA, ,'DI LA DPE MED MCHOG RNAMS KYI, ,BSKAL PA'I GRANGS DANG
'JIG RTEN GRANGS DANG CHOS BSTAN DANG, ,RGYAL BA RNAMS KYI 'BYUNG

BA DAG ,YONGS SU BRJOD KYI DANG BA'I YID KYIS NYON, ,DE DAG SNGON
CHAD SMON LAM GYIS, ,SEMS CAN JI LTAR SDUG BSNGAL RNAMS LAS DGROL
BYA ZHES, ,SEMS CAN RNAMS LA PHAN PA'I PHYIR, ,

'JIG RTEN SGRON MA SKYE BA RNAMS KYANG MTHONG, ,SPYOD PA JI LTAR
SHES GYUR TE, ,GSUNG GI MCHOG RNAMS KUN LA MCHOD PA BYAS PAS NA,
,SANGS RGYAS MNYAM PA NYID RNYED DE, ,THAMS CAD MKHYEN NYID

RAB LA MNGON SANGS RGYAS, ,SNGON GYI MI YI SENG GE RNAMS, ,SANGS
RGYAS PHYOGS BCUR 'OD SNANG RAB TU 'BAR MDZAD CING, ,'OD ZER DRA
BA RAB 'GYED PAS, ,PHYOGS BCU'I 'JIG RTEN SNANG MDZAD MTHONG

GYUR NAS, ,BDAG CAG RGYAL BA'I YON TAN GYIS, ,BRGYAN PA'I 'JIG
RTEN SGRON MA'I DAM PAR 'GYUR BAS TE, ,STOBS BCU MNGA' BA KUN
MKHYEN PAR, ,MI YI SENG GER BYA ZHES SMON LAM 'DEBS, ,


@94B 'DEBS, ,NGED KYIS SEMS CAN THAMS CAD KYI, ,'DOD CHAGS ZHE
SDANG GTI MUG RAB TU 'BAR GYUR PA'I, ,SDUG BSNGAL RNAMS LAS RAB
BKROL TE, ,NGAN SONG THAMS CAD YONGS SU GCAD BYA ZHES, ,

'DI 'DRA'I SMON LAM RDZOGS BYAS TE, ,DE NAS DPA' BA CHEN PO SPYOD
PA RAB LA SPYOD, ,BLO BRTAN PHYIR LDOG MI 'GYUR BA, ,STOBS BCU
RNAMS KYI CHAGS MED RAB TU 'THOB, ,SKYES BU SENG GE GANG RNAMS

KYIS; ;'DI 'DRA'I SMON LAM SNGAR BTAB PHYIR LDOG MI 'GYUR BAR,
,'JIG RTEN RNAMS NA SPYOD MDZAD PA, ,DE DAG DON YOD SPYOD PA
BRJOD PAR BYA, ,BSKAL PA BZANG PO GCIG LA YANG, ,SANGS RGYAS
STONG

GRANGS TSANG BAR KUN KYANG 'BYUNG 'GYUR TE, ,KUN TU GZIGS PA GANG
BRJOD PA, ,DE DAG RIM GYIS BSHAD PA 'DI 'DRA'O, ,BSKAL PA BZANG
PO GCIG BZHIN DU, ,BRJOD DU MED PA'I BSKAL PA KHRAG KHRIG

DE BZHIN TE, ,SANGS RGYAS MA BYON DE DAG GI ,BZANG PO'I SPYOD PA
BDAG GIS BSTAN PAR BYA, ,ZHING RGYUD GCIG PO JI BZHIN DU, ,BRJOD
DU MED PA'I ZHING RNAMS THAMS CAD KUN BZUNG STE, ,MA BYON STOBS

BCU'I SKYON MED PA'I, ,SPYOD PA THAMS CAD DE BZHIN BSHAD PAR BYA,
,RGYAL BA GANG 'OG GANG 'BYUNG DANG, ,CI MTSAN DE YI SMON LAM
RNAM PA CI 'DRA DANG, ,RGYAL BA GANG GIS GANG GI LUNG, ,BSTAN

MDZAD MKHAS PA'I SKU TSE JI TZAM DANG, ,CHOS KYI RNAM PA DGE BA
NI, ,GANG GIS BSGRUBS TE DAM PA BRNYES PAR GYUR PA DANG, ,'JIG
RTEN JI LTAR BTUL BA DANG, ,RGYAL BA RNAMS KYI DAM CHOS CIR GNAS


@95A *, ,DANG; ;RNAM DAG ZHING YANG CI 'DRA DANG, ,SEMS CAN RNAM
PAR DAG DANG CHOS KYI 'KHOR LO DANG, ,BSTAN PA'I DUS DANG DUS MIN
DANG, ,DE LAS GANG ZAG RNAM PAR

DAG 'GYUR DANG, ,SEMS CAN RNAMS KYI LAS GANG DANG, ,SPYOD PA GANG
DANG RNAM GROL CI 'DRAR 'GYUR BA DANG, ,DBANG PO RNO RTUL BAR MA
DANG, ,SPYOD MCHOG SEMS CAN 'DUL BA'ANG BSTAN

PAR BYA, ,'DI 'DRA'I SHES PAR 'JUG PA LA, ,SPYOD PA'I DAM PA
RNAMS KYIS RAB TU ZHUGS GYUR CING, ,BZANG PO'I 'BYUNG GNAS SPYOD
PA DANG, ,'GRO KUN YE SHES 'KHOR LO SPYOD

ZHUGS PA, ,LUS KYI LAS LA CHAGS MED CING, ,NGAG LA CHAGS MED SGRA
DBYANGS THAMS CAD RNAM DAG LA, ,SEMS SPYOD CHAGS PA MED PA YIS,
,DUS GSUM MA LUS

RGYAS PAR KHYAB PAR BYED, ,'DRI 'DRA KUN TU BZANG PO YI, ,SPYOD
PA'I MCHOG LA PHA ROL PHYIN PA THOB GYUR PA, ,BRJOD DU MED PA'I
DKYIL 'KHOR RNAMS, ,CHOS DBYINGS

KUN TU RAB TU RJOD PAR BYED, ,MA 'ONGS DUS KYI BSKAL PA DANG,
,'BYAMS KLAS ZHING RNAMS BRJOD DU MED PA THAMS CAD KYANG, ,SKAD
CIG SEMS KYIS RAB TU SHES, ,

CHOS NYID DE LA RNAM PAR RTOG PA MED, ,GANG RNAMS SPYOD PA'I SA
'DI LA, ,SPYOD PA'I DAM PAS RJES SU ZHUGS PAR GYUR PA RNAMS,
,BYANG CHUB SEMS DPA' MCHOG RNAMS


@95B KYI; ;YON TAN SPYOD PA PHYOGS TZAM BSHAD PAR BYA, ,MTHA'
DANG DBUS MED YE SHES CAN, ,STOBS BCU RNAMS KYI SPYOD YUL MCHOG
LA ZHUGS GYUR PA, ,THAMS CAD

SHES BYED MKHAS PA'I RNAMS, ,MI LDOG SPYOD PAS RAB TU ZHUGS GYUR
CING, ,'OD BYED BLO GROS DAM PA DANG, ,KUN TU BZANG PO'I SMON LAM
MCHOG LA ZHUGS GYUR

PA; ;DPE ZLA MED PA DE DAG GI ,YE SHES TSUL DANG SPYOD PA BRJOD
PAR BYA, ,RDUL PHRAN GCIG GI CHA SHAS LA, ,'JIG RTEN KHAMS RNAMS
JI SNYED DE DAG SHES

PA DANG, ,SPYOD PA RGYA CHE THOS GYUR NA, ,'JIG RTEN DE DAG THAMS
CAD MOS PAR 'GYUR, ,RDUL PHRAN GCIG LA JI LTA BA, ,DE BZHIN RDUL
PHRAN THAMS CAD MA LUS

GZUNG BYA STE, ,YE SHES BZANG PO DE DAG NI, ,'JIG RTEN KHAMS LA
'JUG PA BSAM MI KHYAB, ,DE DAG DUS KYI RNAM PA LA'ANG, ,RDUL
PHRAN GCIG GI KHYON GYI CHA LA YANG DAG

'JUG ,RDUL PHRAN GCIG LA DE BZHIN DU, ,ZHING YANGS RNAM PA THA
DAD KUN LA 'JUG ,RDUL PHRAN THAMS CAD RE RE LA, ,ZHING RNAMS
BRJOD DU MED PA MANG PO 'DZUD PA BYED, ,

RNAM PA THA DAD DU MA DANG, ,GCIG DANG TSAD MED DE BZHIN RAB TU
SHES, ,JI SNYED CI YANG MA LUS PA'I, ,CHOS DBYINGS GZUNG BA THAMS
CAD YANG DAG GZUNG BYED CING, ,


@96A *, ,MTSAN NYID THA DAD SNA TSOGS TE, ,SEMS CAN GRANGS KYI
BSKAL PA RGYUD MI MNYAM, ,'JIG RTEN PHRA BAR 'JUG PA LA, ,PHRA LA
SHIN TU GZHOL BAS PHRA BAR 'JUG

BYA STE; ;BRJOD DU MED PA RAB BSTAN PA'I, ,BSKAL PA THAMS CAD MA
LUS 'DZUD PA BYED, ,DE DAG RING DANG THUNG BA DANG, ,DUS KYI SKAD
CIG SEMS LA BSKAL PA MI MTHUN SHES, ,SHES

SPYOD MI MNYAM MA YIN PA'I, ,SHES PAS DE DAG THAMS CAD KHONG DU
CHUD, ,YANGS DANG YANGS MIN MKHAS PAS NA, ,'JIG RTEN ZAB MO RNAMS
LA RAB TU 'JUG PAR BYED, ,LUS LA

ZHING RNAMS DE SHES TE, ,ZHING LA'ANG DE BZHIN GCIG MIN LUS 'DZUD
DO, ,PHYOGS RNAMS BCU PO THAMS CAD DU, ,PHYOGS RNAMS KUN LA 'JUG
CING SKAD CIG DU MA DANG, ,'JIG RTEN

KHAMS RNAMS 'BYAMS KLAS LA, ,TSAD MED GZI BRJID LDAN PA RAB TU
'JUG ,GANG YANG ZHING RNAMS MTHA' YAS SHING, ,DBUS MED GZUNG BA
BYAS SHING DUS KYI DBYINGS SU 'DZUD, ,

ZHING GI RGYUD LA MKHAS PA'I RNAMS, ,SHES DANG LDAN PAS YE SHES
RAB TU 'BYUNG, ,BZANG PO'I YON TAN LDAN PA'I RNAMS, ,PHYOGS DANG
'JIG RTEN KHAMS KYI RGYUD DU GYUR PA DAG ,

JI SNYED YOD PA DER 'JUG STE, ,BRJOD DU MED PA DE DAG RAB TU
SHES, ,ZHING DANG ZHING GIS RNAMS KYI, ,BRJOD DU MED PA'I ZHING
RNAMS KUN KYANG RAB TU 'THOB, ,DE DAG TSUL YANG RAB TU


@96B SHES; ;LAS RNAMS GANG GIS SBYANGS PA'ANG KHONG DU CHUD,
,GANG YANG ZHING RNAMS DU MA DAG ,LAS RNAMS KHRAG KHRIG KUN GYIS
KUN NAS NYON MONGS PAR, ,'GRO BA KUN DU BSGRUB

BYAS PA, ,DE DAG THAMS CAD RGYUD KYANG CI 'DRA SHES, ,BRJOD DU
MED PA YANGS PA'I RNAMS, ,ZHING GCIG BSTAN PAS DE DAG YONGS SU
SHES PAR GYUR, ,DE 'DRA'I ZHING LA 'JUG PA

DANG; ;GANG LA GRANGS MED DE DAG KUN LA 'JUG ,'JIG RTEN KHAMS NI
GCIG LA YANG, ,'JIG RTEN KHAMS RNAMS THAMS CAD YANG DAG 'DZUD PA
BYED, ,'JIG RTEN GCIG TU BSGONGS

MI 'GYUR, ,'JIG RTEN KHAMS RNAMS DE BZHIN 'DRES MI 'GYUR, ,SPYI'U
TSUGS RNAMS DANG GONG MA'I RNAMS, ,BLA DANG 'OG GIS RNAMS YONGS
SU GZUNG BYA STE, ,'GRO BA'I RNAM PAR MING

THOGS PA, ,'JIG RTEN KUN LA 'JUG CING RAB TU SHES, ,SNREL ZHING
RGYU BA'I RGYUD RNAMS DANG, ,ZHING RNAMS MTHA' YAS MTHA' DANG
DBUS YOD MA YIN PA, ,SNA TSOGS YANGS PA RAB TU SHES,,

RNAM PA GCIG SHES RNAM PA THA DAD SHES, ,ZHING GI GRANGS RNAMS
RAB TU SHES, ,YE SHES CHAGS MED MTHA' LDAN KUN GYI GRANGS RNAMS
KYANG, ,BZANG PO'I THEG PA SPYOD PA YIS, ,RGYAL SRAS

KUN DU BZANG RNAMS RAB TU SHES, ,'JIG RTEN THAMS CAD SPRUL PA
DANG, ,SEMS CAN RNAM PAR SPRUL DANG DE BZHIN ZHING SPRUL DANG,
,CHOS RNAMS SPRUL PA'I TSUL SHES PA, ,SANGS


@97A *, ,RGYAS SPRUL PA'I PHA ROL PHYIN PA RNAMS, ,'JIG RTEN PHRA
ZHING ZAB PA DANG, ,YANGS SHING SNA TSOGS YANGS PAS CHO MA CHO
DGU'I RNAMS, ,SNA TSOGS THA DAD RNAM

BSAGS PA, ,LAS KYI RNAM SMIN GNAS PA'I 'JIG RTEN RNAMS, ,RDZU
'PHRUL RNAM PAR 'PHRUL PA YIS, ,CHOS DBYINGS 'JUG PAR BYA LA SHIN
TU BSLABS PA YI, ,RGYAL SRAS MTHA'

DANG DBUS MED PA, ,PHYOGS BCU THAMS CAD MA LUS 'GENGS PAR BYED,
,'JIG RTEN KHAMS RNAMS DE DAG GI ,MING NI BSKAL PA SEMS CAN SNYED
KYIS MTHAR THUG CING, ,ZAD

PAR BRJOD PAR MI NUS TE, ,MING BSHAD GAL TE SANGS RGYAS GSUNG NA
GSUNG, ,'JIG RTEN MGON PO RNAMS KYI YANG, ,MTSAN RNAMS MTSAN NYID
MI MTHUN RNAM PA SNA TSOGS MTSAN, ,

BSKAL PA BRJOD MED ZAD BYAS KYANG, ,MTSAN RNAMS GCIG NAS GCIG
BRGYUD MTHAR THUG MED, ,'ON KYANG DMA' BA'I SEMS MED PAR, ,MKHAS
PA RNAMS NI DUS GSUM BDE GSHEGS

SANGS RGYAS PHYIR, ,CHOS KYI DBYINGS LA BYUNG BA STE, ,SANGS
RGYAS YE SHES SA LA'ANG RAB TU ZHUGS, ,DRAN PAS CHAGS MED DAG PA
STE, ,CHAGS MED YID DANG LDAN ZHING BLO GROS MTHA'

YAS PAS, ,YE SHES BLO GROS MCHOG LDAN PA, ,CHOS DBYINGS BSHAD LA
PHA ROL PHYIN PA THOB, ,GANG GIS 'JIG RTEN KHAMS KYI RNAMS,
,YANGS DANG PHRA BA RNAM PA SNA TSOGS SHES GYUR


@97B CING; ;DER NI 'DAS PA'I DUS RNAMS LA, ,SEMS GCIG BSKYED PAS
RAB TU 'JUG PA BYED, ,MI YI SENG GE DE DAG TU, ,SANGS RGYAS SPYOD
PA SNA TSOGS RNAM PAS CHAGS MED PAR, ,BYANG

CHUB MCHOG TU SANGS RGYAS SHING, ,RNAM PAR 'PHRUL PA THAMS CAD
STON PA MDZAD, ,DE BZHIN MA 'ONGS DUS RNAMS KYI, ,RJES SU GANG
BYON DE YI BSKAL PA CI 'DRA DANG, ,DE LA MI YI SENG GE

GANG; ;SKYE BAR 'GYUR BA DE DAG KUN KYANG SHES, ,SMON LAM SPYOD
PA CI 'DRA DANG, ,SPYOD YUL GANG RNAMS BSGOM PA GANG GIS GRUB
GYUR CING, ,BSGRUB PA'I RNAM PA CI 'DRA BAS, ,BSKAL PA GANG

LA BYANG CHUB 'TSANG RGYA DANG, ,DE DAG 'KHOR KYANG KHONG DU
CHUD, ,SKU TSE'I TSAD DANG SEMS CAN 'DUL BA CI 'DRA DANG, ,CHOS
KYI SGO MO GANG ZHIG GIS, ,'GRO BAR CHOS KYI 'KHOR LO BSKOR BA
SHES,,

DE LTAR KUN TU BZANG PO YI, ,YE SHES MCHOG GIS BSGRUBS PA'I SPYOD
PA'I SA GNAS SHING, ,DE DAG THAMS CAD RAB TU SHES, ,DE NI 'GRO
GTZO KUN GYI 'BYUNG GNAS YIN, ,DE LTAR BYUNG BA

GZUNG BYAS SHING, ,'JIG RTEN KHAMS RNAMS THAMS CAD 'DAB CHAGS MA
LUS PAR, ,'JIG RTEN KHAMS LA RAB TU 'JUG ,DE BZHIN CHOS KYI
DBYINGS RNAMS RAB TU SHES, ,DES

NI MI YI GTZO BO RNAMS, ,DGRA LAS RGYAL ZHING THAMS CAD GZIGS PA
JI SNYED PA, ,MI THUB RGOL BA DPA' BO'I RNAMS, ,CHOS KYI MNGA' LA
PHA ROL PHYIN BRNYES PA, ,DE DAG 'KHOR KYANG


@98A *, ,RAB TU SHES, ,SEMS CAN 'DUL DANG ZHING RNAMS RNAM PAR
DAG PA DANG, ,RGYAL BA'I RNAM PAR 'PHRUL PA'I RNAMS, ,SEMS PAS
BSKAL PA YANGS PA

ZAD PAR BYED, ,SKYES BU'I MCHOG RNAMS 'DUL MDZAD CING, ,'JIG RTEN
MCHOG TU PHYIN PA'I BYIN RLABS DAM PA LA, ,MI ZAD MDZOD KYI SHES
YANGS PAS, ,YE SHES TSUL LA

MKHAS PA RAB TU 'JUG ,CHAGS MED MIG GIS BLTA BA DANG, ,CHAGS MED
RNA BA MNGON PAR BSGRUB PA SGRUB BYED CING, ,CHAGS PA MED PA'I
LUS YANGS DANG, ,YANGS PA'I LCES

KYANG 'JIG RTEN TSIM PAR BYED, ,DAM PA'I SEMS LA CHAGS MED DE,
,BSAM PA KUN TU RNAM YANGS RNAM PAR DAG DANG LDAN, ,YE SHES
'BYUNG GNAS BDAG NYID CHE, ,DUS GSUM

SEMS RNAMS MA LUS DES KHYAB BO, ,SPRUL PA'I PHA ROL PHYIN THOB
CING, ,ZHING RNAMS SPRUL PA'I BSLAB PAR BYA BA BSLAB PA'I RNAMS,
,SEMS CAN SPRUL LA MKHAS PA DAG ,

SPRUL PA SPRUL PAS 'JIG RTEN 'DUL BA BYED, ,'DU SHES RNAM PA DU
MA STE, ,DES NI 'JIG RTEN SNA TSOGS MA LUS RNAM PAR BRIS, ,DE DAG
THAMS CAD RAB TU SHES, ,SANGS

RGYAS YE SHES TSUL LA RAB TU 'JUG ,'KHOR RNAMS BRJOD DU MED PA
DAG ,SANGS RGYAS SKU RNAMS RE RE DAG LA YOD PA'I RNAMS, ,KUN LA
'JUG CING MTHONG BAR BYED, ,SEMS CAN


@98B RNAM PAR 'DUL BA'I MTHA' YANG MED, ,YE SHES ZAB MO MTHONG
BAS NA, ,YE SHES NYI MA SHIN TU GSAL BA SHAR GYUR PA'I, ,PHYIR MI
LDOG PA'I SPYOD PA LA, ,'JIG RTEN 'BYAMS KLAS

KUN TU 'JUG PAR BYED, ,JI LTA'I TSUL DU ZHUGS GYUR CING, ,'JIG
RTEN 'DI DAG THAMS CAD RNAM PAR BKOD 'DRA BAR, ,SEMS CAN TSUL
BZHIN RAB TU 'PHAGS, ,KHAMS GSUM

THAMS CAD MIG YOR TSUL 'DRAR SHES, ,'ON KYANG RTOG DANG RNAM RTOG
MED, ,'JIG RTEN MTHA' DANG DBUS MED KUN LA RTOG MI BYED, ,RTOG
DANG RTOG MED MKHAS PA STE, ,RTOG PA'I

SHES PAS RNAM PAR RTOG PA MED, ,BSKAL PA BRJOD DU MED PA RNAMS,
,SEMS BSKYED GCIG LA YANG DAG 'DU BAR 'DZUD BYED CING, ,'JIG RTEN
MI KHOM 'DI MTHONG NAS, ,SKAD CIG

SEMS KYIS THAMS CAD SHES PAR BYED, ,BRJOD DU MED PA'I ZHING RNAMS
KYANG, ,SEMS BSKYED GCIG GIS THAMS CAD YONGS SU 'DA' BAR BYED,
,BSKAL PA BRJOD MED ZAD BYED

KYANG; ;SKRA RTZE'I CHA SHAS GCIG LAS G-YO BA MED, ,BSKAL PA
BRJOD DU MED PA DAG ,NYI MA GCIG DANG YUD TZAM GCIG TU 'DZUD BYED
KYANG, ,RING DANG THUNG LA GZHOL BA MED, ,SKAD

CIG GCIG LA 'JUG PA'I PHA ROL PHYIN, ,SEMS KYI RNAM PA 'JIG RTEN
KUN, ,'JIG RTEN RNAM PA SEMS CAN KUN GYI SEMS YIN TE, ,RNAM PA
GNYIS KYI GRANGS SU ZHUGS, ,'ON KYANG


@99A *, ,DE DAG MI GNYIS RTOG PA MED, ,SGYU MA'I RNAM PA 'JIG
RTEN TE, ,SEMS CAN ZHING DANG SANGS RGYAS CHOS KYANG DE BZHIN NO,
,'ON KYANG 'JIG RTEN

MGON PO'I RNAMS, ,CHOS KYI DBYINGS RNAMS KUN LA GCIG TU SNYOMS,
,LUS RNAMS BRJOD DU MED PA YIS, ,PHYOGS BCU THAMS CAD RGYAS PAR
BKANG ZHING YONGS SU STON, ,

'ON KYANG LUS LA GZHOL BA MED, ,CHOS NYID RTEN PA GNAS MED RAB TU
SHES, ,'ON KYANG MI YI SENG GE RNAMS, ,GNYIS LA GNAS PA'I SHES
PAS BYUNG BA MA YIN TE, ,MI GNYIS

PA LA'ANG GNAS PA MED, ,GNYIS DANG GNYIS MED CHOS RNAMS RAB TU
SHES, ,JI LTAR SMIG RGYU RAB RIB DANG, ,MIG YOR SGRA BRNYAN DE
BZHIN RMI LAM 'DRA BA DANG, ,RMI LAM RNAM

PA SPRUL PA LTAR, ,'GRO BA THAMS CAD MA LUS RAB TU SHES, ,DE LTAR
SPYOD YUL NYAMS MED PAS, ,SANGS RGYAS KUN GYI RIGS KYI RJES SU
'BYUNG BA YIN, ,KUN TU BZANG PO'I YE

SHES DANG, ,CHOS KYI DBYINGS LA SHIN TU BDAL BA YIN, ,SNYING RJE
CHEN PO MTHA' YAS KYANG, ,SEMS CAN MED DANG MNYAM PAR ZHING RNAMS
THAMS CAD SGOM, ,SNGON NAS NYON MONGS

NYAMS MED PA'I, ,BSAM PA DAG PAS 'JIG RTEN KUN TU 'GRO, ,MI ZAD
MKHA' LTAR RNAM DAG PA'I, ,RGYA CHE SHIN TU YANGS PA'I SA LA RAB
TU ZHUGS, ,GSUNG BA'I SENG GE


@99B THAMS CAD KYI, ,TSUL GYI DKYIL 'KHOR THAMS CAD RJES SU DRAN,
,'JIG RTEN RAB TU SPROS PA LA, ,SMON LAM TSAD MED YONGS SU GDAB
PA BYAS PAS NA, ,DE DAG SPYOD PA YONGS SU

DAG ,'JIG RTEN KHAMS RNAMS THAMS CAD RGYAS PAR KHYAB, ,SANGS
RGYAS RNAMS DANG RGYAL SRAS DANG, ,DE BZHIN SANGS RGYAS RNAMS KYI
CHOS RNAMS THAMS CAD DANG, ,'JIG RTEN

RNAMS DANG 'JIG RTEN CHOS, ,CHAGS MED THA DAD MED PA'I TSUL DU
SHES, ,CHOS KYI SKU YI SNYING PO CAN, ,DE YI LUS LA 'JIG RTEN
THAMS CAD GZUD BYAS SHING, ,'JIG RTEN DE YI

LUS YIN YANG, ,'JIG RTEN KUN GYIS DE LA GOS PA MED, ,JI LTAR DANG
BA'I CHU GSAL LA, ,GZUGS BRNYAN YONGS SU SNANG YANG DER SONG
'PHOS PA MED, ,DE BZHIN 'JIG RTEN THAMS

CAD KYI, ,RJES SU LUS 'GRO DER SONG 'PHOS PA MED, ,DE LTAR 'JIG
RTEN THAMS CAD KYIS, ,GOS PA MED CING 'JIG RTEN YONGS SU DAG PAS
NA, ,LUS NI MKHA' DANG 'DRA BA STE, ,DE YI

LUS RNAMS GANG YANG SKYES PA MED, ,MI ZAD PA YI LUS SHES PAS, ,DE
NI NAM YANG SKYES SHES 'GAGS PA MED PA STE, ,RTAG DANG MI RTAG MA
YIN PAR, ,'JIG RTEN KUN LA'ANG RNAM

PAR DMIGS PA BYED, ,LTA BA'I RNAM PA RAB TU 'GAGS, ,BRTAN PA DE
DAG YANG DAG LTA BA STON PA BYED, ,BDAG GI MED CING GNAS PA MED,
,LEN PA MED CING CHOS KYI DBYINGS DANG


@100A *, ,MNYAM, ,JI LTAR SGYU MKHAN MKHAS PA ZHIG ,SNA TSOGS
MTSAN NYID RNAM PA THA DAD GZUGS 'PHRUL BYED, ,'ON KYANG DE LA
'GRO BA MED, ,GANG DU 'GRO

BA DE BZHIN MI DMIGS SO, ,SGYU MA TSAD MED MA YIN TE, ,SGYU MA
TSAD KYIS DMIGS PAR BYA BA'ANG MA YIN NO, ,TSAD MED TSAD DANG
LDAN PA YANG, ,TSOGS KYI DBUS SU STON

PA RAB TU BYED, ,DE BZHIN RTOGS PA'I BLO LDAN PA, ,SANGS RGYAS
KUN GYI DGE BA'I RTZA BA RNAMS LAS BYUNG, ,SEMS NI TSAD YOD MA
YIN TE, ,TSAD MED PA LA GNAS PA'ANG DE DAG

MIN; ;'DU SHES RNAM PA GCIG MIN TE, ,DE DAG TSAD MED PA DANG TSAD
DANG LDAN PA STON, ,LAM GYI RGYUD DANG 'BREL BA MED, ,TSAD MED
RNAMS GNAS PA'ANG DE BZHIN MED, ,

SANGS RGYAS CHOS RNAMS ZAB PA STE, ,SHIN TU YANGS PAS ZAB CING
ZHI BAS DE BZHIN ZAB, ,ZAB MO SNA TSOGS RGYUD RNAMS DANG, ,MTHA'
YAS ZAB PA RNAMS KYANG RAB TU SHES, ,YE SHES

BZANG PO RMONGS PA MED, ,RGYUD LA DRI MA MED PAS BSAM PA RNAM PAR
DAG ,BYIN GYIS RLOB LA MKHAS PAS NA, ,SROG CHAGS BYE BA SHIN TU
DAG PAR BYED, ,DGE BAR BYED PA'I

DKYIL 'KHOR RNAMS, ,RAB TU BRJOD CING DGE DANG MI DGE RNAM PAR
STON, ,GNAS LA MNGON PAR MA CHAGS PAS, ,CHOS KYI DBYINGS RNAMS
KUN TU RAB TU RGYU, ,SEMS CAN


@100B MED MTHAR PHYIN GYUR KYANG, ,'JIG RTEN THAMS CAD MA LUS DE
DAG KHONG DU CHUD, ,'JIG RTEN THAMS CAD MA LUS PAR, ,RNAM PAR
SANGS RGYAS MYA NGAN GAR MI 'DA', ,CHOS RNAMS

BGRANG BA'I TSUL LA MKHAS, ,SEMS CAN BGRANG TSUL SHES KYANG
GRANGS LA SKYES PA MED, ,CHOS KYI SPRIN CHEN CHAR 'BEBS SHING,
,'JIG RTEN KHAMS RNAMS THAMS CAD SNANG BAR

BYED; ;SANGS RGYAS BYANG CHUB MA LUS LA, ,SEMS BSKYED GCIG GIS DE
DAG RAB TU 'JUG ,DE DAG PHYIR LDOG MED PA STE, ,SEMS CAN KUN GYI
KHAMS LAS PHYIR MI LDOG ,

SANGS RGYAS SKU NI THOB GYUR KYANG, ,CHOS RNAMS 'DI DAG LUS YOD
MA YIN RAB TU SHES, ,LUS RNAMS KUN GYI TSUL LA MKHAS, ,LUS KYI
RNAM PHYE 'JIG RTEN RAB TU SHES, ,SEMS CAN KUN

TU RGYU BA DANG, ,BSKAL PA RNAMS DANG ZHING LA PHA ROL PHYIN PA
THOB, ,PHYOGS RNAMS RGYA MTSO GANGS CHEN MTSOR, ,YE SHES RGYA
MTSO'I TSUL LA MKHAS PAS ZHUGS, ,LUS RNAMS THAMS

CAD RE RE LAS, ,SEMS CAN KUN GYI LUS RNAMS SNA TSOGS JI SNYED
DANG, ,SANGS RGYAS SKU NI MTHA' YAS PA, ,YE SHES SHIN TU YANGS PA
DE STON TO, ,SKAD CIG GCIG GI DUS TSUL

LA; ;MI YI GTZO BO MANG PO 'BYUNG BA RAB TU SHES, ,BSKAL PA MANG
PO BRJOD MED DU, ,MI YI SENG GE BGRANG BAS ZAD MI 'GYUR, ,DE DAG
MYA NGAN 'DA' BA YANG, ,SKAD CIG GCIG


@101A *, ,LA TSAD MED SHIN TU YANGS PA 'BYUNG, ,RING BSREL RNAM
DBYE MANG PO YANG, ,YE SHES DRI MED PHRA BAS STON PA BYED, ,DE
BZHIN MA 'ONGS DUS KYI YANG, ,MI YI

SENG GE MTHA' YAS SMON LAM 'DEBS PA'I RNAMS, ,BYANG CHUB DRI MED
SEMS BSKYED PA, ,YE SHES YANGS SHING SHIN TU PHRA BAS SHES,
,BZANG PO SPYOD LA GNAS BCAS SHING, ,DE

BZHIN DU GSUM GSHEGS PA'I SEMS CAN GTZO BO RNAMS, ,JI SNYED SKYES
PAR GYUR PA DAG ,DE DAG THAMS CAD MA LUS RAB TU SHES, ,DE LTAR
RAB TU SHES PAS NA, ,MTHA'

DANG DBUS MED SPYOD PA'I SA DANG DE BZHIN DU, ,YE SHES 'BYUNG
GNAS BLO GROS LA, ,YE SHES 'KHOR LO'I SPYOD PAS PHYIR MI LDOG ,YE
SHES PHRA MO RA BA YANGS PA, ,STOBS BCU RNAMS

KYI SPYOD YUL MCHOG LA DE DAG ZHUGS, ,BZANG PO RTOGS PA'I BLO CAN
RNAMS, ,PHYIR MI LDOG LA 'JUG PA BRJOD BYA NA, ,SANGS RGYAS RGYAL
BA THAMS CAD KYI, ,YANG DAG GZHOL

BAR BYA LA DE DAG ZHUGS PAS NA, ,SPYOD LAS PHYIR LDOG MED PA STE,
,BYANG CHUB DAM PA ZHI BAR 'TSANG YANG RGYA, ,DE 'DRA'I SEMS
RGYUD GCIG LA YANG, ,MTHA' DANG DBUS MED

SEMS RNAMS YANG DAG 'DZUD PA BYED, ,SHIN TU YANGS PA'I TSAD MED
LAS, ,'DU SHES DE DANG DE LA YANG DAG BSGRUBS, ,NYON MONGS MED
DANG NYON MONGS DANG, ,SLOB


@101B DANG MI SLOB SEMS KYANG DE BZHIN RAB TU SHES, ,SEMS RGYUD
DE DAG RE RE LA, ,SEMS RNAMS BRJOD DU MED PA MNGON 'TSANG RGYA,
,GCIG DANG GNYIS SU SHES PA MED, ,DE DAG

YONGS SU 'DRES PAR 'GYUR BA'ANG MED PA STE, ,SO SO'I 'DU SHES
RNAM PA LA, ,SEMS CAN DE DAG SKYES PAR GYUR PA YIN, ,'DI NA 'DUG
PAR MTHONG GYUR KYANG, ,SEMS CAN

BRJOD MED GZHAN DANG GZHAN SEMS LDAN PA'I RNAMS, ,GZHAN GYI ZHING
PHYIR 'DU SHES KYANG, ,'JIG RTEN SNA TSOGS RNAMS LA RAB TU SKYE,
,'DI 'DRA'I TSUL LA 'JUG PA LA, ,SPYOD

PA'I MCHOG GIS RJES SU ZHUGS PAR GYUR PA RNAMS, ,KUN TU BZANG
PO'I MING THOB STE, ,'JIG RTEN MGON PO KUN GYI RJES SU SKYES,
,SEMS CAN BYE BA LA LA NI, ,NGAN SONG 'GRANGS

PA'I MING THOGS MTHO RIS 'DU SHES 'GYUR, ,LA LA MTHO RIS SA RNAMS
KYI, ,RNAM PA KUN LA NGAN SONG 'DU SHES 'GYUR, ,'JIG RTEN MI
MTSUNGS SKAL LA LTOS, ,RNAM PA THA DAD

LAS KYI SA LAS RAB TU SKYES, ,'DU SHES RNAM PA MTHA' YAS TE,
,GCIG MIN YANGS LA 'JIG RTEN RAB TU 'JUG ,'JIG RTEN KHAMS RNAMS
THAMS CAD KYI, ,'DU SHES DRA BA

SKAL BA MI MNYAM RAB TU SHES, ,MIG 'PHRUL SGYU MA'I TSUL GYIS NA,
,SKAD CIG GCIG GIS SEMS KYIS RAB TU GZHOL, ,DE BZHIN DBANG PO
RNAMS LA STE, ,MIG GI SKYE MCHED


@102A *, ,RNA BA SNA YI SKYE MCHED DANG, ,LCE DANG LUS DANG YID
LA YANG, ,'JIG RTEN RNAM PA THA DAD 'DU SHES 'JUG ,MIG RNAMS RE
RE'I YUL LA YANG, ,MTHA' DANG

DBUS MED MIG RNAMS RAB TU 'DZUD PA BYED, ,RNAM PA THA DAD DU MA
STE, ,TSAD MED KUN LA'ANG ZHEN PAR 'GYUR BA MED, ,'ON KYANG PHAN
TSUN GCIG GIS GCIG ,BDE ZHING GNOD

PAR 'GYUR BA DE DAG KUN NA MED, ,BDAG BDAG SO SO'I LAS KYI RNAMS,
,JI LTAR BSAGS PA'I TSUL BZHIN NYAMS SU MYONG, ,BZANG ZHES BYA BA
DE DAG KUN, ,TSAD MED STOBS DANG

YE SHES SA YI SHES RAB KYI, ,'BYAMS KLAS MIG RNAMS THAMS CAD LA,
,RAB TU ZHUGS PAS SHIN TU RTOGS PA YIN, ,DE BZHIN 'JIG RTEN THAMS
CAD KYANG, ,THAMS CAD MA LUS

RNAM PA THAMS CAD 'JIG TSUL DU, ,THAMS CAD SHIN TU SHES GYUR
KYANG, ,RGYA CHEN SPYOD PAS MYA NGAN MI 'DA'O, ,SANGS RGYAS SHIN
TU BSTAN PA DANG, ,SEMS CAN BSTAN DANG DE BZHIN

ZHING RNAMS BSTAN PA DANG, ,DUS RNAMS SHIN TU BSTAN PA DANG,
,BSTAN PA SNA TSOGS RNAM PA KUN KYANG SHES, ,LA LA 'DI LA 'DAS
GYUR KYANG, ,GZHAN DANG GZHAN RNAMS MA

'ONGS DUS LA GNAS PA YIN, ,'ON KYANG MA 'ONGS DUS KYI RNAMS, ,LA
LAS DA LTAR BYUNG BAR RAB TU SHES, ,DE 'DRA'I TSUL CAN GCIG MIN
PA'I, ,'JIG RTEN MTSAN NYID THA


@102B DAD THAMS CAD RAB TU SHES, ,THAMS CAD MKHYEN PA NYID TSUL
GYIS, ,SANGS RGYAS YE SHES KUN TU MTHA' YANG YAS, ,SHIN TU RGYAS
PA CHEN PO'I MDO, SANGS RGYAS PHAL PO CHE

ZHES BYA BA LAS, KUN TU BZANG PO'I SPYOD PA BSTAN PA'I LE'U STE,
BZHI BCU GNYIS PA'O,,