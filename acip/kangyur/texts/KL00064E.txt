@50B ,,RGYA GAR SKAD DU, A'ARYA
BIDYU TA PR'APTA PA RI PRi TZTS'A N'A MA MA H'A Y'A

NA S'U TRA, BOD SKAD DU, 'PHAGS PA GLOG THOB KYIS ZHUS PA ZHES
BYA BA THEG PA CHEN PO'I MDO, BAM PO DANG PO, SANGS RGYAS DANG
BYANG CHUB SEMS DPA' THAMS CAD LA PHYAG 'TSAL LO,,


@51A *, ,'DI SKAD BDAG GIS THOS PA DUS GCIG NA, BCOM LDAN 'DAS
RGYAL PO'I KHAB BYA RGOD PHUNG PO'I RI LA, DGE SLONG GI DGE 'DUN
CHEN PO THAMS CAD KYANG YON

TAN KHYAD PAR DU 'PHAGS PA PHUN SUM TSOGS SHING SENG GE'I SGRA
SGROGS PA STONG DANG, BYANG CHUB SEMS DPA' SEMS DPA' CHEN PO LNGA
BRGYA DANG THABS GCIG TU BZHUGS TE, DE DAG

THAMS CAD KYANG GZUNGS RAB TU THOB PA, SPOBS PA THOGS PA MED PAR
GYUR PA, MI SKYE BA'I CHOS LA BZOD PA MNGON SUM DU BYAS PA, PHYIR
MI LDOG PA LA GNAS PA, TING NGE 'DZIN

RNAMS DANG LDAN PA, MNGON PAR SHES PAS RNAM PAR RTZEN PA, SEMS
CAN GYI SEMS KYI SPYOD PA'I TSUL RAB TU RTOGS PA SHA STAG 'DI LTA
STE, BYANG CHUB SEMS DPA' NYI MA'I RGYAL

MTSAN DANG, BYANG CHUB SEMS DPA' ZLA BA'I RGYAL MTSAN DANG, BYANG
CHUB SEMS DPA' KUN TU 'OD DANG, BYANG CHUB SEMS DPA' ZLA BA'I
RGYAL PO DANG, BYANG CHUB SEMS DPA'

SHIN TU MTHO GSAL DANG, BYANG CHUB SEMS DPA' RNAM PAR SNANG BYED
DANG, BYANG CHUB SEMS DPA' SENG GE'I BLO GROS DANG, BYANG CHUB
SEMS DPA' RIN PO CHE'I YON TAN

'OD DANG, BYANG CHUB SEMS DPA' DON THAMS CAD GRUB PA DANG, BYANG
CHUB SEMS DPA' SNGON GYI RKYEN DANG LDAN PA DANG, BYANG CHUB SEMS
DPA' SMON LAM DANG, SPYOD PA PHUN


@51B SUM TSOGS PA DANG, BYANG CHUB SEMS DPA' STONG PA'I BLO GROS
DANG, BYANG CHUB SEMS DPA' MNYAM PA'I SEMS DANG, BYANG CHUB SEMS
DPA' DGA' SRED DANG, BYANG CHUB SEMS DPA'

'KHOR LO MOS PA DANG, BYANG CHUB SEMS DPA' G-YUL LAS RNAM PAR
RGYAL BA DANG, BYANG CHUB SEMS DPA' BLO GROS SPYOD PA DANG, BYANG
CHUB SEMS DPA' GLOG THOB DANG, BYANG CHUB SEMS

DPA' RNAM PAR RGYAL BA'I SPOBS PA DANG, BYANG CHUB SEMS DPA' SENG
GE'I NGA RO DANG, BYANG CHUB SEMS DPA' RAB DBYANGS DANG, BYANG
CHUB SEMS DPA' SAD BYED DANG, BYANG CHUB SEMS

DPA' SPYOD PA SGYUR BA LA MKHAS PA DANG, BYANG CHUB SEMS DPA' RAB
TU ZHI BA'I SPYOD PA LA SOGS PA BYANG CHUB SEMS DPA' SEMS DPA'
CHEN PO 'DI DAG NI GTZO BOR GYUR TO, ,GZHAN YANG

BRGYA BYIN LHA'I DBANG PO DANG, RGYAL PO CHEN PO BZHI DANG, 'JIG
RTEN GYI KHAMS MI MJED KYI BDAG PO TSANGS PA'I RGYAL PO DANG,
MTHU CHEN PO DANG LDAN PA'I LHA DANG, KLU DANG, GNOD SBYIN

DANG; DRI ZA DANG, LHA MA YIN DANG, NAM MKHA' LDING DANG, MI'AM
CI DANG, LTO 'PHYE CHEN PO LA SOGS PA'I 'KHOR TSAD MED PA RNAMS
DANG YANG THABS GCIG TU BZHUGS SO, ,DE NAS DE'I

TSE BYANG CHUB SEMS DPA' GLOG THOB CES BYA BAS 'KHOR MANG PO RAB
TU ZHI ZHING YONGS SU DAG PA DAG 'DUS PAR GYUR PA MTHONG BA DANG,
STAN LAS LANGS TE BLA GOS PHRAG PA GCIG TU GZAR


@52A *, ,NAS; PUS MO G-YAS PA'I LHA NGA SA LA BTZUGS TE, BCOM
LDAN 'DAS GA LA BA DE LOGS SU THAL MO SBYAR NAS, BCOM LDAN 'DAS
LA 'DI SKAD CES GSOL

TO; ;BCOM LDAN 'DAS, BDAG LA THE TSOM CUNG ZAD CIG MCHIS TE, DENG
ZHU BAR 'TSAL NA, DE BZHIN GSHEGS PAS THUGS RJES GSAN CING GNANG
BAR MDZAD DU GSOL, DE NAS

BCOM LDAN 'DAS KYIS BYANG CHUB SEMS DPA' GLOG THOB LA BKA' STZAL
PA, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KYIS KHYOD LA SKABS PHYE'I,

KHYOD CI DANG CI 'DOD PA DRIS SHIG DANG, KHYOD LA YANG DAG PAR
BSTAN PAR BYA'O, ,DE NAS BCOM LDAN 'DAS LA BYANG CHUB SEMS DPA'
GLOG THOB KYIS 'DI SKAD CES GSOL TO, ,BCOM

LDAN 'DAS, BYANG CHUB SEMS DPA' CHOS JI LTA BU ZHIG DANG LDAN PAR
GYUR NA, SEMS CAN THAMS CAD KYI BSAM PA YONGS SU RDZOGS PAR BGYID
CING, SKYON RNAMS KYIS GOS

PAR MI 'GYUR BA DANG, DBANG PO DANG, RANG BZHIN JI LTA BA BZHIN
DU THABS MKHAS PAS SEMS CAN DE DAG DRANGS TE, LUS ZHIG PA'I 'OG
TU NGAN 'GRO RNAMS SU LTUNG BAR MI 'GYUR

ZHING; GDON MI 'TSAL BAR MNYAM PA NYID RTOGS PAR 'GYUR BA DANG,
'JIG RTEN NA GNAS KYANG PADMA BZHIN SKYON GYIS GOS PAR MI 'GYUR
BA DANG, CHOS KYI DBYINGS LAS MA


@52B G-YOS PAR YANG SANGS RGYAS KYI ZHING KUN TU RGYU ZHING, RTAG
PAR DE BZHIN GSHEGS PA'I GZUGS KYI SKU MTHONG BA DANG, 'BRAL BAR
MI 'GYUR BA DANG, RNAM PAR THAR PA GSUM LA RAB TU GNAS KYANG

SNYOMS PAR MI 'JUG PAR SEMS CAN GYI MOS PA JI LTA BA BZHIN DU,
SANGS RGYAS KYI ZHING GI BKOD PA YONGS SU SBYANGS NAS SKAD CIG MA
GCIG LA MYUR DU BLA NA MED PA YANG DAG PAR RDZOGS PA'I BYANG

CHUB MNGON PAR 'TSANG RGYA BAR 'GYUR LAGS, DE NAS BYANG CHUB SEMS
DPA' SEMS DPA' CHEN PO GLOG THOB KYIS, BCOM LDAN 'DAS KYI SPYAN
SNGAR TSIGS SU BCAD DE ZHU BA ZHUS PA, BLA NA MA MCHIS

MI YI GTZO, ,MKHYEN DANG GZIGS PA TSAD MA MCHIS, ,MA 'DRES CHOS
LA BZHUGS NAS NI, ,'JIG RTEN RNAMS LA PHAN 'DOGS MDZAD, ,SEMS CAN
KUN LA SNYOMS PAR GZIGS, ,'JIG RTEN

KUN GYI MGON SKYABS MDZAD, ,LOG DANG YANG DAG LAM BSTAN NAS,
,MTHAR THUG BDE LA DGOD PAR MDZAD, ,YON TAN MCHOG NI RAB BSAGS
PAS, ,RIN CHEN SNA TSOGS PHUNG PO 'DRA, ,'JIG

RTEN SHES RAB NYI MA KHYOD, ,KHAMS GSUM MCHOD 'OS GTZO BO LAGS,
,THEG PA CHEN PO BKAS BSHAD NAS, ,BYANG CHUB LAM NI RDZOGS PAR
MDZOD, ,ZHAL MTSAN ZLA BA NYA BA 'DRA, ,ZHI GNAS

DAG NI PHUN SUM TSOGS, ,NYER ZHI CHOS NI RAB BSTAN NAS, ,NYON
MONGS RNAMS NI ZHI BAR MDZAD, ,BYANG CHUB SPYOD PA BKAS BSHAD
NAS, ,SEMS CAN RNAMS LA PHAN MDZAD GSOL, ,SANGS


@53A *, ,RGYAS ZHING DANG SKU TSE DANG, ,GZUGS SKU DANG NI 'KHOR
RNAMS DANG, ,PHRIN LAS GSUM DANG CHOS RNAMS KYANG, ,THAMS CAD KUN
NI RNAM PAR DAG, BCOM LDAN BYANG

CHUB SEMS DPA' YI, ,RNAM DAG SPYOD PA BKAS BSHAD GSOL, ,JI LTAR
BDUD NI GDUL BAR BGYI, ,JI LTAR CHOS RNAMS BSTAN PAR BGYI, ,JI
LTAR DRAN PA NYAMS MI 'GYUR, ,KHYOD KYI BKAS

NI BSHAD DU GSOL, ,JI LTAR DPA' BO DAG GIS NI, ,'KHOR BA KUN DU
ZHUGS GYUR KYANG, ,MTSAN NYID GCIG LA GNAS BGYID CING, ,CHOS LA
RTAG TU G-YO MI 'GYUR, ,JI LTAR SANGS RGYAS

RNAMS LA NI, ,RTEN CING MCHOD PA BGYIS NA NI, ,RTAG PAR SANGS
RGYAS SKU BLTAS KYANG, ,MTHAR NI MTSAN MA SPONG 'GYUR LAGS, ,RNAM
THAR GSUM PO MNGON BGYIS KYANG, ,MKHA' LA BYA NI

'PHUR BA BZHIN, ,YON TAN PHUN TSOGS MA GYUR BAR, ,NAM YANG MYA
NGAN MI 'DA' LAGS, ,DBANG PO RANG BZHIN YONGS RTOGS NAS, ,'JIGS
PA MA MCHIS RJES 'BRANG ZHING, ,MNGON PAR

ZHEN PA MA MCHIS PAR, ,SEMS CAN DE DAG SMIN BGYID LAGS, ,SNGAR NI
'JIG RTEN BDE BTANG NAS, ,SLAD KYIS DANG BA'I SEMS BSKYED DE, ,YE
SHES GYA NOM PHUN TSOGS PAS, ,BLA

MED BYANG CHUB 'THOB 'GYUR BA, ,'DI 'DRA'I ZAB MO GYA NOM DON,
,DE BZHIN GSHEGS PAS BKAS BSHAD GSOL, ,DE NAS BCOM LDAN 'DAS KYIS
BYANG CHUB SEMS DPA' SEMS


@53B DPA' CHEN PO GLOG THOB LA BKA' STZAL PA, RIGS KYI BU KHYOD
KYIS SEMS CAN TSAD MED PA RNAMS LA PHAN ZHING BDE BAR BYA BA
DANG, DA LTAR GYI LHA DANG BCAS PA'I 'JIG RTEN DANG, MA 'ONGS
PA'I BYANG

CHUB SEMS DPA' RNAMS YONGS SU GZUNG BA'I PHYIR, DE BZHIN GSHEGS
PA LA DON 'DI LTA BU ZHUS PA LEGS SO, ,LEGS SO, ,DE'I PHYIR GLOG
THOB SHIN TU LEGS PAR NYON LA YID LA GZUNG ZHIG

DANG; KHYOD LA YANG DAG PAR BSTAN PAR BYA'O, ,BYANG CHUB SEMS
DPA' GLOG THOB KYIS BCOM LDAN 'DAS DE BZHIN DU THOS PAR 'TSAL LO
ZHES GSOL PA DANG, BCOM LDAN 'DAS KYIS BKA' STZAL

PA; GLOG THOB, BYANG CHUB SEMS DPA' SEMS DPA' CHEN PO RNAMS NI
GTER CHEN PO DANG, ZAD MI SHES PA'I GTER DANG, KUN DU ZAD MI SHES
PA'I GTER DANG, MTHA' MED PA'I GTER RNAM PA LNGA

DANG LDAN PA STE, BYANG CHUB SEMS DPA' DE LTA BU'I GTER PHUN SUM
TSOGS PAR GYUR PAS, RGUD PA RNAMS GTAN DU SPONG ZHING, GONG DU
BSTAN PA LTA BU'I YON TAN KHYAD PAR DU 'PHAGS PA YANG YONGS

SU RDZOGS PAR BYED LA, TSEGS CHUNG DUS MYUR DU BLA NA MED PA YANG
DAG PAR RDZOGS PA'I BYANG CHUB KYANG 'THOB PAR 'GYUR RO, ,LNGA
GANG ZHE NA, 'DI LTA STE, 'DOD CHAGS SPYOD PA'I GTER DANG, ZHE

SDANG SPYOD PA'I GTER DANG, GTI MUG SPYOD PA'I GTER DANG, CHA
MNYAM PA SPYOD PA'I GTER DANG, CHOS THAMS CAD KYI GTER GANG YIN
PA'O, ,GLOG THOB, BYANG CHUB SEMS DPA' SEMS DPA'


@54A *, ,CHEN PO RNAMS KYI 'DOD CHAGS SPYOD PA'I GTER ZHES BYA BA
JI LTA BU YIN ZHE NA, 'DI LTA STE, SEMS CAN RNAMS NI 'DOD CHAGS
KYI SPYOD PA'I RJES SU MTHUN ZHING PHYIN

CI LOG GIS BCINGS PAS, MTSAN MA RNAMS KYI RJES SU GZUGS DANG,
SGRA DANG, DRI DANG, RO DANG, REG BYA DANG, CHOS LA SOGS PA'I YUL
DAG LA RNAM PA SNA TSOGS SU RNAM PAR BRTAGS

NA ,BRTAN PA NYID DU MNGON PAR ZHEN PA DANG, BDE BA LA CHAGS
SHING MYOS PAR GYUR PA YIN LA, BYANG CHUB SEMS DPA' NI SEMS CAN
DE DAG GI SEMS KYI SPYOD PA RNAM PA SNA TSOGS GANG

YIN PA YANG DAG PA JI LTA BA BZHIN DU RAB TU SHES PAS, SEMS CAN
DE DAG GANG LA MOS SHING 'DUN PA DANG, SPYOD YUL GANG LA CHAGS
SHING GOMS PAS MTHUN PA CAN DU GYUR PA DANG,

DAD PA JI LTA BU DANG LDAN ZHING PHUN SUM TSOGS PAR GYUR PA DANG,
SNGON DGE BA'I RTZA BA JI LTA BU BSKYED PA DANG, THEG PA GANG LA
GZHOL BAR BYED PA DANG, DGE BA'I RTZA BA JI SNYED YOD PA DAG

NAM ZHIG NA YONGS SU SMIN PAR GYUR PA YANG RAB TU SHES TE, BYANG
CHUB SEMS DPA' NI SEMS CAN DE DAG GI 'DOD PA THAMS CAD YONGS SU
SPANG BA'I PHYIR DANG, DE DAG GI DGE BA'I RTZA

BA'I SEMS RTAG PAR RGYUN MI 'CHAD PAR BYA BA'I PHYIR SHIN TU LEGS
PAR BRTAGS NAS YONGS SU GSO BAR BYED DO, ,GLOG THOB, SEMS CAN
RNAMS KYI DBANG PO DANG, SPYOD PA'I BYE


@54B BRAG NI SHIN TU SHES PAR DKA' BAR RIG PAR BYA STE, NYAN THOS
DANG, RANG SANGS RGYAS THAMS CAD KYIS KYANG RIG PAR MI NUS NA, SO
SO'I SKYE BO DANG, MU STEGS CAN RNAMS KYIS LTA SMOS KYANG

CI DGOS, GLOG THOB, SEMS CAN KHA CIG NI 'DOD PA RNAMS LA MNGON
PAR ZHEN PAR GYUR KYANG BLA NA MED PA YANG DAG PAR RDZOGS PA'I
BYANG CHUB YONGS SU SMIN PAR BYED PA YANG YOD DO, ,SEMS

CAN KHA CIG NI 'DOD PA'I YUL LA REG PA TZAM MAM, 'DOD PA'I SEMS
KYIS TSIG SMRAS PA TZAM GYIS BLA NA MED PA YANG DAG PAR RDZOGS
PA'I BYANG CHUB YONGS SU SMIN PAR BYED PA YANG YOD DO, ,

SEMS CAN KHA CIG NI GZUGS SDUG GU DAG MTHONG NAS, 'DOD CHAGS KYI
SEMS SKYES PA LAS GZUGS DE RNAM PAR 'GYUR ZHING ZHIG PAR MTHONG
BA NYID KYIS GZUGS MI RTAG PAR KHONG DU

CHUD PAR GYUR NAS, 'DOD PA'I GDUNG BA NYE BAR ZHI STE, MI RTAG PA
NYID SHIN TU YID LA BYED PA NYID KYIS BLA NA MED PA YANG DAG PAR
RDZOGS PA'I BYANG CHUB YONGS SU SMIN PAR BYED PA YANG YOD

DO; ;SEMS CAN KHA CIG NI BUD MED MTHONG BA NA, MNGON PAR ZHEN PA
SKYES PA MED KYANG, PHYIS YID LA DRAN PA'I DBANG GIS 'DOD CHAGS
KYI SEMS SKYES NAS, DE'I KHA DOG DANG DBYIBS

YID LA BYAS NAS RJES SU CHAGS PA SKYE BAR 'GYUR BA YANG YOD DO,
,SEMS CAN KHA CIG NI RMI LAM NA GZUGS YID DU 'ONG BA DAG MTHONG
BA'I DBANG GIS 'DOD CHAGS KYI MNGON PAR ZHEN PA


@55A *, ,SKYES NAS, YID LA BYED CING YONGS SU GNYER BAR BYED PA
YANG YOD DO, ,SEMS CAN KHA CIG NI BUD MED KYI SGRA THOS PA TZAM
GYIS 'DOD CHAGS KYI SRED PA SKYED

PAR BYED LA, RES 'GA' NI MTHONG BA TZAM GYIS 'DOD CHAGS KYI SEMS
DANG BRAL NAS BLA NA MED PA YANG DAG PAR RDZOGS PA'I BYANG CHUB
YONGS SU SMIN PAR BYED PA YANG YOD PAS, DE'I

PHYIR; GLOG THOB, BYANG CHUB SEMS DPA' NI 'DOD CHAGS KYI NAD RNAM
PA SNA TSOGS GANG YIN PA DANG, 'DOD CHAGS KYI SMAN RNAM PA SNA
TSOGS GANG YIN PA DE DAG THABS MKHAS PAS

LEGS PAR KHONG DU CHUD KYANG, CHOS KYI DBYINGS LA GNYIS SU 'DZIN
PA'I MTSAN MA YANG MED LA, CHOS KYI DBYINGS LA RMONGS PAR GYUR
PA'I SEMS CAN DAG LA YANG SNYING RJE CHEN PO

SKYED PAR BYED DO, ,GLOG THOB, 'DOD CHAGS DANG, ZHE SDANG DANG,
GTI MUG CES BYA BA DANG, CHOS KYI DBYINGS KYI YE SHES ZHES BYA
BA'I CHOS CUNG ZAD TZAM YANG DMIGS SU MED

PAS; BYANG CHUB SEMS DPA' 'DI SNYAM DU BDAG GIS MTHONG BA LTAR
NA, SEMS CAN RNAMS NI MTSAN MA MED PA, RANG BZHIN GYIS STONG
ZHING DBEN PA, BTAGS PA TZAM DU RNAM

PAR BZHAG PA, TSOGS SHING 'DUS PA'I CHOS 'DI LA 'DOD CHAGS DANG,
ZHE SDANG DANG, GTI MUG SKYED PAR BYED PAS, BDAG GIS 'DI DAG YANG
DAG PA JI LTA BA BZHIN DU SO SOR


@55B BRTAGS NAS, 'DOD CHAGS KYIS RMONGS PAR GYUR PA'I SEMS CAN DE
DAG GI CHED DU SNYING RJE CHEN PO LA GNAS NAS, SNGON GYI SMON LAM
YONGS SU RDZOGS PAR BYA'O, ,CHOS KYI DBYINGS LAS MA G-YOS

PAR RTZOL BA MED PA'I YE SHES KYIS YONGS SU SMIN PAR BYA'O SNYAM
DU SEMS SO, ,SKYES PA GANG ZHIG BUD MED DAG LA YANG DAG PA MA YIN
PAS SDUG PA'I 'DU SHES BSKYED NAS, 'DOD CHAGS LCI BA

SKYES PAR GYUR NA, BYANG CHUB SEMS DPAS BUD MED SHIN TU SDUG CING
MDZES PA GZUGS KYI MTSAN KHYAD PAR DU 'PHAGS PA RIN PO CHE'I
RGYAN PHRENG DANG LDAN PA, RGYAN RNAM PA SNA TSOGS KYIS RAB TU

BRGYAN PAS LHA'I BU MO DANG 'DRA BAR GYUR PA, SNGON MA MTHONG BA
DAG TU BSGYUR NAS SEMS CAN DE DAG GIS JI LTAR SRED CING RJES SU
CHAGS PA DANG, SHIN TU MNGON PAR ZHEN PAR GYUR PA STON PAR

BYED DE, DE DAG GI NUS PA DANG SBYAR NAS THABS KYIS 'DOD CHAGS
KYI DUG MDA' DBYUNG BA'I CHED DU RANG DBANG DU GYUR PA'I MTHUS
BUD MED KYI GZUGS SU BSGYUR NAS, DE'I MDUN DU SNANG BAR BYAS

NAS CHOS BSTAN PA NYID KYIS SEMS CAN DE DAG CHOS KYI DBYINGS
RTOGS PAR BYAS TE MI SNANG BAR 'GYUR RO, ,BUD MED GANG ZHIG SKYES
PA DAG LA 'DOD CHAGS KYI SEMS SKYES PAR GYUR NA ,

BYANG CHUB SEMS DPAS SKYES PA'I LUS BSTAN NAS 'DOD CHAGS KYI DUG
MDA' DBYUNG BA'I CHED DU CHOS BSTAN PA NYID KYIS CHOS KYI DBYINGS
LA ZHUGS PAR BYAS NAS MI SNANG BAR BYED DO, ,GLOG


@56A *, ,THOB; 'DOD CHAGS KYI SPYOD PA NYI KHRI CHIG STONG DANG,
SPYOD PA GZHAN DE DAG KYANG GTOGS PAR BRGYAD KHRI BZHI STONG DU
GYUR PA DE DAG BYANG CHUB SEMS DPAS RTZOL

BA MED PA'I YE SHES KYIS CHOS KYI SGO MO BYE BA STONG PHRAG TSAD
MED PA BSKYED DE, SEMS CAN RNAMS KYI SEMS KHONG DU CHUD PAR BYAS
NAS THAMS CAD RNAM PAR GROL BAR GYUR KYANG BDAG

GIS SEMS CAN LA 'DI LTA BU'I CHOS BSTAN TO SNYAM DU SEMS PA YANG
MED LA, SEMS CAN RNAM PAR GROL BAR GYUR PA YANG MI DMIGS SO,
,GLOG THOB, 'DI LTA STE, DPER NA,

MTSO MA DROS PA'I KLU'I RGYAL PO NI LAS KYI MTHU'I DBANG GIS DE'I
PHO BRANG GI NANG NAS CHU KLUNG CHEN PO BZHI BYUNG NAS SEMS CAN
CHU DANG, SKAM LA GNAS PA DAG DBYAR TSA BA'I DUS

KYI TSE BSIL BA DANG, RLAN GYIS ME TOG DANG 'BRAS BU DAG RGYAS
SHING 'BRU RNAMS 'PHEL BAR GYUR NAS SEMS CAN MANG PO SHIN TU BDE
BAR BYED KYANG, KLU'I RGYAL PO DE BDAG

GIS CHU KLUNG BZHI PO 'DI DAG PHYUNG NGO, ,DBYUNG BAR BYA'O SNYAM
DU MI SEMS MOD KYI, 'ON KYANG CHU KLUNG BZHI PO DAG RTAG TU 'BAB
CING SEMS CAN RNAMS NYE BAR SPYOD PAR BYED

DO; ;BYANG CHUB SEMS DPA' YANG DE BZHIN DU SNGON GYI SMON LAM
YONGS SU RDZOGS PAR GYUR PA'I DBANG GIS RTZOL BA MED PA'I YE SHES
KYIS 'PHAGS PA'I BDEN PA BZHI BSTAN


@56B NAS 'KHOR BA'I YONGS SU GDUNG PA THAMS CAD BSAL TE, LHA DANG
MI RNAMS LA 'PHAGS PA'I RNAM PAR GROL BA SBYIN PAR BYED KYANG,
BYANG CHUB SEMS DPA' DE BDAG GIS CHOS BSTAN TO, ,BSTAN

PAR BYA'O SNYAM DU MI SEMS MOD KYI, 'ON KYANG RANG GI NGANG GIS
SNYING RJE CHEN PO'I BSAM PA LA GNAS NAS SEMS CAN RNAMS LA SO SOR
BRTAG STE CI RIGS PAR CHOS STON PAR BYED DO, ,GZHAN

YANG; GLOG THOB, 'DI LTA STE, DPER NA, BRGYA BYIN LHA'I DBANG PO
LA LHA'I BU MO KHRAG KHRIG PHRAG BCU GNYIS YOD PA DE DAG BRGYA
BYIN LHA'I DBANG PO'I RANG DBANG GI MTHU'I DBANG GIS LUS MANG PO

BSTAN NAS, LHA'I BU MO DE DAG DE DANG LHAN CIG 'DOD PA'I BDE BA
YONGS SU RDZOGS PAR MYONG BAS DE DAG SO SO NAS, 'DI SNYAM DU BDAG
GCIG PU NI DENG LHA'I DBANG PO DANG LHAN CIG RTZES SO SNYAM

DU SEMS KYANG YANG DAG PAR LHA'I DBANG PO DE LA MNGON PAR ZHEN
PAR GYUR PA CI YANG MED DO, ,BYANG CHUB SEMS DPA' YANG DE BZHIN
DU SEMS CAN GANG YONGS SU BZLA BA'I 'OS SU GYUR PA DE

DAG GI BSAM PA JI LTA BA BZHIN DU YONGS SU SMIN PAR BYED KYANG,
BYANG CHUB SEMS DPA' LA MNGON PAR ZHEN PAR GYUR PA MED DO, ,GZHAN
YANG, GLOG THOB, 'DI LTA STE, DPER NA, NYI MA'I

DKYIL 'KHOR RI MTHON PO'I RTZE MO LA SHAR BA'I TSE 'OD KYIS 'DZAM
BU'I GLING KUN TU SNANG BAR BYED PAS GANG DU SNANG BAR BYAS PA'I
GNAS DE DAG TU KHA DOG SNGON PO DANG, SER PO DANG, DMAR


@57A *, ,PO DANG, DKAR PO RNAM PA SNA TSOGS RAB TU STON PAR BYED
KYANG NYI MA'I DKYIL 'KHOR DE NI KHA DOG GCIG PA, 'OD GCIG PA
NYID DE THA DAD PA'I MTSAN MA MED DO, ,

BYANG CHUB SEMS DPA' YANG DE BZHIN DU SHES RAB KYI NYI MA'I DKYIL
'KHOR GYIS CHOS KYI DBYINGS SNANG BAR BYAS NAS SEMS CAN GYI MNGON
PAR ZHEN PA'I RI'I RTZE MO DE DAG TU SHAR BA NA

DMIGS PA'I MTSAN NYID GCIG TU GYUR CING DE DAG GI MOS PA JI LTA
BA BZHIN DU CHOS STON PAR BYED KYANG CHOS KYI DBYINGS LA GNYIS SU
GYUR PA'I MTSAN NYID MED DE, GLOG THOB, 'DI NI

BYANG CHUB SEMS DPA' SEMS DPA' CHEN PO RNAMS KYI 'DOD CHAGS SPYOD
PA'I GTER ZHES BYA'O, ,BYANG CHUB SEMS DPA' GANG GIS GTER 'DI
THOB PAR GYUR NA, BSKAL PA'AM

BSKAL PA LAS LHAG PA SEMS CAN RNAMS KYI MOS PA SNA TSOGS JI LTA
BA BZHIN DU LUS TSAD MED PA BSTAN NAS TSIG RNAM PA SNA TSOGS KYIS
CHOS STON PAR BYED KYANG CHOS KYI DBYINGS LA

GNYIS SU GYUR PA'I MTSAN NYID MED DO, ,GZHAN YANG, GLOG THOB, 'DI
LTA STE, DPER NA, GSER YANG DAG PA NI MGAR BA'I THABS MKHAS PA'I
MTHU'I DBANG GIS MOS PA JI LTA BA

BZHIN DU RGYAN RNAM PA SNA TSOGS SU BYAS TE, MTSAN NYID THA DAD
PAR GYUR KYANG GSER GYI RANG BZHIN LA NI THA DAD DU GYUR PA CI
YANG MED DO, ,BYANG CHUB SEMS DPA' YANG DE BZHIN DU


@57B CHOS KYI DBYINGS SHIN TU LEGS PAR BRTAGS NAS SEMS CAN MOS PA
RNAM PA SNA TSOGS JI LTA BA BZHIN DU LUS TSAD MED PA DAG BSTAN
NAS TSIG RNAM PA SNA TSOGS KYIS CHOS STON PAR BYED KYANG CHOS KYI
DBYINGS

LA NI GNYIS SU GYUR PA'I MTSAN NYID MED DE, 'DI NI RTAG PAR CHOS
KYI DBYINGS LA ZHUGS PAS MTSAN NYID GCIG TU GYUR PA ZHES BYA'O,
,BYANG CHUB SEMS DPA' GANG GIS GTER 'DI LTA BU THOB PAR GYUR NA,

SEMS CAN GYI CHED DU RNAM PA SNA TSOGS KYI SGO NAS CHOS STON PAR
BYED PA DE DAG GIS CHOS THOS PA'I DBANG GIS 'PHAGS PA'I NOR PHUN
SUM TSOGS PA'I DBANG PHYUG DANG LDAN PAR GYUR PAS 'KHOR BA'I

RGUD PA DAG GTAN DU YONGS SU SPONG BAR BYED DO, ,GZHAN YANG, GLOG
THOB, BYANG CHUB SEMS DPA' SEMS DPA' CHEN PO RNAMS KYI ZHE SDANG
SPYOD PA'I GTER ZHES BYA BA JI LTA BU ZHE NA, 'DI LTA STE, SEMS

CAN RNAMS NI NGA RGYAL DANG MTSUNGS PAR LDAN PA, BDAG DANG BDAG
GIR 'DZIN PA DANG BCAS PA, BDAG DANG BDAG GI MTSAN MA LA GNAS PAS
YUN RING PO NAS BYAMS PA DANG BZOD PA MA BSGOMS PA,

ZHE SDANG GI GDUNG BAS RANG GI SEMS BSHIG PAR GYUR PA, SANGS
RGYAS DANG CHOS DANG DGE 'DUN RJES SU DRAN PAR MA GYUR PA, ZHE
SDANG GI GDUG PAS G-YOGS PA, CHOS NYID LA RMONGS PAR GYUR PA

YIN YANG BYANG CHUB SEMS DPA' NI ZHE SDANG MANG BA'I SEMS CAN DE
DAG LA NAM YANG GNOD SEMS DANG, RNAM PAR 'TSE BA SKYED PAR MI
BYED KYI, 'DI SNYAM DU, KYE MA SEMS CAN 'DI DAG NI GTI MUG


@58A *, ,GI RMONGS PAS CHOS RNAMS GZOD MA NYID NAS RAB TU DBEN
ZHING ZHI BA, DRI MA DANG RNYOG PA MED PA, 'DUM PA MED PA, RTZOD
PA MED PA, RAB TU DBEN PA'I CHOS NYID LA

PHYIN CI LOG DANG MTSUNGS PAR LDAN PAR GYUR PA'I DBANG GIS YANG
DAG PA MA YIN PA'I ZHE SDANG DANG KHON DU 'DZIN PA RGYAS PAR GYUR
TO SNYAM DU SEMS PA KHO NAR ZAD DO, ,DE SNYAM DU BSAMS

NAS KYANG SNYING RJE CHEN PO LA GNAS TE RTAG PAR BDAG NYID 'GYOD
CING BSHAGS PAR YANG BYED LA, GAL TE LUS KYI YAN LAG DANG, NYING
LAG GCOD PA ZHIG YOD NA YANG, ZHE SDANG SPYOD

PA'I SEMS CAN DE DAG 'DUL BAR 'DOD PA'I PHYIR BZOD PA LA RAB TU
GNAS PAR BYED DO, ,GAL TE ZHE SDANG SPYOD PA'I SEMS CAN TSAD MED
PA DE DAG PHAN TSUN GCIG LA GCIG RGYAB

KYIS PHYOGS SHING ZHE SDANG DANG, KHON DU 'DZIN PA'I LAS YONGS SU
RDZOGS PA'I DBANG GIS SPRUL GDUG PA NGAN 'GRO'I LUS SU LTUNG BAR
GYUR PA DAG LA NI, BYANG CHUB SEMS DPA'

BZOD PA LA RAB TU GNAS PA DES 'DI LTAR BYAMS PA DANG, DRAN PA'I
STOBS KYIS SEMS CAN DE DAG BTUL NAS NGAN 'GRO'I RNAM PAR SMIN PA
LEN PAR MI 'GYUR ZHING, GDON MI ZA

BAR MNYAM PA NYID RTOGS PAR BYED PA GANG YIN PA 'DI NI BYANG CHUB
SEMS DPA' THABS MKHAS PAS SEMS CAN GYI ZHE SDANG GI SPYOD PA
YONGS SU BSAL BA ZHES BYA'O, ,GZHAN


@58B YANG; GLOG THOB, BYANG CHUB SEMS DPA' NI GAL TE SEMS CAN ZHE
SDANG CAN DAG MTHONG BAR GYUR NA, 'DI SNYAM DU CHOS THAMS CAD NI
RANG BZHIN GYIS RNAM PAR DAG PA YIN NA, KYE MA SEMS

CAN 'DI DAG NI ZHE SDANG GI RJES SU 'BRANGS NAS YANG DAG PAG MA
YIN PAS RNAM PAR RTOG PA BSKYED NAS MNYAM ZHING RTZOD PA MED PA'I
CHOS NYID 'DI LA ZHE SDANG GI BSAM PA BSKYED PAS SEMS CAN

'DI DAG CHOS KYI DBYINGS NYID MA RTOGS PAR GYUR TO, ,GAL TE SEMS
CAN 'DI DAG CHOS NYID MTHONG BAR GYUR NA NI GZHAN DAG LA GNOD
SEMS BSKYED PAR MI 'GYUR BA ZHIG NA CHOS KYI DBYINGS

KYI NGO BO NYID MA RTOGS PAS, DE'I PHYIR ZHE SDANG SKYES PAR GYUR
TO ZHES BYANG CHUB SEMS DPA' DES ZHE SDANG MANG BA'I SEMS CAN DE
DAG LA LHAG PAR SNYING BRTZE BA BSKYED NAS SNYING RJE CHEN PO LA

GNAS TE, SNGON GYI SMON LAM YONGS SU RDZOGS PAR BYED LA RTZOL BA
MED PA'I YE SHES KYIS SEMS CAN GYI ZHE SDANG GI SPYOD PA RNAM PAR
GZHIG PA'I PHYIR CHOS KYI SGO MO RNAM PA SNA TSOGS YANG DAG

PAR STON PAR BYED KYANG BDAG GIS SEMS CAN GYI ZHE SDANG BSAL BA'I
PHYIR CHOS BSTAN TO SNYAM DU MI SEMS SO, ,DE CI'I PHYIR ZHE NA,
BYANG CHUB SEMS DPAS CHOS KYI DBYINGS KYI MTSAN NYID

SHIN TU LEGS PAR RTOGS PA'I PHYIR RO, ,'DI NI BYANG CHUB SEMS
DPA' CHOS KYI DBYINGS DBYER MED PA'I MTSAN NYID LA GNAS NAS NYON
MONGS PA'I SPYOD PA RAB TU BSAL BA ZHES BYA'O, ,


@59A *, ,GLOG THOB, 'DI LTA STE, DPER NA, MUN PA BSAL NAS SNANG
BA 'THOB PAR 'GYUR YANG MUN PA SEL BAR BYED PA MED DE, 'DI LTAR
MUN PA DANG, SNANG BA'I NGO BO

NYID NAM MKHA' DANG MTSUNGS SHING DBYER MED PA YIN NO, ,DE BZHIN
DU BYANG CHUB SEMS DPA' YANG CHOS KYI DBYINGS DBYER MED PA'I YE
SHES DE LA BRTEN NAS THABS MKHAS

PAS CHOS BSTAN TE, ZHE SDANG SPYOD PA'I SEMS CAN RNAM PA SNA
TSOGS 'DUL ZHING ZHI BAR BYED KYANG CHOS KYI DBYINGS LA THA DAD
DU GYUR PA MED DO, ,GLOG THOB, 'DI LTA STE, DPER NA,

NYI MA'I DKYIL 'KHOR SHAR NAS 'OD KYIS GANG DANG GANG DU SNANG
BAR BYAS PA DE DAG THAMS CAD NI NYI MA'I DKYIL 'KHOR GYIS BSDUS
PA YIN NO, ,DE BZHIN DU BYANG CHUB SEMS

DPA' YANG ZHE SDANG GI SPYOD PA GDUL ZHING BSAL BA'I PHYIR JI
TZAM DU BRJOD PA THAMS CAD CHOS KYI 'KHOR LO YIN YANG CHOS KYI
DBYINGS LA NI THA DAD DU GYUR PA MED DO, ,'DI LTAR

ZHE SDANG GI SPYOD PA NYID KHRI CHIG STONG DANG, SPYOD PA GZHAN
RTOGS PAR BRGYAD KHRI BZHI STONG DU GYUR PA DE DAG BYANG CHUB
SEMS DPA' RTZOL BA MED PA'I YE SHES YONGS SU GRUB

PAS SEMS CAN DE DAG GI ZHE SDANG GI SPYOD PA RNAM PA SNA TSOGS
KYI RJES SU CHOS STON PAR BYED KYANG, BDAG GIS SEMS CAN LA CHOS
BSTAN TO, ,STON TO, ,STON PAR 'GYUR


@59B RO SNYAM DU SEMS PA MED DE, 'DI NI BYANG CHUB SEMS DPA' SEMS
DPA' CHEN PO RNAMS KYI ZHE SDANG SPYOD PA'I GTER ZHES BYA'O,
,BYANG CHUB SEMS DPA' GANG GIS GTER 'DI THOB PAR GYUR NA,

BSKAL PA'AM, BSKAL PA LAS LHAG PAR SEMS CAN GYI MOS PA RNAM PA
SNA TSOGS KYI RJES SU TSIG 'BRU DANG, YI DGE DANG, BRJOD PA RNAM
PA SNA TSOGS KYI THABS MKHAS PAS CHOS STON

PAR BYED KYANG, ZHE SDANG SPYOD PA'I MTHA' RNYED PAR MI 'GYUR LA,
BYANG CHUB SEMS DPA' DE'I SHES RAB DANG, SPOBS PA YANG GTUGS PAR
MI 'GYUR TE, 'DI NI BYANG CHUB SEMS DPA'

CHOS KYI DBYINGS DBYER MED PA'I MTSAN NYID LEGS PAR BSHAD PAS
THOB PA'I ZHE SDANG SPYOD PA'I GTER ZHES BYA'O, ,GZHAN YANG, GLOG
THOB, BYANG CHUB SEMS DPA' SEMS DPA'

CHEN PO RNAMS KYI GTI MUG SPYOD PA'I GTER ZHES BYA BA JI LTAR BU
ZHE NA, GLOG THOB, BYANG CHUB SEMS DPA' RNAMS KYI SPYOD PA 'DI
LTA BU 'DI NI SHIN TU DKAR BA'I DNGOS PO YIN TE, 'DI

LTAR SEMS CAN RNAMS NI NYON MONGS PA'I RJES SU 'BRANG BA GZHAN LA
GNOD PAR BYED PA, MA RIG PA'I MNGAL GYI SGO NGAS KUN DU DKRIS PA,
DAR GYI SRIN BU BZHIN DU BDAG NYID BCINGS

PAS CHOS KYI DBYINGS RTOGS PA'I THABS MED PA, BYA BA DAG LA LEGS
PAR SO SOR MI RTOG PA, BDAG TU LTA BA LA MNGON PAR ZHEN PA, LAM
LOG PAR ZHUGS PA, BYIS PA'I SPYOD PA LA


@60A *, ,GNAS PA, NGES PAR 'BYUNG BAR DKA' BA YIN PAS 'DI LTA BU
LA SOGS PAS RMONGS PAR GYUR PA'I SEMS CAN DAG GI CHED DU DANG PO
SEMS BSKYED PA NAS SBYOR BA

CHEN PO BSKYED DE, NGAL ZHING SDUG BSNGAL BA YANG MED DE, LE LO
YANG MED PAR RKYEN GANG DANG, MOS PA GANG DANG, CHOS BSTAN PA JI
LTA BU ZHIG GIS SEMS CAN 'DI DAG BYANG CHUB SEMS

DPA'I SPYOD PA LA BTZUD DE, RNAM PAR GROL BA THOB PAR 'GYUR SNYAM
DU SEMS TE, BYANG CHUB SEMS DPA' SNGON CHOS KYI DBYINGS LEGS PAR
SO SOR BRTAG PAR RTZOL BA MED PA'I YE SHES

KYIS SNYING RJE CHEN PO LA GNAS TE, SEMS CAN DE DAG CHOS KYI
DBYINGS LA RMONGS PAR GYUR PAR RIG NAS CI NUS CI LCOGS KYIS CHOS
BSTAN NAS RAB TU DUL BAR BYED KYANG BDAG GIS CHOS

BSTAN TO, ,STON TO, ,STON PAR 'GYUR RO SNYAM DU SEMS PA MED DE,
'ON KYANG DE SNGON GYI SMON LAM GYI MTHUS RTEN CING 'BREL BAR
'BYUNG BA LEGS PAR SO SOR BRTAGS NAS RANG GI NGANG

GIS CHOS KYI SGO MO BRGYA STONG DU MA BSTAN TE, SEMS CAN DE DAG
GI MA RIG PA'I LAS KYI 'DU BYED BSAL NAS RNAM PAR GROL BA 'THOB
PAR BYED DO, ,GLOG THOB, 'DI LTA STE, DPER NA, SMAN

PA BZANG PO NAD MANG PO GSO BA LA MKHAS PA, SNGAR SMAN DPYAD
RNAMS LA SHIN TU GOMS PAR GYUR PA NI, NAD KYI MTSAN MA MTHONG MA
THAG TU SNGAGS DANG, SMAN BTANG BA THAMS CAD


@60B RAB TU RTOGS PAR GYUR PAS, DES GSOS PA GANG YANG MI SOS PA
MED DO, ,DE BZHIN DU BYANG CHUB SEMS DPA' YANG 'DI LTAR CHOS KYI
DBYINGS SHIN TU LEGS PAR RTOGS PAS RTZOL BA MED PA'I

YE SHES KYIS GTI MUG GI SPYOD PA BSAGS PA'I SEMS CAN DE DAG GI
DBANG PO DANG, RANG BZHIN JI LTAR BZHIN DU CHOS KYI SGO MO BRGYA
STONG DU MA BSTAN NAS THAMS CAD RAB TU GSAL BAR RTOGS PAR

BYED DE, GLOG THOB, 'DI NI BYANG CHUB SEMS DPA' SEMS DPA' CHEN PO
RNAMS KYI GTI MUG SPYOD PA'I GTER ZHES BYA'O, ,BYANG CHUB SEMS
DPA' GANG GI GTER 'DI THOB PAR GYUR NA, RTEN CING

'BREL PAR 'BYUNG BA SHIN TU LEGS PAR SO SOR BRTAGS NAS, GTI MUG
SPYOD PA'I SEMS CAN DE DAG GI CHED DU BSKAL PA'AM, BSKAL PA LAS
LHAG PAR DE DAG GI RANG BZHIN DANG, 'DUN

PA JI LTA BA BZHIN DU TSIG 'BRU DANG, YI GE DANG, BRJOD PA RNAM
PA SNA TSOGS KYI THABS MKHAS PAS CHOS STON PAR BYED KYANG, GTI
MUG SPYOD PA'I MTHA' YANG RNYED PAR MI 'GYUR LA, BYANG

CHUB SEMS DPA' DE'I SHES RAB DANG, SPOBS PA YANG GTUGS PAR MI
'GYUR TE, 'DI NI BYANG CHUB SEMS DPA' CHOS THAMS CAD DBYER MED
PA'I MTSAN NYID LEGS PAR BSHAD PAS

THOB PA'I GTI MUG SPYOD PA'I GTER ZHES BYA'O, ,'DI LTAR GTI MUG
GI SPYOD PA NYI KHRI CHIG STONG DANG, SPYOD PA GZHAN GTOGS PAR
BRGYAD KHRI BZHI STONG DU GYUR PA DE DAG, BYANG CHUB SEMS DPAS


@61A *, ,YONGS SU SPANG BA'I PHYIR CHOS KYI SGO MO BRGYAD STONG
DU MA RAB TU PHYE NAS YANG DAG PAR STON PA GANG YIN PA 'DI NI,
BYANG CHUB SEMS DPA'I GTIG MUG SPYOD PA'I GTER ZHES BYA'O,,

GZHAN YANG, GLOG THOB, BYANG CHUB SEMS DPA' SEMS DPA' CHEN PO
RNAMS KYI CHA MNYAM PA'I SPYOD PA'I GTER ZHES BYA BA JI LTA BU
YIN ZHE NA, 'DI LTA STE, DPER NA, ME LONG GI DKYIL 'KHOR

SHIN TU DAG CING YONGS SU GSAL BA, DRI MA MED PA LAM GYI BZHI
MDOR BZHAG NA GZUGS BRNYAN RNAMS DER SNANG ZHING, 'PHEL BA DANG
'GRIB PA MED KYANG ME LONG GI DKYIL 'KHOR DE BDAG GIS

GZUGS BRNYAN RNAM PA SNA TSOGS 'DI DAG STON PAR BYED DO ZHES MI
SEMS MOD KYI, 'ON KYANG ME LONG GI DKYIL 'KHOR DE SHIN TU BYI DOR
LEGS PAR BYAS NAS, GZUGS BRNYAN GYI RNAM PA

THAMS CAD RANG GI NGANG GIS RAB TU SNANG BAR 'GYUR RO, ,DE BZHIN
DU BYANG CHUB SEMS DPA' YANG CHOS KYI DBYINGS KYI ME LONG GI
DKYIL 'KHOR SHIN TU LEGS PAR BYI DOR BYAS PA RTZOL BA MED

PA'I TING NGE 'DZIN LA GNAS NAS SEMS CAN RNAMS KYI SEMS KYI SPYOD
PA'I BYE BRAG JI LTA BA BZHIN DU CHOS KYI SGO MO BRGYAD STONG DU
MA RNAM PAR PHYE STE BSTAN NAS, DE DAG THAMS CAD RAB TU RTOGS

SHING RNAM PAR GROL BA THOB PAR BYAS KYANG, CHOS KYI MTSAN MA
DANG, SEMS CAN GYI MTSAN MA SKYED PAR MI BYED DO, ,DE CI'I PHYIR
ZHE NA, BYANG CHUB SEMS DPA' DES CHOS KYI DBYINGS KYI


@61B MTSAN NYID SHIN TU LEGS PAR RTOGS PA'I PHYIR DANG, SPYOD PA
BZHI PO 'DI DAG DANG MTSUNGS PAR LDAN PA'I SEMS CAN GANG YIN PA
DE DAG YANG DAG PA JI LTA BA BZHIN DU RAB TU RTOGS PAS DE DAG GI

DBANG PO DANG, RANG BZHIN JI LTA BA BZHIN DU CHOS STON PAR BYED
KYANG, CHOS KYI DBYINGS DANG, SEMS CAN GYI KHAMS YANG DAG PA JI
LTA BA BZHIN DU SO SOR RTOGS PAR BYED PAS, GNYIS SU 'GYUR BA'I

MTSAN NYID KYANG MED DE, CHOS KYI DBYINGS DANG, SEMS CAN GYI
KHAMS JI SNYED PA DE DAG GNYIS SU MED CING THA DAD PA MED PAR
GSAL BAR MTHONG BA'I PHYIR RO, ,GLOG THOB, 'DI LTA STE, DPER NA ,

NAM MKHA' LA NI THA DAD PA RNAM PA SNA TSOGS KYI MTSAN MA YANG
MED LA, RNAM PAR GZHAG PA YANG MED DO, ,DE BZHIN DU BYANG CHUB
SEMS DPA' YANG CHOS KYI DBYINGS SHIN TU LEGS PAR SO SOR

BRTAGS NAS CHOS THAMS CAD MTSAN NYID GCIG TU 'JUG PAR RTOGS PA
DANG, SNGON GYI SMON LAM GYI MTHUS SEMS CAN GYI SPYOD PA JI LTA
BA BZHIN DU CHOS RNAM PA SNA TSOGS STON PAR BYED KYANG,

CHOS KYI DBYINGS LA NI THA DAD DU GYUR PA MED DO, ,GLOG THOB, CHA
MNYAM PA'I SPYOD PA 'DI LA NYI KHRI CHIG STONG YOD PA DANG, SPYOD
PA GZHAN GTOGS PAR BRGYAD KHRI BZHI STONG DU GYUR PA DE DAG
KYANG, ,

BYANG CHUB SEMS DPAS SO SOR BRTAGS NAS THAMS CAD GSAL BAR RTOGS
PAR 'GYUR TE, 'DI LTA STE, DPER NA, SMAN PA MKHAS PA NAD DANG,
SMAN GTONG BA RAB TU SHES PA BZHIN DU RTZOL


@62A *, ,BA MED PA'I YE SHES KYIS CHOS RNAM PA SNA TSOGS STON PAR
BYED PA GANG YIN PA 'DI NI, BYANG CHUB SEMS DPA' SEMS DPA' CHEN
PO RNAMS KYI CHA MNYAM PA SPYOD PA'I

GTER ZHES BYA'O, ,BYANG CHUB SEMS DPA' GANG GIS GTER 'DI THOB PAR
GYUR NA, SEMS CAN RNAMS KYI CHED DU BSKAL PA'AM, BSKAL PA LAS
LHAG PAR DE DAG MOS PA JI LTA BA BZHIN

DU BRJOD PA RNAM PA SNA TSOGS KYI THABS MKHAS PAS CHOS STON PAR
BYED KYANG, SPYOD PA DE DAG GI MTHA' YANG RNYED PAR MI 'GYUR LA,
BYANG CHUB SEMS DPA' DE'I SHES RAB DANG, ,SPOBS

PA YANG GTUGS PAR MI 'GYUR TE, 'DI NI BYANG CHUB SEMS DPA'I CHOS
KYI DBYINGS DBYER MED PA'I MTSAN NYID LEGS PAR BSHAD PAS THOB
PA'I CHA MNYAM PA'I SPYOD PA'I GTER

ZHES BYA'O,, ,,BAM PO GNYIS PA STE THA MA, GZHAN YANG, GLOG THOB,
BYANG CHUB SEMS DPA' DES DE LTA BU'I YE SHES YONGS SU RDZOGS PAR
GYUR PAS, SEMS

CAN RNAMS KYI DBANG PO DANG, SPYOD PA DANG, BSAM PA YANG THABS
MKHAS PAS RAB TU RTOGS PAS, GAL TE 'DOD CHAGS MANG BA'I SEMS CAN
MTHONG BAR GYUR NA, DE DAG RAB TU

GDUL ZHING, DE DAG GI NAD GSO BA'I PHYIR SO SO'I SKYE BO DANG
MTHUN PAR 'DOD PA RNAMS LA YONGS SU SPYOD PA DANG, BU DANG, CHUNG
MA DANG, KHYIM GYI SO TSIGS PHUN SUM TSOGS PA STON


@62B PAR BYED KYANG, PADMA BZHIN DU DES GOS SHING MNGON PAR ZHEN
PAR GYUR PA MED DO, ,SEMS CAN GANG GTI MUG CING BLO DANG MI LDAN
PA DE DAG NI, BYANG CHUB SEMS DPA' THABS MKHAS PA MI SHES

PAS; 'DI SNYAM DU BLO DANG LDAN PA SU ZHIG ,SO SO'I SKYE BO DANG
THA MI DAD PAR 'DOD PA RNAMS NYAMS SU LEN PAR BYED CES BYANG CHUB
SEMS DPA' DE LA 'DI NI BYANG CHUB SPANGS PA YIN NO SNYAM DU

SEMS PAR BYED DE, SEMS CAN DE LTA BU DE DAG NI SEMS YONGS SU MI
GTZANG BA'I PHYIR, ZHE SDANG CHEN PO SKYES NAS GUS PAR MI 'GYUR
BAS, LAS DE'I DBANG GIS LUS ZHIG STE, SHI BA'I 'OG TU

SEMS CAN DMYAL BA CHEN POR LHUNG BAR GYUR NA YANG, 'DI LTAR BYANG
CHUB SEMS DPA' SHIN TU GSANG BAS GDUL BA'I RGYU DANG RKYEN GYIS
KHA NA MA THO BA'I RNAM PA YONGS SU ZAD NAS, GDON MI ZA

BAR MNYAM PA NYID 'THOB PA LA RAB TU 'GOD PAR BYED DO, ,GLOG
THOB, 'DI LTA STE, DPER NA, ME RAB TU 'BAR BA NI RTZVA DANG SHING
DANG PHRAD PAR GYUR PA NA, THAMS CAD RAB TU 'BAR ZHING ME'I

PHUNG PO NYID DU MNGON PAR 'GRUB PAR 'GYUR RO, ,DE BZHIN DU BYANG
CHUB SEMS DPA' YANG YE SHES KYI ME 'BAR BAR GYUR PA NA, SEMS CAN
RNAMS KYI 'DOD CHAGS DANG, ZHE SDANG DANG, GTI MUG

DANG; DGE BA DANG, MI DGE BA JI SNYED PA DE DAG BYANG CHUB SEMS
DPA' DANG LHAN CIG 'GROGS SHING THAMS CAD RAB TU 'BAR NAS, SHES
RAB NYID DU MNGON PAR 'GRUB PAR 'GYUR TE, 'DI NI


@63A *, ,BYANG CHUB SEMS DPA'I MA 'DRES PA'I CHOS ZHES BYA'O,
,GZHAN YANG, 'DI LTA STE, DPER NA, RI'I RGYAL PO RI RAB KYI MA
'DRES PA'I MTSAN NYID NI, 'DI LTA STE, RIN PO

CHE SNA BZHI LAS MNGON PAR GRUB PA YIN PAS, SEMS CAN RNAMS KYANG
DE'I RJES SU KHA DOG SNGON PO DANG, SER PO DANG, DMAR PO DANG,
DKAR PO RNAM PA SNA TSOGS KYI MTSAN NYID DU

'GYUR BAR BYED DE, GAL TE BEE d'URYA'I NGOS SU PHYIN NA NI, THAMS
CAD KYANG BEE d'URYA'I KHA DOG GCIG PA NYID DU 'GYUR BAR BYED DO,
,GSER GYI KHA DOG GI NGOS SU PHYIN NA NI, THAMS

CAD GSER GYI KHA DOG NYID DU 'GYUR BAR BYED DO, ,DNGUL DANG, CHU
SHEL GYI KHA DOG TU GYUR PA YANG DE BZHIN NO, ,DE BZHIN DU BYANG
CHUB SEMS DPA' YANG MA 'DRES PA'I CHOS THOB

PAS SEMS CAN RNAMS KYI 'DOD CHAGS DANG, ZHE SDANG DANG, GTI MUG
DANG, DGE BA DANG, MI DGE BA JI SNYED PA DE DAG BYANG CHUB SEMS
DPA'I THAD DU PHYIN CING LHAN CIG 'GROGS

PAR GYUR NA, THAMS CAD BYANG CHUB SEMS DPA'I YE SHES LA 'JUG PA
NYID DU 'GYUR BAR BYED KYANG DE'I SEMS MI GTZANG ZHING, RANG GI
SDIG PA'I LAS KYI DBANG GIS SEMS

CAN DMYAL BA DANG, DUD 'GRO'I SKYE GNAS DANG, GSHIN RJE'I 'JIG
RTEN DU LHUNG BAR GYUR PAS, 'DI LTAR BYANG CHUB SEMS DPA'I MA
'DRES PA'I YON TAN DANG, SMON LAM


@63B GYI STOBS KYIS KHA NA MA THO BA'I RNAM PAR SMIN PA ZAD PA'I
'OG TU GDON MI ZA BAR BLA NA MED PA YANG DAG PAR RDZOGS PA'I
BYANG CHUB THOB PAR GYUR PA LA 'GOD PAR BYED DO, ,GLOG THOB,
SNGON BYUNG BA

'DAS PA'I BSKAL PA TSAD MED, DPAG TU MED, GRANGS MED PA NA SNYIGS
MA LNGA'I DUS KYI TSE, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS RIG PA DANG ZHABS SU LDAN

PA; BDE BAR GSHEGS PA 'JIG RTEN MKHYEN PA, SKYES BU 'DUL BA'I KHA
LO SGYUR BA, BLA NA MED PA LHA DANG MI RNAMS KYI STON PA, SANGS
RGYAS BCOM LDAN 'DAS RIN PO CHE'I PHUNG PO YON TAN GYI SGRA

ZHES BYA BA BYUNG STE, DE'I TSE SKYE DGU RNAMS TSE LO BRGYA NYI
SHU THUB PAR GYUR TE, DA LTAR NGA JI LTA BA BZHIN NO, ,DE'I TSE
SEMS CAN RNAMS 'DOD CHAGS DANG, ZHE SDANG DANG, GTI MUG SHIN TU
CHE

STE; NYON MONGS PA RNAMS KYIS ZIL GYIS NON PAS PHA MA DANG, PHU
NU DANG, GROGS PO'I YID DANG 'GAL BAR BYED PA, MKHAN PO DANG,
SLOB DPON GYI RJES SU MI 'BRANG BA, BYAS PA DRIN DU MI GZO

BA; RTAG BAR GNOD SEMS DANG BCAS PA, G-YO SGYU DANG, RKU BA'I
SEMS DANG LDAN PA, PHAN TSUN GCIG LA GCIG GNOD PAR BYED PA, TSUL
BZHIN MA YIN PAR SPYOD PA, SANGS RGYAS DANG,

CHOS DANG, DGE 'DUN LA GUS PA MED PA, SER SNAS ZIL GYIS NON PAS
YI DVAGS KYI CHOS SPYOD PA'I SEMS CAN DE LTA BU SHA STAG SANGS
RGYAS KYI ZHING DE NA GNAS PAR GYUR PAS NA, SHIN TU


@64A *, ,GDUL DKA' BAR GYUR TO, ,DE'I TSE BCOM LDAN 'DAS DE YANG
SNGON GYI SMON LAM GYI MTHUS DUS NGAN PA DE'I TSE, BLA NA MED PA
YANG DAG PAR RDZOGS PA'I BYANG CHUB MNGON

PAR RDZOGS PAR SANGS RGYAS PAR GYUR TE, BCOM LDAN 'DAS DE LA NYAN
THOS CHEN PO'I TSOGS NI NYI KHRI NYIS STONG MNGA' BAR GYUR TO,
,DE'I TSE DE'I DUS NA RGYAL PO RGYA CHER BYIN PA ZHES BYA BA
'DZAM

BU'I GLING LA DBANG BA'I DBANG PHYUG DANG LDAN PA, SANGS RGYAS
KYI BSTAN PA LA SEMS SHIN TU DANG BAR GYUR PA ZHIG YOD PA DES, DE
BZHIN GSHEGS PA DE NYAN THOS KYI DGE 'DUN DANG BCAS

PAR DBYAR ZLA BA GSUM SPYAN DRANGS TE, MCHOD PA RGYA CHER BSHAMS
NAS, MCHOD CING RIM GRO BYAS SO, ,DE'I TSE DGE SLONG DRI MA MED
PA ZHES BYA BA SPOBS PA PHUN SUM TSOGS PA, CHOS STON

PA'I THABS LA MKHAS PAS 'KHOR MANG PO RNAMS NYAN PAR SPRO BA,
SEMS CAN YONGS SU SMIN PAR BYED PA LA RTAG PAR NGAL BA MED PA, RE
BA MED PAR CHOS STON PA, MDOG GSAL ZHING

GSONG POR SMRA BA, GZUGS DANG STOBS PHUN SUM TSOGS PA, BYAD BZHIN
SDUG CING MDZES PA, SEMS CAN RNAMS KYIS MTHONG BAR MOS SHING, RIM
GRO DANG, BKUR STI DANG, BLA MAR

BYED CING BSNGAGS PA BRJOD PA ZHIG YOD DE, DGE SLONG GSAR BU DAG
KYANG RTAG PAR DRI MA MED PA'I RJES SU 'BRANG ZHING, RGYAL PO'I
PHO BRANG 'KHOR DU 'BYUNG ZHING 'JUG PA DAG LA THOGS PA MED


@64B PAR GYUR PAS, GOS DANG, BZA' BA DANG, BTUNG BA DANG, MAL
STAN DANG, NA BA'I GSOS SMAN RNAM PA SNA TSOGS KYIS KYANG RIM GRO
BYAS PAR GYUR TO, ,DE'I TSE 'KHOR MANG PO DE LAS DGE SLONG PHAL

CHER LUS KYI SDOM PA DANG, SEMS KYI SHES RAB BSGOM PA MI SHES PA,
SANGS RGYAS DANG, CHOS DANG, DGE 'DUN LA GUS PA MED PA, RTAG PAR
LTA BA DANG, CHAD PAR LTA BA DANG, BDAG TU LTA BA

LA SOGS PA DANG LDAN PA, SANGS RGYAS KYI CHOS LA SKUR BA 'DEBS
PA, RNAM PAR G-YENG ZHING GDUL DKA' BA, DBANG PO RNAMS MI SDOM
PA, CHOS BZHIN MA YIN PA LA GNAS PA, DGE SBYONG GI

TSUL MED PAR BDAG NYID DGE SBYONG DU KHAS 'CHE BA, LUS DANG, NGAG
DANG, YID KYI LAS THAMS CAD LOG PAR BZHUGS PA SHA STAG GNAS PAR
GYUR TO, ,DE'I TSE BCOM LDAN 'DAS DE DBYAR

'DAS NAS YONGS SU MYA NGAN LAS 'DAS PA DANG, RGYAL PO RGYA CHER
BYIN PAS TZAN DAN DMAR POS SKU ZHUGS LA BZHEN NAS MCHOD PA BYAS
TE, RING BSREL GYI MCHOD RTEN NGOS BZHI KUN TU TZAN DAN

DMAR PO'I MU KHYUD KYIS BSKOR BA, PADMA GSER GYI KHA DOG DANG
LDAN PA, BYE BA PHRAG BRGYAD CU BRTZIGS SO, ,DE'I TSE DGE SLONG
DRI MA MED PA NI BCOM LDAN 'DAS DES MANG DU THOS PA'I MCHOG TU

LUNG BSTAN PAS, DE BZHIN GSHEGS PA DE YONGS SU MYA NGAN LAS 'DAS
PA'I 'OG TU DAM PA'I CHOS RGYA CHER SPEL TE, GRONG DANG, GRONG
KHYER DANG, GRONG RDAL GANG DANG GANG DU SONG BA DER SEMS


@65A *, ,CAN BRGYA STONG TSAD MED PA SNYED YONGS SU BTUL NAS, BLA
NA MED PA YANG DAG PAR RDZOGS PA'I BYANG CHUB LA BKOD PAR GYUR
TO, ,DE'I TSE DGE SLONG SDIG CAN MANG PO

RNAL 'BYOR KHONG DU MA CHUD PA, RTAG PAR PHRAG DOG DANG BCAS PA,
BDUD KYIS BSLUS PA RNAMS RGYAL PO DE GA LA BA DER DONG STE, 'DI
SKAD DU RGYAL POS BKUR BA'I DGE SLONG DRI MA MED PA NI

RGYAL PO'I PHO BRANG DU 'BYUNG ZHING 'JUG PA LA THAGS THOGS MA
MCHIS TE, DGE SLONG NI 'DOD CHAGS DANG BRAL BA YANG MA LAGS LA,
DUS MA LAGS PAR YANG ZAS 'TSAL TE, SPOS DANG PHRENG

BA DAG GIS KYANG LUS BRGYAN PAR BGYIS PAS, YANG DAG PAR TSANGS
PAR SPYOD PA MA LAGS PAS MCHOD PA MDZAD PA MI RIGS SO, ,BDAG CAG
NI DON 'DI'I SLAD DU 'DIR MCHIS NAS

RGYAL PO LA GSOL BA LAGS KYI, SLAD KYIS 'GYOD PAR YANG MA MDZAD
CIG, SANGS RGYAS KYI YANG DAG PA'I BSTAN PA LA THUGS MI CHES PA
YANG MI BSKYED DU GSOL ZHES SMRAS SO, ,DE'I

TSE BDUD SDIG CAN ZHES BYA BA ZHIG KYANG BDAG NYID DGE SLONG GI
GZUGS SU BSGYUR NAS, RGYAL PO DE GA LA BA DER SONG STE, SNGA MA
BZHIN DU SMRAS SO, ,DE'I TSE RGYAL PO RGYA CHER BYIN PAS

YANG DANG YANG DU DE SKAD SMRAS PA THOS KYANG 'DI SNYAM DU DGE
SLONG DRI MA MED PA NI RAB TU BRTZON ZHING BLO DANG LDAN PAS BDAG
GIS BLA MAR BKUR BA YIN TE, DNGOS PO 'DI LTA BU BYED PA NI


@65B GA NAS MED DO SNYAM MO, ,DE NAS DE'I TSE BDUD KYI 'KHOR
RNAMS PAR SNANG LAS LUS PHYED BSTAN NAS, RGYAL PO DE LA TSIGS SU
BCAD DE SMRAS PA, RGYAL PO BZO YI SGYU RTZAL SLOBS, ,DUS TSOD DAG
LA

MKHAS PAR GYIS, ,RGYAL POS DE NI MA SHES NA, ,MI RGYAL RTAGS DANG
LDAN MA YIN, ,SANGS RGYAS NYAN THOS DGRA BCOM PA, ,YE SHES CHEN
PO LDAN PA YIN, ,TSIG DAG LA NI MI RTEN PAR, ,CI YI PHYIR

NA CHAD PAR LTA, ,DGE SLONG RNAMS NI PHAN GDAGS PHYIR, ,KHYOD LA
BDEN TSIGS SMRAS PA YIN, ,CHAD SMRA NGAN 'GROR 'GRO BA'I MI,
,YANG DAG TSANGS SPYOD MA YIN PAS, ,DE NI RGYAL PO'I PHO BRANG
DU, ,BTZUN

MO DAG DANG LHAN CIG RTZE, ,RGYAL PO 'KHOR DANG BCAS PA YIS,
,LEGS PAR RTOGS LA THE TSOM SOL, ,RGYAL POS DNGOS PO 'DI THOS
PAS, ,SEMS LA SKRAG CING MYA NGAN SKYES, ,'KHOR RNAMS

DANG NI LHAN CIG TU, ,MYUR ZHING RINGS PAR PHO BRANG DONG, ,DE
TSE DRI MED PHO BRANG NANG, ,CHOS RNAMS RANG BZHIN STONG PA DANG,
,BDAG DANG SEMS CAN MED PA YI, ,DAM PA'I DON NI STON PAR BYED, ,

RGYAL PO DMAG 'KHOR BCAS PA RNAMS, ,THAMS CAD BDUD KYIS BSLUS PAS
NA, ,PHO BRANG NANG GI BTZUN MO RNAMS, ,DGE SLONG YONGS BSKOR
MTHONG BA DANG, ,ZHE SDANG GLANG CHEN MYOS 'DRA BAS, ,

GSHED MA DAG LA RAB BSGO BA, ,DGE SLONG NGA YI BTZUN MO BSLUS,
,SDUG BSNGAL CHOS KYI CHAD PAS CHOD, ,BLON PO 'KHOR DANG BCAS PA
RNAMS, ,THAMS CAD BDUD KYIS ZIN PAS NA, ,DGE SLONG


@66A *, ,NYES PA MED PA LA, ,SEMS KYIS GNOD BA BYA BAR BSAMS,
,GSHED MA MTSON THOGS 'ONGS PA DANG, ,DRI MED SNYING BRTZE MCHI
MA BYUNG, ,RGYAL POS KHYOD NI CHOS

MIN NA, ,CI YI PHYIR NA MCHI MA BYUNG, ,DRI MED RGYAL PO LA SMRAS
PA, ,DNGOS PO 'DI NI YID CHES DKA', ,RE ZHIG SKAD CIG SDOD CIG
DANG, ,BDAG NI BSAD PA'I LONG YOD DO, ,RGYAL POS

DGE SLONG TSIG THOS NA, ,GSHED MA DAG LA SDOD CIG BSGO, ,BDEN
PA'I DNGOS PO CI ZHIG YOD, ,KHYOD KYIS MYUR DU SMRA BA'I RIGS,
,LHAG PA'I BSAM PA LDAN 'GYUR ZHING, ,SNYING RJES 'JIG

RTEN PHAN 'DOGS PAS, ,SOR MO BCU YI THAL SBYAR TE, ,BDEN PA'I
TSIG NI 'DI SKAD SMRAS, ,RGYAL PO CHEN PO MKHYEN PAR MDZOD, ,GAL
TE YANG DAG NYES MED NA, ,SA 'DI RNAM PA DRUG TU G-YOS, ,

MKHA' LA ME TOG CHAR PHOB CIG, DE SKAD TSIG 'DI SMRAS MA THAG ,
SA CHEN RNAM PA DRUG TU G-YOS, ,MKHA' LA LHA YI ME TOG BABS,
,BDUD 'KHOR MYA NGAN SKYES PAR GYUR, ,DE TSE RGYAL PO DANG BA

SKYES; ;RKANG LA PHYAG BYAS BZOD PAR GSOL, ,BDAG NI DMYAL BAR
LHUNG 'GYUR NA, ,MGON MED BDAG LA SKYABS MDZOD CIG ,KYI HUD SDIG
PA'I GROGS PHRAD PAS, ,GDUG PA'I SEMS NI

SKYES PAR GYUR, ,SDIG PA'I GROGS PO'I RJES 'BRANG NAS, ,MGON DANG
SKYABS BYED SU YANG MED, ,STON PA CHEN PO MA GTOGS PAR, ,PHYOGS
BCUR BDAG GI MGON BYED MED, ,BDAG GIS


@66B RGYAL SRID SPANGS NAS NI, ,NAM 'TSO'I BAR DU SKYABS SU MCHI,
,DGE SLONG DES NI RGYAL PO DANG, ,G-YOG 'KHOR BSAM PA RIG GYUR
NAS, ,DAM PA'I DON NI RAB TU BSHAD, ,RGYAL POS THOS NAS

DAD PA THOB, ,'KHOR NI BYE BA BRGYA STONG DAG ,RGYAL SRID SPANGS
NAS RAB TU BYUNG, ,SBYANGS PA'I SDOM PA BLANGS PAS NA, ,GZHAN
GYIS MGRON GNYER YONG MI LEN, ,DE TSE RGYAL PO'I PHO BRANG NANG, ,

BTZUN MO 'KHOR BCAS BRGYAD KHRI RNAMS, ,DAM PA'I DON NI THOS PAS
NA, ,PHYIR MI LDOG LA GNAS PAR GYUR, ,RGYAL POS SANGS RGYAS
GSUNGS PA BZHIN, ,LO NI NYI SHU RTZA BZHI'I BAR, ,NYIN

MTSAN RTAG PAR SDIG BSHAGS KYANG, ,'ON KYANG SDIG PA'I LAS MA
ZAD, ,LO NI BYE MANG SDUG BSNGAL MYONG, ,SDIG ZAD DE BZHIN GSHEGS
DANG PHRAD, ,SNGON NI SKRAG PAR BYAS PA'I RGYUS, ,RNAM SMIN

LHAG MA RTAG PAR SMIN, ,MTHAR GYIS RNAL 'BYOR RAB BSGOMS TE,
,SANGS RGYAS BYE BA STONG MCHOD NAS, ,SO SOR ZHING KHAMS GZHAN
DAG TU, ,THAMS CAD MNGON PAR RDZOGS SANGS RGYAS, ,

THAMS CAD KUN DANG MTSAN MTHUN PAR, ,YON TAN GRAGS PA ZHES BYAR
GYUR, ,DE TSE RGYAL PO RGYA CHER BYIN, ,DGE SLONG BYAMS BZOD DE
LA NI, ,GDUG PA'I SEMS NI BSKYOD PAS NA, ,LO NI

BYE BA MANG POR YANG, ,SNGON GYI SDIG LAS MNGON GYUR PAS, ,DU 'OD
CHEN POR LTUNG BAR 'GYUR, ,RNAM SMIN DE NI ZAD NAS KYANG, ,SLAR
YANG MI LUS THOB GYUR TE, ,DE BZHIN GSHEGS PA


@67A *, ,KUN SPYAN PHRAD, ,RTAG TU BSNYEN BKUR RIM GRO BYAS,
,GZHAN YANG SANGS RGYAS BYE BA PHRAG, BRGYAD CU DAG LA RIM GRO
BYAS, ,DE YI 'OG TU SANGS RGYAS PA, ,DE NI NGA BDAG NYID

YIN NO, ,CHOS SMRA NYES PA MED PA LA, ,GNOD PA BYAS PA'I DGE
SLONG NI, ,MA 'ONGS MNGON PAR 'TSANG RGYAB, ,BYANG CHUB SEMS DPA'
BYAMS PA YIN, ,DE TSE RGYAL PO'I PHO BRANG NANG, ,BTZUN MO'I

'KHOR NI BRGYAD KHRI RNAMS, ,SHIN TU DANG BAS DGE RTZA BSKYED,
,SANGS RGYAS TSAD MED RIM GRO BYAS, ,DE LTAR SPYOD PA RAB BSKYED
NAS, ,SEMS CAN PHAN GDAGS SMON LAM GDAB, ,SANGS RGYAS

BYE BA STONG MCHOD NAS, ,SO SOR MNGON PAR 'TSANG YANG RGYA, ,NGAS
DENG KHYOD LA BSGO BA NI, ,THAMS CAD GNOD SEMS MA BSKYED CIG
,GANG GIS BYAMS BSGOMS SANGS RGYAS BSNGAGS, ,MYUR

DU BYANG CHUB CHEN PO THOB, ,DE LTA BAS NA, GLOG THOB, SEMS CAN
RNAMS KYI DBANG PO DANG, RANG BZHIN DANG, BSAM PA DAG LA MI MKHAS
PA DAG GIS DUS THAMS CAD DU GNOD SEMS

BSKYED PAR MI BYA'O, ,GLOG THOB, 'DI LTA STE, DPER NA, RI RNAMS
KYI NANG NA RI RAB MCHOG TU GYUR PA DE BZHIN DU DE BZHIN GSHEGS
PA'I YE SHES KYANG YE SHES RNAMS KYI NANG NA MCHOG

DANG; GTZO BO DANG, BLA NA MED PAR GYUR PA YIN NO, ,'DI LTA STE,
DPER NA, CHU BO THAMS CAD KYI NANG NA RGYA MTSO MCHOG TU GYUR PA
DE BZHIN DU DE BZHIN GSHEGS PA'I YE SHES KYANG YE


@67B SHES RNAMS KYI NANG NA MCHOG TU ZAB CING RGYA CHE BAR GYUR
BA YIN NO, ,GZHAN YANG, 'DI LTA STE, DPER NA, RGYAL PO RNAMS KYI
NANG NA 'KHOR LOS BSGYUR BA'I RGYAL PO MCHOG DANG, GTZO BO DANG,
BLA

MAR GYUR PA DE BZHIN DU DE BZHIN GSHEGS PA'I YE SHES KYANG YE
SHES RNAMS KYI NANG NA GONG NA MED PAR GYUR PA YIN NO, ,GLOG
THOB, DE BZHIN GSHEGS PA NI DE LTA BU'I MKHYEN PA DANG LDAN

PA'I PHYIR SEMS CAN THAMS CAD KYI 'DOD CHAGS DANG, ZHE SDANG
DANG, GTI MUG SPYOD PA'I SEMS DANG, SEMS LAS BYUNG BA 'JUG CING
'GYUR BA JI SNYED PA DE DAG THAMS CAD DE BZHIN

GSHEGS PAS RAB TU MKHYEN CING, SE GOL GTOGS PA GCIG LA THAMS CAD
YONGS SU SDUD MDZAD DO, ,GLOG THOB, DE BZHIN GSHEGS PA NI RNAM PA
THAMS CAD MKHYEN PA NYID DANG LDAN

PAS; 'DI LTA STE, DPER NA, SKYES BU MIG DANG LDAN PAS RTZOL BA LA
MI LTOS PAR RANG GI LAG MTHIL NA SKYU RU RA'I 'BRAS BU GSAL BAR
MTHONG ZHING THE TSOM MED PA DE BZHIN DU, DE BZHIN

GSHEGS PA YANG SEMS CAN THAMS CAD KYI SEMS KYI SPYOD PA JI SNYED
PA DAG RAB TU MKHYEN PAS 'KHOR MANG PO'I NANG DU CHOS RNAM PA SNA
TSOGS YANG DAG PAR STON PAR MDZAD DO, ,SANGS RGYAS

KYI ZHING 'JIG RTEN GYI KHAMS TSAD MED GRANGS MED PA DAG NA 'DOD
CHAGS KYI SPYOD PA DANG MTSUNGS PAR LDAN PA'I SEMS CAN RNAMS 'DOD
CHAGS KYIS YONGS SU GDUNGS NAS, NYIN MTSAN DU


@68A *, ,YID LA BYED CING, DON MED PAR DUS LAS 'DA' BAR BYED PA
YANG NGAS RAB TU MKHYEN CING GZIGS SO, ,'DOD CHAGS KYIS GDUNGS
PAS LUS DANG NGAG GI LAS RNAM PA

SNA TSOGS SLONG BAR BYED PA DAG KYANG NGAS RAB TU MKHYEN CING
GZIGS SO, ,ZHE SDANG SPYOD PA'I SEMS CAN DE DAG ZHE SDANG GI ZIL
GYIS NON PAS GCIG LA GCIG ZHE SDANG GIS PHRAG DOG BYED PA DANG,

GNOD PA BYAS PA'I PHYIR MNAR MED PA'I GNAS SU LTUNG BAR 'GYUR BA
DAG KYANG NGAS RAB TU MKHYEN CING GZIGS SO, ,GTI MUG SPYOD PA
DANG MTSUNGS PAR LDAN PA'I SEMS CAN RNAMS MA RIG

PA'I MUN NAG GIS BSGRIBS SHING RMONGS PAS MNGON PAR ZHEN PA DANG,
LOG PAR LTA BA'I RJES SU 'BRANG BA LA MOS PAR GYUR BA DAG KYANG
NGAS RAB TU MKHYEN TO, ,'OS SU GYUR PA DANG, 'OS

SU MI 'GYUR BA DANG, 'PHEL ZHING RTZOL BA DANG BCAS PA DANG, LDOG
CING NYAMS PAR GYUR PA DANG, DE BZHIN GSHEGS PA'I THEG PAR DGE
BA'I RTZA BA BSKYED PA DANG, RANG SANGS RGYAS KYI

THEG PAR DGE BA'I RTZA BA BSKYED PA DANG, NYAN THOS KYI THEG PAR
DGE BA'I RTZA BA BSKYED PA DAG KYANG NGAS RAB TU MKHYEN TO, ,DE
BZHIN GSHEGS PA NI DE LTA BU'I MKHYEN PA DANG LDAN PAS 'KHOR

MANG PO'I NANG DU ZHUGS NAS SEMS CAN GYI SEMS KYI SPYOD PA'I BYE
BRAG KYANG RAB TU MKHYEN PAS GAL TE DUS LA MA BAB PAR RIG PAR
GYUR NA NI CANG MI GSUNG ZHING GTANG SNYOMS SU BZHAG


@68B NAS; SEMS CAN 'DI DAG NI CHOS LA RMONGS PAR GYUR PAS KHONG
DU CHUD PAR MI 'GYUR RO SNYAM DU DGONGS SO, ,DE BZHIN GSHEGS PA
NI DBANG PO DANG STOBS KHYAD PAR DU 'PHAGS PA PHUN SUM

TSOGS SHING DUS RAB TU MKHYEN PA'I PHYIR 'DUL BA'I 'OS SU GYUR PA
DANG, BSAM PA MCHOG TU GYUR PA DANG, BZOD PAR NUS PA'I 'OS SU
GYUR PA DANG, TSIG LEGS PAR NYAN PAR GYUR PA DAG

KYANG RAB TU MKHYEN TE, DE LTAR MKHYEN PAR GYUR NAS KYANG SEMS
CAN DE DAG YONGS SU SDUD CING PHAN 'DOGS PAR BYED DO, ,DE LTA BAS
NA, GLOG THOB, BYANG CHUB SEMS DPA' LAS DANG PO PA

YANG DAG PA'I GNAS SKABS SU MA ZHUGS PA, SEMS CAN RNAMS KYI LHAG
PA'I BSAM PA LEGS PAR KHONG DU MA CHUD PA DAG GIS KHYIM NA GNAS
PA'AM RAB TU BYUNG BA YANG RUNG STE, THAMS CAD

KUN LA SMOD CING GNOD SEMS BSKYED NAS YUN RING POR BDAG NYID LA
GNOD PAR 'GYUR BAR MI BYA'O, ,DE'I PHYIR BYANG CHUB SEMS DPA'
SEMS DANG PO BSKYED PA NAS THEG PA CHEN PO LA GNAS

PA THAMS CAD LA SANGS RGYAS KYI 'DU SHES BSKYED PAR BYA'O, ,SEMS
CAN GZHAN DAG SDIG PA MI DGE BA'I LAS BYED PA MTHONG NA YANG GNOD
SEMS BSKYED PAR MI BYA'O, ,DE CI'I PHYIR ZHE NA,

DE BZHIN GSHEGS PAS RTAG TU SEMS CAN GANG RNAM PAR DKAR ZHING
YONGS SU DAG PA'I CHOS LAS CUNG ZAD CIG NYAMS PAR GYUR NA NAM
YANG YONGS SU MYA NGAN LAS MI 'DA' BAR MI 'GYUR


@69A *, ,RO ZHES GSUNGS PAS SO, ,BYANG CHUB SEMS DPA' NI GAL TE
'DOD CHAGS SPYOD PA'I SEMS CAN MTHONG BAR GYUR NA, SEMS CAN 'DI
DAG 'DOD CHAGS KYI GDUNG

BAS BSREGS PAR GYUR PA YANG BDAG GIS NYES PA YIN NO SNYAM DU SEMS
SO, ,ZHE SDANG DANG GTI MUG GI GDUNG BAS BSREGS PAR GYUR PA DE
DAG MTHONG NA YANG 'DI DAG THAMS CAD NI BDAG GIS

NYES PA YIN NO SNYAM DU SEMS SO, ,DE CI'I PHYIR ZHE NA, BDAG GIS
SEMS CAN THAMS CAD NA BA'I SDUG BSNGAL DANG LDAN PAR GYUR PA DAG
MTHONG BAR GYUR NA SMAN YONGS SU BTZAL TE THABS

MKHAS PAS YONGS SU GSO BA'I RIGS PA LAS, BDAG SNGON SEMS CAN GYI
NAD BSAL BAR YID DAM BCAS NA DENG YAL BAR BOR BA 'DI NYID BDAG GI
NYES PA YIN NO SNYAM DU SEMS PAS

SO; ;BYANG CHUB SEMS DPA' NI DE LTA BU'I BSAM PA DANG LDAN PAS
BDAG NYID KYI NYES PA LA LTA ZHING, SEMS CAN RNAMS LA BYAMS PA'I
SEMS SKYED PAR BYED DO, ,GAL TE GSOD PA 'AM

LUS KYI YAN LAG DANG NYING LAG GCOD CING BTUB PA ZHIG DANG PHRAD
PAR GYUR NA YANG PHA ROL GNOD PA BYED PA DE DAG LA LAN BYA'O
SNYAM PA'I BSAM PA MED DO, ,GLOG THOB, BYANG CHUB

SEMS DPA' DE LTAR YANG DAG PAR BSGOM PA NA 'DAS PA'I MI DGE BA'I
LAS JI SNYED PA DAG KYANG GTAN DU ZAD CING MA LUS PAR 'BYUNG BAR
'GYUR LA, MA 'ONGS PA'I MI DGE BA RNAMS


@69B NI YANG LDANG BAR MI 'GYUR RO, ,GLOG THOB, SNGON BYUNG BA
'DAS PA'I BSKAL PA TSAD MED GRANGS MED PA DE BZHIN GSHEGS PA MAR
ME MDZAD KYI YANG CHES SNGA ROL NA, DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS, RIG PA DANG ZHABS
SU LDAN PA, BDE BAR GSHEGS PA 'JIG RTEN MKHYEN PA, SKYES BU 'DUL
BA'I KHA LO SGYUR BA, BLA NA MED PA LHA DANG MI RNAMS

KYI STON PA SANGS RGYAS BCOM LDAN 'DAS MCHOG TU SKYES PA ZHES BYA
BA 'JIG RTEN DU BYUNG NGO, ,'JIG RTEN GYI KHAMS DE NI 'OD ZER CAN
ZHES BYA STE, RGYAL PO'I GRONG KHYER RAB TU BDE BA ZHES BYA BA'I
TSAL

NA BZHUGS SO, ,DE'I TSE BSHAN PA 'JIGS SU RUNG BA ZHES BYA BA
KHRO GTUM CHE BA GSOD PA LA DGA' ZHING, BZOD PA DANG BYAMS PA'I
SEMS MED PA, LAG PA KHRAG GIS BSKUS PA, MTHONG BA THAMS

CAD SKRAG PAR 'GYUR BA ZHIG YOD DE, DE'I TSE BSHAN PA DES GLANG
ZHIG KHANG PA'I NANG DU BCINGS TE, NANG DU ZHUGS NAS GSOD PAR
BYAS PA LAS, GLANG DES DE MTHONG NAS SHIN TU SKRAG PAS THAG

PA BCAD DE BROS NAS, DE BZHIN GSHEGS PA MCHOG TU SKYES PA BZHUGS
PA'I TSAL GA LA BA DER SONG NGO, ,DE'I TSE BSHAN PA DE YANG MTSON
THOGS NAS PHYI BZHIN BSNYEGS PAS GLANG DE SKRAG NAS

G-YANG SA ZAB MO ZHIG TU LHUNG NAS SROG CHAD LA THUG PA TZAM DU
NA ZHING SDUG BSNGAL BAS SGRA PHYUNG NGO, ,DE'I TSE BSHAN PAS
GLANG DE MTHONG NAS ZHE SDANG CHER SKYES TE, G-YANG SA ZAB MO DE
NYID DU ZHUGS


@70A *, ,NAS MTSON THOGS TE GSAD PAR BYAS PA LAS MTSON MA BTAB
PA'I BAR SKABS SU, DE'I TSE DE BZHIN GSHEGS PA MCHOG TU SKYES PA
TSAL DER 'KHOR MANG PO BRGYA STONG TSAD

MED PAS YONGS SU BSKOR BA DAG LA RTEN CING 'BREL BAR 'BYUNG BA'I
CHOS KYI RNAM GRANGS 'DI LTA STE, MA RIG PA'I RKYEN GYIS 'DU
BYED, 'DU BYED KYI RKYEN GYIS RNAM PAR SHES PA, RNAM PAR SHES

PA'I RKYEN GYIS MING DANG GZUGS, MING DANG GZUGS KYI RKYEN GYIS
SKYE MCHED DRUG, SKYE MCHED DRUG GI RKYEN GYIS REG PA, REG PA'I
RKYEN GYIS TSOR BA, TSOR BA'I RKYEN GYIS SRED PA, SRED PA'I

RKYEN GYIS LEN PA, LEN PA'I RKYEN GYIS SRID PA, SRID PA'I RKYEN
GYIS SKYE BA, SKYE BA'I RKYEN GYIS RGA SHI DANG, MYA NGAN DANG,
SMRE SNGAGS 'DON PA DANG, SDUG BSNGAL BA DANG, YID MI BDE BA
DANG,

'KHRUG PA RNAMS 'BYUNG BAR 'GYUR TE, DE LTAR NA RTEN CING 'BREL
BAR 'BYUNG BA 'DI DAG THAMS CAD NI SDUG BSNGAL GYI PHUNG PO CHEN
PO 'BA' ZHIG GO ZHES RGYA CHER RNAM PAR PHYE STE STON PAR MDZAD

PAS; GLOG THOB, RTEN CING 'BREL BAR 'BYUNG BA 'DI LA MA RIG PA
YANG 'DU BYED LA MI SEMS MI RTOG LA, 'DU BYED KYANG MA RIG PA LA
MI SEMS MI RTOG GO ,DE BZHIN DU SKYE BA YANG RGA SHI LA

MI SEMS MI RTOG PAS, DE LTAR CHOS THAMS CAD NI RANG BZHIN GYIS
DMIGS SU MED PAS MNGON PAR 'DU BYA BA MED PA, DRAN PA MED PA,
BDAG DANG BDAG GI MED PA, RANG BZHIN GYIS RNAM


@70B PAR DAG PA, PHAN TSUN GCIG GIS GCIG MI RIG PA YIN NO, ,SO
SO'I SKYE BO RNAMS 'DI LTA BU'I CHOS MA THOB PA'I PHYIR GZUGS NI
BDAG YIN NO, ,BDAG NI GZUGS RNAMS DANG LDAN NO, ,GZUGS NI

BDAG GI YIN NO ZHES 'DZIN PAR BYED DO, ,TSOR BA DANG, 'DU SHES
DANG, 'DU BYED DANG, RNAM PAR SHES PA'I BAR LA YANG DE BZHIN NO,
,BDAG DANG BDAG GIR 'DZIN PA LA MNGON PAR ZHEN PA'I DBANG

GIS MI RTAG PA LA RTAG PAR 'DZIN PAR BYED, SDUG BSNGAL BA LA BDE
BAR 'DZIN PAR BYED, MI SDUG PA LA SDUG PAR 'DZIN PAR BYED, BDAG
MED PA LA BDAG GIR 'DZIN CING PHYIN CI LOG BZHI BSKYED PAR

BYED DO, ,PHYIN CI LOG TU LTA BA'I PHYIR MA RIG PAS RMONGS NAS
YANG DAG PAR TSUL BZHIN DU YID LA MI BYED CING, SEMS KYI RJES SU
MNGON PAR ZHEN PAR GYUR PAS SRID PA'I SRED PA 'CHING BA GCOD

PAR MI NUS SHING 'KHOR BA'I 'KHOR BAR RGYUN MI 'CHAD PAR 'KHOR
BAR GYUR PA YIN NO, ,MKHAS PA DAG NI CHOS KYI DBYINGS KYI MTSAN
NYID LA SHIN TU LEGS PAR RTOGS PAR BYED PA'I PHYIR, BDAG

DANG; GANG ZAG DANG, SEMS CAN ZHES BYA BA NAS SROG CES BYA BA'I
BAR DU CUNG ZAD TZAM YANG YOD PAR YANG DAG PAR RJES SU MI MTHONG
LA, SKYE BA DANG, RGA BA DANG, NA BA DANG, 'CHI BA DANG, GSOD

BA DANG, GNOD PAR BYED PA DAG KYANG MI DMIGS SO ZHES GSUNGS PA
DANG, GLOG THOB, DE'I TSE BSHAN PA 'JIGS SU RUNG BAS RGYANG NAS,
DE BZHIN GSHEGS PAS CHOS BSHAD PA'I SGRA THOS NAS


@71A *, ,GO BAR GYUR PAS DE MA THAG TU GSOD PA'I SEMS NYE BAR ZHI
BAR GYUR NAS, MTSON CHA SPANGS TE G-YANG SA NAS BYUNG NAS, BCOM
LDAN 'DAS DE GA LA BA DER SONG

STE, BCOM LDAN 'DAS KYI ZHABS GNYIS LA MGO BOS GTUGS NAS PHYAG
BYAS TE PHYOGS GCIG TU 'DUG NAS, BCOM LDAN 'DAS DE LA 'DI SKAD
CES GSOL TO, ,BCOM LDAN 'DAS, BDAG

NI DENG DE BZHIN GSHEGS PA'I BSTAN PA LA RAB TU BYUNG NAS LAM
BSGRUB PAR 'TSAL LO ZHES GSOL PA DANG, BCOM LDAN 'DAS KYIS BKA'
STZAL PA, DE RIGS SO, ,DGE SLONG LEGS

PAR 'ONGS SAM ZHES GSUNGS MA THAG TU DGE SLONG GI DNGOS POR GYUR
NAS BSNYEN PAR RDZOGS PAR GYUR TO, ,DE NAS DE BZHIN GSHEGS PA
MCHOG TU SKYES PAS DE'I LHAG PA'I BSAM PA

THUGS KYIS MKHYEN NAS MTHAR GYIS YONGS SU SMIN PAR MDZAD NAS,
BYANG CHUB SEMS DPA'I SPYOD PA RNAMS RGYA CHER YANG DAG PAR BSTAN
PAR 'JIGS SU RUNG BA THOS NAS SANGS RGYAS KYI

BSTAN PA LA PHYIR MI LDOG PA THOB PAR GYUR RO, ,GLANG DE YANG DE
BZHIN GSHEGS PA DES RTEN CING 'BREL BAR 'BYUNG BA'I CHOS KYI TSIG
STON PA'I GSUNG SGRA SHIN TU GYA NOM PA THOS NAS SEMS

LA RAB TU DGA' BA SKYES PAS, SHI 'PHOS PA'I 'OG TU DGA' LDAN GYI
LHA'I GNAS SU SKYES NAS THA MAR BYAMS PA DANG PHRAD DE, YANG DAG
PA'I DAD PA DANG LDAN PAR 'GYUR RO, ,GLOG THOB,


@71B DE LTAR NA SEMS CAN RNAMS KYI SPYOD PA NI SHIN TU ZAB PA
DANG, RNAM PAR RIG PAR DKA' ZHING SHES PAR DKA' BA YIN TE, DE'I
PHYIR, GLOG THOB, BYANG CHUB SEMS DPA' GANG GIS BLA NA MED PA

YANG DAG PAR RDZOGS PA'I BYANG CHUB YONGS SU GNYER BAR 'DOD PAS,
SEMS CAN GYI DBANG PO DANG SPYOD PA DAG LA SHIN TU MKHAS PAR BYAS
NAS SEMS CAN THAMS CAD LA MNYAM PA'I SEMS

DANG, THOGS PA MED PA'I SEMS LA RAB TU GNAS TE CHOS THAMS CAD LA
RTAG TU MNGON PAR ZHEN PA MED PAR BYA'O, ,CI 'DOD PA RNAMS YONGS
SU SPANGS TE TSUL KHRIMS RNAM PAR DAG PA BSGRUB

PAR BYA'O, ,BZOD PA LA GNAS PAR BYA'O, ,BRTZON 'GRUS BSKYED PAR
BYA'O, ,BSAM GTAN DANG, TING NGE 'DZIN LA MNYAM PAR GZHAG PAR
BYA'O, ,YANG DAG PA JI LTA BA BZHIN DU CHOS THAMS CAD

KYI NGO BO NYID LA SO SOR BRTAG PAR BYA'O, ,GLOG THOB, BYANG CHUB
SEMS DPA' GANG CHOS DRUG PO DE DAG YONGS SU RDZOGS PAR GYUR NA
MYUR DU BLA NA MED PA YANG DAG PAR RDZOGS PA'I BYANG CHUB

MNGON PAR RDZOGS PAR 'TSANG RGYA BAR 'GYUR RO, ,JI LTAR YONGS SU
RDZOGS PAR BYED CE NA, 'DI LTA STE, THAMS CAD MKHYEN PA'I YE SHES
LA BRTEN NAS MNGON PAR SGRUB PAR BYED PA'I PHYIR RO, ,

GLOG THOB, BYANG CHUB SEMS DPA' RNAMS KYI CHOS KYI GTER GANG ZHE
NA, 'DI LTA STE, BYANG CHUB SEMS DPAS GZUGS THAMS CAD YANG DAG PA
JI LTA BA BZHIN DU RAB TU RTOGS SHING, GZOD


@72A *, ,MA NYID NAS SKYE BA MED PA DANG, RANG BZHIN GYIS RNAM
PAR DAG PA MTHONG BA GANG YIN PA'O, ,BYANG CHUB SEMS DPA' NI
GZUGS LA MKHAS PA THOB PA'I PHYIR SO SO YANG DAG

PAR RIG PA BZHI DANG LDAN PAR 'GYUR RO, ,BZHI GANG ZHE NA, 'DI
LTA STE, DON SO SO YANG DAG PAR RIG PA DANG, CHOS SO SO YANG DAG
PAR RIG PA DANG, NGES PA'I TSIG SO SO YANG DAG PAR RIG PA

DANG; SPOBS PA SO SO YANG DAG PAR RIG PA'O, ,DE LA DON SO SO YANG
DAG PAR RIG PA NI GZUGS KYI DON RNAMS LA THOGS PA MED PAR GYUR
PA'I PHYIR RO, ,GZUGS KYI DON GANG ZHE NA, 'DI

LTA STE; DON DAM PA GANG YIN PA'O, ,DON DAM PA GANG ZHE NA, 'DI
LTA STE, GZUGS DMIGS SU MED PA GANG YIN PA STE, DON DAM PA'I YE
SHES LA 'DI LTA BU DANG LDAN PA GANG YIN PA DE NI

DON SO SO YANG DAG PAR RIG PA ZHES BYA'O, ,CHOS SO SO YANG DAG
PAR RIG PA NI GZUGS KYI CHOS RNAMS YANG DAG PA JI LTA BA BZHIN DU
SO SOR BRTAGS NAS YANG DAG PA JI LTA BA BZHIN DU

RAB TU SHES PA GANG YIN PA DE NI CHOS SO SO YANG DAG PAR RIG PA
ZHES BYA'O, ,NGES PA'I TSIG SO SO YANG DAG PAR RIG PA NI 'DI LTA
STE, GZUGS RNAMS LA THOGS PA MED PA'I YE SHES KYI

THABS LA MKHAS PAS NGES PA'I TSIG RNAM PA SNA TSOGS KYIS RNAM PAR
'BYED PA GANG YIN PA DE NI NGES PA'I TSIG SO SO YANG DAG PAR RIG
PA ZHES BYA'O, ,SPOBS PA SO SO YANG DAG PAR


@72B RIG PA NI 'DI LTA STE, GZUGS KYI CHOS RNAMS SEMS CAN GYI
DBANG PO JI LTA BA BZHIN DU RNAM PAR PHYE STE STON PAR BYED KYANG
KUN NAS NYON MONGS PA MED CING MNGON PAR ZHEN PA MED PA GANG YIN
PA DE NI SPOBS

PA SO SO YANG DAG PAR RIG PA ZHES BYA'O, ,BYANG CHUB SEMS DPA' NI
'DI LTA BU'I YE SHES DANG LDAN PAS GZUGS KYI CHOS LA RMONGS SHING
MNGON PAR ZHEN PAR GYUR PA'I SEMS CAN THAMS CAD KYI RANG BZHIN

DANG; 'DUN PA JI LTA BA BZHIN DU RTZOL BA MED PA'I YE SHES KYIS
CI RIGS PAR CHOS STON PAR BYED KYANG CHOS KYI DBYINGS LA MTSAN
NYID GNYIS SU GYUR PA MED DE, SGRA DANG, DRI DANG, RO DANG, REG
BYA DANG,

CHOS KYI BAR DU YANG DE BZHIN DU RGYAS PAR SBYAR TE, GLOG THOB,
'DI NI BYANG CHUB SEMS DPA' SEMS DPA' CHEN PO RNAMS KYI CHOS KYI
GTER ZHES BYA'O, ,BYANG CHUB SEMS DPA' GANG GIS GTER

'DI THOB PAR GYUR NA SPYOD YUL RNAMS LA RMONGS PAR GYUR PA'I SEMS
CAN DE LTA BU DAG YONGS SU GDUL BAR 'DOD PA'I PHYIR, DE DAG GI
MOS PA JI LTA BA BZHIN DU DE DAG RE RE LA YANG BSKAL

PA'AM, BSKAL PA LAS LHAG PAR TSIG RNAM PA SNA TSOGS KYI THABS LA
MKHAS PAS CHOS STON PAR BYED KYANG DE DAG GI MTHA' YANG RNYED PAR
MI 'GYUR LA, BYANG CHUB SEMS DPA' DE'I SHES RAB LA

YANG 'GRIB PA MED CING CHOS KYI DBYINGS DANG MI 'GAL BAR GNYIS SU
MED CING DBYER MED PA'I RJES SU 'BRANG BA GANG YIN PA 'DI NI,
BYANG CHUB SEMS DPA' THABS LA MKHAS PAS CHOS THAMS


@73A *, ,CAD DBYER MED PA'I MTSAN NYID BSTAN PAS 'THOB PA'I CHOS
KYI GTER ZHES BYA'O, ,CHOS KYI GTER 'DIS SEMS CAN DAG LA CI RIGS
PAR CHOS BSTAN NAS ZAD MI

SHES PA'I CHOS KYI GTER PHUN SUM TSOGS PAR GYUR TE, 'KHOR BA'I
RGYUD PA GTAN DU SPONG BA GANG YIN PA 'DI NI, GLOG THOB, BYANG
CHUB SEMS DPA' SEMS DPA' CHEN PO RNAMS KYI GTER

CHEN PO DANG, ZAD MI SHES PA'I GTER DANG, KUN TU ZAD MI SHES PA'I
GTER DANG, MTHA' MED PA'I GTER RNAM PA LNGA ZHES BYA'O, ,BYANG
CHUB SEMS DPA' GANG GTER 'DI LTA BU DANG LDAN

PAR GYUR NA YONG TAN KHYAD PAR DU 'PHAGS PA RNAMS YONGS SU RDZOGS
PAR 'GYUR BA'I PHYIR TSEGS CHUNG DUS MYUR DU BLA NA MED PA YANG
DAG PAR RDZOGS PA'I BYANG CHUB TU MNGON PAR RDZOGS

PAR 'TSANG RGYA BAR 'GYUR RO, ,CHOS KYI GTER BSTAN PA'I CHOS KYI
RNAM GRANGS 'DI BSTAN PA'I TSE BYANG CHUB SEMS DPA' GLOG THOB NI
GZUNGS RAB TU THOB PAR GYUR TO, ,BYANG CHUB SEMS

DPA' LNGA BRGYA NI GLOG GI 'OD ZER ZHES BYA BA'I TING NGE 'DZIN
THOB PAR GYUR TO, ,LHA'I BU SUM KHRI DRUG STONG NI BLA NA MED PA
YANG DAG PAR RDZOGS PA'I BYANG CHUB TU SEMS BSKYED PAR

GYUR TO, ,DE NAS BCOM LDAN 'DAS LA BYANG CHUB SEMS DPA' ZLA BA'I
RGYAL MTSAN GYIS 'DI SKAD CES GSOL TO, ,BCOM LDAN 'DAS KYIS 'DI
SKAD DU RTZOL BA MA MCHIS PA'I YE


@73B SHES ZHES GANG GSUNGS PA DE'I DON JI LTA BU LAGS, BCOM LDAN
'DAS KYIS BKA' BSTZAL PA, BYANG CHUB SEMS DPA' GANG GIS DGE BA'I
CHOS RNAMS LA LUS DANG SEMS KYI RJES SU MTHUN PAR

DMIGS SHING MNGON PAR 'DU BYED PA GANG YIN PA DE NI RTZOL BA DANG
BCAS PA ZHES BYA'O, ,BYANG CHUB SEMS DPA' GANG LUS DANG SEMS RAB
TU DUL BAR GYUR NAS DRAN PA MED PA, GNAS PA MED

PA; RNAL 'BYOR BSGOM PA'I MTSAN MA DANG BRAL BAR GYUR PA DANG, DE
SNGON GYI SMON LAM DANG YE SHES YONGS SU RDZOGS PAR GYUR PAS
SANGS RGYAS KYI ZHING BYE BA STONG PHRAG MANG PO RNAMS SU RNAM

PA SNA TSOGS SU STON PAR BYED KYANG CHOS KYI DBYINGS LAS G-YO BA
MED PA DANG, RTAG TU CHOS STON PAR BYED KYANG CHOS KYI MTSAN MA
CUNG ZAD TZAM YANG MED PA DANG, BSDU BA'I DNGOS PO BZHIS

SEMS CAN YONGS SU SMIN PAR BYED KYANG SEMS CAN GANG YANG YONGS SU
BZLAS PA MED PA DANG, SANGS RGYAS KYI ZHING THAMS CAD YONGS SU
SBYANGS KYANG SANGS RGYAS KYI ZHING YONGS SU DAG PA

YANG DAG PAR RJES SU MI MTHONG BA DANG, RTAG PAR SANGS RGYAS
RNAMS RJES SU DRAN PAR BYED KYANG GZUGS KYI MTSAN NYID DU MI LTA
BA DANG, SANGS RGYAS KYI ZHING KUN TU RGYU BAR BYED KYANG CHOS

KYI DBYINGS DANG MI 'BRAL GANG YIN PA 'DI NI BYANG CHUB SEMS
DPA'I RTZOL BA MED PA'I YE SHES ZHES BYA'O, ,BYANG CHUB SEMS DPA'
RNAMS NI 'DI LTA BU'I YE SHES DANG LDAN PA'I PHYIR


@74A *, ,SEMS CAN THAMS CAD KYI RE BA YONGS SU RDZOGS PAR BYED
KYANG GANG BYAS PA DE DAG LA YANG MNGON PAR ZHEN PA YANG MED DO,
,DE'I TSE BCOM LDAN 'DAS KYIS RTZOL

BA MED PA'I YE SHES 'DI BSTAN PA NA STONG GSUM GYI STONG CHEN
PO'I 'JIG RTEN GYI KHAMS 'DI RNAM PA DRUG TU G-YOS PAR GYUR TO,
,BRGYA BYIN LHA'I DBANG PO YANG SUM CU RTZA GSUM GYI LHA

RNAMS DANG BCAS TE STENG GI BAR SNANG LAS ME TOG MAN DA RAB BA
DANG, AUTPA LA DANG, KU MU TA DANG, PADMA DANG, PUN DA RI KA
DANG, TZAN DAN GYI PHYE MA'I CHAR MNGON PAR PHAB STE ,

BCOM LDAN 'DAS LA MNGON PAR BSTOD DO, ,LHA'I RNGA RNAMS KYANG
RANG SGRA BYUNG BAR GYUR TO, ,NGO MTSAR RMAD DU BYUNG BA'I SNANG
BA CHEN POS KYANG KUN TU SNANG BAR BYAS TE, SEMS

CAN GANG LA REG PAR GYUR PA DE'I LUS KYANG SHIN TU BSIL BAR GYUR
TO, ,DE NAS BCOM LDAN 'DAS KYIS BYANG CHUB SEMS DPA' GLOG THOB LA
BKA' STZAL PA, GLOG

THOB, 'DAS PA'I DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RNAMS KYIS KYANG GNAS 'DIR CHOS KYI RNAM
GRANGS 'DI LTA BU GSUNGS

SO, ,MA BYON PA'I DE BZHIN GSHEGS PA RNAMS 'JIG RTEN DU BYUNG
BA'I TSE YANG GNAS 'DIR CHOS KYI RNAM GRANGS 'DI LTA BU GSUNGS
BAR 'GYUR RO, ,'JIG RTEN GYI KHAMS


@74B TSAD MED GRANGS MED PA DAG NA DA LTAR BZHUGS PA'I DE BZHIN
GSHEGS PA RNAMS KYANG CHOS KYI RNAM GRANGS 'DI RGYUN MI 'CHAD PAR
MDZAD PA'I PHYIR 'OD ZER CHEN PO 'GYED PAR

MDZAD DO, ,DE NAS TSE DANG LDAN PA KUN DGA' BO STAN LAS LANGS TE
BLA GOS PHRAG BA GCIG TU GZAR NAS PUS MO G-YAS PA'I LHA NGA SA LA
BTZUGS TE, BCOM LDAN 'DAS GA LA BDE

LOGS SU THAL MO SBYAR NAS BCOM LDAN 'DAS LA 'DI SKAD CES GSOL TO,
,BCOM LDAN 'DAS, CHOS KYI RNAM GRANGS 'DI'I MING CI LAGS, BDAG
GIS JI LTAR YONGS SU GZUNG

BAR BGYI, BCOM LDAN 'DAS KYIS BKA' STZAL PA, KUN DGA' BO, CHOS
KYI RNAM GRANGS 'DI NI MI ZAD PA'I GTER BSTAN PA ZHES BYA'O,
,CHOS THAMS CAD DBYER MED PA'I MTSAN NYID BSTAN

PA ZHES BYA STE, KHYOD KYIS DE LTAR YANG MING YONGS SU GZUNG BAR
BYA'O, ,BCOM LDAN 'DAS KYIS DE SKAD CES BKA' STZAL NAS, BYANG
CHUB SEMS DPA' GLOG THOB DANG, TSE DANG LDAN PA

KUN DGA' BO DANG, 'KHOR BZHI PO RNAMS DANG, LHA DANG MI DANG LHA
MA YIN DANG DRI ZAR BCAS PA'I 'JIG RTEN THAMS CAD BCOM LDAN 'DAS
KYIS GSUNGS PA LA YI RANGS TE MNGON

PAR BSTOD DO,, ,,'PHAGS PA DKON MCHOG BRTZEGS PA CHEN PO'I CHOS
KYI RNAM GRANGS LE'U STONG PHRAG BRGYA PA LAS, MI ZAD PA'I GTER
BSTAN PA'I LE'U ZHES


@75A *, ,BYA BA STE 'DUS PA NYI SHU BA RDZOGS SO,,