@130B RGYA GAR SKAD DU, A'ARYA R'A DZA AA BA W'A DA KA
N'A MA MA H'A Y'A NA S'U TRA, BOD SKAD DU, 'PHAGS PA RGYAL PO LA
GDAMS PA ZHES BYA BA THEG PA CHEN PO'I MDO,

SANGS RGYAS DANG, BYANG CHUB SEMS DPA' THAMS CAD LA PHYAG 'TSAL
LO, ,'DI SKAD BDAG GIS THOS PA DUS GCIG NA, BCOM LDAN 'DAS MNYAN
DU YOD PA NA, RGYAL BU RGYAL BYED KYI

TSAL MGON MED ZAS SBYIN GYI KUN DGA' RA BA NA, DGE SLONG STONG
NYIS BRGYA LNGA BCU'I DGE SLONG GI DGE 'DUN CHEN PO DANG THABS
CIG TU BZHUGS TE, DE'I TSE YUL KO SA LA'I RGYAL

PO GSAL RGYAL BCOM LDAN 'DAS LA BLTA BA DANG, PHYAG BYA BA DANG,
MCHOD PA DANG, BSNYEN BKUR BYA BA DANG, CHOS MNYAN PA'I PHYIR
RGYAL PO'I 'BYOR PA CHEN PO DANG, RGYAL PO'I


@131A *, ,MTHU CHEN POS ROL MO'I SIL SNYAN LEN PA MANG PO DANG,
BRAM ZE DANG, KHYIM BDAG BRGYA STONG DU MAS YONGS SU BSKOR CING
MNYAN DU YOD PA NAS BYUNG STE RGYAL BU

RGYAL BYED KYI TSAL MGON MED ZAS SBYIN GYI KUN DGA' RA BA GA LA
BA DER SONG NAS DE BZHON DU RUNG BA'I SA JI SRID PA DE SRID DU
BZHON PA LA ZHON TE, BZHON PA LAS BABS NAS RKANG

GIS KUN DGA' RA BAR SONG BA DANG, YUL KO SA LA'I RGYAL PO GSAL
RGYAL GYIS SHING ZHIG GI DRUNG NA BCOM LDAN 'DAS MDZES PA, BLTA
NA SDUG PA, DBANG PO ZHI BA, THUGS ZHI BA,

DUL BA DANG, ZHI GNAS MCHOG BRNYES PA, DUL BA DANG, ZHI BA'I
MCHOG DANG LDAN PA, BSRUNGS PA, DBANG PO DUL BA, SKYES BU GLANG
PO, SKYES BU SENGGE, SKYES BU KHYU MCHOG ,SKYES BU CANG MKHYEN
PA,

MTSO LTAR DVANGS SHING GSAL LA RNYOG PA MI MNGA' BA, SKYES BU
CHEN PO'I MTSAN SUM CU RTZA GNYIS KYIS SKU LEGS PAR BRGYAN PA,
DPE BYAD BZANG PO BRGYAD CUS SKU RNAM PAR MDZES

PA; GSER GYI MCHOD SDONG LTAR MNGON PAR 'PHAGS PA DPAL GYIS 'BAR
ZHING BZHUGS PAR RGYANG RING PO NAS MTHONG NGO, ,MTHONG NAS KYANG
CHES YID DGA' ZHING SEMS MNGON

PAR DAD NAS DES RGYAL PO RGYAL RIGS SPYI BO NAS DBANG BSKUR BA,
YUL LA DBANG BA'I MTHU THOB PA'I RGYAL PO'I MTSAN MA LNGA GANG
DAG YIN PA 'DI LTA STE, ZE'U KA DANG, GDUGS


@131B DANG, RAL GRI DANG, BSIL YAB NOR BU'I YU BA CAN DANG, LHAM
RI MO CAN DE DAG BOR NAS BCOM LDAN 'DAS GA LA BA DER SONG STE
PHYIN NAS BCOM LDAN 'DAS KYI ZHABS GNYIS LA

MGO BOS PHYAG BTZAL TE, BCOM LDAN 'DAS LA LAN GSUM BSKOR BA BYAS
NAS BCOM LDAN 'DAS KYIS GNANG STE PHYOGS GCIG TU 'DUG GO ,DE NAS
YUL KO SA LA'I RGYAL PO

GSAL RGYAL GYIS BCOM LDAN 'DAS LA 'DI SKAD CES GSOL TO, ,BCOM
LDAN 'DAS, CI NAS BDAG GI YUN RING PO'I DON DANG, SMAN PA DANG,
BDE BAR 'GYUR BA DE LTAR BCOM

LDAN 'DAS KYIS BDAG LA GDAMS SU GSOL, DE LTAR BDE BAR GSHEGS PAS
BDAG LA RJES SU BSTAN DU GSOL, DE SKAD CES GSOL PA DANG, BCOM
LDAN 'DAS KYIS YUL KO SA

LA'I RGYAL PO GSAL RGYAL LA BKA' STZAL PA, RGYAL PO CHEN PO,
KHYOD DE BZHIN GSHEGS PA LA DON 'DI 'DRI BAR SEMS PA LEGS SO,
LEGS SO, ,RGYAL PO CHEN PO, DE'I PHYIR

CHOS KYIS RGYAL SRID GYIS SHIG ,CHOS MA YIN PAS NI, MI BYA'O,
,KHYOD CHOS DANG MTHUN PAR GYIS SHIG ,CHOS MA YIN PA DANG MTHUN
PAR NI MI BYA'O, ,DE CI'I PHYIR ZHE NA, RGYAL PO CHEN PO,

RGYAL PO'AM, RGYAL PO'I BLON PO GANG LA LA ZHIG CHOS SPANGS NAS
CHOS MA YIN PAS RGYAL SRID BYED NA, DE TSE 'DI NYID LA YA RABS
KYIS SMAD PAR BYA BA YIN NO, ,PHYIS KYANG 'GYOD PAR


@132A *, ,'GYUR RO, ,LUS ZHIG STE SHI NAS NGAN SONG 'GRO LOG PAR
LTUNG BA SEMS CAN DMYAL BA RNAMS SU SKYE BAR 'GYUR RO, ,RGYAL PO
CHEN PO, RGYAL PO'AM,

RGYAL PO'I BLON PO GANG LA LA ZHIG CHOS MA YIN PA SPANGS TE CHOS
KYIS RGYAL SRID BYED KYI, CHOS MA YIN PAS NI, MI BYED NA, DE TSE
'DI NYID LA YA RABS KYIS BSNGAGS PAR BYA BA YIN

NO; ;PHYIS 'GYOD PAR YANG MI 'GYUR RO, ,LUS ZHIG NAS KYANG BDE
'GRO MTHO RIS KYI 'JIG RTEN DU LHA RNAMS KYI NANG DU SKYE BAR
'GYUR RO, ,RGYAL PO CHEN PO, 'DI LTA STE, DPER NA, PHA MA

NI; BU LA SNYING BRTZE BAS RTAG TU BDE ZHING 'TSE BA MED PAR 'DOD
DO, ,RGYAL PO CHEN PO, DE BZHIN DU RGYAL POS KYANG BRAN PHO DANG,
BRAN MO DANG, LAS BYED PA DANG, ZHO SHAS 'TSO BA DANG,

MDZA' BSHES DANG, BLON PO DANG, GNYEN DANG, GRONG KHYER GYI SKYE
BO DAG RTAG TU BSDU BA RNAM PA BZHIS BSDU BAR BYA'O, ,BZHI GANG
ZHE NA, RGYAL PO CHEN PO, 'DI LTA STE, SBYIN PA DANG,

SNYAN PAR SMRA BA DANG, DON SPYOD PA DANG, DON MTHUN PA'O, ,DE
LTAR BRAN PHO DANG, BRAN MO DANG, LAS BYED PA DANG, ZHO SHAS 'TSO
BA DANG, MDZA' BSHES DANG, BLON PO DANG, GNYEN DANG,

GRONG KHYER GYI SKYE BO SDUD PA'I RGYAL PO DES DON GNYIS BSDUS
SHING 'DU BAR 'GYUR RO, ,GNYIS GANG ZHE NA, TSE 'DI'I DANG, TSE
PHYI MA'I 'O, ,RGYAL PO CHEN PO, DE LA RGYAL PO NI, PHA MA


@132B DANG MTSUNGS SO, ,BRAN PHO DANG, BRAN MO DANG, LAS BYED PA
DANG, ZHO SHAS 'TSO BA DANG, MDZA' BSHES DANG, BLON PO DANG,
GNYEN DANG, GRONG KHYER GYI SKYE BO NI, RGYAL PO'I BU DANG, BU MO

DANG MTSUNGS SO, ,RGYAL PO CHEN PO, 'DI LTA STE, DPER NA, SKYES
PA'AM, BUD MED GCIG GNYID KYIS LOG PA'I RMI LAM NA KUN DGA' RA BA
NYAMS DGA' BA DANG, RI NYAMS

DGA' BA DANG, NAGS TSAL NYAMS DGA' BA DANG, CHU KLUNG NYAMS DGA'
BA DANG, RDZING BU NYAMS DGA' BA DANG, YUL NYAMS DGA' BA DANG,
KHANG BZANG NYAMS DGA' BA DAG

MTHONG BA LAS DE SAD NA CI'ANG MI MTHONG NGO, ,RGYAL PO CHEN PO,
DE BZHIN DU RGYAL SRID DANG, SROG DANG, RGYAL PO'I RGYAL SRID KYI
BDE BA DANG, RGYAL PO'I DBANG PHYUG GI BDE BA DANG,

'DOD PA'I BDE BA DANG, 'DOD PA'I LONGS SPYOD KYI BDE BA GANG YIN
PA DAG KYANG RMI LAM DANG 'DRA'O, ,'DI LTA STE, GLANG PO CHE
DANG, RTA DANG, SHING RTA DANG, DPUNG BU CHUNG DANG, BUD MED

DANG, KHANG KHYIM DANG, CHUNG MA DAM PA DANG, GZHON NU DANG, BLON
PO DANG, RTZIS PA DANG, BLON PO CHEN PO DANG, SGO BA DANG, 'KHOR
DANG, PHA DANG, MA DANG, SPUN DANG, SRING MO DANG,

CHUNG MA DANG, BU DANG, BU MO DANG, NA TSOD DANG, BRAN PO DANG,
BRAN MO DANG, LAS BYED PA DANG, ZHO SHAS 'TSO BA DANG, MDZA'
BSHES DANG, GNYEN DANG, GRONG KHYER GYI SKYE BO DANG, MGRON


@133A *, ,BU DANG, GSER DANG, NOR BU DANG, RIN PO CHE DANG, MU
TIG DANG, BEE d'URYA DANG, DUNG DANG, MAN SHEL DANG, BYU RU DANG,
SA LE SBRAM DANG, DNGUL DANG, GOS DANG, RGYAN

DANG, NOR DANG, 'BRU DANG, BANG BA DANG, MDZOD LA SOGS PA DE DAG
THAMS CAD BOR NAS 'GRO DGOS SO, ,DE DAG THAMS CAD KYANG MI RTAG
PA, MI BRTAN PA, YID BRTAN DU MI RUNG BA,

'GYUR BA'I CHOS CAN, YUN THUNG BA, MI GNAS PA, G-YO BA, 'GUL BA,
'JIG PA, SKAD CIG PA, MTHAR SDIG PA, ZAD PA DANG, DENGS PA'I SGO,
,MTHAR 'JIG PA'I CHOS CAN,

MTHAR 'GYES PA, 'JIGS PA DANG BCAS PA, GNOD PA DANG BCAS PA, MYA
NGAN DANG, 'KHRUG PA MANG BA, 'DRUL BA, 'BRUL BA, 'CHAD PA, 'BYE
BA, 'JOMS PA, RNAM PAR 'JIG

PA'I CHOS CAN TE, RGYAL PO CHEN PO, DE LTA BAS NA, MI RTAG PAR
BLTA ZHING, ZAD PA DANG DENGS PA'I SGO YIN PAR BLTA BAR BYA STE,
'CHI BAS 'JIGS SKRAG PAR BYA'O, ,RGYAL PO CHEN PO,

KHYOD CHOS KHO NAS RGYAL SRID GYIS SHIG ,CHOS MA YIN PAS NI, MI
BYA'O, ,KHYOD CHOS DANG MTHUN PAR GYIS SHIG ,CHOS MA YIN PA DANG
MTHUN PAR NI, MI BYA'O, ,DE CI'I PHYIR ZHE NA, RGYAL

PO CHEN PO, 'DI LTA STE, DPER NA, SHING RNAMS LAS ME TOG DAG
BYUNG NAS 'BRAS BU RNAMS BYUNG BAR 'GYUR RO, ,'BRAS BU DAG TU
GYUR NAS 'BRAS BU DAG KYANG YAL BAR 'GYUR RO, ,LO MA


@133B SNGON POR GYUR PA LAS SER POR 'GYUR RO, ,SER POR GYUR NAS
YANG THAMS CAD DU MED PAR 'GYUR RO, ,RGYAL PO CHEN PO, 'DI LTA
STE, DPER NA, ME'I PHUNG PO CHEN PO 'BAR BA, RAB TU 'BAR BA,

KUN TU RAB TU MCHED CING 'BAR BA, ME LCE GCIG TU GYUR PA JI LTAR
YUN RING YANG 'BAR NAS ZHI BAR 'GYUR RO, ,NYI MA DANG ZLA BA 'DI
LTAR RDZU 'PHRUL CHE BA, 'DI LTAR MTHU CHE BA, 'DI LTAR

DBANG CHE BAR GRAGS PA, RANG GI GZI BRJID KYIS RNAM PAR MDZES PA
'DI GNYIS KYANG 'JIG RTEN 'DI SNANG BAR BYAS NAS NUB PAR 'GYUR
RO, ,LHA'I BU SPRIN SDUD DAM, CHAR 'BEBS PA

DAG 'BRUG BSGRAGS, SGRA PHYUNG STE, NAM MKHA' KHEBS PAR BYAS NAS
CHAR GYI RGYUN PHAB KYANG CHAR PA THA MAR MI SNANG BAR 'GYUR RO,
,RGYAL PO CHEN PO, DE BZHIN DU RGYAL SRID KYI BDE BA

DANG, RGYAL PO'I DBANG PHYUG GI BDE BA DANG, 'DOD PA'I BDE BA
DANG, 'DOD PA'I LONGS SPYOD KYI BDE BA RNAMS KYANG RMI LAM DANG
'DRA'O, ,'DI LTA STE, GLANG PO CHE DANG, RTA DANG, SHING RTA
DANG,

DPUNG BU CHUNG DANG, BUD MED DANG, KHANG KHYIM DANG, CHUNG MA DAM
PA DANG, GZHON NU DANG, BLON PO DANG, RTZIS PA DANG, BLON PO CHEN
PO DANG, SGO BA DANG, 'KHOR DANG, PHA DANG, MA

DANG, SPUN DANG, SRING MO DANG, CHUNG MA DANG, BU PHO DANG, BU MO
DANG, NA TSOD DANG, BRAN PHO DANG, BRAN MO DANG, LAS BYED PA
DANG, ZHO SHAS 'TSO BA DANG, MDZA' BSHES DANG, BLON PO DANG,


@134A *, ,GNYEN DANG, GRONG KHYER GYI SKYE BO DANG, MGRON BU
DANG, GSER DANG, NOR BU DANG, RIN PO CHE DANG, MU TIG DANG, BEE
d'URYA DANG, DUNG DANG, MAN SHEL DANG, BYU

RU DANG, SA LE SBRAM DANG, DNGUL DANG, GOS DANG, RGYAN DANG, NOR
DANG, 'BRU DANG, MDZOD DANG, BANG BA LA SOGS PA DE DAG THAMS CAD
BOR NAS 'GRO DGOS SO, ,DE DAG THAMS

CAD KYANG MI RTAG PA, MI BRTAN PA, YID BRTAN DU MI RUNG BA, 'GYUR
BA'I CHOS CAN, YUN THUNG BA, MI GNAS PA, G-YO BA, 'GUL PA, MTHAR
'JIG PA, SKAD CIG PA, MTHAR

SDIG PA; ZAD PA DANG, DENGS PA'I SGO, MTHAR 'GYES PA'I CHOS CAN,
'JIGS PA DANG BCAS PA, GNOD PA DANG BCAS PA, MYA NGAN DANG 'KHRUG
PA MANG BA, 'DRUL BA,

'BRUL BA, 'CHAD PA, 'GYES PA, 'JIG PA'I CHOS CAN TE, RGYAL PO
CHEN PO, KHYOD KYIS MI RTAG PAR BLTA ZHING, ZAD PA DANG DENGS
PA'I SGOR BLTA BAR BYA STE, 'CHI BAS

'JIGS SKRAG PAR BYA'O, ,CHOS KYIS RGYAL SRID GYIS SHIG ,CHOS MA
YIN PAS NI, MI BYA'O, ,KHYOD CHOS DANG MTHUN PAR GYIS SHIG ,CHOS
MA YIN PA DANG MTHUN PAR NI, MI BYA'O, ,

DE CI'I PHYIR ZHE NA, RGYAL PO CHEN PO, 'DI LTA STE, DPER NA,
PHYOGS BZHI NAS RI CHEN PO SRA BA, BRTAN PA, SNYING PO DANG LDAN
PA, MA ZHIG PA, MA GAS PA, 'PHAN MED PA, SHIN


@134B TU MKHREGS PA, GCIG TU STUG PA, BZHI GNAM LA REG CINGS ZLOG
STE, RTZVA DANG, SHING DANG, SHING GEL BA DANG, YAL GA DANG, LO
MA THAMS CAD DANG, SEMS CAN SROG CHAGS 'BYUNG

PO THAMS CAD PHYE MAR 'THAG CING 'ONG BA DE DAG LAS NI, MGYOGS
PAS 'BROS PA'AM, STOBS KYIS BZLOG PA'AM, NOR GYIS BZLOG PA'AM,
SNGAGS DANG, RDZAS DANG, SMAN RNAMS

KYIS BZLOG PAR BYA BAR SLA BA MA YIN NO, ,RGYAL PO CHEN PO, DE
BZHIN DU 'JIGS PA CHEN PO BZHI PO 'DI DAG 'ONG STE, DE DAG LAS
MGYOGS PAS 'BROS PA'AM, STOBS KYIS BZLOG

PA'AM; NOR GYIS BZLOG PA'AM, RDZAS DANG, SNGAGS DANG, SMAN RNAMS
KYIS BZLOG PAR BYA BAR SLA BA MA YIN NO, ,BZHI GANG ZHE NA, RGA
BA DANG, NA BA DANG, 'CHI BA DANG, RGUD PA'O, ,

RGYAL PO CHEN PO, RGA BA NI, DAR LA BAB PA 'JOMS SHING 'ONG, NA
BA NI, NAD MED PA 'JOMS SHING 'ONG, RGUD PA NI, PHUN SUM TSOGS PA
THAMS CAD 'JOMS SHING 'ONG, 'CHI BA NI, SROG

'JIGS SHING 'ONG STE, DE DAG LAS NI, MGYOGS PAS 'BROS PA'AM,
STOBS KYIS BZLOG PA'AM, NOR GYIS BZLOG PA'AM, RDZAS DANG, SNGAGS
DANG, SMAN RNAMS KYIS ZHI BAR

BYA BAR SLA BA MA YIN NO, ,RGYAL PO CHEN PO, 'DI LTA STE, DPER
NA, RI DVAGS KYI RGYAL PO SENGGE RI DVAGS KYI TSOGS KYI NANG DU
ZHUGS NAS RI DVAGS BZUNG STE JI LTAR 'DOD PA BZHIN DU BYA BA


@135A *, ,BYED DO; ;RI DVAGS DE NI, STOBS PO CHE'I KHA MI BZAD
PAS BZUNG BAS DBANG MED PAR 'GYUR RO, ,RGYAL PO CHEN PO, DE BZHIN
DU 'CHI BDAG GIS GSAL SHING

GIS ZUG STE, RGYAGS PA DANG NI, BRAL, MGON NI, MED, SKYABS NI,
MED, DPUNG GNYEN NI, MED, GSHIS NI, 'JIG ,TSIGS NI, 'BYE 'BRAL,
SHA DANG, KHRAG NI,

BSKAM; LUS NI, NAD KYIS GDUNGS, SKOM NI, SKOM, BZHIN NI, 'GYUR,
RKANG LAG NI, G-YOB, LAS NI, MI NUS, MTHU NI, MED, KHA CHU DANG,
SNABS DANG, GCIN DANG,

NGAN SKYUGS KYIS LUS LA GOS, MIG DANG, RNA BA DANG, SNA DANG, LCE
DANG, LUS DANG, YID KYI DBANG PO DAG NI, 'GAGS, SKYIGS BU NI,
'BYUNG, SGRA NGAR NGAR BO NI, THON,

SMAN PAS NI, BOR, SMAN DANG, KHA ZAS DANG, BZA' BA DANG, THUG PA
THAMS CAD KYIS NI, GLES LA BOR TE, 'GRO BA GZHAN DAG TU 'GRO BAR
MAL GYI THA MA LA NI, NYAL,

THOG MA MED PA'I SKYE BA DANG, RGA BA DANG, NA BA DANG, 'CHI BA'I
'KHOR BA'I RGYUN DU NI, NUB, SROG NI, CUNG ZAD CIG LAS GSHIN
RJE'I MIS NI, 'JIGS SKRAG ,BYUR GYI

DBANG DU NI, SONG, DBUGS RGYU BA NI, CHAD, KHA DANG SNA NI,
GDANGS, SO NI, GTZEGS, SBYIN PA SBYIN NO, ,ZHES DE SKAD GSOL BA
NI, 'DEBS, LAS KYI SRID PA NAS YANG SRID


@135B PA LA NI; 'JUG ,GCIG PU GNYIS SU MED CING GROGS NI, MED,
'JIG RTEN 'DI NI, 'DOR, 'JIG RTEN PHA ROL TU NI, 'GRO, SKYAS CHEN
PO NI, 'DEGS, MUN PA CHEN POR NI, ZHUGS

G-YANG SA CHEN POR NI, LHUNG, KHROD STUG POR NI, 'JUG, DGON PA
CHEN POR NI, 'GRO ,RGYA MTSO CHEN POS NI, KHYER, LAS KYI RLUNG
GIS NI, BDAS, SA TSUGS MED PA'I PHYOGS SU NI,

'GRO ,G-YUL NGO CHEN POR NI, 'JUG ,GDON CHEN POS NI, ZIN, NAM
MKHA' LA NI, 'CHEL, PHA MA DANG, PHU NU DANG, SRING MO DANG, BU
DANG BU MOS NI, BSKOR, DBUGS NI,

'CHAD; NOR BGO BSHA' BYA ZHES NI, ZER, KYI HUD MA, KYI HUD PHA,
KYI HUD PU ZHES NI, ZER, SKRA NI, ZHIG STE, SBYIN PA DANG, DKA'
THUB DANG, CHOS 'BA' ZHIG GROGS SU GYUR PA NA,

CHOS MA GTOGS PAR SKYABS GZHAN MED, MGON GZHAN MED, GNAS GZHAN
MED, DPUNG GNYEN GZHAN MED DO, ,RGYAL PO CHEN PO, DE'I TSE DE'I
DUS NA CHOS NI, GLING DANG, GNAS DANG,

MGON DANG, RTEN PAR 'GYUR RO, ,RGYAL PO CHEN PO, 'DI LTA STE,
DPER NA, GRANG BAS NYEN PA LA ME DANG, MES RAB TU GDUNGS PAR GYUR
PA LA ME GSOD PA DANG, TSA BAS NYEN PA LA BSIL

BA DANG, MGRON PO NGAL BA LA NI, GRIB MA DANG, RLUNG BSIL BA
DANG, SKOM PA LA CHU BSIL BA DANG, LAM DU ZHUGS PA LA BZHON PA
DANG, NYAL BA LA MAL 'JAM PO DANG, SKOM PA


@136A *, ,LA CHU GRANG MO DANG, SHIN TU BKRES PA LA ZAS BZANG PO
DANG, MYA NGAN GYIS NON PA LA DBUGS 'BYIN PA DANG, GDUNGS PA LA
SIM PAR BYED PA DANG, DGON PAR

LAM STOR BA LA LAM MTSON PA DANG, NAD KYIS BTAB PA LA SMAN PA
DANG, SMAN DANG, NAD G-YOG BYED PA DANG, CHUS KHYER BA LA GZINGS
DANG, 'DAM DU BYING BA LA 'JU SA DANG, RGAL

DKA' BA LA ZAM PA DANG, NYAM NGA BA LA 'BAB STEGS DANG, MUN KHUNG
NA SGRON ME DANG, RGYA MTSO CHEN PO LA GRU DANG, LHAGS PAS NYEN
PA LA RLUNG MED PA'I GNAS DANG, YUL GZHAN

DU SONG BA LA LAM RGYAGS DANG, DBUL PO LA NOR DANG, BYED PAR 'DOD
PA LA GROGS DANG, GCAD PAR 'DOD PA LA LAG CHA DANG, GZHIG PAR
'DOD PA LA RDO RJE DANG, G-YUL NGOR

ZHUGS PA LA GO CHA DANG, 'JIGS PA LA STOBS DANG LDAN PA'I GROGS
DANG, 'THAB PA LA DPUNG GNYEN DANG, DOG PA LA GO 'BYED PA DANG,
MU GE LA NOR DANG LDAN PA DANG, MGON

DANG, SKYABS DANG, GNAS DANG, RTEN DU GYUR PA DE BZHIN DU RGYAL
PO CHEN PO, 'CHI BDAG GI GSAL SHING GIS ZUG STE, RGYAGS PA DANG
NI, BRAL, MGON NI, MED, SKYABS NI,

MED; DPUNG GNYEN NI, MED, GSHIS NI, 'JIG, TSIGS NI, 'BYED 'BRAL,
SHA DANG KHRAG NI, BSKAMS, LUS NI, NAD KYIS GDUNGS, SKOM NI,
SKOM, BZHIN NI, 'GYUR, RKANG


@136B LAG NI; G-YOB, LAS NI, MI NUS, MTHU NI, MED, KHA CHU DANG,
GCIN DANG, NGAN SKYUG GIS NI, LUS LA GOS, MIG DANG, RNA BA DANG,
SNA DANG, LCE DANG, LUS DANG, YID KYI DBANG

PO DAG NI, 'GAGS LA, SKYIGS BU NI, 'BYUNG, SGRA NGAR NGAR PO NI,
THON, SMAN PAS NI, BOR, SMAN DANG, KHA ZAS DANG, BZA' BA DANG,
ZAS DANG, THUG PA THAMS CAD KYIS NI, GLES

LA BOR TE, 'GRO BA GZHAN DU 'GRO BAR MAL GYI THA MA LA NI, NYAL,
THOG MA MED PA'I SKYE BA DANG, RGA BA DANG, NA BA DANG, 'CHI BA'I
'KHOR BA'I BRGYUD DU NI, NUB, SROG NI, CUNG ZAD CIG

LUS; GSHIN RJE'I MIS NI, 'JIGS SKRAG ,BYUR GYI DBANG DU NI, SONG,
DBUGS RGYU BA NI, 'CHAD, KHA DANG SNA NI, GDANGS, SO NI, GTZIGS,
SBYIN PA SBYIN NO, ,ZHES DE SKAD

GSOL BA NI, 'DEBS, LAS KYI SRID PA NAS YANG SRID PA LA NI, 'JUG
,GCIG PU GNYIS SU MED CING GROGS NI, MED, 'JIG RTEN 'DI NI, 'DOR,
'JIG RTEN PHA ROL TU NI,

'GRO ,SKYAS CHEN PO NI, 'DEGS, MUN PA CHEN POR NI, ZHUGS, G-YANG
SA CHEN POR NI, LHUNG, KHROD STUG POR NI, 'JUG, DGON PA CHEN POR
NI, 'GRO ,RGYA MTSO CHEN POS NI, KHYER,

LAS KYI RLUNG GIS NI, BDAS, SA TSUGS MED PA'I PHYOGS SU 'GRO BA
NA, CHOS MA GTOGS PAR MGON GZHAN MED, SKYABS GZHAN MED, DPUNG
GNYEN GZHAN MED DO, ,RGYAL PO


@137A *, ,CHEN PO; CHOS NI, DE'I TSE DE'I DUS NA GLING CHEN PO
DANG, GNAS DANG, MGON DANG, SKYABS DANG, DPUNG GNYEN DANG, RTEN
PAR 'GYUR RO, ,RGYAL PO CHEN PO,

DE'I TSE 'DI SNYAM DU SEMS TE, KYE HUD GANG DU 'GRO BAR 'GYUR,
PHYOGS GANG DU 'GRO BAR 'GYUR, GANG DU YONGS SU 'DZIN PAR BYED
PAR 'GYUR, BDAG GI MAR NI, SU ZHIG 'GYUR

SNYAM PA LAS, DES SEMS CAN DMYAL BAR SKYE BAR MTHONG BAR GYUR NA,
'DI LTA STE, MNAR MED PA DANG, TSA BA DANG, RAB TU TSA BA LA SOGS
PA'I SEMS CAN DMYAL BA RNAMS

SU LO MANG PO, LO BRGYA PHRAG MANG PO, LO STONG PHRAG MANG POR
SDUG BSNGAL CHEN PO, SDUG BSNGAL MI BZAD PA, DRAG PO, RTZUB PA,
YID DU MI 'ONG BA'I TSOR BA MYONG STE, JI SRID DU

SEMS CAN DMYAL BA MYONG BAR 'GYUR BA'I SDIG PA MI DGE BA'I LAS
KYANG THAMS CAD DU ZAD CING BYANG BAR MA GYUR BA DE SRID DU 'CHI
BA'I DUS BYED PAR MI 'GYUR RO, ,DE DUD

'GRO'I SKYE GNAS SU SKYE BAR MTHONG BAR GYUR NA, 'DI LTA STE,
RGYA MTSO CHEN PO'I NANG DU NYA RLON DANG, NYA RLON MID LA SOGS
PA SROG CHAGS GCIG GIS GCIG GSOD PA DANG,

'TSE BA DANG, DBANG MED PAR SKYE'O, ,BDAG YI DVAGS KYI NANG DU
SKYE BAR MI 'GYUR RAM SNYAM NA, 'DI LTA STE, LO MANG PO DANG, LO
BRGYA PHRAG MANG PO DANG, LO STONG PHRAG MANG POR CHU'I


@137B SGRA'ANG MI THOS NA, MTHONG BA LTA CI SMOS PAR 'GYUR RO,
,RGYAL PO CHEN PO, DE LTA BAS NA, KHYOD KYIS MI RTAG PAR BLTA
ZHING ZAD PA DANG DENGS PAR BLTA BAR BYA STE, 'CHI BAS 'JIGS
SKRAG

PAR BYA'O, ,CHOS KYIS RGYAL SRID GYIS SHIG ,CHOS MA YIN PAS NI,
MI BYA'O, ,KHYOD CHOS DANG MTHUN PAR GYIS SHIG ,CHOS MA YIN PA
DANG MTHUN PAR NI, MI BYA'O, ,DE CI'I PHYIR ZHE NA,

RGYAL PO CHEN PO, KHYOD KYI LUS 'DI 'DI LTAR LEGS PAR YONGS SU
BSRUNGS, LEGS PAR YONGS SU BTZAS PA'ANG 'CHI BA'I DUS BYED PAR
'GYUR RO, ,YON TAN THAMS CAD DANG LDAN

ZHING SHIN TU YUN RING POR BZA' BA DANG, BCA' BA DANG, MYANG BA
DANG, NGOMS PAR 'GYUR BA, BSOD PA GTZANG MA MANG POS TSIM PAR
BYAS TE BSKYED BSKYED PA'ANG THA MA'I MAL NA

'DUG PA'I TSE SMAN PAS BOR ZHING, SMAN DANG, KHA ZAS DANG, BZA'
BA DANG, THUG PAS KYANG GLES LA BOR NAS BKRES PA DANG, SKOM PAS
NYEN CING YID MI BDE BAR 'CHI BA'I DUS

BYED PAR 'GYUR RO, ,RGYAL PO CHEN PO, 'DI LTAR KHYOD KYIS LUS
BKRUS SHING BSKUS TE BDUG PAS BSGOS, ME TOG GI DRI ZHIM PO BSGOS
KYANG GDON MI ZA BAR DUS SU RANG BZHIN

GYIS LHAN CIG SKYES PA'I DRI NGA BA 'BYUNG BAR 'GYUR RO, ,RGYAL
PO CHEN PO, 'DI LTAR YUL KA SHI KA'I RAS DANG, MON DAR DANG, DU
GU LA'I RAS DANG, DAR DANG, 'DAB MA DANG, BAL


@138A *, ,GOS DANG, SO RAS LA SOGS PA'I GOS KYI BYE BRAG GIS
G-YOGS KYANG THA MA'I MAL NA 'DUG PA'I TSE SNUM RNAM PA MANG PO
DANG, CHUS REG CING GOS DRI

MA CAN GYON CING 'CHI BA'I DUS BYED PAR 'GYUR RO, ,RGYAL PO CHEN
PO, DE LTAR KHYOD KHYIM NA BUD MED KYI NANG NA 'DUG ,BTZUN MO'I
'KHOR GYI NANG NA 'DUG STE, BUD MED KYI TSOGS KYIS

BSKOR CING, GAR DANG, GLU DANG, ROL MO'I SIL SNYAN BYED, PHEG
RNGOB PA DANG, PI WANG DANG, GLING BU LEN, RNGA BRDUNG ZHING YID
BDE BAR RTZE DGA' STE, DGA' MGUR SPYOD PA'ANG 'CHI

BAS 'JIGS SKRAG NAS SHIN TU YID MI BDE ZHING 'CHI BA'I DUS BYED
PAR 'GYUR RO, ,RGYAL PO CHEN PO, DE LTAR KHYOD KHYIM GYI NANG NA
SPOS DRI ZHIM PO'I BSKU BAS NI, BSKUS, GTAN

PA NI; BCUG ,SKAR KHUNG NI, LEGS PAR BCAD, BYUG PA MANG POS NI,
BYUGS, 'BRU MAR DRI ZHIM PO DANG LDAN PA'I MAR ME NI, 'BAR, DAR
GYI LNGA LDI MANG PO NI, BRES, ME TOG

DRI ZHIM PO'I SIL MA MANG POS NI, CHAL BAR BKANG, POG POR NAS NI,
BDUGS, KHRI'I RTZA BA GSER DANG, DNGUL DANG, BEE d'URYA LAS NI,
BYAS, PA TI KA DANG, DRI'U RNGOG GI

STAN DANG, STAN NANG TSANGS CAN DANG, ZA 'OG GI STAN DANG, YUL KA
LINGKA PA'I STAN DANG, STENG DU GDING BA DANG, DE'I STENG DU
GDING BAS NI, BKAB, G-YAS G-YON DU DAR DMAR


@138B PO'I SNGAS NI BZHAG PA'I KHRI LA NYAL BA'ANG BYA ROG DANG,
BYA RGOD DANG, WA DANG, RO DANG, SHA DANG, RUS PA DANG, SKRA
DANG, KHRAG DANG, ZHAG DANG, CHU SER DANG, RANG GI GNAS MCHOG TU

'JIGS SU RUNG BA'I DUR SA CHEN POR BOR NAS LUS G-YO BA MED CING
SA LA NYAL DU GDON MI ZA'O, ,RGYAL PO CHEN PO, 'DI LTAR YANG
KHYOD GLANG PO CHE'I BYA LA KHA'AM, RTA'I RGYAB BAM,

SHING RTA LA ZHON TE, DUNG DANG, RNGA DANG, RDZA RNGA DANG, 'KHAR
RNGA DANG, ROL MO SIL SNYAN GYI BYE BRAG LEN PA DANG, GDUGS DANG,
RGYAL MTSAN DANG, BA DAN DANG, RNAM PAR RGYAL BA'I BA

DAN NI; BSGRENG, BSIL YAB NOR BU'I YU BCAN DANG, RNGA YAB DANG,
SHING RTA LA LAS BYAS PA NI, G-YOB CING, GLANG PO CHE DANG, RTA
PA DANG, DPUNG BU CHUNG NGU MA NI, PHYI BZHIN 'BRANG, RGYAL

BU DANG, BRAM ZES BSLAB PA PHOG PA'I BLON PO DANG, MDUN NA 'DON
DANG, SKYE BO THAL MO SBYAR BA BRGYA STONG DU MAS NI, PHYAG BYA
ZHING RGYAL BAR SBYON CIG ,RGYAL BAR SBYON CIG ,CES SNYAN

PAR BRJOD DE PHYIR 'BYUNG BA'ANG RING PO MI THOGS PAR G-YO BA MED
CING MAL DU SHI NAS MI BZHIS BTEG STE PHA DANG, MA DANG, PHU NU
DANG, SRING MO DANG, CHUNG MA DANG, BU PHO DANG, BU MO

DANG, BRAN PHO DANG, BRAN MO DANG, LAS BYED PA DANG, ZHO SHAS
'TSO BA DANG, TSAL ZA DANG, BLON PO DANG, GRONG KHYER BA'I SKYE
BO DAG MYA NGAN GYI DBANG DU SONG STE LAG PA BTEGS NAS BRANG


@139A *, ,BRDUNG ZHING MCHOG TU SNYING RJE BAR KYI HUD BU, KYI
HUD MGON PO, KYI HUD PHA, KYI HUD JO BO ZHES NGU ZHING ZHABS
'BRING BA DANG, GRONG KHYER BA'I SKYE BO DAG GIS 'JIGS

PA DANG BCAS PAR MTHONG STE, GRONG KHYER GYI LHO PHYOGS KYI SGOR
PHYUNG NAS SA'I 'OG TU BCUG GAM, 'BROG DGON PAR SA'I 'OG TU BCUG
KYANG RUNG, BYA ROG DANG, BYA RGOD DANG, WA

LA SOGS PAS ZOS SHING RUS PA DE DAG MES BSREGS SAM, CHUR BSKYUR
RAM, SA'I 'OG TU BCUG KYANG RLUNG DANG, NYI MA DANG, CHAR PAS
PHYE MAR BYAS TE PHYOGS PHYOGS

SU 'THOR ZHING, DE NYID DU RUL BAR 'GYUR RO, ,RGYAL PO CHEN PO,
DE LTAR SEMS CAN THAMS CAD KYI LUS KYANG 'DI BZHIN DU 'GYUR RO,
,RGYAL PO CHEN PO, 'DU BYED THAMS CAD NI,

DE LTAR MI RTAG PA, DE LTAR MI BRTAN PA, DE LTAR YID BRTAN DU MI
RUNG BA, DE LTAR 'GYUR BA'I CHOS CAN TE, YUN THUNG BA, MI GNAS
PA, G-YO BA, 'GUL BA, SKAD CIG PA, MTHAR SDIG PA, ZAD

PA DANG, DENGS PA'I SGO, MTHAR 'GYES PA, 'JIGS PA DANG BCAS PA,
GNOD PA DANG BCAS PA, MYA NGAN DANG 'KHRUG PA MANG BA, 'DRUL BA,
'BRUL BA, 'CHAD PA, 'BYE BA, 'THOR BA,

RNAM PAR 'JIG PA'I CHOS CAN NO, ,RGYAL PO CHEN PO, DE LTA BAS NA,
MI RTAG PAR BLTA ZHING ZAD PA DANG, DENGS PA'I SGOR BLTA BAR BYA
STE, 'DOD CHAGS KYIS MA CHAGS PA DANG,


@139B ZHE SDANG GIS MI SDANG PA DANG, GTI MUG GIS MA RMONGS PA
DANG, RGYAL SRID KYI DBANG PHYUG GI BDE BA LA MA CHAGS PA DANG,
'DOD PA'I BDE BA DANG, 'DOD PA'I LONGS SPYOD KYI BDE BA LA MA

CHAGS PA DANG, MI RTAG PAR LTA BA DANG, BAG YOD PA DANG, MA CHAGS
PA DANG, MI BRKAM PA DANG, MA ZHEN PA DANG, MA MYOS PA DANG, SROG
SNYEMS PA MED PAR 'CHI BAS 'JIGS SKRAG

PAR BYA'O, ,CHOS KHO NAS RGYAL SRID GYIS SHIG, CHOS MA YIN PAS
NI, MI BYA'O, ,KHYOD CHOS DANG MTHUN PAR GYIS SHIG, CHOS MA YIN
PA DANG MTHUN PAR NI, MI BYA'O, ,DE CI'I PHYIR ZHE NA,

RGYAL PO CHEN PO, 'DOD PA'I RNYED PA DANG, RAB TU RNYED PA DANG,
GSOG PA DANG, KUN TU GSOG PA DANG, STEN PAS 'DOD PA DAG GIS NGOMS
PAR NGA MI SMRA STE, GANG DAG 'PHAGS PA'I

SHES RAB KYIS NGOMS PAR 'GYUR BA DE DAG NI, NGOMS SO, ,RGYAL PO
CHEN PO, 'DI LTA STE, MA RIG PA'I RKYEN GYIS 'DU BYED RNAMS, 'DU
BYED KYI RKYEN GYIS RNAM PAR SHES PA, RNAM PAR

SHES PA'I RKYEN GYIS MING DANG GZUGS, MING DANG GZUGS KYI RKYEN
GYIS SKYE MCHED DRUG ,SKYE MCHED DRUG GI RKYEN GYIS REG PA, REG
PA'I RKYEN GYIS TSOR BA, TSOR BA'I RKYEN GYIS SRED PA,

SRED PA'I RKYEN GYIS LEN PA, LEN PA'I RKYEN GYIS SRID PA, SRID
PA'I RKYEN GYIS SKYE BA, SKYE BA'I RKYEN GYIS RGA SHI DANG, MYA
NGAN DANG, SMRE SNGAGS 'DON PA DANG, SDUG BSNGAL BA DANG, YID


@140A *, ,MI BDE BA DANG, 'KHRUG PA RNAMS 'BYUNG BAR 'GYUR TE, DE
LTAR SDUG BSNGAL GYI PHUNG PO CHEN PO 'BA' ZHIG PA 'DI'ANG 'BYUNG
BAR 'GYUR RO, ,DE LA MA RIG

PA 'GAGS PAS 'DU BYED 'GAG ,'DU BYED 'GAGS PAS RNAM PAR SHES PA
'GAG ,RNAM PAR SHES PA 'GAGS PAS MING DANG GZUGS 'GAG ,MING DANG
GZUGS 'GAGS

PAS SKYE MCHED DRUG 'GAG ,SKYE MCHED DRUG 'GAGS PAS REG PA 'GAG
,REG PA 'GAGS PAS TSOR BA 'GAG ,TSOR BA 'GAGS PAS SRED PA 'GAG
,SRED PA 'GAGS PAS

LEN PA 'GAG ,LEN PA 'GAGS PAS SRID PA 'GAG ,SRID PA 'GAGS PAS
SKYE BA 'GAG ,SKYE BA 'GAGS PAS RGA SHI DANG, MYA NGAN DANG, SMRE
SNGAGS 'DON PA DANG, SDUG BSNGAL

BA DANG, YID MI BDE BA DANG, 'KHRUG PA RNAMS 'GAG PAR 'GYUR TE,
DE LTAR SDUG BSNGAL GYI PHUNG PO CHEN PO 'BA' ZHIG PO 'DI'ANG
'GAG PAR 'GYUR RO, ,RGYAL PO CHEN PO, DE

LTA BAS NA, 'DOD CHAGS KYIS MA CHAGS PA DANG, ZHE SDANG GIS MI
SDANG BA DANG, GTI MUG GIS MI RMONGS PA DANG, RGYAL SRID KYI
DBANG PHYUG DANG, DBANG GI DREGS PA MED PAR CHOS

KHO NAS RGYAL SRID GYIS SHIG ,CHOS MA YIN PAS NI, MI BYA'O,
,KHYOD CHOS DANG MTHUN PAR GYIS SHIG ,CHOS MA YIN PA DANG MTHUN
PAR NI, MI BYA'O, ,DE CI'I PHYIR ZHE NA, RGYAL PO CHEN


@140B PO; 'DOD PA RNAMS KYI RNYED PA DANG, RAB TU RNYED PA DANG,
NGOMS PAR MI 'GYUR BA'I BAR DU NGA SMRA STE, RAB TU NGOMS PAR MI
'GYUR RO, ,ZHES NGA SMRA'O, ,GANG DAG 'PHAGS PA'I SHES RAB KYIS

NGOMS PAR GYUR PA DE DAG NI, NGOMS SO, ,DE NAS BCOM LDAN 'DAS
KYIS DE'I TSE TSIGS SU BCAD PA 'DI DAG BKA' STZAL TO, ,MI NYID
'DI NI 'GRO BAR 'GYUR, ,'CHI BDAG RAB TU MI BZANG

'ONG, ,KHYOD KYI TSE 'DI MI BRTAN GYI, ,RGYAL PO BAG MED MA BYED
CIG ,NOR NI GTANG GI LUS NI BSRUNG BAR BYA, ,YAN LAG GTANG GI
SROG NI BSRUNG BAR BYA, ,NOR DANG YAN LAG RNAMS DANG DE

BZHIN SROG ,THAMS CAD GTANG GI 'DIR NI CHOS BSRUNG NGO, ,CHOS
SPYOD PA NI CHOS LA SRUNG BAR BYED, ,DPER NA DBYAR DUS GDUGS CHEN
SRUNG BA BZHIN, ,CHOS SPYOD PA YI PHAN YON 'DI YIN

TE; ;CHOS SPYOD PA NI NGAN 'GROR MI 'GRO'O, ,CHOS MA YIN PA SPYOD
CING BAG MED PA, ,'DI NAS SHI 'PHOS NGAN 'GRO MI BZAD 'GRO ,GANG
DU GNAS NA 'CHI BAS MI TSUGS PA'I, ,SA PHYOGS DE

NI YOD PA MA YIN TE, ,BAR SNANG MA YIN RGYA MTSO'I NANG MA YIN,
,RI YI PHUG TU ZHUGS KYANG MI PHAN NO, ,'CHI BAS 'JIGS PA CHEN PO
DE DAG NI, ,PHUNG PO 'JIG CING SROG 'GAG SHES

GYIS LA; ;'CHI MED THOB PAR KHYOD NI MOS PAR GYIS, ,MYA NGAN 'DAS
THOB PHYIN CHAD 'CHI MI 'GYUR, ,BCOM LDAN 'DAS KYIS DE SKAD CES
BKA' STZAL NAS YUL KO SA LA'I RGYAL PO GSAL


@141A *, ,RGYAL DANG, SROG CHAGS BRGYAD KHRI BZHI STONG PO DE DAG
DANG, LHA DANG, MI DANG, LHA MA YIN DANG, NAM MKHA' LDING DANG,
DRI ZAR BCAS PA'I 'JIG RTEN YI RANG

STE BCOM LDAN 'DAS KYIS GSUNGS PA LA MNGON PAR BSTOD DO, ,'PHAGS
PA RGYAL PO LA GDAMS PA ZHES BYA BA THEG PA CHEN PO'I MDO RDZOGS
SO,, ,,RGYA GAR

GYI MKHAN PO DZI NA MI TRA DANG, SH'I LENDRA BO DHI DANG, ZHU
CHEN GYI LO TZ'A BA BANDHE YE SHES SDES BSGYUR CING ZHUS TE, SKAD
GSAR CAD KYIS KYANG BCOS NAS GTAN LA PHAB PA,