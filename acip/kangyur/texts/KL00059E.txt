@1B #, ,RGYA GAR SKAD DU, A'ARYA MANYDZU SHR'I BUDDHA KshE TRA GU
nA BY'U HA N'A MA MA H'A Y'A NA S'U TRA, BOD SKAD DU ,

'PHAGS PA 'JAM DPAL GYI SANGS RGYAS KYI ZHING GI YON TAN BKOD PA
ZHES BYA BA THEG PA CHEN PO'I MDO,

BAM PO DANG PO, SANGS RGYAS DANG BYANG CHUB SEMS DPA' THAMS CAD
LA PHYAG 'TSAL LO, ,'DI SKAD BDAG

GIS THOS PA DUS GCIG NA, BCOM LDAN 'DAS RGYAL PO'I KHAB NA BYA
RGOD KYI PHUNG PO'I RI LA DGE SLONG


@2A *, ,STONG NYIS BRGYA LNGA BCU'I DGE SLONG GI DGE 'DUN CHEN PO
DANG, BYAMS PA DANG, 'JAM DPAL DANG,

NGAN SONG SEL DANG, SPYAN RAS GZIGS DBANG PHYUG DANG, MTHU CHEN
THOB LA SOGS PA BYANG CHUB SEMS DPA'

BRGYAD KHRI BZHI STONG LA 'DI LTA STE, THAMS CAD KYANG BLA NA MED
PA YANG DAG PAR RDZOGS PA'I BYANG CHUB LAS PHYIR MI

LDOG PA SHA STAG DANG THABS CIG TU BZHUGS TE, LHA BYE BA PHRAG
BDUN CU RTZA GNYIS THAMS CAD KYANG BYANG CHUB SEMS

DPA'I THEG PA LA YANG DAG PAR ZHUGS PA RNAMS DANG, LHA RNAMS KYI
DBANG PO BRGYA BYIN DANG, MI MJED KYI BDAG PO


@2B TSANGS PA DANG, BYANG CHUB SEMS DPA'I THEG PA LA YANG DAG PAR
ZHUGS PA'I TSANGS PA BZHI KHRI NYIS STONG DANG YANG THABS

CIG GO ,'DI LTA STE, LHA MA YIN GYI DBANG PO THAGS BZANG RIS
DANG, LHA MA YIN GYI DBANG PO STOBS CAN DANG, LHA MA

YIN GYI DBANG PO PHRAG RTZUB DANG, LHA MA YIN GYI DBANG PO RAB
DGA' DANG, LHA MA YIN GYI DBANG PO BZHI PO THAMS CAD KYANG

G-YOG LHA MA YIN BRGYA STONG PHRAG DU MA YOD PA DANG THABS CIG GO
,KLU'I RGYAL PO DGA' BO DANG, NYE DGA' BO DANG, KLU'I

RGYAL PO CHU LHA DANG, KLU'I RGYAL PO RGYA MTSO DANG, KLU'I RGYAL
PO GZI CAN DANG, KLU'I RGYAL PO GZHAN GYIS MI THUB PA DANG, KLU'I

RGYAL PO SA 'DZIN DANG, KLU'I RGYAL PO MA DROS PA DANG, KLU'I
RGYAL PO RI BO DANG, KLU'I RGYAL PO BDUD LAS RGYAL BA DANG, KLU'I
RGYAL


@3A *, ,PO ZLA BA'I BLA MA LA SOGS PA KLU'I RGYAL PO STONG PHRAG
DRUG CU RTZA GNYIS DANG, 'DI LTA STE, RGYAL PO CHEN PO YUL

'KHOR SRUNG DANG, RGYAL PO CHEN PO 'PHAGS SKYES PO DANG, RGYAL PO
CHEN PO MIG MI BZANG DANG, RGYAL PO CHEN PO RNAM

THOS KYI BU DANG, RGYAL PO CHEN PO BZHI PO THAMS CAD KYANG G-YOG
BRGYA STONG DU MA DANG BCAS PA DAG DANG, GNOD SBYIN KUM

BI RA DANG, 'BROG GNAS DANG, KHAB SPU DANG, YID BZANG DANG, BLO
GROS BZANG PO DANG, DBYIBS BZANG DANG, KUN

NAS KHA DOG DANG, GNOD SBYIN MI 'KHRUGS PA DANG, DE DAG DANG,
GNOD SBYIN GZHAN BRGYA STONG DANG YANG THABS CIG GO ,

YANG DE'I TSE BCOM LDAN 'DAS RGYAL PO'I KHAB KYI GRONG KHYER CHEN
POR NYE BAR GNAS SHING BZHUGS TE LHA DANG, KLU DANG, GNOD


@3B SBYIN DANG, DRI ZA DANG, LHA MA YIN DANG, NAM MKHA'I LDING
DANG, MI'AM CI DANG, LTO 'PHYE CHEN PO DANG, MI DANG, MI MA YIN
PA DAG DANG, 'KHOR BZHI RNAMS KYIS BSTI STANG DU BYAS,

BLA MAR BYAS, RIM GROR BYAS NAS MCHOD CING GSOL TE, BCOM LDAN
'DAS BZA' BA DANG, BCA' BA DANG, MYANG BA DANG, NA BZA' DANG,
ZHAL ZAS DANG, GZIMS CHA DANG, SNYUN GYI GSOS SMAN

DANG, YO BYAD BZANG PO MANG PO BRNYES SO, ,YANG DE'I TSE BCOM
LDAN 'DAS SNGA DRO'I DUS KYI TSE SHAM THABS DANG, CHOS GOS GSOL,
LHUNG BZED BSNAMS TE, DGE SLONG GI DGE 'DUN CHEN

PO DANG THABS CIG TU LHA BYE BA KHRAG KHRIG BRGYA STONG GIS YONGS
SU BSKOR CING MDUN DU BDAR TE SANGS RGYAS KYI MTHU CHEN PO DANG,
SANGS RGYAS KYI RNAM PAR ROL PA CHEN PO DANG, SANGS

RGYAS KYI CHO 'PHRUL CHEN PO DANG, SANGS RGYAS KYI RDZU 'PHRUL
CHEN POS ME TOG AUTPA LA DANG, KU MU TA DANG, PADMA DKAR PO'I
CHAR CHEN PO NI, MNGON PAR 'BEBS, SIL SNYAN BRGYA STONG NI,

BKROL NAS RGYAL PO'I KHAB KYI GRONG KHYER CHEN POR RGYAL PO MA
SKYES DGRA'I KHYIM DU BSOD SNYOMS KYI PHYIR GSHEGS TE, 'OD ZER
BYE BA KHRAG KHRIG BRGYA STONG YANG RAB TU PHYUNG NGO, ,DE NAS

DE'I TSE BCOM LDAN 'DAS KYIS JI LTA BU'I RDZU 'PHRUL MNGON PAR
'DU MDZAD PA MNGON PAR MDZAD PAS ZHABS GANG DANG GANG DU BZHAG
PA'I ZHABS BZHAG PA DE DANG DER PADMA SHING RTA'I 'PHANG LO


@4A *, ,TZAM; 'DAB MA NI, GSER, CHU BA NI, DNGUL, ZE BA NI, BEE
d'URYA, SNYING PO NI, NOR BU BZANG PO DANG LDAN PA RNAMS BYUNG
STE, PADMA DE DAG GI DBUS

KYI SNYING PO LA BYANG CHUB SEMS DPA'I GZUGS SKYIL MO KRUNG BCAS
TE 'DUG PA DAG 'BYUNG BA DE LTA BU'I RDZU 'PHRUL MNGON PAR 'DU
MDZAD PA MNGON PAR MDZAD DO, ,DE NAS BYANG CHUB

SEMS DPA'I GZUGS DE DAG PADMA DE DAG DANG BCAS TE RGYAL PO'I KHAB
KYI GRONG KHYER CHEN PO LA LAN BDUN DU BSKOR BA BYED CING TSIGS
SU BCAD PA 'DI DAG SMRAS SO, ,SKYE BO RNAMS

LA PHAN MDZAD DED DPON GANG, ,YON GYI GNAS GANG DGE BA RNAMS
MDZAD PA, ,SH'AKYA KHYU MCHOG BLO ZHI BDAG NYID CHE, ,'JIG RTEN
MGON PO DE NI GRONG DU GSHEGS, ,LHA YI

GNAS SU GANG RNAMS RTZEN PA DANG, DE BZHIN RGA DANG 'CHI LAS THAR
'DOD DANG, ,BDUD KYI SDE RNAMS PHAM PAR GANG 'DOD PA, ,DES NI
SH'AKYA SENGGE MCHOD PAR GYIS, ,'GRO BA

RNAMS LA PHAN ZHING THUGS BRTZE'I PHYIR, ,BSKAL PA BYE BAR SPYAD
PA RNAM SPYOD PA, ,THUB PA RNAMS KYI SGRA YANG RNYED PAR DKA',
,THUB PA DE RING RGYAL PO'I KHAB GSHEGS BZHED, ,

ZAS SKOM DE BZHIN GOS DANG BZHON PA DANG, ,BU DANG BU MO CHUNG MA
RNAMS DANG NI, ,SBYIN PA DPAG MED BSAM YAS GANG BTANG BA, ,KUN
MKHYEN DE NI RGYAL PO'I KHAB TU GSHEGS, ,


@4B LAG PA RKANG PA MIG DANG RNA BA DANG, ,SNA DANG YAN LAG DAM
PA MGO BTANG STE, ,KUN BTANG YON TAN LDAN PA GTONG PHOD PA, ,DES
NI KUN MKHYEN YE SHES MCHOG BRNYES SO, ,SBYIN DANG

DUL DANG SDOM LA GANG BSLAB CING, ,SKYES BU DAM PA TSUL KHRIMS MA
NYAMS PA, ,BZOD PA'I BDAG NYID YON TAN MCHOG LDAN PA, ,ZHI BA'I
THUGS DE GRONG DU DENG GSHEGS SO, ,SDUG

BSNGAL BYING PA'I 'JIG RTEN RAB GZIGS NAS, ,BRTZON MCHOG BSKAL PA
BYE BAR GANG SPYOD CING, ,BSAM GTAN MTHA' YAS MNYAM PA MED DANG
LDAN, ,TSANGS DBYANGS DE NI DE RING

GRONG KHYER GSHEGS, ,DRANG SRONG CHEN PO DE YI SHES RAB NI,
,MTSUNGS MED NAM MKHA'I KHAMS LTAR DPAG TU MED, ,BDE GSHEGS DE YI
YON TAN GZHAN DAG KYANG, ,SPYOD PA DANG NI RNAM

PAR SMIN PAS SBYANGS, ,BLO LDAN GANG GIS BDUD KYI SDE BCOM ZHING,
,MI G-YO GO 'PHANG MYA NGAN MED PA BRNYES, ,CHOS KYI 'KHOR LO
TSUL BZHIN RAB BSKOR TE, ,CHOS KYI DBANG PHYUG DE NI

GRONG KHYER GSHEGS, ,MTSAN RAB SUM CU RTZA GNYIS BRGYAN PA'I SKU,
,BDE GSHEGS 'GYUR BAR SU DAG 'DOD PA NI, ,SNYING LA RDZOGS PA'I
BYANG CHUB SEMS BZHAG STE, ,MCHOD PA'I PHYIR NI

DE YI THAD DU SONG, ,'DOD CHAGS ZHE SDANG GTI MUG SPANG BA DANG,
,DE BZHIN NYON MONGS GZHAN LAS RGYAL 'DOD PA, ,DE NI STON PA'I
THAD DU NYER SONG LA, ,MCHOD PA RNAM MANG MTHA' YAS


@5A *, ,MYUR DU GYIS, ,TSANGS PA DANG NI LHA YI DBANG PHYUG DANG,
,BRGYA BYIN NYID NI THOB PAR SU 'DOD CING, ,LHA YI BDE BAS RTAG
TU RTZE DGA' BA, ,DE NI THUB PA

MCHOD PHYIR NYE BAR SONG, ,GLING BZHI'I BDAG PO RGYAL POR 'GYUR
BYA ZHING, ,RIN CHEN MCHOG BDUN RANG GIS THOB PA DANG, ,BU MCHOG
STONG RNAMS KYANG NI GANG 'DOD PA, ,SEMS

CAN MCHOG LA DES MYUR MCHOD PAR GYIS, ,KHYIM BDAG TSONG DPON
KHAMS KYI RGYAL PO DANG, ,MDZES PA'I GZUGS DANG G-YOG 'KHOR DAM
PA DANG, ,LONGS SPYOD 'PHEL

BA'I MCHOG RNAMS GANG 'DOD PA, ,DE NI DENG SONG THUB LA MCHOD PA
GYIS, ,GANG SU RNAM PAR GROL DANG 'GROL BA KUN, ,THUB PA RNAMS
KYI CHOS MCHOG THOS NAS TE, ,'DREN

PA RNAMS KYI SGRA YANG 'DIR DKON GYI, ,DE PHYIR CHOS NYAN DU NI
DENG MYUR DENGS, ,DE NAS RGYAL PO'I KHAB KYI GRONG KHYER CHEN PO
NAS SROG CHAGS BYE BA KHRAG KHRIG BRGYA STONG MANG PO

DAG TSIGS SU BCAD PA DE DAG GIS BSKUL NAS SKYES PA DANG, BUD MED
DANG, KHYE'U DANG, BU MO RNAMS ME TOG DANG, BDUG SPOS DANG,
PHRENG BA DANG, BYUG PA DANG

PHYE MA'I PHUR MA THOGS, GSER DANG, DNGUL GYI ME TOG GI PHUR MA
THOGS, ,GDUGS DANG, RGYAL MTSAN DANG, BA DAN THOGS, RNGA BO CHE
DANG, DUNG DANG, RDZA RNGA DANG, 'KHAR


@5B RNGA DANG, PI WANG RGYUD GCIG PA DANG, SGRA SNYAN DANG, GLING
BU DANG, 'KHAR DKROL DANG, KIM PA LA DANG, NA GU LA DANG, PI WANG
THOGS TE DE BZHIN GSHEGS PA YID LA BYED

CING, DE BZHIN GSHEGS PA LA SEMS TE SANGS RGYAS DANG LDAN PA'I
YID LA BYED PAS DGA' BA DANG, MCHOG TU DGA' BA THOB CING 'KHOD
PAR GYUR TO, ,DE NAS BCOM LDAN 'DAS

RGYAL PO'I KHAB KYI GRONG KHYER CHEN POR GSHEGS TE BCOM LDAN 'DAS
KYI ZHABS G-YAS PA SGO'I THEM PA LA BZHAG MA THAG TU DE NAS GRONG
KHYER THAMS CAD KYANG RNAM PA DRUG TU G-YOS, LHA

DANG MI'I SIL SNYAN BRGYA STONG YANG MA DKROL BAR SGRA BYUNG,
LHA'I ME TOG GI CHAR YANG RAB TU BAB STE, SEMS CAN LONG BA RNAMS
NI, MIG GIS GZUGS RNAMS MTHONG, SEMS

CAN 'ON PA RNAMS NI, RNA BAS SGRA THOS, SEMS CAN SMYON PA RNAMS
NI, DRAN PA THOB, SEMS CAN YID BREL BA RNAMS NI, RTZE GCIG PA
THOB, SEMS CAN GCER BU RNAMS

NI; GOS RNYED, SEMS CAN BKRES PA RNAMS NI, ZAS RNYED, SEMS CAN
DBUL PO RNAMS NI, NOR RNYED DO, ,DE'I TSE NA SEMS CAN GANG YANG
'DOD CHAGS KYIS GZIR BA

MED DE; ZHE SDANG GIS MA YIN, GTI MUG GIS MA YIN, PHRAG DOG GIS
MA YIN, SER SNAS MA YIN, KHRO BAS MA YIN, DA RGYAL GYIS MA YIN
NO, ,DE'I TSE NA SEMS CAN


@6A *, ,THAMS CAD KYANG BYAMS PA'I SEMS DANG, PHAN PA'I SEMS DANG
LDAN ZHING, PHAN TSUN DU PHA MAR 'DU SHES PAR GYUR TO, ,DE LA 'DI
SKAD CES

BYA STE; SANGS RGYAS SKYES BU SENGGE CHE, ,STOBS BCU GRONG KHYER
NAM GSHEGS TSE, ,DE YI MOD LA SKYE BO RNAMS, ,BDE BA RGYA CHER
DRI MED THOB, ,LONG BAS MIG RNAMS MTHONG BAR

GYUR; ;'ON BA THOS PA'I MTHU YANG SKYES, ,MYOS PA DAG NI DRAN PA
RNYED, ,YID BREL RTZE GCIG DE BZHIN NO, ,GCER BU DAG NI GOS RNYED
DO, ,BKRES PA DAG GIS ZAS THOB BO, ,

SKYES BU GANG SU DBUL PO YANG, ,DGA' BAR NOR RNAMS RNYED PAR
GYUR, ,LHA RNAMS BYE BA MANG PO YANG, ,MKHA' LA GNAS SHING STOBS
RAB MCHOD, ,SMRA BA'I SENGGE MCHOD PA'I

PHYIR; ;ME TOG CHAR KYANG RAB TU 'BEBS, ,RNGA DANG RDZA RNGA SIL
SNYAN DUNG, ,NYAMS DGA' BYED PA DPAG MED PA, ,SANGS RGYAS KYI NI
BSOD NAMS KYIS, ,GRONG KHYER 'JUG TSE SGRA YANG

'BYUNG, ,GRONG KHYER KUN TU RAB G-YOS TE, ,DE TSE NYAMS DGA'
MNYAM PAR GNAS, ,SKYE BOS NGO MTSAR 'DI MTHONG NAS, ,DGA' BA SHIN
TU RGYA CHEN THOB, ,'DOD CHAGS KYIS NI

MI GZIR ZHING, ,DE TSE KHRO BLUN SER SNA MED, ,NGA RGYAL LA SOGS
NYES PAS KYANG, ,GZIR BA DE TSE MA LUS MED, ,DGA' BAS KHYAB CING
DANG BA STE, ,MI RNAMS PHA MAR 'DU SHES GYUR,,


@6B GANG TSE SANGS RGYAS STOBS BCU PO, ,SKYE BO BDE PHYIR GRONG
GSHEGS TSE, ,MI YI MA YIN SIL SNYAN RNAMS, ,MA DKROL BAR NI SGRA
YANG 'BYUNG, ,'JIG RTEN LHA MIN LHA MIR BCAS, ,BDE

GSHEGS 'OD KYIS RGYAS PAR GANG, ,DE LTAR GANG TSE SANGS RGYAS NI,
,'GRO LA PHAN PHYIR GRONG GSHEGS PA, ,DE TSE NGO MTSAR RMAD BYUNG
BA, ,RNAM PA MANG PO RAB TU GDA', ,DE NAS BCOM

LDAN 'DAS RGYAL PO'I KHAB KYI GRONG KHYER CHEN POR GSHEGS PA
DANG, TSONG DPON SHING S'A LA CHEN PO LTA BU'I BU SDIG BCOM ZHES
BYA BA BYANG CHUB SEMS DPA' KHYIM PAR GYUR PA GRONG BAR

ZHIG NA 'DUG STE, BYANG CHUB SEMS DPA' SDIG BCOM GYIS BCOM LDAN
'DAS MDZES PA, DGA' BAR 'GYUR BA, DBANG PO ZHI BA, THUGS ZHI BA,
DUL BA DANG ZHI GNAS MCHOG

BRNYES PA, DUL BA DANG ZHI GNAS MCHOG GI PHA ROL TU BYON PA,
BSDAMS PA, GLANG PO LTAR DBANG PO THUL BA, MTSO LTAR DANG STE
RNYOG PA MED CING GSAL BA, SKYES BU CHEN PO'I MTSAN

SUM CU RTZA GNYIS DANG LDAN PA, DPE BYAD BZANG PO BRGYAD CUS SKU
LEGS PAR BRGYAN PA, KHA DOG BZANG PO RGYAS PA MCHOG DANG LDAN PA
RGYANG RING PO NAS GSHEGS PA MTHONG NGO, ,MTHONG

NAS KYANG DE BCOM LDAN 'DAS LA SEMS SHIN TU DAD PAR GYUR TO, ,DE
SEMS SHIN TU DAD NAS BCOM LDAN 'DAS GA LA BA DER SONG STE PHYIN
PA DANG, BCOM LDAN 'DAS KYI ZHABS LA MGO


@7A *, ,BOS PHYAG 'TSAL TE BCOM LDAN 'DAS LA LAN GSUM BSKOR BA
BYAS NAS PHYOGS GCIG TU 'DUG GO ,PHYOGS GCIG TU 'DUG NAS BYANG
CHUB

SEMS DPA' SDIG BCOM GYIS BCOM LDAN 'DAS GA LA DE LOGS SU THAL MO
SBYAR BA BTUD NAS BCOM LDAN 'DAS LA 'DI SKAD CES GSOL TO, ,BCOM
LDAN 'DAS, BYANG

CHUB SEMS DPA' SEMS DPA' CHEN PO CHOS DU DANG LDAN NA, MYUR DU
BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA ZHING, SANGS RGYAS

KYI ZHING YANG YONGS SU SBYONG, SANGS RGYAS KYI ZHING GI YON TAN
BKOD PA JI LTA BU 'TSAL BA DE LTA BU YANG YONGS SU 'DZIN PAR
'GYUR, DE NAS BCOM LDAN 'DAS KYIS BYANG

CHUB SEMS DPA' SDIG BCOM LA THUGS BRTZE BA DANG, SKYE BO'I TSOGS
CHEN PO 'DUL BA'I DBANG GI PHYIR GRONG BAR GYI PHYOGS GCIG TU
BZHUGS SO, ,PHYOGS GCIG TU

BZHUGS PA DANG, BCOM LDAN 'DAS MTHONG NAS SROG CHAGS BRGYA STONG
MANG PO DAG KYANG LHAGS PAR GYUR TO, ,BAR SNANG LAS KYANG LHA BYE
BA KHRAG KHRIG BRGYA STONG DU MA DAG

GUS PA DANG BCAS, ZHE SA DANG BCAS PAR THAL MO SBYAR TE BCOM LDAN
'DAS LA PHYAG 'TSAL NAS 'KHOD DO, ,DE NAS BCOM LDAN 'DAS KYIS
BYANG CHUB SEMS DPA' SEMS


@7B DPA' CHEN PO SDIG BCOM LA BKA' STZAL PA, RIGS KYI BU, BYANG
CHUB SEMS DPA' SEMS DPA' CHEN PO CHOS GCIG DANG LDAN NA, MYUR DU
BLA NA MED PA YANG DAG PAR RDZOGS PA'I

BYANG CHUB MNGON PAR RDZOGS PAR 'TSANG RGYA ZHING, SANGS RGYAS
KYI ZHING YANG YONGS SU SBYONG LA, SANGS RGYAS KYI ZHING GI YON
TAN BKOD PA JI LTA BU 'DOD PA DE LTA BU YANG YONGS SU 'DZIN

TO; ;CHOS GCIG PO GANG ZHE NA, RIGS KYI BU, 'DI LA BYANG CHUB
SEMS DPA' SEMS DPA' CHEN PO SEMS CAN THAMS CAD LA SNYING RJE CHE
ZHING LHAG PA'I BSAM PAS BLA NA MED

PA YANG DAG PAR RDZOGS PA'I BYANG CHUB TU SEMS BSKYED PA'O, ,DE
LA LHAG PA'I BSAM PA KHONG DU CHUD PAR BYA BA GANG ZHE NA, RIGS
KYI BU, LHAG PA'I BSAM PA ZHES BYA BA NI ,

GANG BYANG CHUB KYI PHYIR SEMS BSKYED NAS MI DGE BA'I LAS GANG
YANG MI SPYOD PA'O, ,CI MI SPYOD CE NA, 'DOD CHAGS MI SPYOD, ZHE
SDANG MI SPYOD, GTI MUG MI SPYOD, KHYIM PA'I RTAGS

LA SRED PA MI SPYOD DE, RAB TU BYUNG NAS KYANG RNYED PA DANG,
BKUR STI DANG, TSIGS SU BCAD PA MI 'DOD CING, GANG RAB TU BYUNG
BA'I SGRUB PA DE LA GNAS PA YIN NO, ,DE LA RAB TU

BYUNG BA'I SGRUB PA GANG ZHE NA, 'DI LTA STE, CHOS THAMS CAD YANG
DAG PA JI LTA BA BZHIN DU RAB TU RTOGS PA'O, ,CHOS THAMS CAD YANG
DAG PA JI LTA BA BZHIN DU RAB TU RTOGS PA GANG


@8A *, ,ZHE NA; RIGS KYI BU, CHOS THAMS CAD CES BYA BA NI, PHUNG
PO DANG, KHAMS DANG, SKYE MCHED DANG, 'DUS BYAS DANG, 'DUS MA
BYAS KYI CHOS RNAMS

SO; ;PHUNG PO LNGA RAB TU RTAGS PA JI LTAR RAB TU RTOGS SHE NA,
PHUNG PO LNGA RNAMS SGYU MA LTA BU DANG, DBEN PA DANG, STONG PA
DANG, DMIGS PA MED PA DANG, MA SKYES PA DANG,

MA 'GAG PAR RAB TU RTOGS PA STE, JI LTAR RAB TU RTOGS PA YANG
YANG DAG PAR RJES SU MI MTHONG BA DE LTAR RAB TU RTOGS PA'O,
,GANG GI TSE YANG DAG PAR RJES SU MI MTHONG, MI

SHES; RLOM SEMS SU MI BYED, MI RTOGS, RNAM PAR MI RTOGS PA DE'I
TSE RTOG PA THAMS CAD NYE BAR ZHI BA NI, PHUNG PO RAB TU RTOGS PA
ZHES BYA'O, ,GANG PHUNG PO RAB TU RTOGS PA

DE; CHOS THAMS CAD RAB TU RTOGS PA STE, RIGS KYI BU, 'DI NI, RAB
TU BYUNG BA'I SGRUB PA ZHES BYA'O, ,DE LTAR ZHUGS PA'I BYANG CHUB
SEMS DPA' SEMS DPA' CHEN PO NI ,

SEMS CAN RNAMS YONGS SU MI GTONG NGO, ,DE CI'I PHYIR ZHE NA, DES
JI LTAR BDAG GIS CHOS DE DAG YONGS SU SHES PAR GYUR PA DE LTAR
SEMS CAN THAMS CAD LA STON KYANG

SEMS CAN DANG, CHOS KYANG MI DMIGS TE, RIGS KYI BU, BYANG CHUB
SEMS DPA' SEMS DPA' CHEN PO CHOS GCIG PO 'DI DANG LDAN NA, MYUR
DU BLA NA MED PA YANG DAG PAR


@8B RDZOGS PA'I BYANG CHUB MNGON PAR RDZOGS PAR 'TSANG RGYA
ZHING, SANGS RGYAS KYI ZHING YANG YONGS SU SBYONG, SANGS RGYAS
KYI ZHING GI YON TAN BKOD PA JI LTA BU 'DOD PA DE LTA BU YANG

YONGS SU 'DZIN TO, ,BCOM LDAN 'DAS KYIS SANGS RGYAS KYI ZHING GI
YON TAN BKOD PA YONGS SU SGRUB PA'I CHOS KYI SGO 'DI BSHAD PA NA,
BYANG CHUB SEMS DPA' SDIG BCOM MI SKYE

BA'I CHOS LA BZOD PA THOB PAR GYUR TE, DE DGA' BA DANG, MCHOG TU
DGA' BA DES SHING TA LA BDUN SRID DU BAR SNANG LA MNGON PAR
'PHAGS SO, ,'KHOR DE'I NANG NAS SROG

CHAGS NYIS STONG GIS BLA NA MED PA YANG DAG PAR RDZOGS PA'I BYANG
CHUB TU SEMS BSKYED DO, ,LHA DANG MIR BCAS PA'I SKYE RGU'I SROG
CHAGS KHRI BZHI STONG NI, CHOS RNAMS LA

CHOS KYI MIG RDUL MED CING DRI MA DANG BRAL BA RNAM PAR DAG GO
,DE NAS BCOM LDAN 'DAS KYIS DE'I TSE 'DZUM PA MDZAD DO, ,'DI NI,
SANGS RGYAS BCOM LDAN 'DAS RNAMS GANG

GI TSE 'DZUM PA MDZAD PA'I CHOS NYID DE, DE'I TSE BCOM LDAN 'DAS
KYI ZHAL GYI SGO NAS KHA DOG DU MA DANG, KHA DOG SNA TSOGS KYI
'OD 'PHRO BA 'DI LTA STE, SNGON PO DANG, SER PO DANG,

DMAR PO DANG, DKAR PO DANG, LEB RGAN DANG, SHEL DANG, DNGUL GYI
KHA DOG LTA BU RNAMS BYUNG STE, DE DAG GIS 'JIG RTEN GYI KHAMS
MTHA' YAS MU MED PA DAG SNANG BAS KHYAB PAR


@9A *, ,BYAS NAS SLAR LOG STE BCOM LDAN 'DAS LA LAN GSUM BSKOR BA
BYAS NAS BCOM LDAN 'DAS KYI DBU'I GTZUG TU NUB BO, ,DE NAS TSE
DANG LDAN

PA KUN DGA' BO STAN LAS LANGS NAS BLA GOS PHRAG PA GCIG TU GZAR
TE PUS MO G-YAS PA'I LHA NGA SA LA BTZUGS NAS BCOM LDAN 'DAS GA
LA BA DE LOGS SU THAL MO SBYAR

BA BTUD DE, BCOM LDAN 'DAS LA TSIGS SU BCAD PA 'DI DAG GSOL TO,
,CHOS RNAMS KUN LA MNGA' DBANG PHA ROL PHYIN, ,'DREN PA KHYOD NI
RGYAL BA'I STOBS LA

MNGA'; ;KHYOD NI THAMS CAD MKHYEN PAR 'JIG RTEN GRAGS, ,CI YI
SLAD DU 'DZUM PA 'DI BSTAN GSUNG, ,THUB PA CHEN PO 'DAS PA MA LUS
MKHYEN, ,DE BZHIN MA 'ONGS MA

LUS RNAMS KYANG MKHYEN, ,DA LTAR DAG KYANG MKHYEN PA MA SMAD PA,
,CI SLAD KHYOD KYIS 'DZUM PA 'DI MDZAD GSUNG, ,RAB 'BRING THA
MA'I SEMS DANG LDAN PA YI, ,SEMS CAN

THAMS CAD KYI NI SPYOD PA MKHYEN, ,CHAGS GROL SRID PA'I 'DU SHES
PHA ROL PHYIN, ,MI 'DUL KHA LO SGYUR BA LUNG BSTAN GSOL, ,LHA
RNAMS BYE BA KHRAG KHRIG KUN LHAGS

TE; ;SKYON MA MCHIS LA THAL SBYAR PHYAG 'TSAL ZHING, ,SKYE BO
CHOS SPYOD 'DI DAG KUN SDOD KYI, ,THUB PA CHEN PO MTSUNGS MED
GSUNG DBYUNG GSOL, ,KHYOD NI YE SHES PHA


@9B ROL PHYIN, ,KHYOD LA 'KHRUL PA YONG MI MNGA', ,SPYOD PA'I BYE
BRAG KUN MKHYEN PA, ,CI ZHIG SLAD DU 'DZUM PA BSTAN, ,BYE BA
KHRAG KHRIG PHRAG STONG LHA 'DI DAG ,CHOS RNAMS 'TSAL

BA'I SLAD DU 'DIR LHAGS TE, ,DE BZHIN DGE SLONG TSOGS KYANG MANG
PO DAG ,DAM PA'I CHOS RNAMS NYAN PAR 'TSAL BA MCHIS, ,KHYOD LA
MCHOD PA'I PHYIR NI SIL SNYAN RNAMS, ,RAB

TU BZANG ZHING MANG BA BRDUNG BAR BGYID, ,SKYE BO MANG PO THE
TSOM 'TSAL BA KUN, ,THUB PA DER 'DIR THE TSOM MYUR GCAD GSOL, ,DE
SKAD CES GSOL PA DANG, BCOM LDAN 'DAS KYIS

TSE DANG LDAN PA KUN DGA' BO LA 'DI SKAD CES BKA' STZAL TO, ,KUN
DGA' BO, BYANG CHUB SEMS DPA' SEMS DPA' CHEN PO SDIG BCOM 'DI
SHING TA LA BDUN SRID DU STENG GI

BAR SNANG LA 'DUG PA MTHONG NGAM, KUN DGA' BOS GSOL PA, BCOM LDAN
'DAS, MTHONG LAGS SO, ,BDE BAR GSHEGS PA, MTHONG LAGS SO, ,BCOM
LDAN 'DAS KYIS

BKA' STZAL PA, KUN DGA' BO, BYANG CHUB SEMS DPA' SEMS DPA' CHEN
PO SDIG BCOM 'DI BSKAL PA GRANGS MED PA BRGYA STONG PHRAG DRUG CU
RTZA GNYIS NA BLA NA MED PA YANG

DAG PAR RDZOGS PA'I BYANG CHUB MNGON PAR RDZOGS PAR 'TSANG RGYA
BAR 'GYUR TE, BSKAL PA RIMS NAD MED PA LA STONG GSUM GYI STONG
CHEN PO'I 'JIG RTEN GYI KHAMS 'DI NYID DU DE


@10A *, ,BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS RAB TU ZHI ZHING DUL BA'I DBANG PHYUG CES BYA BA 'JIG
RTEN DU 'BYUNG STE ,

KUN DGA' BO, DPER NA, DA LTAR DE BZHIN GSHEGS PA MI 'KHRUGS PA'I
'JIG RTEN GYI KHAMS MNGON PAR DGA' BA NA SANGS RGYAS KYI ZHING GI
YON TAN BKOD PA DANG, NYAN

THOS PHUN SUM TSOGS PA DANG, BYANG CHUB SEMS DPA' PHUN SUM TSOGS
PA DE 'DRA BAR BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I

SANGS RGYAS RAB TU ZHI ZHING DUL BA'I DBANG PHYUG DE'I SANGS
RGYAS KYI ZHING NA YANG DE LAS MI LHAG MI THU BAR 'GYUR RO, ,DE
SKAD CES BKA' STZAL NAS BCOM LDAN 'DAS PHYOGS

DE NAS GSHEGS TE MTHAR GYIS RGYAL PO MA SKYES DGRA'I KHYIM GA LA
BA DER GSHEGS NAS BYON PA DANG, BCOM LDAN 'DAS GDAN BSHAMS PA LA
BZHUGS SO, ,DGE SLONG GI DGE

'DUN RNAMS KYANG STAN CI 'OS PA DAG LA 'KHOD DO, ,DE NAS RGYAL PO
MA SKYES DGRAS BCOM LDAN 'DAS DANG, DGE SLONG GI DGE 'DUN BZHUGS
PAR RIG NAS BDAG NYID LAG

BDAR TE BZA' BA DANG, BCA' BA DANG, BTUNG BA DANG, MYANG BA BZANG
PO MANG POS DE BZHIN GSHEGS PA DANG, DGE SLONG GI DGE 'DUN LA
BSTABS TE TSIM PAR BYAS SO, ,BSTABS


@10B TE TSIM PAR BYAS NAS DE BZHIN GSHEGS PA BSHOS GSOL BA DANG,
LHUNG BZED BZHAG CING PHYAG BCABS PAR RIG NAS BCOM LDAN 'DAS LA
RAS BCOS BU ZUNG RIN THANG

MED PA SKU LA GSOL TO, ,SKU LA GSOL NAS KYANG BCOM LDAN 'DAS
DANG, DGE SLONG GI DGE 'DUN LA PHYAG 'TSAL TE STAN RAN PA ZHIG
BLANGS NAS PHYOGS GCIG TU 'DUG GO ,PHYOGS

GCIG TU 'DUG NAS RGYAL PO MA SKYES DGRAS BCOM LDAN 'DAS LA 'DI
SKAD CES GSOL TO, ,BCOM LDAN 'DAS, GNOD SEMS DANG, THA BA DANG,
ZHE SDANG DANG, 'CHAB PA GANG

NAS 'BYUNG BA LAGS, MI SHES PA CI LAS SKYE BA LAGS, MI SHES PA JI
LTAR 'GAG PA LAGS, DE SKAD CES GSOL PA DANG, BCOM LDAN 'DAS KYIS
RGYAL PO MA SKYES DGRA LA 'DI

SKAD CES BKA' STZAL TO, ,RGYAL PO CHEN PO, NGAR 'DZIN PA DANG,
NGA YIR 'DZIN PA YOD PA LAS, GNOD SEMS DANG, THA BA DANG, ZHE
SDANG DANG, 'CHAB PA 'BYUNG BAR 'GYUR RO, ,NGAR

'DZIN PA DANG, NGA YIR 'DZIN PA LA GNAS PAS YON TAN DANG, NYES PA
MI SHES TE, DE BAS NA, MI SHES PA ZHES BYA'O, ,GANG NGAR 'DZIN PA
DANG, NGA YIR 'DZIN PA DE YANG DAG PA JI

LTA BA BZHIN DU YONGS SU SHES PA DE LA NI, SHES PA'AM, MI SHES PA
ZHES GDAGS PAR MI NUS SO, ,DE BAS NA, RGYAL PO CHEN PO, KHYOD
KYIS 'DU BYED THAMS CAD LA GAR YANG 'GRO


@11A *, ,BA DANG, GANG NAS KYANG 'ONG BAR MI GDAGS PA DE LTAR
BSLAB PAR BYA'O, ,RGYAL PO CHEN PO, GANG GAR YANG MI 'GRO ,GANG
NAS KYANG MI 'ONG BA DE

LA CHOS GANG YANG 'GRO BA'AM, 'ONG BA MED DO, ,GANG LA 'ONG BA
DANG, 'GRO BA MED PA DE LA SKYE BA MED 'GAG PA MED DE, GANG MI
SKYE MI 'GAG PA DE SHES PA'O, ,SHES PA

DE JI LTA BAR MI SHES PA'ANG DE BZHIN NO, ,DE CI'I PHYIR ZHE NA,
NGES PAR 'BYUNG BA'AM, NGES PAR MI 'BYUNG BA'I CHOS DE GANG YANG
MI SHES PA'I PHYIR RO, ,GANG GI TSE NGES PAR

'BYUNG BA'AM, NGES PAR MI 'BYUNG BA'I CHOS GANG YANG MI SHES PA
DE'I TSE YE SHES CAN ZHES BYA'O, ,DE NAS BCOM LDAN 'DAS LA RGYAL
PO MA SKYES DGRAS 'DI SKAD CES GSOL

TO; ;BCOM LDAN 'DAS, JI TZAM DU BCOM LDAN 'DAS DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS KYIS LEGS PAR
GSUNGS PA NGO MTSAR

TO; ;BCOM LDAN 'DAS, GAL TE BDAG PAR SKABS 'DI KHO NAR 'GUM PA'I
DUS BGYID PAR GYUR NA NI, BDAG NYID MTSAMS SBYOR BAR MI 'GYUR RO,
,DE NAS BCOM LDAN

'DAS KYIS RGYAL PO MA SKYES DGRA LA CHOS KYI GTAM YANG DAG PAR
BSTAN, YANG DAG PAR 'DZIN DU BCUG ,YANG DAG PAR GZENGS BSTOD,
YANG DAG PAR RAB TU DGA' BAR


@11B MDZAD NAS GDAN LAS BZHENGS TE GSHEGS NAS PHYI DRO'I DUS KYI
TSE YANG CHOS KYI SBYIN PA LA 'DU BAR 'GYUR BA MDZAD DO, ,DE NAS
BCOM LDAN 'DAS ZAS PHYIS LEN PA SPANGS TE

LHUNG BZED DANG CHOS GOS BZHAG NAS ZHABS BKRUS TE NANG DU YANG
DAG 'JOG PA'I PHYIR GNAS KHANG DU GSHEGS SO, ,DE NAS BCOM LDAN
'DAS PHYI DRO'I DUS KYI TSE NANG DU YANG DAG

'JOG PA LAS BZHENGS NAS RI'I RGYAL PO BYA RGOD KYI PHUNG PO GA LA
BA DER GSHEGS TE BYON NAS 'DI LTA STE, CHOS YANG DAG PA RAB TU
BSTAN PA'I PHYIR BCOM LDAN 'DAS GDAN

BSHAMS PA LA BZHUGS SO, ,TSE DANG LDAN PA SH'A RI'I BU DANG, NYAN
THOS CHEN PO GZHAN DAG KYANG DE BZHIN DU NANG DU YANG DAG 'JOG
LAS LANGS NAS RI'I RGYAL PO BYA RGOD KYI PHUNG PO

GA LA BA DANG, BCOM LDAN 'DAS GA LA BA DER DONG STE PHYIN NAS
BCOM LDAN 'DAS KYI ZHABS LA MGO BOS PHYAG 'TSAL TE LAN GSUM BSKOR
BA BYAS TE PHYOGS GCIG TU 'KHOD

DO; ;'JAM DPAL GZHON NUR GYUR PA YANG NANG DU YANG DAG 'JOG LAS
LANGS TE LHA'I BU BZHI KHRI NYIS STONG THAMS CAD KYANG THEG PA
CHEN PO LA YANG DAG PAR ZHUGS PA SHA STAG

GIS YONGS SU BSKOR CING MDUN DU BDAR NAS LHAN CIG TU BCOM LDAN
'DAS GA LA BA DER DONG STE PHYIN NAS BCOM LDAN 'DAS KYI ZHABS LA
MGO BOS PHYAG 'TSAL TE PHYOGS GCIG


@12A *, ,TU 'KHOD DO, ,BYANG CHUB SEMS DPA' SEMS DPA' CHEN PO
BYAMS PA YANG BYANG CHUB SEMS DPA' STONG TZAM GYIS YONGS SU BSKOR
CING MDUN DU

BDAR NAS LHAN CIG TU BCOM LDAN 'DAS GA LA BA DER DONG STE PHYIN
NAS BCOM LDAN 'DAS KYI ZHABS LA MGO BOS PHYAG 'TSAL TE PHYOGS
GCIG TU 'KHOD DO, ,BYANG CHUB

SEMS DPA' SEMS DPA' CHEN PO SENGGE'I RTZAL GYIS MNGON PAR BSGRAGS
PA'I SGRA YANG BYANG CHUB SEMS DPA' LNGA BRGYA TZAM GYIS YONGS SU
BSKOR CING MDUN DU BDAR NAS LHAN

CIG TU BCOM LDAN 'DAS GA LA BA DER DONG STE PHYIN NAS BCOM LDAN
'DAS KYI ZHABS LA MGO BOS PHYAG 'TSAL TE PHYOGS GCIG TU 'KHOD DO,
,RGYAL PO MA SKYES DGRA YANG DPUNG

GI TSOGS YAN LAG BZHIS YONGS SU BSKOR CING MDUN DU BDAR NAS LHAN
CIG TU RI'I RGYAL PO BYA RGOD KYI PHUNG PO GA LA BA DANG, BCOM
LDAN 'DAS GA LA BA DER DONG STE

PHYIN NAS BCOM LDAN 'DAS KYI ZHABS LA MGO BOS PHYAG 'TSAL TE
PHYOGS GCIG TU 'KHOD DO, ,RGYAL PO'I KHAB KYI GRONG KHYER CHEN PO
NAS KYANG SROG CHAGS BYE BA KHRAG KHRIG

BRGYA STONG DU MA RI'I RGYAL PO BYA RGOD KYI PHUNG PO'I RI GA LA
BA DANG, BCOM LDAN 'DAS GA LA BA DER DONG STE LHAGS NAS BCOM LDAN
'DAS KYI ZHABS LA MGO BOS PHYAG


@12B 'TSAL TE PHYOGS GCIG TU 'KHOD DO, ,DE NAS SANGS RGYAS KYI
MTHUS TSE LDAN PA SH'A RI'I BU STAN LAS LANGS NAS BLA GOS PHRAG
PA GCIG TU GZAR NAS PUS MO G-YAS PA'I LHA NGA SA

LA BTZUGS TE, BCOM LDAN 'DAS GA LA BA DE LOGS SU THAL MO SBYAR BA
BTUD NAS BCOM LDAN 'DAS LA 'DI SKAD CES GSOL TO, ,BCOM LDAN 'DAS,
RGYAL PO'I KHAB

KYI GRONG KHYER CHEN PO'I GRONG BAR DU BYANG CHUB SEMS DPA' SEMS
DPA' CHEN PO SDIG BCOM GYIS GANG 'DI BYANG CHUB SEMS DPA' SEMS
DPA' CHEN PO RNAMS KYI SANGS RGYAS

KYI ZHING GI YON TAN BKOD PA LAS BRTZAMS TE YONGS SU ZHUS PA DE'I
LAN BCOM LDAN 'DAS KYIS MDO TZAM ZHIG BKA' STZAL NA, BCOM LDAN
'DAS KYIS DA YANG BYANG CHUB SEMS

DPA' SEMS DPA' CHEN PO RNAMS KYI SANGS RGYAS KYI ZHING GI YON TAN
BKOD PA YONGS SU 'GRUB PA DE LAS BRTZAMS TE, JI LTAR SPYOD PA'I
BYANG CHUB SEMS DPA' SEMS DPA'

CHEN PO BLA NA MED PA YANG DAG PAR RDZOGS PA'I BYANG CHUB LAS
PHYIR MI LDOG PA DANG, THAMS CAD MKHYEN PA KHONG DU CHUD PAR
'GYUR BA DANG, BDUD KYI SDE RNAMS PHAM PAR BGYID PA

DANG, GZHAN MU STEGS CAN RNAMS TSAR GCOD PAR 'GYUR BA DANG, NYON
MONGS PA ZIL GYIS NON PAR 'GYUR BA DANG, SANGS RGYAS KYI ZHING GI
YON TAN BKOD PA YONGS SU SBYONG


@13A *, ,BAR 'GYUR BA DANG, SMON LAM YONGS SU RDZOGS PAR 'GYUR BA
DANG, SHES RAB YONGS SU NYAMS PAR MI 'GYUR BA DANG, SANGS RGYAS
KYI SA LA

'JUG PAR 'GYUR BA DANG, NYAN THOS DANG RANG SANGS RGYAS KYI SA
YONGS SU SPONG BAR 'GYUR BA DANG, PHA ROL TU PHYIN PA DRUG SPYOD
PAR 'GYUR BA DANG, THAMS CAD MKHYEN PA NYID MA

THOB STE BYANG CHUB SEMS DPAR GYUR BZHIN DU CHOS KYI 'KHOR LO RAB
TU BSKOR BAR 'GYUR BA DANG, SEMS CAN DPAG TU MA MCHIS, GRANGS MA
MCHIS PA'I DON BGYID PAR 'GYUR

BA DE LTAR CHOS LEGS PAR RAB TU BSTAN DU GSOL, BCOM LDAN 'DAS,
'KHOR 'DI NA RIGS KYI BU DANG, RIGS KYI BU MO BYANG CHUB DON DU
GNYER PA 'DUS SHING MCHIS PA RNAMS

BCOM LDAN 'DAS LAS CHOS MNGON SUM DU THOS NAS DGA' BA DANG, MCHOG
TU DGA' BA RGYA CHEN PO THOB PAR 'GYUR TE, DE DAG DGA' BA DANG,
MCHOG TU DGA' BA THOB NAS JI LTAR

THOS PA BZHIN DU NAN TAN GYIS BSGRUB PAR 'GYUR BA DAG MCHIS SO,
,DE NAS BCOM LDAN 'DAS 'DI SNYAM DU DGONGS TE, 'DI LTA BU'I CHOS
BSTAN PAR BYAS NA 'KHOR 'DI LTA BU NI, MI

MDZES KYI, NGAS JI LTA BU'I RDZU 'PHRUL MNGON PAR 'DU BYA BA
MNGON PAR 'DU BYAS PAS PHYOGS BCU KUN TU PHYOGS RE RER YANG 'OD
ZER BYE BA KHRAG KHRIG BRGYA STONG MANG PO BKYE LA, 'OD ZER RE


@13B RES KYANG SANGS RGYAS KYI ZHING BYE BA KHRAG KHRIG BRGYA
STONG MANG PO SNANG BAS KHYAB PAR BYAS TE, SANGS RGYAS KYI ZHING
DE DAG TU NYI MA DANG ZLA BA'I 'OD KYANG MI SNANG ZHING, DE DAG
'OD ZER DE DAG

GIS ZIL GYIS MNAN NAS PHYIR MIG GI DBANG PO LA SNANG BAR MI 'GYUR
BA DANG, LHA RNAMS KYI 'OD KYANG MI MNGON, KLU DANG, GNOD SBYIN
DANG, NOR BU DANG, GLOG DANG, ME DANG, SKAR MA'I

GZUGS DANG, SEMS CAN GZHAN GANG GI 'OD KYANG MI MNGON PAR 'GYUR
BA DANG, GANG PHYOGS BCU'I 'JIG RTEN GYI KHAMS MTHA' YAS MU MED
PA'I KHOR YUG GANG, KHOR YUG CHEN

PO DANG, BTANG BZUNG DANG, BTANG BZUNG CHEN PO DANG, RI'I RGYAL
PO RI RAB DANG, DE MA YIN PA GZHAN RI'I RGYAL PO NAG PO DAG DANG,
DE MA YIN PA GZHAN RI NAG PO DAG DANG, RTZIG PA

DANG, SHING DANG, NAGS TSAL DE DAG THAMS CAD 'OD ZER DE DAG GIS
THAL BYUNG DU SNANG BAR 'GYUR BA DE LTA BU'I RDZU 'PHRUL MNGON
PAR 'DU BYA BA MNGON PAR 'DU BYA'O, ,SNYAM DU DGONGS

SO; ;DE NAS BCOM LDAN 'DAS KYIS DE LTA BU'I 'OD ZER BKYE NAS
GSUNG BSAL BA'I SGRA MDZAD PA DANG, GSUNG BSAL BA'I SGRA DES
PHYOGS BCU KUN TU 'JIG RTEN GYI KHAMS

MTHA' YAS MU MED PA DAG SGRAS GO BAR GYUR TO, ,YANG DE'I TSE NA
SHAR PHYOGS SU SANGS RGYAS KYI ZHING 'DI NAS SANGS RGYAS KYI
ZHING GANGG'A'I KLUNG BRGYAD CU RTZA BZHI'I BYE MA SNYED 'DAS PA


@14A *, ,NA 'JIG RTEN GYI KHAMS KUN NAS 'OD CES BYA BA DE NA DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
DPAL BRTZEGS

RGYAL PO ZHES BYA BA DA LTAR YANG BZHUGS TE 'TSO ZHING GZHES LA
CHOS KYANG STON TO, ,SANGS RGYAS KYI ZHING DE NA NYAN THOS DANG
RANG SANGS RGYAS RNAMS KYI MING YANG MI GRAG STE ,

SANGS RGYAS KYI ZHING DE NA BYANG CHUB SEMS DPA' SEMS DPA' CHEN
PO 'BA' ZHIG GIS YONGS SU GANG NGO, ,SANGS RGYAS KYI ZHING DE NA
BYANG CHUB SEMS DPA'I TSOGS RE

RE LA YANG BYANG CHUB SEMS DPA' SEMS DPA' CHEN PO PHYIR MI LDOG
PA BYE BA PHRAG BRGYA BRGYA YOD DO, ,SANGS RGYAS KYI ZHING DE NA
BYANG CHUB SEMS DPA' SEMS DPA' CHEN

PO CHOS 'PHAGS ZHES BYA BA ZHIG GNAS TE, CI'I PHYIR BYANG CHUB
SEMS DPA' DE CHOS 'PHAGS ZHES BYA ZHE NA, BYANG CHUB SEMS DPA' DE
BCOM LDAN 'DAS DPAL

BRTZEGS RGYAL PO DE BZHIN GSHEGS PA DE BYANG CHUB SEMS DPA'I DGE
'DUN GYIS YONGS SU BSKOR CING CHOS STON PA'I SPYAN SNGA NA SHING
TA LA BDUN SRID TZAM DU BAR SNANG

LA 'PHAGS TE LUS MI SNANG BAR GANG 'DI BYANG CHUB SEMS DPA'I SDE
SNOD CES BYA BA'I CHOS KYI RNAM GRANGS RDO RJE'I TSIG GI GZUNGS
KYI CHOS STON TO, ,DE NAS BYANG CHUB


@14B SEMS DPA' DE DAG 'DI SNYAM DU SEMS TE, CHOS 'DI DAG THAMS
CAD NI, SGRA TZAM MO, ,DE CI'I PHYIR ZHE NA, 'DI LTAR RIGS KYI BU
'DI'I LUS MI SNANG MOD KYI, BSHAD

PA YANG GRAG LA SGRA YANG 'BYIN TE, GZUGS YONGS SU GRUB PA YANG
MI SNANG NGO, ,SGRA JI LTA BAR GZUGS KYANG DE BZHIN NO, ,GZUGS JI
LTA BAR CHOS THAMS CAD KYANG DE BZHIN

NO; ;SNYAM MO, ,DE LTAR RAB TU SHES PAS BYANG CHUB SEMS DPA' DPAG
TU MED PA RNAMS BZOD PA THOB STE, DE'I PHYIR BYANG CHUB SEMS DPA'
DE CHOS 'PHAGS ZHES BYA'O, ,BYANG

CHUB SEMS DPA' CHOS 'PHAGS DES SNANG BA CHEN PO DE YANG MTHONG,
GSUNG BSAL BA'I SGRA DE YANG THOS TE, MTHONG ZHING THOS NAS BCOM
LDAN 'DAS DPAL BRTZEGS RGYAL PO

DE BZHIN GSHEGS PA DE GA LA BA DER DONG STE PHYIN NAS BCOM LDAN
'DAS KYI ZHABS LA MGO BOS PHYAG 'TSAL TE PHYOGS GCIG TU 'DUG GO
,PHYOGS GCIG TU 'DUG NAS KYANG

BYANG CHUB SEMS DPA' SEMS DPA' CHEN PO CHOS 'PHAGS KYIS BCOM LDAN
'DAS DE LA 'DI SKAD CES GSOL TO, ,BCOM LDAN 'DAS, SNANG BA CHEN
PO 'DI 'JIG RTEN DU

BYUNG ZHING GSUNG BSAL BA'I SGRA CHEN PO YANG GDA' BA 'DI'I RGYU
GANG LAGS ,RKYEN GANG LAGS, BCOM LDAN 'DAS ,SNANG BA 'DI LTA BU
NI, SNGON CHAD MA MTHONG NGO, ,DE


@15A *, ,SKAD CES GSOL PA DANG, BCOM LDAN 'DAS DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS DPAL BRTZEGS

RGYAL POS BYANG CHUB SEMS DPA' SEMS DPA' CHEN PO CHOS 'PHAGS LA
'DI SKAD CES BKA' STZAL TO, ,RIGS KYI BU, SANGS RGYAS KYI ZHING
'DI NAS NUB PHYOGS SU

SANGS RGYAS KYI ZHING GANGG'A'I KLUNG BRGYAD CU RTZA BZHI'I BYE
MA SNYED 'DAS PA NA 'JIG RTEN GYI KHAMS MI MJED CES BYA BA YOD
DE, DE NA DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS SH'AKYA THUB PA ZHES BYA BA DA
LTAR YANG BZHUGS TE 'TSO ZHING GZHES SO, ,DE BZHIN GSHEGS PA DES
GANG 'DI PHYOGS BCU'I 'JIG RTEN GYI

KHAMS BYE BA KHRAG KHRIG BRGYA STONG TSAD MED GRANGS MED PA DAG
NAS BYANG CHUB SEMS DPA' BSDU BA DANG, 'DI LTA STE, CHOS BSGRAG
PAR BYA BA'I PHYIR BA SPU'I KHUNG BU THAMS CAD

NAS 'OD ZER 'DI DAG BTANG STE GSUNG BSAL BA'I SGRA PHYUNG NGO,
,DE NAS BCOM LDAN 'DAS DE BZHIN GSHEGS PA DPAL BRTZEGS RGYAL PO
DE LA BYANG CHUB SEMS DPA' SEMS

DPA' CHEN PO CHOS 'PHAGS KYIS 'DI SKAD CES GSOL TO, ,BCOM LDAN
'DAS, BDAG 'JIG RTEN GYI KHAMS MI MJED DER BCOM LDAN 'DAS DE
BZHIN GSHEGS PA DGRA


@15B BCOM PA YANG DAG PAR RDZOGS PA'I SANGS RGYAS SH'AKYA THUB PA
DE LA BLTA BA DANG, PHYAG BGYI BA DANG, BSNYEN BKUR BGYI BA DANG,
BYANG CHUB SEMS DPA'I DGE 'DUN DE DAG LA YANG

BLTA BA DANG, CHOS DE YANG NYAN DU MCHI'O, ,BCOM LDAN 'DAS DES
BKA' STZAL PA, RIGS KYI BU, KHYOD DE'I DUS LA BAB PAR SHES NA
SONG ZHIG ,DE NAS BYANG CHUB SEMS DPA' SEMS

DPA' CHEN PO CHOS 'PHAGS BYANG CHUB SEMS DPA' STONG PHRAG DRUG
KHRI SUM STONG GIS YONGS SU BSKOR CING MDUN DU BDAR NAS 'DI LTA
STE, DPER NA, SKYES BU STOBS PO CHES LAG

PA BSKUM PA LAS BRKYANG BA DANG, BRKYANG BA LAS BSKUM PA TZAM
GYIS SKAD CIG THANG GCIG YUD TZAM DE NYID LA SANGS RGYAS KYI
ZHING DE NAS MI SNANG BAR GYUR NAS 'JIG RTEN GYI KHAMS MI

MJED 'DIR GNAS SO, ,DE NAS BYANG CHUB SEMS DPA' CHOS 'PHAGS DE'I
TSE BYANG CHUB SEMS DPA' TING NGE 'DZIN RGYAN THAMS CAD KYIS
BRGYAN PA ZHES BYA BA LA SNYOMS PAR

ZHUGS SO, ,BYANG CHUB SEMS DPA' SEMS DPA' CHEN PO CHOS 'PHAGS
TING NGE 'DZIN DE LA SNYOMS PAR ZHUGS MA THAG TU DE NAS SKAD CIG
DE NYID LA STONG GSUM GYI STONG CHEN

PO'I 'JIG RTEN GYI KHAMS 'DI ME TOG GI TSOGS CHEN POS PUS MO NUB
TZAM DU GANG BAR GYUR TO, ,SIL SNYAN BRGYA STONG GI SGRA YANG
BYUNG NGO, ,'JIG RTEN GYI KHAMS 'DI GDUGS


@16A *, ,DANG, RGYAL MTSAN DANG, BA DAN BSGRENG BAS KYANG LEGS
PAR BRGYAN PAR GYUR TO, ,SPOS MCHOG GIS KYANG YANG DAG PAR BDUGS
TE, GZHAN 'PHRUL

DBANG BYED KYI LHA'I LONGS SPYOD DANG KHYAD PAR MED PAR GYUR TO,
,DE NAS BYANG CHUB SEMS DPA' SEMS DPA' CHEN PO CHOS 'PHAGS KYIS
RDZU 'PHRUL GYI CHO 'PHRUL RNAM PA DE LTA BU

BSTAN NAS BYANG CHUB SEMS DPA' SEMS DPA' CHEN PO DE DAG DANG LHAN
CIG TU BCOM LDAN 'DAS SH'AKYA THUB PA GA LA BA DER DONG STE LHAGS
NAS BCOM LDAN 'DAS KYI ZHABS LA

MGO BOS PHYAG 'TSAL TE, BCOM LDAN 'DAS LA LAN GSUM BSKOR BA BYAS
NAS SMON LAM JI LTA BA BZHIN DU BYUNG BA'I PADMA DAG LA 'KHOR
DANG BCAS TE PHYOGS GCIG TU 'KHOD

DO; ;YANG DE'I TSE LHO PHYOGS SU SANGS RGYAS KYI ZHING 'DI NAS
SANGS RGYAS KYI ZHING BYE BA KHRAG KHRIG GANGG'A'I KLUNG DGU CU
RTZA DRUG GI BYE MA SNYED 'DAS PA NA 'JIG RTEN GYI KHAMS RDUL MED

PA ZHES BYA BA DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SENGGE'I RTZAL GYIS BSGYINGS PA ZHES BYA
BA DA LTAR YANG BZHUGS TE 'TSO ZHING GZHES

LA BYANG CHUB SEMS DPA'I DGE 'DUN DPAG TU MED PAS YONGS SU BSKOR
CING CHOS STON TO, ,SANGS RGYAS KYI ZHING DE NA NYAN THOS DANG
RANG SANGS RGYAS RNAMS MED DO, ,YANG SANGS RGYAS


@16B KYI ZHING DE NA BYANG CHUB SEMS DPA' SEMS DPA' CHEN PO LAG
NA RIN PO CHE ZHES BYA BA ZHIG GNAS TE, BYANG CHUB SEMS DPA' DE
CI'I PHYIR LAG NA RIN PO CHE ZHES BYA ZHE NA, YANG

RIGS KYI BU DE NAM SANGS RGYAS KYI ZHING GZHAN DU SEMS CAN RNAMS
LA CHOS STON PAR 'DOD PA DE'I TSE LAG PA G-YAS PA BRKYANG NAS
SANGS RGYAS KYI ZHING JI SNYED DU 'DOD PA SANGS

RGYAS KYI ZHING DE SNYED LAG GIS BYUGS NAS LAG PA DE LAS SANGS
RGYAS RIN PO CHE'I SGRA 'BYUNG NGO, ,CHOS RIN PO CHE'I SGRA DANG,
DGE 'DUN RIN PO CHE'I SGRA 'BYUNG NGO, ,SBYIN PA

DANG, TSUL KHRIMS DANG, BZOD PA DANG, BRTZON 'GRUS DANG, BSAM
GTAN DANG, SHES RAB RIN PO CHE'I SGRA 'BYUNG NGO, ,BYAMS PA DANG,
SNYING RJE DANG, DGA' BA DANG,

BTANG SNYOMS RIN PO CHE'I SGRA 'BYUNG NGO, ,DE DAG DANG, GZHAN
YANG CHOS RIN PO CHE'I SGRA SNA TSOGS BYE BA KHRAG KHRIG BRGYA
STONG 'BYUNG STE, DE'I PHYIR RIGS KYI BU DE LAG NA

RIN PO CHE ZHES BYA'O, ,BYANG CHUB SEMS DPA' LAG NA RIN PO CHES
SNANG BA CHEN PO DE YANG MTHONG, GSUNG BSAL BA'I SGRA DE YANG
THOS TE, MTHONG ZHING THOS NAS KYANG BCOM

LDAN 'DAS DE BZHIN GSHEGS PA SENGGE'I RTZAL GYI BSGYINGS PA GA LA
BA DER DONG STE PHYIN NAS BCOM LDAN 'DAS KYI ZHABS LA MGO BOS
PHYAG 'TSAL TE PHYOGS GCIG TU


@17A *, ,'DUG GO ,PHYOGS GCIG TU 'DUG NAS BYANG CHUB SEMS DPA'
SEMS DPA' CHEN PO LAG NA RIN PO CHES BCOM LDAN 'DAS DE BZHIN
GSHEGS

PA SENGGE'I RTZAL GYI BSGYINGS PA DE LA 'DI SKAD CES GSOL TO,
,BCOM LDAN 'DAS, SNANG BA CHEN PO 'DI 'JIG RTEN DU BYUNG ZHING
GSUNG BSAL BA'I SGRA CHEN PO YANG

GDA' BA 'DI'I RGYU GANG LAGS, RKYEN GANG LAGS, BCOM LDAN 'DAS DES
BKA' STZAL PA, RIGS KYI BU, BYANG PHYOGS SU SANGS RGYAS KYI ZHING
'DI NAS SANGS

RGYAS KYI ZHING BYE BA KHRAG KHRIG GANGG'A'I KLUNG DGU CU RTZA
DRUG GI BYE MA SNYED 'DAS PA NA 'JIG RTEN GYI KHAMS MI MJED CES
BYA BA YOD DE, DE NA DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS SH'AKYA THUB PA ZHES BYA
BA DA LTAR YANG BZHUGS TE 'TSO ZHING GZHES LA CHOS KYANG STON TO,
,DE BZHIN GSHEGS PA DES GANG 'DI PHYOGS

BCU'I 'JIG RTEN GYI KHAMS TSAD MED PA DAG NAS BYANG CHUB SEMS
DPA' BSDU BA DANG, 'DI LTA STE, DAM PA'I CHOS BSGRAG PA'I PHYIR
BA SPU'I KHUNG BU THAMS CAD NAS 'DI LTAR

DAG RAB TU BKYE ZHING GSUNG BSAL BA'I SGRA PHYUNG NGO, ,YANG RIGS
KYI BU, DE BZHIN GSHEGS PA SH'AKYA THUB PA DE SANGS RGYAS KYI
ZHING GI YON TAN BKOD PA ZHES BYA BA'I CHOS KYI


@17B RNAM GRANGS BSHAD PAR BZHED DE, DER BYANG CHUB SEMS DPA'
DPAG TU MED PA RNAMS SANGS RGYAS KYI ZHING GI YON TAN BKOD PA
YONGS SU 'DZIN PAR 'GYUR RO, ,DE NAS BCOM LDAN

'DAS SENGGE'I RTZAL GYIS BSGYINGS PA DE LA BYANG CHUB SEMS DPA'
SEMS DPA' CHEN PO LAG NA RIN PO CHES 'DI SKAD CES GSOL TO, ,BCOM
LDAN 'DAS, BDAG 'JIG RTEN

GYI KHAMS MI MJED DER BCOM LDAN 'DAS DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS SH'AKYA THUB PA DE LA
BLTA BA DANG, PHYAG BGYI BA DANG, BSNYEN

BKUR BGYI BA DANG, BYANG CHUB SEMS DPA' 'DUS PA DE LA YANG BLTA
BA DANG, CHOS BSTAN PA DE YANG NYAN DU MCHI'O, ,BCOM LDAN 'DAS
DES BKA' STZAL PA, RIGS KYI BU ,

KHYOD DER SONG STE CI RUNG, DE CI'I PHYIR ZHE NA, 'DOD CHAGS
DANG, ZHE SDANG DANG, GTI MUG GIS KHEBS PA'I SEMS CAN RNAMS DANG
PHRAD PAS NA, 'JIG RTEN GYI KHAMS DE NI, SDUG

BSNGAL BA'O, ,DE SKAD CES BKA' STZAL PA DANG, BYANG CHUB SEMS
DPA' SEMS DPA' CHEN PO LAG NA RIN PO CHES BCOM LDAN 'DAS DE BZHIN
GSHEGS PA SENGGE'I RTZAL GYIS

BSGYINGS PA DE LA 'DI SKAD CES GSOL TO, ,BCOM LDAN 'DAS, DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA DES DON GYI DBANG CI ZHIG


@18A *, ,GZIGS NA, BCOM LDAN 'DAS, SANGS RGYAS KYI ZHING YONGS SU
DAG PA GZHAN DAG KYANG MCHIS BZHIN DU DE TZAM DU SANGS RGYAS KYI
ZHING NGAN PA YONGS

SU 'DZIN, BCOM LDAN 'DAS DES BKA' STZAL PA, RIGS KYI BU, DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS DES
NGA CI NAS KYANG SEMS

CAN NGAN PA RNAMS KYI NANG DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR SANGS RGYAS TE CHOS BSTAN
PAR BYA'O, ,ZHES YUN RING PO NAS SMON LAM

BTAB PAR GYUR TE, RIGS KYI BU, DE BZHIN GSHEGS PA SH'AKYA THUB PA
DE NI, DE LTAR THUGS RJE CHEN PO DANG LDAN NO, ,DE NAS BCOM LDAN
'DAS DE BZHIN GSHEGS PA

SENGGE'I RTZAL GYIS BSGYINGS PA DE LA BYANG CHUB SEMS DPA' SEMS
DPA' CHEN PO LAG NA RIN PO CHES 'DI SKAD CES GSOL TO, ,BCOM LDAN
'DAS, 'JIG RTEN GYI KHAMS

MI MJED DER BCOM LDAN 'DAS DE BZHIN GSHEGS PA SH'AKYA THUB DE LA
BLTA BA DANG, PHYAG BGYI BA DANG, BSNYEN BKUR BA'I SLAD DU
MCHI'O, ,DE CI'I SLAD DU ZHE NA, 'DI LTAR THUGS

RJE CHEN PO BSKYED DE, DE TZAM DU SANGS RGYAS KYI ZHING NGAN PA
YONGS SU BZUNG BA NI, BCOM LDAN 'DAS, DE BZHIN GSHEGS PA SH'AKYA
THUB PA DE DKA' BA MDZAD PA STE, DE BZHIN


@18B GSHEGS PA DGRA BCOM PA YANG DAG PAR RDZOGS PA'I SANGS RGYAS
'DI LTA BU NI, 'BYUNG BAR DKA'O, ,DE MTHONG BA YANG RNYED PAR
DKA'O, ,BCOM LDAN 'DAS DES BKA' STZAL PA,

RIGS KYI BU, KHYOD DE'I DUS LA BAB PAR SHES NA SONG LA, RIGS KYI
BU, KHYOD SANGS RGYAS KYI ZHING DER RAB TU SGRIM PAR GYIS SHIG
,RMAS PAR GYUR TA RE, DE CI'I PHYIR ZHE NA, GANG

SANGS RGYAS KYI ZHING DER SKYES PA'I BYANG CHUB SEMS DPA' DE DAG
NI, BSNYEN PAR DKA'O, ,DE NA SEMS CAN GZHAN DE DAG KYANG GTUM
ZHING KHRO BA DAG GO ,DE SKAD CES BKA' STZAL PA

DANG, BYANG CHUB SEMS DPA' SEMS DPA' CHEN PO LAG NA RIN PO CHES
BCOM LDAN 'DAS DE BZHIN GSHEGS PA SENGGE'I RTZAL GYIS BSGYINGS PA
DE LA 'DI SKAD CES GSOL TO, ,BCOM

LDAN 'DAS, GANG RJES SU CHAGS PA DANG, KHONG KHRO BAR 'GYUR BA DE
NI, SANGS RGYAS KYI ZHING DER RMAS PAR 'GYUR GYI, BCOM LDAN 'DAS,
BDAG LA NI, RJES SU CHAGS PA'ANG MA

MCHIS; KHONG KHRO BA YANG MA MCHIS NA, BDAG CI'I SLAD DU RMAS PAR
'GYUR, BCOM LDAN 'DAS, BDAG LA SEMS CAN THAMS CAD KYIS PHYI MA'I
MTHA'I BSKAL BAR GSHE ZHING

SPYO STE BRDEGS SHING BTZOGS NAS BONG BA DANG, MTSON GYIS BTAB
KYANG BZOD PAR SPRO STE, SEMS CAN GANG LA'ANG GNOD PAR BGYI BA'I
SEMS MI BSKYED DO, ,DE NAS BCOM LDAN 'DAS DE


@19A *, ,BZHIN GSHEGS PA SENGGE'I RTZAL GYIS BSGYINGS PA DES RANG
GI BYANG CHUB SEMS DPA'I 'KHOR LA BKA' STZAL PA, RIGS KYI BU DAG
,KHYED LAS GANG BYANG

CHUB SEMS DPA' LAG NA RIN PO CHE LTAR BZOD PA 'DI LTA BU YANG DAG
PAR 'DZIN PAR SPRO BA DE RIGS KYI BU 'DI DANG LHAN CIG TU 'JIG
RTEN GYI KHAMS MI MJED DER DENGS SHIG ,

BCOM LDAN 'DAS DES TSIG DE SKAD GSUNGS MA THAG TU DE NAS BYANG
CHUB SEMS DPA'I 'KHOR DE'I NANG NAS BYANG CHUB SEMS DPA' DGU KHRI
NYIS STONG GIS DBYANGS GCIG TU

BCOM LDAN 'DAS, BDAG CAG KYANG BYANG CHUB SEMS DPA' LAG NA RIN PO
CHE LTAR BZOD PA 'DI LTA BU YANG DAG PAR 'DZIN PAR SPRO STE, 'JIG
RTEN GYI KHAMS MI MJED DER

MCHI'O; ;ZHES GSOL TO, ,DE NAS BYANG CHUB SEMS DPA' SEMS DPA'
CHEN PO LAG NA RIN PO CHE BYANG CHUB SEMS DPA' DGU KHRI NYIS
STONG GIS YONGS SU BSKOR CING MDUN

DU BDAR TE LHAN CIG TU SEMS BSKYED PA GCIG GIS SANGS RGYAS KYI
ZHING DE NAS MI SNANG BAR GYUR NAS SANGS RGYAS KYI ZHING 'DIR
GNAS SO, ,DE NAS BYANG CHUB SEMS DPA'

SEMS DPA' CHEN PO LAG NA RIN PO CHE 'DI SNYAM DU SEMS TE, BDAG
RDZU 'PHRUL GYI CHO 'PHRUL JI LTA BUS BCOM LDAN 'DAS SH'AKYA THUB
PA DE'I THAD DU 'GRO ZHING, SEMS CAN TSAD


@19B MED PA LA JI LTAR BDE BAR BYA SNYAM MO, ,DE NAS BYANG CHUB
SEMS DPA' SEMS DPA' CHEN PO LAG NA RIN PO CHES DE'I TSE JI LTAR
STONG GSUM GYI STONG CHEN PO'I 'JIG RTEN GYI KHAMS 'DI LAG PA
G-YAS

PAS BKAB NAS LAG PA DE LAS BZA' BA 'DOD PA RNAMS LA BZA' BA BYUNG
BA DANG, BTUNG BA 'DOD PA RNAMS LA BTUNG BA DANG, DE BZHIN DU
BZHON PA DANG, GOS DANG, GSER DANG, DNGUL DANG, BEE

d'URYA DANG, MU TIG DANG, DUNG DANG, MAN SHEL DANG, BYI RU DANG,
SU DAG CI 'DOD PAR GYUR PA THAMS CAD DE LAS BYUNG BAR GYUR PA
DANG, SEMS CAN GANG CHOS DON DU GNYER ZHING CHOS

'DOD PA DE DAG GIS KYANG LAG PA DE LAS CHOS THOS PAR GYUR PA
DANG, DE NA SEMS CAN DPAG TU MED PA DAG GIS KYANG CHOS MNGON PAR
RTOGS PAR GYUR PA DANG, SEMS CAN GANG

NAD RNAM PA SNA TSOGS KYIS BTAB CING SDUG BSNGAL BAR GYUR PA DE
DAG THAMS CAD KYANG MCHOG TU BDE BA DANG LDAN PAR GYUR PA DE LTA
BU'I RDZU 'PHRUL MNGON PAR 'DU BYA BA MNGON PAR

BYAS SO; ;DE NAS BYANG CHUB SEMS DPA' SEMS DPA' CHEN PO LAG NA
RIN PO CHES RDZU 'PHRUL GYI CHO 'PHRUL RNAM PA DE LTA BU 'DI
BSTAN NAS BYANG CHUB SEMS DPA' DE DAG DANG LHAN

CIG TU BCOM LDAN 'DAS DE BZHIN GSHEGS PA SH'AKYA THUB PA GA LA BA
DER DONG STE LHAGS NAS BCOM LDAN 'DAS KYI ZHABS LA MGO BOS PHYAG
'TSAL TE, BCOM LDAN 'DAS LA


@20A *, ,LAN GSUM BSKOR BA BYAS NAS SMON LAM JI LTA BA BZHIN DU
BYUNG BA'I PADMA DE DAG LA 'KHOR DANG BCAS TE PHYOGS GCIG TU
'KHOD DO, ,YANG DE'I TSE

NUB PHYOGS SU SANGS RGYAS KYI ZHING 'DI NAS SANGS RGYAS KYI ZHING
BYE BA KHRAG KHRIG BRGYA STONG GANGG'A'I KLUNG DGU BCU RTZA GNYIS
KYI BYE MA SNYED 'DAS PA NA 'JIG RTEN GYI KHAMS NOR BU'I

SNYING PO ZHES BYA BA DE NA DE BZHIN GSHEGS PA NOR BU BRTZEGS
PA'I RGYAL PO ZHES BYA BA DA LTAR YANG BZHUGS TE 'TSO ZHING GZHES
LA CHOS KYANG STON TO, ,DE BZHIN GSHEGS PA

DE'I SANGS RGYAS KYI ZHING DE NI, BEE d'URYA BZANG PO 'BA' ZHIG
LAS MNGON PAR GRUB PA'O, ,SANGS RGYAS KYI ZHING DE NA NYAN THOS
DANG RANG SANGS RGYAS KYI THEG PA RNAM PAR GZHAG

PA MED DE, SANGS RGYAS KYI ZHING DE BYANG CHUB SEMS DPA' 'BA'
ZHIG GIS YONGS SU GANG NGO, ,YANG SANGS RGYAS KYI ZHING DE NA
BYANG CHUB SEMS DPA' GANG RNAMS 'GRO YANG

RUNG, 'ONG YANG RUNG, 'GRENG YANG RUNG, 'DUG KYANG RUNG, LDANG
YANG RUNG, 'CHAG KYANG RUNG STE, DE DAG GIS BEE d'URYA'I SA CHEN
PO DE LAS BCOM LDAN 'DAS DE BZHIN

GSHEGS PA NOR BU BRTZEGS PA'I RGYAL PO DE MTHONG NGO, ,'DI LTA
STE, DPER NA, SHIN TU PHYIS PA'I ME LONG GI DKYIL 'KHOR LA BZHIN
GYI DKYIL 'KHOR SNANG BA DE BZHIN DU


@20B BYANG CHUB SEMS DPA' DE DAG GIS BEE d'URYA'I SA CHEN PO DE
LAS DE BZHIN GSHEGS PA DE MTHONG NGO, ,MTHONG NAS CHOS KUN 'DRI
STE, DE BZHIN GSHEGS PA DE YANG DE DAG LA LUNG STON TO, ,

DE DAG KYANG CHOS THOS NAS BZOD PA THOB BO, ,'DI LTA STE, BCOM
LDAN 'DAS DE'I SNGON GYI SMON LAM GYIS BCOM LDAN 'DAS DE'I SMIN
MTSAMS KYI MDZOD SPU'I DBUS SU YANG NOR

BU RIN PO CHE CHEN PO MNGON PAR GRUB STE, NOR BU RIN PO CHE DE'I
'OD KYIS SANGS RGYAS KYI ZHING DE THAMS CAD SNANG BAR BYAS NAS
SANGS RGYAS KYI ZHING DE NA ME TOG KHA ZUM PA DANG, ME TOG

KHA BYE BA LAS NYIN MTSAN BGRANG BA MA GTOGS PAR NYI MA DANG, ZLA
BAR MNGON PAR YANG MED, NYIN MTSAN DU MNGON PA YANG MED DO, ,YANG
DE BZHIN GSHEGS PA NOR BU BRTZEGS PA'I

RGYAL PO DE'I SANGS RGYAS KYI ZHING NA BYANG CHUB SEMS DPA' SEMS
DPA' CHEN PO SMON LAM KHYAD PAR BLO GROS ZHES BYA BA ZHIG GNAS
TE, BYANG CHUB SEMS DPA' SEMS DPA' CHEN PO

SMON LAM KHYAD PAR BLO GROS KYIS SNANG BA CHEN PO DE YANG MTHONG,
GSUNG BSAL BA'I SGRA DE YANG THOS TE, MTHONG ZHING THOS NAS BCOM
LDAN 'DAS DE BZHIN GSHEGS PA NOR BU

BRTZEGS PA'I RGYAL PO DE GA LA BA DER SONG STE PHYIN NAS BCOM
LDAN 'DAS KYI ZHABS LA MGO BOS PHYAG 'TSAL TE PHYOGS GCIG TU 'DUG
GO ,PHYOGS GCIG TU 'DUG NAS BYANG CHUB


@21A *, ,SEMS DPA' SEMS DPA' CHEN PO SMON LAM KHYAD PAR BLO GROS
KYIS BCOM LDAN 'DAS DE BZHIN GSHEGS PA NOR BU BRTZEGS PA'I RGYAL
PO DE LA 'DI SKAD

CES GSOL TO, ,BCOM LDAN 'DAS, SNANG BA CHEN PO 'DI 'JIG RTEN DU
BYUNG ZHING GSUNG BSAL BA'I SGRA CHEN PO YANG GDA' BA 'DI'I RGYU
GANG LAGS, RKYEN GANG LAGS, BCOM LDAN 'DAS

DES BKA' STZAL PA, RIGS KYI BU, SHAR PHYOGS SU SANGS RGYAS KYI
ZHING 'DI NAS SANGS RGYAS KYI ZHING BYE BA KHRAG KHRIG BRGYA
STONG GANGG'A'I KLUNG DGU CU RTZA GNYIS KYI BYE MA SNYED 'DAS PA
NA 'JIG

RTEN GYI KHAMS MI MJED CES BYA BA YOD DE, DE NA DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS SH'AKYA THUB
PA ZHES BYA BA DA LTAR YANG BZHUGS TE 'TSO ZHING

GZHES LA CHOS STON TO, ,DE BZHIN GSHEGS PA DES GANG 'DI PHYOGS
BCU'I 'JIG RTEN GYI KHAMS BYE BA KHRAG KHRIG TSAD MED GRANGS MED
PA DAG NAS BYANG CHUB SEMS DPA' BSDU BA DANG,

'DI LTA STE, CHOS BSGRAG PA'I PHYIR BA SPU'I KHUNG BU THAMS CAD
NAS 'OD ZER 'DI DAG RAB TU BKYE ZHING GSUNG BSAL BA'I SGRA PHYUNG
NGO, ,DE SKAD CES BKA' STZAL PA DANG, BYANG CHUB SEMS

DPA' SMON LAM KHYAD PAR BLO GROS KYIS BCOM LDAN 'DAS DE LA 'DI
SKAD CES GSOL TO, ,BCOM LDAN 'DAS, BDAG 'JIG RTEN GYI KHAMS MI
MJED DER BCOM LDAN 'DAS


@21B DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS SH'AKYA THUB PA DE LA BLTA BA DANG, PHYAG BGYI BA
DANG, BSNYEN BKUR BGYI BA DANG, BYANG CHUB SEMS DPA' 'DUS PA

DE YANG BLTA BA DANG, CHOS BSTAN PA DE YANG NYAN DU MCHI'O, ,BCOM
LDAN 'DAS DES BKA' STZAL PA, RIGS KYI BU, KHYOD DE'I DUS LA BAB
PAR SHES NA SONG ZHIG ,DE NAS BYANG CHUB SEMS

DPA' SMON LAM KHYAD PAR BLO GROS BYANG CHUB SEMS DPA' BYE BA
KHRAG KHRIG BRGYA STONG PHRAG BZHI BCU RTZA GNYIS KYIS YONGS SU
BSKOR CING MDUN DU BDAR TE LHAN CIG TU SEMS BSKYED PA

GCIG GIS SANGS RGYAS KYI ZHING DE NAS MI SNANG BAR GYUR NAS 'JIG
RTEN GYI KHAMS MI MJED 'DIR GNAS SO, ,DE NAS BYANG CHUB SEMS DPA'
SMON LAM KHYAD PAR BLO GROS 'DI SNYAM

DU SEMS TE, BDAG GIS RDZU 'PHRUL GYI CHO 'PHRUL JI LTA BUS BCOM
LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SH'AKYA THUB PA DE'I THAD DU

'GRO BAR BYA SNYAM MO, ,DE NAS BYANG CHUB SEMS DPA' SMON LAM
KHYAD PAR BLO GROS KYIS DE'I TSE JI LTAR STONG GSUM GYI STONG
CHEN PO'I 'JIG RTEN GYI KHAMS 'DIR GANG DAG SEMS

CAN DMYAL BA DANG, DUD 'GRO'I SKYE GNAS DANG, GSHIN RJE'I 'JIG
RTEN DU SKYES PAR GYUR BA'I SEMS CAN DE DAG THAMS CAD MCHOG TU
BDE BA DANG LDAN PAR GYUR PA DANG, SEMS


@22A *, ,CAN DMYAL BA PA'I SEMS CAN RNAMS KYI SEMS CAN DMYAL BA'I
ME YANG RAB TU ZHI BAR GYUR PA DANG, SEMS CAN GANG DAG BKRES PA
DANG SKOM PAS

NYEN PA YI DVAGS DANG, DUD 'GRO'I SKYE GNAS SU SONG BA'I SEMS CAN
DE DAG DANG, GSHIN RJE'I 'JIG RTEN PA DE DAG THAMS CAD BKRES PA
DANG SKOM PA DANG BRAL ZHING, BDE BA

MCHOG DANG LDAN PAR GYUR PA 'DI LTA STE, DPER NA, DGE SLONG BSAM
GTAN GSUM PA LA SNYOMS PAR ZHUGS PA'I BDE BA BZHIN TE, SKAD CIG
DE NYID LA SEMS CAN DE DAG BDE

BA RNAM PA 'DI LTA BU SKYES NAS SKAD CIG DE NYID LA SEMS CAN GANG
YANG 'DOD CHAGS SAM, ZHE SDANG NGAM, GTI MUG GAM, KHRO BA'AM, NGA
RGYAL LAM, 'CHAB PA'AM,

'TSIG PA'AM, PHRAG DOG GAM, SER SNA'AM, G-YO BA'AM, THA BA'AM,
GNOD SEMS KYIS GZIR BA MED PA DANG, 'GRO BA THAMS CAD DU SKYES
PA'I SEMS CAN THAMS CAD

KYANG SKAD CIG DE NYID LA BYAMS PA'I SEMS DANG, PHAN PA'I SEMS
DANG LDAN ZHING, PHAN TSUN PHA MAR 'DU SHES PAR GYUR PA DE LTA
BU'I RDZU 'PHRUL MNGON PAR 'DU BYA BA MNGON PAR

'DU BYAS TE, DE LTA BU'I TING NGE 'DZIN LA SNYOMS PAR ZHUGS SO,
,DE NAS BYANG CHUB SEMS DPA' SMON LAM KHYAD PAR BLO GROS KYIS
RDZU 'PHRUL GYI CHO 'PHRUL RNAM PA 'DI LTA BU 'DI


@22B BSTAN NAS BYANG CHUB SEMS DPA' SEMS DPA' CHEN PO DE DAG DANG
LHAN CIG TU BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS

SH'AKYA THUB PA GA LA BA DER SONG STE LHAGS NAS BCOM LDAN 'DAS
KYI ZHABS LA MGO BOS PHYAG 'TSAL TE, BCOM LDAN 'DAS LA LAN GSUM
BSKOR BA BYAS NAS SMON LAM JI LTA BA

BZHIN DU BYUNG BA'I PADMA DE DAG LA 'KHOR DANG BCAS TE PHYOGS
GCIG TU 'KHOD DO, ,BAM PO GNYIS PA, ,YANG DE'I TSE BYANG PHYOGS
SU SANGS RGYAS KYI ZHING 'DI NAS SANGS RGYAS KYI ZHING GANGG'A'I

KLUNG STONG PHRAG DRUG CU RTZA GSUM GYI BYE MA SNYED 'DAS PA NA
'JIG RTEN GYI KHAMS RTAG TU BRGYAN PA ZHES BYA BA'I SANGS RGYAS
KYI ZHING DE NA DE BZHIN GSHEGS PA DGRA BCOM PA YANG DAG PAR

RDZOGS PA'I SANGS RGYAS S'A LA'I DBANG PO'I RGYAL PO 'BYUNG BA
ZHES BYA BA DA LTAR YANG BZHUGS TE 'TSO ZHING GZHES LA CHOS KYANG
STON TO, ,SANGS RGYAS KYI ZHING DE NA KHYIM PA GOS DKAR PO GYON

PA MED DE, BYANG CHUB SEMS DPA' DE DAG THAMS CAD KYANG GOS NGUR
SMRIG 'CHANG BA SHA STAG GO ,SANGS RGYAS KYI ZHING DE NA BUD MED
KYI MING YANG MED CING MNGAL GYI GNAS KYANG MI SHES SO, ,

BYANG CHUB SEMS DPA' DE DAG THAMS CAD KYANG GOS NGUR SMRIG GYON
ZHING SKYIL MO KRUNG BCAS PAR BRDZUS TE 'BYUNG NGO, ,BCOM LDAN
'DAS DE YANG BYANG CHUB SEMS DPA' DE DAG LA SANGS


@23A *, ,RGYAS KYI RIGS KYI PHYAG RGYA ZHES BYA BA'I CHOS KYI
RNAM GRANGS YANG DAG PAR RAB TU STON TO, ,DE LA SANGS RGYAS KYI
RIGS KYI PHYAG RGYA ZHES BYA BA GANG ZHE NA, GANG 'DI

BYANG CHUB TU SEMS DANG PO BSKYED DE, DE LTAR BYANG CHUB TU SEMS
BSKYED NAS BYANG CHUB SEMS DPA'I BSLAB PA YONGS SU RDZOGS PA,
BYANG CHUB SEMS DPA'I SDE SNOD LA 'JUG PA

GZUNGS KYI RTZA BA'I GNAS, SEMS MI G-YENG BA, GTONG BA RJES SU
GTONG BA, STONG PA NYID KYI RJES SU 'JUG PA, MTSAN MA MED PA LA
YANG DAG PAR SGRUB PA, SMON PA MED PA TSOL

BA; RANG BZHIN GYIS 'DOD CHAGS DANG BRAL BA, PHUNG PO DANG, KHAMS
DANG, SKYE MCHED RAB TU RTOGS PA, 'DUN PA'I BYA BA RGYUN CHAGS
PA, SANGS RGYAS KYI YE SHES 'DOD PA DE LA

MNGON PAR DAD PA, CHOS THAMS CAD RAB TU RTOGS PA DE DAG LA YONGS
SU RTOG PA MED PA, RTOG PA YANG DAG PAR CHAD PA DE YANG MI MTHONG
BA 'DI NI, SANGS RGYAS KYI RIGS KYI

PHYAG RGYA ZHES BYA'O, ,YANG SANGS RGYAS KYI ZHING DE NA BYANG
CHUB SEMS DPA' SEMS DPA' CHEN PO MTSAN GYIS BRGYAN PA SKAR MA
BRTZEGS PA'I RGYAL PO ZHES BYA BA ZHIG GNAS TE, RIGS

KYI BU DE'I SMON LAM GYI KHYAD PAR NI, 'DI LTA STE, SEMS CAN JI
SNYED KYIS BYANG CHUB SEMS DPA' SEMS DPA' CHEN PO DE MTHONG BA NA
DE DAG THAMS CAD SKYES BU CHEN PO'I MTSAN SUM


@23B CU RTZA GNYIS KYIS LEGS PAR BRGYAN PAR 'GYUR PA'O, ,BYANG
CHUB SEMS DPA' MTSAN GYIS BRGYAN PA SKAR MA BRTZEGS PA'I RGYAL
POS SNANG BA CHEN PO DE YANG MTHONG, ,GSUNG BSAL BA'I

SGRA DE YANG THOS TE, MTHONG ZHING THOS NAS BCOM LDAN 'DAS S'A
LA'I DBANG PO'I RGYAL PO 'BYUNG BA DE BZHIN GSHEGS PA GA LA BA
DER SONG STE PHYIN NAS BCOM LDAN 'DAS DE'I ZHABS LA MGO

BOS PHYAG 'TSAL TE, DE BZHIN GSHEGS PA DE LA LAN GSUM BSKOR BA
BYAS NAS PHYOGS GCIG TU 'DUG GO ,PHYOGS GCIG TU 'DUG NAS BYANG
CHUB SEMS DPA' SEMS DPA' CHEN PO

MTSAN GYIS BRGYAN PA SKAR MA BRTZEGS PA'I RGYAL POS BCOM LDAN
'DAS DE BZHIN GSHEGS PA S'A LA'I DBANG PO'I RGYAL PO 'BYUNG BA DE
LA 'DI SKAD CES GSOL TO, ,BCOM LDAN

'DAS; SNANG BA CHEN PO 'DI DANG GSUNG GSAL BA'I SGRA CHEN PO 'DI
'JIG RTEN DU BYUNG BA'I RGYU GANG LAGS, RKYEN GANG LAGS, DE SKAD
CES GSOL PA DANG, BCOM LDAN

'DAS DE BZHIN GSHEGS PA S'A LA'I DBANG PO'I RGYAL PO 'BYUNG BA
DES RIGS KYI BU DE LA 'DI SKAD CES BKA' STZAL TO, ,RIGS KYI BU,
LHO PHYOGS SU SANGS RGYAS KYI ZHING 'DI

NAS SANGS RGYAS KYI ZHING GANGG'A'I KLUNG DRUG KHRI SUM STONG GI
BYE MA SNYED 'DAS PA NA 'JIG RTEN GYI KHAMS MI MJED CES BYA BA
YOD DE, DE NA DE BZHIN GSHEGS PA DGRA BCOM PA YANG


@24A *, ,DAG PAR RDZOGS PA'I SANGS RGYAS SH'AKYA THUB PA ZHES BYA
BA DA LTAR YANG BZHUGS TE 'TSO ZHING GZHES LA CHOS KYANG STON TO,
,RIGS KYI BU, DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA DES GANG 'DI PHYOGS BCU'I 'JIG RTEN GYI KHAMS
TSAD MED GRANGS MED PA DAG NAS BYANG CHUB

SEMS DPA' BSDU BA DANG, 'DI LTA STE, CHOS BSGRAG PA'I PHYIR BA
SPU'I KHUNG BU THAMS CAD NAS 'OD ZER 'DI DAG RAB TU BKYE ZHING
GSUNG BSAL BA'I SGRA PHYUNG NGO, ,GSOL

PA; BCOM LDAN 'DAS, CI'I SLAD DU 'JIG RTEN GYI KHAMS DE MI MJED
CES BGYI, BCOM LDAN 'DAS DES BKA' STZAL PA, RIGS KYI BU, 'DI LTAR
'JIG RTEN GYI

KHAMS DE NA SEMS CAN 'DOD CHAGS LA MI MJED, ZHE SDANG LA MI MJED,
GTI MUG LA MI MJED, SDUG BSNGAL LA MI MJED DE, DE'I PHYIR 'JIG
RTEN GYI KHAMS

DE MI MJED CES BYA'O, ,GSOL PA, BCOM LDAN 'DAS, SEMS CAN DE DAG
LAS LA LA SPYOS PA DANG, MI SNYAN PAR BRJOD PA DANG, BSDIGS PA
DANG, BRDEGS PA

BZOD CING DANG DU LEN PAR BGYID PA MA MCHIS SAM, 'DOD CHAGS KYI
SEMS SKYES PA SEL TAM, DE BZHIN DU ZHE SDANG GI SEMS DANG, GTI
MUG GI SEMS SEL BA MCHIS


@24B SAM; BKA' STZAL PA, RIGS KYI BU, 'JIG RTEN GYI KHAMS DE NA
SEMS CAN DE DAG LAS GANG YON TAN 'DI DAG DANG LDAN PA NI, NYUNG
NGO, ,RIGS KYI BU, SEMS CAN DE

DAG LAS, PHAL CHER NI, GNOD SEMS DANG, THA BA DANG, ZHE SDANG
MANG STE, 'DOD CHAGS DANG, ZHE SDANG DANG, GTI MUG GIS KUN TU
DKRIS SO, ,GSOL PA, BCOM

LDAN 'DAS, MI MJED CES BGYI BA'I MING 'DI THOG TU MA BAB BO, ,GAL
TE SEMS CAN DE DAG BZOD PAR 'GYUR NA NI, DE YANG RUNG NA, BCOM
LDAN 'DAS, 'DI LTAR

MI BZOD PAS NA, DE'I SLAD DU BCOM LDAN 'DAS, MI MJED CES BGYI
BA'I MING 'DI THOG TU MA BAB BO, ,BKA' STZAL PA, RIGS KYI BU,
SANGS RGYAS KYI ZHING DE NA RIGS

KYI BU DANG, RIGS KYI BU MO BYANG CHUB SEMS DPA'I THEG PA PA
SNGON GYI RGYAL BA LA LHAG PAR BYA BA BYAS PA, DGE BA'I RTZA BA
RNAMS BSKYED PA, SANGS RGYAS BRGYA STONG MANG PO LA BSNYEN

BKUR BYAS PA, BZOD PA DANG, DUL BA DANG, NGES PA DANG LDAN PA DAG
YOD DE, DE DAG NI, SEMS CAN THAMS CAD KYIS SPYOS, BSDIGS, MTSON
GYIS BTAB KYANG JI SNYAM MI

MJED DE, 'DOD CHAGS DANG, ZHE SDANG DANG, GTI MUG RNAMS KYIS MI
'PHROG GO ,RIGS KYI BU, SKYES BU DAM PA DE DAG GI MING GIS 'JIG
RTEN GYI KHAMS DE MI MJED CES


@25A *, ,BRJOD DO, ,BCOM LDAN 'DAS, DE BZHIN GSHEGS PA SH'AKYA
THUB PA DE YANG DE NA SEMS CAN KHA CIG SDIG PA'I CHOS DANG LDAN
PA, MU COR SMRA BA, KHRO

PA; GTUM PA, SEMS CAN DMYAL BA DANG, DUD 'GRO'I SKYE GNAS SU
GZHOL BA, NGAN 'GRO'I SPYOD YUL BA, SANGS RGYAS DANG, CHOS DANG,
DGE 'DUN LA MI GUS PA,

PHRAG DOG LA MNGON PAR DGA' BA'I SEMS CAN NGAN PA DE DAG GIS DE
TZAM DU SPYOS SHING SMAD DE GNOD PAR BYAS SHING SKUR KYANG BCOM
LDAN 'DAS, DE SNYING RJE CHE BAS BZOD CING

DANG DU LEN TE, SA DANG MNYAM PA'I SEMS RJES SU CHAGS PA DANG,
KHONG KHRO BA MED PAS DE BSTI STANG DU BYAS KYANG KHENGS PAR MI
BYED, BSTI STANG DU MA BYAS KYANG 'DUD

PAR MI BYED DE, DE SPYOS SHING BRGYAD KYANG MI RTOG, RNAM PAR MI
RTOG, GNOD PAR MI 'GYUR, MI 'PHROG, MI CHAGS, MI SKYO STE, DE'I
PHYIR 'JIG RTEN GYI KHAMS

DE MI MJED CES BYA'O, ,DE NAS BCOM LDAN 'DAS DE BZHIN GSHEGS PA
S'A LA'I DBANG PO'I RGYAL PO 'BYUNG BA DE LA BYANG CHUB SEMS DPA'
SEMS DPA' CHEN PO MTSAN

GYIS BRGYAN PA SKAR MA BRTZEGS PA'I RGYAL POS 'DI SKAD CES GSOL
TO, ,BCOM LDAN 'DAS, 'DI LTAR BDAG 'JIG RTEN GYI KHAMS DER DE
TZAM DU SMAD PA'I SEMS


@25B NGAN RNAMS KYI NANG DU MA SKYES PA NI, BDAG GIS RNYED PA
LEGS PAR RNYED DO, ,BCOM LDAN 'DAS DES BKA' STZAL PA, RIGS KYI
BU, KHYOD DE SKAD MA ZER CIG ,DE CI'I

PHYIR ZHE NA, RIGS KYI BU, BYANG DANG SHAR GYI MTSAMS NA 'JIG
RTEN GYI KHAMS STONG GIS BRGYAN PA ZHES BYA BA YOD DE, SANGS
RGYAS KYI ZHING DE NA DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS DBANG PHYUG CHEN
PO'I RGYAL PO ZHES BYA BA DA LTAR YANG BZHUGS TE 'TSO ZHING GZHES
SO, ,RIGS KYI BU, SANGS RGYAS KYI ZHING DE NA

SEMS CAN RNAMS RAB TU BDE BA DANG LDAN NO, ,'DI LTA STE, DPER NA,
'GOG PA LA SNYOMS PAR ZHUGS PA'I DGE SLONG GI BDE BA BZHIN TE,
SEMS CAN RNAMS KYANG

BDE BA DE LTA BU DANG LDAN NO, ,YANG RIGS KYI BU, 'JIG RTEN GYI
KHAMS STONG GIS BRGYAN PA DER LO BYE BA BRGYA STONG DU TSANGS PAR
SPYOD PA SPYAD PA BAS NI, GANG 'JIG RTEN GYI

KHAMS MI MJED DU THA NA SE GOL GTOGS PA TZAM DU SEMS CAN THAMS
CAD LA BYAMS PA'I SEMS BSKYED NA, DE BAS 'DI BSOD NAMS CHES MANG
DU BSKYED NA, GANG NYIN

MTSAN DU YONGS SU DAG PAR GNAS PA LTA SMOS KYANG CI DGOS, DE NAS
BCOM LDAN 'DAS DE BZHIN GSHEGS PA S'A LA'I DBANG PO'I RGYAL PO
'BYUNG BA DE LA BYANG CHUB SEMS


@26A *, ,DPA' SEMS DPA' CHEN PO MTSAN GYIS BRGYAN PA SKAR MA
BRTZEGS PA'I RGYAL POS 'DI SKAD CES GSOL TO, ,BCOM LDAN 'DAS,
BDAG

'JIG RTEN GYI KHAMS MI MJED DER BCOM LDAN 'DAS DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS SH'AKYA THUB PA
DE LA BLTA BA DANG, PHYAG BGYI

BA DANG, BSNYEN BKUR BGYI BA DANG, BYANG CHUB SEMS DPA' 'DUS PA
DE YANG BLTA BA DANG, CHOS BSTAN PA DE YANG NYAN DU MCHI'O, ,BCOM
LDAN 'DAS DES BKA'

STZAL PA; RIGS KYI BU, KHYOD DE'I DUS LA DBAB PAR SHES NA SONG
ZHIG ,DE NAS BYANG CHUB SEMS DPA' MTSAN GYIS BRGYAN PA SKAR MA
BRTZEGS PA'I RGYAL PO BYANG CHUB

SEMS DPA' BYE BA PHRAG BCUS YONGS SU BSKOR CING LHAN CIG TU SEMS
BSKYED PA GCIG GIS SANGS RGYAS KYI ZHING DE NAS MI SNANG BAR GYUR
NAS 'JIG RTEN GYI KHAMS MI

MJED 'DIR GNAS SO, ,DE NAS BYANG CHUB SEMS DPA' MTSAN GYIS BRGYAN
PA SKAR MA BRTZEGS PA'I RGYAL PO 'DI SNYAM DU SEMS TE, BDAG GIS
RDZU 'PHRUL GYI CHO 'PHRUL

JI LTA BUS BCOM LDAN 'DAS DE BZHIN GSHEGS PA SH'AKYA THUB PA DE'I
THAD DU 'GRO SNYAM NAS DE DE'I TSE JI LTA BU'I RDZU 'PHRUL MNGON
PAR 'DU BYA BA MNGON PAR BYAS PAS STONG


@26B GSUM GYI STONG CHEN PO'I 'JIG RTEN GYI KHAMS 'DI RIN PO
CHE'I GDUGS GCIG GIS KHEBS PAR GYUR PA DANG, RIN PO CHE'I GDUGS
DE LAS KYANG ME TOG RNAM PA SNA TSOGS

KYI CHAR RAB TU 'BAB, SIL SNYAN BRGYA STONG YANG 'KHROL, MU TIG
GI RGYAN PHRENG BRGYA STONG YANG MNGON PAR 'PHYANG, GDUGS DANG,
RGYAL MTSAN DANG, BA DAN BRGYA STONG

MNGON PAR 'PHYANG BA DANG, BCOM LDAN 'DAS SH'AKYA THUB PA'I 'KHOR
GYI DKYIL 'KHOR DU 'DUS PA DGE SLONG DANG, DGE SLONG MA DANG, DGE
BSNYEN DANG, DGE BSNYEN MA

DANG, LHA DANG, KLU DANG, GNOD SBYIN DANG, DRI ZA DANG, LHA MA
YIN DANG, NAM MKHA' LDING DANG, MI'AM CI DANG, LTO 'PHYE CHEN PO
DANG, MI DANG, MI MA YIN PA

JI SNYED PA DE DAG THAMS CAD KYIS RANG RANG GI LUS SKYES BU CHEN
PO'I MTSAN SUM CU RTZA GNYIS KYIS BRGYAN PAR SHES PA DE LTA BU'I
RDZU 'PHRUL MNGON PAR 'DU BYA BA MNGON PAR

BYAS SO; ;DE NAS BYANG CHUB SEMS DPA' SEMS DPA' CHEN PO MTSAN
GYIS BRGYAN PA SKAR MA BRTZEGS PA'I RGYAL POS RDZU 'PHRUL GYI CHO
'PHRUL RNAM PA 'DI LTA BU 'DI BSTAN NAS

BYANG CHUB SEMS DPA' SEMS DPA' CHEN PO DE DAG DANG LHAN CIG TU
BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SH'AKYA


@27A *, ,THUB PA GA LA BA DER DONG STE LHAGS NAS BCOM LDAN 'DAS
KYI ZHABS LA MGO BOS PHYAG 'TSAL TE, BCOM LDAN 'DAS LA LAN GSUM
BSKOR

BA BYAS NAS SMON LAM JI LTA BA BZHIN DU BYUNG BA'I PADMA DAG LA
'KHOR DANG BCAS TE PHYOGS GCIG TU 'KHOD DO, ,DE BZHIN DU SBYAR TE
PHYOGS BCU KUN GYI BAR GYI 'JIG RTEN GYI

KHAMS BYE BA KHRAG KHRIG BRGYA STONG TSAD MED GRANGS MED PA DAG
TU YANG BYANG CHUB SEMS DPA' SEMS DPA' CHEN PO TSAD MED GRANGS
MED PA RNAMS KYIS SNANG BA CHEN PO DE YANG

MTHONG, GSUNG BSAL BA'I SGRA DE YANG THOS NAS RANG RANG GI DE
BZHIN GSHEGS PA LA YONGS SU ZHUS TE 'JIG RTEN GYI KHAMS MI MJED
'DIR LHAGS NAS DE DAG THAMS

CAD KYIS KYANG BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS SH'AKYA THUB PA'I ZHABS LA
MGO BOS PHYAG 'TSAL TE, BCOM

LDAN 'DAS LA LAN GSUM BSKOR BA BYAS NAS PHYOGS GCIG TU 'KHOD DO,
,GANG DAG STONG GSUM GYI STONG CHEN PO'I 'JIG RTEN GYI KHAMS
'DI'I LHA DANG, KLU DANG, GNOD

SBYIN DANG, DRI ZA DANG, LHA MA YIN DANG, NAM MKHA' LDING DANG
,MI'AM CI DANG, LTO 'PHYE CHEN PO DANG, BRGYA BYIN DANG, TSANGS
PA DANG, RGYAL PO CHEN PO 'JIG RTEN


@27B SKYONG BA DANG, DE MA YIN PA'I LHA'I BU GZI BRJID CHE BA DE
DAG THAMS CAD KYIS 'OD ZER GYI SNANG BA CHEN PO DE YANG MTHONG,
GSUNG BSAL BA'I SGRA CHEN PO DE YANG THOS NAS BCOM

LDAN 'DAS DE BZHIN GSHEGS PA SH'AKYA THUB PA GA LA BA DER DONG
STE LHAGS NAS BCOM LDAN 'DAS KYI ZHABS LA MGO BOS PHYAG 'TSAL TE
BCOM LDAN 'DAS LA LAN GSUM

BSKOR BA BYAS NAS PHYOGS GCIG TU 'KHOD DO, ,DE NAS BCOM LDAN 'DAS
KYIS DE'I TSE JI LTA BU'I RDZU 'PHRUL MNGON PAR 'DU MDZAD PAS,
PHYOGS BCU'I 'JIG RTEN GYI KHAMS

BYE BA KHRAG KHRIG BRGYA STONG TSAD MED GRANGS MED PA JI SNYED PA
DE DAG NAS BYANG CHUB SEMS DPA' TSAD MED GRANGS MED PA 'DUS PA DE
DAG THAMS CAD KYIS KYANG 'JIG RTEN GYI

KHAMS MI MJED 'DI RANG RANG GI SANGS RGYAS KYI ZHING GI YON TAN
BKOD PA DE DAG JI 'DRA BA DE 'DRA BAR LHAG CHAD MED CING KHYAD MA
ZHUGS PAR MTHONG BA DANG, SANGS RGYAS KYI

ZHING DE DAG GI SANGS RGYAS BCOM LDAN 'DAS KYI SKU'I KHA DOG
DANG, MCHU ZHENG CI 'DRA BAR BCOM LDAN 'DAS SH'AKYA THUB PA'I
SKU'I YONGS SU GRUB PA YANG DE 'DRA BAR BYANG CHUB

SEMS DPA' DE DAG GIS SO SO NAS MTHONG BA DANG, SANGS RGYAS KYI
ZHING DE DAG GI BYANG CHUB SEMS DPA' PHUN SUM TSOGS PA CI 'DRA BA
DANG, NYAN THOS CHEN PO PHUN


@28A *, ,SUM TSOGS PA CI 'DRA BA DANG, LONGS SPYOD DANG KUN SPYOD
PA CI 'DRA BA DE 'DRA BAR 'DIR YANG BYANG CHUB SEMS DPA' DE DAG
GIS SO SO NAS

SHES PA DANG, BDAG NYID KYANG RANG RANG GI SANGS RGYAS KYI ZHING
NA 'DUG PA SNYAM DU SHES PA DE LTA BU'I RDZU 'PHRUL MNGON PAR 'DU
MDZAD PA MNGON PAR MDZAD DO, ,DE NAS

BYANG CHUB SEMS DPA' SEMS DPA' CHEN PO BYAMS PAS BYANG CHUB SEMS
DPA'I 'KHOR RGYA MTSO CHEN PO DE MTHONG NAS STAN LAS LANGS TE BLA
GOS PHRAG PA GCIG TU GZAR

NAS PUS MO G-YAS PA'I LHA NGA SA LA BTZUGS TE, BCOM LDAN 'DAS GA
LA BA DE LOGS SU THAL MO SBYAR BA BTUD NAS BCOM LDAN 'DAS LA
TSIGS SU BCAD PA 'DI DAG

GSOL TO, ,PHYOGS BCU RNAMS SU GRAGS PA MTHA' YAS BLO, ,'JIG RTEN
LHAR BCAS 'DIR NI LAM ME STE, ,THUB PA'I THUGS NI SEMS CAN THAMS
CAD KYIS, ,TSAD

GZUNG MI NUS DE PHYIR KHYOD BSAM YAS, ,PHYOGS BCU DAG NAS RGYAL
SRAS DPAG MED PA, ,CHOS TSOL SLAD DU DE RING 'DIR LHAGS NAS,
,BCOM LDAN 'DAS LA KUN

KYANG GUS BCAS GNAS, ,SMRA BA'I MCHOG GIS CHOS RNAMS RAB TU
GSUNGS, ,PHYOGS RNAMS MA LUS PAR NI BRJOD GRAGS PA, ,TSUL KHRIMS
BRTZON 'GRUS TING 'DZIN


@28B BLO RNAMS KYIS, ,SENGGE LTAR NI 'JIGS MED KHYOD MDZES PA,
,NAM MKHA' DAG LA NYI MA BZHIN DU GSAL, ,LHA DANG KLU DANG LHA
MIN GSANG BA PA, ,DGE BSNYEN PHO MO DGE SLONG DGE

SLONG MA; ;THAMS CAD GUS BCAS THAL MO SBYAR GNAS KYI, ,BCOM LDAN
PHAN BZHED CHOS NI BSHAD DU GSOL, ,KHYOD NI 'DAS MKHYEN DE BZHIN
MA 'ONGS DANG, ,DA LTAR YANG

NI SHIN TU NGES PAR MKHYEN, ,LUS CAN MOS PA JI BZHIN KHYOD GZIGS
LA, ,THE TSOM CHEN PO SEL BA'I CHOS BSHAD GSOL, ,THUB PA RGYAL
SRAS JI LTAR SPYAD PAS NA, ,ZHING

RNAMS DAG PA RDUL MED 'THOB PAR 'GYUR, ,JI LTAR SMON LAM 'GRUB PA
'THOB 'GYUR BA, ,DE NI 'DREN PAS BDAG LA MYUR BSHAD GSOL, ,JI
LTAR SER SNA'I DRI MAS MI

GOS SHING, ,JI LTAR TSUL KHRIMS MA NYAMS 'GYUR BA DANG, ,BSDIGS
PA DANG NI DE BZHIN SKUR PA DANG, ,BRNYAS PA DAG KYANG THUB PA JI
LTAR BZOD, ,SDUG BSNGAL DU MAS

RAB TU GZIR BA YI, ,'JIG RTEN DAG GI SDUG BSNGAL BZLOG SLAD DU,
,BSKAL PA BYE BA MANG POR RGYAL SRAS RNAMS, ,JI LTAR BRTZON 'GRUS
RTZOM ZHING SPYOD PAR 'GYUR, ,

RTAG TU SEMS NI RTZE GCIG MNYAM GZHAG CING, ,BSAM GTAN GNAS PA
SPYOD YUL RNAM DAG STE, ,PADMA CHU YI NYES PAS MI GOS LTAR, ,JI
LTAR 'DOD PA DAG GIS GOS


@29A *, ,MI 'GYUR, ,THUB PA JI LTAR ZAB MO'I CHOS SMRA ZHING,
,MKHAS PA 'JIG RTEN 'DAS PA'I BLO LDAN 'GYUR, ,BRTAN PA JI LTAR
BDUD SDE BCAS

BCOM NAS, ,BYANG CHUB RDUL BRAL BLA MED REG PAR 'GYUR, ,DE NAS
BCOM LDAN 'DAS KYIS BYANG CHUB SEMS DPA' SEMS DPA' CHEN PO BYAMS
PA LA 'DI SKAD CES

BKA' STZAL TO, ,BYAMS PA, KHYOD KYIS DE BZHIN GSHEGS PA'I GDAN
SHOMS SHIG DANG, DE BZHIN GSHEGS PA GDAN DE LA BZHUGS NAS SANGS
RGYAS KYI ZHING

GI YON TAN BKOD PA'I SPYOD PA LA YANG DAG PAR 'JUG PA'I TSUL LA
MKHAS PA SGRUB PA DANG POR BSAM ZHING NAN TAN BYA BA'I CHOS KYI
RNAM GRANGS BSHAD DO, ,DE NAS

BYANG CHUB SEMS DPA' SEMS DPA' CHEN PO BYAMS PA 'DI SNYAM DU SEMS
TE, DE BZHIN GSHEGS PAS DON GYI DBANG CI ZHIG GZIGS NA BDAG GDAN
BTING DU

BCUG STE, GNAS BRTAN KUN DGA' BO DANG, MOONGGAL GYI BU CHEN PO LA
BKA' MA STZAL, DE BZHIN GSHEGS PAS BYANG CHUB SEMS DPA' RNAMS
GDAN 'DING

DU BCUG PA LAS NA, GTAM 'DI NI, BYANG CHUB SEMS DPA' 'BA' ZHIG GI
PHYIR BRTZAMS NAS NYAN THOS DANG, RANG SANGS RGYAS KYI THEG PA
YONGS SU SPANGS PA'I


@29B GTAM ZHIG 'BYUNG BA STE, NYAN THOS DANG, RANG SANGS RGYAS
RNAMS NI, CHOS BSTAN PA 'DI'I SNOD MA YIN PA LTA ZHIG SNYAM MO,
,DE NAS BYANG CHUB SEMS DPA' SEMS DPA'

CHEN PO BYAMS PAS DE'I TSE 'DI LTA BU'I RDZU 'PHRUL MNGON PAR 'DU
BYA BA MNGON PAR BYAS PAS, DE BZHIN GSHEGS PA'I SENGGE'I KHRI
'PHANG DU DPAG TSAD BZHI 'BUM PA, RIN

PO CHE DU MAS SPRAS PA, LHA'I RAS BCOS BU BRGYA STONG DU MA BTING
BA, SHING BAL 'JAM ZHING REG NA BDE BA BSHAMS NAS KHRI DE'I 'OD
KYIS STONG GSUM GYI STONG CHEN PO'I

'JIG RTEN GYI KHAMS 'DI SNANG BAR BYAS SO, ;DE NAS BCOM LDAN 'DAS
KHRI SNGA MA LAS BZHENGS NAS SENGGE'I KHRI DE LA BZHUGS SO, ,BCOM
LDAN 'DAS SENGGE'I KHRI DE

LA BZHUGS MA THAG TU STONG GSUM GYI STON CHEN PO'I 'JIG RTEN GYI
KHAMS 'DI RNAM PA DRUG TU G-YOS SO, ,DE NAS BCOM LDAN 'DAS KYIS
TSE DANG LDAN PA SH'A RI'I BU LA

BKA' STZAL PA, SH'A RI'I BU, CHOS BZHI DANG LDAN NA, BYANG CHUB
SEMS DPA' SEMS DPA' CHEN PO SMON LAM YONGS SU RDZOGS PAR 'GYUR
RO, ,BZHI GANG ZHE NA,

'DI LTA STE, BYANG CHUB KYI BSAM PAS YANG DAG PAR ZHUGS PA DANG,
SEMS CAN LA SNYING RJE BA DANG, BRTZON 'GRUS RTZOM PA DANG, DGE
BA'I BSHES GNYEN LA BRTAN PA STE,


@30A *, ,SH'A RI'I BU, CHOS BZHI PO DE DAG DANG LDAN NA, BYANG
CHUB SEMS DPA' SEMS DPA' CHEN PO SMON LAM YONGS SU RDZOGS PAR
'GYUR RO, ,SH'A RI'I

BU; GZHAN YANG CHOS GCIG DANG LDAN NA, BYANG CHUB SEMS DPA' SEMS
DPA' CHEN PO SMON LAM LAS MI NYAMS SHING SANGS RGYAS KYI ZHING
PHUN SUM TSOGS PA YONGS

SU SBYONG BAR 'GYUR RO, ,CHOS GCIG PO GANG ZHE NA, SH'A RI'I BU,
'DI LA BYANG CHUB SEMS DPA' DE BZHIN GSHEGS PA MI 'KHRUGS PA'I
BYANG CHUB SEMS DPA'I SPYOD PA LA

SLOB CING 'DOD PA DANG, 'DUN PA BSKYED PA STE, JI LTAR DE BZHIN
GSHEGS PA MI 'KHRUGS PA SNGON BYANG CHUB SEMS DPAR GYUR PA NA
TSIG 'DI SKAD CES, GAL TE

BDAG SKYE BA THAMS CAD DU RAB TU MA BYUNG NA, SANGS RGYAS THAMS
CAD BSLUS PAR GYUR CIG CES SMRAS TE, SH'A RI'I BU, DE BZHIN DU
BYANG CHUB SEMS DPAS DE BZHIN

GSHEGS PA MI 'KHRUGS PA'I BYANG CHUB SEMS DPA'I SPYOD PA'I RJES
SU BSLAB PAR BYA'O, ,SH'A RI'I BU, BYANG CHUB SEMS DPA' DE LTAR
SLOB PA NI, SKYE BA THAMS CAD

DU RAB TU 'BYUNG STE, DE BZHIN GSHEGS PA RNAMS BYUNG YANG RUNG,
MA BYUNG YANG RUNG GDON MI ZA BAR KHYIM GYI GNAS NAS 'BYUNG NGO,
,DE CI'I PHYIR ZHE NA, SH'A RI'I BU, 'DI


@30B LTA STE; KHYIM GYI GNAS NAS MNGON PAR 'BYUNG BA 'DI NI,
BYANG CHUB SEMS DPA'I RNYED PA'I MCHOG YIN PA'I PHYIR RO, ,SH'A
RI'I BU, RAB TU 'BYUNG BA LA MNGON PAR DGA'

BA'I BYANG CHUB SEMS DPA' YON TAN BCU YONGS SU 'DZIN TO, ,BCU
GANG ZHE NA, 'DI LTA STE, 'DOD PA LA CHAGS PAR MI 'GYUR BA DANG,
DGON PA'I GNAS LA DGA' BA

RNYED PA DANG, SANGS RGYAS KYI SPYOD YUL YANG 'THOB PA DANG, DE
CHUNG MA DANG, BU PHO DANG, BU MO LA SRED PAR MI 'GYUR BA DANG,
NGAN 'GROR 'GRO BA'I CHOS RNAM PAR SPONG BA DANG,

BDE 'GROR 'GRO BA'I CHOS LA BRTEN PA DANG, SNGON GYI DGE BA'I
RTZA BA LAS YONGS SU MI NYAMS PA DANG, DGE BA'I RTZA BA PHUN SUM
TSOGS PA 'THOB PA DANG, DE LA LHA RNAMS

DGA' BA DANG, DE LA MI MA YIN PA RNAMS KYIS BSRUNG BAR 'GYUR BA
STE, SH'A RI'I BU, RAB TU 'BYUNG BA LA MNGON PAR DGA' BA'I BYANG
CHUB SEMS DPA' YON TAN BCU PO DE

DAG YONGS SU 'DZIN PAR 'GYUR RO, ,SH'A RI'I BU, DE LTA BAS NA,
BYANG CHUB SEMS DPA' BYANG CHUB MNGON PAR RDZOGS PAR 'TSANG RGYA
BAR 'DOD PA DANG, SEMS CAN THAMS

CAD DGROL BAR 'DOD PAS RGYUN DU RAB TU 'BYUNG BA DANG, MNGON PAR
'BYUNG BA LA SHIN TU DGA' BAR BYA'O, ,SH'A RI'I BU, CHOS GCIG PO
DE DANG LDAN NA, BYANG CHUB SEMS DPA'


@31A *, ,SMON LAM LAS MI NYAMS SHING SANGS RGYAS KYI ZHING PHUN
SUM TSOGS PA YANG YONGS SU SBYONG BAR 'GYUR RO, ,SH'A RI'I BU,
GZHAN YANG CHOS GNYIS

DANG LDAN NA, BYANG CHUB SEMS DPA' SMON LAM LAS MI NYAMS SHING
SANGS RGYAS KYI ZHING GI YON TAN BKOD PA JI LTA BU 'DOD PA DE LTA
BU YONGS SU 'DZIN PAR 'GYUR TE, GNYIS

GANG ZHE NA, SH'A RI'I BU, 'DI LA BYANG CHUB SEMS DPA' NYAN THOS
KYI THEG PA MI 'DOD, NYAN THOS KYI THEG PA'I GTAM LA MI DGA',
NYAN THOS KYI THEG PA PA DANG MI BSTEN,

NYAN THOS KYI BSLAB PA LA MI SLOB, NYAN THOS KYI THEG PA DANG
LDAN PA'I CHOS MI STON, GZHAN YANG NYAN THOS KYI THEG PA YANG DAG
PAR 'DZIN DU MI 'JUG CING, RANG SANGS

RGYAS KYI THEG PA YANG DE BZHIN PA DANG, GANG 'DI SANGS RGYAS KYI
CHOS YONGS SU BSGRUB PA'I PHYIR BLA NA MED PA YANG DAG PAR RDZOGS
PA'I BYANG CHUB YANG DAG PAR 'DZIN DU

'JUG PA'O, ,SH'A RI'I BU, DE LA GZHAN DAG SANGS RGYAS KYI THEG PA
YANG DAG PAR 'DZIN DU 'JUG PA'I BYANG CHUB SEMS DPA' NI, GNAS BCU
YONGS SU 'DZIN TO, ,BCU

GANG ZHE NA, 'DI LTA STE, NYAN THOS DANG RANG SANGS RGYAS MED
PA'I SANGS RGYAS KYI ZHING YONGS SU 'DZIN PA DANG, BYANG CHUB
SEMS DPA' 'BA' ZHIG GI DGE 'DUN RAB TU RNYED PA


@31B DANG, DE LA SANGS RGYAS BCOM LDAN 'DAS RNAMS DGONGS PA DANG,
SANGS RGYAS BCOM LDAN 'DAS RNAMS DE'I TSUL YONGS SU SGROG CING
CHOS STON PA DANG, 'DI LTA STE, DE BRGYA

BYIN NYID DAM, TSANGS PA NYID KYI PHYIR SEMS DANG SEMS LAS BYUNG
BA RGYA CHEN PO BSKYED PA DANG, MIR GYUR NA YANG 'KHOR LOS BSGYUR
BA'I RGYAL POR 'GYUR BA DANG, SANGS RGYAS MTHONG

BA DANG 'BRAL BAR MI 'GYUR BA DANG, LHA DANG MI RNAMS DGA' BAR
'GYUR BA DANG, G-YOG 'KHOR MI PHYED PAR 'GYUR BA DANG, BSOD NAMS
KYI PHUNG PO TSAD MED GRANGS MED PA YONGS SU

'DZIN PA'O, ,SH'A RI'I BU, DE CI'I PHYIR ZHE NA, GANG STONG GSUM
GYI STONG CHEN PO'I 'JIG RTEN GYI KHAMS KYI SEMS CAN JI SNYED PA
DE DAG THAMS CAD DGRA BCOM PA'I 'BRAS BU

MNGON SUM DU BYA BA LA BKOD PA DANG, RANG SANG RGYAS KYI 'BRAS BU
MNGON SUM DU BYA BA LA BKOD PA BAS, GANG RIGS KYI BU'AM RIGS KYI
BU MO GCIG YANG DAG PAR RDZOGS

PA'I BYANG CHUB KYI SEMS LA BZHAG NA, DE NI, DE BAS BSOD NAMS
CHES MANG DU BSKYED DO, ,SH'A RI'I BU, DE CI'I PHYIR ZHE NA, NYAN
THOS DANG, RANG SANGS RGYAS SKYES PAS NI,

SANGS RGYAS KYI RIGS MI 'CHAD PAR MI 'GYUR TE, SANGS RGYAS 'BYUNG
BA MED NA, NYAN THOS DANG, RANG SANGS RGYAS 'BYUNG BAR MI 'GYUR
GYI, SH'A RI'I BU, SANGS RGYAS 'BYUNG BA


@32A *, ,YOD NA; SANGS RGYAS KYI RIGS MI 'CHAD CING, NYAN THOS
DANG, RANG SANGS RGYAS SU GDAGS PA YANG YOD PAR 'GYUR RO, ,SH'A
RI'I BU, GZHAN

YANG BYANG CHUB KYI SEMS LA RAB TU 'GOD PA'I BYANG CHUB SEMS DPA'
NI, GNAS BCU PO DE DAG YONGS SU 'DZIN TO, ,SH'A RI'I BU, CHOS
GNYIS PO DE DAG DANG LDAN NA, BYANG

CHUB SEMS DPA' SMON LAM LAS MI NYAMS SHING, SANGS RGYAS KYI ZHING
GI YON TAN BKOD PA JI LTA BU 'DOD PA DE LTA BU YONGS SU 'DZIN TO,
,SH'A RI'I BU, GZHAN YANG CHOS

GSUM DANG LDAN NA, BYANG CHUB SEMS DPA' SMON LAM LAS MI NYAMS
SHING SANGS RGYAS KYI ZHING GI YON TAN BKOD PA JI LTA BU 'DOD PA
DE LTA BU YONGS SU 'DZIN TE, GSUM

GANG ZHE NA, SH'A RI'I BU, 'DI LA BYANG CHUB SEMS DPA' DGON PA LA
GNAS PA LHUR LEN PA DANG, ZANG ZING MED PAR CHOS KYI SBYIN PA
SBYIN PA DANG, TSUL KHRIMS KYI SDOM

PA LA GNAS PAR 'GYUR BA'O, ,SH'A RI'I BU, TSUL KHRIMS KYI SDOM PA
LA GNAS PA'I BYANG CHUB SEMS DPA' MI 'JIGS PA BCU 'THOB STE, BCU
GANG ZHE NA, GANG

'DI MI 'JIGS PAR GRONG DU 'JUG PA DANG, MI 'JIGS PAR 'KHOR LA
CHOS STON PA DANG, MI 'JIGS PAR KHA ZAS ZA BA DANG, MI 'JIGS PAR
GTZUG LAG KHANG DU 'JUG


@32B PA DANG, MI 'JIGS PAR DGE 'DUN GYI NANG DU 'JUG PA DANG, MI
'JIGS PAR LUNG 'BOGS PA DANG, MI 'JIGS PAR SLOB DPON DANG MKHAN
PO'I DRUNG DU 'GRO BA DANG, MI 'JIGS

PAR BYAMS PA DANG LDAN PAS 'KHOR LA RJES SU STON PA DANG, MI
'JIGS PAR GOS DANG, ZAS DANG, MAL CHA DANG, NA BA'I GSOS SMAN
DANG, YO BYAD LA SPYOD PA DANG, DES SMRAS

PA GZUNG BAR 'GYUR BA STE, SH'A RI'I BU, TSUL KHRIMS KYI SDOM PA
LA GNAS PA'I BYANG CHUB SEMS DPA' MI 'JIGS PA BCU PO DE DAG 'THOB
BO, ,SH'A RI'I BU, ZANG ZING MED PA'I SEMS

KYIS CHOS SBYIN PA SBYIN PA'I BYANG CHUB SEMS DPA' NI, YON TAN
GYI CHOS BCU YONGS SU 'DZIN TE, BCU GANG ZHE NA, GANG 'DI DE SDIG
PA MI 'DOD PA YIN, DE SHES KYIS KHE MI 'DOD

PA YIN, DE GRAGS PA MI 'DOD PA YIN, DE KHYIM YONGS SU MI 'DZIN PA
YIN, DE KHYIM LA SER SNA MED PA YIN, DE GOS DANG, ZAS DANG, MAL
CHA DANG, NA BA'I GSOS SMAN DANG,

YO BYAD NGAN MNGON TZAM GYIS CHOG SHES PA YIN, DES SMRAS PA GZUNG
BAR 'OS PA YIN, LHA DAG KYANG DE'I DRUNG DU 'GRO BA YIN, DE TSUL
BZHIN MA YIN PA RNAM PAR RTOG PA YID

LA BYED PA MI SKYED PA YIN, DE SANGS RGYAS KYI SEMS LA SEMS
BSKYED PA YIN TE, SH'A RI'I BU, ZANG ZING MED PA'I SEMS KYIS CHOS
KYI SBYIN PA SBYIN PA'I BYANG CHUB SEMS DPA'


@33A *, ,NI; YON TAN GYI CHOS BCU BO DE DAG YONGS SU 'DZIN TO,
,SH'A RI'I BU, DGON PA LA GNAS PA LHUR LEN PA'I BYANG CHUB SEMS
DPA' NI, YON

TAN GYI PHAN YON BCU YONGS SU 'DZIN TO, ,BCU GANG ZHE NA, GANG
'DI 'DU 'DZIN RNAM PAR SPONG BA DANG, RAB TU DBEN PA LA BRTEN PA
DANG, DE BSAM GTAN LA SEMS

DMIGS PAR 'GYUR BA DANG, BYA BA MANG POR MI 'GYUR BA DANG, SANGS
RGYAS RNAMS 'DOD PA DANG, DE'I LUS BDE BA DANG MI 'BRAL BA DANG,
DE'I TSANGS PAR SPYOD

PA BAR CHAD DU MI 'GYUR BA DANG, TSEGS [*TSOGS?] CHUNG NGUS TING
NGE 'DZIN 'THOB PA DANG, DES TSIG DANG YI GE BSTAN PA RNAMS CHUD
MI ZA BA DANG, JI LTAR THOS PA'I CHOS RNAMS

KYI DON RAB TU SHES PA STE, SH'A RI'I BU, DGON PA LA GNAS PA LHUR
LEN PA'I BYANG CHUB SEMS DPA' NI, YON TAN GYI PHAN YON BCU PO DE
DAG YONGS SU 'DZIN TO, ,

SH'A RI'I BU, CHOS GSUM PO DE DAG DANG LDAN NA, BYANG CHUB SEMS
DPA' SMON LAM LAS MI NYAMS SHING SANGS RGYAS KYI ZHING GI YON TAN
BKOD PA JI LTA BU 'DOD PA DE

LTA BU YONGS SU 'DZIN TO, ,SH'A RI'I BU, GZHAN YANG CHOS BZHI
DANG LDAN NA, BYANG CHUB SEMS DPA' SMON LAM LAS MI NYAMS SHING
SANGS RGYAS KYI ZHING JI LTA BU 'DOD PA


@33B DE LTA BU YONGS SU 'DZIN TE, ,BZHI GANG ZHE NA, SH'A RI'I
BU, 'DI LA BYANG CHUB SEMS DPA' BDEN PA SMRA BA YIN, JI SKAD
SMRAS PA DE BZHIN DU BYED CING NGA RGYAL BCOM PA YIN ,

NGA RGYAL TSAR GCAD PA'I PHYIR ZHUGS SHING PHRAG DOG DANG SER SNA
YONGS SU SPANGS PA YIN, ,PHA ROL 'BYOR PA LA YID DGA' BA YIN NO,
,SH'A RI'I BU, BZHI PO 'DI DAG NI, BDEN

PAR SMRA BA'I BYANG CHUB SEMS DPA'I PHAN YON TE, BZHI GANG ZHE
NA, 'DI LTA STE, DE'I KHA NAS AUTPA LA'I DRI NGAD 'BYUNG BA DANG,
LUS DANG NGAG DANG YID KYI LAS KYI MTHA' YONGS

SU DAG PAR 'GYUR BA DANG, LHAR BCAS PA'I 'JIG RTEN GYI TSAD MAR
GYUR CING TSIG 'KHRUL BA MED PAR 'GYUR BA DANG, SANGS RGYAS KYI
GSUNG PHUN SUM TSOGS PA YONGS SU

'DZIN PA STE, SH'A RI'I BU, BZHI PO DE DAG NI, BYANG CHUB SEMS
DPA' BDEN PAR SMRA BA'I PHAN YON YIN NO, ,SH'A RI'I BU, BZHI PO
'DI DAG NI, NGA RGYAL BCOM PA'I BYANG

CHUB SEMS DPA'I PHAN YON TE, BZHI GANG ZHE NA, GANG 'DI NGAN
'GROR SKYE BA RNAM PAR SPONG BA STE, 'DI LTA STE, RNGA MO DANG,
BA LANG DANG, BONG BU DANG, RTA'I SKYE GNAS

DANG; DE BZHIN DU GZHAN SMAD PAR SKYES PA RNAM PAR SPONG BA DANG,
MI SMAD PAR 'GYUR BA DANG, GZHAN PHYIR RGOL BA DANG MI MDZA' BA
RNAMS KYIS MI TSUGS PAR 'GYUR BA


@34A *, ,DANG, LHA DANG BCAS PA'I 'JIG RTEN GYIS PHYAG BYA BAR
'GYUR BA STE, SH'A RI'I BU, BZHI PO DE DAG NI, NGA RGYAL BCOM
PA'I BYANG

CHUB SEMS DPA'I PHAN YON NO, ,SH'A RI'I BU, BZHI PO 'DI DAG NI,
PHRAG DOG DANG SER SNA YONGS SU SPANGS PA'I BYANG CHUB SEMS DPA'I
PHAN YON TE, BZHI GANG

ZHE NA, 'DI LTA STE, DE GTONG BA'I SEMS LA MI RMONGS PA DANG, MU
GE 'BYUNG BA'I DUS NA SBYIN BDAG TU 'GYUR BA DANG, DE TSUL KHRIMS
DANG LDAN PA 'ONGS NA KHYIM

GYI SGO GCOD PAR MI 'GYUR BA DANG, DE'I GTONG BA DANG LEN PA LA
SU YANG PHRAG DOG MI BYED PA STE, SH'A RI'I BU, BZHI PO DE DAG
NI, PHRAG DOG DANG SER SNA YONGS SU

SPANGS PA'I BYANG CHUB SEMS DPA'I PHAN YON NO, ,SH'A RI'I BU,
BZHI PO 'DI DAG NI, PHA ROL 'BYOR PA LA DGA' BA'I BYANG CHUB SEMS
DPA' PHAN YON TE, BZHI

GANG ZHE NA, 'DI LTA STE, BDAG GIS SEMS CAN 'DI DAG BZUNG STE,
BDAG 'DI DAG GI CHED DU GO CHA BGOS NAS 'DI DAG BDE BA LA SBYAR
BAR BYA BA YIN NO, SEMS

CAN 'DI DAG NI, RANG GI MTHUS BSGRUBS PA'I LONGS SPYOD KYIS BDE
BAR 'TSO'O, ,ZHES DGA' BA RNYED PA DANG, DE'I LONGS SPYOD RGYAL
PO DANG, RKUN PO DANG, ME DANG, CHU LA


@34B SOGS PA DANG, BGO SKAL LA SPYOD PA MI MDZA' BA RNAMS KYIS MI
'PHROG PAR 'GYUR BA DANG, GANG GI TSE BU PHUN SUM TSOGS PA DANG,
G-YOG 'KHOR PHUN SUM TSOGS

PA DANG, LONGS SPYOD PHUN SUM TSOGS PA RNYED PA DE'I TSE DE LA
RGYAL PO YANG DGA' BAR 'GYUR NA, SEMS CAN GZHAN LTA SMOS KYANG CI
DGOS, DE LONGS SPYOD DANG, KUN

TU SPYOD PA RGYA CHEN PO LA SEMS 'JUG PA STE, SH'A RI'I BU, BZHI
PO DE DAG NI, PHA ROL 'BYOR PA LA DGA' BA'I BYANG CHUB SEMS DPA'I
PHAN YON NO, ,SH'A RI'I BU, CHOS

BZHI PO DE DAG DANG LDAN NA, BYANG CHUB SEMS DPA' SMON LAM LAS MI
NYAMS SHING SANGS RGYAS KYI ZHING GI YON TAN BKOD PA JI LTA BU
'DOD PA DE LTA BU YONGS SU 'DZIN TO,,

SH'A RI'I BU, GZHAN YANG CHOS LNGA DANG LDAN NA, BYANG CHUB SEMS
DPA' SMON LAM LAS MI NYAMS SHING SANGS RGYAS KYI ZHING GI YON TAN
BKOD PA JI LTA BU 'DOD PA DE LTA

BU YONGS SU 'DZIN CING YONGS SU SBYONG STE, LNGA GANG ZHE NA,
SH'A RI'I BU, 'DI LA BYANG CHUB SEMS DPA' SANGS RGYAS KYI ZHING
GI YON TAN BKOD PA RNAM PA PHUN SUM TSOGS

PA YONGS SU RDZOGS PAR BYA BA'I PHYIR CHOS KUN TU TSOL ZHING, DE
GANG LA CHOS NYAN PA DE LA BYANG CHUB SEMS DPAS JI LTAR YON TAN
'DI DAG YONGS SU SGRUB PA DE KUN


@35A *, ,'DRI ZHING DES CHOS DE THOS NAS DE BZHIN DU NAN TAN BYED
PA'O, ,SH'A RI'I BU, GZHAN YANG 'DI LA BYANG CHUB SEMS DPA' SANGS
RGYAS

KYI ZHING YONGS SU DAG PAR SKYE BAR SMON CING, DE TSUL KHRIMS
YONGS SU DAG PAR 'GYUR BA STE, DE TSUL KHRIMS YONGS SU DAG PAS
GANG DANG GANG DU SMON

BDE DANG DER SKYES TE, DE DER SKYES NAS DE SANGS RGYAS KYI ZHING
YONGS SU DAG PA LA SEMS SHING RTOG STE, NYAN THOS KYI PHUN SUM
TSOGS PA'AM, BYANG CHUB SEMS

DPA'I PHUN SUM TSOGS PA'AM, LONGS SPYOD DANG KUN TU SPYOD PA PHUN
SUM TSOGS PA MTSAN MAR 'DZIN TE, DES DE DAG MTSAN MAR BZUNG NAS
GUS PA DANG

BCAS; ZHES DANG BCAS SHING THAL MO SBYAR TE DE BZHIN GSHEGS PA'I
THAD DU SONG NAS BCOM LDAN 'DAS, BYANG CHUB SEMS DPAS JI LTAR
SPYAD NA, SANGS

RGYAS KYI ZHING GI YON TAN BKOD PA RGYA CHEN PO YONGS SU 'DZIN
CES KUN TU ZHUGS NAS DE BZHIN GSHEGS PA DES KYANG DE'I LHAG PA'I
BSAM PA MKHYEN TE, GANG RNAMS

KYIS SANGS RGYAS KYI ZHING GI YON TAN BKOD PA RGYA CHEN PO YONGS
SU 'GRUB PAR 'GYUR BA'I GNAS DE DAG STON CING, YANG DAG PAR RAB
TU 'CHAD DE, DES DE


@35B THOS NAS DE BZHIN DU NAN TAN BYED PA'O, ,SH'A RI'I BU, GZHAN
YANG 'DI LA BYANG CHUB SEMS DPA' YE SHES DANG LDAN ZHING, BYA BA
DANG LDAN PA YIN TE, DE MI SHES PA

YONGS SU SBYONG ZHING BYA BA MA YIN PA YONGS SU SPONG NGO, ,DE LA
YE SHES NI, GANG, BYA BA NI, GANG ZHE NA, YE SHES ZHES BYA BA NI,
GANG DMIGS PA LA DMIGS PA NI, YE

SHES TE; NYAN THOS DANG RANG SANGS RGYAS KYI YE SHES DANG BRAL
BA'O, ,BYA BA ZHES BYA BA NI, JI LTAR THOS PA'I CHOS RNAMS LA NAN
TAN BYED PA'O, ,SH'A RI'I BU, GZHAN YANG

'DI LA BYANG CHUB SEMS DPA' RGYU DANG 'BYUNG BA LA MKHAS PA YIN
TE, DE LA RGYU NI, GANG, 'BYUNG BA NI, GANG ZHE NA, RGYU ZHES BYA
BA NI, GANG 'DI TSUL BZHIN

MA YIN PA'I YID LA BYED PA'I RNAM PAR RTOG PA STE, GANG LAS PHYIN
CI LOG BZHI LA SEMS CAN RNAMS GNAS PAR 'GYUR BA'O, ,DE NI, TSUL
BZHIN LA BRTZON

PA YIN TE, DE LA TSUL BZHIN SBYOR BA GANG ZHE NA, GANG 'DI CHOS
THAMS CAD YID LA BYED PA STE, 'BYUNG BA YANG DE NYID YIN NO,
,SH'A RI'I BU, GZHAN YANG

'DI LA BYANG CHUB SEMS DPA' SANGS RGYAS KYI NGO BO NYID KYANG RAB
TU SHES, ZHING GI NGO BO NYID KYANG RAB TU SHES SO, ,DE LA SANGS
RGYAS KYI NGO BO NYID GANG, ZHING GI NGO BO


@36A *, ,NYID NI; GANG ZHE NA, SANGS RGYAS KYI NGO BO NYID CES
BYA BA DE NI, MING TZAM MO, ,ZHING GI NGO BO NYID CES BYA BA DE
YANG MING

TZAM MO; ;GANG MING TZAM DE DBEN PAR SHES SHING, JI LTAR CHOS
GANG YANG MI DMIGS PA DE LTAR SHES PA STE, SH'A RI'I BU, CHOS
LNGA PO DE DAG DANG

LDAN NA; BYANG CHUB SEMS DPA' SMON LAM LAS MI G-YO ZHING SANGS
RGYAS KYI ZHING GI YON TAN BKOD PA JI LTA BU 'DOD PA DE LTA BU
YONGS SU 'DZIN CING YONGS

SU SBYONG NGO, ,SH'A RI'I BU, GZHAN YANG CHOS DRUG DANG LDAN NA,
BYANG CHUB SEMS DPA' MYUR DU BLA NA MED PA YANG DAG PAR RDZOGS
PA'I BYANG CHUB MNGON

PAR RDZOGS PAR 'TSANG RGYA ZHING, 'JIG RTEN THAMS CAD LAS MNGON
PAR 'PHAGS PA'I SANGS RGYAS KYI ZHING YONGS SU 'DZIN TE, DRUG
GANG ZHE NA, SH'A

RI'I BU; 'DI LA BYANG CHUB SEMS DPA' NI, SBYIN PA PO SBYIN BDAG
TU 'GYUR BA STE, DE DNGOS PO GANG PHANGS PA YID DU 'ONG BA MNGON
PAR 'DOD PAR

'GYUR BA DE YONGS SU GTONG YANG ZHUM PAR MI 'GYUR ZHING, YID DGA'
BA DANG, MGU BA DANG, RANGS PA DANG, YID BDE BA SKYES NAS 'DI
LTAR


@36B GANG 'DI BLA NA MED PA YANG DAG PAR RDZOGS PA'I BYANG CHUB
LA MNGON PAR SMON PAS BDAG GIS SBYIN PA CHEN PO DANG, THEG PA
CHEN PO DANG, BYA BA CHEN PO YONGS SU

RDZOGS PAR BYA'O, ,KUN TU 'DZIN PA'I SEMS KYIS NI, BLA NA MED PA
YANG DAG PAR RDZOGS PA'I BYANG CHUB SGRUB PAR MI NUS SO, ,SNYAM
DU RTOG GO, DES DE LTAR BRTAGS NAS

BDOG PA THAMS CAD YONGS SU GTONG BAR 'GYUR TE, DES RANG GI LUS
DANG, SROG YONGS SU GTONG YANG YID MI BDE BAR MI 'GYUR NA, GZHAN
NOR GYI RNAM PA

DANG; CHUNG MA DANG, BU PHO DANG, BU MO LTA SMOS KYANG CI DGOS,
SH'A RI'I BU, 'DI LA JI SNYAM DU SEMS, GANG THAMS CAD MKHYEN PA
ZHES BYA BA'I TSIG 'DI'I BSTAN PA JI

LTA BU ZHE NA, SH'A RI'I BU, GANG BYANG CHUB SEMS DPA' SEMS DPA'
CHEN PO BYANG CHUB SEMS DPA'I SPYAD PA SPYOD CING BDOG PA THAMS
CAD YONGS SU GTONG BA YIN TE, DE'I

PHYIR DE BYANG CHUB THOB PAS NA, THAMS CAD MKHYEN PA ZHES BYA'O,
,SH'A RI'I BU, GZHAN YANG 'DI LA BYANG CHUB SEMS DPA' KHYIM PAR
GYUR PA YANG RUNG, RAB TU BYUNG

BA YANG RUNG STE, TSUL KHRIMS KYI SDOM PA YANG DAG PAR 'DZIN PA
LA RAB TU GNAS PA YIN TE, DE SROG GI PHYIR YANG BSLAB PA LAS MI
'DA'O, ,GANG TSUL KHRIMS KYI SDOM


@37A *, ,PA YANG DAG PAR BZUNG BA DE YANG SEMS CAN THAMS CAD DANG
THUN MONG DU BYAS NAS BLA NA MED PA YANG DAG PAR RDZOGS PA'I
BYANG CHUB TU

YONGS SU BSNGO STE, BDAG NI, TSUL KHRIMS DANG LDAN PA'O, ,ZHES
DGA' BA RNYED CING MCHOG TU DGA' BA SKYES TE, MNGON PAR DGA' BAS
TSANGS PAR SPYAD PA SPYOD DE,

DE TSANGS PAR SPYOD CING BDE BAR NYIN MTSAN 'DA' BAR BYED DO, ,DE
BDE BAR CHOS MNGON SUM DU 'GYUR RO, ,CHOS KYI TSUL DANG LDAN PAR
YANG DAG PAR SO SOR RTOGS

PAR 'GYUR RO, ,YANG DAG PAR SO SOR RTOGS PA LA GNAS PA NI, ZAB MO
LA BZOD PA SKYE'O, ,BZOD PA SKYES PA NI, LTA BA DRANG POR 'GYUR
RO, ,LTA BA DRANG PO NI, YANG

DAG PAR NAN TAN BYED PAR 'GYUR RO, ,YANG DAG PA'I NAN TAN LA GNAS
PA NI, KHAMS GSUM LA MNGON PAR MI DGA' BAR 'GYUR RO, ,DE KHAMS
GSUM LA

MNGON PAR MI DGA' BAS SKRAG PAR 'GYUR RO, ,SKRAG PAS 'BYUNG BA
TSOL LO, ,'BYUNG BA MTHONG NAS DE 'DI SNYAM DU SEMS TE, JI LTAR
BDAG SDUG BSNGAL BA LTAR

SEMS CAN THAMS CAD KYANG DE BZHIN TE, BDAG GIS SEMS CAN 'DI DAG
THAMS CAD KYI KHUR KHYER LA NYE BAR ZHI BA MA GTOGS PAR 'DI DAG
GI BDE BA'I RGYU GZHAN


@37B MED DO; ;SNYAM MO, ,DE DE LTAR SO SOR RTOG PA NA SNYING RJE
CHEN PO 'THOB BO, ,DE CHER SNYING RJE BAS THAMS CAD MKHYEN PA MA
THOB KYI BAR DU MGO DANG, GOS LA ME 'BAR BA BZHIN DU

BRTZON 'GRUS MI 'DOR RO, ,SH'A RI'I BU, GZHAN YANG 'DI LA BYANG
CHUB SEMS DPA' DE BZOD PA'I GO CHA GYON CING BZOD PA'I STOBS DANG
LDAN PA YIN GYI, NGA RGYAL GYI STOBS

DANG LDAN PA MA YIN NO, ,DES SPYOS, BRGYAD, BRDEGS, BSDIGS KYANG
BZOD PA SGRUB STE, PHA ROL LA MI 'KHRUG, GNOD PAR MI SEMS SO, ,DE
'DI LTAR SEMS BSKYED DE,

GAL TE BDAG LA SEMS CAN DE DAG GIS RI RAB TZAM GYI THO BAS BRDEGS
SHING BSKAL PA BYE BA'I BAR DU RGYUN MI 'CHAD PAR GSHE YANG BDAG
GI GNOD SEMS DANG, THA

BA DANG; ZHE SDANG GIS SEMS BSKYED PAR MI BYA'O, ,DE CI'I PHYIR
ZHE NA, SEMS CAN DE DAG NI, MA BSLAB PA, BDAG NI, SANGS RGYAS
BCOM LDAN 'DAS RNAMS LA

SLOB PAR 'DOD PA'O, ,SNYAM NAS DE JI LTA JI LTA BUR SEMS CAN
RNAMS KYIS SPYOS PA DANG, BRGYAD PA DANG, BRDEGS PA DE LTA DE LTA
BUR SNYING RJE CHEN PO BSKYED DE, BDAG

GIS SEMS CAN 'DI DAG BSKYAB PAR BYA'O, ,BDAG SEMS CAN 'DI DAG GI
DON DU GO CHA BGOS NAS BDAG GIS SEMS CAN 'DI DAG BZUNG BA YIN TE,
BDAG GIS


@38A *, ,'DI DAG 'KHOR BA LAS YONGS SU THAR PAR BYA'I, BDAG GIS
'DI DAG LA GNOD SEMS DANG, THA BA DANG, ZHE SDANG GI SEMS BSKYED
PAR

NI MI BYA'O, ,SNYAM MO, ,DE DE LTAR BZOD PA'I GO CHA BGOS PAS
PHUN SUM TSOGS PA BCU 'THOB STE, BCU GANG ZHE NA, GANG 'DI LA
RIGS PHUN SUM TSOGS PA DANG, LONGS

SPYOD PHUN SUM TSOGS PA DANG, GZUGS PHUN SUM TSOGS PA DANG, G-YOG
'KHOR PHUN SUM TSOGS PA DANG, GTONG BA PHUN SUM TSOGS PA DANG,
DGE BA'I

BSHES GNYEN PHUN SUM TSOGS PA DANG, CHOS NYAN PA PHUN SUM TSOGS
PA DANG, CHOS LA NAN TAN BYED PA PHUN SUM TSOGS PA DANG, SHI
'PHOS NAS KYANG SANGS

RGYAS MTHONG BA PHUN SUM TSOGS PA RNYED PA DANG, MTHONG NAS KYANG
DAD PA THOB PA STE, SH'A RI'I BU, BZOD PA'I GO CHA BGOS PA'I
BYANG CHUB SEMS DPA' NI, PHUN

SUM TSOGS PA BCU PO DE DAG 'THOB BO, SH'A RI'I BU, GZHAN YANG 'DI
LA BYANG CHUB SEMS DPA' DGE BA'I CHOS YONGS SU BSGRUB PA'I PHYIR
BRTZON 'GRUS BRTZAMS

SHING YI DAM LA BRTAN PA YIN NO, ,DE 'DI LTAR BRTZON 'GRUS RTZOM
STE, GAL TE BDAG GIS SEMS CAN RE RE'I DON GYI PHYIR YANG PHYI
MA'I MTHA'I BSKAL PA BYE BAR


@38B YANG 'KHOR BAR BYA'O, ,ZHES TSUL 'DI DANG, BRTZON 'GRUS
RTZOM PA 'DI DANG, SPYOD PA 'DI DANG, SEMS ZHI BA 'DI DANG, YI
DAM 'DI DANG, DGE BA'I BSAM PA 'DI

DANG, SNYING RJE'I SEMS 'DIS SEMS CAN 'DI DAG THAMS CAD KYI CHED
DU BSKAL PA DE SNYED DU 'KHOR BAR BYAS TE, 'DI LTAR BDAG GIS SEMS
CAN 'DI DAG YONGS SU

MI GTONG NGO, ,SNYAM NAS BRTZON 'GRUS RTZOM MO, ,YANG SH'A RI'I
BU, BYANG CHUB SEMS DPA' GANG GIS GANGG'A'I KLUNG GI BYE MA SNYED
KYI PHYOGS BCU'I SANGS RGYAS KYI ZHING RIN PO

CHE SNA BDUN GYIS YONGS SU GANG BAR BYAS TE SEMS BSKYED PA SEMS
BSKYED PA TZAM LA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RNAMS

LA SBYIN PA BYIN PA STE, TSUL 'DI DANG STOBS BSKYED PA 'DIS PHYI
MA'I MTHA'I BSKAL PA BYE BAR SBYIN PA BYIN PA BAS, BYANG CHUB
SEMS DPA' GANG LHAG PA'I BSAM PA PHUN

SUM TSOGS PA, SNYING RJE CHEN PO LA GNAS PAS 'DI LTA BU'I BRTZON
'GRUS KYI GO CHA'I SEMS BSKYED NA, DE DE BAS BSOD NAMS CHES MANG
DU BSKYED DO, ,SH'A RI'I BU, BRTZON

'GRUS BRTZAMS PA'I BYANG CHUB SEMS DPAS YON TAN GYI CHOS BCU
'THOB STE, BCU GANG ZHE NA, 'DI LTA STE, DES BYIS PA'I SPYOD PA
SPANGS PA YIN, DES SANGS RGYAS KYI SPYOD


@39A *, ,PA YONGS SU BZUNG BA YIN, DES 'KHOR BA LA NYES PAR 'DU
SHES BSKYED PA YIN, DES SNYING RJE CHEN PO YONGS SU BZUNG BA YIN,
SNGON

DAM BCAS PA LAS MI 'GYUR BA YIN, NAD NYUNG BA YIN, 'DAS PA DANG,
MA BYON PA DANG, DA LTAR BYUNG BA'I SANGS RGYAS BCOM LDAN 'DAS
RNAMS KYI BKA' BZHIN

BYAS PA YIN, 'DOD CHAGS DANG, ZHE SDANG DANG, GTI MUG CHUNG BA
YIN, JI LTAR BSTAN PA'I TSIG DANG YI GE RNAMS KYI DON RAB TU SHES
PA YIN, NAN TAN GYIS

YANG DAG PAR BSGRUB PA YIN TE, SH'A RI'I BU, BRTZON 'GRUS BRTZAMS
PA'I BYANG CHUB SEMS DPA' NI, YON TAN GYI CHOS BCU PO DE DAG
'THOB BO, ,SH'A RI'I BU,

GZHAN YANG 'DI LA BYANG CHUB SEMS DPA' SANGS RGYAS BCOM LDAN 'DAS
RNAMS RJES SU DRAN ZHING DE 'DI SNYAM DU SEMS TE, DE BZHIN GSHEGS
PA DE DAG NI,

THUGS RTZE GCIG PA, RTAG TU MNYAM PAR BZHAG PA, BSNYEL BA MI
MNGA' BA DANG LDAN PA'O, ,SNYAM NAS DE YANG 'DI SNYAM DU SEMS TE,
BDAG DE BZHIN GSHEGS

PA BZHUD PA'I RJES SU 'GRO BAR BYA NA, SEMS G-YENG PA DANG, BRJED
NGAS PAS NI, GANG 'DI SANGS RGYAS KYI GNAS TE, GNAS 'DI THOB PAR
MI NUS SO, ,SNYAM NAS


@39B DE CHAGS PA THAMS CAD DANG, YONGS SU 'DZIN PA THAMS CAD
DANG, THOB PA DANG, BKUR STI THAMS CAD DANG, GRONG DANG, GRONG
KHYER DANG, GRONG RDAL LA CHAGS PA THAMS

CAD DANG, GROGS PO DANG, GLA MI DANG, KHYIM LA SRED PA THAMS CAD
YONGS SU BTANG STE, SEMS CAN THAMS CAD KYI DON GYI PHYIR SEMS CAN
THAMS CAD NI, BDAG GIS

YONGS SU MI GTONG NGO, ,SNYAM NAS DGON PA RAB TU DGON PA LA MNGON
PAR DGA' BA YIN TE, BSE RU LTAR GCIG PU SPYOD CING DE DGON PA RAB
TU DGON PA DAG TU

GNAS NAS PHYOGS GCIG TU SEMS CAN RNAMS LA BYAMS PAS KHYAB PAR
BYED DO, ,DE BZHIN DU SBYAR TE PHYOGS BCU KUN GYI BAR DU TSAD MED
PA DANG LDAN PA'I SEMS KYIS

SEMS CAN THAMS CAD LA BYAMS PAS KHYAB PAR BYED DO, ,BYAMS PA LA
GNAS NAS BSAM GTAN LA BSAM GTAN PAR 'GYUR RO, ,YANG SH'A RI'I BU,
BYANG CHUB SEMS

DPA' KHYIM PA GANG GIS GANGG'A'I KLUNG GI BYE MA SNYED KYI DE
BZHIN GSHEGS PA DGE SLONG GI DGE 'DUN GYI 'KHOR DANG BCAS PA
RNAMS LA GANGG'A'I KLUNG GI BYE MA SNYED KYI BSKAL

PAR BDE BAR SBYAR BA THAMS CAD KYIS BSTI STANG DU BYAS PA BAS,
BYANG CHUB SEMS DPA' RAB TU BYUNG BA GANG RAB TU DBEN PA 'DOD
CING DGON PA LOGS SU PHYOGS TE GOM


@40A *, ,PA BDUN BOR NA, 'DI NI, DE BAS BSOD NAMS CHES MANG DU
BSKYED DO, ,CHES MYUR DU BYANG CHUB 'THOB PAR 'GYUR RO, ,SH'A
RI'I BU,

BCU PO 'DI DAG NI, DBEN PA NA GNAS SHING, BSAM GTAN LA BSAM GTAN
PA'I BYANG CHUB SEMS DPA'I PHAN YON TE, BCU GANG ZHE NA, 'DI LTA
STE, DRAN PA

DANG LDAN PA YIN, BLO GROS DANG LDAN PA YIN, RTOGS PA DANG LDAN
PA YIN, MOS PA DANG LDAN PA YIN, MYUR DU SPOBS PA RAB TU THOB PA
YIN, GZUNGS SGRUB

PA YIN, SKYE BA DANG 'JIG PA LA MKHAS PA THOB PA YIN, TSUL KHRIMS
KYI PHUNG PO LAS MI NYAMS PA YIN, LHA RNAMS KYANG DE LA RIM GRO
BYED PA YIN, GZHAN

GYI 'BYOR PA LA MI 'DOD PA YIN TE, SH'A RI'I BU, BCU PO DE DAG
NI, DBEN PA LA GNAS SHING BSAM GTAN LA BSAM GTAN PA'I BYANG CHUB
SEMS DPA'I

PHAN YON NO, ,SH'A RI'I BU, GZHAN YANG 'DI LA BYANG CHUB SEMS
DPA' SHES RAB KYI RGYU MTHUN PA LA MKHAS PA YIN TE, DE 'DI LTAR
SHES RAB GANG NAS

'BYUNG SNYAM DU NYE BAR RTOG CING, DE 'DI SNYAM DU SEMS TE, SHES
RAB NI, TSUL KHRIMS KYI SDOM PA'I GNAS LAS BYUNG BA STE, SHES RAB
BYUNG BA LAS CHOS


@40B DKAR PO THAMS CAD RNAM PAR 'PHEL LO, ,SNYAM NAS DE SHES RAB
LA SLOB STE, GANG 'JIG RTEN GYI BZO'I GNAS DANG, LAS KYI GNAS
DANG, SNGAGS KYI GNAS DANG, SMAN GYI

GNAS DANG, GANG BYA DKA' BA DANG, SGRUB DKA' BA'I LAS DE DAG
THAMS CAD LA SLOB BO, ,BSLAB NAS KYANG DE 'DI LTAR SEMS BSKYED
DE, GANG 'JIG RTEN PA'I SHES RAB

'DI NI, YID 'BYUNG BAR MA YIN, 'DOD CHAGS DANG BRAL BAR MA YIN,
'GOG PAR MA YIN, ZHI BAR MA YIN, MNGON PAR SHES PAR MA YIN, MNGON
PAR RDZOGS

PAR BYANG CHUB PAR MA YIN, DGE SBYONG MA YIN, MYA NGAN LAS 'DA'
BAR 'GYUR BA MA YIN GYI, 'DI LTAR BDAG GIS SHES RAB GANG GIS SHIN
TU ZHI BAR 'GYUR BA'I BZO RNAM

PA DE LTA BU DANG, SNGAGS RNAM PA DE LTA BU DANG, SMAN RNAM PA DE
LTA BU DANG, SHES RAB RNAM PA DE LTA BU YONGS SU BTZAL LO, ,SNYAM
NAS DE CHOS THAMS CAD KYI THOG MA YONGS

SU TSOL LO, ,DE CHOS THAMS CAD KYI THOG MA YONGS SU TSOL BA NA
CHOS GANG YANG CHOS GANG LA YANG NYE BAR 'JOG PA'I CHOS DE GANG
YANG YANG DAG PAR RJES SU MI MTHONG NGO, ,

YANG DAG PAR RJES SU MI MTHONG BAS RAB TU ZHI BA LA GNAS PAR
'GYUR RO, ,RAB TU ZHI BAR SPYOD PA LA GNAS NAS YONGS SU YID MI
'CHAD DO, ,YONGS SU YID MI 'CHAD PAS


@41A *, ,SEMS CAN RNAMS KYI DON DU 'DI LTA STE, SEMS CAN THAMS
CAD KYI SDUG BSNGAL RAB TU ZHI BAR BYA BA'I PHYIR BSAM BZHIN DU
SRID PA 'DZIN

TE; SH'A RI'I BU, CHOS DRUG PO DE DAG DANG LDAN NA, BYANG CHUB
SEMS DPA' MYUR DU BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA ZHING

SMON LAM LAS MI NYAMS LA, 'JIG RTEN THAMS CAD LAS MNGON PAR
'PHAGS PA'I SANGS RGYAS KYI ZHING GI YON TAN BKOD PA PHUN SUM
TSOGS PA YANG YONGS SU

RDZOGS PAR 'GYUR RO, ,SH'A RI'I BU, GZHAN YANG CHOS BDUN DANG
LDAN NA, BYANG CHUB SEMS DPA' SMON LAM LAS MI NYAMS SHING RGYAN
THAMS CAD KYIS BRGYAN

PA'I SANGS RGYAS KYI ZHING YONGS SU SBYONG NGO, ,BDUN GANG ZHE
NA, 'DI LTA STE, BDOG PA THAMS CAD YONGS SU GTONG ZHING SBYIN PA
DE YANG MI DMIGS PA DANG, TSUL

KHRIMS KYANG SKYON MED LA TSUL KHRIMS DE LA RLOM SEMS KYANG MED
PA DANG, BZOD CING DES LA SEMS DE YANG MI DMIGS PA DANG, BRTZON
'GRUS KYANG RTZOM LA

LUS DANG NGAG DANG SEMS DE YANG MI DMIGS PA DANG, BSAM GTAN YANG
YONGS SU SGRUB LA, DE YANG MI GNAS PA'I BSAM GTAN PA BSAM GTAN PA
DANG,


@41B SHES RAB KYANG YONGS SU RDZOGS PAR BYED LA DE RTOG PA YANG
MED PA DANG, SANGS RGYAS KYANG RJES SU DRAN LA DE MTSAN MA YANG
SEL BA STE, SH'A RI'I BU, CHOS BDUN PO DE DAG

DANG LDAN NA, BYANG CHUB SEMS DPA' SMON LAM LAS MI NYAMS SHING
SANGS RGYAS KYI ZHING RGYAN THAMS CAD KYIS BRGYAN PA YANG YONGS
SU 'DZIN TO, ,SH'A RI'I BU, CHOS

BRGYAD DANG LDAN NA, BYANG CHUB SEMS DPA' SMON LAM LAS MI NYAMS
SHING SANGS RGYAS KYI ZHING YONGS SU SBYONG STE, BRGYAD GANG ZHE
NA, PHRAG DOG MED PA DANG, RGYAN

SBYIN PA DANG, SEMS RGYA CHE BA DANG, CHOS SMRA BA LA BSTI STANG
BYED PA DANG, GUS PA DANG BCAS PA DANG, 'TSO BA RNAM PAR DAG PA
DANG, KUN 'GED PA'I NGANG TSUL

CAN DANG, BDAG LA MI BSTOD CING GZHAN LA MI SMOD PA STE, SH'A
RI'I BU, CHOS BRGYAD PO DE DAG DANG LDAN NA, BYANG CHUB SEMS DPA'
SMON LAM LAS MI NYAMS

SHING SANGS RGYAS KYI ZHING YANG YONGS SU SBYONG NGO, ,BAM PO
GSUM PA, ,SH'A RI'I BU, CHOS DGU DANG LDAN NA, BYANG CHUB SEMS
DPA' SMON LAM LAS MI NYAMS SHING,

SANGS RGYAS KYI ZHING YANG YONGS SU DAG PAR BYED DO, DGU GANG ZHE
NA, 'DI LTA STE, LUS SDOM PA DANG, NGAG SDOM PA DANG, YID SDOM PA
DANG, 'DOD CHAGS


@42A *, ,BSAL BA DANG, ZHE SDANG BSAL BA DANG, GTI MUG GSAL BA
DANG, SLU BA MED PA DANG, MDZA' BA BRTAN PA DANG, DGE BA'I BSHES

GNYEN LA BRNYAS PA MED PA STE, SH'A RI'I BU, CHOS DGU PO DE DAG
DANG LDAN NA, BYANG CHUB SEMS DPA' SMON LAM LAS MI NYAMS SHING,
SANGS RGYAS KYI

ZHING YANG YONGS SU DAG PAR BYED DE, SH'A RI'I BU, CHOS BCU DANG
LDAN NA, BYANG CHUB SEMS DPA' SMON LAM LAS MI NYAMS SHING, SANGS
RGYAS KYI ZHING YANG

YONGS SU DAG PAR BYED DO, ,BCU GANG ZHE NA, 'DI LTA STE, SEMS CAN
DMYAL BA'I SDUG BSNGAL THOS NA MI 'JIGS SHING SNYING RJE BA DANG,
DUD 'GRO'I SKYE

GNAS KYI SDUG BSNGAL THOS NA MI 'JIGS SHING SNYING RJE BA DANG,
GSHIN RJE'I 'JIG RTEN GYI SDUG BSNGAL THOS NA MI 'JIGS SHING
SNYING RJE BA DANG, LHA RGUD

PA THOS NA MI 'JIGS SHING SNYING RJE BA DANG, MI RGUD PA THOS NA
MI 'JIGS SHING SNYING RJE BA DANG, DBUL BA DANG, MU GE DANG, RKUN
PO DANG, RANG RTA DANG, DMAG

GI GNOD PA THOS NA MI 'JIGS CING SNYING RJE BA STE, DE 'DI SNYAM
DU CI NAS KYANG BDAG GIS SANGS RGYAS KYI ZHING NA SEMS CAN DMYAL
BA DANG, DUD 'GRO'I SKYE


@42B GNAS DANG, YI DVAGS KYI YUL MED CING BSAM PA TZAM GYIS BZA'
BA DANG, BTUNG BA DANG, BGO BA PHUN SUM TSOGS PA DANG, SEMS CAN
RNAMS KYANG TSE DPAG TU MED

PAR GYUR TE NGA YI BA MED CING YONGS SU 'DZIN PA MED LA, BLA NA
MED PA YANG DAG PAR RDZOGS PA'I BYANG CHUB TU NGES PA DE LTA BU'I
SANGS RGYAS KYI ZHING YONGS SU DAG PAR

MA BYAS KYI BAR DU BRTZON 'GRUS MI GTONG NGO, ,SNYAM DU SEMS
BSKYED PA STE, SH'A RI'I BU, CHOS BCU PO DE DAG DANG LDAN NA,
BYANG CHUB SEMS DPA' SMON LAM LAS KYANG

MI NYAMS SHING, SANGS RGYAS KYI ZHING YANG YONGS SU DAG PAR BYED
DO, ,SH'A RI'I BU, GZHAN YANG BYANG CHUB SEMS DPA' ME TOG KHYER
ZHING DE BZHIN GSHEGS

PA'AM; DE BZHIN GSHEGS PA'I MCHOD RTEN GYI DRUNG DU SONG NAS 'DI
SNYAM DU SEMS BSKYED DE, ME TOG 'DI JI LTAR DRI ZHIM LA KHA DOG
BZANG ZHING BLTA NA SDUG STE,

YID DU 'ONG BA DANG, MDZES PA DE BZHIN DU BDAG BYANG CHUB THOB
PA'I SANGS RGYAS KYI ZHING DE'ANG ME TOG SNA TSOGS KYIS YONGS SU
GANG BA DANG, RIN PO CHE SNA TSOGS KYI

SHING LJON PAS RAB TU BRGYAN PAR GYUR CIG ,CES BYA BAR SEMS
BSKYED DO, ,DE BZHIN DU SBYAR TE PHYE MA DANG, BDUG SPOS DANG,
PHRENG BA DANG, BYUG PA DANG, BZHON


@43A *, ,PA DANG, GOS DANG, BZA' BA DANG, BTUNG BA DANG, GDUGS
DANG, RGYAL MTSAN DANG, BA DAN DANG, GSER DANG, DNGUL DANG, BEE

d'URYA DANG, MU TIG DANG, DUNG DANG, MAN SHEL DANG, BYI RU'I BAR
DU GANG CI 'BUL YANG RUNG STE, DE DAG THAMS CAD SANGS RGYAS KYI
ZHING GI YON TAN BKOD PA BSGRUB

PA'I DON DU YONGS SU BSNGO ZHING TSUL KHRIMS KYI SDOM PA LA GNAS
PAS BYANG CHUB SEMS DPA' TSUL KHRIMS KYI SDOM PA LA GNAS PA DE'I
SEMS KYI SMON PA 'GRUB

PAR 'GYUR RO, ,SH'A RI'I BU, GZHAN YANG 'DI LA BYANG CHUB SEMS
DPA' NI, SU LA'ANG YID DU MI 'ONG BA'I TSIG MI BRJOD CING YID DU
'ONG BA'I TSIG SHA STAG

BRJOD DE, DE BYANG CHUB THOB PA'I SANGS RGYAS KYI ZHING DE NA
SEMS CAN GANG GIS KYANG YID DU MI 'ONG BA'I SGRA MI THOS TE, YID
DU 'ONG BA'I SGRA SHA STAG THOS PAR

'GYUR RO, ,SH'A RI'I BU, GZHAN YANG 'DI LA BYANG CHUB SEMS DPA'
BDAG GI BDE BA YONGS SU MI TSOL ZHING GZHAN BDE BAS DGA' BAR
'DZIN TE, DE BYANG CHUB

THOB PA'I TSE SANGS RGYAS KYI ZHING DE'I SEMS CAN RNAMS BDE BA'I
DAM PAS TSIM PAR 'GYUR RO, ,SH'A RI'I BU, GZHAN YANG 'DI LA BYANG
CHUB SEMS DPA' DGE


@43B BA BCU'I LAS KYI LAM RTAG TU RGYUN MI 'CHAD PAR YANG DAG PAR
BLANG SHING SGRUB STE, DGE BA'I RTZA BA DE'ANG SANGS RGYAS KYI
ZHING GI YON TAN BKOD PA YONGS SU RDZOGS PAR

BYA BA'I PHYIR THAMS CAD MKHYEN PA NYID DU BSNGO STE, DE BYANG
CHUB THOB PA'I TSE SANGS RGYAS KYI ZHING DE'I SEMS CAN THAMS CAD
DGE BA BCU'I LAS KYI LAM DANG LDAN ZHING 'BYUNG

BA'I SHES RAB CAN DU 'GYUR RO, ,SH'A RI'I BU, GZHAN YANG 'DI LA
BYANG CHUB SEMS DPA' YUL GANG NA 'DUG KYANG RUNG STE, YUL DER
YANG SKYES PA'AM, BUD MED

DAM; KHYE'U'AM, BU MO'AM, SEMS CAN GANG JI SNYED CIG DES MTHONG
BA DE THAMS CAD BYANG CHUB YANG DAG PAR 'DZIN TU 'JUG CING SU
LA'ANG NYAN THOS DANG, RANG

SANGS RGYAS KYI THEG PA'I GTAM MI BRJOD CING, GZHAN DU NA SANGS
RGYAS KYIS THEG PA'I GTAM SHA STAG BRJOD DE, DE BYANG CHUB THOB
PA'I TSE SANGS RGYAS KYI ZHING DER

SEMS CAN GANG JI SNYED CIG SKYES PA DE THAMS CAD BLA NA MED PA
YANG DAG PAR RDZOGS PA'I BYANG CHUB TU NGES PAR GYUR TE, NYAN
THOS DANG RANG SANGS RGYAS MED CING BYANG CHUB

SEMS DPA'I TSOGS KYIS YONGS SU GANG BA'I SANGS RGYAS KYI ZHING DE
THOB PAR 'GYUR RO, ,SH'A RI'I BU, GZHAN YANG 'DI LA BYANG CHUB
SEMS DPA' GZHAN GYI RNYED


@44A *, ,PA MI 'PHROG CING, GZHAN GYIS THOB NA DGA' BAR 'DZIN TE,
DE BYANG CHUB THOB PA'I TSE SANGS RGYAS KYI ZHING DER SEMS CAN
GANG JI SNYED

CIG SKYES PA DE THAMS CAD MI 'PHROG PA'I PHUN SUM TSOGS PA DANG,
CHOS KYI THOB PA CHEN PO DANG LDAN PAR 'GYUR RO, ,SH'A RI'I BU,
GZHAN YANG 'DI LA BYANG CHUB

SEMS DPA' DGE SLONG NGAM, DGE SLONG MA'AM, SU'ANG RUNG STE NYES
PA BYUNG BAS MI RGOL BA LA BDAG NYID KYANG DAM PA'I CHOS LA SBYOR
TE, DE BYANG CHUB THOB

BA'I TSE SANGS RGYAS KYI ZHING DE NA NYES PA'I MING YANG YE MED
PAR 'GYUR TE, DE CI'I PHYIR ZHE NA, SEMS CAN DE DAG NI, NYES PA
MED PA'I CHOS CAN YONGS SU

DAG PAR 'GYUR RO, ,SH'A RI'I BU, GZHAN YANG 'DI LA BYANG CHUB
SEMS DPA' CHOS 'DOD CING CHOS DON DU GNYER LA YONGS SU YID CHAD
PA MED PA'I RANG

BZHIN CAN YIN TE, CI SKAD DU THOS PA'I CHOS LA NAN TAN BYED PAS
DE BYANG CHUB THOB PA'I TSE SANGS RGYAS KYI ZHING DER SEMS CAN
GANG DAG SKYES PA DE DAG THAMS CAD CHOS

'DOD CING CHOS DON DU GNYER BA DANG, YONGS SU YID CHAD PA MED
PA'I RANG BZHIN CAN TE, JI LTAR THOS PA'I CHOS RNAMS LA NAN TAN
BYED PAR 'GYUR RO, ,SH'A RI'I BU,


@44B GZHAN YANG 'DI LA BYANG CHUB SEMS DPA' RNGA BO CHE DANG,
DUNG DANG, RDZA RNGA DANG, 'KHAR RNGA DANG, PI WANG RGYUD GCIG PA
DANG, SGRA SNYAN DANG, 'KHAR DKROL DANG, GLING

BU DANG, PI WANG DANG, BA LA KI DANG, KIM PA LA LA SOGS PA ROL MO
SIL SNYAN GYI YO BYAD YID DU 'ONG BA SNA TSOGS KYIS DE BZHIN
GSHEGS PA'I MCHOD RTEN LA MCHOD

PA BYED CING, DGE BA'I RTZA BA DE YANG SANGS RGYAS KYI ZHING GI
YON TAN BKOD PA BSGRUB PA'I DON DU YONGS SU BSNGO STE, DE BYANG
CHUB THOB PA'I TSE SANGS RGYAS KYI ZHING DE NA SIL

SNYAN BRGYA STONG MA DKROL MA BRDUNGS PAR SGRA 'BYIN PAR 'GYUR
RO, ,SH'A RI'I BU, GZHAN YANG 'DI LA BYANG CHUB SEMS DPA' BRJED
NGAS PA'I SEMS CAN RNAMS LA DRAN

PAR 'GYUR BA'I GDAMS NGAG GIS 'DOMS TE, DE BYANG CHUB THOB PA'I
TSE SANGS RGYAS KYI ZHING DE'I SEMS CAN RNAMS BSAM GTAN GYI ZAS
CAN DU 'GYUR RO, ,SH'A RI'I

BU; SANGS RGYAS KYI ZHING GI YON TAN BKOD PA PHUN SUM TSOGS PA
LAS BRTZAMS TE BSKAL PA'AM, BSKAL PA LAS LHAG PAR CHOS BSTAN
KYANG DE BZHIN GSHEGS

PA'I SPOBS PA LA MTHAR THUG PA MED MOD KYI, MOS PA DANG LHAG PA'I
BSAM PA PHUN SUM TSOGS PA BYANG CHUB SEMS DPA' THEG PA PA'I RIGS
KYI BU DANG, RIGS KYI BU


@45A *, ,MO GANG DAG GIS GANG THOS NAS DE YONGS SU RDZOGS PAR
BYED PAR 'GYUR BA MDOR BSTAN TO, ,SH'A RI'I BU, CHOS GSUM DANG
LDAN NA,

BYANG CHUB SEMS DPA' MYUR DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA ZHING, JI LTAR
BSAM PA'I SANGS RGYAS KYI ZHING

MNGON PAR 'GRUB PAR 'GYUR TE, GSUM GANG ZHE NA, 'DI LTA STE, BAG
YOD PAR GNAS PA DANG, JI SKAD DU THOS PA'I CHOS LA NAN TAN BYED
PA DANG, SMON

LAM GYI KHYAD PAR TE, SH'A RI'I BU, CHOS GSUM PO DE DAG DANG LDAN
NA, BYANG CHUB SEMS DPA' MYUR DU BLA NA MED PA YANG DAG PAR
RDZOGS PA'I BYANG CHUB

MNGON PAR RDZOGS PAR 'TSANG RGYA ZHING JI LTAR BSAM PA'I SANGS
RGYAS KYI ZHING MNGON PAR 'GRUB PAR 'GYUR RO, ,DE NAS BCOM LDAN
'DAS LA TSE DANG LDAN PA SH'A

RI'I BUS 'DI SKAD CES GSOL TO, ,BCOM LDAN 'DAS, JI TZAM DU DE
BZHIN GSHEGS PAS LEGS PAR GSUNGS PA NI, NGO MTSAR TE, BCOM LDAN
'DAS,

BYANG CHUB KYI PHYOGS KYI CHOS THAMS CAD NI, BAG MCHIS PA LA GNAS
SO, ,BYANG CHUB NI, NAN TAN LA GNAS SO, ,SANGS RGYAS KYI ZHING GI
YON TAN BKOD


@45B PA PHUN SUM TSOGS PA NI, SMON LAM GYI KHYAD PAR GYIS 'GRUB
BO, ,BCOM LDAN 'DAS KYIS BKA' STZAL PA, SH'A RI'I BU, DE DE BZHIN
TE, BYANG CHUB KYI PHYOGS KYI CHOS

THAMS CAD NI, BDAG YOD PA LA GNAS SO, ,BYANG CHUB NI, NAN TAN LA
GNAS SO, ,SANGS RGYAS KYI ZHING GI YON TAN BKOD PA PHUN SUM TSOGS
PA NI, SMON LAM GYI

KHYAD PAR GYIS 'GRUB BO, ,SH'A RI'I BU, NGAS SNGON CI LTAR SMON
LAM BTAB PA DE BZHIN DU SANGS RGYAS KYI ZHING YONGS SU GRUB BO,
,SH'A RI'I BU, NGA BAG YOD PA LA

GNAS PAS SMON LAM YONGS SU RDZOGS SO, ,SH'A RI'I BU, NGAS NAN TAN
BYAS PAS BYANG CHUB THOB BO, ,SH'A RI'I BU, BAG MED PAR GNAS
SHING TSIG GI LAS

LHUR LEN PA DANG, NAN TAN MED PAS NYAN THOS KYI SA YANG SGRUB PAR
MI NUS NA, BLA NA MED PA YANG DAG PAR RDZOGS PA'I BYANG CHUB LTA
CI SMOS TE, SH'A RI'I BU, DE

LTA BAS NA, BYANG CHUB SEMS DPA' YANG DAG PA'I MING DU GDAGS PAR
DAM 'CHA' BAR 'DOD PA'I BYANG CHUB SEMS DPAS BYANG CHUB SEMS
DPA'I BSLAB PA JI LTAR

BCAS PA 'DI LA BSLAB PAR BYA'O, ,DE NAS 'KHOR DE'I NANG NAS BYANG
CHUB SEMS DPA' BRGYAD KHRI BZHI STONG SO SO'I STAN LAS LANGS TE
THAL MO SBYAR NAS KUN GYIS


@46A *, ,KYANG MGRIN GCIG TU BCOM LDAN 'DAS LA 'DI SKAD CES GSOL
TO, ,BCOM LDAN 'DAS, BDAG CAG GIS BYANG CHUB SEMS

DPA'I BSLAB PA JI LTAR BCAS PA 'DI LA BSLAB PAR BGYI'O, ,NAN TAN
GYIS YONGS SU BSGRUB PAR BGYI'O, ,BAG MCHIS PAR GNAS PAR BGYI'O,
,SMON LAM RNAMS

YONGS SU RDZOGS PAR BGYI'O, ,SANGS RGYAS KYI ZHING PHUN SUM TSOGS
PA YONGS SU RDZOGS PAR BGYI'O, ,JI LTAR BSAM PA'I SMON LAM YONGS
SU RDZOGS PAR MA

GYUR GYI BAR DU BYANG CHUB SEMS DPA'I SPYOD PA SPYAD PAR BGYI'O,
,DE NAS BCOM LDAN 'DAS KYIS DE'I TSE 'DZUM PA MDZAD DO, ,DE NAS
BCOM LDAN 'DAS LA TSE DANG

LDAN PA SH'A RI'I BUS 'DI SKAD CES GSOL TO, ,BCOM LDAN 'DAS 'DZUM
PA MDZAD PA'I RGYU GANG LAGS, RKYEN GANG LAGS, BCOM LDAN 'DAS
KYIS BKA'

STZAL PA; SH'A RI'I BU, KHYOD KYIS 'DI SKAD DU SENGGE'I SGRA
SGROG PA'I RIGS KYI BU 'DI DAG MTHONG NGAM, GSOL PA, BCOM LDAN
'DAS, MTHONG LAGS SO, ,BCOM

LDAN 'DAS KYIS BKA' STZAL PA, SH'A RI'I BU, RIGS KYI BU 'DI DAG
THAMS CAD BSKAL PA BRGYA PHRAG STONG 'DAS NAS BLA NA MED PA YANG
DAG PAR RDZOGS PA'I BYANG


@46B CHUB MNGON PAR RDZOGS PAR 'TSANG RGYA BAR 'GYUR TE, SH'A
RI'I BU, DPER NA, SENGGE ZHES BYA BA'I DE BZHIN GSHEGS PA SHA
STAG SANGS RGYAS KYI ZHING GZHAN DANG GZHAN DU

'BYUNG BA NGAS GZIGS PA DE BZHIN DU, DE BZHIN GSHEGS PA DE DAG
KYANG MING SMON LAM BKOD PA ZHES BYA BA SHA STAG TU SANGS RGYAS
KYI ZHING GZHAN DANG GZHAN DU 'BYUNG

BAR 'GYUR TE, SH'A RI'I BU, DE BZHIN GSHEGS PA DE DAG GI SANGS
RGYAS KYI ZHING YANG DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS

'OD DPAG MED KYI SANGS RGYAS KYI ZHING NA SANGS RGYAS KYI ZHING
GI YON TAN BKOD PA JI 'DRA BA DE 'DRA BAR LHAG CHAD MED PAR 'GYUR
TE, TSE'I TSAD NI, MA GTOGS SO, ,

GSOL PA, BCOM LDAN 'DAS, 'DI DAG GI TSE'I TSAD CI TZAM ZHIG TU
'GYUR, BCOM LDAN 'DAS KYIS BKA' STZAL PA, SH'A RI'I BU, DE BZHIN
GSHEGS PA DE DAG

RE RE ZHING TSE'I TSAD BSKAL PA BCU BCUR 'GYUR RO, ,DE NAS BYANG
CHUB SEMS DPA' SEMS DPA' CHEN PO SENGGE'I RTZAL GYIS MNGON PAR
BSGRAGS PA'I SGRA ZHES BYA BA 'KHOR

DE NYID DU 'DUS PAR GYUR TE 'DUG PA STAN LAS LANGS TE BLA GOS
BRAG PA GCIG TU GZAR NAS PUS MO G-YAS PA'I LHA NGA SA LA BTZUGS
TE BCOM LDAN 'DAS GA LA


@47A *, ,BA DE LOGS SU THAL MO SBYAR BA BTUD NAS BCOM LDAN 'DAS
LA 'DI SKAD CES GSOL TO, ,BCOM LDAN 'DAS, 'JAM DPAL GZHON

NUR GYUR PA 'DI SANGS RGYAS BCOM LDAN 'DAS RNAMS KYIS BSTOD CING
BSNGAGS NA, BCOM LDAN 'DAS, 'JAM DPAL GZHON NUR GYUR PA 'DI YUN
JI SRID

CIG NA BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA, DE'I SANGS RGYAS KYI ZHING NI, JI LTA
BU ZHIG TU 'GYUR, DE SKAD CES

GSOL PA DANG, BCOM LDAN 'DAS KYIS BYANG CHUB SEMS DPA' SEMS DPA'
CHEN PO SENGGE'I RTZAL GYIS MNGON PAR BSGRAGS PA'I SGRA LA 'DI
SKAD CES BKA' STZAL

TO; ;RIGS KYI BU, 'JAM DPAL GZHON NUR GYUR PA 'DI NYID LA DRIS
SHIG ,DE NAS BYANG CHUB SEMS DPA' SEMS DPA' CHEN PO SENGGE'I
RTZAL GYIS MNGON PAR

BSGRAGS PA'I SGRAS 'JAM DPAL GZHON NUR GYUR PA LA 'DI SKAD CES
SMRAS SO, ,'JAM DPAL, KHYOD JI SRID CIG NA BLA NA MED PA YANG DAG
PAR RDZOGS PA'I

BYANG CHUB MNGON PAR RDZOGS PAR 'TSANG RGYA BAR 'GYUR, 'JAM DPAL
GYIS SMRAS PA, RIGS KYI BU, KHYOD KYIS KHO BO LA CI KHYOD BLA NA
MED PA YANG DAG PAR


@47B RDZOGS PA'I BYANG CHUB TU YANG DAG PAR ZHUGS SAM, 'ON TE MA
ZHUGS ZHES DE DRIS SHIG ,DE CI'I PHYIR ZHE NA, RIGS KYI BU, GAL
TE KHO BO BYANG CHUB TU YANG DAG

PAR ZHUGS NA NI, DE'I PHYIR MNGON PAR RDZOGS PAR 'TSANG YANG RGYA
NA, KHO BO YANG DAG PAR ZHUGS PA MED PAS MNGON PAR RDZOGS PAR
'TSANG RGYA BAR JI LTAR

'GYUR, SMRAS PA, 'JAM DPAL, KHYOD SEMS CAN RNAMS KYI DON DU BLA
NA MED PA YANG DAG PAR RDZOGS PA'I BYANG CHUB TU YANG DAG PAR MA
ZHUGS SAM, SMRAS PA,

RIGS KYI BU, DE NI, MA YIN NO, ,DE CI'I PHYIR ZHE NA, SEMS CAN
DMIGS SU MED PA'I PHYIR TE, RIGS KYI BU, GAL TE KHO BOS SEMS CAN
ZHIG DMIGS

NA NI; DE'I PHYIR KHO BO YANG DE DAG GI DON DU BYANG CHUB TU YANG
DAG PAR 'JUG NA, RIGS KYI BU, GANG GI PHYIR SEMS CAN YANG MED,
SROG KYANG MED, GANG

ZAG KYANG MED PA DE'I PHYIR KHO BO 'JUG PA MED DO, ,LDOG PA MED
DO, ,SMRAS PA, 'JAM DPAL, KHYOD SANGS RGYAS KYI CHOS LA MA ZHUGS
SAM, SMRAS PA, RIGS KYI BU, DE

NI; MA YIN NO, ,DE CI'I PHYIR ZHE NA, RIGS KYI BU, CHOS THAMS CAD
NI, SANGS RGYAS KYI CHOS LA ZHUGS PA STE, CHOS GANG ZAG PA MED
CING KHONGS SU GTOGS PA MED


@48A *, ,LA; MTSAN MA MED CING MTSAN NYID MED PA DE NI, SANGS
RGYAS SU ZHUGS PA YIN TE, CHOS THAMS CAD KYANG SANGS RGYAS SU
ZHUGS

PA DE DANG 'DRA BAS SANGS RGYAS SU ZHUGS PA DE DANG MI 'DRA BA
MED DO, ,RIGS KYI BU, GANG YANG KHYOD KYIS 'DI SKAD DU KHYOD
SANGS RGYAS KYI CHOS KYI DON DU MA ZHUGS

SAM ZHES SMRAS PA DE KHYOD NYID LA DRI'I, KHYOD KYIS JI LTAR BZOD
PA DE BZHIN DU LUNG STON CIG ,RIGS KYI BU, 'DI JI SNYAM DU SEMS,
GZUGS BYANG CHUB TU

SMON TAM, 'ON TE GZUGS KYI RANG BZHIN NAM, GZUGS KYI DE BZHIN
NYID DAM, GZUGS KYI NGO BO NYID DAM, GZUGS KYI STONG PA NYID DAM,
GZUGS KYI

DBEN PA NYID DAM, GZUGS KYI CHOS NYID BYANG CHUB TU SMON, RIGS
KYI BU, 'DI JI SNYAM DU SEMS, GZUGS BYANG CHUB TU MNGON PAR
RDZOGS PAR 'TSANG RGYA'AM,

'ON TE GZUGS KYI RANG BZHIN NAM, GZUGS KYI DE BZHIN NYID DAM,
GZUGS KYI NGO BO NYID DAM, GZUGS KYI STONG PA NYID DAM, GZUGS KYI
DBEN PA NYID

DAM; GZUGS KYI CHOS NYID BYANG CHUB MNGON PAR RDZOGS PAR 'TSANG
RGYA, SMRAS PA, 'JAM DPAL, DE NI, MA YIN TE, GZUGS BYANG CHUB TU
SMON PA MED DO,,


@48B GZUGS KYI RANG BZHIN DANG, GZUGS KYI DE BZHIN NYID DANG,
GZUGS KYI NGO BO NYID DANG, GZUGS KYI STONG PA NYID DANG, GZUGS
KYI DBEN PA NYID DANG,

GZUGS KYI CHOS NYID NI, BYANG CHUB TU SMON PA MED DO, ,GZUGS NI,
BYANG CHUB MNGON PAR RDZOGS PAR 'TSANG MI RGYA STE, GZUGS KYI
CHOS NYID KYI BAR DU YANG

BYANG CHUB MNGON PAR RDZOGS PAR 'TSANG MI RGYA'O, ,SMRAS PA, RIGS
KYI BU, 'DI JI SNYAM DU SEMS, TSOR BA DANG, 'DU SHES DANG, 'DU
BYED RNAMS DANG, RNAM

PAR SHES PA BYANG CHUB TU SMON TAM, RNAM PAR SHES PA'I CHOS NYID
KYI BAR DU YANG BYANG CHUB TU SMON TAM, RIGS KYI BU, 'DI JI SNYAM
DU SEMS, RNAM PAR SHES

PA BYANG CHUB MNGON PAR RDZOGS PAR 'TSANG RGYA'AM, RNAM PAR SHES
PA'I CHOS NYID KYI BAR DU'ANG BYANG CHUB MNGON PAR RDZOGS PAR
'TSANG RGYA'AM, SMRAS PA, 'JAM

DPAL; DE NI, MA YIN TE, TSOR BA DANG, 'DU SHES DANG, 'DU BYED
RNAMS DANG, RNAM PAR SHES PA NI, BYANG CHUB TU SMON PA MED DO,
,RNAM PAR SHES PA'I CHOS

NYID KYI BAR DU'ANG BYANG CHUB TU SMON PA MED DO, ,RNAM PAR SHES
PA NI, BYANG CHUB MNGON PAR RDZOGS PAR 'TSANG MI RGYA'O, ,RNAM
PAR SHES PA'I CHOS NYID KYI BAR DU'ANG


@49A *, ,BYANG CHUB MNGON PAR RDZOGS PAR 'TSANG MI RGYA'O, ,SMRAS
PA, RIGS KYI BU, 'DI JI SNYAM DU SEMS, PHUNG PO LNGA PO DAG LAS
PHYI ROL TU BDAG

GAM; BDAG GI ZHES BYA BAR GDAGS PAR NUS SAM, SMRAS PA, 'JAM DPAL,
DE NI, MA YIN NO, ,SMRAS PA, RIGS KYI BU, DE LTA YIN NA, BYANG
CHUB TU SMON PA'I CHOS

DE GANG ZHIG YOD, BYANG CHUB MNGON PAR RDZOGS PAR 'TSANG RGYA
BA'ANG GANG ZHIG YOD, SMRAS PA, 'JAM DPAL, KHYOD LTA BU BYANG
CHUB SEMS DPA' SEMS DPA'

CHEN PO GZHAN DAG GI DBANG DU GYUR PA, TSAD MAR GYUR PAS KHO BO
BYANG CHUB TU SMON PA MED DO, ,KHO BO MNGON PAR RDZOGS PAR 'TSANG
MI RGYA'O, ,ZHES BSHAD

NA; BSTAN PA DE THOS PAS BYANG CHUB SEMS DPA' LAS DANG PO PA
RNAMS SKRAG PAR 'GYUR RO, ,'JAM DPAL GYIS SMRAS PA, RIGS KYI BU,
CHOS THAMS CAD

NI; SKRAG PA MED PA STE, YANG DAG PA'I MTHA' NI, SKRAG PA MED
PA'O, ,SKRAG PAR MED PAR BYA BA'I PHYIR DE BZHIN GSHEGS PA'ANG
CHOS STON TE, GANG SKRAG PA

DE NI; SKYO BAR 'GYUR RO, ,GANG SKYO BAR GYUR PA DE NI, 'DOD
CHAGS DANG BRAL BAR 'GYUR RO, ,GANG 'DOD CHAGS DANG BRAL BA DE
NI, RNAM PAR GROL LO, ,GANG


@49B RNAM PAR GROL BA DE NI, BCINGS PA MED PAR 'GYUR RO, ,GANG
BCINGS PA MED PA DE NI, CHAGS PAR MI 'GYUR RO, ,GANG CHAGS PA MED
PA DE NI, 'GRO BA MED

DO; ;GANG 'GRO BA MED PA DE NI, 'ONG BA MED DO, ,GANG 'ONG BA MED
PA DE NI, SMON PA MED DO, ,GANG SMON PA MED PA DE NI, SMON LAM
'DEBS PA MED DO, ,GANG

SMON LAM 'DEBS PA MED PA DE NI, LDOG PA MED DO, ,GANG LDOG PA MED
PA DE NI, PHYIR LDOG PA STE, CI LAS PHYIR LDOG CE NA, BDAG TU
'DZIN PA LAS PHYIR

LDOG GO ,SEMS CAN DU 'DZIN PA DANG, SROG TU 'DZIN PA DANG, GANG
ZAG TU 'DZIN PA DANG, CHAD PAR 'DZIN PA DANG, RTAG PAR 'DZIN PA
DANG, MTSAN MAR

'DZIN PA LAS PHYIR LDOG GO ,RNAM PAR RTOG PA LAS PHYIR LDOG GO
,NAM PHYIR LDOG PA DE'I TSE 'GYUR BA MED PAS PHYIR MI LDOG STE,
GANG LAS PHYIR MI LDOG CE

NA; STONG PA NYID LAS PHYIR MI LDOG GO ,MTSAN MA MED PA DANG,
SMON PA MED PA DANG, YANG DAG PA'I MTHA' DANG, SANGS RGYAS KYI
CHOS RNAMS LAS PHYIR MI LDOG GO ,DE

LA GANG LAS PHYIR MI LDOG PA'I SANGS RGYAS KYI CHOS RNAMS GANG
ZHE NA, BRAL BA MED PA NI, SANGS RGYAS KYI CHOS RNAMS SO, ,KHONGS
SU GTOGS PA MED PA NI, SANGS RGYAS


@50A *, ,KYI CHOS RNAMS SO, ,DMIGS PA MED PA NI, SANGS RGYAS KYI
CHOS RNAMS SO, ,LEN PA MED PA NI, SANGS RGYAS KYI CHOS RNAMS SO,
,DOR BA

MED PA NI, SANGS RGYAS KYI CHOS RNAMS SO, ,RGYU BA MED PA DANG,
RNAM PAR RIG PA MED PA DANG, MING TZAM DU ZAD PA DANG, STONG PA
DANG, MA SKYES PA DANG, MA

'GAG PA DANG, 'ONG BA MED PA DANG, 'GRO BA MED PA DANG, RNAM PAR
BYANG BA DANG, KUN NAS NYON MONGS PA DANG BRAL BA DANG, RDUL MED
PA DANG, RDUL DANG

BRAL BA DANG, BDAG GI BA MED PA DANG, YID LA BYA BA MED PA DANG,
MI LDAN PA MED PA DANG, ZAD PA MED PA DANG, BLANG PA MED PA DANG,
MNYAM PA DANG MI

MNYAM PA MED PA NI, SANGS RGYAS KYI CHOS RNAMS SO, ,RIGS KYI BU,
SANGS RGYAS KYI CHOS GANG YIN PA DE DAG NI, CHOS KYANG MA YIN,
CHOS MA YIN PA YANG MA YIN TE,

DE CI'I PHYIR ZHE NA, DE DAG LA GANG LAS 'DI DAG NI, SANGS RGYAS
KYI CHOS RNAMS SO, ,ZHES BYA BAR BRJOD PAR BYA BA'I GNAS MI DMIGS
SO, ,RIGS KYI BU, BYANG CHUB

SEMS DPA' LAS DANG PO PA GANG GIS BSTAN PA 'DI THOS NAS 'JIGS PAR
GYUR PA DE DAG NI, MYUR DU BLA NA MED PA YANG DAG PAR RDZOGS PA'I
BYANG CHUB MNGON PAR


@50B RDZOGS PAR 'TSANG RGYA'O, ,GANG 'JIGS PAR MA GYUR PA DE DAG
NI, CI'ANG MNGON PAR RDZOGS PAR 'TSANG RGYA BAR MI 'GYUR RO,
,SMRAS PA, 'JAM DPAL, CI LAS BSAM

ZHING DE SKAD DU STON, SMRAS PA, RIGS KYI BU, GANG 'JIGS PAR GYUR
PA DE DAG NI, RNAM PAR RTOG PAR 'GYUR TE, GANG RNAM PAR RTOG PA
DE DAG NI, 'DI SNYAM

DU BDAG CAG GIS BYANG CHUB MNGON PAR RDZOGS PAR 'TSANG RGYA BAR
BYA'O, ,SNYAM NAS DE DAG MNGON PAR RDZOGS PAR 'TSANG RGYA BA DANG
LDAN PA'I SEMS BSKYED PA JI

SNYED DU SKYES PAR GYUR PA DE SNYED DU MNGON PAR RDZOGS PAR
'TSANG RGYA'O, ,GANG DAG DE LTA BU'I SEMS MI BSKYED PA DE DAG NI,
BYANG CHUB TU DMIGS PA MED CING SEMS

KYIS RLOM SEMS SU MI BYED DE, BYANG CHUB KYI SEMS SU DMIGS PA MED
PAS RNAM PAR RTOG PA MED DO, ,GANG GI TSE RNAM PAR MI RTOG PA
DE'I TSE CI'ANG MNGON PAR

RDZOGS PAR 'TSANG RGYA BA MED DO, ,CI'I PHYIR CI YANG MNGON PAR
RDZOGS PAR 'TSANG RGYA BA MED CE NA, BYANG CHUB DE MI DMIGS PAS
DE'I PHYIR MNGON PAR RDZOGS PAR

'TSANG RGYA BA MED DO, ,RIGS KYI BU, 'DI JI SNYAM DU SEMS, NAM
MKHA'I KHAMS BYANG CHUB MNGON PAR RDZOGS PAR 'TSANG RGYA'AM,
SMRAS PA, 'JAM DPAL, DE NI,


@51A *, ,MA YIN NO, ,'JAM DPAL GYIS SMRAS PA, RIGS KYI BU, CI
BCOM LDAN 'DAS KYIS CHOS THAMS CAD NAM MKHA' DANG MNYAM PAR

BSTAN MOD, SMRAS PA, 'JAM DPAL, DE DE BZHIN NO, ,'JAM DPAL GYIS
SMRAS PA, RIGS KYI BU, DE LTA BAS NA, NAM MKHA' JI LTA BAR BYANG
CHUB KYANG DE

BZHIN; BYANG CHUB JI LTA BAR NAM MKHA' YANG DE BZHIN TE, NAM
MKHA' DANG, BYANG CHUB DE NI, GNYIS SU MED DE, GNYIS SU DBYER MED
DO, ,GANG GIS

DE LTA BU'I MNYAM PA NYID SHES PA DE NI, CUNG ZAD KYANG SHES PA
MED LA, DES MA SHES PA'ANG GANG YANG MED DO, ,BSTAN PA 'DI BSHAD
PA'I TSE DGE SLONG KHRI

NYIS STONG NYE BAR LEN PA MED PAR ZAG PA RNAMS LAS SEMS RNAM PAR
GROL LO, ,LHA DANG MI KHRI BZHI STONG CHOS LA CHOS KYI MIG RDUL
DANG BRAL ZHING DRI MA MED PA

RNAM PAR DAG GO ,SROG CHAGS DGU KHRI DRUG STONG GIS SNGON MA
BSKYED PA LAS BLA NA MED PA YANG DAG PAR RDZOGS PA'I BYANG CHUB
TU SEMS BSKYED PAR GYUR

TO; ;BYANG CHUB SEMS DPA' LNGA KHRI NYIS STONG GIS MI SKYE BA'I
CHOS LA BZOD PA THOB PAR GYUR TO, ,DE NAS BYANG CHUB SEMS DPA'
SEMS DPA' CHEN PO SENGGE'I


@51B RTZAL GYIS MNGON PAR BSGRAGS PA'I SGRAS 'JAM DPAL GZHON NUR
GYUR PA LA 'DI SKAD CES SMRAS SO, ,'JAM DPAL, KHYOD KYIS YUN RING
PO JI SRID CIG NAS BLA NA

MED PA YANG DAG PAR RDZOGS PA'I BYANG CHUB TU SEMS BSKYED, 'JAM
DPAL GYIS SMRAS PA, RIGS KYI BU, KHA ROG CHOS RNAMS MA SKYES BA
LA BDAG RNAM PAR

RTOG TU MA GZHUG ,RIGS KYI BU, GANG LA LA ZHIG 'DI SKAD DU BDAG
GIS BYANG CHUB TU SEMS BSKYED DO, ,BDAG GIS BYANG CHUB KYI PHYIR
SPYAD PAR BYA'O, ,ZHES

ZER NA; DE NYID DE'I LOG PAR LTA BA CHEN POR 'GYUR TE, RIGS KYI
BU, BDAG GIS NI, SEMS GANG BYANG CHUB TU BSKYED PAR BYA BA DE LTA
BU YANG DAG PAR RJES

SU MA MTHONG STE, DE LTAR BDAG GIS SEMS DE YANG YANG DAG PAR RJES
SU MA MTHONG BAS BYANG CHUB TU'ANG SEMS MA BSKYED DO, ,SMRAS PA,
'JAM DPAL, RJES

SU MA MTHONG ZHES BYA BA'I TSIG DE'I DON GANG YIN, 'JAM DPAL GYIS
SMRAS PA, RIGS KYI BU, YANG DAG PAR RJES SU MA MTHONG ZHES BYA BA
NI, MNYAM PA NYID BSTAN

PA'O; ;SMRAS PA, 'JAM DPAL, CI'I PHYIR MNYAM PA NYID CES BYA,
SMRAS PA, RIGS KYI BU, MNYAM PA NYID CES BYA BA NI, GANG LA THA
DAD PA MED PA STE, MNYAM PA NYID


@52A *, ,DES CHOS THAMS CAD 'DI LTA STE, DBEN PA'I TSUL DU TSUL
GCIG TU BSTAN PAS RO GCIG TU BRJOD CING KUN NAS NYON MONGS PA MED
PA

DANG, RNAM PAR BYANG BA MED PA DANG, CHAD PA MED PA DANG, RTAG PA
MED PA DANG, MI SKYE BA DANG, MI 'GAG PA DANG, NGA'I BA MED PA
DANG, YONGS SU 'DZIN PA

MED PA DANG, DOR BA MED PA'I PHYIR CHOS STON CING, MI RTOG ,RNAM
PAR MI RTOG PA STE, RIGS KYI BU, CHOS DE LTA BU MNYAM PA NYID DU
RTOGS PA'I YE SHES NI, MNYAM

PA NYID CES BYA'O, ,RIGS KYI BU, GZHAN YANG BYANG CHUB SEMS DPA'
GANG GIS CHOS NYID KHONG DU CHUD PA DE NI, KHAMS LAS THA DAD PAR
YANG YANG DAG PAR RJES

SU MI MTHONG NGO, ,GCIG TU YANG YANG DAG PAR RJES SU MI MTHONG BA
'DI NI, MNYAM PA NYID DO, ,MNYAM PA NYID GANG YIN PA DE NI, MI
MNYAM PA MED PA'O, ,MI

MNYAM PA MED PA GANG YIN PA DE NI, GZOD MA NAS DAG PA'O, ,DE NAS
BCOM LDAN 'DAS LA BYANG CHUB SEMS DPA' SEMS DPA' CHEN PO SENGGE'I
RTZAL GYIS MNGON

PAR BSGRAGS PA'I SGRAS 'DI SKAD CES GSOL TO, ,BCOM LDAN 'DAS,
'JAM DPAL GZHON NUR GYUR PA 'DI NI, 'DI SRID CIG NAS NGAS BLA NA
MED PA YANG DAG


@52B PAR RDZOGS PA'I BYANG CHUB TU SEMS BSKYED DO, ,ZHES BGYI BAR
MI STON TE, 'KHOR 'DI DAG NI, NYAN PAR 'TSAL LO, ,BCOM LDAN 'DAS
KYIS BKA' STZAL PA, RIGS

KYI BU; 'JAM DPAL GZHON NUR GYUR PA 'DI NI, ZAB MO'I BZOD PA DANG
LDAN PA STE, DE YANG JI TZAM DU BYANG CHUB KYANG MI DMIGS, SEMS
KYANG MI DMIGS PA DE TZAM

DU ZAB PA'I BZOD PA DANG LDAN TE, DES BYANG CHUB KYI SEMS MI
DMIGS PAS, NGAS 'DI SRID CIG NAS BYANG CHUB TU SEMS BSKYED DO,
,ZHES BYA BAR MI STON NA, RIGS

KYI BU; 'JAM DPAL GZHON NUR GYUR PAS YUN RING PO JI SRID CIG NAS
BLA NA MED PA YANG DAG PAR RDZOGS PA'I BYANG CHUB TU SEMS BSKYED
PA BSTAN PAR BYA'O, ,RIGS

KYI BU, SNGON BYUNG BA 'DAS PA'I DUS BSKAL PA GRANGS MED PA BRGYA
STONG GANGG'A'I KLUNG GI BYE MA SNYED PHRAG BDUN 'DAS PA DE'I PHA
ROL GYI YANG CHES PHA ROL DE'I TSE

DE'I DUS NA DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS 'BRUG SGRA'I DBYANGS KYI RGYAL PO ZHES BYA BA
RIG PA DANG ZHABS SU LDAN PA,

BDE BAR GSHEGS PA, 'JIG RTEN MKHYEN PA, SKYES BU 'DUL BA'I KHA LO
SGYUR BA, BLA NA MED PA, LHA DANG MI RNAMS KYI STON PA SANGS
RGYAS BCOM LDAN 'DAS


@53A *, ,'JIG RTEN DU BYUNG STE, SANGS RGYAS KYI ZHING 'DI NAS
SHAR PHYOGS SU SANGS RGYAS KYI ZHING GANGG'A'I KLUNG BYE BA PHRAG
DGU BCU RTZA GNYIS KYI BYE MA SNYED

'DAS PA NA 'JIG RTEN GYI KHAMS 'BYUNG BA BZANG PO ZHES BYA BA
BYUNG STE, DE NA BCOM LDAN 'DAS DE BZHIN GSHEGS PA 'BRUG SGRA'I
DBYANGS KYI RGYAL PO ZHES BYA BA

DE CHOS STON TO, ,DE'I TSE BCOM LDAN 'DAS DE'I NYAN THOS 'DUS PA
NI, BYE BA KHRAG KHRIG BRGYA STONG PHRAG BRGYAD CU RTZA BZHIR
GYUR, BYANG CHUB SEMS DPA'I 'DUS

PA NI; DE'I NYIS 'GYUR DU GYUR TE, DE'I TSE RGYAL PO NAM MKHA'
ZHES BYA BA CHOS DANG LDAN PA, CHOS KYI RGYAL PO 'KHOR LOS BSGYUR
BA'I RIN PO CHE SNA BDUN DANG LDAN PA

BYUNG STE; RIGS KYI BU, RGYAL PO NAM MKHA' ZHES BYA BA DE BU
DANG, CHUNG MA DANG, GNYEN 'DAB DANG, 'KHOR DU BCAS PAS LAS GZHAN
MED CING SKYO BA MED PA'I

SEMS KYIS DE BZHIN GSHEGS PA 'BRUG SGRA'I DBYANGS KYI RGYAL PO
NYAN THOS KYI DGE 'DUN DANG, BYANG CHUB SEMS DPA'I DGE 'DUN DANG
BCAS PA DE LA LO

BRGYAD KHRI BZHI STONG DU ZHAL ZAS KYI RNAM PA KHA NA MA THO BA
MED PA GZHAN DANG GZHAN DAG DANG, NA BZA' GSAR PA GSAR PA GZHAN
DANG GZHAN DAG DANG, PHO


@53B BRANG KHANG PA BRTZEGS PA GSAR PA GSAR PA GZHAN DANG GZHAN
DAG DANG, RIM GRO BA KHA NA MA THO BA MED PA GZHAN DANG GZHAN DAG
DANG, BDE BAR SBYAR BA THAMS CAD

KYIS RIM GRO BYAS PAR GYUR TO, ,DE LTAR LO BRGYAD KHRI BZHI STONG
'DAS PA'I 'OG TU DE GCIG PU DBEN PA NA GNYIS SU MED PAR 'DUG 'DUG
PA'I YID LA RNAM PA 'DI

LTA BU'I SEMS SKYES PAR GYUR TE, BDAG GIS DGE BA'I RTZA BA MANG
PO MNGON PAR 'DUS BYAS KYANG DE DAG NGES PA MED PA'I SEMS KYIS
'DUS BYAS NA, DE NI, DGE

BA'I RTZA BA DE DAG KYANG YONGS SU BSNGO BAR BYA'O, ,SNYAM NAS DE
'DI SNYAM DU SEMS TE, DGE BA'I RTZA BA 'DI BRGYA BYIN DU
BSNGO'AM, TSANGS PAR BSNGO'AM, 'KHOR LOS

BSGYUR BAR BSNGO'AM, NYAN THOS SU BSNGO'AM, RANG SANGS RGYAS SU
BSNGO'AM, GANG DU BSNGO SNYAM PA DANG, RIGS KYI BU, RGYAL PO DE
SEMS DE LTAR SKYES MA THAG TU STENG

GI BAR SNANG LAS LHA MANG POS SGRA BSGRAGS PA, RGYAL PO CHEN PO,
,DE LTAR DMA' BA'I SEMS MA SKYED CIG ,DE CI'I PHYIR ZHE NA, KHYOD
KYI BSOD NAMS KYI PHUNG PO YANGS

PA BYAS KYI, RGYAL PO CHEN PO, BLA NA MED PA YANG DAG PAR RDZOGS
PA'I BYANG CHUB TU SEMS SKYED CIG ,CES BYAS PA DANG, RIGS KYI BU,
DE'I TSE RGYAL PO NAM MKHA' DE


@54A *, ,DGA' BA DANG, MCHOG TU DGA' BA CHEN PO SKYES PAR GYUR
TE, DES 'DI SNYAM DU BSAM MO, ,BDAG NI, BYANG CHUB LAS PHYIR MI

LDOG GO ,DE CI'I PHYIR ZHE NA, LHA RNAMS KYIS BDAG GI SEMS YONGS
SU SHES TE SGRA BSGRAGS SO, ,SNYAM MO, ,RIGS KYI BU, DE NAS RGYAL
PO NAM MKHA' DE

SROG CHAGS BYE BA KHRAG KHRIG BRGYA STONG PHRAG BRGYAD CUS YONGS
SU BSKOR CING MDUN DU BDAR TE BCOM LDAN 'DAS DE BZHIN GSHEGS PA
'BRUG SGRA'I DBYANGS

KYI RGYAL PO GA LA BA DER DONG STE LHAGS NAS BCOM LDAN 'DAS KYI
ZHABS GNYIS LA MGO BOS PHYAG 'TSAL TE BCOM LDAN 'DAS DE LA LAN
BDUN BSKOR BA BYAS

NAS PHYOGS GCIG TU 'KHOD DO, ,RIGS KYI BU, DE NAS RGYAL PO NAM
MKHA' ZHES BYA BA DES BCOM LDAN 'DAS DE BZHIN GSHEGS PA 'BRUG
SGRA'I DBYANGS

KYI RGYAL PO GA LA BA DE LOGS SU THAL MO SBYAR BA BTUD NAS BCOM
LDAN 'DAS LA TSIGS SU BCAD DE GSOL PA, KHYOD KYI SPYAN SNGAR DAM
CHOS ZHU, ,SKYES BU DAM

PA MCHOG SKYE BAR, ,RNAM PA GANG GIS 'GYUR BA DE, ,RNAM PAR 'DREN
PAS BDAG LA GSUNG, ,RNAM 'DREN KHYOD LA MNGON SUM DU, ,MCHOD PA
YANGS PA


@54B BGYIS BGYIS KYANG, ,MA NGES SEMS KYIS BGYIS GYUR GYI, ,GANG
YANG YONGS SU BSNGO MA BGYIS, ,BDAG NI GCIG PU DBEN GNAS TSE,
,'DI 'DRA'I SEMS SHIG SKYES PAR

GYUR; ;BDAG GIS BSOD NAMS CHE BSAGS NA, ,JI LTAR YONGS SU DE
BSNGO SNYAM, ,TSANGS PAR BSNGO 'AM BRGYA BYIN NAM, ,GLING BZHI'I
DBANG PHYUG THOB PAR RAM, ,'ON TE

NYAN THOS DNGOS POR RAM, ,RANG RGYAL THOB PA'I PHYIR BSNGO SNYAM,
,DE LTAR SEMS BSKYED DE MA THAG ,LHA RNAMS SGRA 'BYIN BRJOD PA
NI, ,DMA' BA'I SEMS KYIS BSOD NAMS

'DI; ;RNAM PAR CHUD GSON MA BYED CIG ,SEMS CAN KUN LA PHAN PA'I
PHYIR, ,SMON LAM RLABS CHEN GDAB PAR GYIS, ,BYANG CHUB SEMS RAB
BSKYED BYAS SHING, ,

'JIG RTEN RNAMS KYI DON KYANG GYIS, ,DE BAS CHOS KYI DBANG PHYUG
GTZO, ,RDZOGS SANGS RGYAS LA BDAG ZHU STE, ,THUB PA JI LTAR SEMS
BSKYED NA, ,RDZOGS PA'I BYANG CHUB

SKYE BAR 'GYUR, ,YE SHES DE NI GANG GIS 'THOB, ,DE DON BDAG LA
BSTAN DU GSOL, ,BYANG CHUB SEMS NI BSKYED BGYIS SHING, ,THUB PA
KHYOD 'DRAR BDAG KYANG SMON, ,

DE YI TSIG DE GSAN GYUR NAS, ,DE BZHIN GSHEGS PAS BKA' STZAL PA,
,RGYAL PO CHEN PO SHES PAR GYIS, ,RIM GYIS KHYOD LA BSTAN PAR
BYA, ,CHOS RNAMS THAMS


@55A *, ,CAD RKYEN BZHIN TE, ,'DUN PA'I RTZA LA RAB TU GNAS,
,GANG GIS SMON LAM CI BTAB PA, ,DE 'DRA'I 'BRAS BU THOB PAR
'GYUR, ,RGYAL PO NGAS

KYANG SNGON CHAD NI, ,RDZOGS PA'I BYANG CHUB SEMS BSKYED GYUR,
,SEMS CAN KUN LA PHAN DON DU, ,NGAS NI SMON LAM DAM PA BTAB,
,SMON LAM JI LTAR BTAB TSUL

DU; ;NGAS NI 'BRAS BU THOB PAR GYUR, ,BYANG CHUB DAM PA NGAS THOB
PAS, ,NGA YI BSAM PA RDZOGS PAR GYUR, ,RGYAL PO CHEN PO BRTAN
GYIS LA, ,MI 'GYUR SEMS NI

BSKYED PAR GYIS, ,GAL TE SPYOD PA SPYAD BYAS NA, ,KHYOD KYANG
YANG DAG SANGS RGYAS 'GYUR, ,THUB PA'I GSUNG DE THOS GYUR NAS,
,RGYAL PO DE NI DGA' BAR GYUR, ,'JIG

RTEN KUN GYIS MNGON SUM DU, ,SENGGE'I NGA ROR TSIG 'DI BRJOD,
,'KHOR BA THA MA MED PA YI, ,SNGON GYI THA MA JI SRID PA, ,DE
SRID SEMS CAN PHAN DON DU, ,SPYOD PA

DPAG YAS SPYAD PAR BYA, ,'JIG RTEN MGON PO'I SPYAN SNGA 'DIR,
,BYANG CHUB MCHOG TU SEMS BSKYED DO, ,'GRO BA THAMS CAD MGRON
GNYER TE, ,DBUL ZHING

PHONGS PA DGROL BAR BYA, ,DE RING PHAN CHAD GAL TE YANG, ,BDAG
GIS 'DOD CHAGS SEMS BSKYED NA, ,PHYOGS BCU DAG NA GANG BZHUGS
PA'I, ,SANGS RGYAS


@55B THAMS CAD BSLUS PAR GYUR, ,BYANG CHUB NAM ZHIG THOB PAR DU,
,THA BA'I SEMS DANG GNOD SEMS DANG, ,PHRAG DOG DANG NI SER SNA
YANG, ,DE RING PHAN CHAD MI BYA 'O, ,TSANGS

PA'I SPYOD PA BDAG GIS SPYAD, ,SDIG PA'I 'DOD PA YONGS SU GTANG,
,TSUL KHRIMS SDOM DANG NGES PA LA, ,SANGS RGYAS RJES SU BSLAB PAR
BYA, ,BDAG NI BYANG CHUB

RINGS TSUL DU, ,'TSANG RGYAR MOS SHING SPRO BA MED, ,PHYI MTHAR
THUG GI BAR DU YANG, ,SEMS CAN GCIG PHYIR SPYAD PAR BYA, ,TSAD
MED BSAM GYIS MI KHYAB PA'I, ,SANGS

RGYAS ZHING NI SBYANG BAR BYA, ,PHYOGS RNAMS BCU PO THAMS CAD DU,
,BDAG GI MING NI THOS PAR BYA, ,BDAG GIS BDAG LA LUNG BSTAN TE,
,SANGS RGYAS 'GYUR BAR DOGS

PA MED; ;BDAG GI LHAG BSAM RNAM PAR DAG ,BDAG DBANG 'DI NA 'DREN
PA RNAMS, ,LUS DANG NGAG GI LAS RNAMS KYANG, ,RNAM PA KUN TU BDAG
GIS SBYANG, ,

YID KYI LAS KYANG SBYANG BAR BYA, ,MI DGE'I LAS NI SPYAD MI BYA,
,MA 'ONGS DUS NA SANGS RGYAS TE, ,'JIG RTEN MGON DU 'GYUR ZHE NA,
,BDEN PA DES NI SA 'DI YANG, ,

RNAM PA DRUG TU G-YOS GYUR CIG ,BDAG GIS BDEN TSIG GANG BRJOD PA,
,MA NOR YANG DAG SMRAS SHE NA, ,BDEN PA DES NI MKHA' DBYINGS LAS,
,SIL SNYAN DAG


@56A *, ,GI SGRA GRAG SHOG ,BDAG LA GAL TE G-YO MED CING, ,DE
BZHIN THA BA MED CE NA, ,MAND'A RA BA'I ME TOG BZANG, ,BDEN PA
DES NI CHAR DU

PHOB; ;YANG DAG DON DU NGES PA YI, ,TSIG BDEN DE SKAD BRJOD PA
DANG, ,PHYOGS BCU MTHA' YAS THAMS CAD KYI, ,BYE BA'I ZHING RNAM
RAB TU G-YOS, ,DE YI

MOD LA MKHA' DBYINGS NAS, ,SIL SNYAN BYE BA'I SGRA YANG BYUNG,
,ME TOG MAND'A RA BA DAG ,MI 'GRENG BDUN SRID BAB PAR GYUR,
,RGYAL PO DE YI RJES BSLAB STE, ,SROG

CHAGS BYE BA NYI SHU YI, ,'DREN PAR BDAG CAG 'GYUR SMON CES, ,YID
DU 'ONG BA'I SGRA YANG BSGRAGS, ,DE LTAR SROG CHAGS BYE BA PHRAG
,NYI SHU PO RNAMS THAMS

CAD KYANG, ,RGYAL PO MCHOG GI RJES SLOB CING, ,BYANG CHUB TU NI
ZHUGS PAR GYUR, ,RIGS KYI BU, DE'I TSE DE'I DUS NA 'KHOR LOS
BSGYUR BA'I RGYAL PO NAM

MKHA' ZHES BYA BA BYUNG BA DE GZHAN ZHIG YIN SNYAM DU KHYOD SEMS
NA, KHYOD KYIS DE LTAR MI BLTA'O, ,DE CI'I PHYIR ZHE NA, 'JAM
DPAL GZHON NUR GYUR PA

'DI NYID DE'I TSE DE'I DUS NA 'KHOR LOS BSGYUR BA'I RGYAL PO NAM
MKHA' ZHES BYA BAR GYUR PA STE, 'JAM DPAL GZHON NUR GYUR PA 'DIS
BYANG CHUB TU SEMS


@56B BSKYED PHYIN CHAD BSKAL PA GANGG'A'I KLUNG GRANGS MED PA
BRGYA STONG PHRAG BDUN GYI BYE MA SNYED 'DAS PAR GYUR TO, ,MI
SKYE BA'I CHOS LA BZOD PA THOB NAS KYANG BSKAL PA GANGG'A'I KLUNG

DRUG CU RTZA BZHI'I BYE MA SNYED 'DAS PAR GYUR TE, DE NAS NYE BAR
BZUNG NAS 'DI DE BZHIN GSHEGS PA'I STOBS BCU YONGS SU RDZOGS SO,
,'DI BYANG CHUB SEMS DPA'I SA BCU

THAMS CAD YONGS SU RDZOGS SO, ,'DI SANGS RGYAS KYI SA YONGS SU
RDZOGS SO, ,'DI SANGS RGYAS KYI CHOS THAMS CAD KYANG YONGS SU
RDZOGS TE, BAR 'GA' YANG DES BDAG

BYANG CHUB MNGON PAR RDZOGS PAR 'TSANG RGYA BAR 'GYUR RAM MI
'GYUR SNYAM PA'I SEMS GCIG KYANG BSKYED PAR MA GYUR TO, ,RIGS KYI
BU, BCOM LDAN 'DAS DE BZHIN

GSHEGS PA 'BRUG SGRA'I DBYANGS KYI RGYAL PO'I SPYAN SNGAR RGYAL
PO DE DANG LHAN CIG TU BYANG CHUB TU SEMS BSKYED PA'I SROG CHAGS
BYE BA PHRAG NYI SHU PO DE DAG THAMS CAD

KYANG BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS NAS CHOS KYI 'KHOR LO BSKOR TE SEMS CAN
TSAD MED GRANGS MED PA'I DON DU

SANGS RGYAS KYI BYA BA BYAS NAS SANGS RGYAS KYI MYA NGAN LAS 'DA'
BAS YONGS SU MYA NGAN LAS 'DAS SO, ,DE DAG THAMS CAD KYANG 'JAM
DPAL GZHON NUR GYUR PA 'DI SA


@57A *, ,SBYIN PA LA YANG DAG PAR BTZUD DO, ,DE BZHIN DU TSUL
KHRIMS DANG, BZOD PA DANG, BRTZON 'GRUS DANG, BSAM GTAN DANG,
SHES

RAB LA YANG DAG PAR BTZUD DE, THAMS CAD LA YANG BSNYEN BKUR DANG,
YONGS SU SPYAD PAR BYAS SO, ,THAMS CAD KYI DAM PA'I CHOS BZUNG
NGO, ,DE BZHIN GSHEGS

PA GCIG MA GTOGS PA NI, SANGS RGYAS KYI ZHING 'DI NAS 'OG GI
PHYOGS LOGS SU SANGS RGYAS KYI ZHING GANGG'A'I KLUNG BZHI KHRI
BZHI STONG GI BYE MA SNYED 'DAS PA NA

'JIG RTEN GYI KHAMS SA'I DBYINGS ZHES BYA BA YOD DE, DE NA DE
BZHIN GSHEGS PA SA'I LHA ZHES BYA BA BYANG CHUB SEMS DPA'I DGE
'DUN TSAD MED PA DANG, SKU

TSE'I TSAD DPAG TU MED PAR BZHUGS PA STE, DE DA LTAR YANG BZHUGS
SHING 'TSO'O, ,GZHES SO, ,SNGON BYUNG BA'I LE'U 'DI BSTAN PA'I
TSE SROG CHAGS BRGYA STONG PHRAG

BDUN BLA NA MED PA YANG DAG PAR RDZOGS PA'I BYANG CHUB TU SEMS
BSKYED PAR GYUR TO, ,DE NAS BYANG CHUB SEMS DPA' SENGGE'I RTZAL
GYIS MNGON PAR BSGRAGS PA'I

SGRAS 'JAM DPAL GZHON NUR GYUR PA LA 'DI SKAD CES SMRAS SO, ,'JAM
DPAL, GAL TE DE LTAR KHYOD KYIS DE BZHIN GSHEGS PA'I STOBS BCU
YANG YONGS SU


@57B RDZOGS, BYANG CHUB SEMS DPA'I SA BCU YANG YONGS SU RDZOGS,
SANGS RGYAS KYI SA YANG YONGS SU RDZOGS, SANGS RGYAS KYI CHOS
THAMS CAD KYANG YONGS SU RDZOGS NA, CI'I

PHYIR BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG MI RGYA, DE SKAD CES SMRAS PA DANG, 'JAM DPAL
GZHON NUR GYUR PAS BYANG CHUB SEMS

DPA' SENGGE'I RTZAL GYIS MNGON PAR BSGRAGS PA'I SGRA LA 'DI SKAD
CES SMRAS SO, ,RIGS KYI BU, SANGS RGYAS KYI CHOS YONGS SU RDZOGS
NA, YANG DANG YANG DU BYANG CHUB

MNGON PAR RDZOGS PAR 'TSANG RGYAR MED DO, ,DE CI'I PHYIR ZHE NA,
DES BYANG CHUB THOB PAR GYUR PAS THOB ZIN PA NI, GZOD THOB PAR MI
BYA'O, ,SMRAS PA, 'JAM DPAL, SANGS RGYAS

KYI CHOS YONGS SU RDZOGS ZHES BYA BA JI LTA BU, SMRAS PA, RIGS
KYI BU, DE BZHIN NYID YONGS SU RDZOGS PA GANG YIN PA DE NI, SANGS
RGYAS KYI CHOS RNAMS YONGS SU RDZOGS

PA'O; ;NAM MKHA' YONGS SU RDZOGS PA GANG YIN PA DE NI, SANGS
RGYAS KYI CHOS RNAMS YONGS SU RDZOGS PA'O, ,DE LTAR NAM MKHA'
DANG SANGS RGYAS KYI CHOS RNAMS DANG

DE BZHIN NYID CES BYA BA 'DI NI, GNYIS SU MED DE, GNYIS SU DBYER
MED DO, ,RIGS KYI BU, SANGS RGYAS KYI CHOS RNAMS YONGS SU RDZOGS
PA GANG YIN ZHE NA, DE SKAD


@58A *, ,ZER BA LA, GANG GZUGS YONGS SU RDZOGS PA DANG, TSOR BA
DANG, 'DU SHES DANG, 'DU BYED RNAMS DANG, GANG RNAM PAR SHES

PA YONGS SU RDZOGS PA DE NI, SANGS RGYAS KYI CHOS RNAMS YONGS SU
RDZOGS PA'O, ,SMRAS PA, 'JAM DPAL, GZUGS YONGS SU RDZOGS PA NI,
JI LTA BU, TSOR

BA DANG, 'DU SHES DANG, 'DU BYED DANG, RNAM PAR SHES PA YONGS SU
RDZOGS PA NI, JI LTA BU, SMRAS PA, RIGS KYI BU, KHYOD KYIS GZUGS
KYI RTAG PA'AM MI RTAG

PA YANG DAG PAR RJES SU MTHONG NGAM, SMRAS PA, 'JAM DPAL, DE NI,
MA MTHONG NGO, ,'JAM DPAL GYIS SMRAS PA, RIGS KYI BU, CHOS GANG
RTAG PA YANG MA YIN,

MI RTAG PA YANG MA YIN PA DE LA YONGS SU RDZOGS PA'AM, 'GRIB PAR
'GYUR BA YOD DAM, SMRAS PA, 'JAM DPAL, DE NI, MED DE, 'JAM DPAL
GYIS SMRAS PA,

RIGS KYI BU, DE LTAR CHOS GANG YONGS SU RDZOGS PA YANG MED, 'GRIB
PA YANG MED PA DE NI, YONGS SU RDZOGS PA ZHES BYA'O, ,SMRAS PA,
DES CHOS CIS YONGS SU

RDZOGS PA ZHES BYA, SMRAS PA, DES CHOS JI LTAR SHES PA DE LTAR YE
SHES 'JUG PAR 'GYUR TE, GANG GI TSE YE SHES 'JUG PAR GYUR PA DE'I
TSE MI RTOG ,RNAM PAR MI


@58B RTOG GO ,GANG GI TSE MI RTOG ,RNAM PAR MI RTOG PA DE'I TSE
YONGS SU RDZOGS PA'AM 'GRIB PAR BYED PA MED DE, GANG YONGS SU
RDZOGS PA'AM 'GRIB PAR MED PA DE NI, MNYAM PA

NYID DO; ;RIGS KYI BU, DE LTA BAS NA, GZUGS KYI MNYAM PA NYID
MTHONG BA GANG YIN PA DE NI, GZUGS YONGS SU RDZOGS PA'O, ,TSOR BA
DANG, 'DU SHES DANG, 'DU BYED

RNAMS DANG, RNAM PAR SHES PA'I MNYAM PA NYID MTHONG BA GANG YIN
PA DE NI, RNAM PAR SHES PA YONGS SU RDZOGS PA'O, ,DE NAS BYANG
CHUB SEMS DPA' SEMS DPA' CHEN

PO SENGGE'I RTZAL GYIS MNGON PAR BSGRAGS PA'I SGRAS 'JAM DPAL
GZHON NUR GYUR PA LA 'DI SKAD CES SMRAS SO, ,'JAM DPAL, DA LTAR
KHYOD YUN RING PO NAS BZOD PA THOB

KYANG BDAG GIS BYANG CHUB THOB PAR BYA'O, ,ZHES BYA BA'I SEMS
BSKYED PA GCIG KYANG SKYE BA MED NA, 'JAM DPAL, KHYOD KYIS JI
LTAR SEMS CAN GZHAN DAG BYANG CHUB LA YANG

DAG PAR GZUD PAR BYA, SMRAS PA, RIGS KYI BU, KHO BO NI, SEMS CAN
GANG YANG BYANG CHUB LA YANG DAG PAR MI 'DZUD DO, ,DE CI'I PHYIR
ZHE NA, SEMS CAN MED PA DANG,

SEMS CAN DBEN PA'I PHYIR TE, RIGS KYI BU, GANG GIS SEMS CAN DMIGS
PA DES NI, BYANG CHUB KYANG DMIGS, GANG GIS BYANG CHUB DMIGS PA
DE NI, BYANG CHUB


@59A *, ,LA SEMS CAN RNAMS YANG DAG PAR 'DZUD PAR BYED KYI, RIGS
KYI BU, BDAG GIS NI, BYANG CHUB KYANG MI DMIGS, SEMS CAN YANG

MI DMIGS PAS DE LTAR BYANG CHUB LA SEMS CAN RNAMS 'DZUD PAR MI
BYED DO, ,MNYAM PA NYID NI, BYANG CHUB TU SMON PAR BYED PA'ANG
MED DE, DE LAS LDOG PA'ANG

MED DO; ;DE CI'I PHYIR ZHE NA, MNYAM PA NYID LA RNAM PAR RTOG PA
MED PAS, DE LTAR MNYAM PA NYID LA SMON PA MED DO, ,LDOG PA MED
DO, ,DE CI'I PHYIR ZHE NA, 'DU

BYED RNAMS LA GANG NAS KYANG 'ONG BA DANG, GANG DU YANG 'GRO BA
MED DE, DE NI, MNYAM PA NYID DO, ,RIGS KYI BU, MNYAM PA NYID CES
BYA BA 'DI NI, STONG PA NYID KYI

TSIG STE; STONG PA NYID LA SMON PA GANG YANG MED DO, ,RIGS KYI
BU, GANG YANG KHYOD KYIS 'DI SKAD DU DE LTAR YUN RING PO NAS BZOD
PA THOB NA, CI'I PHYIR BDAG GIS

BYANG CHUB MNGON PAR RDZOGS PAR 'TSANG RGYA BAR BYA'O, ,ZHES BYA
BAR SEMS MI BSKYED CES ZER BA NI, RIGS KYI BU, KHYOD KYIS SEMS
GANG GIS BYANG CHUB THOB PAR BYA

BA DE LTA BU YANG DAG PAR RJES SU MTHONG NGAM, SMRAS PA, 'JAM
DPAL, DE NI, MA MTHONG STE, DE CI'I PHYIR ZHE NA, SEMS LA GZUGS
MED CING BSTAN DU MED PAS


@59B BYANG CHUB KYANG MING TZAM STE, YID LAS BYUNG BA MA YIN PAS
BYANG CHUB CES BYA BA'AM, SEMS ZHES BYA BA NI, MING TZAM STE,
MING GANG YIN PA DE NI, DBEN ZHING BYED

PA MED PA'O, ,SMRAS PA, RIGS KYI BU, DE LAS BSAM NAS BDAG GIS
BYANG CHUB JI LTAR THOB PAR BYA SNYAM DU SEMS BSKYED PA MED DO,
,ZHES SMRAS PA YIN NO, ,DE CI'I

PHYIR ZHE NA, SEMS DE NI, MA SKYES PA STE, MA SKYES PA LA SKYE BA
MED DO, ,GANG LA SKYE BA MED PA DE LA THOB PA DANG, MNGON PAR
RTOGS PAR BYA BA YANG GANG ZHIG YOD, SMRAS

PA; 'JAM DPAL, MNGON PAR RTOGS PA ZHES BYA BA JI LTA BU, SMRAS
PA, RIGS KYI BU GANG CHOS THAMS CAD LA RLOM SEMS MED CING MNYAM
PA NYID DU KHONG DU CHUD PA

'DI NI; MNGON PAR RTOGS PA ZHES BYA'O, ,JI LTAR RDUL TZAM GYI 'DU
SHES KYANG MI BSKYED MI 'GOG PA DE LTAR RTOGS PA DE NI, MNGON PAR
RTOGS PA ZHES BYA'O, ,DE BZHIN

NYID DANG, MA NOR BA DE BZHIN NYID NI, RNAM PAR MI RTOG STE, DE
NI, MNGON PAR RTOGS PA ZHES BYA'O, ,YANG DAG PA'I LTA BAS ZHUGS
TE MNYAM PA NYID LA CHOS GANG YANG

MI DMIGS SHING, MI DMIGS PAS GCIG PA'AM, THA DAD PAR MI BYED CING
RLOM SEMS SU MI BYED PA 'DI NI, MNGON PAR RTOGS PA ZHES BYA'O,
,CHOS THAMS CAD GANG


@60A *, ,'DI MTSAN NYID MED PAR MTSAN NYID GCIG TU LUS KYIS MNGON
DU BYAS SHING SHES KYANG LUS LA'ANG MNGON PAR ZHEN PA MED, SEMS
LA'ANG

MNGON PAR ZHEN PA MED PA 'DI NI, MNGON PAR RTOGS PA THOB PA ZHES
BYA'O, ,SMRAS PA, 'JAM DPAL, THOB PA ZHES BYA BA DE JI LTA BU,
SMRAS PA, RIGS KYI BU, DE NI, RGYU BA

MED PA'I TSIG STE, DE'I PHYIR THOB PA ZHES BYA'O, ,DE'I RGYU BA
KHAMS GSUM NA THA SNYAD DU 'DI YIN NO, ,ZHES BSTAN DU MED DE,
'PHAGS PA RNAMS KYI THOB PA GANG YIN PA

DE NI; BRJOD PAR MI NUS SO, ,DE CI'I PHYIR ZHE NA, CHOS DE NI,
GNAS MED CING RGYU BA MED PAS DE'I PHYIR BRJOD PAR MI NUS SO,
,RIGS KYI BU, GZHAN YANG DE NI, THOB

PA MED PA LAS THOB PA'I SGRAR BRJOD PA STE, DE NI, CHOS GANG YANG
THOB PA YANG MA YIN, MA THOB PA YANG MA YIN PAS DE'I PHYIR THOB
PA ZHES BYA'O, ,BAM PO BZHI PA STE,

THA MA, ,DE NAS BCOM LDAN 'DAS LA BYANG CHUB SEMS DPA' SEMS DPA'
CHEN PO SENGGE'I RTZAL GYIS MNGON PAR BSGRAGS PA'I SGRAS 'DI SKAD
CES GSOL TO, ,BCOM

LDAN 'DAS, 'JAM DPAL GZHON NUR GYUR PA 'DI'I SANGS RGYAS KYI
ZHING GI YON TAN BKOD PA JI LTA BU ZHIG TU 'GYUR BA DE BZHIN
GSHEGS PAS LEGS PAR


@60B BSTAN DU GSOL, BCOM LDAN 'DAS KYIS BKA' STZAL PA, RIGS KYI
BU, 'JAM DPAL GZHON NUR GYUR PA 'DI NYID LA DRIS SHIG ,DE NAS
BYANG CHUB SEMS DPA'

SEMS DPA' CHEN PO SENGGE'I RTZAL GYIS MNGON PAR BSGRAGS PA'I
SGRAS 'JAM DPAL GZHON NUR GYUR PA LA 'DI SKAD CES SMRAS SO, ,'JAM
DPAL, KHYOD KYIS SANGS

RGYAS KYI ZHING GI YON TAN BKOD PA JI LTA BU ZHIG TU 'GYUR, SMRAS
PA, RIGS KYI BU, GANG BYANG CHUB LA MNGON PAR DGA' BA DE LA DRIS
SHIG ,SMRAS PA, 'JAM DPAL,

KHYOD BYANG CHUB LA MNGON PAR DGA' BA MA YIN NAM, SMRAS PA, RIGS
KYI BU, DE NI, MA YIN NO, ,DE CI'I PHYIR ZHE NA, GANG MNGON PAR
DGA' BA DE NI, 'DOD CHAGS

DANG MA BRAL BA'O, ,GANG 'DOD CHAGS DANG MA BRAL BA DE NI, SRED
PA'O, ,SRED PA GANG LA YOD PA DE NI, SKYE BAR 'GYUR RO, ,SKYE BA
GANG LA YOD PA DE LA TSOR BA YOD DO, ,

GANG LA TSOR BA YOD PA DE LA 'BYUNG BA MED DE, RIGS KYI BU, DE
LTA BAS NA, KHO BO BYANG CHUB LA MNGON PAR DGA' BA MED DE, BYANG
CHUB TU DMIGS PA MED PAS DE'I

PHYIR MNGON PAR DGA' BA MED DO, ,RIGS KYI BU, DE LTA MOD KYI, 'ON
KYANG GANG KHYOD KYIS 'DI SKAD DU KHYOD KYI SANGS RGYAS KYI ZHING
GI YON TAN BKOD PA JI LTA BU ZHIG


@61A *, ,TU 'GYUR ZHES SMRAS PA NI, DE LA BDAG GIS BDAG BSTOD PAR
MI NUS TE, DE CI'I PHYIR ZHE NA, DE BZHIN GSHEGS PA CHOS THAMS

CAD THUGS SU CHUD PA MNGON SUM DU BZHUGS BZHIN DU BDAG GI SANGS
RGYAS KYI ZHING GI YON TAN BKOD PA BDAG NYID KYIS BRJOD NA, DE
NI, BYANG CHUB SEMS

DPA' SEMS DPA' CHEN PO'I BDAG BSTOD DU 'GYUR RO, ,BCOM LDAN 'DAS
KYIS BKA' STZAL PA, 'JAM DPAL, KHYOD KYIS KHYOD NYID KYI SANGS
RGYAS KYI ZHING GI

YON TAN BKOD PA'I SMON LAM STON CIG ,DE BZHIN GSHEGS PAS GNANG
NGO, ,DE CI'I PHYIR ZHE NA, KHYOD LAS SMON LAM DE DAG THOS NA
BYANG CHUB SEMS DPA'

SEMS DPA' CHEN PO GZHAN DAG KYANG SPYOD PA DE LTA BU YONGS SU
RDZOGS PAR BYED DO, ,'JAM DPAL GYIS GSOL PA, BCOM LDAN 'DAS, BDAG
NI, DE BZHIN

GSHEGS PA'I BKA' LA SLAR MI ZLOG STE, SANGS RGYAS KYI MTHUS BSTAN
PAR BGYI'O, ,DE NAS 'JAM DPAL GZHON NUR GYUR PA STAN LAS LANGS
NAS BLA GOS PHRAG PA

GCIG TU GZAR TE PUS MO G-YAS PA'I LHA NGAS LA BTZUGS NAS BCOM
LDAN 'DAS DE BZHIN GSHEGS PA SH'AKYA THUB PA GA LA BA DE LOGS SU
THAL MO SBYAR BA BTUD


@61B DE BCOM LDAN 'DAS LA 'DI SKAD CES GSOL TO, ,BCOM LDAN 'DAS,
DE'I SLAD DU RIGS KYI BU DANG, RIGS KYI BU MO BYANG CHUB DON DU
GNYER BA DAG BDAG LA NYAN CING

SMON LAM DE DAG THOS NAS KYANG YONGS SU RDZOGS PAR BGYID LA DE
BZHIN NYID DU NAN TAN BGYID NA, BDAG GIS BSTAN PAR BGYI'O, ,DE
LTAR 'JAM DPAL GZHON NUR

GYUR PAS PUS MO G-YAS PA'I LHA NGA SA LA BTZUGS MA THAG TU DE NAS
SKAD CIG DE LA PHYOGS BCUR 'JIG RTEN GYI KHAMS GANGG'A'I KLUNG GI
BYE MA SNYED RNAM PA DRUG TU G-YOS

PAR GYUR TO, ,DE NAS BCOM LDAN 'DAS LA 'JAM DPAL GZHON NUR GYUR
PAS 'DI SKAD CES GSOL TO, ,BCOM LDAN 'DAS, BSKAL PA BYE BA KHRAG
KHRIG PHRAG

BRGYA STONG GRANGS MA MCHIS PA NAS NYE BAR BZUNG STE BDAG GIS
SMON LAM BTAB PA NI, NAM BDAG GIS PHYOGS BCU MTHA' YAS MU MED
PA'I 'JIG RTEN GYI KHAMS SU SANGS

RGYAS KYI SPYAN SGRIB PA MED PAS BLTAS NA, SANGS RGYAS BCOM LDAN
'DAS GANG JI SNYED PA DE DAG THAMS CAD BDAG GIS BYANG CHUB LA
YANG DAG PAR BTZUD PA DANG, BDAG GIS

BYANG CHUB KYI SEMS LA BKOD PA DANG, BDAG GIS SBYIN PA LA YANG
DAG PAR BTZUD PA DANG, DE BZHIN DU BDAG GIS TSUL KHRIMS DANG,
BZOD PA DANG, BRTZON 'GRUS


@62A *, ,DANG, BSAM GTAN DANG, SHES RAB LA YANG DAG PAR BTZUD PA
DANG, BDAG GIS BSKUL PA DANG, BDAG GIS RJES SU BSTAN PAR

GYUR PAR MA MTHONG BDE SRID DU BDAG BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG RGYA BAR MI
BYA'I, NAM BDAG GIS SANGS RGYAS

KYI SPYAN SGRIB PA MED PAS PHYOGS BCUR RNAM PAR BLTAS KYANG BDAG
GIS SANGS RGYAS NYID LA MA BKOD PA'I DE BZHIN GSHEGS PA DE LTA BU
GANG YANG MTHONG BAR MA

GYUR PA DE'I TSE BDAG KYANG BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA BAR BYA'O, ,ZHES
BGYI BAR SMON LAM BTAB PO, ,DE NAS

'KHOR DE'I NANG NAS BYANG CHUB SEMS DPA' LA LA 'DI SNYAM DU SEMS
PAR GYUR TE, 'JAM DPAL GZHON NUR GYUR PA 'DIS SANGS RGYAS BCOM
LDAN 'DAS JI SNYED CIG

MTHONG BAR GYUR SNYAM PA DANG, DE NAS BCOM LDAN 'DAS KYIS BYANG
CHUB SEMS DPA' DE DAG GI SEMS KYI RTOG PA THUGS KYIS THUGS SU
CHUD NAS BYANG CHUB SEMS

DPA' SEMS DPA' CHEN PO SENGGE'I RTZAL GYIS MNGON PAR BSGRAGS PA'I
SGRA LA 'DI SKAD CES BKA' STZAL TO, ,RIGS KYI BU, 'DI LTA STE,
DPER NA, SKYES BU LA


@62B LA ZHIG SKYES PAR GYUR TE, DES STONG GSUM GYI STONG CHEN
PO'I 'JIG RTEN GYI KHAMS 'DI RDUL PHRA RAB TU BRLAGS SHING BSHIG
STE THAL BAR BYAS NA, RIGS KYI BU, DE

JI SNYAM DU SEMS, RDUL PHRA RAB KYI RDUL DE DAG RTZIS SHES PA'AM,
RTZIS LA SHIN TU MKHAS PA DAG GIS BRGYA PHRAG 'DI SNYED CIG YOD
DO, ,ZHE'AM, STONG PHRAG 'DI SNYED

CIG YOD DO, ,ZHE'AM, 'BUM PHRAG 'DI SNYED CIG YOD DO, ,ZHE'AM,
BYE BA PHRAG 'DI SNYED CIG YOD DO, ,ZHE'AM, BYE BA BRGYA PHRAG
'DI SNYED CIG YOD DO, ,ZHE'AM, BYE BA

STONG PHRAG 'DI SNYED CIG YOD DO, ,ZHE'AM, BYE BA BRGYA STONG
'BUM PHRAG 'DI SNYED CIG YOD DO, ,ZHES SHES PA'AM, BGRANG BA'AM,
GZHAL BA'AM, TSAD GZUNG BAR NUS

SAM; GSOL PA, BCOM LDAN 'DAS, DE NI, MA LAGS SO, ,BDE BAR GSHEGS
PA, DE NI, MA LAGS SO, ,BCOM LDAN 'DAS KYIS BKA' STZAL PA, 'JAM
DPAL

GZHON NUR GYUR PAS SANGS RGYAS KYI SPYAN SGRIB PA MED PAS RNAM
PAR BLTAS NA PHYOGS BCU'I PHYOGS RE RER YANG DE SNYED KYI SANGS
RGYAS BCOM LDAN 'DAS DAG MTHONG BAR 'GYUR

RO; ;DE NAS BCOM LDAN 'DAS LA 'JAM DPAL GZHON NUR GYUR PAS 'DI
SKAD CES GSOL TO, ,BCOM LDAN 'DAS, BDAG GIS NI, BDAG GI SANGS
RGYAS KYI ZHING GCIG


@63A *, ,LA GANGG'A'I KLUNG DU MA'I BYE MA SNYED KYI SANGS RGYAS
KYI ZHING TZAM GYI THA GRU YANGS PA YONGS SU MA GRUB CING SANGS
RGYAS KYI ZHING RIN PO CHE BRGYA STONG 'BUM

PHRAG DU MA LAS GRUB PA DANG, RIN PO CHE BRGYA STONG 'BUM PHRAG
DU MAS SPRAS PA, SRID PA'I RTZE MO'I TSAD TZAM DU MA GYUR GYI BAR
DU BLA NA MED PA YANG DAG PAR RDZOGS PA'I

BYANG CHUB MNGON PAR RDZOGS PAR 'TSANG RGYA PAR MI BGYI BAR SMON
LAM BTAB BO, ,BCOM LDAN 'DAS, GZHAN YANG BDAG GIS SANGS RGYAS KYI
ZHING DER STONG GSUM GYI

STONG CHEN PO'I 'JIG RTEN GYI KHAMS BCU'I TSAD TZAM GYI BYANG
CHUB KYI SHING SKYES TE, BYANG CHUB KYI SHING DE'I 'OD KYIS SANGS
RGYAS KYI ZHING DE THAMS CAD RGYAS SHING KHYAB PAR

GYUR CIG ,CES BGYI BAR SMON LAM DE SKAD BTAB BO, ,BCOM LDAN 'DAS,
GZHAN YANG BDAG GIS BYANG CHUB KYI SHING DE'I DRUNG BDAG 'DUG
PA'I TSE BLA NA MED PA YANG DAG PAR

RDZOGS PA'I BYANG CHUB TU MNGON PAR RDZOGS PAR SANGS RGYAS PA NAS
YONGS SU MYA NGAN LAS 'DAS PA'I BAR DU BYANG CHUB KYI SHING DRUNG
DE NAS MA LANGS KYANG BDAG GI SPRUL

PA PHYOGS BCU'I PHYOGS RE RE ZHING SANGS RGYAS KYI ZHING BYE BA
KHRAG KHRIG PHRAG 'BUM PHRAG GRANGS MED PA DAG TU DANG ZHING SEMS
CAN RNAMS LA CHOS STON PAR GYUR


@63B CIG ,CES BGYI BAR SMON LAM DE SKAD BTAB BO, ,BCOM LDAN 'DAS,
GZHAN YANG BDAG GIS BDAG GI SANGS RGYAS KYI ZHING DER NYAN THOS
DANG, RANG SANGS RGYAS KYI MING

TZAM YANG YE MED PAR GYUR TE, BYANG CHUB SEMS DPA' ZHE SDANG
DANG, THA BA DANG, 'CHAB PA MED PA, TSANGS PA'I SPYOD PA YONGS SU
DAG PAR SPYOD PA SHA STAG GIS

SANGS RGYAS KYI ZHING DE GANG LA, SANGS RGYAS KYI ZHING DE NA BUD
MED KYI MING YANG MI GRAG CING MNGAL DU SKYE BA MED PA DANG,
BYANG CHUB SEMS DPA'I DE DAG THAMS CAD KYANG

GOS NGUR SMRIG GYON CING, SKYIL MO KRUNG BCAS PAR BRDZUS TE BYUNG
BA DANG, SANGS RGYAS KYI ZHING DE SHIN TU DAG PAR GYUR TE, DE
BZHIN GSHEGS PA'I SPRUL PA PHYOGS

BCU'I 'JIG RTEN GYI KHAMS BYE BA KHRAG KHRIG PHRAG 'BUM PHRAG
GRANGS MED PAR GSHEGS SHING SEMS CAN RNAMS LA CHOS STON PA DE DAG
THEG PA GSUM LAS BRTZAMS TE MOS

PA'I TSUL BZHIN DU SEMS CAN RNAMS LA CHOS STON PA MA GTOGS PAR
SANGS RGYAS KYI ZHING DE NA NYAN THOS DANG, RANG SANGS RGYAS MED
CING, BYANG CHUB SEMS DPAS YONGS

SU GANG BAR GYUR CIG ,CES BGYI BAR SMON LAM DE SKAD BTAB BO, ,DE
NAS BCOM LDAN 'DAS LA BYANG CHUB SEMS DPA' SEMS DPA' CHEN PO
SENGGE'I RTZAL GYIS MNGON PAR


@64A *, ,BSGRAGS PA'I SGRAS 'DI SKAD CES GSOL TO, ,BCOM LDAN
'DAS, 'JAM DPAL GZHON NUR GYUR PA BYANG CHUB MNGON PAR RDZOGS PAR
SANGS

RGYAS PA NA MING JI SKAD CES BGYI BAR 'GYUR, BCOM LDAN 'DAS KYIS
BKA' STZAL PA, RIGS KYI BU, DE BZHIN GSHEGS PA KUN TU GZIGS PA
ZHES BYA BAR 'GYUR RO,,

RIGS KYI BU, 'DI JI SNYAM DU SEMS, DE BZHIN GSHEGS PA DE CI'I
PHYIR KUN TU GZIGS PA ZHES BYA ZHE NA, RIGS KYI BU, DE BZHIN
GSHEGS PA KUN TU GZIGS

PA DES PHYOGS BCU'I 'JIG RTEN GYI KHAMS BYE BA KHRAG KHRIG BRGYA
STONG TSAD MED GRANGS MED PA KUN GYI SANGS RGYAS BCOM LDAN 'DAS
RNAMS MTHONG BAR 'GYUR BA DANG,

SEMS CAN GANG GIS DE BZHIN GSHEGS PA DE MTHONG BAR 'GYUR BA DE
DAG THAMS CAD KYANG BLA NA MED PA YANG DAG PAR RDZOGS PA'I BYANG
CHUB TU NGES PAR 'GYUR BA DANG,

RIGS KYI BU, DA LTAR BYUNG BA'I DUS SAM, NGA MYA NGAN LAS 'DAS
PA'I DUS KYANG RUNG STE, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS

KUN TU GZIGS PA DE'I MTSAN GANG GIS THOS PA DE DAG NI, MI 'GYUR
BA LA ZHUGS PA DANG, MOS PA CHUNG BA'I GANG ZAG RNAMS MA GTOGS
PAR THAMS CAD KYANG BLA


@64B NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAS DE'I PHYIR DE BZHIN GSHEGS PA DE KUN
TU GZIGS PA ZHES BYA'O, ,DE NAS YANG BCOM

LDAN 'DAS LA 'JAM DPAL GZHON NUR GYUR PAS 'DI SKAD CES GSOL TO,
,BCOM LDAN 'DAS, BDAG GI SMON LAM NI, DE BZHIN GSHEGS PA 'OD DPAG
MED

KYIS DGA' PA'I ZAS DANG LDAN PAR GYUR PA'I SMON LAM MDZAD PA LTA
BU'ANG MA LAGS TE, BCOM LDAN 'DAS, BDAG GIS NI, BDAG GI SANGS
RGYAS KYI ZHING DER BYANG

CHUB SEMS DPA' GANG DAG SKYES PAR GYUR PA DE DAG KHA ZAS KYI 'DU
SHES SHIG SKYES PAR GYUR NA, DE MA THAG TU SKAD CIG DE LA DE DAG
GI LAG PA G-YAS PAR RO BRO BA

BRGYA PHRAG DU MA DANG LDAN PA'I KHA ZAS KYIS GANG BA'I SNOD
MNGON DU BYUNG BAR GYUR LA, SNOD DE DAG BYUNG MA THAG TU DE DAG
'DI SNYAM DU 'DI LTAR BDAG CAG GIS PHYOGS

BCU'I SANGS RGYAS BCOM LDAN 'DAS RNAMS LA MA PHUL, SEMS CAN DBUL
ZHING PHONGS PAS SDUG BSNGAL BA DANG, MGON MED PAR GYUR PA DAG
DANG, YI DVAGS KYI

'JIG RTEN DU SKYES PA GANG DAG LO STONG PHRAG DU MAR YANG MCHIL
MA'I THAL BA 'GA' YANG MI SNYED PA DE LTA BU DAG YONGS SU TSIM
PAR MA BYAS PAR BDAG NYID KYIS BZA'


@65A *, ,BA NI; TSUL DANG MI 'DRA'O, ,ZHES BGYI BAR DRAN PA THOB
PAR GYUR CING, DE'I MOD LA DE DAG MNGON PAR SHES PA LNGA YONGS SU
GRUB PAR 'GYUR

TE; RDZU 'PHRUL DANG LDAN ZHING NAM MKHA' LAS MCHI BA DANG, RLUNG
LTAR THOGS PA MA MCHIS PA'I SHUGS KYIS PHYOGS BCU'I 'JIG RTEN GYI
KHAMS GRANGS DANG TSAD MA

MCHIS PA DAG TU PHYIN NAS KHA ZAS DE LAS DE BZHIN GSHEGS PA NYAN
THOS KYI DGE 'DUN DANG BCAS PA LA YANG PHUL, SEMS CAN PHONGS
SHING LTOGS PA DANG,

MGON MA MCHIS PA RNAMS DANG, YI DVAGS KYI 'JIG RTEN DU SKYES PA
RNAMS KYANG YONGS SU TSIM PAR BGYIS NAS DE DAG LA CHOS BSTAN TE
SKAD CIG GCIG GIS

SANGS RGYAS KYI ZHING DER SLAR MCHI BAR GYUR CIG ,CES BGYI BAR
SMON LAM DE SKAD BTAB BO, ,BCOM LDAN 'DAS, GZHAN YANG BDAG GIS
NI, BDAG BYANG CHUB THOB

PA'I TSE BDAG GI SANGS RGYAS KYI ZHING DER BYANG CHUB SEMS DPA'
GANG JI SNYED CIG SKYES PA DE DAG GOS RIN PO CHE RNAM PA SNA
TSOGS KYI LONGS SPYOD DANG LDAN PAR GYUR TE,

BSAM PA TZAM GYIS CI LA DGA' BA'I GOS RIN PO CHE DGE SBYONG GI
TSUL DANG MTHUN PA RUNG BA DAG BYANG BAR GYUR LA, GOS RIN PO CHE
DE DAG BYUNG MA THAG TU 'DI SNYAM DU 'DI


@65B LTAR BDAG CAG GI GOS 'DI LTA BU PHYOGS BCU'I SANGS RGYAS
BCOM LDAN 'DAS RNAMS LA MA PHUL BAR BDAG NYID KYIS YONGS SU SPYAD
PA NI, TSUL DANG MI 'DRA'O, ,SNYAM

PA'I DRAN PA THOB PAR GYUR NAS DE DAG GI SEMS DE LTAR SKYES MA
THAG TU 'JIG RTEN GYI KHAMS TSAD MA MCHIS GRANGS MA MCHIS PA DAG
TU MCHIS SHING GOS DE DAG THAMS

CAD SANGS RGYAS BCOM LDAN 'DAS RNAMS LA MNGON PAR BKAB STE SLAR
SANGS RGYAS KYI ZHING DER MCHIS NAS CI DGA' BA'I GOS RIN PO CHE
LA SPYOD PAR GYUR CIG ,CES BGYI

BAR SMON LAM DE SKAD BTAB BO, ,BCOM LDAN 'DAS, DE BZHIN DU SANGS
RGYAS KYI ZHING DE NI, BYANG CHUB SEMS DPA' SEMS DPA' CHEN PO DE
DAG GIS LONGS SPYOD DANG,

YONGS SU SPYOD PA GANG JI SNYED CIG MCHIS PA DE DAG THAMS CAD
KYANG SANGS RGYAS BCOM LDAN 'DAS NYAN THOS KYI DGE 'DUN DANG BCAS
PA DAG LA PHUL NAS SLAD KYIS BDAG

CAG YONGS SU SPYOD PAR 'GYUR BA DANG, SANGS RGYAS KYI ZHING DE NA
MI KHOM PA BRGYAD MA MCHIS PA DANG, SANGS RGYAS KYI ZHING DE NA
MI DGE BA'I SGRA MA MCHIS PA DANG, SANGS

RGYAS KYI ZHING DE NA SDUG BSNGAL GYI SGRA MA MCHIS PA DANG,
SANGS RGYAS KYI ZHING DE NA SKYON DU 'GYUR PA'I SGRA MA MCHIS PA
DANG, SANGS RGYAS KYI ZHING DE NI GZUGS DANG, SGRA


@66A *, ,DANG, DRI DANG, RO DANG, REG BYA YID DU MI 'ONG BA MA
MCHIS PAR GYUR CIG ,CES BGYI BAR SMON LAM BTAB BO, ,DE NAS BCOM
LDAN 'DAS

LA BYANG CHUB SEMS DPA' SEMS DPA' CHEN PO SENGGE'I RTZAL GYIS
MNGON PAR BSGRAGS PA'I SGRAS 'DI SKAD CES GSOL TO, ,BCOM LDAN
'DAS, GANG DU BCOM LDAN

'DAS DE BZHIN GSHEGS PA KUN TU GZIGS PA DE 'BYUNG BAR 'GYUR BA'I
'JIG RTEN GYI KHAMS DE'I MING CI ZHES BGYI BAR 'GYUR, BCOM LDAN
'DAS KYIS

BKA' STZAL PA, SMON LAM JI LTA BA BZHIN DU YONGS SU RDZOGS SHING,
DAG LA RDUL MED PA BSAGS PA ZHES BYA BA'I 'JIG RTEN GYI KHAMS SU
'GYUR RO, ,GSOL

PA; BCOM LDAN 'DAS, 'JIG RTEN GYI KHAMS DE PHYOGS GANG LOGS SHIG
TU 'BYUNG BAR 'GYUR, BCOM LDAN 'DAS KYIS BKA' STZAL BA, RIGS KYI
BU,

'JIG RTEN GYI KHAMS DE NI, LHO PHYOGS LOGS SU 'BYUNG STE, 'JIG
RTEN GYI KHAMS MI MJED 'DI NYID KYANG DE'I NANG DU 'DUS SHING
KHONGS SU CHUD PAR 'GYUR

RO; ;DE NAS BCOM LDAN 'DAS LA 'JAM DPAL GZHON NUR GYUR PAS GZHAN
YANG 'DI SKAD CES GSOL TO, ,BCOM LDAN 'DAS, BDAG GIS NI, SMON LAM


@66B 'DI LTAR BTAB STE, BDAG GI SANGS RGYAS KYI ZHING DE RIN PO
CHE BYE BA KHRAG KHRIG 'BUM PHRAG DU MAS GANG ZHING, NOR BU RIN
PO CHE DU MAS SPRAS PAS RIN PO CHE KUN DU BSTAN

PA DANG 'DRA LA, RIN PO CHE DE DAG KYANG PHYOGS BCU'I 'JIG RTEN
NA DKON LA, SNGON CHAD MA MTHONG ZHING MI SRID PA SHA STAG STE,
DE DAG GI MING BRJOD NA YANG LO BYE BA BRGYA STONG THOGS

PAR 'GYUR PA DE LTA BU'I NOR BU RIN PO CHE DAG GIS SANGS RGYAS
KYI ZHING DE YONGS SU GANG BAR GYUR TE, SANGS RGYAS KYI ZHING DE
LA BYANG CHUB SEMS DPA' LA LA ZHIG SANGS RGYAS KYI

ZHING 'DI GSER LAS GRUB PAR MTHONG BAR DGA'O, ,SNYAM NA YANG DES
GSER LAS GRUB PAR MTHONG BA DANG, DNGUL LAS GRUB PAR MTHONG BAR
DGA'O, ,SNYAM NA YANG DNGUL

LAS GRUB PAR MTHONG LA, GZHAN GYIS GSER LAS GRUB PAR MTHONG BA MA
MCHIS PAR MI 'GYUR BA DANG, DE BZHIN DU BEEd'URYA LAS GRUB PA
DANG, SHEL LAS GRUB PA DANG, MU

TIG DMAR PO LAS GRUB PA DANG, RDO'I SNYING PO LAS GRUB PA DANG,
SPUG LAS GRUB PA'AM, DE BZHIN DU RIN PO CHE SNA TSOGS KYI RGYU
LAS GRUB PA'AM, TZANDAN LAS GRUB PA'AM,

MA KA RU LAS GRUB PA'AM, TA KA RU LAS GRUB PA'AM, TA MA LA'I LO
MA LAS GRUB PA'AM, TZANDAN SBRUL GYI SNYING PO LAS GRUB PA'AM,
TZANDAN DMAR PO LAS GRUB PA'AM, SU


@67A *, ,RNAM PA JI LTA BUR 'DOD PA DE DAG GIS DE BZHIN DU MTHONG
STE, PHAN TSUN NAS SANGS RGYAS KYI ZHING THA DAD PAR MTHONG BA
YANG MA MCHIS PAR 'GYUR

BA DANG, SANGS RGYAS KYI ZHING DE NA BYANG CHUB KYI SHING DE LAS
'OD BYUNG BA DANG, BYANG CHUB SEMS DPA' RANG RANG LAS 'OD BYUNG
BAS SNANG ZHING GSAL BA MA GTOGS

PAR NYI MA DANG ZLA BA'I 'OD KYANG MI MNGON, SKAR MA DANG, RIN PO
CHE DANG, ZHUGS DANG, GLOG GAM, SEMS CAN GZHAN GANG GI 'OD KYANG
MI MNGON PA DANG, GANG

DAG JI TZAM DU 'OD KYIS KHYAB PAR GDA' BA, THA NA SANGS RGYAS KYI
ZHING BYE BA KHRAG KHRIG 'BUM PHRAG DE SNYED DU DE DAG GI 'OD
KYIS GSAL BAR 'GYUR TE, SANGS RGYAS

KYI ZHING DE NA BYANG CHUB SEMS DPA' RNAMS KYI BSAM PA'I KHYAD
PAR GYIS ME TOG KHA PHYE BA DANG, KHA ZUM BAR 'GYUR PA DANG, GANG
DUS DANG TSOD RNAM PA JI LTA BUR YONGS

SU SPYAD PAR 'TSAL BA DE BZHIN DU DE'I GRUB PA MA GTOGS PAR NYIN
MTSAN GYI MING YANG MA MCHIS PA DANG, SANGS RGYAS KYI ZHING DE NA
GRANG BA DANG, TSA BA YANG MA MCHIS,

RGA BA DANG, NA BA DANG, 'CHI BA YANG MA MCHIS TE, BYANG CHUB
SEMS DPA' GANG BYANG CHUB MNGON PAR RDZOGS PAR 'TSANG RGYA BAR
'TSAL BA DE 'JIG RTEN GYI KHAMS


@67B GZHAN DAG TU MCHIS SHING DGA' LDAN GYI GNAS SU TSE BAS PAR
BGYIS NAS BYANG CHUB MNGON PAR RDZOGS PAR 'TSANG RGYA BAR 'GYUR
BA DANG, SANGS RGYAS KYI ZHING DE'I STENG

GI BAR SNANG LAS SIL SNYAN BLTAR MI GDA' BA BYE BAR KHRAG KHRIG
PHRAG 'BUM RTAG TU RGYUN MI 'CHAD PAR SGRA 'BYIN PA DANG, SIL
SNYAN DE DAG LAS KYANG 'DOD PA DANG LDAN PA'I SGRA

MI 'BYUNG GI, GZHAN DU NA PHA ROL TU PHYIN PA'I SGRA DANG, SANGS
RGYAS KYI SGRA DANG, CHOS KYI SGRA DANG, DGE 'DUN GYI SGRA DANG,
BYANG CHUB SEMS DPA'I SDE SNOD KYI CHOS KYI RNAM GRANGS

KYI SGRA 'BYIN PAR 'GYUR TE, BYANG CHUB SEMS DPA' DE DAG JI LTA
BUR MOS PA'I SGRA DE LTA BU THOS PAR 'GYUR BA DANG, BYANG CHUB
SEMS DPA' GANG DAG DE BZHIN GSHEGS PA DE

BLTA BAR 'TSAL LAM, 'CHAG GAM, 'GRO'AM, 'ONG NGAM, SDOD DAM,
MCHIS KYANG RUNG STE, GANG DAG DER SANGS RGYAS LA BLTA BA'I YID
LA BGYI BA SKYES MA THAG TU DE DAG

GIS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KUN TU GZIGS PA BYANG CHUB KYI SHING DRUNG NA BZHUGS
PA DE DE NYID NA BZHUGS PAR MTHONG

BAR GYUR CING, MTHONG NAS KYANG BCOM LDAN 'DAS DE MTHONG MA THAG
TU DE DAG GI THE TSOM MAM, NEM NUR RAM, YID GNYIS SAM, CHOS KYI
SOM NYI GANG CI MCHIS PA YONGS


@68A *, ,SU CHAD PAR GYUR TE, BSTAN MI 'TSAL BAR CHOS KYI TSIG
DE'I DON YONGS SU 'TSAL BAR GYUR CIG ,CES BGYI BAR SMON LAM BTAB
BO, ,DE NAS

'KHOR DE'I BYANG CHUB SEMS DPA' BYE BA KHRAG KHRIG 'BUM PHRAG DU
MAS MGRIN GCIG TU SMRAS PA, GANG 'DI KUN TU GZIGS PA ZHES BYA BA
MTSAN DE NI, TSUL DANG 'DRA

BA STE; SEMS CAN GANG DAG GIS BCOM LDAN 'DAS DE BZHIN GSHEGS PA
KUN TU GZIGS PA DE'I MTSAN THOS PA DE DAG KYANG RNYED PA LEGS PAR
RNYED PA YIN

NA; SANGS RGYAS KYI ZHING DER SKYES PAR GYUR PA LTA CI SMOS TE,
GANG DAG GIS LUNG BSTAN PA'I CHOS KYI RNAM GRANGS 'DI THOS PA
DANG, GANG DAG GIS 'JAM

DPAL GZHON NUR GYUR PA'I MING THOS PA DE DAG GIS NI, SANGS RGYAS
MNGON SUM DU MTHONG BAR BLTA'O, ,DE SKAD CES SMRAS PA DANG, BCOM
LDAN 'DAS KYIS BYANG

CHUB SEMS DPA' DE DAG LA 'DI SKAD CES BKA' STZAL TO, ,RIGS KYI BU
DAG ,DE DE BZHIN NO, ,JI SKAD SMRAS PA DE BZHIN TE, RIGS KYI BU
DAG ,GANG GIS SANGS

RGYAS BYE BA KHRAG KHRIG PHRAG 'BUM GYI MTSAN BRJOD PA BAS NI,
GANG GIS 'JAM DPAL GZHON NUR GYUR PA'I MING BRJOD NA, 'DI NYID DE
BAS BSOD NAMS CHES


@68B MANG DU BSKYED NA, BCOM LDAN 'DAS DE BZHIN GSHEGS PA KUN TU
GZIGS PA DE'I MTSAN BRJOD PA LTA SMOS KYANG CI DGOS, DE CI'I
PHYIR ZHE NA, 'JAM DPAL GZHON NUR GYUR

PAS BSKAL PA RE RE ZHING SEMS CAN GYI DON JI SNYED DU BYAS PA'I
SEMS CAN GYI DON DE NI, SANGS RGYAS BYE BA KHRAG KHRIG PHRAG 'BUM
GYIS KYANG MA MDZAD DO, ,DE NAS 'KHOR DE'I

LHA DANG, KLU DANG, GNOD SBYIN DANG, DRI ZA DANG, LHA MA YIN
DANG, NAM MKHA' LDING DANG, MI 'AM CI DANG, LTO 'PHYE CHEN PO
DANG, MI DANG, MI MA YIN PA BYE BA KHRAG

KHRIG 'BUM PHRAG DU MAS MGRIN GCIG TU 'DI SKAD CES SMRAS SO,
,'JAM DPAL GZHON NUR GYUR PA LA PHYAG 'TSAL LO, ,DE BZHIN GSHEGS
PA KUN TU GZIGS PA LA

PHYAG 'TSAL LO, ,DE SKAD CES BRJOD PA DANG, DE'I MOD LA SROG
CHAGS BYE PA KHRAG KHRIG 'BUM PHRAG BRGYAD CU RTZA BZHI BLA NA
MED PA YANG DAG PAR RDZOGS PA'I BYANG CHUB TU SEMS

BSKYED PAR GYUR TO, ,SEMS CAN TSAD MED PA DAG KYANG DGE BA'I RTZA
BA YONGS SU SMIN PAR GYUR TE, BLA NA MED PA YANG DAG PAR RDZOGS
PA'I BYANG CHUB LAS PHYIR MI LDOG PAR

GYUR TO, ,BCOM LDAN 'DAS LA 'JAM DPAL GZHON NUR GYUR PAS GZHAN
YANG 'DI SKAD CES GSOL TO, ,BCOM LDAN 'DAS, BDAG GIS NI, 'DI LTAR
PHYOGS BCU'I


@69A *, ,'JIG RTEN GYI KHAMS BYE BA KHRAG KHRIG 'BUM PHRAG TSAD
MED GRANGS MED PA DAG NA SANGS RGYAS BCOM LDAN 'DAS BZHUGS PA
RNAMS KYI SANGS

RGYAS KYI ZHING GI YON TAN BKOD PA'I RGYAN DANG, SMON LAM GYI
RGYAN DANG, MTSAN NYID DANG, MTSAN MA DANG, SPYOD PA DANG, GNAS
KYI RNAM PA'I RGYAN GANG JI SNYED CIG

MTHONG BA LAS NYAN THOS KYI BKOD PA DANG, SNYIGS MA LNGA'I SANGS
RGYAS RNAMS MA GTOGS PAR DE DAG THAMS CAD BDAG GI SANGS RGYAS KYI
ZHING GCIG GI NANG DU 'DUS

PA DANG, KHONGS SU CHUD PAR BYA'O, ,ZHES BGYI BAR SMON LAM BTAB
STE, BCOM LDAN 'DAS, BDAG 'TSAL NA, BSKAL PA GANGG'A'I KLUNG GI
BYE MA SNYED DU BDAG GI SANGS RGYAS

KYI ZHING GI YON TAN BKOD PA LAS BRTZAMS TE RNAM PA GZHAN DANG,
GZHAN DU THOGS PA MA MCHIS PA'I TSUL GYIS SUG LAS GZHAN MA MCHIS
PAR BSHAD DAM, DE

BAS KYANG RING DU BSHAD KYANG SANGS RGYAS KYI ZHING GI YON TAN
BKOD PA DE DAG MTHAR THUG PAR MI 'GYUR RO, ,BCOM LDAN 'DAS, BDAG
GI SMON LAM GYI RNAM PA GANG

CI 'DRA BA DE LA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS MA GTOGS PAR DBANG DU GYUR PA GZHAN GANG
YANG MA MCHIS SO, ,BCOM


@69B LDAN 'DAS KYIS BKA' STZAL PA, 'JAM DPAL, DE DE BZHIN TE, DE
BZHIN GSHEGS PAS THUGS SU CHUD DO, ,DE BZHIN GSHEGS PA DGRA BCOM
PA YANG DAG PAR RDZOGS

PA'I SANGS RGYAS KYI YE SHES LA NI, THOGS PA MED DE, DUS GSUM KUN
TU 'JUG GO ,DE NAS 'KHOR DE'I NANG NAS BYANG CHUB SEMS DPA' KHA
CIG 'DI SNYAM DU SEMS PAR

GYUR TE; 'JAM DPAL GZHON NUR GYUR PAS RANG GI SANGS RGYAS KYI
ZHING GI YON TAN BKOD PA DE BRJOD PA DANG, BCOM LDAN 'DAS DE
BZHIN GSHEGS PA 'OD DPAG MED

KYI SANGS RGYAS KYI ZHING 'JIG RTEN GYI KHAMS BDE BA CAN NA SANGS
RGYAS KYI ZHING GI YON TAN BKOD PA YOD PA DE GNYIS 'DRA'AM, 'ON
TE MI 'DRA SNYAM PA DANG, DE NAS BCOM

LDAN 'DAS KYIS BYANG CHUB SEMS DPA' DE DAG GI SEMS KYI RTOG PA
THUGS KYIS THUGS SU CHUD NAS BYANG CHUB SEMS DPA' SENGGE'I RTZAL
GYIS MNGON PAR BSGRAGS PA'I SGRA

LA BKA' STZAL PA, RIGS KYI BU, 'DI LTA STE, DPER NA, MI LA LA
ZHIG GIS SKRA'I RTZE MO BRGYAR GSHAGS PA'I TSAD RGYA MTSO CHEN PO
LAS CHU'I THIGS PA GCIG BLANGS NA,

RIGS KYI BU, 'DI JI SNYAM DU SEMS, CHU BLANGS PA DE DANG, PHYI NA
LUS PA DE GNYIS GANG MANG BAR 'GYUR, GSOL PA, BCOM LDAN 'DAS,
BLANGS PA NI, NYUNG, SLAD


@70A *, ,NA LUS PA NI, TSAD MA MCHIS SO, ,BCOM LDAN 'DAS KYIS
BKA' STZAL PA, RIGS KYI BU, MI DES SKRA'I RTZE MO BRGYAR GSHAGS
PA'I TSAD

RGYA MTSO CHEN PO LAS CHU'I THIGS PA GCIG BLANGS PA DE TZAM DU
'JIG RTEN GYI KHAMS BDE BA CAN DE BZHIN GSHEGS PA 'OD DPAG MED
KYI SANGS RGYAS KYI ZHING GI YON

TAN BKOD PAR BLTA'O, ,RGYA MTSO CHEN PO NI, CHU'I LHAG MA JI
SNYED CIG YOD PA DE TZAM DU NI, BCOM LDAN 'DAS DE BZHIN GSHEGS PA
DGRA BCOM PA YANG DAG PAR

RDZOGS PA'I SANGS RGYAS KUN TU GZIGS PA'I SANGS RGYAS KYI ZHING
GI YON TAN BKOD PAR BLTA'O, ,DE NAS BCOM LDAN 'DAS LA BYANG CHUB
SEMS DPA' SENGGE'I RTZAL

GYIS MNGON PAR BSGRAGS PA'I SGRAS 'DI SKAD CES GSOL TO, ,BCOM
LDAN 'DAS, DE BZHIN GSHEGS PA KUN TU GZIGS PA'I SANGS RGYAS KYI
ZHING GI YON TAN

BKOD PA RNAM PA DE LTA BU DE BZHIN GSHEGS PA GZHAN LA LA LA MNGA'
BAR GYUR TAM, MNGA' BAR 'GYUR RAM, DA LTAR LA LA NA DE LTA BU
MNGA' BA LTA YANG BZHUGS

SAM; BCOM LDAN 'DAS KYIS BKA' STZAL PA, RIGS KYI BU, YOD DE,
SANGS RGYAS KYI ZHING 'DI NAS SHAR PHYOGS LOGS SU SANGS RGYAS KYI
ZHING GANGG'A'I KLUNG BYE BA PHRAG


@70B BRGYA'I BYE MA SNYED 'DAS PA NA 'JIG RTEN GYI KHAMS SMON LAM
LA RAB TU GNAS PAS MNGON PAR 'PHAGS PA ZHES BYA BA YOD DE, DE NA
DE BZHIN GSHEGS PA DGRA BCOM PA YANG DAG

PAR RDZOGS PA'I SANGS RGYAS KUN NAS 'OD ZER YON TAN RTAG TU MNGA'
BA RGYA MTSO'I RGYAL PO ZHES BYA BA SKU TSE'I TSAD DPAG TU MED PA
DA LTAR BZHUGS TE 'TSO ZHING GZHES LA, BYANG

CHUB SEMS DPA'I TSOGS TSAD MED PAS YONGS SU BSKOR CING MDUN GYIS
BLTAS TE CHOS STON TO, ,RIGS KYI BU, DE BZHIN GSHEGS PA KUN TU
GZIGS PA'I SANGS RGYAS

KYI ZHING GI YON TAN BKOD PA PHUN SUM TSOGS PAR 'GYUR BA GANG YIN
PA DANG, DA LTAR BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS

PA'I SANGS RGYAS KUN NAS 'OD ZER YON TAN RTAG TU MNGA' BA RGYA
MTSO'I RGYAL PO'I SANGS RGYAS KYI ZHING GI YON TAN BKOD PA GANG
YIN PA DE GNYIS MTSUNGS TE, LHAG CHAD

MED DO; ;RIGS KYI BU, BYANG CHUB SEMS DPA' BSAM GYIS MI KHYAB
PA'I GOS BGOS PA, 'JUG PA CHEN POS ZHUGS PAS GANG 'DI 'JAM DPAL
GZHON NUR GYUR PAS

SPYOD PA 'DI NYID LA GNAS PA BZHI YOD DE, BYANG CHUB SEMS DPA' DE
DAG GIS SANGS RGYAS KYI ZHING GI YON TAN BKOD PA YANG 'DI DANG
'DRA BAR 'GYUR RO, ,GSOL PA,


@71A *, ,BCOM LDAN 'DAS, BYANG CHUB SEMS DPA' DE DAG GI MING
BSTAN DU GSOL, BYANG CHUB SEMS DPA' DE DAG GANG NA MCHIS PA DANG,
BCOM

LDAN 'DAS DE BZHIN GSHEGS PA KUN NAS 'OD ZER YON TAN RTAG TU
MNGA' BA RGYA MTSO'I RGYAL PO'I SANGS RGYAS KYI ZHING DE YANG
BSTAN DU GSOL, DE BZHIN GSHEGS

PA DE DANG, BYANG CHUB SEMS DPA' DE DAG KYANG BSTAN DU GSOL, DE
CI'I SLAD DU ZHE NA, BYANG CHUB SEMS DPA' GZHAN DAG KYANG SANGS
RGYAS KYI ZHING GI YON TAN BKOD PA

DE LTA BU YONGS SU 'DZIN PAR 'GYUR BA'I SLAD DU'O, ,BCOM LDAN
'DAS KYIS BKA' STZAL PA, RIGS KYI BU, DE'I PHYIR NYON CIG DANG
BSTAN PAR BYA'O, ,RIGS KYI BU, BYANG

CHUB SEMS DPA' GCIG NI, 'OD KYI TOG CES BYA STE, SHAR PHYOGS LOGS
NA BCOM LDAN 'DAS DE BZHIN GSHEGS PA MYA NGAN MED PA'I DPAL GYI
SANGS RGYAS KYI ZHING

NA 'DUG GO ,GNYIS PA NI, YE SHES BLA MA ZHES BYA STE, LHO PHYOGS
LOGS NA BCOM LDAN 'DAS DE BZHIN GSHEGS PA YE SHES RGYAL PO'I
SANGS RGYAS KYI ZHING NA

'DUG GO ,GSUM PA NI, ZHI BA'I DBANG PO ZHES BYA STE, NUB PHYOGS
LOGS NA BCOM LDAN 'DAS DE BZHIN GSHEGS PA SHES RAB BRTZEGS PA'I
SANGS RGYAS KYI ZHING


@71B NA 'DUG GO ,BZHI PA NI, SMON LAM BLO GROS ZHES BYA STE,
BYANG PHYOGS LOGS NA BCOM LDAN 'DAS DE BZHIN GSHEGS PA MTHU BO
CHE'I SANGS RGYAS KYI ZHING NA 'DUG GO ,DE

NAS BCOM LDAN 'DAS KYIS DE'I TSE RDZU 'PHRUL MNGON PAR 'DU MDZAD
PA 'DI LTA BU MNGON PAR MDZAD DE, RDZU 'PHRUL MNGON PAR 'DU MDZAD
PA DE MNGON PAR MDZAD PAS ,

BCOM LDAN 'DAS DE BZHIN GSHEGS PA KUN NAS 'OD ZER YON TAN RTAG TU
MNGA' BA RGYA MTSO'I SANGS RGYAS KYI ZHING YANG KUN TU SNANG BAR
GYUR, BCOM LDAN 'DAS DE

YANG BYANG CHUB SEMS DPA'I 'KHOR GYIS KUN NAS BSKOR CING MDUN
GYIS BLTAS PA DANG, SANGS RGYAS KYI ZHING GI YON TAN BKOD PA
SNGON CHAD MA MTHONG MA THOS SHING BSAM

GYIS MI KHYAB PA, RNAM PA'I MCHOG THAMS CAD DANG LDAN PA DE DAG
KYANG 'DI LTA STE, DPER NA, SKYES BU MIG DANG LDAN PA'I LAG NA
SKYU RU RA'I 'BRU 'DUG PA MTHONG BA DE

BZHIN DU SANGS RGYAS KYI ZHING DE SANGS RGYAS KYI ZHING 'DI NAS
KUN TU SNANG BAR GYUR TO, ,BCOM LDAN 'DAS DE BZHIN GSHEGS PA KUN
NAS 'OD ZER YON TAN RTAG TU MNGA'

BA RGYA MTSO'I RGYAL PO DE YANG SKU THA MAL PA DPAG TSAD BRGYAD
KHRI BZHI STONG MNGA' BA STE, 'DZAM BU'I CHU BO'I GSER GYI RI BO
LTAR MDZES SHING LHA ME LHAN NE LHANG NGE BZHUGS PA BYANG


@72A *, ,CHUB SEMS DPA' SEMS DPA' CHEN PO LUS DPAG TSAD BZHI KHRI
NYIS STONG TZAM DU GYUR PA SHA STAG GIS BSKOR CING MDUN GYIS BYAS
TE BYANG

CHUB KYI SHING YON TAN BKOD PA DU MAS RAB TU BRGYAN PA'I DRUNG NA
SENGGE'I KHRI LA BZHUGS SHING SPRUL PA BYE BA KHRAG KHRIG BRGYA
STONG MNGON PAR SPRUL PA MDZAD DO, ,SPRUL PA DE DAG

KYANG PHYOGS BCU'I 'JIG RTEN GYI KHAMS BYE BA KHRAG KHRIG BRGYA
STONG MANG POR DONG ZHING SEMS CAN RNAMS LA CHOS STON PA MTHONG
NGO, ,DE NAS BCOM LDAN 'DAS KYIS BYANG

CHUB SEMS DPA'I TSOGS LA BKA' STZAL PA, RIGS KYI BU DAG ,KHYED
KYIS SANGS RGYAS KYI ZHING 'DIR SANGS RGYAS KYI ZHING GI YON TAN
BKOD PA DANG, BYANG CHUB SEMS

DPA'I TSOGS PHUN SUM TSOGS PA MTHONG NGAM, DE NAS 'KHOR DE'I NANG
NAS BYANG CHUB SEMS DPA' BRGYAD KHRI BZHI STONG STAN LAS LANGS TE
THAL MO SBYAR NAS KUN GYIS KYANG

MGRIN GCIG TU 'DI SKAD CES GSOL TO, ,BCOM LDAN 'DAS, BDAG CAG GIS
KYANG 'JAM DPAL GZHON NUR GYUR PA'I SPYOD PA CI 'DRA BA'I SPYOD
PA DE LA BSLAB PAR

BGYI'O; ;BDAG CAG GIS KYANG SANGS RGYAS KYI ZHING GI YON TAN BKOD
PA DE LTA BU BSGRUB PAR BGYI'O, ,DE NAS DE'I TSE BCOM LDAN 'DAS
KYI ZHAL 'DZUM PA MDZAD DO, ,DE NAS


@72B BCOM LDAN 'DAS KYI ZHAL GYI SGO NAS 'OD ZER KHA DOG SNA
TSOGS PA KHA DOG DU MA DANG LDAN PA 'DI LTA STE, SNGON PO DANG,
SER PO DANG, DMAR PO DANG, DKAR PO DANG, LE

BRGAN DANG, SHEL DANG DNGUL GYI KHA DOG LTA BU MANG PO THON PAR
GYUR TE, DE DAG GIS 'JIG RTEN GYI KHAMS MTHA' YAS MU MED PA DAG
SNANG BAR BYAS NAS SLAR LOG STE, BCOM

LDAN 'DAS LA LAN GSUM BSKOR BA BYAS NAS BCOM LDAN 'DAS KYI DBU'I
GTZUG TU NUB PAR GYUR TO, ,DE NAS BCOM LDAN 'DAS LA BYANG CHUB
SEMS DPA' SEMS DPA'

CHEN PO BYAMS PAS 'DI SKAD CES GSOL TO, ,BCOM LDAN 'DAS 'DZUM PA
MDZAD PA'I RGYU GANG LAGS, RKYEN GANG LAGS, BCOM LDAN 'DAS KYIS
BKA' STZAL PA, BYAMS

PA; SANGS RGYAS KYI ZHING GI YON TAN BKOD PA 'DI BSTAN PA'I TSE
BYANG CHUB SEMS DPA' BRGYAD KHRI BZHI STONG 'JAM DPAL GZHON NUR
GYUR PA'I SANGS RGYAS KYI ZHING GI YON

TAN BKOD PA RNAM PA DE LTA BU'I SANGS RGYAS KYI ZHING GI YON TAN
BKOD PA YONGS SU BSGRUB PA'I PHYIR SEMS BSKYED DE, BYAMS PA,
BYANG CHUB SEMS DPA' BRGYAD KHRI BZHI

STONG PO DE DAG LAS SKYES BU DAM PA BCU DRUG GIS NI, LHAG PA'I
BSAM PA DANG LDAN PAR BSAM PA THAG PAS TSIG BRJOD DE, DE DAG GIS
SANGS RGYAS KYI ZHING GI YON TAN


@73A *, ,BKOD PA YANG 'JAM DPAL GZHON NUR GYUR PA'I SANGS RGYAS
KYI ZHING GI YON TAN BKOD PA CI 'DRA BA DE BZHIN DU 'GYUR RO,
,LHAG MA RNAMS KYI

SANGS RGYAS KYI ZHING GI YON TAN BKOD PA NI, DE LTAR MI 'GYUR
YANG BLA NA MED PA YANG DAG PAR RDZOGS PA'I BYANG CHUB MYUR DU
MNGON PAR RDZOGS PAR 'TSANG RGYA STE, DE DAG

GI SANGS RGYAS KYI ZHING GI YON TAN BKOD PA NI, DE BZHIN GSHEGS
PA 'OD DPAG MED KYI SANGS RGYAS KYI ZHING 'JIG RTEN GYI KHAMS BDE
BA CAN NA SANGS RGYAS KYI ZHING

GI YON TAN BKOD PA JI 'DRA BA DE 'DRA BAR LHAG CHAD MED PAR 'GYUR
RO, ,BYAMS PA, BYANG CHUB SEMS DPA' SEMS DPA' CHEN PO RNAMS KYI
LHAG PA'I BSAM PAS

GCES SPRAS BYED PA LA LTOS, TSIG TU BRJOD PAR 'DRA YANG GANG GIS
LHAG PA'I BSAM PAS BSAM PA THAG PA NAS TSIG TU BRJOD PA DE DAG GI
SANGS RGYAS KYI ZHING GI

YON TAN BKOD PA DAG NI, 'JAM DPAL GZHON NUR GYUR PA'I SANGS RGYAS
KYI ZHING GI YON TAN BKOD PA BZHIN DU GYUR TO, ,GANG GIS DMAN
PA'I SEMS DANG, DAD

PA TZAM GYIS TSIG TU BRJOD PA DE DAG KYANG LAS DMA' BA DES BSKAL
PA BYE BA KHRAG KHRIG BRGYA STONG PHRAG DRUG CUR 'KHOR BA PHYIR
BSNYIL TE, PHA ROL TU PHYIN PA LNGA YONGS


@73B SU RDZOGS PAR 'GYUR RO, ,DE NAS BYANG CHUB SEMS DPA' BZHI PO
'OD KYI TOG DANG, YE SHES BLA MA DANG, ZHI BA'I DBANG PO DANG,
SMON LAM BLO GROS DAG KYANG PHYOGS BZHI NAS KHANG

PA BRTZEGS PA BEEd'URYA'I MDOG TU 'DUG PA MTSUNGS PA MED PAR
BZANG BA DAG GI NANG DU BZHUGS TE, LHA BYE BA KHRAG KHRIG BRGYA
STONG DU MAS YONGS SU BSKOR CING MDUN DU BDAR

TE SANGS RGYAS KYI ZHING NI, RNAM PA DRUG TU G-YO BAR BYED, ME
TOG GI CHAR CHEN PO RAB TU 'BEBS, SIL SNYAN BYE BA KHRAG KHRIG
PHRAG 'BUM NI, SGRA 'BYIN CING RDZU 'PHRUL GYI

CHO 'PHRUL SNA TSOGS KYIS 'ONG BAR SNANG BAR GYUR TO, ,DE NAS
BCOM LDAN 'DAS LA BYANG CHUB SEMS DPA' SEMS DPA' CHEN PO BYAMS
PAS 'DI SKAD CES GSOL TO, ,BCOM

LDAN 'DAS, CI'I SLAD DU 'JIG RTEN DU DOG SA CHER G-YOS PAR GYUR
PA DANG, PHYOGS BZHI NAS KHANG PA BRTZEGS PA BZHI MCHI BAR GDA'
BAR GYUR, BCOM LDAN 'DAS KYIS

BKA' STZAL PA, BYAMS PA, BYANG CHUB SEMS DPA' BZHI PO DE DAG DE
BZHIN GSHEGS PAS BSKUL NAS DE BZHIN GSHEGS PA LA BLTA BA'I PHYIR
NYE BAR 'ONG BAR GYUR TO, ,

DE SKAD CES BKA' STZAL NAS RING PO MA LON PAR DE'I MOD LA BYANG
CHUB SEMS DPA' BZHI PO DE DAG LHAGS TE, LHAGS NAS KYANG KHANG PA
BRTZEGS PA DE DAG NAS BABS


@74A *, ,NAS BCOM LDAN 'DAS DE BZHIN GSHEGS PA SH'AKYA THUB PA GA
LA BA DER SONG STE PHYIN NAS BCOM LDAN 'DAS KYI ZHABS GNYIS LA
MGO BOS

PHYAG 'TSAL TE, BCOM LDAN 'DAS LA LAN BDUN BSKOR BA BYAS NAS
PHYOGS GCIG TU 'KHOD DO, ,BYANG CHUB SEMS DPA' DE DAG 'KHOD MA
THAG TU THAMS CAD DANG

LDAN PA'I 'KHOR PHYOGS BZHI NAS SNANG BA CHEN POS SNANG BAR GYUR
TO, ,DE NAS BCOM LDAN 'DAS KYIS BYANG CHUB SEMS DPA'I TSOGS LA
BKA' STZAL PA, RIGS KYI BU

DAG ,SKYES BU DAM PA 'ONGS PA BZHI PO 'DI DAG NI, BSAM GYIS MI
KHYAB PA'I GOS GYON PA, 'JUG PA CHEN POS YANG DAG PAR ZHUGS PA
YIN GYI, RIGS KYI BU

DAG ,KHYOD KYIS SKYES BU DAM PA 'DI DAG LA RIM GRO BSKYED LA CHOS
DRIS SHIG ,RIGS KYI BU DAG ,SKYES BU DAM PA 'DI DAG GI SMON LAM
NYON CIG ,RIGS KYI BU

DAG ,SKYES BU DAM PA 'DI DAG GI SMON LAM NI, RNAM PA 'DI LTA BU
STE, RIGS KYI BU DANG, RIGS KYI BU MO BYANG CHUB SEMS DPA'I THEG
PA PA GANG SU DAG GIS

BDAG CAG MTHONG BAR GYUR PA DE DAG THAMS CAD BLA NA MED PA YANG
DAG PAR RDZOGS PA'I BYANG CHUB LAS PHYIR MI LDOG PAR GYUR TE,
BSKAL PA BYE BA PHRAG NYI SHUR 'KHOR


@74B BA PHYIR BSNYIL BAR GYUR CIG ,PHA ROL TU PHYIN PA LNGA YONGS
SU RDZOGS PAR GYUR CIG ,BUD MED GANG GIS BDAG CAG GI MING THOS NA
YANG MYUR DU BUD MED KYI LUS LAS

'GYUR BAR SHOG CIG ,CES BYA BA DE LTA BU'I SMON LAM DANG LDAN PA
DAG GO ,DE NAS BCOM LDAN 'DAS KYIS SANGS RGYAS KYI ZHING DE BSTAN
TE RDZU 'PHRUL DE DAG PHYIR BTUL BA

MDZAD PA DANG, SANGS RGYAS KYI ZHING DE YANG MI SNANG BAR GYUR
TO, ,DE NAS BCOM LDAN 'DAS LA 'JAM DPAL GZHON NUR GYUR PAS 'DI
SKAD CES GSOL TO, ,BCOM LDAN 'DAS,

CHOS THAMS CAD NI, SGYU MA LTA BU STE, BCOM LDAN 'DAS, 'DI LTA
STE, DPER NA, SGYU MA MKHAN NI, SGYU MA SPRUL PA'ANG BGYID, SGYU
MA MA MCHIS PAR YANG BGYID DE, BCOM

LDAN 'DAS, DE BZHIN DU CHOS THAMS CAD KYANG SKYE YANG SKYE, 'GAG
KYANG 'GAG STE, GANG LAS SKYE BA DANG, 'GAG PA MA MCHIS PA DE NI,
MNYAM PA NYID DO, ,BCOM LDAN

'DAS; MNYAM PA NYID LA SLOB PA'I BYANG CHUB SEMS DPA' SEMS DPA'
CHEN PO NI, MYUR DU BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG

RGYA'O; ;DE NAS BYANG CHUB SEMS DPA' YE SHES BLA MAS 'JAM DPAL
GZHON NUR GYUR PA LA 'DI SKAD CES SMRAS SO, ,'JAM DPAL, BYANG
CHUB JI LTA BU ZHIG MNGON PAR RDZOGS


@75A *, ,PAR 'TSANG RGYA BAR BYA, 'JAM DPAL GYIS SMRAS PA, GANG
SUS KYANG MA THOB MA BSHIG CING, GANG LA YOD PA'AM MED PAR CHAGS
PA DMIGS

SU MED PA'O, ,BYANG CHUB SEMS DPA' YE SHES BLA MAS SMRAS PA, 'JAM
DPAL, BYANG CHUB DE JI TZAM DU YOD PAS KYANG MI 'THOB, MED PAS
KYANG MI 'THOB BAM, SMRAS PA,

RIGS KYI BU, DE DE BZHIN NO, ,DE CI'I PHYIR ZHE NA, CHOS THAMS
CAD NI, GZOD MA NAS MA SKYES PA STE, YOD PAR MA GYUR, MI 'GYUR
PAS DE'I PHYIR THOB PAR 'GYUR BA

MED DO; ;SMRAS PA, 'JAM DPAL, TSUL GCIG PA'I CHOS BSTAN PAS DE
SKAD DU STON TAM, 'JAM DPAL GYIS SMRAS PA, RIGS KYI BU, TSUL GCIG
PA'I CHOS

BSTAN PA ZHES BYA BA GANG YIN, SMRAS PA, 'JAM DPAL, GANG PHUNG PO
RNAMS KYANG MI MTHONG, KHAMS DANG, SKYE MCHED RNAMS KYANG MI
MTHONG LA, DMUS LONG YANG

MA YIN; SHA'I MIG CAN YANG MA YIN ZHING, CHOS GANG LA YANG MI
RTOG ,RNAM PAR MI RTOG PA DANG, CHOS GANG LA YANG 'PHEL BA DANG,
'GRIB PAR MI MTHONG BA 'DI

NI; CHOS KYI TSUL GCIG TU BSTAN PA ZHES BYA'O, ,DE NAS BYANG CHUB
SEMS DPA' SENGGE'I RTZAL GYIS MNGON PAR BSGRAGS PA'I SGRAS SMRAS
PA, GANG DE BZHIN NYID DANG


@75B MI 'GAL ZHING CHOS NYID DANG 'GAL BAR MI BYED DE, 'DI DAG
NI, SO SO'I SKYE BO'I CHOS SO, ,'DI DAG NI, NYAN THOS KYI CHOS
SO, ,'DI DAG NI, RANG SANGS RGYAS KYI CHOS

SO; ;'DI DAG NI, SANGS RGYAS KYI CHOS SO, ,ZHES BYA BAR THA DAD
DU MI 'BYED CING, GANG 'DI DBEN PA'I TSUL DU TSUL GCIG LA 'JUG PA
'DI NI, CHOS KYI TSUL GCIG

TU BSTAN PA'O, ,BYANG CHUB SEMS DPA' MTHONG DGAS SMRAS PA, GANG
DE BZHIN NYID LA YANG ZHUGS LA, DE BZHIN NYID KYIS KYANG RLOM
SEMS SU MI BYED CING, 'DI NI,

ZAB BO; ;ZHES BYA BAR MI RTOG ,RNAM PAR MI RTOG PA DE LTAR BSTAN
PA GANG YIN PA DE NI, CHOS KYI TSUL GCIG TU BSTAN PA'O, ,BYANG
CHUB SEMS DPA' SPOBS PA MI

ZAD PAS SMRAS PA, CHOS THAMS CAD MI ZAD PA GANG YIN PA DE NI,
SHIN TU ZAD PA STE, GANG CHOS THAMS CAD MI ZAD PAR CHOS BSTAN PA
DE NI, CHOS NYID LAS

'GAL BAR MI BYED PA STE, DE LTAR BSTAN PA GANG YIN PA DE NI, CHOS
KYI TSUL GCIG TU BSTAN PA'O, ,BYANG CHUB SEMS DPA' BSAM PA LEGS
PAR SEMS

PAS SMRAS PA, GANG BSAM PAS BSAM DU MED PA LA YANG 'JUG LA, BSAM
DU MED PA DES KYANG RLOM SEMS SU MI BYED CING, MI DMIGS PA DE
LTAR BSTAN PA


@76A *, ,GANG YIN PA DE NI, CHOS KYI TSUL GCIG TU BSTAN PA'O,
,BYANG CHUB SEMS DPA' RDUL DANG BRAL BAS SMRAS PA, GANG 'DOD
CHAGS DANG

SHIN TU BRAL BA DE NI, MTSAN MA THAMS CAD LA 'DOD CHAGS PA YANG
MED, 'DOD CHAGS DANG BRAL BA YANG MED, RJES SU CHAGS PA YANG MED,
KHONG KHRO BA YANG MED,

RMONGS PA YANG MED, GCIG TU BYED PA YANG MED, GNYIS SU BYED PA
YANG MED, BYED PA YANG MED, MI BYED PA YANG MED, LEN PA YANG MED,
'DOR BA YANG MED DE,

DE LTAR BSTAN PA GANG YIN PA DE NI, CHOS KYI TSUL GCIG TU BSTAN
PA'O, ,BYANG CHUB SEMS DPA' RGYA MTSOS SMRAS PA, GANG RGYA MTSO
LTA BUR ZAB CING GTING DPAG DKA' BA'I

CHOS LA ZHUGS PA DE CHOS LA'ANG MI RTOG ,RNAM PAR MI RTOG LA, JI
LTAR GNAS PA DE BZHIN DU CHOS STON CING, BDAG DANG GZHAN DU RLOM
SEMS SU MI BYED PA DE LTAR

BSTAN PA GANG YIN PA DE NI, CHOS KYI TSUL GCIG TU BSTAN PA'O,
,ZLA BA'I BLA MA GZHON NUR GYUR PAS SMRAS PA, GANG SEMS CAN THAMS
CAD LA MNYAM PA'I SEMS KYIS

ZLA BA LTA BUR GYUR KYANG SEMS CAN DE DAG LA'ANG RLOM SEMS SU MED
PA DE LTAR BSTAN PA GANG YIN PA DE NI, CHOS KYI TSUL GCIG TU
BSTAN PA'O, ,BYANG CHUB SEMS


@76B DPA' MYA NGAN GYI MUN PA THAMS CAD RNAM PAR SEL BAS SMRAS
PA, GANG MYA NGAN THAMS CAD RGYUN CHAD PA DE NI, MYA NGAN MED
CING ZHUM PAR 'GYUR BA MED DO, ,SEMS CAN

RNAMS NI, MYA NGAN GYI ZUG RNGU DANG LDAN PA'O, ,DE LA MYA NGAN
GYI RTZA BA GANG ZHE NA, GANG 'DI NGAR 'DZIN PA DANG, NGA YIR
'DZIN PA STE, GANG NGAR 'DZIN PA DANG, NGA YIR 'DZIN

PA MNYAM PA NYID LA GNAS SHING CHOS STON PA DE NI, CHOS KYI TSUL
GCIG TU BSTAN PA'O, ,BYANG CHUB SEMS DPA' DMIGS PA MED PAS SMRAS
PA, GANG 'DOD PA'I KHAMS

LA YANG MI DMIGS, GZUGS KYI KHAMS DANG, GZUGS MED PA'I KHAMS
DANG, NYAN THOS KYI CHOS DANG, RANG SANGS RGYAS KYI CHOS LA YANG
MI DMIGS PA DE LTAR

BSTAN PA GANG YIN PA DE NI, CHOS KYI TSUL GCIG TU BSTAN PA'O,
,BYANG CHUB SEMS DPA' KUN TU LTA BAS SMRAS PA, GANG CHOS STON NA,
GANG 'DI STONG PA NYID KYI MNYAM

PA NYID KYIS MNYAM PA NYID STON LA, STONG PA NYID KYIS KYANG RLOM
SEMS SU MI BYED, MNYAM PA NYID KYANG MI DMIGS PA DE LTAR BSTAN PA
GANG YIN PA DE NI, CHOS KYI TSUL

GCIG TU BSTAN PA'O, ,BYANG CHUB SEMS DPA' 'KHOR GSUM YONGS SU DAG
PAS SMRAS PA, GANG CHOS STON PA'I TSE 'KHOR GSUM DANG 'GAL BAR MI
BYED DE, 'KHOR


@77A *, ,GSUM GANG ZHE NA, BDAG MI DMIGS PA DANG, CHOS NYAN PA MI
DMIGS PA DANG, CHOS LA'ANG MNGON PAR ZHEN PA MED PA'O, ,'DI NI,

'KHOR GSUM YONGS SU DAG PA'I CHOS BSTAN PA ZHES BYA STE, DE LTAR
BSTAN PA GANG YIN PA DE NI, CHOS KYI TSUL GCIG TU BSTAN PA'O,
,BYANG CHUB SEMS DPA' 'GRO

PA GRUB PAS SMRAS PA, GANG CHOS THAMS CAD 'DU BA MED PAR YANG
SHES SHING, JI LTAR SHES PA DE BZHIN DU YANG STON LA 'DI LTA STE,
CHOS THAMS CAD BRJOD DU MED

PA'I PHYIR YI GE GCIG KYANG MI BRJOD PA DE LTAR BSTAN PA GANG YIN
PA DE NI, CHOS KYI TSUL GCIG TU BSTAN PA'O, ,BYANG CHUB SEMS DPA'
ZAB MOR SPYOD PAS SMRAS PA,

GANG CHOS THAMS CAD KYI ZAB PA NYID KYANG SHES LA, CHOS DE YANG
YANG DAG PAR RJES SU MI MTHONG NGO, ,GANG STON PA DANG, GANG LA
STON PA DANG, GANG BSTAN PA DE

YANG YANG DAG PAR RJES SU MI MTHONG BA DE LTAR BSTAN PA GANG YIN
PA DE NI, CHOS KYI TSUL GCIG TU BSTAN PA'O, ,DE BZHIN DU SBYAR
TE, BYANG CHUB SEMS DPA' SEMS

DPA' CHEN PO GZI BRJID CHEN PO GZI BRJID CHEN PO DAG GIS SO SO
NAS RANG RANG GI SPOBS PA STON PAR GYUR TO, ,TSUL GCIG TU BSTAN
PA'I CHOS KYI SGO 'DI BSTAN


@77B PA'I TSE BYANG CHUB SEMS DPA' BYE BA PHRAG BDUN CUS MI SKYE
BA'I CHOS LA BZOD PA THOB PAR GYUR TO, ,SROG CHAGS BYE BA KHRAG
KHRIG 'BUM PHRAG BRGYAD CU RTZA BZHI NI, BLA NA MED PA YANG

DAG PAR RDZOGS PA'I BYANG CHUB TU SEMS SKYES PAR GYUR TO, ,DGE
SLONG BDUN STONG NI, NYE BAR LEN PA MED PAR ZAG PA RNAMS LAS SEMS
RNAM PAR GROL LO, ,LHA DANG MI'I

SKYE RGU LAS KHRAG KHRIG DGU BCU RTZA DRUG NI, CHOS LA CHOS KYI
MIG RDUL DANG BRAL ZHING DRI MA MED PAR RNAM PAR DAG PAR GYUR TO,
,DE NAS BCOM LDAN 'DAS LA BYANG CHUB SEMS

DPA' SEMS DPA' CHEN PO SENGGE'I RTZAL GYIS MNGON PAR BSGRAGS PA'I
SGRAS 'DI SKAD CES GSOL TO, ,BCOM LDAN 'DAS DE BZHIN GSHEGS PA
KUN TU GZIGS PA DE'I

BYANG CHUB SEMS DPA'I DGE 'DUN NI, JI SNYED CIG TU 'GYUR, DE'I
SKU TSE'I TSAD NI, JI TZAM ZHIG TU 'GYUR, 'JAM DPAL GZHON NUR
GYUR PA NI, JI SRID CIG NA BLA NA MED PA

YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA, BCOM LDAN 'DAS KYIS BKA' STZAL PA, RIGS KYI BU, KHYOD 'JAM
DPAL GZHON NUR GYUR PA

'DI NYID LA DRIS SHIG ,DE NAS BYANG CHUB SEMS DPA' SEMS DPA' CHEN
PO SENGGE'I RTZAL GYIS MNGON PAR BSGRAGS PA'I SGRAS 'JAM DPAL
GZHON NUR GYUR PA LA 'DI SKAD


@78A *, ,CES SMRAS SO, ,'JAM DPAL, KHYOD JI SRID CIG NA BLA NA
MED PA YANG DAG PAR RDZOGS PA'I BYANG CHUB MNGON PAR 'TSANG RGYA,
'JAM DPAL

GYIS SMRAS PA, RIGS KYI BU, GANG GI TSE NAM MKHA'I KHAMS GZUGS
CAN DU GYUR PA DE'I TSE BDAG KYANG BYANG CHUB MNGON PAR RDZOGS
PAR 'TSANG RGYA'O, ,GANG GI TSE SGYU

MA'I SKYES BU BYANG CHUB MNGON PAR RDZOGS PAR 'TSANG RGYA BA DE'I
TSE BDAG KYANG BYANG CHUB MNGON PAR RDZOGS PAR 'TSANG RGYA'O,
,GANG GI TSE DGRA BCOM PA ZAG PA ZAD PA

BYANG CHUB MNGON PAR RDZOGS PAR 'TSANG RGYA BA DE'I TSE BDAG
KYANG BYANG CHUB MNGON PAR RDZOGS PAR 'TSANG RGYA'O, ,GANG GI TSE
RMI LAM GYI SKYES BU DANG, BRAG CA DANG, MIG

YOR DANG, CHU ZLA DANG, DE BZHIN GSHEGS PA'I SPRUL PA BYANG CHUB
MNGON PAR RDZOGS PAR 'TSANG RGYA BA DE'I TSE BDAG KYANG BYANG
CHUB MNGON PAR RDZOGS PAR 'TSANG

RGYA'O; ;GANG GI TSE NYI MA'I 'OD KYIS MTSAN MOR GYUR LA, ZLA
BA'I 'OD KYIS NYIN MOR GYUR PA DE'I TSE BDAG KYANG BYANG CHUB
MNGON PAR RDZOGS PAR 'TSANG RGYA'O, ,RIGS

KYI BU; DE LTAR YIN GYI, SU BYANG CHUB TU SMON PA DE LA DRIS SHIG
,SMRAS PA, 'JAM DPAL, KHYOD BYANG CHUB TU MI SMON TAM, SMRAS PA,
RIGS KYI BU, DE NI, MA YIN


@78B TE; DE CI'I PHYIR ZHE NA, 'JAM DPAL, NYID KYANG BYANG CHUB
LA, BYANG CHUB NYID KYANG 'JAM DPAL LO, ,DE CI'I PHYIR ZHE NA,
RIGS KYI BU, GANG 'DI BYANG CHUB CES BYA BA'AM,

'JAM DPAL ZHES BYA BA NI, MING TZAM MO, ,MING GANG YIN PA DE NI,
DBEN ZHING BYED PA MED PA STE, STONG PA'O, ,STONG PA NYID GANG
YIN PA DE NI, BYANG CHUB BO, ,DE NAS

BCOM LDAN 'DAS KYIS BYANG CHUB SEMS DPA' SEMS DPA' CHEN PO
SENGGE'I RTZAL GYIS MNGON PAR BSGRAGS PA'I SGRA LA 'DI SKAD CES
BKA' STZAL TO, ,RIGS KYI BU, KHYOD

KYIS BCOM LDAN 'DAS DE BZHIN GSHEGS PA 'OD DPAG MED KYI BYANG
CHUB SEMS DPA' 'DUS PA DANG, NYAN THOS 'DUS PA MTHONG NGAM, THOS
SAM, GSOL PA,

BCOM LDAN 'DAS, BDAG GIS MTHONG NGO, ,THOS SO, ,BKA' STZAL PA,
RIGS KYI BU, 'DI JI SNYAM DU SEMS, GSOL PA, BCOM LDAN 'DAS, DE
NI, BSAM GYIS

MI KHYAB BO, ,BDE BAR GSHEGS PA, DE NI, BGRANG DU MA MCHIS SO,
,BCOM LDAN 'DAS KYIS BKA' STZAL PA, RIGS KYI BU, 'DI LTA STE,
DPER NA, YUL MA GA DHA'I

TIL GYI DONG NAS TIL GYI 'BRU GCIG CIG BLANGS NAS RIGS KYI BU,
TIL GYI 'BRU GCIG PO DE JI LTA BA DE LTA BUR NI, DE BZHIN GSHEGS
PA 'OD DPAG MED KYI BYANG


@79A *, ,CHUB SEMS DPA' 'DUS PA DANG, NYAN THOS 'DUS PAR BLTA'O,
,PHYI NA TIL GYI LHAG MA LUS PA LTAR NI, 'JAM DPAL GZHON NUR GYUR

PA MNGON PAR RDZOGS PAR SANGS RGYAS PA'I BYANG CHUB SEMS DPA'I
TSOGS 'DUS PAR BLTA'O, ,RIGS KYI BU, 'DI LTA STE, DPER NA, STONG
GSUM GYI STONG CHEN PO'I

'JIG RTEN GYI KHAMS 'DI THAL BAR BRLAGS TE RDUL PHRA RAB TU BYAS
PA LA RIGS KYI BU, RDUL PHRA RAB JI SNYED CIG YOD PA DE SNYED KYI
BSKAL PAR DE BZHIN GSHEGS

PA KUN TU GZIGS PA DE BZHUGS PAR BYAS KYANG BRGYA'I CHAR YANG
SMOS PAR MI 'GYUR RO, ,STONG GI CHA DANG, BYE BA BRGYA PHRAG
STONG GI CHA DANG, BYE BA KHRAG KHRIG PHRAG

'BUM GI CHA DANG, GRANGS DANG, CHA DANG, BGRANG BA DANG, RGYUR
YANG SMOS PAR MI 'GYUR RO, ,RIGS KYI BU, RNAM GRANGS DES KYANG
'DI LTAR BCOM LDAN 'DAS

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS DE'I TSE TSAD NI, TSAD MED GRANGS MED PAR 'GYUR BAR RIG PAR
BYA'O, ,RIGS KYI BU, 'DI

LTA STE; DPER NA, STONG GSUM GYI STONG CHEN PO'I 'JIG RTEN GYI
KHAMS 'DI SKYES BU LA LA ZHIG GIS RDUL PHRA RAB TU BRLAGS TE THAL
BAR BYAS PA DE LAS SKYES BU LA


@79B LA ZHIG GIS RDUL PHRA RAB KYI RDUL GCIG KHYER TE RDUL PHRA
RAB KYI RDUL JI SNYED PA DE SNYED KYI STONG GSUM GYI STONG CHEN
PO'I 'JIG RTEN GYI KHAMS 'DAS NAS DER RDUL PHRA RAB KYI

RDUL GCIG BZHAG STE, SKYES BU DES TSUL DE BZHIN DU SHAR PHYOGS
LOGS SU RDUL PHRA RAB KYI RDUL DE DAG THAMS CAD ZAD ZAD DU BKOD
PAR GYUR LA, DE BZHIN DU SKYES

BU GNYIS PA ZHIG SKYES TE, DES KYANG LHO PHYOGS LOGS SU DE SNYED
KYI RDUL PHRA RAB KYI RDUL RE RE NAS TSUL DE BZHIN DU BOR TE, DE
BZHIN DU PHYOGS BCUR SKYES BU DE LTA BU

RE RES TSUL DE DANG 'DRA BAR DE SNYED KYI RDUL PHRA RAB KYI RDUL
ZAD ZAD DU RE RE NAS BOR NA, RIGS KYI BU, DE JI SNYAM DU SEMS,
STONG GSUM GYI STONG CHEN PO'I 'JIG RTEN

GYI KHAMS DE DAG BRGYA PHRAG NI, 'DI SNYED CIG YOD DO, ,STONG
PHRAG NI, 'DI SNYED CIG YOD DO, ,'BUM PHRAG NI, 'DI SNYED CIG YOD
DO, ,BYE BA PHRAG NI, 'DI SNYED

CIG YOD DO, ,BYE BA BRGYA PHRAG NI, 'DI SNYED CIG YOD DO, ,BYE BA
STONG PHRAG NI, 'DI SNYED CIG YOD DO, ,BYE BA 'BUM PHRAG NI, 'DI
SNYED CIG YOD DO, ,BYE BA KHRAG KHRIG

'BUM PHRAG NI, 'DI SNYED CIG YOD DO, ,GTAMS PHRAG NI, 'DI SNYED
CIG YOD DO, ,DKRIGS PHRAG NI, 'DI SNYED CIG YOD DO, ,MI 'KHRUGS
PA PHRAG NI, 'DI


@80A *, ,SNYED CIG YOD DO, ,ZHES BYA BAR TSAD GZUNG BAR NUS SAM,
GSOL PA, BCOM LDAN 'DAS, DE NI, MI NUS SO, ,BDE BAR GSHEGS

PA; DE NI, MI NUS SO, ,BCOM LDAN 'DAS KYIS BKA' STZAL PA, RIGS
KYI BU, SKYES BU BCU PO DE DAG GIS STONG GSUM GYI STONG CHEN PO'I
'JIG RTEN GYI KHAMS

JI SNYED CIG 'DAS PA DANG, GANG DAG TU PHYIN TE RDUL PHRA RAB KYI
RDUL DE DAG BOR BA DANG, GANG DAG LAS 'DAS TE RDUL PHRA RAB MA
BOR BA'I 'JIG RTEN GYI KHAMS

DE DAG THAMS CAD BTAGS TE RDUL PHRA RAB TU BRLAGS NA, RIGS KYI
BU, DE JI SNYAM DU SEMS, RDUL PHRA RAB DE DAG RTZIS SHES PA'AM,
RTZIS LA MKHAS PAS

BRGYA PHRAG NI, 'DI SNYED CIG YOD DO, ,STONG PHRAG NI, 'DI SNYED
CIG YOD DO, ,'BUM PHRAG NI, 'DI SNYED CIG YOD DO, ,BYE BA PHRAG
NI, 'DI SNYED CIG YOD DO, ,

BYE BA BRGYA PHRAG NI, 'DI SNYED CIG YOD DO, ,BYE BA STONG PHRAG
NI, 'DI SNYED CIG YOD DO, ,BYE BA 'BUM PHRAG NI, 'DI SNYED CIG
YOD DO, ,BYE BA KHRAG KHRIG 'BUM

PHRAG NI; 'DI SNYED CIG YOD DO, ,GTAMS PHRAG NI, 'DI SNYED CIG
YOD DO, ,DKRIGS PHRAG NI, 'DI SNYED CIG YOD DO, ,MI 'KHRUGS PA
PHRAG NI, 'DI SNYED


@80B CIG YOD DO, ,ZHES BYA BAR SHES PA'AM, BGRANG BA'AM, GZHAL
BA'AM, TSAD GZUNG BAR NUS SAM, GSOL PA, BCOM LDAN 'DAS, DPE DE LA
NI, SEMS CAN

RNAMS MOS PAR 'GYUR GYI, DON 'TSAL BA'AM, GZHAL BA'AM, BGRANG
BA'AM, TSAD GZUNG BAR MI NUS SO, ,BCOM LDAN 'DAS KYIS BKA' STZAL
PA, RIGS KYI

BU; DE BZHIN GSHEGS PAS NI, RDUL PHRA RAB DE DAG BGRANG BA'I TSUL
GYIS BRGYA PHRAG NI, 'DI SNYED CIG YOD DO, ,STONG PHRAG NI, 'DI
SNYED CIG YOD DO, ,'BUM PHRAG

NI; 'DI SNYED CIG YOD DO, ,BYE BA PHRAG NI, 'DI SNYED CIG YOD DO,
,BYE BA BRGYA PHRAG NI, 'DI SNYED CIG YOD DO, ,BYE BA STONG PHRAG
NI, 'DI SNYED CIG YOD DO, ,BYE BA 'BUM PHRAG

NI; 'DI SNYED CIG YOD DO, ,BYE BA KHRAG KHRIG 'BUM PHRAG NI, 'DI
SNYED CIG YOD DO, ,GTAMS PHRAG NI, 'DI SNYED CIG YOD DO, ,DKRIGS
PHRAG NI, 'DI SNYED CIG YOD

DO; ;MI 'KHRUGS PA PHRAG NI, 'DI SNYED CIG YOD DO, ,ZHES BYA BA
DE BAS KYANG LHAG PAR GONG DU DE BZHIN GSHEGS PAS RNAM PA THAMS
CAD DU THUGS SU CHUD DO, ,DE NAS BCOM

LDAN 'DAS LA BYANG CHUB SEMS DPA' SEMS DPA' CHEN PO BYAMS PAS 'DI
SKAD CES GSOL TO, ,BCOM LDAN 'DAS, GAL TE YE SHES CHEN PO DE LTA
BU'I SLAD DU BYANG CHUB


@81A *, ,SEMS DPA' SEMS DPA' CHEN PO PHYI MA'I MTHA'I MUR THUG
PAR SEMS CAN DMYAL BA CHEN POR BSREGS KYANG BCOM LDAN 'DAS, DE
NI,

BYANG CHUB SEMS DPA' SEMS DPA' CHEN PO DES BZOD PAR BGYI'O, ,DE
LTA BU'I YE SHES CHEN PO NI, YONGS SU GTANG BAR MI BGYI'O, ,BCOM
LDAN 'DAS KYIS BKA'

STZAL PA; BYAMS PA, DE DE BZHIN NO, ,JI SKAD SMRAS PA DE BZHIN
TE, SEMS CAN MOS PA CHUNG NGU DANG, LE LO CHE BA DANG, BRTZON
'GRUS CHUNG BA MA GTOGS PAR SU

ZHIG DE LTA BU'I YE SHES CHEN PO LA 'DOD PA MI BSKYED, SANGS
RGYAS KYI YE SHES 'DI BSTAN PA'I TSE SROG CHAGS KHRI BYANG CHUB
TU SEMS BSKYED PAR GYUR TO, ,DE NAS

BCOM LDAN 'DAS KYIS BYANG CHUB SEMS DPA' SENGGE'I RTZAL GYIS
MNGON PAR BSGRAGS PA'I SGRA LA 'DI SKAD CES BKA' STZAL TO, ,RIGS
KYI BU, DE LTAR PHYOGS BCUR

SKYES BU BCU PO DE DAG GIS STONG GSUM GYI STONG CHEN PO'I 'JIG
RTEN GYI KHAMS JI SNYED CIG 'DAS PA DANG, 'JIG RTEN GYI KHAMS
GANG DAG TU PHYIN TE RDUL PHRA RAB

KYI RDUL BOR BA DANG, GANG DAG LAS 'DAS TE MA BOR BA DE THAMS CAD
RDUL PHRA RAB TU BRLAGS PA DE DAG PAS KYANG MANG BA'I BSKAL PAR
DA DUNG 'JAM DPAL GZHON


@81B NUR GYUR PA BYANG CHUB GYI SPYAD PA SPYOD PAR 'GYUR RO, ,DE
CI'I PHYIR ZHE NA, RIGS KYI BU, 'JAM DPAL GZHON NUR GYUR PA'I
SMON LAM NI, BSAM GYIS MI KHYAB, YANG DAG PAR

'JUG PA NI, BSAM GYIS MI KHYAB PAS, DE BYANG CHUB THOB PA'I TSE'I
TSAD KYANG BSAM GYIS MI KHYAB, BYANG CHUB SEMS DPA'I DGE 'DUN
YANG BSAM GYIS MI KHYAB PAR

'GYUR RO, ,DE NAS BCOM LDAN 'DAS LA BYANG CHUB SEMS DPA' SENGGE'I
RTZAL GYIS MNGON PAR BSGRAGS PA'I SGRAS 'DI SKAD CES GSOL TO,
,BCOM LDAN 'DAS, 'DI LTA

STE; 'JAM DPAL GZHON NUR GYUR PA 'DI LTAR BSKAL PA 'DI SNYED DU
YANG SKYO BA MI SKYED PA'I 'JUG PA CHEN PO DE NGO MTSAR LAGS SO,
,BCOM LDAN 'DAS, SPYOD PA

CHEN PO DE NGO MTSAR LAGS SO, ,'JAM DPAL GYIS SMRAS PA, RIGS KYI
BU, 'DI JI SNYAM DU SEMS, NAM MKHA'I KHAMS 'DI SNYAM DU ZHAG
DANG, NYI MA DANG, ZLA BA PHYED

DANG, DUS DANG, LO DANG, BSKAL PA DANG, BSKAL PA BRGYA DANG,
BSKAL PA STONG DANG, BSKAL PA BYE BA DANG, BSKAL PA BYE BA KHRAG
KHRIG DANG, BSKAL PA BYE BA

KHRAG KHRIG PHRAG 'BUM PHRAG DANG, GTAMS DANG, DKRIGS DANG, MI
'KHRUGS PA ZHIG 'DAS SO, ,SNYAM DU SEMS SAM, SMRAS PA, 'JAM DPAL,
DE NI, MA


@82A *, ,YIN TE, DE CI'I PHYIR ZHE NA, NAM MKHA'I KHAMS LA RNAM
PAR RTOG PA MED PA'I PHYIR RO, ,SMRAS PA, RIGS KYI BU, DE DE
BZHIN TE, BYANG

CHUB SEMS DPA' GANG GIS CHOS THAMS CAD NAM MKHA' LTA BUR KHONG DU
CHUD DE, CI NAS KYANG MI RTOG ,RNAM PAR MI RTOG PA DE LTAR KHONG
DU CHUD PA DE NI, 'DI SNYAM

DU ZHAG GCIG 'DAS PAR GYUR TO, ,NYI MA GCIG 'DAS PAR GYUR TO,
,ZHES BYA BA NAS SNGA MA BZHIN DU LO 'DI SNYED CIG 'DAS PAR GYUR
TO, ,ZHES RNAM PAR MI RTOG

GO ,DE CI'I PHYIR ZHE NA, CHOS GANG LA YANG DE'I 'DU SHES GANG
YANG 'JUG PA MED DO, ,RIGS KYI BU, 'DI LTA STE, DPER NA, NAM
MKHA'I KHAMS NI, BSKAL

PA GANGG'A'I KLUNG GI BYE MA SNYED PAS LHAG PA ZHIG 'DAS PAR GYUR
KYANG SKYO ZHING YONGS SU YID CHAD PA MED DO, ,NAM MKHA'I KHAMS
LA SKYE BA'AM, 'JIG PA'AM, TSIG

PA'AM; 'GYES PAR 'GYUR BA MED DO, ,DE CI'I PHYIR ZHE NA, NAM
MKHA'I KHAMS LA DNGOS PO MED PA'I PHYIR RO, ,RIGS KYI BU, DE
BZHIN DU BYANG CHUB SEMS DPA' GANG

GIS CHOS THAMS CAD DNGOS PO MED PAR SHES PA DE NI, SKYO BA DANG,
YONGS SU YID CHAD PA'I SEMS MI BSKYED DO, ,RIGS KYI BU, GANG LA
NAM MKHA'I KHAMS ZHES


@82B BYA BA DE NI, TSIG PA MED, SKYO BA MED, YID CHAD PA MED,
G-YO BA MED, SKYE BA MED, 'CHI BA MED, RGA BA MED, 'PHO BA MED,
'BYUNG BA MED, 'ONG BA MED, 'GRO BA

MED DO; ,RIGS KYI BU, DE BZHIN DU GANG 'JAM DPAL ZHES BYA BA'I
MING 'DI LA YANG TSIG PA MED, SKYO BA MED, YID CHAD PA MED, G-YO
BA MED, SKYE BA MED, RGA BA MED,

'CHI BA MED, 'PHO BA MED, 'BYUNG BA MED, 'ONG BA MED, 'GRO BA MED
DO, ,DE CI'I PHYIR ZHE NA, MING DE NI, SHIN TU DBEN PA'I PHYIR
RO, ,CHOS KYI RNAM GRANGS 'DI BSTAN

PA'I TSE RGYAL PO CHEN PO BZHI DANG, LHA'I DBANG PO BRGYA BYIN
DANG, MI MJED KYI BDAG PO TSANGS PA DANG, LHA'I BU GZHAN YANG
DBANG CHE BA DBANG CHE BAR GRAGS PA DAG GIS

MGRIN GCIG TU 'DI SKAD CES SMRAS SO, ,BCOM LDAN 'DAS, SEMS CAN
GANG GIS CHOS KYI RNAM GRANGS 'DI THOS PA DE DAG KYANG RNYED PA
LEGS PAR RNYED PA LAGS

NA; GANG GIS THOS NAS 'DZIN CING 'CHANG BA DANG, KLOG CING KUN
CHUB PAR BGYID PA DANG, GZHAN LA YANG RGYA CHER STON PA LTA SMOS
KYANG CI 'TSAL TE, BCOM LDAN 'DAS,

SEMS CAN GANG DAG 'DI SKAD DU BDAG CAG GIS GANG 'DI SANGS RGYAS
KYI CHOS YONGS SU GZUNG BA'I PHYIR CHOS KYI RNAM GRANGS 'DI GZUNG
BAR BYA'O, ,BCANG BAR BYA'O, ,


@83A *, ,BKLAG PAR BYA'O, ,KUN CHUB PAR BYA'O, ,GZHAN DAG LA YANG
RGYA CHER YANG DAG PAR BSTAN PAR BYA'O, ,ZHES TSIG TU BRJOD PA DE
DAG NI, DGE BA'I RTZA BA

NGAN NGON DANG LDAN PA MA LAGS SO, ,DE NAS BCOM LDAN 'DAS LA
BYANG CHUB SEMS DPA' SEMS DPA' CHEN PO SENGGE'I RTZAL GYIS MNGON
PAR BSGRAGS PA'I SGRAS

'DI SKAD CES GSOL TO, ,BCOM LDAN 'DAS, RIGS KYI BU'AM RIGS KYI BU
MO GANG GIS CHOS KYI RNAM GRANGS 'DI THOS NAS 'DZIN TAM, 'CHANG
NGAM, KLOG

GAM; KUN CHUB PAR BGYID DAM, 'JUG PAR BGYID DAM, GZHAN DAG LA
RGYA CHER BSTAN PA DANG, GANG 'JAM DPAL GZHON NUR GYUR PA'I RJES
SU BSLAB

BO; ;ZHES SEMS BSKYED PA DES BSOD NAMS CI TZAM ZHIG BSKYED PAR
'GYUR, BCOM LDAN 'DAS KYIS BKA' STZAL PA, RIGS KYI BU, BYANG CHUB
SEMS DPA'

GANG LA LAS PHYOGS BCUR DE BZHIN GSHEGS PAS SANGS RGYAS KYI SPYAN
SGRIB PA MED PAS, SANGS RGYAS KYI ZHING JI SNYED CIG GZIGS PA DE
DAG THAMS CAD RIN

PO CHE SNA BDUN GYIS YONGS SU BKANG STE, DE BZHIN GSHEGS PA RE RE
LA PHUL BA DANG, RNAM GRANGS DE BZHIN DU SEMS CAN THAMS CAD LA
SNYOMS PA'I SEMS KYIS


@83B TSUL KHRIMS KYI SDOM PA THAMS CAD YANG DAG PAR BLANGS PA LA
GNAS TE PHYI MA'I MTHA'I MUR THUG GI BAR DU SBYIN PA BYIN PA BAS,
BYANG CHUB SEMS DPA' GZHAN ZHIG

GIS CHOS KYI RNAM GRANGS 'DI THOS NAS 'DZIN TAM, 'CHANG NGAM,
KLOG GAM, KUN CHUB PAR BYED DAM, 'JUG PAR BYED DAM, GZHAN LA'ANG
RGYA CHER STON PAR BYED

DAM; 'JAM DPAL GZHON NUR GYUR PA'I RJES SU BSLAB PAR BYA'O, ,ZHES
BYA BA'I BAR DU SEMS BSKYED CING, GOM PA BDUN 'DOR NA, BSOD NAMS
KYI PHUNG PO DE LA

BSOD NAMS KYI PHUNG PO SNGA MAS BRGYA'I CHAR YANG NYE BAR MI
'GRO'O, ,STONG GI CHAR YANG NYE BAR MI 'GRO'O, ,BRGYA STONG GI
CHAR YANG NYE BAR MI 'GRO'O, ,BYE BA'I CHAR YANG

MI 'GRO'O, ,BYE BA BRGYA'I CHAR YANG NYE BAR MI 'GRO'O, ,BYE BA
STONG GI CHAR YANG NYE BAR MI 'GRO'O, ,BYE BA BRGYA STONG GI CHAR
YANG NYE BAR MI 'GRO'O, ,BYE BA KHRAG KHRIG

'BUM PHRAG GI CHAR YANG NYE BAR MI 'GRO'O, ,GRANGS DANG, CHA
DANG, BGRANG BA DANG, DPE DANG, RGYUR YANG MI BZOD DO, ,DE NAS
'JAM DPAL GZHON NUR GYUR PAS

DE'I TSE BYANG CHUB SEMS DPA'I TING NGE 'DZIN KUN NAS SNANG BA
SGYU MA LTA BU 'BYUNG BA ZHES BYA BA LA SNYOMS PAR ZHUGS SO, ,DE
LTAR 'JAM DPAL GZHON NUR GYUR PAS TING


@84A *, ,NGE 'DZIN DE LA SNYOMS PAR ZHUGS MA THAG TU 'KHOR DER
BYANG CHUB SEMS DPA' JI SNYED CIG 'DUS PAR GYUR PA DAG GIS PHYOGS
BCU'I

'JIG RTEN GYI KHAMS MTHA' YAS MU MED PA DAG GI SANGS RGYAS BCOM
LDAN 'DAS RNAMS MTHONG BAR GYUR TE, DE BZHIN GSHEGS PA DE DAG
THAMS CAD KYI SPYAN SNGA NA

'JAM DPAL GZHON NUR GYUR PA 'DUG CING, RANG GI SANGS RGYAS KYI
ZHING GI YON TAN BKOD PA STON PAR MTHONG NAS DE DAG 'DI SNYAM DU
SEMS TE, 'JAM DPAL GZHON

NUR GYUR PA 'DI DE LTAR 'JIG RTEN GYI KHAMS BYE BA KHRAG KHRIG
'BUM PHRAG MANG POR GCIG CAR DU SNANG BAR GYUR PA NI, SMON LAM
DANG, TING NGE 'DZIN DANG, YE SHES

KYI KHYAD PAR NGO MTSAR CHE'O, ,SNYAM DU NGO MTSAR GYI 'DU SHES
SKYES PAR GYUR TO, ,DE NAS BCOM LDAN 'DAS LA BYANG CHUB SEMS DPA'
SEMS DPA' CHEN PO BYAMS PAS

'DI SKAD CES GSOL TO, ,BCOM LDAN 'DAS, CHOS KYI RNAM GRANGS 'DI'I
MING CI LAGS, 'DI JI LTAR GZUNG BAR BGYI, BCOM LDAN 'DAS KYIS
BKA' STZAL PA,

BYAMS PA, DE BAS NA CHOS KYI RNAM GRANGS 'DI'I MING SANGS RGYAS
RNAM PAR ROL PA ZHES BYA BAR ZUNGS SHIG ,SMON LAM BSAM GYIS MI
KHYAB PA ZHES BYA BAR YANG ZUNGS


@84B SHIG ;'JAM DPAL GYI SANGS RGYAS KYI ZHING GI YON TAN BKOD PA
BSTAN PA ZHES BYA BAR YANG ZUNGS SHIG ,BYANG CHUB KYI SEMS YANG
DAG PAR DGA' BAR BYED PA ZHES BYA BAR YANG

ZUNGS SHIG ,DE NAS DE'I TSE 'KHOR DER PHYOGS BCU DAG NAS BYANG
CHUB SEMS DPA' TSAD MED GRANGS MED PA 'DUS PA DE DAG THAMS CAD
KYIS DE BZHIN GSHEGS PA

DANG, CHOS KYI RNAM GRANGS 'DI LA MCHOD PA BYA BA'I PHYIR ME TOG
GI CHAR CHEN PO PHAB NAS BCOM LDAN 'DAS KYI ZHABS GNYIS LA PHYAG
'TSAL TE, RANG RANG GI SANGS RGYAS

KYI ZHING DU 'DONG ZHING 'DI SKAD DU, KYE MA SANGS RGYAS, KYE MA
SANGS RGYAS, DENG NI, BDAG CAG GIS 'JAM DPAL GZHON NUR GYUR PA'I
SENGGE'I SGRA DANG, BKOD PA

BSAM GYIS MI KHYAB PA THOS SO, ,ZHES CHED DU BRJOD PA CHED DU
BRJOD DO, ,CHOS KYI RNAM GRANGS 'DI BSTAN PA'I TSE NA BYANG CHUB
SEMS DPA' GANGG'A'I KLUNG GI BYE MA SNYED BLA NA

MED PA YANG DAG PAR RDZOGS PA'I BYANG CHUB LAS PHYIR MI LDOG PAR
GYUR TO, ,SEMS CAN TSAD MED PA YANG DGE BA'I RTZA BA YONGS SU
GRUB PAR GYUR TO, ,BCOM LDAN 'DAS

KYIS DE SKAD CES BKA' STZAL NAS 'JAM DPAL GZHON NUR GYUR PA DANG,
BYANG CHUB SEMS DPA' BYAMS PA DANG, BYANG CHUB SEMS DPA' SENGGE'I
RTZAL GYIS MNGON


@85A *, ,PAR BSGRAGS PA'I SGRA DANG, PHYOGS BCU NAS 'DUS PA'I
BYANG CHUB SEMS DPA' SEMS DPA' CHEN PO DAG DANG, DGE SLONG DE DAG
DANG, LHA

DANG, MI DANG, LHA MA YIN DANG, DRI ZAR BCAS PA'I 'JIG RTEN YI
RANG STE, BCOM LDAN 'DAS KYIS GSUNGS PA LA MNGON PAR BSTOD DO,,
,,'PHAGS

PA DKON MCHOG BRTZEGS PA CHEN PO'I CHOS KYI RNAM GRANGS LE'U
STONG PHRAG BRGYA PA LAS, 'JAM DPAL GYI SANGS RGYAS KYI ZHING GI
YON TAN BKOD PA BSTAN PA'I LE'U ZHES

BYA STE; LE'U BCO LNGA PA RDZOGS SO,, ,,RGYA GAR GYI MKHAN PO
SH'I LENDRA BO DHI DANG, DZI NA MI TRA DANG, ZHU CHEN GYI LO TZ'A
BA BANDHE YE SHES SDES BSGYUR CING ZHUS TE,

SKAD GSAR BCAD KYIS KYANG BCOS NAS GTAN LA PHAB PA,, 
