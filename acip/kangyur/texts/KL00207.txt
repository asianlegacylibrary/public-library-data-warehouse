@147A RGYA GAR SKAD DU, HA STI KAKshYA N'A MA MA H'A Y'A NA S'U TRA,
BOD SKAD DU, GLANG PO'I RTZAL ZHES BYA BA THEG PA CHEN PO'I MDO,
SANGS RGYAS DANG, BYANG CHUB SEMS DPA' THAMS CAD LA PHYAG

'TSAL LO, ,'DI SKAD BDAG GIS THOS PA'I DUS GCIG NA, BCOM LDAN
'DAS BYA RGOD KYI PHUNG PO'I RI LA DGE SLONG LNGA BRGYA TZAM GYI
DGE SLONG GI DGE 'DUN CHEN PO DANG, BYANG CHUB

SEMS DPA' MNGON PAR GRAGS PAS MNGON PAR GRAGS PA, GZUNGS THOB PA,
SPOBS PA THOGS PA MED PA, GNYIS SU MED PA'I CHOS 'CHAD PA, RDZU
'PHRUL RNAM PAR 'PHRUL

PA BSAM GYIS MI KHYAB PA DANG LDAN PA DRUG KHRI DANG YANG THABS
GCIG TU BZHUGS TE, 'DI LTA STE, BYANG CHUB SEMS DPA' SEMS DPA'
CHEN PO BRTZON 'GRUS DPE MED BLO


@147B GROS DANG, MNGON PAR GNON PA'I SGRA SGROGS GZI BRJID SNYING
PO DANG, BYANG CHUB SEMS DPA' RIN PO CHE BZHI'I ME TOG RGYAS PA
DANG, GLOG CHEN SGRON MA DANG, MTHA' YAS PAR LTA ZHING YUL

THAMS CAD LAS 'DAS PA DANG, RI RAB BRTZEGS PA LTAR MNGON PAR
'PHAGS PA DANG, MNGON PAR DGA' BAS MGU BA BSKYED PA DANG, DPUNG
PA DRI MA MED PAS 'OD ZER BCOM PA DANG,

SEMS CAN GYI BSAM PA NGES PA'I DON GYI PHA ROL TU BGROD PAR DONG
BA DANG, RDO RJE LTA BUR BRTAN PA THOB PA DANG, SGRAR BRJOD PA
BDANG, DBYANGS DANG, NGA RO THAMS CAD LAS 'DAS PA DANG, TSANGS

PA'I SGRA GZI BRJID MNGON PAR 'PHAGS PA DANG, GRAGS PA'I SGRAS
'JIGS PA BCOM PA DANG, DGE BA'I RTZA BA RIN PO CHE THAMS CAD
BSAGS PA DANG, BYANG CHUB SEMS DPA' SEMS

DPA' CHEN PO 'JAM DPAL GZHON NUR GYUR PA DANG, DE LA SOGS PA
BYANG CHUB SEMS DPA' DRUG KHRI RNAMS DANG THABS GCIG GO ,DE NAS
TSE DANG LDAN PA SH'A RADVA TI'I BU PHYI DRO'I DUS

NA NANG DU YANG DAG PA 'JOG LAS LANGS TE BCOM LDAN 'DAS GA LA BA
DER SONG NGO, ,YANG DE'I TSE BCOM LDAN 'DAS SHING GZHAN ZHIG GI
DRUNG NA RAB TU ZHI BA SGRUB PA ZHES BYA BA'I TING NGE

'DZIN NA LA MNYAM PAR BZHAG STE BZHUGS SO, ,DE NAS TSE DANG LDAN
PA SH'A RADVA TI'I BUS RGYANG RING PO NAS BCOM LDAN 'DAS SPYOD
LAM RAB TU ZHI BA MTHONG BA DANG, MYUR DU RTZVA BSDUS NAS


@148A *, ,PHYOGS GCIG TU SKYIL MO KRUNG BCAS LUS BSRANG STE, DRAN
PA MNGON DU BYAS NAS 'DUG GO, DE DER 'DUG MA THAG TU, AE MA'O, DE
BZHIN GSHEGS PA'I SPYOD LAM

RAB TU ZHI BA 'DI DANG, BDE BA DANG, YID BDE BA 'DI NGO MTSAR TO,
,SEMS CAN GANG DAG CHOS THAMS CAD RANG BZHIN GYIS MNYAM PAR BZHAG
PAR RAB TU SHES PA DE DAG NI BDE BA DANG LDAN

PA YIN NO SNYAM DU SEMS LA SEMS KYI RTOG PA DE LTA BU SKYES SO,
,DE NAS BCOM LDAN 'DAS DGONGS SHING MKHYEN BZHIN DU TING NGE
'DZIN DE LAS BZHENGS TE MGUR BSAL BA'I SGRA BYUNG NGO, ,

DE NAS TSE DANG LDAN PA SH'A RADVA TI'I BUS BCOM LDAN 'DAS KYI
MGUR BSAL BA'I SGRA THOS PA DANG DGA' MGU YI RANGS PAR GYUR NAS,
BCOM LDAN 'DAS GA LA BA DER SONG STE PHYIN PA DANG,

BCOM LDAN 'DAS KYI SPYAN SNGAR 'DUG STE, BCOM LDAN 'DAS LA PHYAG
BTZAL NAS NGO MTSAR DU GYUR TE, DE'I TSE TSIGS SU BCAD PA 'DI DAG
SMRAS SO, ,STONG PA'I CHOS LA JI LTAR BDAG

BZOD BZHIN, ,GANG DAG SEMS CAN YANG DAG MI RTOG CING, ,CHOS
LA'ANG NAM YANG RTOG PAR MI BYED PA, ,'JIG RTEN NA NI DE DAG
MNYAM PAR BZHAG, SEMS CAN 'KHRUL LA

NAM YANG MI LTA ZHING, ,CHOS RNAMS NAM MKHA' BZHIN DU BSAM BYAS
NAS, ,GANG DAG SGYU MA'I NGO BO NYID MOS PA, ,GANG DAG BDAG TU
LTA MED DE DAG BDE, ,'DI DAG SEMS CAN


@148B YIN NAM MA YIN ZHES, ,'DU SHES THAMS CAD LA NI MI DMIGS PA,
,SEMS CAN KUN LA 'DU SHES MED PA DANG, ,GANG DAG SEMS CAN LTA MED
DE DAG BDE, ,RIL POR 'DU SHES NAM

YANG GANG MA CHAGS, ,NAM YANG DNGOS PO'I 'DU SHES RMONGS PA MED,
,LDANG BAR MI BYED 'DUG PAR BYED PA'ANG MED, ,GANG DAG SROG TU
BLTA MED DE DAG BDE, ,SEMS CAN THA DAD MI

BYED MKHAS PA GANG, ,CHOS KYI DBYINGS DANG 'GAL BAR MI 'GYUR LA,
,GANG ZAG 'DU SHES THAMS CAD RNAM PAR BSHIG, GANG DAG THA DAD BLO
MED DE DAG BDE, ,GANG DAG SBYIN DANG TSUL

KHRIMS RTAG TU GNAS, ,'JUNGS PA'I BSAM PAR NAM YANG MA GYUR CING,
,GONG BU'I CHOS LA'ANG YANG DAG MI GNAS PA, ,GANG DAG TSUL KHRIMS
RLOM MED DE DAG BDE, ,GANG DAG

BZOD DANG DES PA'I YON TAN 'PHAGS, ,GANG DAG 'THAB MO DAG LA'ANG
MI LTA ZHING, ,BRTZON 'GRUS LDAN MIN LE LO CAN YANG MIN, ,GANG
DAG BZOD PA'I 'DU SHES MED PA DE DAG

BDE; ;GANG DAG BSAM GTAN BYED CING BRTAN PA MI GNAS PA, ,DE YANG
G-YENG BA RNAM PAR MI SEMS PA, ,MNYAM PAR BZHAG PA'I CHOS RNAMS
RAB TU SHES, ,GANG DAG BSAM

GTAN 'DU SHES MED PA DE DAG BDE, ,GANG DAG 'DU SHES MED CING 'DI
LA SHES RAB MED, ,MI SHES DBANG DU 'GRO BA'ANG MA YIN LA, ,MKHAS
PA'ANG MA YIN RMONGS PA'ANG


@149A *, ,YOD MA YIN, ,GANG DAG SHES RAB 'DU SHES MED DAG BDE,
,JI LTAR DGON PA DE BZHIN GRONG NA GNAS, ,GNYIS KAR 'DU SHES
MTSUNGS SHING MNYAM PAR 'JUG,

GRONG GI SPYOD YUL SMOD PAR MI BYED CING, ,GANG DAG DGON PAS MI
RLOM DE DAG BDE, ,GANG DAG BSOD SNYOMS KHYIM DANG BCAS PAR SPYOD,
,DE DAG BSOD SNYOMS DE YI 'DU SHES MED,,

BSOD SNYOMS SPYOD PA BDAG YIN SNYAM MI SEMS, ,GANG DAG BSOD
SNYOMS 'DU SHES MED DAG BDE, ,GANG DAG BOR BA'I PHYAG DAR KHROD
PA RNAMS, ,BLANGS NAS BDAG GIS LUS LA

'CHANG BAR BYED, ,BDAG NI GOS NGAN SNYAM DU DE MI SEMS, ,GANG DAG
GZHAN LA MI SMOD DE DAG BDE, ,SANGS RGYAS GNANG ZHING BDE GSHEGS
BSNGAGS PA YI, ,CHOS GOS GSUM

LAS LHAG PAR MI 'CHANG ZHING, ,BDAG NI 'JIGS MED YIN PAR MI RTOG
PA, ,GANG DAG NGA RGYAL MED PA DE DAG BDE, ,GANG NA BDAG MED SEMS
CAN YOD MIN PA'I, ,GANG DAG CHOS

MCHOG DAM PA 'CHAD BYED PA, ,BDAG NI 'CHAD MKHAN YIN PAR SEMS
PA'ANG MED, ,GANG DAG MED PAR MA GYUR DE DAG BDE, ,DKAR PO KUN LA
YANG DAG 'DU SHES MED, ,SNYING PO

DANG NI RDZAS [?] SU 'DU SHES MED, ,DKAR DANG GNAG PAR GANG DAG MI
SEMS PA, ,GANG DAG GNYIS SU MI SPYOD DE DAG BDE, ,GANG DAG LANGS
LA LANGS PAR 'DU SHES MED, ,'DUG


@149B KYANG 'DUG PAR 'DU SHES YOD MA YIN, ,NYIN MTSAN KHYAD PAR
'CHAG CING BRTZON 'GRUS RTZOM, ,GANG DAG SPROS PA MED PA DE DAG
BDE, ,GANG DAG GNAS MIN GNAS PAR MI RTOG CING, ,KHYAD PAR

SHES PA ZHI BAR MI RTOG LA, ,DE BZHIN GSHEGS DANG MU STEGS KHYAD
PAR MED, ,GANG DAG MCHOG TU RLOM SEMS MED PA DE DAG BDE, ,GANG LA
GRANGS DANG BGRANG BA'ANG YOD MA YIN, ,NAM

MKHA'I DBYINGS LTAR MNYAM NYID MI GTONG LA, ,BDAG DANG SEMS CAN
THA DAD MI SEMS PA, ,GANG DAG KHYAD PAR THOB MED DE DAG BDE,
,GANG DAG SGYU MAR GYUR CING RMI LAM SPYOD, ,RAB TU MA

RMONGS MIG YOR LTA BUR GYUR, ,'JIG RTEN DAG NA CHU ZLA BZHIN DU
SPYOD, ,GANG DAG KUN TU MI BRTZON DE DAG BDE, ,SEMS CAN GANG DAG
MKHAS LA DON DAM LTA, ,BRDA DANG THA SNYAD SNYING PO MED

PAR SHES, ,RAB TU ZHI BA'I CHOS RNAMS RJES SU RTOGS, ,GANG DAG
MTSAN MA'I SPYOD YUL MA YIN DE DAG BDE'O, ,DE NAS BCOM LDAN 'DAS
KYIS TSE DANG LDAN PA SH'A RADVA TI'I BU LA LEGS SO

ZHES BYA BA BYIN TE, SH'A RADVA TI'I BU, 'DI LTAR SHES RAB ZAB PA
LA SPYOD PA'I CHOS LA MCHOG TU GYUR PA DE LEGS SO, ,LEGS SO,
,SH'A RI'I BU, DE BAS NA BYA RGOD KYI PHUNG PO'I RI 'DI LA

DGE SLONG DANG, BYANG CHUB SEMS DPA' JI SNYED NANG DU YANG DAG
'JOG LA ZHUGS PA DE DAG THAMS CAD KHYOD KYIS SDUS SHIG, SH'A RI'I
BUS GSOL PA, BCOM LDAN 'DAS, BDAG NI MI


@150A *, ,SPRO'O, ,DE CI'I SLAD DU ZHE NA, GLANG PO CHEN PO DAG
NI MGU BAR DKA' BA'I SLAD DU'O, ,DE NAS BCOM LDAN 'DAS KYIS DE'I
TSE NYID KYI SKU LAS 'OD ZER PHYUNG

NAS DES 'JIG RTEN GYI KHAMS MTHA' YAS MU MED PA NA GNAS PA'I
BYANG CHUB SEMS DPA' RNAMS LA BSKUL BA DANG, BYA RGOD KYI PHUNG
PO'I RI GANG NA BA DANG, BCOM LDAN 'DAS GANG

NA BA DER LHAGS NAS BAR SNANG GI NAM MKHA' LA GNAS PAR GYUR TO,
,DGE SLONG DANG, BYANG CHUB SEMS DPA' SEMS DPA' CHEN PO GANG DAG
NANG DU YANG DAG 'JOG LA ZHUGS

PA DE DAG THAMS CAD KYANG BCOM LDAN 'DAS GANG NA BA DER LHAGS PAR
GYUR TO, ,RGYAL PO'I KHAB KYI GRONG KHYER CHEN PO NAS KYANG SROG
CHAGS BRGYA STONG DU MA BCOM LDAN 'DAS GA LA

BA DER LHAGS PAR GYUR TO, ,DE NAS BCOM LDAN 'DAS KYIS THAMS CAD
YOD PA'I 'KHOR 'DUS PAR MKHYEN NAS 'JAM DPAL GZHON NUR GYUR PA'I
BZHIN LA GZIGS SO, ,GZIGS

NAS KYANG 'DZUM PA MDZAD DO, ,DE NAS DE NYID KYI TSE 'JAM DPAL
GZHON NUR GYUR PA STAN LAS LANGS TE, BLA GOS PHRAG PA GCIG LA
GZAR NAS PUS MA G-YAS PA'I LHA NGA SA LA

BTZUGS TE, BCOM LDAN 'DAS GA NA BA DE LOGS SU THAL MO SBYAR BAS
BTUD NAS BCOM LDAN 'DAS LA 'DI SKAD CES GSOL TO, ,DE BZHIN GSHEGS
PA DGRA BCOM PA YANG


@150B DAG PAR RDZOGS PA'I SANGS RGYAS RGYU DANG, RKYEN MA MCHIS
PAR 'DZUM PA MI MDZAD NA, BCOM LDAN 'DAS, 'DZUM PA MDZAD PA'I
RGYU GANG, RKYEN GANG LAGS, DE SKAD CES GSOL PA DANG, BCOM

LDAN 'DAS KYIS 'JAM DPAL GZHON NUR GYUR PA LA 'DI SKAD CES BKA'
STZAL TO, ,'JAM DPAL, SANGS RGYAS KHRI RNAMS KYIS BYA RGOD KYI
PHUNG PO'I RI 'DI LA GRANG PO'I RTZAL LTA BU ZHES BYA

BA'I CHOS KYI RNAM GRANGS BSHAD DO, ,DE NAS TSE DANG LDAN PA KUN
DGA' BO BCOM LDAN 'DAS KYIS BKA' STZAL PA THOS PA DANG, MYUR PA
MYUR BAR RINGS PA'I TSUL DU STAN LAS LANGS TE,

CHOS GOS PHRAG PA GCIG LA GZAR NAS PUS MO G-YAS PA'I LHA NGA SA
LA BTZUGS TE, BCOM LDAN 'DAS GANG NA BA DE LOGS SU THAL MO SBYAR
BA BTUD NAS BCOM LDAN 'DAS LA 'DI

SKAD CES GSOL TO, ,BCOM LDAN 'DAS, DA YANG GLANG PO'I RTZAL LTA
BU ZHES BGYI BA'I CHOS KYI RNAM GRANGS BDAG LA BSHAD NA LEGS SO,
,BDE BAR GSHEGS PA, BDAG LA BSTAN NA

LEGS SO, ,GANG BCOM LDAN 'DAS KYIS 'JAM DPAL GZHON NUR GYUR PA'I
BZHIN LA GZIGS NAS 'DZUM PA MDZAD PA'I CHOS KYI RNAM GRANGS DE
DENG SANG THOS PAR DKON LA, CHOS

KYI RNAM GRANGS DE NGO MTSAR DU 'GYUR ZHING ZAB LA ZAB PAR SNANG
BA LAGS SO, ,BCOM LDAN 'DAS KYIS BKA' STZAL PA, KUN DGA' BO, 'DI
LTAR KHYOD LHAG MTHONG LA MKHAS SHING DPYOD PA


@151A *, ,LEGS SO, ,LEGS SO, ,DE BAS NA KUN DGA' BO, KHYOD LEGS
PAR SHIN TU NYON LA YID LA ZUNGS SHIG DANG NGAS BSHAD DO, ,BCOM
LDAN 'DAS, LEGS SO

ZHES TSE DANG LDAN PA KUN DGA' BO BCOM LDAN 'DAS KYI LTAR NYAN
TO, ,DE NAS BCOM LDAN 'DAS KYIS CHOS KYI RNAM GRANGS 'DI 'DRIR
GZHUG PA'I PHYIR 'JAM DPAL GZHON NUR GYUR PA

LA DE LTA BU'I MTSAN MA MDZAD NAS, DE'I PHYIR GANG BDAG GIS DE
BZHIN GSHEGS PA LA DE LTA BU'I ZAB MO ZAB PA GANG NYAN THOS DANG,
RANG SANGS RGYAS RNAMS DANG, MTSAN MAR LHUNG

BA'I BYANG CHUB SEMS DPA' RNAMS KYIS MA YIN PA ZHU BA ZHU'O SNYAM
DU SEMS PAR GYUR TO, ,'JAM DPAL GZHON NUR GYUR PAS DE LTAR YID LA
BYAS NAS BCOM LDAN 'DAS LA 'DI

SKAD CES GSOL TO, ,GAL TE ZHUS NAS ZHU BA LUNG BSTAN PA'I SLAD DU
BCOM LDAN 'DAS KYIS BDAG LA SKABS PHYE NA BDAG BCOM LDAN 'DAS DE
BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS LA BDAG PHYOGS 'GA' ZHIG
ZHU'O, ,BCOM LDAN 'DAS KYIS BKA' STZAL PA, THAMS CAD DANG LDAN
PA'I 'KHOR 'DI DAG KYANG 'DUS KYI,

'JAM DPAL, KHYOD GANG DANG, GANG 'DOD PA ZHUS SHIG, 'JAM DPAL
GYIS GSOL PA, BCOM LDAN 'DAS, JI LTAR NA BYANG CHUB SEMS DPA' YON
TAN THAMS CAD LA GNAS SHING


@151B BYANG CHUB SEMS DPA'I SPYOD PA THAMS CAD LA'ANG GDA' BA
LAGS, SEMS CAN TSAD MA MCHIS GRANGS MA MCHIS PA RNAMS KYANG YONGS
SU SMIN PAR BGYID CING SANGS RGYAS KYI ZHING THAMS

CAD NA'ANG CHU'I ZLA BA LTA BUR GDA' BA LAGS, DE SKAD CES GSOL PA
DANG, BCOM LDAN 'DAS KYIS 'JAM DPAL GZHON NUR GYUR PA LA 'DI SKAD
CES BKA' STZAL TO, ,'JAM DPAL,

KHYOD KYIS MDOR DON CHEN PO ZHU BA ZHUS PA LEGS SO, ,LEGS SO,
,DE'I RNAM PAR DBYE BA RGYA CHER LEGS PAR SHIN TU NYON LA YID LA
ZUNGS SHIG DANG NGAS KHYOD LA BSHAD DO, ,BCOM LDAN

'DAS, DE BZHIN 'TSAL LO ZHES 'JAM DPAL GZHON NUR GYUR PA BCOM
LDAN 'DAS KYI LTAR NYAN PA DANG, BCOM LDAN 'DAS KYIS DE LA 'DI
SKAD CES BKA' STZAL TO, ,'JAM DPAL,

'DI LA BYANG CHUB SEMS DPA' CHOS DRUG DANG LDAN NA BYA BA DE DAG
KYANG YONGS SU RDZOGS PAR BYED CING YON TAN GYI CHOS THAMS CAD
LA'ANG GNAS PAR 'GYUR RO, ,DRUG GANG ZHE NA, 'DI

LA BYANG CHUB SEMS DPA' SBYIN PA BYED PA NA, SBYIN PA'I BDAG PO
BDOG PA THAMS CAD YONGS SU GTONG BA YIN MOD KYI, BDAG SER SNA
SPYOD PA LAS RNAM PAR LOG PAR MI MTHONG NGO, ,

TSUL KHRIMS LA GNAS PA YIN MOD KYI, BDAG TSUL KHRIMS NGAN PA LAS
'DAS PA YIN PAR MI SHES SO, ,BZOD PA DANG NGES PAR LDAN PA YIN
MOD KYI, BDAG GNOD SEMS KYI SPYOD PA


@152A *, ,DANG BRAL BAR MI MTHONG NGO, ,BRTZON 'GRUS BRTZAMS PA
YIN MOD KYI, LUS DANG, SEMS KYIS BRTZON PA MA YIN NO, ,BSAM GTAN

DANG, RNAM PAR THAR PA DANG, TING NGE 'DZIN DANG, SNYOMS PAR 'JUG
PA THAMS CAD LA MKHAS PA YIN MOD KYI, SEMS RTZE GCIG TU GNAS PAR
GYUR PA'ANG MA YIN

NO; ;SPYOD YUL SHES RAB LA GNAS PA YIN MOD KYI, BDAG 'GRO BA
THAMS CAD LAS YONGS SU MA GROL BAR MTHONG NGO, ,'JAM DPAL, BYANG
CHUB SEMS

DPA' CHOS 'DI DRUG DANG LDAN NA BYA BA DE DAG YONGS SU RDZOGS PAR
BYED CING YON TAN GYI CHOS THAMS CAD LA'ANG GNAS PA YIN NO, ,'JAM
DPAL, GZHAN

YANG, CHOS DRUG DANG LDAN NA, BYANG CHUB SEMS DPA' BYA BA DE DAG
YONGS SU RDZOGS PAR BYED CING YON TAN GYI CHOS THAMS CAD LA'ANG
GNAS PA YIN NO, ,

DRUG GANG ZHE NA, 'DI LA BYANG CHUB SEMS DPA' SEMS CAN DMYAL BA'I
GNAS YONGS SU GZUNG BA'ANG YONGS SU 'DZIN LA MTHO RIS KYI CHOS
KYANG MYONG

BAR BYED PA DANG, DUD 'GRO 'GRO BA'I GNAS KYANG YONGS SU 'DZIN LA
MI'I CHOS RGYA CHEN PO'ANG MYONG BAR BYED PA DANG, RIGS DMA' BAR
SKYE BA


@152B YONGS SU 'DZIN LA 'KHOR LOS BSGYUR BA'I RGYAL SRID KYI BDE
BA'ANG MYONG BAR BYED PA DANG, SKYE BA THAMS CAD GTOGS PAR YANG
STON LA 'GRO BA'I KHYAD PAR GYI BYA BA

RNAMS KYANG MYONG BAR BYED PA DANG, SANGS RGYAS KYI ZHING THAMS
CAD DU 'GRO BA LA MKHAS PA'ANG YIN LA GNAS NAS KYANG MI 'PHO,
'GRO BA'ANG MED, 'ONG BA'ANG MED CING SANGS RGYAS KYI ZHING

THAMS CAD DU'ANG CHU'I ZLA BA BZHIN DU SNANG BA DANG, SGRA SKAD
THAMS CAD KYANG 'BYIN LA PHAN TSUN 'DRES PAR YANG MI BYED PA YIN
TE, 'JAM DPAL, BYANG CHUB SEMS DPA' CHOS DE DRUG

DANG LDAN NA BYA BA DE DAG STON CING YON TAN GYI CHOS THAMS CAD
LA'ANG GNAS PA YIN NO, ,DE SKAD CES BKA' STZAL PA DANG, BCOM LDAN
'DAS LA 'JAM DPAL GZHON NUR GYUR PAS

'DI SKAD CES GSOL TO, ,BCOM LDAN 'DAS, JI LTAR NA BYANG CHUB SEMS
DPA' SEMS CAN DMYAL BA'I GNAS YONGS SU GZUNG BA'ANG YONGS SU
'DZIN LA MTHO RIS KYI CHOS KYANG MYONG

BA LAGS, BCOM LDAN 'DAS KYIS BKA' STZAL PA, 'JAM DPAL, 'DI LA
BYANG CHUB SEMS DPA' SEMS DPA' CHEN POS PAD MA CHEN PO ZHES BYA
BA'I TING NGE 'DZIN LA SNYOMS PAR

ZHUGS NAS SEMS CAN DMYAL BA'I GNAS YONGS SU GZUNG BA'ANG YONGS SU
'DZIN TE, DE LHA'I BDE BA GANG CUNG ZAD YOD PA DE DAG THAMS CAD
DE NA MYONG BAR BYED DO, ,SEMS CAN DE


@153A *, ,DAG GIS KYANG DE DMYAL BAS DMYAL BAR MTHONG STE, DE CHA
LUGS DES SEMS CAN DMYAL BA PA'I SEMS CAN DE DAG DMYAL BA DANG
BRAL BAR GYUR PA LA CHOS 'CHAD

DO; ;DE SEMS CAN STONG PHRAG DU MA SEMS CAN DMYAL BA LAS RAB TU
THAR BAR BYED DO, ,'JAM DPAL, DE LTAR NA BYANG CHUB SEMS DPA'
SEMS CAN DMYAL BA'I GNAS YONGS SU GZUNG

BA'ANG YONGS SU 'DZIN LA MTHO RIS KYI CHOS KYANG MYONG BAR BYED
PA YIN NO, ,'JAM DPAL GYIS GSOL PA, BCOM LDAN 'DAS, JI LTAR NA
BYANG CHUB SEMS DPA' DUD 'GRO'I GNAS

KYANG YONGS SU 'DZIN LA MI'I CHOS RGYA CHEN PO'ANG MYONG BAR
BGYID PA LAGS, BCOM LDAN 'DAS KYIS BKA' STZAL PA, 'JAM DPAL, 'DI
LA BYANG CHUB SEMS DPA' NYE BAR ZHI BA LA

'JUG PA ZHES BYA BA'I TING NGE 'DZIN LA SNYOMS PAR ZHUGS NAS DUD
'GRO'I GNAS YONGS SU 'DZIN CING SEMS NYAMS PA MED PAR MI'I CHOS
RGYA CHEN PO MYONG BAR BYED DO, ,DE CHA LUGS

DES DUD 'GROR GYUR BA'I SEMS CAN RNAMS LA CHOS 'CHAD DE, DE SEMS
CAN STONG PHRAG MANG PO CHOS LA 'JOG GO, 'JAM DPAL, DE LTAR NA
BYANG CHUB SEMS DPA' DUD

'GRO'I GNAS KYANG YONGS SU 'DZIN LA MI'I CHOS RGYA CHEN PO'ANG
MYONG BAR BYED PA YIN NO, ,'JAM DPAL GYIS GSOL PA, BCOM LDAN
'DAS, JI LTAR NA BYANG CHUB SEMS DPA'


@153B RIGS DMA' BAR SKYE BA YONGS SU GZUNG BA'ANG YONGS SU 'DZIN
LA 'KHOR LOS BSGYUR BA'I RGYAL SRID KYI BDE BA'ANG MYONG BAR
BGYID PA LAGS, BCOM LDAN 'DAS KYIS BKA' STZAL PA, 'JAM

DPAL, 'DI LA BYANG CHUB SEMS DPA' MNGON PAR GNON CING RNAM PAR
GSAL BA ZHES BYA BA'I TING NGE 'DZIN LA SNYOMS PAR ZHUGS TE, DE
TING NGE 'DZIN DE MNGON PAR GNON PA DANG, RNAM

PAR GSAL BAS RIGS DMA' BAR SKYE BA YONGS SU BZUNG BA'ANG YONGS SU
'DZIN LA 'KHOR LOS BSGYUR BA'I RGYAL SRID KYI BDE BA'ANG MYONG
BAR BYED DE, THABS DES KYANG SEMS CAN STONG

PHRAG DU MA CHOS LA 'JOG GO, 'JAM DPAL, DE LTAR NA BYANG CHUB
SEMS DPA' RIGS DMA' BAR SKYE BA YONGS SU GZUNG BA'ANG YONGS SU
'DZIN LA 'KHOR LOS BSGYUR BA'I RGYAL SRID KYI

BDE BA'ANG MYONG BAR BYED PA YIN NO, ,'JAM DPAL GYIS GSOL PA,
BCOM LDAN 'DAS, JI LTAR NA BYANG CHUB SEMS DPA' 'GRO BA THAMS CAD
DU GTOGS PAR YANG STON LA, 'GRO BA'I

KHYAD PAR BGYID PA'ANG MYONG BA LAGS, BCOM LDAN 'DAS KYIS BKA'
STZAL PA, 'JAM DPAL, 'DI LA BYANG CHUB SEMS DPA' SPYOD PA THAMS
CAD LA BTANG BA SNANG BA'I KHYAD PAR

STON PA ZHES BYA BA'I TING NGE 'DZIN LA SNYOMS PAR 'JUG GO, DE
TING NGE 'DZIN DE LA GNAS NAS 'GRO BA THAMS CAD DU GTOGS PAR YANG
STON CING 'GRO BA'I KHYAD PAR GYI BYED PA'ANG MYONG


@154A *, ,BAR BYED DE, 'JAM DPAL, DE LTAR NA BYANG CHUB SEMS DPA'
'GRO BA THAMS CAD DU GTOGS PAR YANG STON LA 'GRO BA'I KHYAD PAR
YANG MYONG BAR BYED PA YIN NO,,

'JAM DPAL GYIS GSOL PA, BCOM LDAN 'DAS, JI LTAR NA BYANG CHUB
SEMS DPA' SANGS RGYAS KYI ZHING THAMS CAD DU 'GRO BA LA MKHAS
SHING GNAS NAS KYANG MI G-YO, 'GRO BA'ANG

MA MCHIS, 'ONG BA'ANG MA MCHIS LA, SANGS RGYAS KYI ZHING THAMS
CAD DU'ANG CHU'I ZLA BA LTAR GDA' BA LAGS, BCOM LDAN 'DAS KYIS
BKA' STZAL PA, 'JAM DPAL, 'DI LA

BYANG CHUB SEMS DPA' GZUGS THAMS CAD RNAM PAR GNON PA ZHES BYA
BA'I TING NGE 'DZIN LA SNYOMS PAR 'JUG STE, DE TING NGE 'DZIN DE
LA GNAS PA NA PHYOGS BCU'I 'JIG RTEN GYI

KHAMS RNAMS SU BDAG GI LUS GCIG CAR SNANG BAR BYED LA GNAS NAS
KYANG MI G-YO, ,'GRO BA'ANG MED, 'OD BA'ANG MED DE, SNYOMS PAR
ZHUGS PA NYID KYIS SANGS RGYAS BCOM

'DAS MTHONG ZHING CHOS KYANG NYAN TE, 'JAM DPAL, DE LTAR NA BYANG
CHUB SEMS DPA' SANGS RGYAS KYI ZHING THAMS CAD DU 'GRO BA LA
MKHAS PA'ANG YIN LA GNAS NAS KYANG MI

G-YO, 'GRO BA'ANG MED, 'ONG BA'ANG MED DE, SANGS RGYAS KYI ZHING
THAMS CAD DU'ANG CHU'I ZLA BA BZHIN DU SNANG BA YIN NO, ,'JAM
DPAL GYIS GSOL PA, BCOM LDAN 'DAS, JI


@154B LTAR NA BYANG CHUB SEMS DPA' SGRA SKAD THAMS CAD KYANG
'BYIN PAR BGYID LA PHAN TSUN 'DRES PAR YANG MI BGYID PA LAGS,
BCOM LDAN 'DAS KYIS BKA' STZAL PA, 'JAM DPAL, 'DI

LA BYANG CHUB SEMS DPA' MTHA' YAS PAR 'KHYIL BA ZHES BYA BA'I
GZUNGS THOB NAS SEMS CAN GYI SEMS KYI BSAM PA MTHA' YAS PA LA
'JUG CING SGRA BSHAD PA MTHA' YAS PA RNAMS

SHES, BDAG GIS TSUL MTHA' YAS PA RNAMS KYANG RAB TU SHES TE, DE
GZUNGS DE THOB PAS SGRA SKAD THAMS CAD KYANG 'BYIN LA PHAN TSUN
'DRES PAR YANG MI BYED DE, 'JAM DPAL,

DE LTAR NA BYANG CHUB SEMS DPA' SGRA SKAD THAMS CAD KYANG 'BYIN
LA PHAN TSUN 'DRES PAR YANG MI BYED PA YIN NO, ,'JAM DPAL GYIS
GSOL BA, BCOM LDAN 'DAS, BYANG CHUB SEMS

DPA' SEMS KYIS THABS MKHAS PA NI MNGON PAR 'BYUNG BAR DKA'O,
,BCOM LDAN 'DAS, 'ON KYANG CHOS KYI RNAM GRANGS 'DI RTOGS PAR
'TSAL BA'I BYANG CHUB SEMS DPA' CHOS KYI

RNAM GRANGS JI LTA BUR RTOGS PAR BGYI, BCOM LDAN 'DAS KYIS BKA'
STZAL PA, 'JAM DPAL, CHOS KYI RNAM GRANGS 'DI RTOGS PAR 'DOD PA'I
BYANG CHUB SEMS DPAS NAM MKHA'I

TSUL RTOGS PAR BYA'O, ,GSOL PA, BCOM LDAN 'DAS, NAM MKHA'I TSUL
JI LTA BU LAGS, BCOM LDAN 'DAS KYIS BKA' STZAL PA, 'JAM DPAL, 'DI
LTA STE, DPER NA, NAM


@155A *, ,MKHA' NI CHAGS PA MA YIN, ZHE SDANG BA MA YIN, RMONGS
PA MA YIN NO, ,DE BZHIN DU CHOS THAMS CAD KYANG CHAGS PA MA YIN,
ZHE SDANG BA MA YIN, RMONGS PA MA YIN

NO; ;'DI LTA STE, DPER NA, NAM MKHA' NI SBYIN PA PHUN SUM TSOGS
PA MA YIN PA NAS SHES RAB KYI BAR DU PHUN SUM TSOGS PA MA YIN NO,
,DE BZHIN DU CHOS THAMS CAD KYANG SBYIN PA PHUN

SUM TSOGS PA MA YIN PA NAS SHES RAB KYI BAR DU PHUN SUM TSOGS PA
MA YIN NO; ;DE 'DI LTA STE, DPER NA, NAM MKHA' NI YONGS SU SHES
PAR BYA BA MA YIN, SPANG BAR BYA BA MA YIN

NO; ;DE BZHIN DU CHOS THAMS CAD KYANG YONGS SU SHES PAR BYA BA MA
YIN, SPANG BAR BYA BA MA YIN NO, ,'DI LTA STE, DPER NA, NAM MKHA'
NI BSGOM PAR BYA BA MA YIN, MNGON DU BYA BA

MA YIN NO, ,DE BZHIN DU CHOS THAMS CAD KYANG BSGOM PAR BYA BA MA
YIN, MNGON DU BYA BA MA YIN NO, ,'DI LTA STE, DPER NA, NAM MKHA'
NI MUN PA MA YIN, SNANG BA MA YIN NO, ,DE

BZHIN DU CHOS THAMS CAD KYANG MUN PA MA YIN, SNANG BA MA YIN NO,
,'DI LTA STE, DPER NA, NAM MKHA' NI KUN TU GZUNG BAR BYA BA MA
YIN NO, ,DE BZHIN DU CHOS THAMS CAD KYANG

KUN TU GZUNG BAR BYA BA MA YIN NO, ,'DI LTA STE, DPER NA, NAM
MKHA' NI LAM GYIS YANG DAG PAR ZHUGS PA MA YIN, LAM NGAN PAS MA
YIN NO, ,DE BZHIN DU CHOS THAMS CAD


@155B KYANG LAM GYIS YANG DAG PAR ZHUGS PA MA YIN, LAM NGAN PAS
MA YIN NO, ,'DI LTA STE, DPER NA, NAM MKHA' NI NYAN THOS KYI THEG
PAS YANG DAG PAR ZHUGS PA MA YIN, RANG SANGS RGYAS KYI

THEG PAS MA YIN, THEG PA CHEN POS YANG DAG PAR ZHUGS PA MA YIN
NO, ,DE BZHIN DU CHOS THAMS CAD KYANG NYAN THOS KYI THEG PAS YANG
DAG PAR ZHUGS PA MA YIN, RANG SANGS RGYAS KYI THEG PAS

MA YIN, THEG PA CHEN POS YANG DAG PAR ZHUGS PA MA YIN NO, ,'DI
LTA STE, DPER NA, NAM MKHA' NI SEMS PAR BYED PA MA YIN, SHES PA
MA YIN NO, ,DE BZHIN DU CHOS THAMS CAD KYANG SEMS

PAR BYED PA MA YIN, SHES PAR BYED PA MA YIN NO, ,'DI LTA STE,
DPER NA, NAM MKHA' NI LEN PAR BYED PA MA YIN, 'DOR BAR BYED PA MA
YIN, BLANG BAR BYA BA MA YIN, DOR BAR BYA BA MA

YIN NO, ,DE BZHIN DU CHOS THAMS CAD KYANG LEN PAR BYED PA MA YIN,
'DOR BAR BYED PA MA YIN, BLANG BAR BYA BA MA YIN, DOR BAR BYA BA
MA YIN NO, ,'DI LTA STE, DPER NA, NAM MKHA'

NI GANG GIS KYANG NYON MONGS PAR BYA MI NUS SO, ,DE BZHIN DU MYA
NGAN LAS 'DAS PA'I MTHAR GTOGS PA'I CHOS THAMS CAD KUN NAS NYON
MONGS PA MA YIN TE, DE DAG ZHI BAR YANG

MI 'GYUR, NYE BAR ZHI BAR YANG MI 'GYUR RO, ,'DI LTA STE, DPER
NA, NAM MKHA' NI MI GNAS PA'I PHYIR GNAS MA YIN, GNAS PA MA YIN,
G-YO BAR MI BYED, 'GUL BAR MI BYED DO,,


@156A *, ,BYANG CHUB SEMS DPAS DE BZHIN DU CHOS THAMS CAD MI GNAS
PA LA GNAS PAR BLTA'O, ,DE DAG YANG DAG PA THOB PAS MI 'GUL, MI
G-YO ,MI GNAS, GNAS

PAR MI BYED DO, ,DE LA 'JAM DPAL CHOS THAMS CAD KYI NGO BO NYID
DE LTA BU LA GANG DE BZHIN GSHEGS PA LTA BAR 'DOD PA DE DAG NI
LOG PAR LTA BA'O, ,GANG LOG PAR LTA BA DE DAG

NI YANG DAG PAR ZHUGS PA'O, ,GANG YANG DAG PAR ZHUGS PA DE DAG LA
BYIN PA NI 'BRAS BU CHE BA MA YIN, PHAN YON CHE BA MA YIN NO,
,GANG DAG LA BYIN NA 'BRAS BU CHE BA MA YIN, PHAN

YON CHE BA MA YIN PA DE DAG NI 'JIG RTEN GYI SBYIN GNAS SO, ,GANG
'JIG RTEN GYI SBYIN GNAS YIN PA DE DAG LA SBYIN PA'I RNAM PAR
SMIN PA MED DO, ,GANG LA SBYIN PA'I RNAM PAR SMIN PA

MED PA DE DAG GIS 'DU SHES MED PA YONGS SU RDZOGS PAR BYAS SO,
,GANG GI 'DU SHES MED PA YONGS SU RDZOGS PAR BYAS PA DE DAG MYUR
DU MI SKYE BA'I CHOS LA BZOD PA THOB PAR

'GYUR RO, ,DE NAS 'KHOR DE'I NANG NAS DGE SLONG LHAG PA'I NGA
RGYAL CAN DRUG CU BSTAN PA 'DI THOS PA DANG 'DI SNYAM DU GYUR TE,
MUN NAG GI LAM DU GYUR LA DE BZHIN GSHEGS

PA'ANG MUN NAG GI LAM DU STON TO, ,'DI LTA STE, MU STEGS CAN
GZHAN DAG KYANG DE SKAD STON, DE BZHIN GSHEGS PA'ANG DE SKAD STON
PAS DE BZHIN GSHEGS PA DANG, MU


@156B STEGS CAN GZHAN GANG 'OD SRUNG DANG, MA SKA RI 'GA' BA YA
LA DANG, MI DKAR BA SKRA'I LA BA CAN DANG, KUN RGYAL 'BE'I RA
TI'I BU DANG, DBON PO K'A TY'A YA NA DANG, GCER BU PA NYE DU'I BU

RNAMS KYI TSIG MTSUNGS SO SNYAM MO, ,DE NAS BCOM LDAN 'DAS KYI
THUGS KYIS DGE SLONG LHAG PA'I NGA RGYAL CAN DE RNAMS KYI SEMS
KYI RTOG PA MKHYEN NAS 'JAM DPAL GZHON NUR GYUR

PA LA BKA' STZAL PA, 'JAM DPAL, DE DE BZHIN TE, GANG NGAS CHOS
BSHAD PA 'DI MU STEGS CAN GZHAN RNAMS DANG MTSUNGS NA, MU STEGS
CAN GZHAN RNAMS KYIS NI DE BZHIN GSHEGS

PAS CHOS BSHAD PA MI SHES SO, ,DE SKAD CES BKA' STZAL PA DANG,
DGE SLONG LHAG PA'I NGA RGYAL CAN RNAMS LHAG PAR SDUG BSNGAL, MI
DGA', MA MGU, MA RANGS, CHOS BSHAD

PA 'DI'ANG MA SHES NAS STAN LAS LANGS TE DONG NGO, ,DE NAS TSE
DANG LDAN PA SH'A RI'I BUS DGE SLONG DE DAG LA 'DI SKAD CES SMRAS
SO, ,TSE DANG LDAN PA, KHYED GAR 'DONG, DE DAG GIS DE

LA 'DI SKAD CES SMRAS SO, ,BTZUN PA SH'A RI'I BU, CHOS BSHAD PA
'DI BDAG CAG GIS MA 'TSAL TO, ,DES DE DAG LA 'DI SKAD CES SMRAS
SO, ,TSE DANG LDAN PA DAG ,DE BZHIN GSHEGS

PA'I DGONGS TE BSTAN PA YIN PAR SHES PAR BYA'O, ,DE'I PHYIR BCOM
LDAN 'DAS KYIS CI LAS DGONGS TE, DE SKAD BSTAN PA DE BZHIN GSHEGS
PA LA ZHU BA'I BAR DU RE ZHIG SDOD


@157A *, ,CIG, DE NAS DGE SLONG DE DAG TSE DANG LDAN PA SH'A RI'I
BU'I TSIG THOS NAS SO SO'I STAN LA SLAR 'KHOD DO, ,DE NAS BCOM
LDAN 'DAS LA TSE DANG LDAN PA SH'A RI'I

BUS 'DI SKAD CES GSOL TO, ,BCOM LDAN 'DAS, DGE SLONG 'DI DAG GIS
THE TSOM BSAL BA'I SLAD DU DE BZHIN GSHEGS PAS CI LA DGONGS TE
'DI SKAD BSTAN PA BCOM LDAN

'DAS KYIS BSHAD DU GSOL, BCOM LDAN 'DAS KYIS BKA' STZAL PA, SH'A
RI'I BU, DE JI SNYAM DU SEMS, DGE SLONG GANG NYE BAR LEN PA MED
PAR ZAG PA LAS SEMS RNAM PAR

GROL BA DE SGRA GANG GIS KYANG DNGANG BA DANG, SKRAG PA DANG, KUN
TU SKRAG PAR 'GYUR RAM, GSOL BA, BCOM LDAN 'DAS, MA LAGS SO, ,DGE
SLONG BDEN PA MTHONG BA'ANG SGRA THAMS

CAD KYIS MI DNGANG, MI SKRAG, KUN TU SKRAG PAR MI 'GYUR NA DGE
SLONG GANG NYE BAR LEN PA MA MCHIS PAR ZAG PA LAS SEMS RNAM PAR
GROL BA LTA CI SMOS, BCOM LDAN 'DAS KYIS

BKA' STZAL PA, SH'A RI'I BU, 'DI LA SKYES BU BLUN PO KHA CIG YANG
DAG PA MA YIN PA'I CHOS RNAMS BRTAGS NAS LHAG PA'I NGA RGYAL DU
GYUR CING GNAS SO, ,SH'A RI'I BUS GSOL PA,

GANG THOS NAS 'KHOR THAMS CAD THE TSOM MA MCHIS PAR 'GYUR BA'I
TSIG BSHAD PA DE DAG BCOM LDAN 'DAS KYIS BKA' STZAL DU GSOL, BCOM
LDAN 'DAS KYIS BKA' STZAL


@157B PA; SH'A RI'I BU, GANG GIS DE BZHIN GSHEGS PA RMI LAM DANG
MTSUNGS, SGYU MA DANG MTSUNGS PAR MTHONG BA DES YANG DAG PA
MTHONG NGO, ,GANG YANG DAG PA MTHONG BA DE DAG DE BZHIN GSHEGS

PA LA YANG DAG PAR 'DU SHES MI BYED, SNYING POR 'DU SHES DANG,
RDZAS SU 'DU SHES DANG, DNGOS POR 'DU SHES DANG, RIL POR 'DU SHES
MI BYED, GANG DE BZHIN GSHEGS PA LA YANG

DAG PAR 'DU SHES PA MA YIN, SNYING PO DANG, RDZAS DANG, DNGOS PO
DANG, RIL POR 'DU SHES PA MA YIN PA DE DAG GIS 'DU BYED THAMS CAD
RDZUN PAR MTHONG NGO, ,GANG GIS 'DU BYED

THAMS CAD RDZUN PAR MTHONG BA DE DAG GIS CHOS THAMS CAD LOG PAR
SHES SO, ,GANG GIS CHOS THAMS CAD LOG PAR SHES PA'I DE DAG THAMS
CAD DE BZHIN GSHEGS PAS LOG

PAR LTA BA YONGS SU RDZOGS PA YIN PAR BSTAN TO, ,DE DAG GIS LTA
BAR GYUR PA THAMS CAD LOG PAR YIN PAR YANG SHES TE, DE'I PHYIR
YANG DE DAG LOG PAR LTA BA ZHES BYA'O, ,SH'A

RI'I BU, RNAM GRANGS DES GANG DE BZHIN GSHEGS PA LTA BAR 'DOD PA
DE DAG LOG PAR LTA BA ZHES BYA'O, ,SH'A RI'I BU, DE DAG NI DE
BZHIN GSHEGS PA'I SKU MA 'KHRUGS PAR LTA

BA'O, ,GANG DE BZHIN GSHEGS PA'I SKU LOG PA YIN PAR RTOG PA DE
DAG NI DE BZHIN GSHEGS PA'I 'DU SHES MED PA'O, ,SH'A RI'I BU,
GANG 'DI LTAR LOG PAR SHES PA DE NI DE


@158A *, ,BZHIN GSHEGS PA MTHONG BA'O, ,GSOL PA, BCOM LDAN 'DAS,
JI LTAR NA GANG LOG PAR LTA BA DE DAG YANG DAG PAR ZHUGS PA LAGS,
BCOM LDAN

'DAS KYIS BKA' STZAL PA, SH'A RI'I BU, GANG SO SO'I SKYE BO RNAMS
RTOG PA DANG, RNAM PAR RTOG PA DANG, DPYOD PA DANG, RNAM PAR
DPYOD PA DANG, LDANG BAR BYED PA DANG, KUN TU LDANG

BAR BYED PA DANG, RTEN PA DANG, GNAS PA DANG, LEN PA DANG, 'DOR
BA DANG, BDAG DANG, SEMS CAN DANG, SROG DANG, GANG ZAG TU LTA BA
NYE BAR LEN PA DANG, BDAG TU 'DZIN PA

LA MNGON PAR ZHEN PA DANG, BDAG GIR 'DZIN PA LA CHAGS PA DE DAG
GI SPYOD PA DANG, SHES PA DANG, G-YO BA DANG, SPROS PA DE LTA BU
DAG DE DAG GIS SHES TE, DE DAG JI

LTA BUR YOD PA MA YIN PA DE LTA BU NYID DU SHES SO, ,SH'A RI'I
BU, MED PA ZHES BYA BA DE NI YANG DAG PA MA YIN PA'I TSIG BLA
DVAGS SO, ,YANG DAG PA MA YIN PA ZHES BYA BA DE NI

RDZUN PA'O, ,RDZUN PA ZHES BYA BA DE NI LOG PA'I TSIG BLA DVAGS
SO, ,DE LTAR GANG TSUL 'DI LTA BU YANG DAG PA MA YIN PAR 'DZIN PA
DAG LOG PAR MTHONG BA DE'I PHYIR DE DAG

YANG DAG PAR ZHUGS PA ZHES BYA'O, ,SH'A RI'I BU, RNAM GRANGS DE
NYID KYIS GANG LOG PAR LTA BA DE DAG YANG DAG PAR ZHUGS PA'O,
,GSOL PA, BCOM LDAN 'DAS, JI LTAR


@158B NA GANG YANG DAG PAR ZHUGS PA DE DAG STZAL NA 'BRAS BU CHE
BA MA LAGS, PHAN YON CHE BA MA LAGS, BCOM LDAN 'DAS KYIS BKA'
STZAL PA, SH'A RI'I BU, GANG TSUL 'DI LTA BUS YANG

DAG PAR ZHUGS PA DANG LDAN PAR GYUR PA DE DAG LA SBYIN PA NI MYA
NGAN LAS 'DA' BA LA GZHOL, MYA NGAN LAS 'DA' BA LA 'BAB, MYA NGAN
LAS 'DA' BA LA BAB, MYA NGAN LAS 'DA'

BA'I MTHAR THUG PAR 'GYUR TE, MYA NGAN LAS 'DA' BA'ANG 'BRAS BU
CHUNG BA'ANG MA YIN, 'BRAS BU CHE BA'ANG MA YIN, PHAN YON CHUNG
BA'ANG MA YIN, PHAN YON CHE BA'ANG MA YIN NO,,

DE CI'I PHYIR ZHE NA, MYA NGAN LAS 'DAS PA NI 'BRAS BU THAMS CAD
DANG BRAL ZHING BTAGS PA MA YIN, GDAGS PAR BYA BA MA YIN PA'I
PHYIR RO, ,GSOL PA, BCOM LDAN 'DAS,

'ON DE BZHIN GSHEGS PAS MYA NGAN LAS 'DAS PA, GDAGS SU MA MCHIS
PA LA JI LTAR YON TAN MTHA' YAS PA'I SMAN YON GYI BYE BRAG BSTAN,
BCOM LDAN 'DAS KYIS BKA'

STZAL PA, SH'A RI'I BU, SKYE BA'I SPYOD YUL CAN GYI SEMS CAN BDAG
DANG, SEMS CAN DANG, SROG DANG, GANG ZAG TU SMRA BA RNAMS MOS PA
BSKYED PA'I PHYIR MYA NGAN LAS 'DAS PA GDAGS

SU MED PA LA'ANG DE BZHIN GSHEGS PAS YON TAN MTHA' YAS PA'I PHAN
YON GYI BYE BRAG BSTAN TO, ,SH'A RI'I BU, 'ON KYANG 'PHAGS PA
RNAMS NI SBYIN PA LA 'JUG PAR MI


@159A *, ,BLTA YI, 'PHAGS PA RNAMS 'DOD CHAGS DANG BRAL BA DANG,
SBYIN PA LAS LDOG PAR BLTA'O, ,SH'A RI'I BU, 'DI LTA STE, DPER
NA, ZHING PA DAG ZHING LA NAS

KYI SA BON BTAB STE, DE'I NAS DE NYID LA BRTEN NAS SRED DANG,
RTZVA DANG, SNGO RNAMS SKYE NA, SH'A RI'I BU, DE JI SNYAM DU
SEMS, SRED DANG, RTZVA DANG, SNGO DE DAG ZHING PA DE'I LAS BYAS

PA'I 'BRAS BU YIN NAM, GSOL PA, BCOM LDAN 'DAS, MA LAGS SO, ,BCOM
LDAN 'DAS KYIS BKA' STZAL PA, SH'A RI'I BU, 'DI LTA STE, DPER NA,
ZHING PAS NAS KYI SA

BON BTAB PA DE'I NAS DE DAG NYID LA BRTEN NAS SRED RNAMS 'BYUNG
BA DANG, RTZVA DANG, SNGO RNAMS SKYE BAR 'GYUR TE, NAS KYI SNYE
MA GZHAN RNAMS KYANG 'BYUNG NGO, ,DE BZHIN DU

'PHAGS PA RNAMS LA SBYIN PA BYIN PA NI TSEGS CHUNG NGUS LONGS
SPYOD CHEN POR 'GYUR LA, GZHAN YANG ZAG PA ZAD PA SRED PA'I 'BRAS
BU THAMS CAD SKEM PAR BYED DO, ,

'DI LTA STE, DPER NA, NAS 'DOD PA DAG 'DI NI NAS KYI SA BON DE'I
'BRAS BU MA YIN, ,'DI NI NAS KYI SA BON DE'I SNYE MA MA YIN NO
SNYAM NAS SRE DAS MGU BAR MI 'GYUR ZHING,

RTZVA DANG, SNGOS RANGS PAR MI 'GYUR BA DE BZHIN DU 'DUS MA BYAS
PA'I ZHING LA SBYIN PA BYIN PA 'DUS BYAS KYI 'BRAS BU YIN PAR
BSTAN PAR MI BYA'O, ,SH'A RI'I BU, RNAM


@159B GRANGS DES GANG YANG DAG PAR ZHUGS PA DE DAG LA BYIN PA
'BRAS BU CHE BA MA YIN, PHAN YON CHE BA MA YIN NO, ,GSOL PA, BCOM
LDAN 'DAS, GANG DAG LA STZAL NA 'BRAS BU CHE BA MA

LAGS SHING SMAN YON CHE BA MA LAGS PA DE DAG JI LTAR 'JIG RTEN
GYI SBYIN GNAS LAGS, BCOM LDAN 'DAS KYIS BKA' STZAL PA, SH'A RI'I
BU, GANG 'BRAS BU CHE BAR 'DU SHES

BA'ANG MA YIN, 'BRAS BU CHUNG BAR 'DU SHES PA'ANG MA YIN PA DE
DAG SBYIN PA SKYE BAR MI 'GYUR RO, ,GANG SBYIN PA SKYE BAR MI
'GYUR BA DE DAG NI LHA DANG BCAS PA'I 'JIG RTEN GYI SBYIN

GNAS SU 'GYUR RO, ,SH'A RI'I BU, DE LA ZAD MI SHES PA'I ZHING LA
SBYIN PA BYIN PA NI ME TOG KYANG MI 'CHAGS, 'BRAS BUR YANG MI
'GYUR RO, ,SH'A RI'I BU, RNAM GRANGS 'DIS GANG

LA BYIN NA 'BRAS BU CHE BA'ANG MA YIN, PHAN YON CHE BA'ANG MA YIN
PA DE DAG 'JIG RTEN GYI SBYIN GNAS YIN NO, ,GSOL PA, BCOM LDAN
'DAS, JI LTAR NA GANG 'JIG RTEN GYI

SBYIN GNAS DE DAG LA BYIN PA RNAM PAR SMIN PA MA MCHIS PA LAGS,
BCOM LDAN 'DAS KYIS BKA' STZAL PA, SH'A RI'I BU, DE JI SNYAM DU
SEMS, SBYIN PA GANG MYA NGAN LAS 'DA'

BA'I MTHAR THUG PAR 'GYUR BA DE RNAM PAR SMIN PA'I CHOS CAN YIN
NAM, GSOL PA, BCOM LDAN 'DAS, MA LAGS SO, ,BCOM LDAN 'DAS, SBYIN
PA MYA NGAN LAS 'DAS PA'I


@160A *, ,MTHA' THUG PA DE JI STE SBYIN PA'I CHOS CAN LAGS NA,
'PHAGS PA'I GANG ZAG RNAMS 'DUS MA BYAS PAS RAB TU PHYE BAR MI
'GYUR RO, ,BCOM LDAN 'DAS

KYIS BKA' STZAL PA, SH'A RI'I BU, LEGS SO, ,LEGS SO, ,RNAM GRANGS
'DIS GANG 'JIG RTEN GYI SBYIN GNAS YIN PA DE DAG LA BYIN PA RNAM
PAR SMIN PA MED PA YIN NO, ,GSOL

PA; BCOM LDAN 'DAS, JI LTAR NA GANG SBYIN PA'I RNAM PAR SMIN PA
MA MCHIS PA DE DAG GIS 'DU SHES MA MCHIS PA YONGS SU RDZOGS PAR
BGYIS PA LAGS, BCOM LDAN 'DAS

KYIS BKA' STZAL PA, SH'A RI'I BU, DE JI SNYAM DU SEMS, GANG CHOS
RNAMS KYI NGO BO NYID SHES PA DE YOD DAM, 'ON TE MED, GSOL PA,
BCOM LDAN 'DAS, GANG CHOS THAMS

CAD KYI NGO BO NYID 'TSAL BA DE SGYU MA'I NGO BO NYID 'TSAL BA
LAGS TE, BCOM LDAN 'DAS, DE NI MA MCHIS PA LAGS TE, MCHIS PA MA
LAGS SO, ,DE CI'I SLAD DU ZHE NA,

BCOM LDAN 'DAS, CHOS THAMS CAD NI BCOM LDAN 'DAS KYIS SGYU MA'I
NGO BO NYID DU BSTAN TO, ,SGYU MA LTA BU GANG LAGS PA DE'ANG MA
MCHIS PA'O, ,GANG CHOS THAMS CAD

KYI NGO BO NYID 'TSAL BA 'DI NI 'DU SHES MA MCHIS PA'O, ,DE CI'I
SLAD DU ZHE NA, 'DI LA GANG YANG DAG PAR GYUR BA'I CHOS GANG YANG
MI DMIGS SO, ,BCOM LDAN 'DAS KYIS


@160B BKA' STZAL PA, SH'A RI'I BU, LEGS SO, ,LEGS SO, DE DE BZHIN
TE, SH'A RI'I BU, 'DI LA CHOS 'GA' ZHIG RDZAS SAM, YANG DAG PAR
YOD PAR GYUR NA SEMS CAN RNAMS PHYIS KYANG MYA NGAN

LAS 'DA' BAR MI 'GYUR RO, ,SH'A RI'I BU, GANG GI PHYIR CHOS THAMS
CAD YANG DAG PA MA YIN, YOD PA MA YIN, RDZAS MA YIN PA DE'I PHYIR
SEMS CAN GANGG'A'I KLUNG GI BYE MA SNYED MYA NGAN

LAS 'DAS KYANG SEMS CAN MED PA'I PHYIR SEMS CAN RNAMS LAS GANG
YANG ZAD PAR MI MNGON NO, ,SH'A RI'I BU, DE LTA BAS NA GANG SEMS
CAN THAMS CAD MED PA'I 'DU SHES DANG, DE

DAG KYANG MI DMIGS PA 'DI NI 'DU SHES MED PA YONGS SU RDZOGS
PA'O, ,SH'A RI'I BU, RNAM GRANGS DES GANG DAG LA BYIN PA RNAM PAR
SMIN PA MED PA DE DAG GIS 'DU SHES MED PA

YONGS SU RDZOGS PAR BYAS PA YIN NO, ,GSOL PA, BCOM LDAN 'DAS, JI
LTAR NA GANG DAG GIS 'DU SHES MED PA YONGS SU RDZOGS PAR BGYID
PA'I YE SHES DES MYUR DU MI SKYE BA'I

CHOS LA BZOD PA THOB PAR 'GYUR, BCOM LDAN 'DAS KYIS BKA' STZAL
PA, SH'A RI'I BU, GANG GIS MED PA MNGON SUM DU BYAS PA DE DAG NI
SHES PA'O, ,MED PA'ANG GANG ZHE NA, MED

PA ZHES BYA BA NI BDAG TU LTA BA DANG, SEMS CAN DU LTA BA DANG,
SROG TU LTA BA DANG, GANG ZAG TU LTA BA DANG, CHAD PAR LTA BA
DANG, RTAG PAR LTA BA'O, ,MED PA ZHES BYA BA NI SANGS RGYAS


@161A *, ,SU 'DU SHES PA DANG, CHOS SU 'DU SHES PA DANG, DGE 'DUN
DU 'DU SHES PA DANG, MYA NGAN LAS 'DA' BAR 'DU SHES PA DANG, JI
TZAM DU SEMS KYI SBYOR BA DANG,

SPYOD PA DANG, SHES PA DANG, G-YO BA DANG, SPROS PA DE DAG THAMS
CAD MED PA'O, ,SH'A RI'I BU, DE BAS NA TSUL DE LTA BUR YANG DAG
PA MA YIN PAR 'DZIN PA DE DAG LAS YONGS SU GROL

BA DE DAG NI SHES PA'O, ,SH'A RI'I BU, RNAM GRANGS DES GANG GIS
'DU SHES MED PA YONGS SU RDZOGS PAR BYAS PA DE DAG MYUR DU MI
SKYE BA'I CHOS LA BZOD PA THOB PAR 'GYUR RO, ,DGONGS

TE GSUNGS PA'I BSTAN PA 'DI BSTAN PA'I TSE, BYANG CHUB SEMS DPA'
BZHI KHRI NYIS STONG GIS MI SKYE BA'I CHOS LA BZOD PA THOB PAR
GYUR TO, ,DGE BSNYEN DRUG STONG GIS BLA NA MED PA

YANG DAG PAR RDZOGS PA'I BYANG CHUB TU SEMS BSKYED DO, ,LHA'I BU
SUM KHRI DRUG STONG RNAMS KYIS YE SHES MNGON PAR RTOGS PAR GYUR
TO, ,DGE SLONG LHAG PA'I NGA RGYAL CAN DRUG CU

PO DE DAG RNAMS KYANG NYE BAR LEN PA MED PAR ZAG PA RNAMS LAS
SEMS RNAM PAR GROL LO, ,DE DAG SEMS CAN RNAM PAR GROL NAS MGRIN
GCIG TU TSIG SMRAS PA, BCOM LDAN 'DAS

BDAG CAG NI DENG SLAN CHAD STON PA DRUG RNAMS KYI RJES SU RAB TU
BYUNG NGO, ,DENG SLAN CHAD BDAG CAG GI STON PA SANGS RGYAS MA
LAGS, CHOS LA MI RTEN, DGE 'DUN LA MI RTEN TO, ,


@161B DENG PHAN CHAD BDAG CAG BYA BA MA MCHIS PAR SMRA BA, RGYU
MA MCHIS PAR SMRA BA, LAS MA MCHIS PAR SMRA BA, RNAM PAR SMIN PA
MA MCHIS PAR SMRA BA, 'DUL BA MA LAGS PAR SMRA BA'O, ,DE'I TSE
'KHOR

DE NA SROG CHAGS STONG PHRAG MANG PO RNAMS 'DI SNYAM DU GYUR TE,
'DI LTAR DGE SLONG 'DI DAG 'DI LTA BU YANG DAG PAR MA YIN PA'I
TSIG SMRA BA LAS NA, BCOM LDAN 'DAS KYIS BSLAB PA PHUL

NAS MU STEGS CAN GYI MTSAN MA 'DZIN PAR MI 'GYUR RAM SNYAM DU
GYUR TO, ,DE NAS TSE DANG LDAN PA SH'A RI'I BU'I SEMS KYIS 'KHOR
DE DAG GI SEMS KYI RTOG PA SHES NAS DGE SLONG DE DAG LA

SMRAS PA, TSE DANG LDAN PA DAG ,CI LAS BSAMS TE, DENG PHAN CHAD
BDAG CAG STON PA DRUG GI RJES SU RAB TU BYUNG NGO ZHES DE SKAD
SMRA, DE DAG GIS SMRAS PA, TSE DANG LDAN PA SH'A RI'I BU,

DENG PHAN CHAD BDAG CAG GIS STON PA THAMS CAD STON PA DRUG DANG
MNYAM ZHING MTSAN NYID GCIG CING BYE BRAG MED PAR RNAM PAR RIG GO
,BDAG CAG GIS STON PA THAMS CAD THA DAD

PA MED PAR RIG NAS RNAM PAR MI RTOG PAR RAB TU BYUNG BA'I RJES SU
RAB TU BYUNG NGO, ,SMRAS PA, CI LAS BSAMS NAS DENG PHAN CHAD BDAG
CAG GI STON PA SANGS RGYAS MA YIN NO ZHES DE

SKAD SMRA, DE DAG GIS SMRAS PA, DENG PHAN CHAD BDAG CAG BDAG LA
RTEN GYI GZHAN LA MI RTEN, BDAG LA SKYABS SU DONG GI GZHAN LA
SKYABS SU DONG BA MA YIN, BDAG STON PA YIN GYI STON


@162A *, ,PA GZHAN MA YIN NO, ,DE BAS NA DENG PHAN CHAD BDAG CAG
GI STON PA SANGS RGYAS MA YIN NO, ,DE CI'I PHYIR ZHE NA, BDAG MA
GTOGS PAR SANGS RGYAS MED,

SANGS RGYAS MA GTOGS PAR BDAG MED DO, ,SMRAS PA, CI LAS BSAMS NAS
DENG PHAN CHAD BDAG CAG CHOS LA MI RTEN, DGE 'DUN LA MI RTEN CES
DE SKAD SMRA, DE DAG GIS SMRAS

PA; DENG PHAN CHAD BDAG CAG GIS GANG LA BRTEN PA DANG, GANG DANG
LHAN CIG 'GRO BA'I CHOS GANG YANG MA DMIGS SO, ,DE BAS NA BDAG
CAG DENG PHAN CHAD CHOS LA MI RTEN,

DGE 'DUN LA MI RTEN TO, ,SMRAS PA, CI LAS BSAMS TE BDAG CAG DENG
PHAN CHAD BYA BA MED PAR SMRA'O ZHES DE SKAD CES ZER, DE DAG GIS
SMRAS PA, BDAG CAG GIS DENG PHAN

CHAD CHOS THAMS CAD MA BYAS PAR SHES TE, GANG NA BYAS PA'ANG MED,
'GYUR BA'ANG MED PA'I CHOS DE BDAG CAG GIS MNGON DU BYAS SO, ,DE
BAS NA DENG PHAN CHAD BDAG

CAG BYA BA MED PAR SMRA'O, ,SMRAS PA, CI LAS BSAMS TE DENG PHAN
CHAD BDAG CAG RGYU MED PAR SMRA'O ZHES DE SKAD ZER, DE DAG GIS
SMRAS PA, BDAG CAG SRID PA THAMS CAD

DU 'GRO BAR SKYE BA'I RGYU DENG ZAD DE, GANG NA RGYU'ANG MED
RKYEN YANG MED PA'I CHOS DE MNGON DU BYAS SO, ,DE'I PHYIR DENG
PHAN CHAD BDAG CAG RGYU MED PAR SMRA'O, ,SMRAS PA, CI LAS


@162B BSAMS TE DENG PHAN CHAD BDAG CAG RNAM PAR SMIN PA MED PAR
SMRA'O ZHES DE SKAD ZER, DE DAG GIS SMRAS PA, DENG PHAN CHAD BDAG
CAG GIS GANG NA LAS KYANG MED, LAS KYI RNAM PAR

SMIN PA'ANG MED CING, CHOS THAMS CAD SHIN TU YONGS SU MYA NGAN
LAS 'DAS PAR YONGS SU SHES SO, ,DE'I PHYIR BDAG CAG DENG PHAN
CHAD LAS KYI RNAM PAR SMIN PA MED PAR SMRA'O, ,SMRAS

PA; TSE DANG LDAN PA DAG, CI LAS BSAMS TE DENG PHAN CHAD BDAG CAG
'DUL BA MA YIN PAR SMRA'O ZHES DE SKAD ZER, DE DAG GIS SMRAS PA,
TSE DANG LDAN PA SH'A RI'I BU, DENG PHAN CHAD BDAG

CAG GIS GANG NA 'DUL BA'ANG MED, 'DUL BA MA YIN PA'ANG MED CING
CHOS THAMS CAD SHIN TU DUL BAR YONGS SU SHES TE, DE'I YPHYIR BDAG
CAG DENG PHAN CHAD 'DUL BA MA YIN PAR

SMRA'O, ,DE NAS DGE SLONG DE DAG GI LHAG PA'I NGA RGYAL BSTAN PA
'DI LTA BU THOS NAS DGE SLONG SUM STONG DRUG BRGYA RNAMS NYE BAR
LEN PA MED PAR ZAG PA LAS SEMS RAB TU RNAM PAR

GROL LO, ,DE NAS BCOM LDAN 'DAS KYIS DGE SLONG DE DAG LA LEGS SO
ZHES BYA BA BYIN TE, DGE SLONG DAG ,GANG NA CHOS GANG YANG
ORTOGS PA MED PA DE NI YANG DAG PA THOB PA YIN GYI

LEGS SO, ,LEGS SO, ,DE NAS BCOM LDAN 'DAS LA 'JAM DPAL GZHON NUR
SGYUR PAS 'DI SKAD CES GSOL TO, ,BCOM LDAN 'DAS, RTOGS PA, RTOGS
PA ZHES BGYI BA'I RTOGS


@163A *, ,PA DE CHOS GANG GI TSIG BLA DVAGS LAGS, BCOM LDAN 'DAS
KYIS BKA' STZAL PA, 'JAM DPAL, RTOGS PA, RTOGS PA ZHES BYA BA DE
NI SKYE BA MED PA'I CHOS

LA BZOD PA'I TSIG BLA DVAGS SO, ,GSOL BA, SKYE BA MA MCHIS PA'I
CHOS LA BZOD PA THOB PAR 'TSAL BA'I BYANG CHUB SEMS DPAS JI LTAR
BSLAB PAR BGYI, JI LTAR SPYAD PAR DE'I

JI LTAR RNAL 'BYOR DU 'JUG PAR BGYI, DE NAS BCOM LDAN 'DAS KYIS
'JAM DPAL GZHON NUR GYUR PA MI SKYE BA'I CHOS LA BZOD PA BSLAB PA
SHES PAR BYA BA'I PHYIR DE'I TSE TSIGS

SU BCAD PA 'DI SKAD GSUNGS SO, ,THAMS CAD MKHYEN PA BLA MED PA'I,
,SANGS RGYAS YE SHES THOB 'DOD PAS, ,CHOS RNAMS GANG YANG MI
GZUNG ZHING, ,CHOS RNAMS GANG YANG

MI 'DOR RO, ,GANG ZHIG SKYE BAR 'GYUR BA YI, ,CHOS NI GANG YANG
MI RNYED DE, ,CHOS RNAMS 'BYUNG BA MED PA LA, ,BYIS PA DAG NI
'BYUNG BAR 'DOD, ,CHOS RNAMS SHES PAR

BYA BA DANG, ,SPANG BAR BYA BAR SROG CHAGS 'CHAD, ,BYIS PA SKYE
BA'I SPYOD YUL CAN, ,SKYE BA MED LA DAD MI 'GYUR, ,BYANG CHUB LAM
NI DAM PA DANG, ,LAM GYI CHOS RNAMS

BTANG BYAS TE, ,BYIS PA GNYIS LA CHAGS PA STE, ,GNYIS SU MED PA
MI SHES SO, ,SGYU MA SNA TSOGS GYUR PA LA, ,BYIS PA RNAMS KYIS
THA DAD MTHONG, ,'DI LA THA DAD YOD MA


@163B YIN; ;DE DAG THAMS CAD MTSAN NYID GCIG ,SO SO'I SKYE BOR
GANG BRJOD DANG, ,'JIG RTEN SANGS RGYAS MKHAS PA DAG ,MI GNYIS
GNYIS SU DBYER MED DE, ,DE DAG SGYU MA'I TSUL DU

MNYAM, ,BYIS PA KHA CIG SMRA BA NI, ,NAM ZHIG BDAG CAG 'DOD CHAGS
ZAD, ,ZHE SDANG GTI MUG ZHI BAR 'GYUR, ,NAM ZHIG NYON MONGS MED
PAR 'GYUR, ,MED LA YOD PAR 'DU SHES

PA'I, ,'DOD CHAGS ZHE SDANG GZHIG PA'I PHYIR, ,GANG DAG STONG PA
NYID STON PA, ,DE DAG CHAD PA MYA NGAN 'DAS, ,ZAD PA MED CING
SKYE MED PAR, ,MYA NGAN 'DAS PA YANG DAG BSTAN, ,ZAD

CING SKYE MED GANG BRTZON PA, ,DE DAG NGA YI BSTAN LAS RING,
,SBYIN DANG TSUL KHRIMS 'DU SHES DANG, ,GANG DAG BYANG CHUB 'DU
SHES DGA', ,DE DAG MTSAN MA'I SPYOD YUL BAS, ,NGA YI

BYANG CHUB DES MI RTOGS, ,BYIS PA MED PAS RMONGS PA DAG ,CHOS
RNAMS GSOG TU MI SHES TE, ,CHOS RNAMS MTSAN NYID GCIG PA LA, ,DE
DAG THA DAD 'BYED PAR BYED, ,GANG GIS

CHOS 'DI SHES PA NI, ,NGO BO NYID KYIS MTSAN MED PA, ,SOR MO LNGA
YI LAG PA BZHIN, ,DE DAG BYANG CHUB RNYED MI DKA', ,BYANG CHUB
GANG DANG YANG MI RING, ,GANG DANG YANG NI NYE BA MED, ,

RTOG DANG RNAM RTOG GANG LDAN PA, ,DE DAG BYANG CHUB RAB TU RING,
,BYIS PA PHAN TSUN SPYOD PA DAG ,GCIG LA GCIG NI SMOD BYED PA,
,'DI NI TSUL KHRIMS LDAN MA YIN, ,TSUL KHRIMS MI


@164A *, ,LDAN 'DI MI SRUNG, ,CHOS RNAMS RMI LAM LTA BU STE,
,'DUS BYAS THAMS CAD YANG DAG MIN, ,SGYU MA BZHIN DU SKYE MTHONG
NAS, ,MKHAS PA SNYING POR MI 'DZIN TO, ,BDEN

PAR 'DI LA TSUL KHRIMS MED, ,TSUL KHRIMS MI LDAN BDEN PAR MED,
,CHOS RNAMS BRTEN TE BYUNG BAS NA, ,'DI LA BDAG NI YOD MA YIN,
,BSKAL PA BYE BA STONG DAG TU, ,SNYOMS LAS

MED PAR SBYIN PA BYIN, ,TSUL KHRIMS DAG NI MCHOG BSRUNGS KYANG,
,'DREN PAS NGA NI LUNG MA BSTAN, ,GANG TSE NGA NI 'DU SHES BRAL,
,SBYIN PA'I 'DU SHES MA LUS DANG, ,RNAM PAR

RTOG PA KUN SPANGS PA, ,DE TSE BYANG CHUB LUNG BSTAN TO, ,SBYIN
PAS LONGS SPYOD 'GYUR BAR BSTAN, ,TSUL KHRIMS KYIS NI MTHO RIS
BSTAN, ,GANG NA CUNG ZAD MI DMIGS PA, ,DE NI BYANG

CHUB BLA MED DO, ,BYIS PA DMIGS PAR GNAS PA DAG ,MI SKYE 'DUS MA
BYAS PA YI, ,BZOD PA BDAG GIS THOB BO ZHES, ,MI MKHAS PA DAG RTOG
PAR BYED, ,CHOS RNAMS SKYE BA MED PA LA, ,

GANG DAG SKYE BAR SEMS PA NI, ,BSKAL PA BYE BA STONG DU YANG, ,DE
YI BZOD PA RNYED PAR DKA', ,CHOS RNAMS MING GIS LUNG BSTAN TE,
,CHOS RNAMS LA NI BYED PA MED, ,RTZA BA MED CING

GNAS MED DE, ,THAMS CAD NAM MKHA'I MTSAN NYID DO, ,SANGS RGYAS
BYE BA MANG PO YIS, ,'DOD CHAGS ZHE SDANG SPANG BA'I PHYIR, ,CHOS
MCHOG DAG KYANG BSHAD MOD KYI, ,CHOS RNAMS


@164B ZAD PA'ANG YONG MED DO, ,GAL TE CHOS DE YANG DAG NA, ,THAMS
CAD YANG DAG ZAD PAR 'GYUR, ,GANG PHYIR DE DAG YANG DAG MIN, ,DE
BAS MTHA' NI MI RNYED DO, ,'DOD CHAGS ZHE SDANG MTHA'

YAS TE, ,GTI MUG GI NI MTHA' YANG MED, ,GANG DAG GI NI MTHA' MED
PA, ,DE DAG GI NI RTZA BA MED, ,SA BON MYU GU MED NA NI, ,'DAB MA
'BRAS BU GA LA 'BYUNG, ,'DAB MA MED PA GANG

YIN PA, ,DE LA ME TOG YOD MA YIN, ,CHOS RNAMS SKYE BA MED PA LA,
,SEMS CAN SA BON MI RNYED DO, ,SEMS CAN SA BON MED PA'I PHYIR,
,SKYE MED MYA NGAN 'DA' BA MED, ,JI LTAR BUD MED MO

GSHAM DAG ,DE LA BU NI YOD MA YIN, ,DE LA BU NI YOD MIN NA, ,BU
YI MYA NGAN BYED PA MED, ,CHOS RNAMS THAMS CAD MA SKYES PAR, ,DE
LTAR RIG CING MTHONG NAS NI, ,'KHOR BA DAG TU

'KHOR BA NA, ,SDUG BSNGAL 'JIGS PA DE LA MED, ,BYIS PA MED PAS
RMONGS PA DAG ,RMONGS PAS CHOS NYID MI SHES TE, ,NAM MKHA' KHUR
DU THOGS BYAS TE, ,MI MKHAS PA DAG SKYO BAR

'GYUR, ,MED CING MTHA' YANG MED PA DANG, ,GRANGS MED PA DANG TSAD
MED PAR, ,GANG GIS CHOS 'DI SHES PA NI, ,DE DAG LA NI SKYO BA
MED, ,JI LTAR THOG MA'I MTHA' DAG NI, ,MED PA

DAG TU PAS BSTAN PA, ,DE BZHIN PHYI MA'I MTHA' DAG DANG, ,DBUS
KYANG MTSAN NYID GCIG PA YIN, ,RTOG PA'I MTHA' NI MTHA' MED DE,
,MTHA' NI GSOB DANG MED PA YIN, ,DON RNAMS


@165A *, ,DE LTAR SHES BYAS NA, ,DNGOS PO GNYIS SU MI 'GYUR RO,
,MTHA' NI NAM MKHA'I MTSAN NYID DE, ,SEMS CAN MTHA' NI BSAM MI
KHYAB, ,MTHA' NI MIG YOR LTA

BU STE, ,DE BAS YE SHES SHES MI 'GYUR, ,RNAM PAR RTOG LA SPYOD PA
NA, ,SDIG PA JI LTAR ZAD PAR 'GYUR, ,NAM ZHIG SANGS RGYAS BDAG
'GYUR ZHES, ,SEMS NI DE LTAR 'JUG PAR

'GYUR, ,SANGS RGYAS DAG NI MA SKYES PAS, ,DE DAG 'BYUNG BA GANG
YANG MED, ,'BYUNG BA MED PA'I CHOS RNAMS LA, ,BYIS PA RNAMS NI
'BYUNG BAR 'DOD, ,NAM MKHA' LA NI RTEN PA DANG,,

GNAS DANG GNAS PAR BYA MI NUS, ,NAM MKHA' LA NI GNAS MED DE,
,THOGS PA MED CING DNGOS PO MED, ,JI LTAR NAM MKHA' DNGOS MED PA,
,DE LTAR BYANG CHUB SHES PAR BYOS, ,JI

LTAR BYANG CHUB SHES BYA BA, ,DE LTAR SEMS CAN SHES PAR BYOS,
,NAM MKHA'I DBYINGS DANG BYANG CHUB DANG, ,SEMS CAN KHAMS RNAMS
DE DAG MNYAM, ,GANG GIS DE DAG MNYAM

SHES PA, ,DE YIS BYANG CHUB RNYED MI DKA', ,GANG DAG BYANG CHUB
MI BRTZON ZHING, ,TSUL BZHIN DU YANG SEMS MI BYED, ,CHOS RNAMS
'TSOL BAR MI BYED PA, ,DE YIS BYANG CHUB

RNYED MI DKA', ,BYANG CHUB BTZAL DU MED PA STE, ,JI LTAR 'TSOL BA
THAMS CAD LTAR, ,SEMS KYI THOB PA RNAMS KYIS NI, ,BLA MED BYANG
CHUB RTOGS MI NUS, ,SBYIN PAS BYANG CHUB


@165B THOB SNYAM NAS, ,SBYIN PA'I SEMS PA GANG SEMS PA, ,BYANG
CHUB THOB PA GANG YANG MED, ,MA THOB PA NI BYANG CHUB MCHOG ,
TSUL KHRIMS SEMS LA GANG CHAGS DANG, ,BRTZON 'GRUS YANG DAG

NYID RTOG CING, ,GANG DAG 'DU SHES 'JUG PAR BYED, ,NGA YI BSTAN
LA DE MI SBYOR, ,CHOS KUN SBYOR BA MED PA LA, ,NGA YIS SBYOR BA
NYE BSTAN TE, ,CUNG ZAD RTZOM PA GANG MED PA, ,DE NI SBYOR BA BLA

MED PA'O, ,CHOS 'DI RNAMS NI ZAG PA MED, ,CHOS 'DI ZAG DANG BCAS
PA ZHES, ,GANG LA 'DU SHES DE YOD PA, ,DE YI SEMS NI TSUL BZHIN
MIN, ,GANG GIS CHOS RNAMS BSAM YAS PA, ,

NAM MKHA' 'DRA BA MTHONG BA DANG, ,MA BCINGS PA DANG MA GROL BA,
,DE YI SHES RAB BLA NA MED, ,GANG ZHIG TSUL KHRIMS LDAN PAR RTOG
,TSUL KHRIMS MI LDAN RNAM RTOG PA, ,GNYIS NI

TSUL KHRIMS NGAN PAR BSHAD, ,GNYIS SU MED PA TSUL KHRIMS MCHOG ,
CHOS RNAMS THA DAD BYA BA MED, ,KHYAD PAR MED CING MTSAN MED PAR,
,GANG GIS MTHONG ZHING SHES PA DAG ,DE

DAG NGA YI BSTAN PA 'DZIN, ,GANG GIS SEMS NI NAM MKHA' LTAR, ,MA
CHAGS BZHIN DU PHYOGS SU 'GRO, ,DE LTAR YE SHES CHAGS MED PA, ,DE
YI DGE SBYONG YANG DAG NYID, ,GANG GIS

CUNG ZAD MA BRTAGS SHING, ,THAMS CAD TU YANG SEMS PA MED, ,SEMS
CAN MED CING CHOS MED PA, ,DE DAG BYANG CHUB RNYED MI DKA', ,'DOD
CHAGS MTHA' LA GANG MI GNAS, ,'DOD


@166A *, ,CHAGS DANG YANG BRAL MA GYUR, ,'DOD CHAGS LAS KYANG
RGYAL MI BYED, ,DE NI BYANG CHUB MI DKON NO, ,GANG DAG BSKAL PAR
MI SKYO ZHING, ,MTHAS KYANG 'JIG

PAR MI 'GYUR LA, ,'KHOR BAS SKRAG PAR MI 'GYUR BA, ,DES NI BYANG
CHUB RNYED MI DKA', ,DE NAS BCOM LDAN 'DAS KYIS TSIGS SU BCAD PA
'DI DAG GSUNGS NAS, ,'JAM DPAL

GZHON NUR GYUR PA LA 'DI SKAD CES BKA' STZAL TO, ,'JAM DPAL, GANG
CHOS KYI RNAM GRANGS 'DI LA MOS PAR BYED, THE TSOM DU MI BYED,
NEM NUR DU MI BYED, LUNG SBYIN PAR BYED,

'DZIN PAR BYED, KLOG PAR BYED, KUN CHUB PAR BYED, GZHAN LA'ANG
RGYA CHER YANG DAG PAR STON PA DE'I PHAN YON BSNGAGS PA NYI SHU
YOD PAR RIG PAR BYA'O, ,NYI SHU GANG ZHE NA,

LHAS BSRUNGS PAR 'GYUR, KLUS BSRUNGS PAR 'GYUR, GNOD SBYIN GYIS
BSRUNGS PAR 'GYUR, SEMS G-YENGS PAR MI 'GYUR, TSE BRJES [?] NAS
KYANG TSE RABS DRAN PAR 'GYUR,

MNGON PAR SHES PA LNGA THOB PAR 'GYUR, TSE BRJES MA THAG TU BYANG
CHUB SEMS DPA' BYAMS PA MTHONG BAR 'GYUR, DE STE CHOS KYI RNAM
GRANGS 'DI SEMS MI G-YENG BAR YID

LA BYED CING GNYID KYI SNYOM PA SEL NA, DE'I RMI LAM DU SANGS
RGYAS MTHONG BAR 'GYUR TE, BYANG CHUB SEMS DPA' MTHONG BA'ANG RE
BAR BYA'O, ,DE CHOS KYI RNAM GRANGS 'DI LA MOS NA RJES


@166B SU MTHUN PA'I CHOS RNAMS LA BZOD PA RE BAR BYA'O, ,CHOS KYI
RNAM GRANGS 'DI SEMS NA TSE 'DI NYID LA GNOD SEMS MED PAR RE BAR
BYA'O, ,DUG MYUR BA'I NANG NA 'DUG NA'ANG CHOS KYI RNAM GRANGS

'DI YID LA BYED NA 'JIGS PA MED PAR RE BAR BYA'O, ,SLAR RGOL BA
TSAR BCAD PAR RE BAR BYA'O, ,KUN TU SNANG BA'I TING NGE 'DZIN
KYANG THOB PAR RE BAR BYA'O, ,CHOS KYI RNAM GRANGS 'DI RTOGS

PAR BYED PA'I TSE LAS KYI SGRIB PA THAMS CAD BYANG BAR RE BAR
BYA'O, ,CHOS KYI RNAM GRANGS 'CHAD PA NA'ANG CHOS KYI SGO BRGYA
STONG DU MA THOB PAR RE BAR BYA'O, ,BYANG CHUB KYI SEMS MI BRJED
PA DANG,

MTHA' YAS 'KHYIL BA'I GZUNGS THOB PAR YANG RE BAR BYA'O, ,CHOS
KYI RNAM GRANGS 'DI YID LA BYED PA NA'ANG BDUD KYIS BSKOR BA MED
PAR RE BAR BYA'O, ,SANGS RGYAS MNGON DU BZHUGS

PAR YANG SKYE BAR RE BAR BYA'O, ,SMON LAM THAMS CAD GRUB PAR YANG
RE BAR BYA'O, ,SROG CHAGS KYI RIGS RKANG PA MED PA DANG, RKANG
GNYIS PA DANG, RKANG BZHI PA DANG, RKANG PA MANG PO DUG

CAN RNAMS LAS BSRUNGS PAR RE BAR BYA'O, ,DE LA MI'I RGYAL PO
'KHRUG PA'I 'JIGS PA MED PAR RE BAR BYA STE, 'JAM DPAL, GANG SEMS
LA THE TSOM MED PA DANG, NEM NUR MED PAR

CHOS KYI RNAM GRANGS 'DI 'DZIN PAR BYED, 'CHANG BAR BYED, KLOG
PAR BYED, KUN CHUB PAR BYED, GZHAN LA'ANG RGYAS PAR YANG DAG PAR
STON PA'I CHOS SMRA BA DE LA YON TAN BSNGAGS PA


@167A *, ,NYI SHU PO 'DI RNAMS YOD PAR RE BAR BYA'O, ,DE NAS BCOM
LDAN 'DAS LA 'JAM DPAL GZHON NUR GYUR PAS 'DI SKAD GSOL TO, ,BCOM
LDAN 'DAS, 'DI

LTA STE, DPER NA, SMAN GYI SHING THAMS CAD NI SEMS CAN RNAMS KYI
NAD THAMS CAD ZHI BAR BGYID DO, ,DE BZHIN DU CHOS KYI RNAM GRANGS
'DI'ANG NAD THAMS CAD RAB TU ZHI BAR BGYID

PAR BLTA BAR BGYI'O, ,BCOM LDAN 'DAS KYIS BKA' STZAL PA, DE DE
BZHIN NO, ,'JAM DPAL, DE DE BZHIN TE, KHYOD KYIS TSIG 'DI LEGS
PAR SMRAS SO, ,CHOS KYI RNAM GRANGS

'DI NAD THAMS CAD RAB TU ZHI BAR BYED PA'O, ,DE CI'I PHYIR ZHE
NA, 'JAM DPAL, SNGON 'DAS PA'I DUS BSKAL PA GRANGS MED CING SHIN
TU GRANGS MED PA DE'I TSE DE'I DUS NA, GANG

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS SENG GE'I STABS SU 'GRO BA ZHES BYA BA ZHIG 'JIG RTEN DU
BYUNG BAR GYUR TE, DES SROG CHAGS

STONG PHRAG DU MA RNAMS LA RGYANG RING PO NAS CHOS KYI RNAM
GRANGS 'DI BSHAD DO, ,DE'I TSE 'KHOR DER BYANG CHUB SEMS DPA' RDO
RJE'I RGYAL MTSAN ZHES BYA BA 'DUS TE 'DUG PAR

GYUR TO, ,DES DE BZHIN GSHEGS PA DE LAS CHOS KYI RNAM GRANGS 'DI
MNYAN TO, ,DES SEMS G-YENG BA MED PA DANG, THE TSOM MED PA DANG,
NEM NUR MED PAS CHOS KYI RNAM GRANGS


@167B 'DI YON TAN BSNGAGS PA DANG BCAS PAR BZUNG ZHING KUN CHUB
PAR BYAS TE, KUN CHUB PAR BYAS NAS KYANG MOS PA'I MTHU DANG LDAN
PAR GYUR TE, GRONG DANG, GRONG KHYER DANG, LJONGS

DANG, YUL DANG, YUL 'KHOR DANG, PHO BRANG 'KHOR DU 'ONGS NAS BDAG
NI SMAN PA'O, ,BDAG NI SMAN PA'O ZHES BDAG NYID KHAS 'CHE'O, ,DE
NAS DE MA THAG TU SROG CHAGS NAD

SNA TSOGS KYIS GZIR BA STONG PHRAG DU MA SROG GI SKYABS KYI PHYIR
BYANG CHUB SEMS DPA' RDO RJE'I RGYAL MTSAN GA LA BA DER LHAGS SO,
,DE NAS BYANG CHUB SEMS DPA' RDO RJE'I

RGYAL MTSAN MOS PA'I MTHU LA GNAS PA'I SEMS KYIS SEMS CAN DE DAG
LA CHOS KYI GZHUNG 'DIS BRIMS SO, ,CHOS KYI RNAM GRANGS 'DI LAS
GANG RIG SNGAGS 'BYUNG BA DE

DAG GIS KYANG BSRUNG BA DANG, BSKYABS PA DANG, YONGS SU BZUNG BAR
BYAS SO, ,'JAM DPAL, DE LA RIG SNGAGS KYI TSIG DE DAG KYANG GANG
ZHE NA, TADYA TH'A, AA LA TA, BI T'A LA,

BI BHRI NA, AA TIRTHA, AA BHRI DE, AA NU dA, BI BRAMHA, NA HI KHA
GA RU DA, M'A Y'A SU KHA, A'A NAN TA, DZ'A LA DA, NA DA MI TRA,
AA MI TRA, DZO TRA HI TA, SARBA DA TRA LA, AAm GA MAm GA AARTHA
YU

TA; SA BR'A M'A AI SHA, RIG SNGAGS KYI TSIG 'DI RNAMS KYIS SEMS
CAN DE DAG BSRUNG BA BYAS SO, ,DES GAL TE GDUG PAS ZOS PA'AM, GAL
TE MI MA YIN PAS GTZES


@168A *, ,PA'AM, SROG CHAGS KYI RIGS DUG CAN GANG YANG RUNG PA
'GA' ZHIG GIS ZIN PA'AM, GAL TE NAD SKEM PA DANG, MDZE BYUNG
BA'AM, GAL TE RLUNG DANG, MKHRIS

PA DANG, BAD KAN DANG, 'DUS PA'I NAD KYIS BTAB PA, NAD SNA TSOGS
KYIS RAB TU GZIR BA'I SEMS CAN DE DAG NAD DE DANG, DE DAG LAS RAB
TU THAR BAR BYAS SO, ,'JAM DPAL, DE

LTAR NA BYANG CHUB SEMS DPA' RDO RJE'I RGYAL MTSAN GYIS CHOS KYI
RNAM GRANGS 'DI LA GNAS NAS SEMS CAN DE RNAMS NAD LAS RAB TU THAR
BAR BYAS SO, ,'JAM DPAL, KHYOD JI SNYAM

DU SEMS, DE'I TSE DE'I DUS NA BYANG CHUB SEMS DPA' RDO RJE'I
RGYAL MTSAN ZHES BYA BA DE GZHAN YIN SNYAM DU SEMS NA DE DE LTAR
MI BLTA'O, ,DE CI'I PHYIR ZHE NA, DE'I TSE DE'I DUS

NA NGA NYID BYANG CHUB SEMS DPA' RDO RJE'I RGYAL MTSAN ZHES BYA
BAR GYUR TE, NGAS CHOS KYI RNAM GRANGS 'DI LA MOS NAS SEMS CAN DE
SNYED KYI DON BYAS SO, ,'JAM DPAL, RNAM

GRANGS DES KYANG KHYOD KYIS 'DI LTAR RIG PAR BYA STE, SMAN THAMS
CAD KYI KHA BA JI LTA BA DE BZHIN DU CHOS KYI RNAM GRANGS 'DI LA
BLTA BAR BYA'O, ,'JAM DPAL GYIS GSOL PA ,

BCOM LDAN 'DAS, BYANG CHUB SEMS DPA' RIG SNGAGS KYI TSIG 'DI
RNAMS 'DZIN CING 'CHANG BA DANG, KUN CHUB PAR BGYID PAS JI LTA
BUR KUN TU SPYAD PAR BGYI, BCOM


@168B LDAN 'DAS KYIS BKA' STZAL PA, 'JAM DPAL, RIG SNGAGS 'DI DAG
'DON PA'I BYANG CHUB SEMS DPAS GTZANG SBRA BYA BA DANG, SHA MI
BZA' BAR KUN TU SPYAD PAR BYA'O, ,DES RKANG PA

GNYIS KYANG MI BSKU'O, ,'DU 'DZI'I NAD NA GNAS PAR MI BYA'O,
,SEMS CAN THAMS CAD LA'ANG PHYI PHYIR ZHING BYAMS PA'I SEMS SU
BYA'O, ,GANG DAG LAS 'TSE BA 'ONG BAR 'GYUR BA DE

DAG LA SEMS GDUG PAR MI BYA'O, ,CHOS KYI RNAM GRANGS 'DI'ANG
GTZANG SBRA MA PHYED PAS KHA TON MI BYA'O, ,SA PHYOGS MI GTZANG
BAR GZHAG PAR MI BYA'O, ,'JAM DPAL GYIS GSOL

PA; BCOM LDAN 'DAS, BDAG NI 'DI SNYAM BGYID DE, CHOS KYI RNAM
GRANGS 'DI STON PA'I BYANG CHUB SEMS DPA' BDAG GI LUS DANG, SROG
LA MI LTA BAR BGYI'O SNYAM DU SEMS SO,,

BCOM LDAN 'DAS KYIS BKA' STZAL PA, 'JAM DPAL, DE DE BZHIN NO, ,DE
DE BZHIN TE, KHYOD JI SKAD ZER BA DE BZHIN NO, ,DE NAS BCOM LDAN
'DAS KYIS TSE DANG LDAN PA KUN DGA' BO

LA BKA' STZAL PA, CHOS KYI RNAM GRANGS 'DI SKYE BO MANG PO'I DON
BYED PAR 'GYUR GYI, KUN DGA' BO KHYOD KYIS ZUNGS SHIG ,KUN DGA'
BO, SEMS CAN GANG CHOS KYI RNAM GRANGS 'DI

LA MOS PA DE DAG GLANG PO'I RTZAL DANG, GLANG PO CHEN PO'I RTZAL
GYIS GNON PAR 'GYUR, KUN DGA' BO, GANG CHOS KYI RNAM GRANGS 'DI
LA MOS PA DE DAG SENG GE'I 'GROS DANG,


@169A *, ,KHYU MCHOG GI 'GROS SU 'GRO BAR 'GYUR RO, ,KUN DGA' BO,
CHOS KYI RNAM GRANGS 'DI BYANG CHUB SEMS DPA' RNAMS RAB TU DGA'
BA DANG, BYANG CHUB

SEMS DPA' 'BYUNG BAR BYED PAR 'GYUR RO, ,NGA 'DAS PA'I PHYIN
BYANG CHUB SEMS DPA'I LAG TU 'ONG BAR 'GYUR RO, ,BYANG CHUB SEMS
DPA'I GLEGS BAM DU 'ONG BA DANG,

BYANG CHUB SEMS DPA'I SGROM DU 'ONG BAR 'GYUR RO, ,BYANG CHUB
SEMS DPA' GDOL PA RNAMS KYI LAG TU 'ONG BAR MI 'GYUR, GLEGS BAM
DU 'ONG BA DANG, SGROM DU 'ONG BAR

MI 'GYUR RO, ,DE NAS BCOM LDAN 'DAS LA TSE DANG LDAN PA KUN DGA'
BOS 'DI SKAD CES GSOL TO, ,BCOM LDAN 'DAS, CHOS KYI RNAM GRANGS
'DI DE BZHIN GSHEGS

PAS JI SKAD BSHAD PA BZHIN DU BDAG GIS GZUNG NGO, ,BCOM LDAN 'DAS
KYIS BKA' STZAL PA, KUN DGA' BO, CHOS KYI RNAM GRANGS 'DI JI LTAR
ZIN PA BZHIN DU GANG

DAG LA BYIN PA'I SEMS CAN DE DAG LA KHYOD STON PA'I BYA BA BYED
PA LEGS SO, ,LEGS SO, ,BCOM LDAN 'DAS KYIS DE SKAD CES BKA' STZAL
PA DANG, CHE DANG LDAN PA

KUN DGA' BO DANG, TSE DANG LDAN PA SH'A RI'I BU DANG, 'JAM DPAL
GZHON NUR GYUR PA DANG, LHA DANG, MI DANG, LHA MA YIN DANG, DRI
ZAR BCAS PA'I 'JIG RTEN RNAMS


@169B YID DGA' STE, BCOM LDAN 'DAS KYIS BKA' STZAL PA LA MNGON
PAR BSTOD DO, ,GLANG PO'I RTZAL ZHES BYA BA THEG PA CHEN PO'I MDO
RDZOGS SO,,