@246A ,,RGYA GAR SKAD DU, A'ARYA A'A
DHY'A SHA YA SAN

TZO DA NA N'A MA MA H'A Y'A NA S'U TRA, BOD SKAD DU, 'PHAGS PA
LHAG PA'I BSAM PA BSKUL BA ZHES BYA BA THEG PA CHEN PO'I MDO, BAM
PO DANG PO, SANGS RGYAS DANG BYANG CHUB SEMS DPA' THAMS CAD LA

PHYAG 'TSAL LO, ,'DI SKAD BDAG GIS THOS PA DUS GCIG NA, BCOM LDAN
'DAS W'A RA n'A SI NA DRANG SRONG LHUNG BA RI DVAGS KYI NAGS NA
DGE SLONG STONG THAM PA'I DGE SLONG GI DGE 'DUN

CHEN PO DANG, BYANG CHUB SEMS DPA' LNGA BRGYA PHAL CHER DGE BA'I
RTZA BA YONGS SU SMIN PA, LAS KYI SGRIB PA BSAL BA SHA STAG DANG
THABS GCIG TU BZHUGS TE, DE'I TSE NA BYANG CHUB SEMS DPA' KHA

GCIG 'DU 'DZI LA DGA' BAR GNAS SHING GNYID LA DGA' BA DANG, LAS
LA DGA' BA DANG, SMRA BA LA DGA' BA DANG, SPRAS PA LA DGA' BA
DANG, SPAGS PAS SPAGS PAR GYUR PA DANG, RIGS PA

MED PA DANG, MI BRTZON PA DANG, LE LO CAN DANG, BRTZON 'GRUS DMAN
PA DANG, SBYOR BA BTANG BAR GNAS TE, BYANG CHUB SEMS DPA' SEMS
DPA' CHEN PO BYAMS PAS BYANG CHUB SEMS DPA' DE DAG


@246B YON TAN MA YIN PA'I SPYOD PA 'DI LTA BU 'DI DANG LDAN PAR
MTHONG NGO, ,DE NAS BYANG CHUB SEMS DPA' SEMS DPA' CHEN PO BYAMS
BA 'DI SNYAM DU SEMS TE, KYE MA BYANG CHUB SEMS DPA' 'DI DAG NI

BYANG CHUB KYI YAN LAG YONGS SU RDZOGS PAR BYA BA LAS YONGS SU
NYAMS KYI, BDAG GIS BYANG CHUB SEMS DPA' 'DI DAG BSKUL BAR BYA,
DRAN PAR BYA GOR MA CHAG GO SNYAM MO, ,DE NAS

BYANG CHUB SEMS DPA' SEMS DPA' CHEN PO BYAMS PA PHYE MA RED KYI
DUS KYI TSE NANG DU YANG DAG 'JOG LAS LANGS NAS, BYANG CHUB SEMS
DPA' DE DAG GA LA BA DER SONG STE PHYIN NAS

BYANG CHUB SEMS DPA' SEMS DPA' CHEN PO DE DAG DANG LHAN CIG TU
YANG DAG PAR MGU BAR BYA BA DANG, YANG DAG PAR DGA' BAR BYA BA'I
GTAM RNAM PA SNA TSOGS BYAS NAS BYANG CHUB SEMS

DPA' DE DAG LA 'DI SKAD CES SMRAS SO, ,CI RIGS KYI BU DAG, KHYED
DGE BA'I CHOS RNAMS KYIS 'PHEL BA'AM, YONGS SU NYAMS PAR MA GYUR
TAM, DE DAG GIS SMRAS PA, TSE DANG LDAN

PA BYAMS PA, BDAG CAG NI DGE BA'I CHOS RNAMS LAS YONGS SU NYAMS
TE 'PHEL BAR MA GYUR TO, ,BDAG CAG DE BZHIN GSHEGS PAR 'GYUR RAM
MI 'GYUR SNYAM PA'I THE TSOM GYIS

KYANG BDAG CAG GI SEMS KUN NAS DKRIS SHING 'DUG GO ,BDAG CAG LOG
PAR LTUNG BA'I CHOS CAN YIN NAM, LOG PAR LTUNG BA'I CHOS CAN MA
YIN ZHIG GU SNYAM PA'I 'GYOD PAS KYANG


@247A *, ,BDAG CAG GI SEMS KUN NAS DKRIS SHING 'DUG STE, BDAG CAG
NI DGE BA'I CHOS RNAMS LA YANG 'DUN PA MI SKYE'O, ,DE SKAD CES
SMRAS PA DANG, BYANG CHUB

SEMS DPA' SEMS DPA' CHEN PO BYAMS PAS, BYANG CHUB SEMS DPA' DE
DAG LA 'DI SKAD CES SMRAS SO, ,RIGS KYI BU DAG ,KHYED TSUR SHEG
[*SHOG] BCOM LDAN 'DAS DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS SH'AKYA THUB PA
GA LA BZHUGS PA DER 'DONG NGO, ,DE CI'I PHYIR ZHE NA, BCOM LDAN
'DAS DE NI THAMS CAD MKHYEN PA, THAMS

CAD GZIGS PA, YE SHES SGRIB PA MI MNGA' BA DANG LDAN PA, SEMS CAN
THAMS CAD KYI SPYOD PA LA 'JUG PA LA MKHAS PA STE, DES KHYOD KYI
SPYOD PA'I RIM PA JI LTA BA BZHIN DU CHOS

STON PAR 'GYUR BA'I PHYIR RO, ,DE NAS BYANG CHUB SEMS DPA' DRUG
CU TZAM PA DE DAG BYANG CHUB SEMS DPA' SEMS DPA' CHEN PO BYAMS PA
DANG LHAN CIG TU BCOM LDAN 'DAS

GA LA BA DER DONG STE LHAGS NAS, BCOM LDAN 'DAS KYI ZHABS LA MGO
BOS PHYAG 'TSAL TE NGU ZHING BCOM LDAN 'DAS LA YAN LAG LNGAS YANG
DANG YANG DU PHYAG 'TSAL NAS GDONG

LA MCHI MA ZAG CING MGO MA BTEG GO ,BYANG CHUB SEMS DPA' SEMS
DPA' CHEN PO BYAMS PAS KYANG, BCOM LDAN 'DAS KYI ZHABS LA MGO BOS
PHYAG 'TSAL TE, BCOM


@247B LDAN 'DAS LA LAN GSUM BSKOR BA BYAS NAS PHYOGS GCIG TU 'DUG
GO ,DE NAS BCOM LDAN 'DAS KYIS BYANG CHUB SEMS DPA' DE DAG LA 'DI
SKAD CES BKA' STZAL TO, ,RIGS KYI BU DAG ,

KHYED MA NGU MA 'GYOD PAR LONGS, KHYOD NYID KYI LAS KYI RNAM PAR
SMIN PA LA MI RTOG PAR DGA' ZHING MGU LA YI RANGS PAS GZHAN LA
GTZE ZHING GSHE BA BYAS TE, LAS KYI SGRIB PA DE LTA BU

MNGON PAR 'DU BYAS PAS DA LTAR KHYED BSGRIBS SHING CHOD DE KUN
NAS BSKOR CING KUN NAS DKRIS NAS BRTZON PAR MI NUS SO, ,DE NAS
BYANG CHUB SEMS DPA' DRUG CU PO DE DAG GIS BLA

GOS PHRAG PA GCIG TU GZAR NAS, PUS MO G-YAS PA'I LHA NGA SA LA
BTZUGS TE, BCOM LDAN 'DAS GA LA BA DE LOGS SU THAL MO SBYAR BA
BTUD NAS, BCOM LDAN 'DAS LA 'DI SKAD CES

GSOL TO, ,BDAG CAG GIS GANG THOS NA RANG GI SEMS BZLOG PAR BGYID
CING LAS KYI SGRIB PA GZHAN YANG MNGON PAR 'DU MI BGYID PAR 'GYUR
BA'I BDAG CAG GI LAS KYI SGRIB

PA; BCOM LDAN 'DAS KYIS LEGS PAR BKA' STZAL DU GSOL, DE SKAD CES
GSOL PA DANG, BCOM LDAN 'DAS KYIS GANG ZAG BYANG CHUB SEMS DPA'I
THEG PA PA DRUG CU BO DE DAG LA 'DI

SKAD CES BKA' STZAL TO, ,RIGS KYI BU DAG ,SNGON BYUNG BA 'DAS
PA'I DUS NA, DE BZHIN GSHEGS PA LOG PAR DAD SEL GYI GSUNG RAB LA
KHYED RAB TU BYUNG STE 'KHOD PA NA, TSUL KHRIMS


@248A *, ,KYI RGYAGS PAS MYOS PA DANG, THOS PA'I RGYAGS PAS MYOS
PA DANG, SBYANGS PA'I YON TAN DANG YO BYAD BSNYUNGS PA LA MNGON
PAR ZHEN PA DANG, DGE SLONG

CHOS SMRA BA GNYIS LA 'DI LTAR RNYED PA DANG, BKUR STI'I RGYU
DANG, MDZA' BSHES KYI KHYIM DANG, SLONG MO STER BA'I KHYIM GYI
GZHI LAS PHRAG DOG DANG, SER SNA DANG LDAN PAS 'KHRIG

PAS SKUR PAS SKUR TE, CHOS SMRA BA'I DGE SLONG DE GNYIS KYI MDZA'
BSHES KYI KHYIM DANG, SLONG MO STER BA'I KHYIM DU GYUR PA GANG
YIN PA DE DAG KYANG KHYED KYIS PHYE STE, THE TSOM SKYED

CING MA DAD PAR BYAS LA, DGE SLONG CHOS SMRA BA DE GNYIS KYI MI
SNYAN PA MANG PO DAG KYANG SMRAS, SEMS CAN DE DAG GI DGE BA'I
RTZA BA YANG BCAD CING DGE BA LA SGRIB PAR BYAS TE,

MI DGE BA'I LAS KYI SGRIB PA DES KHYED LO DRUG KHRIR SEMS CAN
DMYAL BA CHEN PO MNAR MED PAR SKYES SO, ,LO BZHI KHRIR NI SEMS
CAN DMYAL BA CHEN PO YANG SOS SU SKYES SO, ,LO

NYI KHRIR NI SEMS CAN DMYAL BA CHEN PO THIG NAG TU SKYES SO, ,LO
BRGYAD STONG DU NI SEMS CAN DMYAL BA CHEN PO TSA BAR SKYES SO,
,KHYED DE NAS SHI 'PHOS NAS MI'I LUS RNYED PA RNYED

NAS TSE RABS LNGA BRGYAR MIG MED DE, DMUS LONG DU GYUR TO, ,KHYED
LAS KYI SGRIB PA DE NYID KYIS BSGRIBS NAS GANG DANG GANG DU SKYES
PA DE DAG THAMS CAD DU SEMS BRTUL BA DANG, BRJED


@248B NGAS PAR GYUR TO, ,MI DGE BA'I RTZA BA'I SGRIB PAS BSGRIBS
SHING DBANG CHUNG BAR GRAGS PAR GYUR TO, ,MI SDUG PA'I SKYON GYIS
ZIL GYIS NON PA DANG, SMRAS PA DANG, BSHUNG BA DANG, SKUR

PA MANG BAR YUL NGAN PA DANG, YUL 'KHOR NGAN PA DANG, LJONGS NGAN
PA DAG TU RIGS NGAN PA DANG, DBUL PO'I RIGS DAG TU SKYES NAS,
RNYED PA CHUNG BA DANG, BKUR STI CHUNG BA DANG, MI BKUR

BA DANG, MI MCHOD PAR GYUR TO, ,KHYED 'DI NAS SHI 'PHOS NAS LNGA
BRGYA PA THA MA LA DAM PA'I CHOS NUB PA'I DUS KYI TSE, YUL NGAN
PA SHA STAG TU RIGS DMA' BA DANG, DNGUL PO DAG TU

SKYE BAR 'GYUR TE, SKUR PA MANG PA DANG, BRJED NGAS PA DANG, DGE
BA'I RTZA BA SPONG BA DANG, BRTZON PA BYAS KYANG BAR CHAD 'BYUNG
BA DANG, SNANG BA BYUNG YANG PHYIR NUB PAR 'GYUR RO, ,KHYED LNGA

BRGYA PA THA MA LA LAS KYI SGRIB PA THAMS CAD ZAD PAR 'GYUR TE,
ZAD PAR BYAS NAS DE BZHIN GSHEGS PA 'OD DPAG MED KYI SANGS RGYAS
KYI ZHING 'JIG RTEN GYI KHAMS BDE BA CAN DU SKYE BAR

'GYUR TE, DE BZHIN GSHEGS PA 'OD DPAG MED DES KYANG KHYED BLA NA
MED PA YANG DAG PAR RDZOGS PA'I BYANG CHUB TU LUNG STON PAR 'GYUR
RO, ,DE NAS RIGS KYI BU BYANG CHUB SEMS DPA'I

THEG PA PA DRUG CU PO DE DAG GI GDONG LAS MCHI MA PHYIS NAS SKYO
ZHING SKYO BA'I YID KYIS YANG DAG PAR DGA' STE, SPU ZING ZHES
BYED PAR GYUR NAS BCOM LDAN 'DAS LA 'DI SKAD CES


@249A *, ,GSOL TO, ,BCOM LDAN 'DAS, BDAG CAG GIS BYANG CHUB SEMS
DPA'I THEG PA PA'I GANG ZAG RNAMS LA THA BA'I NONGS PA'I SEMS
BSKYED PA GANG LAGS

PA'I NONGS PA DANG, GZHAN YANG LAS KYI SGRIB PA GANG CI MNGON PAR
'DUS BGYIS PA RNAMS BDAG CAG GIS BSHAGS SO, ,BCOM LDAN 'DAS, DENG
SLAN CHAD BDAG CAG 'DI RNAMS

KYIS DE BZHIN GSHEGS PA'I SPYAN SNGAR YI DAM 'DI LTA BU BCA' BAR
BYA'O, ,BCOM LDAN 'DAS, GAL TE BDAG CAG GIS DENG SLAN CHAD BYANG
CHUB SEMS DPA'I THEG PA PA'I

GANG ZAG GI LTUNG BA MED PA'AM, MED PA MA LAGS PA YANG RUNG STE,
GLENGS NA BDAG CAG GIS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS LA BSLUS

PAR 'GYUR RO, ,BCOM LDAN 'DAS, GAL TE BDAG CAG GIS DENG SLAN CHAD
BYANG CHUB SEMS DPA'I THEG PA PA'I GANG ZAG LA BRNYAS SAM, DE LA
MI SNYAN PA BRJOD NA BDAG CAG GIS

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS BSLUS PAR 'GYUR RO, ,BCOM LDAN 'DAS, GAL TE BDAG CAG GIS
DENG SLAN CHAD BYANG CHUB SEMS DPA'I

THEG PA PA'I GANG ZAG KHYIM PA'AM, RAB TU BYUNG BA YANG RUNG STE,
'DOD PA'I YON TAN LNGA LA RTZE ZHING YONGS SU SPYOD PA MTHONG NA
MA DAD PAR BGYID PAS, MA GUS PAR BGYID DAM, DE LA


@249B STON PAR 'DU SHES MA BSKYED NA, BDAG CAG GIS DE BZHIN
GSHEGS PA LA BSLUS PAR 'GYUR RO, ,BCOM LDAN 'DAS, GAL TE BDAG CAG
GIS DENG SLAN CHAD MDZA' BSHES KYI KHYIM

DANG; SLONG MO STER BA'I KHYIM GYI RGYUS BYANG CHUB SEMS DPA'I
THEG PA PA'I GANG ZAG RNAMS KYI LUS LA GNOD PA'AM, SEMS LA GNOD
PA BGYIS NA BDAG CAG GIS DE BZHIN GSHEGS PA LA

BSLUS PAR 'GYUR RO, ,BCOM LDAN 'DAS, GAL TE BDAG CAG GIS DENG
SLAD CHAD BYANG CHUB SEMS DPA'I THEG PA PA'I GANG ZAG MTHONG NAS
YID DU MI 'ONG BA'I TSIG GCIG

TZAM ZHIG SMRAS NA YANG BDAG CAG GIS DE BZHIN GSHEGS PA LA BSLUS
PAR 'GYUR RO, ,BCOM LDAN 'DAS, GAL TE BDAG CAG GIS DENG SLAD CHAD
NYIN LAN GSUM, MTSAN LAN

GSUM DU BYANG CHUB SEMS DPA'I THEG PA PA'I GANG ZAG LA PHYAG MA
BGYIS NA, BDAG CAG GIS DE BZHIN GSHEGS PA LA BSLUS PAR 'GYUR RO,
,BCOM LDAN 'DAS, GAL TE BDAG

CIG GIS DENG SLAN CHAD BRTUL ZHUGS YANG DAG PAR BLANGS PA 'DI'I
SLAD DU, RGYAL SRID THOB PA'AM, NOR THOB PA'AM, LUS DANG SROG
DANG YANG MA BSNGOS NA, BDAG CAG GIS DE BZHIN

GSHEGS PA LA BSLUS PAR 'GYUR RO, ,BCOM LDAN 'DAS, GAL TE BDAG CAG
GIS DENG SLAN CHAD NYAN THOS KYI THEG PA PA'AM, RANG SANGS RGYAS
KYI THEG PA PA'I GANG ZAG LA BRNYAS TE,


@250A *, ,BDAG CAG NI CHES DRAG GI, DE DAG NI DE LTA MA YIN NO
SNYAM NA, BDAG CAG GIS DE BZHIN GSHEGS PA LA BSLUS PAR 'GYUR RO,
,BCOM LDAN 'DAS, GAL

TE BDAG CAG GIS DENG SLAD CHAD DMA' BA'I SEMS DANG, GDOL BA DANG,
KHYI'I SEMS LTA BUR GNAS PAR MA BGYIS NA, BDAG CAG GIS DE BZHIN
GSHEGS PA LA BSLUS PAR 'GYUR

RO; ;BCOM LDAN 'DAS, GAL TE BDAG GI DENG SLAN CHAD BA DAG LA
BSTOD DAM, GZHAN LA SMAD NA, BDAG CAG GIS DE BZHIN GSHEGS PA LA
BSLUS PAR 'GYUR RO, ,BCOM LDAN

'DAS, GAL TE BDAG CAG GIS DENG SLAN CHAD GNOD SEMS DANG, RTZOD
PA'I 'JIGS PAS BSKUL MA THAG TU DPAG TSAD DAM, DPAG TSAD BRGYAR
MA PHYIN NA, BDAG CAG GIS DE

BZHIN GSHEGS PA LA BSLUS PAR 'GYUR RO, ,BCOM LDAN 'DAS, GAL TE
BDAG CAG GI DENG SLAN CHAD BDAG NYID TSUL KHRIMS DANG LDAN PAR
KHAS 'CHE BA'AM, MANG DU THOS PA'AM,

SBYANGS PA'I YON TAN DANG LDAN PA'AM, YON TAN GANG YANG RUNG BA
ZHIG BDAG GIS BRJOD NA, BDAG CAG GIS DE BZHIN GSHEGS PA LA BSLUS
PAR 'GYUR RO, ,BCOM LDAN 'DAS, GAL

TE BDAG CAG GIS DENG SLAN CHAD DGE BA MI SBYOMS SHING, SDIG PA MI
'CHAB PAR GNAS PAR MA BGYIS NA, BDAG CAG GIS DE BZHIN GSHEGS PA
DGRA BCOM PA YANG DAG PAR


@250B RDZOGS PA'I SANGS RGYAS LA BSLUS PAR 'GYUR RO, ,DE NAS BCOM
LDAN 'DAS KYIS BYANG CHUB SEMS DPA'I THEG PA PA'I GANG ZAG DE DAG
LA LEGS SO, ,ZHES BYA BA BYIN TE, RIGS KYI BU

DAG, LEGS SO, ,LEGS SO, ,TSIG DE KHYED KYIS LEGS PAR SMRAS SO,
,YANG DAG PAR BLANG BA 'DI KHYED KYIS LEGS PAR BYAS SO, ,KHYED
YANG DAG PAR BLANG BA 'DI LA GNAS NA, LAS

KYI SGRIB PA RNAM PAR BYANG BAR 'GYUR ZHING, DGE BA'I RTZA BA
RNAM PAR DAG PA YANG THOB PAR 'GYUR RO, ,DE'I TSE BCOM LDAN 'DAS
KYIS BYANG CHUB SEMS DPA' SEMS DPA' CHEN PO

BYAMS PA LA BKA' STZAL PA, BYAMS PA, RIGS KYI BU'AM RIGS KYI BU
MO LAS KYI SGRIB PA SBYANG BAR 'DOD PAS JI LTAR RIGS KYI BU 'DI
DAG GIS BYAS PA DE BZHIN DU YID DAM BCA'O, ,

DE NAS BCOM LDAN 'DAS LA BYANG CHUB SEMS DPA' SEMS DPA' CHEN PO
BYAMS PAS 'DI SKAD CES GSOL TO, ,BCOM LDAN 'DAS, CI RIGS KYI BU
'DI DAG YI DAM 'DI YONGS SU RDZOGS

PAR BGYID PAR 'GYUR LAGS SAM, 'ON TE YONGS SU GTONG BAR 'GYUR
LAGS, BKA' STZAL PA, BYAMS PA, RIGS KYI BU 'DI DAG NI YI DAM 'DI
LUS DANG SROG GI PHYIR YANG SPONG

BAR MI 'GYUR RO, ,DE NAS BCOM LDAN 'DAS LA BYANG CHUB SEMS DPA'
SEMS DPA' CHEN PO BYAMS PAS 'DI SKAD CES GSOL TO, ,BCOM LDAN
'DAS, BYANG CHUB SEMS DPA'I THEG


@251A *, ,PA PA'I GANG ZAG CHOS DU DANG LDAN NA, LNGA BRGYA PA
THA MA LA DAM PA'I CHOS RNAM PAR 'JIG PA'I TSE MA SNAD CING MA
SMAS LA BDE BA YONGS SU THAR PAR

'GYUR LAGS, DE SKAD CES GSOL PA DANG, BCOM LDAN 'DAS KYIS BYANG
CHUB SEMS DPA' SEMS DPA' CHEN PO BYAMS PA LA 'DI SKAD CES BKA'
STZAL TO, ,BYAMS PA, BYANG

CHUB SEMS DPA'I THEG PA PA'I GANG ZAG CHOS BZHI DANG LDAN NA,
LNGA BRGYA PA THA MA LA DAM PA'I CHOS RNAM PAR 'JIG PA'I TSE MA
SNAD CING MA SMAS LA BDE BAR YONGS SU THAR PAR 'GYUR

'GYUR RO, ,BZHI GANG ZHE NA, BDAG GI 'KHRUL PA LA SO SOR RTOG PA
DANG, BYANG CHUB SEMS DPA'I THEG PA PA'I GANG ZAG GZHAN GYI NYES
PA MI GLENG BA DANG, MDZA' BSHES KYI KHYIM

DANG; SLONG MO STER BA'I KHYIM LA MI LTA BA DANG, YID DU MI 'ONG
BA'I TSIG SPONG BA STE, BYAMS PA, BYANG CHUB SEMS DPA'I THEG PA
PA'I GANG ZAG CHOS BZHI PO DE DAG DANG LDAN NA,

LNGA BRGYA PA THA MA LA DAM PA'I CHOS RNAM PAR 'JIG PA'I TSE MA
SNAD CING MA NYAMS LA BDE BAR YONGS SU THAR PAR 'GYUR RO, ,BYAMS
PA, GZHAN YANG BYANG CHUB SEMS DPA'I THEG PA

PA'I GANG ZAG CHOS BZHI DANG LDAN NA, LNGA BRGYA BA THA MA LA DAM
PA'I CHOS RNAM PAR 'JIG PA'I TSE MA SNAD CING MA SMAS LA BDE BAR
YONGS SU THAR PAR 'GYUR TE, BZHI GANG ZHE NA, THOS


@251B PA NYUNG BA'I SEMS CAN YONGS SU SPONG BA DANG, 'KHOR MI
BSDU BA DANG, BAS MTHA'I GNAS MAL LA BRTEN PA DANG, BDAG DUL BA
DANG ZHIB DANG ZHI GNAS KYI SBYOR BA LA BRTZON PA STE, BYAMS

PA; BYANG CHUB SEMS DPA'I THEG PA PA'I GANG ZAG CHOS BZHI PO DE
DAG DANG LDAN NA, LNGA BRGYA PA THA MA LA DAM PA'I CHOS RNAM PAR
'JIG PA'I TSE MA SNAD CING MA SMAS LA BDE BAR YONGS

SU THAR PAR 'GYUR RO, ,BYAMS PA, DE LTA BAS NA BYANG CHUB SEMS
DPA'I THEG PA PA'I RIGS KYI BU'AM RIGS KYI BU MO LNGA BRGYA PA
THA MA LA DAM PA'I CHOS RNAM PAR 'JIG PA'I TSE MA

SNAD CING MA SMAS LA BDE BAR YONGS SU THAR PAR 'GYUR BAR 'DOD PA,
LAS KYI SGRIB PA THAMS CAD ZAD PAR BYED PAR 'DOD PAS, 'DU 'DZI LA
MI DGA' BA DANG, DGON PA DANG, NAGS

DANG; BAS MTHA' LA GNAS PA DANG, SEMS CAN RIG PA MED CING MI
BRTZON PA YONGS SU SPANG BA DANG, BDAG GI 'KHRUL PA LA RTOG CING
GZHAN GYI 'KHRUL PA MI TSOL BA DANG, MI SMRA BA

LA DGA' BA DANG, SHES RAB KYI PHA ROL TU PHYIN PA LA GNAS PAR
DGA' BAR BYA'O, ,GAL TE DE LA SEMS CAN GZHAN DAG LA BRDA SPRAD
PAR 'DOD PA'I SEMS SKYES NA, DES ZANG ZING

MED PA'I SEMS LA GNAS TE CHOS KYI SBYIN PA BYIN PAR BYA'O, ,BYAMS
PA, NYI SHU PO 'DI DAG NI ZANG ZING MED PA'I CHOS KYI SBYIN PA
RNYED PA DANG BKUR STI MI 'DOD PAR CHOS KYI SBYIN


@252A *, ,PA BYIN PA GANG YIN PA DE'I PHAN YON YIN TE, NYI SHU
GANG ZHE NA, 'DI LTA STE, DRAN PA DANG LDAN PAR 'GYUR BA DANG,
BLO GROS DANG LDAN PAR 'GYUR BA

BA DANG, BLO DANG LDAN PAR 'GYUR BA DANG, BRTAN PA DANG LDAN PAR
'GYUR BA DANG, SHES RAB DANG LDAN PAR 'GYUR BA DANG, 'JIG RTEN
LAS 'DAS PA'I SHES RAB RJES SU RTOG

PAR 'GYUR BA DANG, 'DOD CHAGS CHUNG BAR 'GYUR BA DANG, ZHE SDANG
CHUNG BAR 'GYUR BA DANG, GTI MUG CHUNG BAR 'GYUR BA DANG, BDUD
KYIS DE LA GLAGS MI RNYED PAR 'GYUR BA

DANG, SANGS RGYAS BCOM LDAN 'DAS RNAMS KYI DGONGS PAR 'GYUR BA
DANG, MI MA YIN PA RNAMS DE LA BSRUNG BAR 'GYUR BA DANG, LHA
RNAMS DE LA GZI BYIN BSKYED PAR 'GYUR BA

DANG; MI MDZA' BA RNAMS KYIS DE LA GLAGS RNYED PAR MI 'GYUR BA
DANG, DE'I MJA' [*MDZA] BSHES RNAMS MI PHYED PAR 'GYUR BA DANG,
TSIG BTZUN PAR 'GYUR BA DANG, DES MI 'JIGS PA

THOB PAR 'GYUR BA DANG, YID BDE BA MANG BAR 'GYUR BA DANG, MKHAS
PAS BSNGAGS PAR 'GYUR BA DANG, DE'I CHOS KYI SBYIN PAR DE YANG
RJES SU DRAN PAR BYA BAR 'OS PAR 'GYUR

BA STE, BYAMS PA, NYI SHU PO DE DAG NI ZANG ZING MED PA'I CHOS
KYI SBYIN PA RNYED PA DANG BKUR STI YONGS SU SPANGS SHING, GOS
DANG ZAS LA RE BA MED PAR PHAN PA'I DNGOS PO SNGON DU 'GRO


@252B PA'I SEMS KYIS RGYUN MI 'CHAD PAR YANG DANG YANG DU CHOS
KYI SBYIN PA BYIN PA GANG YIN PA DE'I PHAN YON YIN NO, ,BYAMS PA,
ZANG ZING MED PA'I SEMS DANG LDAN PA'I CHOS KYI SBYIN PA LA

GZHAN YANG PHAN YON NYI SHU YOD DE, NYI SHU GANG ZHE NA, DE'I
SPOBS PA MA SKYES BA SKYE BAR 'GYUR BA DANG, DE'I SPOBS PA SKYES
PA CHUD MI ZA BAR 'GYUR BA DANG, GZUNGS THOB PAR BYA BA'I PHYIR

DE'I SEMS DRANG POR 'GYUR BA DANG, TSEGS CHUNG NGUS SEMS CAN MANG
PO DAG GI DON BYED PAR 'GYUR BA DANG, TSEGS CHUNG NGUS SEMS CAN
RNAMS DE LA GUS PAR BYED, RIM GRO BYED PAR

'GYUR BA DANG, LUS KYI SDOM PA THOB PAR 'GYUR BA DANG, NGAG GI
SDOM PA THOB PAR 'GYUR BA DANG, YID KYI SDOM PA THOB PAR 'GYUR BA
DANG, NGAN 'GRO'I 'JIGS PA LAS 'DA' BAR

'GYUR BA DANG, RAB TU DGA' BZHIN DU 'CHI BA'I DUS BYED PAR 'GYUR
BA DANG, PHAS GYI RGOL BA THAMS CAD CHOS DANG MTHUN PAS TSAR GCOD
PAR 'GYUR BA DANG, DE'I GZI BRJID SEMS

CAN RIGS MTHON PO DAG GIS KYANG MI BZOD NA PHAL PA DAG GIS LTA CI
SMOS PA DANG, DBANG PO ZIL GYIS MI NON PAR 'GYUR BA DANG, LHAG
PA'I BSAM PA PHUN SUM TSOGS PA 'DZIN

PAR 'GYUR BA DANG, ZHI GNAS DANG LHAG MTHONG THOB PAR 'GYUR BA
DANG, DKA' BA SPYAD PA DAG YONGS SU RDZOGS PAR 'GYUR BA DANG,
BRTZON 'GRUS BRTZAMS PA LAS YONGS SU NYAMS


@253A *, ,PAR MI 'GYUR BA DANG, DAM PA'I CHOS KUN DU SRUNG BAR
'GYUR BA DANG, PHYIR MI LDOG PA'I SA MYUR DU NON PAR 'GYUR BA
DANG, BYANG CHUB SEMS DPA'I SPYOD

PA THAMS CAD LA MTHUN PAR GNAS PAR 'GYUR BA STE, BYAMS PA, NYI
SHU PO DE DAG NI ZANG ZING MED PA'I SEMS DANG LDAN PA'I CHOS KYI
SBYIN PA'I PHAN YON YIN NO, ,BYAMS PA, PHYI

MA'I DUS NA BYANG CHUB SEMS DPA'I THEG PA PA'I ZANG ZING DANG
BCAS PA'I CHOS KYI SBYIN PA LA CHES YI RANG BAR 'GYUR LA, ZANG
ZING MED PA LA NI MA YIN TE, SHES RAB 'CHAL BAR

GYUR PA DE DAG LA LTOS, DE DAG 'DI LTAR MDZA' BSHES KYI KHYIM
DANG, SLONG MO STER BA'I KHYIM LA BRTEN CING, JI LTAR BDAG LA DAD
CING BKUR STIR BYED PAR 'GYUR SNYAM

PA'I SEMS DE LTA BUS CHOS KYI SBYIN PA BYIN PAR BYED DE, DE DAG
GIS ZANG ZING MED PA'I CHOS KYI SBYIN PA BOR NAS, GOS DANG, ZAS
DANG, MAL CHA DANG, STAN DANG, NAD KYI GSOS

SMAN DANG, YO BYAD KYI PHYIR GZHAN DAG LA CHOS STON PAR 'GYUR RO,
,BYAMS PA, 'DI LTA STE, DPER NA, MI LA LA ZHIG LA KHYI RO'AM, MI
RO 'AM, SPRE'U'I RO YANG RUNG STE, SHI BA,

RUL BA, MNAM PO ZHIG MGUL BAR BTAGS NA, GTZANG SPRA 'DOD PA'I
PHYIR NGO TSA ZHING MI DGA' LA YONGS SU SPONG BAR BYED DO, ,DE
BZHIN DU DE DAG ZANG ZING MED PA'I CHOS KYI SBYIN


@253B PAS NGO TSA ZHING MI DGA' BAR BYED DE, MNOG MED PAR SHES
NAS SKYO STE 'DOR ZHING 'GRO BAR 'GYUR RO, ,GANG GI PHYIR BDAG
CAG LA GOS DANG ZAS MI SBYIN PAR SEMS PAS NA, BDAG

CAG GI CHOS KYI SBYIN PA NI DON MED PA YIN TE, BDAG CAG NI 'DI NA
DON MED PAR MI DGA' ZHING 'DUG GO ZHES ZER NAS, DE DAG LUS BRGYAN
PA CHED CHER BYA BA'I PHYIR SLOB MA SDUD

PAR BYED KYI, SEMS CAN BSDU BA CHED CHER BYA BA'I PHYIR NI MA YIN
NO, ,DE DAG 'DI SKAD DU BDAG CAG NI SNYING RJE BAS 'KHOR SDUD PAR
BYED KYI, BDAG CAG LA NI BSNYEN BKUR BYED PA

CI YANG DGOS PA MED DO, ,BDAG CAG NI PHAN PA'I DNGOS POS SEMS CAN
YONGS SU SMIN PAR BYA BA'I PHYIR, GRONG DANG, GRONG KHYER DANG,
GRONG RDAL DANG, YUL 'KHOR DANG, RGYAL

PO'I PHO BRANG DAG TU 'GRO BAR ZAD DO ZHES SKYE BO MANG PO DE DAG
SHES PAR BYED DE, DE DAG GI SEMS NI GOS DANG ZAS LA SONG BAR
'GYUR RO, ,BYAMS PA, NGA NI SEMS ZANG ZING DANG BCAS

PA LA SEMS CAN YONGS SU SMIN PAR BYED PA ZHES MI SMRA'O, ,DE CI'I
PHYIR ZHE NA, DE NI BDAG NYID KYANG YONGS SU MA SMIN NA, SEMS CAN
RNAMS YONGS SU SMIN PAR BYED PA LTA CI SMOS TE,

GNAS 'DI NI THOB PAR SLA BA'I NGO BO MA YIN PA'I PHYIR RO, ,BYAMS
PA, NGA NI BSNYEN BKUR LHUR LEN CING LUS KYI BSNYEN BKUR GYI BDE
BA'I SBAGS PAS SBAGS PAR GYUR PA LA PHAN PA'I


@254A *, ,DNGOS PO NYID DU MI SMRA'O, ,DE CI'I PHYIR ZHE NA, DE
NI LUS LA BDE BAR BSNYEN BKUR BYA BA'I PHYIR 'KHOR SDUD PAR BYED
KYI, NAN TAN DU BSGRUB PA LA GNAS

PA'I PHYIR NI MA YIN PA'I PHYIR RO, ,BYAMS PA, NGA NI TSUL 'CHOS
PA LA DGON PA NA GNAS PA ZHES MI SMRA'O, ,NGA NI BSOD NAMS CHUNG
DU LA 'DOD PA CHUNG BA ZHES MI SMRA'O, ,NGA NI KHA ZAS BZANG

PO 'DOD PA LA BSOD SNYOMS PA ZHES MI SMRA'O, ,NGA NI GOS SDUG GU
'DOD PA LA PHYAG DAR KHROD PA ZHES MI SMRA'O, ,NGA NI KHYIM PA
DANG RAB TU BYUNG BA DANG 'DRES PA LA MA 'DZINGS PA ZHES MI

SMRA'O, ,NGA NI G-YO SGYU CAN LA SANGS RGYAS BYUNG BA DANG PHRAD
PA ZHES MI SMRA'O, ,NGA NI GZHAN GYI 'KHRUL PA TSOL BA LA RNAL
'BYOR LA BRTZON PA ZHES MI SMRA'O, ,NGA NI KHONG KHRO BA MANG BA
LA TSUL

KHRIMS KYI PHUNG PO YONGS SU DAG PA ZHES MI SMRA'O, ,NGA NI NGA
RGYAL CAN LA MANG DU THOS PA ZHES MI SMRA'O, ,NGA NI PHYOGS 'DZIN
PA LA 'DUL BA 'DZIN PA ZHES MI SMRA'O, ,NGA NI RGOD PA LA

CHOS SMRA BA ZHES MI SMRA'O, ,NGA NI KHYIM PA DANG 'DRES PA LA
ZHAL TA BYED PA YONGS SU DAG PA ZHES MI SMRA'O, ,NGA NI YON GNAS
DAM PA LA ZANG ZING MED PAR YONGS SU GTONG BA ZHES MI

SMRA'O, ,NGA NI LAN DU PHAN 'DOGS SU RE BA LA BSDU BA'I DNGOS PO
ZHES MI SMRA'O, ,NGA NI RNYED PA DANG BKUR STI LA CHAGS PA LA
LHAG PA'I BSAM PA YONGS SU DAG PA ZHES MI SMRA'O, ,NGA


@254B NI MA DAD PA MANG BA LA RAB TU BYUNG BA ZHES MI SMRA'O,
,NGA NI PHA ROL LA SHES PAR BYED PA LA BSLAB PA 'DOD PA ZHES MI
SMRA'O, ,NGA NI MA GUS PA LA CHOS SBYIN PA ZHES MI SMRA'O, ,NGA
NI 'JIG

RTEN PA'I GSANG SNGAGS LA BRTZON PA LA CHOS LA DGA' BA ZHES MI
SMRA'O, ,NGA NI STONG PA NYID LA MA BRTZON PA LA NGES PAR 'BYUNG
BA ZHES MI SMRA'O, ,NGA NI MNGON PAR MI SGRUB PA LA LAS MNGON

PAR 'DU BYED PA ZHES MI SMRA'O, ,NGA NI DE MI SGRUB PA LA BYANG
CHUB KYI YAN LAG YONGS SU RDZOGS PAR BYED PA ZHES MI SMRA'O, ,NGA
NI DMIGS PA CAN LA MNGON PAR RTOGS PA ZHES MI SMRA'O,,

NGA NI MTHU MED PA LA BZOD PA YONGS SU RDZOGS PA ZHES MI SMRA'O,
,NGA NI MA GCES PA LA BZOD PA'I STOBS KYI GO CHA ZHES MI SMRA'O,
,NGA NI RANG BZHIN GYIS 'DOD CHAGS CHUNG BA LA TSANGS

PAR SPYOD PA LA GNAS PA DKA' BA BYED PA ZHES MI SMRA'O, ,NGA NI
SBYOR BA LA MI GNAS PA LA JI SKAD SMRAS PA DE BZHIN BYED PA ZHES
MI SMRA'O, ,NGA NI LHAG PA'I BSAM PA YONGS SU DAG PA LA

LOG PAR LTUNG BAR 'GRO BA ZHES MI SMRA'O, ,NGA NI SHES RAB SPYOD
PA LA 'DZINGS PAR SPYOD PA ZHES MI SMRA'O, ,NGA NI THABS DANG
LDAN PAR GYUR PA LA G-YO SGYU CAN ZHES MI SMRA'O, ,NGA NI RNYED
PA DANG

BKUR STI MI 'DOD PA LA BRDZUN DU SMRA BA ZHES MI SMRA'O, ,NGA NI
BAR MA DOR GNAS PA LA CHOS SPONG BA ZHES MI SMRA'O, ,NGA NI DAM
PA'I CHOS KUN SRUNG BAR 'DOD PA LA LUS DANG SROG LA CHAGS


@255A *, ,PA ZHES MI SMRA'O, ,NGA NI SEMS ZHUM PA LA NGA RGYAL
MED PA ZHES MI SMRA'O, ,BYAMS PA, G-YO SGYU'I TSIG GANG DAG LNGA
BRGYA PA THA MA LA BYANG CHUB SEMS DPA'

RNAMS DMU RGOD DU 'GYUR BA DANG, GANG DAG BYANG CHUB SEMS DPAS
KHONG DU CHUD PAR BYA ZHING, KHONG DU CHUD NAS KYANG YONGS SU
SPANG BAR BYA BA NI DE DAG YIN NO, ,DE NAS BCOM LDAN 'DAS

LA BYANG CHUB SEMS DPA' SEMS DPA' CHEN PO BYAMS PAS 'DI SKAD CES
GSOL TO, ,BCOM LDAN 'DAS, CI BYANG CHUB SEMS DPA' DRUG CU PO 'DI
DAG NYI TSE LAS KYI SGRIB PAS BSGRIBS

PAR 'GYUR RAM, 'ON TE GZHAN DAG KYANG BSGRIBS PAR 'GYUR LAGS, DE
SKAD CES GSOL PA DANG, BCOM LDAN 'DAS KYIS BYANG CHUB SEMS DPA'
BYAMS PA LA 'DI SKAD CES

BKA' STZAL TO, ,BYAMS PA, LNGA BRGYA PA THA MA LA BYANG CHUB SEMS
DPA' PHAL CHER LAS KYI SGRIB PAS BSGRIBS PAR 'GYUR TE, DE DAG LAS
BYANG CHUB SEMS DPA' KHA CIG NI LAS

KYI SGRIB PA ZAD PAR BYED DO, ,KHA CIG NI 'PHEL BAR BYED DO,
,BYAMS PA, GZHAN YANG BYANG CHUB SEMS DPA' DRUG CU PO 'DI DAG LAS
BYANG CHUB SEMS DPA' NYI SHU LAS KYI SGRIB PA CHUNG

ZHING; LAS KYI SGRIB PA PHRA BA LNGA BRGYA PA THA MA LA SKYE BAR
'GYUR BA GANG YIN PA DE DAG NI, GRONG KHYER DANG, GRONG RDAL
DANG, RIGS CHEN PO SNA TSOGS DAG TU MKHAS PA, KHONG BZO BA, YID


@255B GZHUNGS PA, SHES RAB DANG THABS LA MKHAS PA, SEMS MNYEN PA,
PHAN PA'I DNGOS PO PHUN SUM TSOGS PA, SNYING RJE CHE BA, MDZES PA
BLTA NA SDUG PA, DGE BA MI SPYOMS PA, YON

TAN SBED PA, SPYOD PA BRTAN PA DAG TU 'GYUR RO, ,DE DAG RIGS SNA
TSOGS LAS RAB TU BYUNG NAS, BSKAL PA GRANGS MED PAR BLA NA MED PA
YANG DAG PAR RDZOGS PA'I BYANG CHUB SGRUB PA

'DI KUN TU SRUNG ZHING 'DZIN PAR BYED DE, LUS DANG SROG DANG YANG
BSDOS NAS DGON PA DANG, NAGS KHROD DANG, BAS MTHA'I GNAS MAL
BSTEN CING RNYED PA DANG, BKUR STI MI 'DOD PAR

'GYUR TE, RTAG TU BRTZON CING RAB TU BRTZON LA SEMS CAN GYI SPYOD
PA LA 'JUG PA LA MKHAS PA, GSANG SNGAGS DANG BSTAN BCOS LA MKHAS
PA, MGO SMOS PAS GO BA, LHAG MTHONG LA

MKHAS PA, SPOBS PA CHAGS PA MED PA DAG TU 'GYUR RO, ,GZUNGS MI
ZAD PA THOB PA DE DAG SANGS RGYAS KYI MTHU DANG, SANGS RGYAS KYI
BYIN GYI RLABS KYIS 'KHOR BZHI PO DAG LA CHOS STON

CING, DE BZHIN GSHEGS PAS GSUNGS PA'I MDO SDE DANG, DBYANGS KYIS
BSNYAD PA'I SDE DANG, LUNG DU BSTAN PA'I SDE DANG, TSIGS SU BCAD
PA'I SDE DANG, CHED DU BRJOD PA'I SDE DANG,

GLENG GZHI'I SDE DANG, RTOGS PA BRJOD PA'I SDE DANG, DE LTA BU
BYUNG BA'I SDE DANG, SKYES PA RABS KYI SDE DANG, SHIN TU RGYAS
PA'I SDE DANG, RMAD DU BYUNG BA'I CHOS KYI SDE DANG, GTAN LA DBAB


@256A *, ,PA BSTAN PA'I MDO SDE DAG LA SPOBS PAR 'GYUR RO, ,DER
BYANG CHUB SEMS DPA' THABS PA MKHAS PA NYI CHU PO GANG YIN PA DE
DAG SLOB DPON GYI LUNG

BRJOD CING, MKHAN PO'I LUNG BRJOD PAR 'GYUR TE, SLOB DPON CHE GE
MO ZHIG DANG, MKHAN PO CHE GE MO ZHIG LAS CHOS KYI RNAM GRANGS
'DI BDAG GIS KUN CHUB PAR BYAS SO, ,ZHES

BRJOD CING SKYES BU DAM PA DE DAG GI SEMS KUN NAS DKRIS TE 'DUG
PAR MI 'GYUR RO, ,DER BYANG CHUB SEMS DPA' THABS LA MI MKHAS PA
'BYUNG BAR 'GYUR BA GANG YIN PA DE DAG NI,

DGE BA SPYOMS PAS GNAS SHING SPOBS PAS DE LA MI LTA BAR SKYE BO
MANG PO DE DAG SHES PAR BYED DE, DE DAG GIS DAM PA'I CHOS 'DZIN
PAR MI 'GYUR RO, ,'DI SKAD DU YANG 'PHYA BAR

BYED DE, KHYED NI RANG GI SPOBS PAS CHOS STON PAR BYED KYI, DE
BZHIN GSHEGS PAS GSUNGS PA NI MA YIN NO, ,CHOS 'DI NI KHYED KYIS
RANG DGAR BYAS PA YIN NO, ,KHYED KYIS

CHOS GANG DAG BSTAN PA NI RANG BZOR GZHUNG DU BYAS PA YIN GYI,
KHYED KYIS 'DI LA NI GUS PAR BYA BA YANG MED, RI MOR BYA BA YANG
MED DO ZHES ZER TE, DER SEMS CAN MANG PO

DAG CHOS KYI RNAM GRANGS 'DI SPONG BAR BYED DE, DE SKAD SMRAS PAS
SKYE BO MANG PO 'DUN PA LAS BZLOG PAR 'GYUR RO, ,'DI SKAD DU YANG
DGE SLONG DE DAG NI SBYIN PA LA SOGS PA ZANG ZING


@256B KUN TU SPYOD PA YIN GYI, MDO LAS 'BYUNG BA DANG, 'DUL BA
LAS 'BYUNG BA'I CHOS MI STON TO, ,'DI NI CHOS MA YIN GYI, 'DI LA
RI MOR BYA BA MA SKYED CIG CES ZER TE, SKYES BU BLUN PO DE DAG

GIS NI LEGS PAR SMRAS PA GANG CI YANG RUNG BA DE DAG THAMS CAD
NI, SANGS RGYAS KYI BKA' YIN PAR DE LTAR MI SHES SO, ,DE DAG GIS
BDUD KYI BYIN GYI RLABS KYIS DGE SLONG CHOS 'DZIN PA

DE DAG GI CHOS DE SPANGS PAS CHOS KYIS PHONGS PAR 'GYUR BA'I LAS
MNGON PAR 'DU BYED DO, ,CHOS KYIS PHONGS PAR 'GYUR BA'I LAS MNGON
PAR 'DU BYAS PAS LOG PAR LTUNG BAR 'GRO

BAR 'GYUR RO, ,BYAMS PA, DE LTA BAS NA BYANG CHUB SEMS DPA' DAM
PA'I CHOS KUN DU SRUNG BAR 'DOD PAS THABS LA MKHAS PAR BYA STE,
CI NAS SEMS CAN MOS PA THA DAD PA DE DAG GI

KHONG KHRO BA'I SEMS MI SKYE BAR KUN TU BSRUNG BAR BYA'O, ,DE NAS
BCOM LDAN 'DAS LA BYANG CHUB SEMS DPA' SEMS DPA' CHEN PO BYAMS
PAS 'DI SKAD CES GSOL TO, ,BCOM LDAN 'DAS

'DI LTAR LNGA BRGYA PA THA MA LA DAM PA'I CHOS RNAM PAR 'JIG PA'I
TSE, BYANG CHUB SEMS DPA' SHES RAB 'CHAL BA DE DAG 'BYUNG BAR
'GYUR TE, SPOBS PA YANG TSOL LA, SPOBS PA LA

MOG BAR YANG MI BGYID PA DANG, GZUNGS KYANG TSOL LA, DGE SLONG
CHOS 'DZIN PA RNAMS KYI CHOS LA YANG SUN 'BYIN PAR BGYID PA NI
NGO MTSAR LAGS SO, ,BCOM LDAN 'DAS, DPER


@257A *, ,BGYI NA, MI LA LA ZHIG GIS CHAB MIG GAM, KHRON PA'AM,
MTSO LAS CHAB 'TSAL BAR 'TSAL LA, DES DER SLA TSVA BOR TE SLA
TSVA BOR NAS CHAB 'TSAL BAR

BSAMS TE, DE'I SNA'I DBANG POS CHAB DE MNAMS NAS BDAG NYID KYIS
NONGS PAR GLO BAR MA CHUD DE, 'DI LTAR KYE MA CHU 'DI NI MNAB MO
ZHES CHAB LA SKYON 'DOGS PAR SEMS SO, ,

BCOM LDAN 'DAS, DE LA SANGS RGYAS KYI MTHUS CHOS KYI TSUL 'DI LA
SPOBS PA'I DGE SLONG CHOS SMRA BA GANG LAGS PA DE DAG NI CHAB MIG
GAM, KHRON PA'AM, MTSO JI LTA BA DE BZHIN DU BLTA

BAR BGYI'O, ,BCOM LDAN 'DAS, LNGA BRGYA PA THA MA LA BYANG CHUB
SEMS DPA' 'BYUNG BAR 'GYUR BA RNAMS NI JI LTAR BYIS PA'I RANG
BZHIN CAN GYIS CHAB MIG ZHIG GAM, KHRON PA'AM,

MTSO'I NANG DU SLA TSVA BOR NAS CHAB 'TSAL BAR 'TSAL BA DE CHAB
LA SKYON 'DOGS PA BZHIN TE, SHES RAB 'CHAL BA'I RANG BZHIN CAN DE
DAG CHOS SMRA BA DE DAG DANG, CHOS LA YANG SUN 'BYIN

PAR BGYID DE, SUN PHYUNG NAS KYANG DE DAG NYID LAS CHOS KYI RO
'TSAL BAR SEMS TE, BDAG NYID KYIS NONGS PAR GLO BAR MCHUD [*MA
CHUD?] NAS, RNA BA'I DBANG PO SKYON DANG LDAN PAS DGE SLONG

CHOS 'DZIN PA DE DAG LA STING ZHING KHYAD DU GSOD LA, 'DI SKAD DU
'DI LTAR DGE SLONG CHOS SMRA BA 'DI DAG NI NYES PA MANG POS SUN
PHYUNG BA YIN NO ZHES MCHI STE, DGE SLONG CHOS SMRA


@257B BA DE DAG GI CHOS KYI RO LA SUN 'BYIN CING 'KHRUL PA TSOL
TE, SKYO NAS 'DOR ZHING MCHI BAR SEMS LAGS SO, ,DE NAS BCOM LDAN
'DAS KYIS BYANG CHUB SEMS DPA' SEMS DPA'

CHEN PO BYAMS PA LA LEGS SO ZHES BYA BA BYIN TE, BYAMS PA, LEGS
SO, ,LEGS SO, ,JI LTAR YANG 'KHRUL PA MI TSOL ZHING SKYON THAMS
CAD DANG BRAL BA KHYOD KYIS BSHAD PA 'DI'I DPE

DE LEGS PAR SMRAS SO, ,BYAMS PA, GZHAN YANG RGYU BZHIS NA SPOBS
PA THAMS CAD NI SANGS RGYAS KYIS GSUNGS PAR RIG PAR BYA'O, ,BZHI
GANG ZHE NA, BYAMS PA, 'DI LA SPOBS PA

DON DANG LDAN PA YIN GYI DON DANG MI LDAN PA MA YIN PA DANG, CHOS
DANG LDAN PA YIN GYI CHOS DANG MI LDAN PA MA YIN PA DANG, NYON
MONGS PA ZAD PAR BYED PA YIN GYI NYON MONGS PA 'PHEL

BAR BYED PA MA YIN PA DANG, MYA NGAN LAS 'DAS PA'I YON TAN DANG
PHAN YON STON PA YIN GYI, 'KHOR BA'I NYES PA 'PHEL BAR BYED PA MA
YIN PA STE, BYAMS PA, RGYU BZHI PO 'DI DAG

DANG LDAN NA SPOBS PA THAMS CAD SANGS RGYAS KYIS GSUNGS PAR RIG
PAR BYA'O, ,BYAMS PA, DGE SLONG NGAM, DGE SLONG MA'AM, DGE BSNYEN
NAM, DGE BSNYEN MA GANG SU YANG RUNG

STE; RGYU BZHI PO 'DI DAG GI SPOBS PAS SPOBS PA'AM, SPOBS PAR
'GYUR YANG RUNG STE, DE LA RIGS KYI BU'AM RIGS KYI BU MO DAD PA
CAN DAG GIS DE DAG LA SANGS RGYAS SU 'DU


@258A *, ,SHES BSKYED PAR BYA ZHING, STON PAR 'DU SHES BSKYED PAR
BYAS NAS DAM PA'I CHOS MNYAN PAR BYA'O, ,DE CI'I PHYIR ZHE NA,
BYAMS PA, LEGS PAR SMRAS

PA GANG CI YANG RUNG BA DE DAG THAMS CAD NI SANGS RGYAS KYIS
GSUNGS PA YIN PA'I PHYIR RO, ,BYAMS PA, DE LA GANG ZAG LA SDANG
BA'I PHYIR 'DI DAG NI SANGS RGYAS KYIS GSUNGS PA MA YIN

NO ZHES SPOBS PA BZHI PO DE DAG SPONG ZHING DE DAG LA MA GUS PA
BSKYED PAR BYED PA DES NI SANGS RGYAS KYIS GSUNGS PA'I SPOBS PA
THAMS CAD SPANGS PA YIN TE, CHOS SPANGS NAS CHOS

KYIS PHONGS PAR 'GYUR BA'I LAS MNGON PAR 'DU BYED PAS NGAN SONG
DU 'GRO BAR 'GYUR RO, ,BYAMS PA, DE LTA BAS NA RIGS KYI BU'AM,
RIGS KYI BU MO DAD PA CAN GANG CHOS KYIS

PHONGS PAR 'GYUR BA'I LAS LAS YONGS SU GROL BAR 'DOD PAS GANG ZAG
LA SDANG BA'I PHYIR CHOS LA SDANG BAR MI BYA'O, ,BYAMS PA, SPOBS
PA BZHI PO 'DI DAG NI SANGS RGYAS RNAMS

KYIS SPANGS PA YIN TE, BYAMS PA, BZHI GANG ZHE NA, SPOBS PA DON
MED PA YIN GYI, DON DANG LDAN PA MA YIN PA DANG, CHOS DANG MI
LDAN PA YIN GYI, CHOS DANG LDAN PA MA YIN PA DANG,

NYON MONGS PA 'PHEL BAR BYED PA YIN GYI, NYON MONGS PA ZAD PAR
BYED PA MA YIN PA DANG, 'KHOR BA'I NYES PA 'PHEL BAR BYED PA YIN
GYI, MYA NGAN LAS 'DAS PA'I YON TAN DANG,


@258B PHAN YON MI STON PA STE, BYAMS PA, SPOBS PA BZHI PO DE DAG
NI SANGS RGYAS RNAMS KYIS SPANGS SHING MA GNANG BA YIN NO, ,DE
NAS BCOM LDAN 'DAS LA BYANG CHUB SEMS DPA' SEMS

DPA' CHEN PO BYAMS PAS 'DI SKAD CES GSOL TO, ,BCOM LDAN 'DAS, GAL
TE 'KHOR BA 'PHEL BAR BGYID PA'I SPOBS PA SANGS RGYAS KYIS MA
GNANG BA LAGS NA, BYANG CHUB KYI YAN LAG

YONGS SU RDZOGS PAR BGYI BA'I SLAD DU, BCOM LDAN 'DAS KYIS NYON
MONGS PA NI BYANG CHUB SEMS DPA' RNAMS LA PHAN 'DOGS PA LAGS PAR
BSTAN CING 'KHOR BA YONGS SU 'DZIN

PA'I BSNGAGS PA YANG BKA' STZAL PA 'DI JI LTA ZHIG LAGS TE, BCOM
LDAN 'DAS, SPOBS PA 'DI SANGS RGYAS KYI SPOBS PA MA LAGS PAR MI
'GYUR LAGS GRANG, BCOM LDAN 'DAS

KYIS BKA' STZAL PA, BYAMS PA, 'DI JI SNYAM DU SEMS, BYANG CHUB
SEMS DPA' RNAMS KYI BYANG CHUB KYI YAN LAG YONGS SU RDZOGS PAR
BYA BA'I PHYIR NYON MONGS PA PHAN 'DOGS PA

YIN PAR NGAS BSTAN CING 'KHOR BA YONGS SU 'DZIN PA'I BSNGAGS PA
BSTAN PA GANG YIN PA DE DON DANG LDAN PA YIN NAM, 'ON TE DON DANG
LDAN PA MA YIN, GSOL PA, BCOM LDAN

'DAS, YANG DAG PAR SMRA BAR SMRA BAR BGYID NA, BYANG CHUB SEMS
DPA' RNAMS KYI BYANG CHUB KYI YAN LAG YONGS SU RDZOGS PAR BGYI
BA'I SLAD DU, NYON MONGS PA LA DGA' BA NI DON DANG LDAN


@259A *, ,PA LAGS SHING, CHOS DANG LDAN PA LAGS ZHES MCHI NA YANG
DAG PAR SMRA BA SMRA BA LAGS SO, ,BKA' STZAL PA, BYAMS PA, DE LTA
BAS NA RNAM GRANGS 'DIS

KYANG 'DI LTAR BYANG CHUB SEMS DPA' RNAMS KYI BYANG CHUB KYI YAN
LAG YONGS SU RDZOGS PAR BYA BA'I PHYIR, NYON MONGS PA PHAN 'DOGS
PAR 'GYUR BAR BSTAN PA DANG, 'KHOR BA

YONGS SU 'DZIN PA'I BSNGAGS PA BRJOD PA NI LEGS PAR SMRAS PA
THAMS CAD SANGS RGYAS KYIS GSUNGS PA YIN PAR RIG PAR BYA'O, ,DE
CI'I PHYIR ZHE NA, BYAMS PA, DON GANG LA BYANG

CHUB SEMS DPA'I CHOS KYI DBANG PHYUG THABS LA MKHAS PA RNAMS KYI
DBANG BYA BA DANG, GANG NA NYAN THOS DANG, RANG SANGS RGYAS THAMS
CAD KYIS YOD PA MA YIN PA DE NI NYON MONGS PAR

BLTA BAR MI BYA STE, NYON MONGS PA'I GNOD PA MA YIN NO, ,BYAMS
PA, DE LTA MOD KYI NYON MONGS PA GZHAN DAG LA PHAN PAR MI 'GYUR
BA DANG, BYANG CHUB KYI YAN LAG YONGS SU RDZOGS

PA'I DON MI 'GYUR BA DANG, DON DANG LDAN PA YANG MA YIN PA DANG,
DGE BA'I RTZA BA CHUNG NGU'I RGYUR YANG MI 'GYUR BA GANG YIN PA
DE LA NI, BYANG CHUB SEMS DPA' LUS DANG SROG DANG

YANG BSNGO BAR BYA'I, NYON MONGS PA DE'I DBANG DU 'GRO BAR NI MI
BYA'O, ,DE CI'I PHYIR ZHE NA, BYAMS PA, BYANG CHUB SEMS DPA' YE
SHES KYI STOBS BSKYED PA THOB PA'I NYON MONGS PA BSTAN PA


@259B YANG GZHAN YIN LA, BYANG CHUB SEMS DPA' STOBS BSKYED PA MA
YIN PA'I SA LA CHAGS PA RNAMS KYI YANG GZHAN YIN PA'I PHYIR RO,
,DE NAS BCOM LDAN 'DAS LA BYANG CHUB SEMS DPA'

SEMS DPA' CHEN PO BYAMS PAS 'DI SKAD CES GSOL TO, ,BCOM LDAN 'DAS
KYIS BKA' STZAL PA'I DON BDAG GIS 'TSAL BA LTAR NA, BYANG CHUB
SEMS DPA' GANG LAS KYI SGRIB PA

MNGON PAR 'DU MI BGYID BAR 'TSAL BA DANG, LAS KYI SGRIB PA SBYANG
BAR 'TSAL BA DANG, MA SNAD CING MA SMRAS LA BDE BAR YONGS SU THAR
PAR 'TSAL PAS LNGA BRGYA PA THA MA LA BYANG CHUB

SEMS DPA'I SPYOD PA THAMS CAD LA MOS PAR BGYI'O, ,THE TSOM MA
MCHIS PAR MANG BAR BGYI'O, ,GZHAN GYI 'KHRUL PA MI TSOL BA DANG,
PHAN YON YONGS SU BZUNG BA DANG, SNYING PO BTZAL

BAR BGYI'O, ,BKA' STZAL PA, BYAMS PA, DE DE BZHIN TE, BYANG CHUB
SEMS DPAS BYANG CHUB SEMS DPA'I SPYOD PA RNAMS LA THE TSOM MED PA
MANG BAR BYA'O, ,DE CI'I PHYIR ZHE NA, BYAMS

PA; BYANG CHUB SEMS DPA' SHES RAB SPYOD PA RNAMS KYI SPYOD PA NI
'JIG RTEN THAMS CAD DANG MI MTHUN PA'I PHYIR RO, ,BYAMS PA, DPER
NA, RGYUN DU ZHUGS PA NI SO SO'I SKYE BO'I SPYOD PA NA

YANG SNANG LA, BYIS PA SO SO'I NYES PA DAG GIS KYANG GOS PAR MI
'GYUR TE, 'DOD CHAGS DANG, ZHE SDANG DANG, GTI MUG GANG DAG GIS
BYIS PA SO SO SKYE BO RNAMS LOG PAR LTUNG BAR 'GRO


@260A *, ,PAR 'GYUR BA'I 'DOD CHAGS DANG, ZHE SDANG DANG, GTI MUG
DE DAG NYID KYIS RGYUN DU ZHUGS PA LOG PAR LTUNG BAR 'GRO BAR MI
'GYUR TE, 'DI LTAR

'JIG TSOGS YONGS SU RTOGS PA'I PHYIR RO, ,BYAMS PA, DE BZHIN DU
BYANG CHUB SEMS DPA' SHES RAB SPYOD PA RNAMS NI BAG CHAGS MA
SPANGS PA'I PHYIR CHAGS SHING SDANG LA RMONGS

PAR 'GYUR DU ZIN KYANG, DE DAG GIS YANG GZHAN LA, BYIS PA SO SO'I
SKYE BO RNAMS KYIS YANG GZHAN NO, ,DE CI'I PHYIR ZHE NA, DE DAG
GI BAG LA NYAL NI SEMS LA KUN NAS DKRIS SHING

'DUG PA GANG GIS BYIS PA SO SO'I SKYE BO RNAMS SAM, BYANG CHUB
SEMS DPA' SEMS BRTUL ZHING NGES PAR 'BYUNG BA LA MI MKHAS PA
RNAMS DANG MNYAM PAR 'GYUR BA MA YIN PA'I

PHYIR RO, ,BYAMS PA, BYANG CHUB SEMS DPA' SEMS DPA' CHEN PO SHES
RAB SPYOD PA RNAMS NI NYES PA THAMS CAD KYI NANG NA LCI BA BYUNG
DU ZIN KYANG SHES RAB KYI STOBS KYI RDUL DU RLOG

BYED DE, DE'I RGYUS LOG PA LTUNG BAR 'GRO BAR YANG MI 'GYUR RO,
,BYAMS PA ,DPER NA, ME'I PHUNG PO 'BAR BA LA NI SHING GI TSOGS
CHEN PO BSNAN NA JI LTA JI LTAR BSNAN PA DE LTA DE LTAR DE PHYIR
ZHING

CHER 'BAR BAR 'GYUR GYI ,ME SHI BAR MI 'GYUR RO, ,BYAMS PA, DE
BZHIN DU BYANG CHUB SEMS DPA' SHES RAB SPYOD PA'I SHES RAB KYI ME
'BAR BA DE LA NI NYON MONGS PA'I LEN PA JI LTA JI LTAR BSNAN


@260B PA DE LTA DE LTAR DE'I SHES RAB KYI ME 'BAR BAR 'GYUR GYI,
SHI ZHING ZAD PAR MI 'GYUR RO, ,BYAMS PA, DE BAS NA RNAM GRANGS
'DIS KYANG 'DI LTAR BYANG CHUB SEMS DPA' SHES RAB SPYOD

PA RNAMS KYI SPYOD PA NI 'JIG RTEN THAMS CAD DANG MI MTHUN PAR
RIG PAR BYA'O, ,DE NAS BCOM LDAN 'DAS LA BYANG CHUB SEMS DPA'
SEMS DPA' CHEN PO BYAMS PAS 'DI SKAD CES GSOL

TO; ;BCOM LDAN 'DAS, LAS DANG PO PA'I BYANG CHUB SEMS DPA' KHYIM
GYI GNAS NAS MNGON PAR BYUNG BA SHES RAB KYI STOBS BSKYED PA THOB
PAR 'TSAL BAS CHOS GANG DAG NI YONGS SU

SPANG BAR BGYI, CHOS GANG DAG NI KUN TU BSTAN PAR BGYI, CHOS GANG
DAG YONGS SU SPONG ZHING KUN TU BSTAN PAR BGYID NA, SHES RAB KYI
STOBS BSKYED PA MA SKYES PA NI SKYE BAR 'GYUR LA,

SKYES PA YANG RNAM PAR 'PHEL ZHING YONGS SU 'GRIB PAR MI 'GYUR BA
LAGS, DE SKAD CES GSOL PA DANG, BCOM LDAN 'DAS KYIS BYANG CHUB
SEMS DPA' SEMS DPA' CHEN PO BYAMS PA

LA 'DI SKAD CES BKA' STZAL TO, ,BYAMS PA, BYANG CHUB SEMS DPA'
LAS DANG PO PAS KHYIM GYI GNAS NAS MNGON PAR 'BYUNG BA DANG, SHES
RAB KYI STOBS BSKYED PA THOB PA DANG, RNYED PA

DANG BKUR STI YONGS SU SPANG PA DANG, RNYED PA DANG BKUR STI'I
NYES PA MTHONG BAR BYA'O, ,'DU 'DZI LA DGA' BA YONGS SU SPANG BA
DANG, 'DU 'DZI LA DGA' BA'I NYES PA MTHONG BAR BYA'O, ,SMRA


@261A *, ,BA LA DGA' BA YONGS SU SPANG PA DANG, SMRA BA LA DGA'
BA'I NYES PA MTHONG BAR BYA'O, ,GNYID LA DGA' BA YONGS SU SPANG
BA DANG, GNYID LA DGA' BA'I NYES PA

MTHONG BAR BYA'O, ,LAS LA DGA' BA YONGS SU SPANG BA DANG, LAS LA
DGA' BA'I NYES PA MTHONG BAR BYA'O, ,SPROS PA LA DGA' BA YONGS SU
SPANG BA DANG, SPROS PA LA DGA' BA'I NYES PA

MTHONG BAR BYA'O, ,RNYED PA DANG, BKUR STI DANG, TSIGS SU BCAD PA
YONGS SU SPANG BA DES NI 'DOD PA CHUNG BA BSGOM PAR BYA'O, ,'DU
'DZI LA DGA' BA YONGS SU SPANGS PAS NI GCIG PUR

DGA' BA YONGS SU BSTEN PAR BYA'O, ,SMRA BA LA DGA' BA YONGS SU
SPANG BAS NI DON LA RTOG PA KUN TU BSTEN PAR BYA'O, ,GNYID LA
DGA' BA YONGS SU SPANGS PAS NI NAM GYI CHA STOD DANG,

NAM GYI CHA SMAD LA MI NYAL BA KUN TU BSTEN PAR BYA'O, ,LAS LA
DGA' BA YONGS SU SPANGS PAS NI SEMS CAN THAMS CAD LA BYAMS PA KUN
DU BSTEN PAR BYA'O, ,BYAMS PA, LAS DANG PO

PA'I BYANG CHUB SEMS DPA' KHYIM GYI GNAS NAS MNGON PAR 'BYUNG BA
SHES RAB KYI STOBS BSKYED PA RJES SU THOB PAR 'DOD PAS YONGS SU
SPANG BAR BYA BA'I CHOS RNAMS NI YONGS SU SPANG

BAR BYA'O, ,KUN TU BSTEN PAR BYA BA'I CHOS RNAMS NI KUN TU BSTEN
PAR BYA'O, ,DE CI'I PHYIR ZHE NA, BYAMS PA, YE SHES KYANG RKYEN
LA RAG LAS PA YIN LA, MI SHES PA YANG RKYAN LA


@261B RAG LAS PA YIN TE, DE NI RKYEN MA CHOGS [*TSOGS] PAR THOB
PAR SLA BA MA YIN PA'I PHYIR RO,, ,,BAM PO GNYIS PA STE THA MA,
DE NAS BCOM LDAN 'DAS LA BYANG CHUB SEMS DPA' SEMS

DPA' CHEN PO BYAMS PAS 'DI SKAD CES GSOL TO, ,BCOM LDAN 'DAS,
BYANG CHUB SEMS DPAS RNYED PA DANG BKUR STI'I SKYON JI LTAR
MTHONG BAR BGYI, RNYED PA DANG BKUR STI'I NONGS DMIGS

NI GANG LAGS, BYANG CHUB SEMS DPAS GANG DAG LA BRTAGS NA 'DOD PA
CHUNG DU LA DGA' ZHING YONGS SU MI GDUNG BAR 'GYUR BA LAGS, BKA'
STZAL PA, BYAMS PA, BYANG CHUB SEMS

DPA' SEMS DPA' CHEN POS RNYED PA DANG BKUR STI NI 'DOD CHAGS
BSKYED PA YIN PAR BRTAG PAR BYA'O, ,RNYED PA DANG BKUR STI NI
DRAN PA 'JOMS PAR BYED PAR BRTAG PAR BYA'O, ,RNYED

PA DANG BKUR STI NI RNYED PA DANG MA RNYED PAS KHENGS PA DANG
'DUD PAR BRTAG PAR BYA'O, ,RNYED PA DANG BKUR STI NI GTI MUG
BSKYED PAR BRTAG PAR BYA'O, ,RNYED PA DANG BKUR STI NI BDAG GI

DON BSGRUB PAS KHYIM LA SER SNA BYED PA DANG, CHAGS PAR BYED PAR
BRTAG PAR BYA'O, ,RNYED PA DANG BKUR STI NI G-YO BSKYED PAR BRTAG
PAR BYA'O, ,RNYED PA DANG BKUR STI NI 'PHAGS PA'I

RIGS BZHI YONGS SU SPONG PAS NGO TSA MED PA DANG, KHREL MED PA
BSKYED PAR BRTAG PAR BYA'O, ,RNYED PA DANG BKUR STI NI SANGS
RGYAS THAMS CAD KYIS MA GNANG BAR BRTAG PAR BYA'O, ,RNYED PA


@262A *, ,DANG BKUR STI NI NGA RGYAL DANG, RGYAGS PA DANG, DREGS
PA BSKYED PAR BRTAG PAR BYA'O, ,RNYED PA DANG BKUR STI NI BLA MA
RNAMS LA KHYAD DU GSOD PAR BRTAG

PAR BYA'O, ,RNYED PA DANG BKUR STI NI BDUD KYI PHYOGS SU BRTAG
PAR BYA'O, ,RNYED PA DANG BKUR STI NI GCIG TU BAG MED PA'I RTZA
BA YIN PAR BRTAG PAR BYA'O, ,RNYED PA DANG BKUR STI NI

DGE BA'I RTZA BA 'PHROG PAR BRTAG PAR BYA'O, ,RNYED PA DANG BKUR
STI NI GLOG DANG, 'KHOR LO DANG, LCE 'BAB PA LTA BUR BRTAG PAR
BYA'O, ,RNYED PA DANG BKUR STI NI SPAGS PA MANG POS

SPAGS PAR BRTAG PAR BYA'O, ,RNYED PA DANG BKUR STI NI MDZA' BSHES
KYI KHYIM DANG, SLONG MO STER BA'I KHYIM LA BLTA BAR BRTAG PAR
BYA'O, ,RNYED PA DANG BKUR STI NI YID MI BDE BA BSKYED

PAR BRTAG PAR BYA'O, ,RNYED PA DANG BKUR STI NI BLO RNAM PAR
'KHRUL PAR BYED PAR BRTAG PAR BYA'O, ,RNYED PA DANG BKUR STI NI
SDUG PA'I DNGOS PO 'GYUR BAR BYED PA'I PHYIR MYA NGAN

BSKYED PAR BRTAG PAR BYA'O, ,RNYED PA DANG BKUR STI NI DRAN PA
NYE BAR GZHAG PA BZHI BRJED PAR BYED PAR BRTAG PAR BYA'O, ,RNYED
PA DANG BKUR STI NI DKAR PO'I CHOS NYAM CHUNG BAR BYED

PAR BRTAG PAR BYA'O, ,RNYED PA DANG BKUR STI NI YANG DAG PAR
SPONG BA BZHI YONGS SU NYAMS PAR BYED PAR BRTAG PAR BYA'O, ,RNYED
PA DANG BKUR STI NI PHA ROL GYI DAD PA'I BAR CHAD BYED


@262B PAR BRTAG PAR BYA'O, ,RNYED PA DANG BKUR STI NI RDZU 'PHRUL
DANG MNGON PAR SHES PA NYAMS PAR BYED PAR BRTAG PAR BYA'O, ,RNYED
PA DANG BKUR STI NI SNGAR BKUR STI BYED LA PHYIS BKUR STI MI BYED
PAR

BRTAG PAR BYA'O, ,RNYED PA DANG BKUR STI NI MI MDZA' BA DAG DANG
GNAS PAR BYED PAR BRTAG PAR BYA'O, ,RNYED PA DANG BKUR STI NI
MDZA' BO SPONG BAR BRTAG PAR BYA'O, ,RNYED PA DANG BKUR

STI NI PHA ROL 'DRID PA'I PHYIR SMAD 'TSONG MA DANG 'DRA BAR
BRTAG PAR BYA'O, ,RNYED PA DANG BKUR STI NI BSAM GTAN DANG, TSAD
MED PA YONGS SU SPONG BAR BRTAG PAR BYA'O, ,RNYED PA

DANG BKUR STI NI SEMS CAN DMYAL BA DANG, DUD 'GRO'I SKYE GNAS
DANG, GSHIN RJE'I 'JIG RTEN DU LTUNG BAR BYED PAR BRTAG PAR
BYA'O, ,RNYED PA DANG BKUR STI NI LHAS BYIN DANG,

LHAG SPYOD KYI GO CHA DANG MTHUN PAR BRTAG PAR BYA'O, ,BYAMS PA,
BYANG CHUB SEMS DPAS RNYED PA DANG BKUR STI LA NYES DMIGS GANG
DAG BRTAG PAR BYA BA NI 'DI LTA BU 'DI DAG GO ,

BRTAGS NAS KYANG 'DOD PA CHUNG BAR BYA'I, ,YONGS SU GDUNG BAR NI
MI BYA'O, ,DE CI'I PHYIR ZHE NA, BYAMS PA, BYANG CHUB SEMS DPA'
'DOD PA CHUNG BA LA SKYON 'DI LTA BU 'DI DAG MED

PA'I PHYIR TE, DE'I SANGS RGYAS KYI CHOS RNAMS LA BAR CHAD MED PA
YIN, KHYIM PA DANG, RAB TU BYUNG BA DAG YID 'BYUNG BAR 'GYUR BA
YIN, LHA DANG MI RNAMS YONGS SU DAG PAR BYA BA'I


@263A *, ,PHYIR GNAS PAS RJES SU BSRUNG BAR 'OS PA YIN, NGAN 'GRO
LOG PAR LTUNG BA THAMS CAD KYIS SKRAG PA MED PA YIN, SDIG PA DANG
BRAL BAS ZIL GYIS

MI NON PA YIN, BDUD KYI YUL LAS YONGS SU GROL BAS MI 'PHROG PA
YIN, SDUG BSNGAL THAMS CAD KYIS MI TSUGS PA YIN, LHA DANG MI
RNAMS KYI MNGON PAR 'DOD PAR BYA BA YIN,

BSAM GTAN LA GOMS PAR BYED PAR GNAS PAS GSAL BA YIN, G-YO DANG
SGYU SPANGS PA DANG, 'DOD PA'I YON TAN LNGA LA SKYON DU LTA BAS
BAG YOD PA YIN, 'PHAGS PA'I RIGS

LA GNAS PAS JI SKAD SMRAS PA DE BZHIN BYED PA YIN, MKHAS PA RNAMS
DANG, TSANGS PA MTSUNGS PAR SPYOD PA RNAMS KYIS 'DOD PA YIN TE,
BYAMS PA, PHAN YON 'DI LTA BU 'DI DAG

SHES NAS BYANG CHUB SEMS DPA' SEMS DPA' CHEN PO MKHAS PA RNYED PA
DANG BKUR STI YONGS SU SPANGS PAS, RNYED PA DANG BKUR STI THAMS
CAD SPANGS PA'I PHYIR, LHAG PA'I

BSAM PAS 'DOD PA CHUNG BA LA GNAS PAR BYA ZHING 'DOD PA CHUNG BA
LA KUN TU BSTEN PAR BYA'O, ,DE SKAD CES BKA' STZAL PA DANG, BCOM
LDAN 'DAS LA BYANG CHUB SEMS DPA' SEMS

DPA' CHEN PO BYAMS PAS 'DI SKAD CES GSOL TO, ,BCOM LDAN 'DAS,
BYANG CHUB SEMS DPA' 'DU 'DZI LA DGA' BA'I SKYON RNAMS JI LTAR
BRTAG PAR BGYI, 'DU 'DZI LA DGA' BA'I


@263B SKYON DE DAG NI GANG LAGS, BYANG CHUB SEMS DPAS GANG DAG LA
BRTAGS NA GCIG PUR DGA' BA LA DGA' ZHING YONGS SU SKYO BAR YANG
MI 'GYUR BA LAGS, BCOM LDAN 'DAS KYIS BKA'

STZAL PA, BYAMS PA, 'DU 'DZI'I NYES DMIGS NI NYI SHU PO 'DI DAG
YIN TE, NYI SHU GANG ZHE NA, BYAMS PA, 'DI LA LUS KYIS MA BSDAMS
PA YIN, NGAG GIS MA BSDAMS PA YIN, YID KYIS

MA BSDAMS PA YIN, 'DOD CHAGS CHE BA YIN, ZHE SDANG CHE BA YIN,
GTI MUG CHE BA YIN, 'JIG RTEN PA'I GTAM GYIS KYANG GOS PA YIN,
'JIG RTEN LAS 'DAS PA'I GTAM LAS YONGS SU

NYAMS PA YIN, CHOS LA MA GUS PA LA BRTEN PA YIN, CHOS YONGS SU
SPANGS PA YIN, DE LA BDUD KYIS GLAGS RNYED PA YIN, BAG MED PA LA
BRTEN PA YIN, BAG MED PA DANG LDAN PA YIN, DE RTOG PA

DANG DPYOD PA SHAS CHE BA YIN, MANG DU THOS PA LAS YONGS SU NYAMS
PA YIN, ZHI GNAS DANG LHAG MTHONG MI 'THAB PA YIN, MYUR DU TSANGS
PAR SPYOD PAR MI 'GYUR BA YIN, SANGS RGYAS LA DGA'

BA LAS YONGS SU NYAMS PA YIN, CHOS LA DGA' BA LAS YONGS SU NYAMS
PA YIN, DGE 'DUN LA DGA' BA LAS YONGS SU NYAMS PA YIN TE, BYAMS
PA, NYI SHU PO DE DAG NI 'DU 'DZI LA DGA'

BA'I NYES DMIGS YIN PAR RIG PAR BYA STE, BYANG CHUB SEMS DPAS
GANG DAG LA BRTAGS NA GCIG PUR DGA' BA LA DGA' ZHING YONGS SU
SKYO BAR YANG MI 'GYUR BA YIN NO, ,DE NAS


@264A *, ,BCOM LDAN 'DAS KYIS DE'I TSE TSIGS SU BCAD PA 'DI DAG
BKA' STZAL TO, ,'DOD CHAGS SPANGS SHING ZHE SDANG RAB SPANGS NAS,
,RNAL 'BYOR CAN

NI 'DU 'DZI MI GNAS TE, ,DE NI DE LA GZHOL ZHING DE LA 'BAB,
,NYES PA DES NA DGA' BAR BYED MI 'GYUR, ,RGOD DANG 'GYOD DANG DE
BZHIN RNAM RTOG PA, ,'DI DAG THAMS CAD 'DU

'DZI RNAMS LAS BYUNG, ,SNYING PO MED PA'I 'DU 'DZI SU BYED PA,
,DE NI LANG LONG SPYOD CING MA BSDAMS YIN, ,BYIS PA DAG NI 'JIG
RTEN SMRA LA DGA', ,BYIS PA DE DAG MCHOG GI LAM

LAS NYAMS, ,ZHE SDANG 'DI LA RNAM RTOG SHAS KYANG CHE, ,NYES PA
DES NA DE LA MI CHAGS SO, ,RIGS PA MA YIN SMRA LA DGA' BSKYED
NAS, ,DGE SLONG THOS PA RNAM PAR 'PHEL MI BYED, ,

DE LTA BAS NI MI RIGS SMRA SPONGS LA, ,CHOS LA GCIG TU DGA' BA
THOB PAR GYIS, ,BYANG CHUB MNGON PAR 'DOD PHYIR NGA YIS NI, ,RANG
GI YAN LAG LAN STONG SNYED DU BTANG, ,CHOS

NYAN PAS NI NGA LA NGOMS MED NA, ,DE DAG CHOS NYAN PA NA SKYO BAR
'GYUR, ,TSIG BZHI PA YI TSIGS SU BCAD PA'I PHYIR, ,NGA NI CHUNG
MA BU LA DGA' MA GYUR, ,RGYAL SRID DAG DANG LONGS

SPYOD NGAS SPANGS NA, ,MKHAS PA JI LTAR CHOS NI NYAN MI BYED,
,RIGS MIN SMRA DANG DAM PA MIN SMRA BA, ,RNAM PA KUN TU YONGS SU
SPANG BAR BYA, ,BSKAL PA BRGYA PHRAG DU MAR GANG


@264B DKON PA, ,CHOS KYI DAM PA DE LA DGA' BSKYED CING, ,THAR PAR
'DOD PA YON TAN DON GNYER BAS, 'JIG RTEN BYA BA YONGS SU BTZAL MI
BYA, ,GANG ZHIG ZAS DANG GOS KYI DON TZAM

'DOD, ,DE NI MCHOG DANG GTZO BOR BSNGAGS PA YIN, ,GANG ZHIG 'DRI
ZHING DGE SLONG LEGS PAR 'ONGS, ,STAN YANG GDING GI TSUR SHOG
'DUG PAR GYIS, ,MI YI RNYED PA RAB

DKON RNYED GYUR GYI, ,GCIG LA GCIG NI CHOS KYI GTAM YANG BYA,
,LUNG NOD KHA TON BYA DANG BSAM GTAN RNAMS, ,KHYOD KYI DKAR PO'I
PHYOGS RNAMS 'PHEL GYUR TAM, ,GAL TE

KHYOD NI 'DOD NA DRI BAR GYIS, ,KHYOD LA'ANG BDAG 'DRI SKABS NI
DBYE BAR GYIS, ,DE BZHIN GSHEGS PA MYA NGAN YONGS 'DAS NAS,
,BSTAN PA RNAM PAR 'JIG PAR 'GYUR BA NA, ,

DGE SLONG DAG NI RGOD CING KHENGS PA DANG, ,DGON PA BOR NAS 'DU
'DZIR DGA' BAR 'GYUR, ,RNYED PA DANG NI DE BZHIN ZAS CHED DU,
,NYIN DANG MTSAN RNAMS SU YANG GTAM BYED LA, ,

BYIS PA DAG NI GNYID LOG GYUR NA YANG, ,LO TOG SKYE BA'I RMI LAM
RMI BAR 'GYUR, ,BYIS PA 'DI KUN SHES PA RAB TU NYAMS, ,NGAN SONG
NGAN 'GRO GSUM DU GZHOL 'GYUR GYI, ,

DGA' BA DANG NI MOS PA BSKYED NAS KYANG, ,BSE RU LTA BUR RTAG TU
NAGS GNAS KYI, ,YON TAN 'DOD PA NAGS NA GNAS PA YIS, ,PHA ROL DAG
GI SKYON LA BRTAG MI BYA, ,BDAG


@265A *, ,NI KHYAD PAR 'PHAGS SHING BDAG MCHOG CES, ,DE SNYAM DU
NI SEMS BSKYED MI BYA'O, ,RGYAGS 'DI BAG MED KUN GYI RTZA BA STE,
,DGE SLONG DMAN LA BRNYAS

PAR YONGS MI BYA, ,BSKAL PA GCIG GIS THAR PA THOB MI 'GYUR, ,'DI
NI BSTAN PA 'DI NI GO RIM BZHIN, ,DE LTAS DGE SLONG YON TAN 'DOD
GYUR BA, ,DPA' BOS MI RIGS BRJOD

PA SPANGS NAS KYANG, ,DGA' ZHING MGU LA RAB TU DGA' BA YIS, ,BSE
RU LTA BUR DGON PAR GNAS PAR BYA, ,DE NAS BCOM LDAN 'DAS LA BYANG
CHUB SEMS DPA' SEMS DPA' CHEN

PO BYAMS PAS 'DI SKAD CES GSOL TO, ,BCOM LDAN 'DAS, 'DI LTAR DKAR
PO'I CHOS YONGS SU SPONG BA'I SLAD DU 'DU 'DZI NONGS PA MANG PO'I
SKYON CHAGS SHING YON TAN MA MCHIS

LA GNOD PA DANG LDAN TE, 'DU 'DZIS NYON MONGS PA 'PHEL BAR BGYID
CING, SPYOD PA BZANG PO MA LAGS PA NI NGO MTSAR LAGS TE, BCOM
LDAN 'DAS, BYANG CHUB SEMS DPA' MKHAS

PA DGE BA 'TSAL BA SU ZHIG GCIG PUR DGA' BA LA MNGON PAR DGA' BAR
MI BGYID, BCOM LDAN 'DAS, BYANG CHUB SEMS DPAS SMRA BA LA DGA'
BA'I SKYON RNAMS JI LTAR BRTAG

PAR BGYI, BYANG CHUB SEMS DPAS GANG RTOGS NA DON RNAM PAR NGES PA
LA DGA' ZHING DON LA RTOGS PA YONGS SU GDUNG BAR YANG MI 'GYUR BA
LAGS, DE SKAD CES GSOL


@265B PA DANG, BCOM LDAN 'DAS KYIS BYANG CHUB SEMS DPA' SEMS DPA'
CHEN PO BYAMS PA LA 'DI SKAD CES BKA' STZAL TO, ,BYAMS PA, 'DI LA
BYANG CHUB SEMS DPAS SMRA BA LA DGA' BA'I NYES

DMIGS NYI SHU YOD PAR BRTAG PAR BYA'O, ,NYI SHU GANG ZHE NA,
BYAMS PA, 'DI LA DGE SLONG SMRA BA LA DGA' BA NI MANG DU THOS PAS
RGYAGS SHING DREGS PAS GUS PA MED PAR 'GYUR BA DANG,

RTZOD PA'I SMRA BA LHUR LEN PAS PHYOGS LA MNGON PAR ZHEN PAR
'GYUR BA DANG, NANG DU TSUL BZHIN YID LA BYED PA DANG BRAL BAS
DRAN PA BRJED PAR 'GYUR BA DANG, LUS DANG SEMS SHIN TU MA

SBYANGS PAS SHES BZHIN MED PAR SPYOD PAR 'GYUR BA DANG, CHOS LA
BZOD PA LAS NYAMS PAS KHENGS PA DANG 'DUD PAR 'GYUR BA DANG, ZHI
GNAS DANG LHAG MTHONG YONGS SU SPANGS PAS

SEMS CAN GYI RGYUD DMU RGOD DU 'GYUR BA DANG, SMRA BA'I SPAGS PAS
SPAGS PAS DUS MA YIN PAR SMRA BAR 'GYUR BA DANG, 'PHAGS PA'I SHES
PA MA THOB PAS MA BSDAMS PAR 'GYUR BA

DANG; LHA DANG KLU RNAMS KYIS MI BKUR BAR 'GYUR BA DANG, SO SO
YANG DAG PAR RIG PA THOB PA RNAMS KYIS BRNYES PAR 'GYUR BA DANG,
LUS MNGON SUM DU GYUR PA RNAMS KYIS SPYO BAR 'GYUR

BA DANG, BSGRUB PA LA MI GNAS PAS YID LA GCAGS PAR 'GYUR BA DANG,
THE TSOM MA SPANGS PAS RAB TU MI BRTAN PAR 'GYUR BA DANG, SGRA
LHUR LEN PAS THOS PA DANG BYE BRAG PHYED PA NYAMS PAR


@266A *, ,'GYUR BA DANG, RNAM PAR SHES PA'I SPYOD YUL CAN YIN PAS
'DOD PA'I YON TAN LA CHAGS PAR 'GYUR BA DANG, YANG DAG PA JI LTA
BA BZHIN DU RTOG PAR

MI BYED PAS MYUR DU CHOS SPONG BAR BYED PA DANG, GZHAN DANG GZHAN
RTZOM PAS MI BRTAN ZHING RTEN MED PAR 'GYUR BA DANG, SEMS YONGS
SU MA DUL BAS BKUR STI MED PAR THOB PAR 'GYUR

BA DANG, CHOS KYI DBYINGS KHONG DU MA CHUD PAS GZHAN GYI DRING
'JOG PAR 'GYUR BA DANG, DBANG PO RNAMS YONGS SU MA SHES PAS NYON
MONGS PA'I DBANG DU 'GYUR BA STE, BYAMS PA, NYI SHU PO

DE DAG NI BYANG CHUB SEMS DPA' SMRA BA LA DGA' ZHING SGRA LHUR
LEN LA DON LA RTOG PA DANG BRAL BA'I NYES DMIGS YIN NO, ,DE NAS
DE'I TSE BCOM LDAN 'DAS KYIS TSIGS SU BCAD PA 'DI

DAG BKA' STZAL TO, ,THOS PAS RGYAGS NAS GUS PAR MI 'GYUR TE,
,RNAM PAR 'GYED PA'I SMRA BA RNAMS LA CHAGS, ,BRJED PAR 'GYUR
ZHING SHES BZHIN MED PAR 'GYUR, ,SMRA LA

DGA' BA'I NYES PA 'DI DAG GO ,NANG GI SEMS LAS SHIN TU RING BAR
'GYUR, ,LUS DANG SEMS KYANG RAB SBYANGS MA YIN 'GYUR, ,KHENGS PA
DANG NI 'DUD PA MANG BAR 'GYUR, ,SMRA

LA DGA' BA'I NYES PA 'DI DAG GO ,BYIS PA DAM PA'I CHOS BSAM RAB
TU NYAMS, ,SEMS NI MI MNYEN SHIN TU RTZUB PAR 'GYUR, ,ZHI GNAS
LHAG MTHONG DAG DANG RAB TU RING, ,SMRA LA


@266B DGA' BA'I NYES PA 'DI DAG GO ,RTAG TU BLA MA DAG LA GUS PA
MED, ,SPAGS PA'I GTAM DAG LA NI DGA' BA BSKYED, ,SNYING PO MED LA
GNAS SHING SHES RAB NYAMS, ,SMRA LA DGA' BA'I

NYES PA 'DI DAG GO ,DE NI LHA TSOGS RNAMS KYIS MI BKUR ZHING, ,DE
TSE DE LA'ANG 'DOD PA MI BSKYED LA, ,SO SO YANG DAG RIG LAS NYAMS
'GYUR TE, ,SMRA LA DGA' BA'I NYES PA 'DI DAG GO ,

GANG DAG LUS NI MNGON SUM BAG YOD PA, ,MKHAS PA DE DAG GIS NI
SPYO BAR 'GYUR, ,DE YI SROG NI DON MED 'GYUR BA STE, ,SMRA LA
DGA' BA'I NYES PA 'DI DAG GO ,BDAG NI SGRUB NYAMS DA

NI CI BYA ZHES, ,'CHI BA'I DUS TSE BYIS PA MYA NGAN BYED, ,GTING
RNYED MA GYUR SHIN TU SDUG BSNGAL 'GYUR, ,SMRA LA DGA' BA'I NYES
PA 'DI DAG GO ,RTZVA BSKYOD BZHIN DU 'GUL ZHING G-YO BA STE, ,DE

NI DE LTAR THE TSOM 'GYUR DU NGES, ,DE NI NAM YANG BLO BRTAN MI
'GYUR TE, ,SMRA LA DGA' BA'I NYES PA 'DI DAG GO ,GAR LA LTA BA'I
KHROD NA 'DUG PA ZHIG ,DPA' BO GZHAN GYI YON TAN BRJOD

BA BZHIN, ,BDAG NYID NAN TAN NYAMS PAR 'GYUR BA STE, ,SMRA LA
DGA' BA'I NYES PA 'DI DAG GO ,DE YI SEMS NI RNA BA'I RNAM SHES
LA, ,RAB TU CHAGS SHING SGRAS RGYAGS SHES RAB

NYAMS, ,LOG PAR SEMS SHING LAM NGAN 'GRO BAR 'GYUR, ,SMRA LA DGA'
BA'I NYES PA 'DI DAG GO ,DE NI G-YO LDAN YANG ZHING RE CHAD
'GYUR, ,PHYI PHYIR ZHING NI RNAM PAR 'GYED PAR RTZOM, ,


@267A *, ,'PHAGS PA RNAMS KYI CHOS LAS RAB TU RING, ,SMRA LA DGA'
BA'I NYES PA 'DI DAG GO ,MTHU CHUNG BSTI STANG GIS NI DGAR 'GYUR
TE, ,MI SHES LDAN PA G-YO

ZHING 'GYUR BA YIN, ,SPRE'U LTAR DE YI SEMS NI G-YO BAR 'GYUR,
,SMRA LA DGA' BA'I NYES PA 'DI DAG GO ,RANG GI BLO NI SHES PAS
DMAN PA'I PHYIR, ,RMONGS PA DE NI GZHAN GYI DRING LA

'JOG ,DE NI NYON MONGS PHYOGS KYI DBANG DU 'GRO ,SMRA LA DGA'
BA'I NYES PA 'DI DAG GO ,MIG KYANG 'KHRUL CING DE BZHIN RNA
BA'ANG 'KHRUL, ,SNA YANG 'KHRUL CING DE BZHIN LCE YANG

'KHRUL, ,LUS KYANG 'KHRUL CING YID KYANG 'KHRUL BAR 'GYUR, ,SMRA
LA DGA' BA'I NYES PA 'DI DAG GO ,YUN RING DUS NAS SMRA LA DGA'
BAS NA, ,DE NI BDAG NYID DGA' BA MI THOB BO, ,

TSIG GANG DGA' BA MTHA' YAS THOB 'GYUR BA, ,TSIG GCIG TZAM ZHIG
BSAM PA MCHOG YIN NO, ,BU RAM SHING SHUN SNYING PO CI YANG MED,
,DGA' BAR BYA BA'I RO NI NANG NA 'DUG ,SHUN

PA ZOS PAS MIS NI BU RAM RO, ,ZHIM PO RNYED PAR NUS PA MA YIN NO,
,JI LTAR SHUN PA DE BZHIN SMRA BA STE, ,RO LTA BU NI 'DI LA DON
SEMS YIN, ,DE LTA BAS NA SMRA LA DGA' SPONGS TE, ,

RTAG TU BAG YOD BYOS LA DON SEMS SHIG ,SMRA BA'I NYES PA 'DI 'DRA
RTOGS 'GYUR ZHING, ,DON GYI YON TAN MCHOG 'DI SHES NAS NI, ,'DI
NI BYANG CHUB MKHAS PA GANG YIN PA, ,DES


@267B NI DON BSAM PA LA DGA' BAR GYIS, ,DE NAS BCOM LDAN 'DAS LA
BYANG CHUB SEMS DPA' SEMS DPA' CHEN PO BYAMS PAS 'DI SKAD CES
GSOL TO, ,BCOM LDAN 'DAS, 'DI LTAR SMRA

BA LA DGA' BA'I SKYON RNAMS DANG, DON LA SEMS PA'I YON TAN RNAMS
DE BZHIN GSHEGS PAS LEGS PAR GSUNGS PA NI NGO MTSAR LAGS SO,
,BCOM LDAN 'DAS, BYANG CHUB SEMS

DPA' SNYING PO BTZAL BA RNAMS KYIS NI DON BSAM PA BTANG STE,
SNYING PO MA MCHIS PA'I SMRA BA LA DGA' BAR BGYID PA'I RNGO MI
THOGS LAGS SO, ,BCOM LDAN 'DAS, BYANG CHUB SEMS DPA' SEMS

DPA' CHEN POS GNYID KYI DGA' BAS DGA' BA'I SKYON JI LTAR BLTA BAR
BGYI, BYANG CHUB SEMS DPAS JI LTAR BRTAGS NA RMUGS PA DANG, GNYID
KYI NONGS DMIGS MTHONG NAS BRTZON 'GRUS

RTZOM ZHING YONGS SU SKYO BAR YANG MI 'GYUR BA LAGS, BCOM LDAN
'DAS KYIS BKA' STZAL PA, BYAMS PA, 'DI LA GNYID LA DGA' BA'I NYES
DMIGS NI RNAM PA NYI SHUR BRTAG PAR BYA

STE; BYANG CHUB SEMS DPA' DE DAG LA RTOG NA BRTZON 'GRUS RTZOM PA
LA DGA' ZHING SKYO BAR YANG MI 'GYUR RO, ,NYI SHU GANG ZHE NA,
BYAMS PA, 'DI LA BYANG CHUB SEMS DPA' GNYID CHE

BA NI RMUGS PA DANG, GNYID KYIS NON TE LE LO CHE BAR 'GYUR BA
DANG, LUS SHA CHE BA DANG, MDOG YONGS SU MA DAG PA DANG, DE'I
'BYUNG BA CHEN PO RNAMS NAD GZHIS NON PAR 'GYUR BA DANG,


@268A *, ,DE'I ME'I KHAMS CHUNG BAR 'GYUR BA DANG, DE'I KHA ZAS
LEGS PAR 'JU BAR MI 'GYUR BA DANG, DE'I LUS LA 'BRAS DANG PHOL
MIG 'BYUNG BAR 'GYUR

BA DANG, LE LO CAN DU 'GYUR BA DANG, DE'I GTI MUG GI DRA BA RNAM
PAR 'PHEL BAR 'GYUR PA DANG, DE'I SHES RAB NYAM CHUNG BAR 'GYUR
BA DANG, DE KHA ZAS 'DOD PA LAS YI GA 'CHU

BAR 'GYUR BA DANG, DE GTI MUG GI MUN PA RAB TU 'DZIN PAR 'GYUR BA
DANG, DE LA MI MA YIN PA RNAMS BKUR STI MI BYED PA DANG, SEMS
BRTUL BAR 'GYUR BA DANG, MI LDANG BA MANG

BAR 'GYUR BA DANG, DE'I SEMS BAG LA NYAL GYIS KUN NAS DKRIS SHING
'DUG PAR 'GYUR PA DANG, DE DGE BA'I CHOS LA 'DUN PAR MI 'GYUR BA
DANG, DGE BA'I CHOS THAMS CAD LAS

NYAMS PAR 'GYUR BA DANG, SPYOD PA ZHUM PAR GYUR NAS BRTZON 'GRUS
RTZOM PA RNAMS KYI SPYOD PA LA SMOD PA DANG, 'KHOR GYI NANG DU
SONG NA BRNYAS PAR 'GYUR BA STE, BYAMS PA, NYI SHU

PO DE DAG NI BYANG CHUB SEMS DPA' GNYID LA DGA' ZHING RMUGS DANG,
GNYID MANG BA'I NYES DMIGS YIN TE, BYANG CHUB SEMS DPA' DE DAG LA
RTOG NA BRTZON 'GRUS RTZOM PA LA

DGA' ZHING YONGS SU SKYO BAR MI 'GYUR RO, ,DE NAS DE'I TSE BCOM
LDAN 'DAS KYIS TSIGS SU BCAD PA 'DI DAG BKA' STZAL TO, ,GANG ZHIG
RMUGS DANG GNYID LA DGA' 'GYUR


@268B BA; ;DE YI LUS NI SHA CHE MKHREGS MA YIN, ,LE LO DE TSE
BLUN ZHING MTHUN MI BYED, ,DE YI MDOG KYANG DAG PAR MI 'GYUR RO,
,GANG ZHIG RMUGS DANG GNYID LA DGA' 'GYUR PA, ,BAD KAN

RLUNG DANG DE BZHIN MKHRIS PAR RNAMS, ,DE DAG DE YI LUS LAS SHAS
CHER 'BYUNG, ,DE YI KHAMS RNAMS RAB TU 'KHRUG PAR 'GYUR, ,GANG
ZHIG RMUGS DANG GNYID LA DGA' 'GYUR BA, ,KHA

ZAS NYES PAS LTO NI MA DAG CING, ,LUS KYANG LCI LA ZO MDOG PA DE
MA YIN, ,DE YI TSIG KYANG GSAL BAR MI 'GYUR RO, ,GANG ZHIG RMUGS
DANG GNYID LA DGA' 'GYUR BA, ,DE YI LUS LA PHOL

MIG MANG PO 'BYUNG, ,DE NI NYIN DANG MTSAN DU BDE BAR NYAL, ,DE
LA RMA RNAMS MI BZAD MANG BAR 'GYUR, ,GANG ZHIG RMUGS DANG GNYID
LA DGA' 'GYUR BA, ,LE LO BYED CING BRTZON

'GRUS YONGS SU NYAMS, ,DE NI BDE LAS NYAMS SHING NOR RNAMS 'GRIB,
,DE NI RTAG TU ZHEN CING SEMS KYANG RMONGS, ,GANG ZHIG RMUGS DANG
GNYID LA DGA' 'GYUR PA, ,GTI MUG

DRA BA CHEN PO 'PHEL 'GYUR ZHING, ,DE NI THE TSOM CAN DE LTA BA
THOB, ,DE NI LTA BAR GYUR PA MANG BAR 'GYUR, ,GANG ZHIG RMUGS
DANG GNYID LA DGA' 'GYUR BA, ,DE YI SHES RAB SHIN TU

NYAM CHUNG 'GYUR, ,DE YI BLO YANG YONGS SU NYAMS PAR 'GYUR, ,YE
SHES LAS NI RTAG TU DE NYAMS 'GYUR, ,GANG ZHIG RMUGS DANG GNYID
LA DGA' 'GYUR BA, ,MI SHES LE LO SNYOMS LAS


@269A *, ,SHES RAB 'CHAL, ,MI MA YIN PA DAG GIS GLAGS RNYED DE,
,NAGS NA GNAS PA'I TSE NI 'TSE BAR 'GYUR, ,GANG ZHIG RMUGS DANG
GNYID LA

DGA' 'GYUR BA, ,SEMS KYANG RTUL ZHING DE YI DRAN PA RMONGS, ,LUNG
NOD KHA TON BYED LA DE MI GNAS, ,CHOS SMRA NA YANG DE NI RTAG TU
THOGS, ,GANG ZHIG RMUGS DANG GNYID LA DGA'

'GYUR BA, ,DE YI NYON MONGS KUN NAS LDANG BAR 'GYUR, ,RNAM PAR
'KHOR ZHING G-YO LA RMONGS PA DANG, ,DE YI SEMS NI RTAG TU GDUNG
BAR 'GYUR, ,GANG ZHIG RMUGS DANG

GNYID LA DGA' 'GYUR BA, ,DE YI BYA BA MANG PO NYAMS SHING 'GAGS,
,LUS KYANG GDUNGS SHING YID KYANG YONGS SU GDUNGS, ,BAG LA NYAL
BA 'PHEL BAR DES MI SHES, ,GANG

ZHIG RMUGS DANG GNYID LA DGA' 'GYUR BA, ,DE NI DGE SEMS RTAG TU
MI 'DOD DE, ,DE NI CHOS LA 'DUN PA SKYE MI BYED, ,PHYIR ZHING
CHOS MA YIN LA DE DGA' 'GYUR, ,GANG ZHIG

RMUGS DANG GNYID LA DGA' 'GYUR BA, ,DE NI RMONGS SHING CHOS LA
'DUN PA NYAMS, ,BYIS PA YON TAN KUN NAS YONGS SU NYAMS, ,DKAR PO
'JOMS SHING MUN PAR 'GRO BAR

'GYUR, ,GANG ZHIG RMUGS DANG GNYID LA DGA' 'GYUR BA, ,'JIGS PAR
'GYUR ZHING SEMS KYANG RAB TU ZHUM, ,DE NI RTAG PAR MCHOG TU DGA'
MI 'GYUR, ,GNYID KYIS


@269B NON PA LUS KYANG LHOD PAR 'GYUR, ,GANG ZHIG RMUGS DANG
GNYID LA DGA' 'GYUR BA, ,BDAG NYID MI SHES LE LO CAN GYUR NAS,
,BRTZON 'GRUS STOBS DANG LDAN LA PHRAG DOG BYED, ,BRTZON

'GRUS LDAN PA RNAMS LA MI SNYAN SMRA, ,NYES PA 'DI 'DRA DE DAG
RTOGS GYUR NAS, ,MKHAS PA SU ZHIG RMUGS GNYID DGA' BAR BYED,
,SHIN TU GTI MUG LTA BA MANG PO'I RGYU, ,DON BZANG

DAM CHOS YON TAN CHUD GSON PA, ,GNYID 'DI BRTZON 'GRUS 'PHROG PAR
RTOGS GYUR NAS, ,MKHAS PA YON TAN LDAN PA SU DER DGA', ,SDUG
BSNGAL KUN DANG MUN PA SEL BYED CING, ,NGAN

SONG YONGS SU SPONG BA'I GZHIR GYUR PA, ,SANGS RGYAS KUN GYIS
BSNGAGS PA'I BRTZON 'GRUS 'PHAGS, ,GANG YIN DE NI RTAG TU BRTEN
PA BGYIS, ,'JIG RTEN 'DI NA BZO GANG CI YOD DANG,,

'JIG RTEN 'DAS BZO GANG DAG CI YOD PA, ,BRTZON 'GRUS BRTZAMS LA
RNYED PAR MI DKA' NA, ,MKHAS PA SU DAG BRTZON 'GRUS STOBS KYIS
SKYO, ,GANG DAG SANGS RGYAS BYANG CHUB ZHUGS

GYUR PA, ,DE DAG RMUGS GNYID SKYON RNAMS MTHONG NAS NI, ,RTAG TU
BRTZON 'GRUS RTZOM LA GNAS PAR BYED, ,'DI NI NGA YIS DE DAG BSKUL
BYAS YIN, ,DE NAS BCOM LDAN 'DAS LA BYANG

CHUB SEMS DPA' SEMS DPA' CHEN PO BYAMS PAS 'DI SKAD CES GSOL TO,
,BCOM LDAN 'DAS, BYANG CHUB SEMS DPA' GANG DAG RMUGS PA DANG,
GNYID KYI SKYON 'DI LTA BU 'DI


@270A *, ,DAG THOS NAS SPONG BAR MI BGYID CING SKYO BAR MI BGYID
PA DE DAG DANG, BRTZON 'GRUS RTZOM PA MI BSKYED PA DE DAG DE TZAM
DU RMONGS PAR 'GYUR BA NI NGO

MTSAR LAGS SO, ,BCOM LDAN 'DAS, BYANG CHUB SEMS DPA' SLOB PAR
'TSAL BA DANG, LHAG PA'I BSAM PAS BLA NA MED PA YANG DAG PAR
RDZOGS PA'I BYANG CHUB TU MNGON PAR RDZOGS

PAR 'TSANG RGYA BAR 'TSAL BA SU ZHIG YANG DAG PA'I GNAS 'DI LTA
BU 'DI DAG THOS NA, LE LO BGYID CING DGE BA'I CHOS RNAMS BSKYED
PAR MI BGYID, BRTZON 'GRUS KYI YON TAN

DANG; PHAN YON 'DI LTA BU THOS NA BYANG CHUB KYI YAN LAG YONGS SU
RDZOGS PAR BGYI BA'I SLAD DU ZHIG BRTZON 'GRUS RTZOM PAR MI BGYID
DE, DE BZHIN GSHEGS PAS GNYID

LA DGA' BA'I NONGS DMIGS DANG, BRTZON 'GRUS RTZOM PA'I PHAN YON
'DI DAG LEGS PAR BKA' STZAL LAGS SO, ,BCOM LDAN 'DAS, BYANG CHUB
SEMS DPAS LAS LA DGA'

ZHING 'JIG RTEN PA'I SPAGS PAS SPAGS PA'I NONGS DMIGS JI LTAR
BRTAG PAR BGYI, BYANG CHUB SEMS DPAS GANG DAG LA BRTAGS NA 'DOD
PA CHUNG ZHING BGYI BA NYUNG LA, DAM

PA'I CHOS BTZAL BA'I SLAD DU RTAG TU BRTZON ZHING SBYOR BA LA
GNAS PAR 'GYUR BA LAGS, BCOM LDAN 'DAS KYIS BKA' STZAL PA, BYAMS
PA, 'DI LA BYANG CHUB SEMS DPA'


@270B SEMS DPA' CHEN POS LAS LA DGA' BA'I NYES DMIGS NYI SHUR
BRTAG PAR BYA STE, BYANG CHUB SEMS DPA' DE DAG LA RTOG NA 'DOD PA
CHUNG ZHING BYA BA NYUNG LA DAM PA'I CHOS BTZAL BA'I

SLAD DU RTAG TU BRTZON ZHING SKYO BA LA GNAS PAR 'GYUR RO, ,NYI
SHU GANG ZHE NA, BYAMS PA, 'DI LA BYANG CHUB SEMS DPA' LAS LA
DGA' BA 'JIG RTEN PA'I LAS RNAMS LA BRTZON PAR

'GYUR BA DANG, LAS NGAN PA THAMS CAD LA GNAS PAR 'GYUR BA DANG,
LUNG NOD PA DANG, KHA TON LA BRTZON PA DAG GIS BRNYAS PAR 'GYUR
BA DANG, NANG DU YANG DAG 'JOG LA DGA' BA

RNAMS KYIS SMAD PAR 'GYUR BA DANG, 'KHOR BA THOG MA DANG THA MA
MED PA YONGS SU 'DZIN PA'I LAS BRTZAMS PAR 'GYUR BA DANG, BRAM ZE
DANG KHYIM BDAG DAD PA RNAMS KYI YON SBYONG BAR

MI BYED PA DANG, DE'I SEMS DNGOS POR 'DZIN PA LA 'JUG PAR 'GYUR
BA DANG, CHAGS PA MANG BAR 'GYUR BA DANG, KHYIM SO RNAMS LA RGYUN
DU SBYONG BAR 'GYUR BA DANG, DBANG BYED

PAR MI 'GYUR BA DANG, BZLOG BYED KYI NGANG TSUL CAN YID SMON MANG
PO LA RGYUN DU GNAS PA DANG, KHYIM GYI BYA BA DAG LA BRTZON PA
DANG, DE RO DAG LA SHAS CHER 'DUN CING CHAGS PA

BSKYED PA DANG, LEN PA MED PAR MI DGA' BA DANG, KUN NAS MNAR SEMS
MANG BA'I LAS KYI SGRIB PA RGYUN DU MNGON PAR 'DU BYED PA DANG,
DGE BSNYEN DANG, DGE BSNYEN MA LA RTON


@271A *, ,PAR 'GYUR BA DANG, DE'I ZAS KYI RNAM PAR RTOG PAS NYIN
MTSAN 'DA' BAR BYED PA DANG, 'JIG RTEN PA'I BYA BA DAG GI RGYUN
DU 'DRI BAR BYED PA

DANG; MI RIGS PA'I SMRA BA DAG LA MNGON PAR DGA' BAR 'GYUR BA
DANG, ZHAL TA BYED PA'I RGYAGS PAS TSANGS PA MTSUNGS PAR SPYOD PA
RNAMS DBANG PHYUG GIS TSAR GCOD PAR BYED

PA DANG, PHA ROL GYI 'KHRUL PA LA RTOG CING BDAG GI 'KHRUL PA LA
MI RTOG PAR 'GYUR BA DANG, DON DANG LDAN ZHING RNAM PAR NGES PA'I
GTAM DAG LA SKYO NAS BRNYAS PAR 'GYUR BA STE,

BYAMS PA, NYI SHU PO DE DAG NI BYANG CHUB SEMS DPA' LAS LA DGA'
ZHING ZHAL TE BYED PA'I SPAGS PAS SPAGS PA'I NYES DMIGS YIN TE,
BYANG CHUB SEMS DPA' DE DAG LA

RTOG NA 'DOD PA CHUNG ZHING BYA BA NYUNG BAR 'GYUR LA, 'JIG RTEN
PA'I BYA BA SPANGS NAS 'JIG RTEN LAS 'DAS PA'I BYA BA LA BRTZON
PAR 'GYUR RO, ,DE NAS DE'I TSE BCOM LDAN 'DAS

KYIS TSIGS SU BCAD PA 'DI DAG BKA' STZAL TO, ,DE NI LAS NGAN DAG
LA GNAS 'GYUR ZHING, ,LAS MCHOG DAG LAS DE NI RGYANG YANG RING,
,'DIR NI RNYED PA CHE LAS RING BAR

'GYUR, ,RNAM PAR CHAGS SEMS NYES PA 'DI DAG YIN, ,DGE SLONG LUNG
NOD KHA TON DGA' RNAMS KYIS, ,DE LA BRNYES ZHING 'DOD PA MI BYED
LA, ,BSAM GTAN BYED PA RNAMS


@271B KYIS SMAD PAR 'GYUR, ,RTAG TU LAS GNAS SKYON NI 'DI DAG
YIN, ,'KHOR BA'I LAS LA MNGON PAR BRTZON PA DANG, ,THAR PA LAS NI
RGYANG RING BCINGS PAR GNAS, ,DE NI YUL 'KHOR ZAS

LA MI RIGS SPYOD, ,NYES PA 'DI DAG LAS LA CHAGS PA YIN, ,RTAG TU
DNGOS PO DAG NI LEN PAR BYED, ,YONGS SU 'DZIN PA LA NI DGA' MI
BSKYED, ,NOR MED NOR NI DON DU GNYER BAR

BYED; ;NYES PA 'DI DAG LAS LA CHAGS PA'I YIN, ,KHYIM DU RGYU BA
DAG NI CHAGS PAR 'GYUR, ,'DU 'DZIN DGA' BAS THAMS CAD 'JIG PAR
BYED, ,GZEB KYI NANG DU BYA BCUG BZHIN

DU 'GYUR, ,NYES PA 'DI DAG LAS LA CHAGS PA'I YIN, ,KHYIM PA'I LAS
LA DE RTAG MYA NGAN BYED, ,YONGS SU GDUNGS PAR GYUR KYANG YID MI
'BYUNG, ,NAM YANG TSIG NI BTZUN PAR MI

'GYUR TE, ,NYES PA 'DI DAG LAS DGA' BA'I YIN, ,BLA MAS BSKUL NA
DGA' BLO MI BDE ZHING, ,RJES SU BSTAN PA MTHUN PAR 'DZIN MI BYED,
,DE NI MYUR DU TSUL KHRIMS NYAMS

PAR 'GYUR, ,NYES PA 'DI DAG LAS LA DGA' BA'I YIN, ,KHYIM NA GNAS
PA'I LAS RNAMS RTAG SEMS PAS, ,DE NI RTAG TU 'DOD PAR 'GYUR BA
STE, ,BSAM GTAN DANG NI SPONG BA DE MI

BYED; ;NYES PA 'DI DAG LAS LA DGA' BA'I YIN, ,DE YI 'DOD CHAGS
SHAS NI CHE BAR SKYE, ,DE NI RO BRO RNAMS LA CHAGS SHING ZHE NA,
,DE NI NGAN NGON TZAM GYIS DGA' MI 'GYUR, ,NYES


@272A *, ,PA 'DI DAG LAS LA DGA' BA'I YIN, ,DE NI 'KHOR MANG PHAL
CHER DGAR 'GYUR TE, ,DE NYAMS NA NI SHIN TU SDUG BSNGAL 'GYUR,
,DE NI BONG BU BZHIN DU LANG

LONG 'GYUR, ,NYES PA 'DI DAG LAS LA DGA' BA'I YIN, ,DE SEMS RTAG
TU GNOD SEMS LDAN PAR 'GYUR, ,LAS RNAMS 'PHEL ZHING ZAD PAR MI
'GYUR TE, ,SRED PA'I 'KHRI SHING

DAG GIS DAM DU BCINGS, ,NYES PA 'DI DAG LAS LA DGA' BA'I YIN, ,DE
NI RTAG TU BLA MA RNAMS MI BSTEN, ,PHYOGS 'DOD KHYIM PA LA NI
STEN PAR BYED, ,TSUL KHRIMS GNAS PA

DAG LA'ANG PHRAG DOG BYED, ,NYES PA 'DI DAG LAS LA DGA' BA'I YIN,
,NYIN DANG MTSAN DU SEMS GZHAN MED PAR NI, ,ZAS DANG GOS LA RGYUN
DU SEMS PAR BYED, ,DE NI RTAG TU

YON TAN 'DOD MA YIN, ,NYES PA 'DI DAG LAS LA DGA' BA'I YIN, ,DE
NI 'JIG RTEN PA YI BYA BA 'DRI, ,RIGS PA MIN PA'I SMRA BA RNAMS
LA DGA', ,RIGS PA'I SMRA LA DE NI

DGA' MI 'GYUR, ,NYES PA 'DI DAG LAS LA DGA' BA'I YIN, ,SDOM
BRTZON RNAMS LA DE NI RTAG TU GSHE, DBANG PHYUG NYES PAS DE DAG
NGES TSAR GCOD, ,MI SDUG LAS RNAMS

MNGON PAR 'DU BYED DE, ,NYES PA 'DI DAG LAS LA DGA' BA'I YIN, ,DE
NI RTAG TU GZHAN GYI SKYON RTOG CING, ,BDAG LA YOD PA'I SKYON
RNAMS MI MTHONG LA, ,YON TAN LDAN PA


@272B RNAMS LA 'KHRUL PA TSOL, ,NYES PA 'DI DAG LAS DGA' BA'I
YIN, ,BYIS PA DE NI GZHAN GYIS MYUR DU BRNYAS, ,DE NI PHA ROL DAG
LA CHOS STON TSE, ,BLO NYAMS PAS NA MNGON PAR SHES

MI 'GYUR, ,NYES PA 'DI DAG LAS LA DGA' BA'I YIN, ,GNOD 'GYUR NYES
PA 'DI DAG MTHONG NAS NI, ,LAS NGAN DAG LA SU ZHIG DGA' BAR BYED,
,DPA' BO DAG NI RTAG TU LAS MCHOG

BYED; ;BYIS PA GANG YIN CHUD NI GSON MI BYED, ,LAN STONG BRJOD
KYANG TSIG GCIG MI 'DZIN PA, ,DE NI BLO CAN DAG GIS SPYO BA YIN,
,GANG ZHIG LAS NGAN DAG NI BYED PA LA, ,DAM PA DAG GIS

DE LTAR RTAG TU SMAD, ,DE LTA BAS NA MKHAS MIS DE RTAG TU, ,LAS
NGAN DAG NI RNAM PAR SPANGS NAS KYANG, ,THUB DBANG RNAMS KYIS
RTAG TU BSNGAGS PA YI, ,BZANG PO'I LAS RNAMS

GANG YIN DE DAG BYA, ,DE NAS BCOM LDAN 'DAS LA BYANG CHUB SEMS
DPA' SEMS DPA' CHEN PO BYAMS PAS 'DI SKAD CES GSOL TO, ,BCOM LDAN
'DAS, BYANG CHUB SEMS DPA'

GANG DAG CHOS KYI MCHOG YONGS SU SPANGS NAS LAS NGAN PA RTZOM PA
DE DAG NI SHES RAB SHIN TU CHUNG ZHING SHES RAB KYIS DMAN PAR
'GYUR BA LAGS SO, ,DE SKAD CES GSOL PA DANG,

BCOM LDAN 'DAS KYIS BYANG CHUB SEMS DPA' SEMS DPA' CHEN PO BYAMS
PA LA 'DI SKAD CES BKA' STZAL TO, ,BYAMS PA, DE DE BZHIN TE, DE
DE BZHIN NO, ,JI SKAD SMRAS PA DE BZHIN


@273A *, ,TE; BYANG CHUB SEMS DPA' GANG DAG CHOS KYI MCHOG YONGS
SU SPANGS NAS LAS NGAN PA RTZOM PA DE DAG NI SHES RAB SHIN TU
CHUNG ZHING SHES RAB KYIS DMAN

PAR 'GYUR BA YIN NO, ,BYAMS PA, GZHAN YANG KHYOD MOS PAR BYA'O,
,BYAMS PA, BYANG CHUB SEMS DPA' GANG DAG LA SBYOR BA MED CING
BSAM GTAN MED LA, SPONG BA MED CING 'DON PA

MED PA DANG, MANG DU THOS PA YONGS SU TSOL BA MED PA DE DAG NI DE
BZHIN GSHEGS PA'I BSTAN PA LA RAB TU BYUNG BA MA YIN NO, ,BYAMS
PA, DE BZHIN GSHEGS PA'I BSTAN PA NI BSAM

GTAN DANG SPONG BAS PHYE BA DANG, YE SHES KYIS 'DUS BYAS PA DANG,
YE SHES KYIS MNYAM PAR BZHAG PA DANG, BRTZON PAS PHYE BA YIN GYI,
KHYIM PA'I LAS DANG, ZHAL TA BYED PAS PHYE BA NI

MA YIN TE, 'DI LTAR ZHAL TA BYED PA'I LAS DE NI MI RIGS PA LA
SBYOR BA RNAMS DANG, 'DU BYED LA MNGON PAR DGA' BA RNAMS DANG,
'JIG RTEN PA'I BYA BAS SPAGS PA STE, BYANG CHUB SEMS

DPAS DE LA 'DOD PA BSKYED PAR MI BYA'O, ,BYAMS PA, GAL TE BYANG
CHUB SEMS DPA' ZHAL TA BYED PA LA BRTZON PA RIN PO CHE SNA BDUN
GYI MCHOD RTEN DAG GIS STONG GSUM GYI STONG CHEN

PO'I 'JIG RTEN GYI KHAMS 'DI BKANG NA DES NI NGA MNYES PAR BYAS
PA MA YIN, RI MOR BYAS PA MA YIN, BKUR STI BYAS PA MA YIN GYI,
BYAMS PA, GAL TE BYANG CHUB SEMS DPA' THA NA PHA


@273B ROL TU PHYIN PA DANG LDAN PA'I TSIG BZHI PA'I TSIGS SU BCAD
PA GCIG TZAM 'DZIN TAM, 'CHANG NGAM, KLOG GAM, KUN CHUB PAR BYED
DAM, 'CHAD PA DES NI NGA LA BKUR STIR BYAS, BLA MAR

BYAS; RI MOR BYAS, MCHOD PA BYAS PAR 'GYUR RO, ,DE CI'I PHYIR ZHE
NA, BYAMS PA, DE BZHIN GSHEGS PA RNAMS KYI BYANG CHUB NI MANG DU
THOS PA LAS BYUNG BA YIN GYI, DNGOS POR YONGS

SU 'DZIN PA LAS BYUNG BA NI MA YIN PA'I PHYIR RO, ,BYAMS PA, GAL
TE BYANG CHUB SEMS DPA' ZHAL TA BYED PA LA BRTZON PAS BYANG CHUB
SEMS DPA' LUNG NOD PA DANG, KHA TON BYED PA LA

BRTZON PA, ZHAL TA BYED PA'I SPAGS PAS SPAGS PAR BYED NA BSOD
NAMS 'DOD PA DES NI BSOD NAMS MA YIN PA'I PHUNG PO CHEN PO BSKYED
PAR 'GYUR TE, LAS KYI SGRIB PA YANG YONGS

SU 'DZIN PAR 'GYUR RO, ,DE CI'I PHYIR ZHE NA, BSOD NAMS BYA BA'I
GZHI GSUM PO GANG YIN PA DE DAG THAMS CAD NI SHES RAB LAS BYUNG
BA'I PHYIR RO, ,BYAMS PA, DE LTA BAS NA BYANG

CHUB SEMS DPA' ZHAL TE BYED PA LA BRTZON PAS BYANG CHUB SEMS DPA'
LUNG NOD PA DANG KHA TON BYED PA LA BRTZON PA'I BAR CHAD MI
BYA'O, ,'DZAM BU'I GLING 'DI ZHAL TA BYED PAS YONGS

SU GANG BAR 'GYUR BA'I ZHAL TA BYED PA DE DAG THAMS CAD KYIS NI
BYANG CHUB SEMS DPA' LUNG NOD PA DANG, KHA TON BYED PA LA BRTZON
PA GCIG LA RIM GRO DANG BSNYEN BKUR BYA'O, ,


@274A *, ,BYANG CHUB SEMS DPA' LUNG NOD PA DANG, KHA TON BYED PA
LA BRTZON PA 'DZAM BU GLING GANG BA SNYED KYIS NI BYANG CHUB SEMS
DPA' NANG DU YANG DAG 'JOG

LA BRTZON PA GCIG LA RIM GRO DANG BSNYEN BKUR BYA'O, ,DE LTAR
BYAS NA DE BZHIN GSHEGS PAS RJES SU YI RANG BA DANG GNANG BA YIN
TE, DE DAG NI BSNYEN BKUR NI LEGS PAR BYAS

PA YIN NO, ,GANG ZHIG SHES RAB SPYOD PA LA MOS NAS RIM GRO DANG
BSNYEN BKUR BYED PA'I BSOD NAMS KYI PHUNG PO NI TSAD MED PAR
SKYES PAR 'GYUR RO, ,DE CI'I PHYIR ZHE NA, 'DI

LTAR SHES RAB KYI LAS DE NI DKA' BA'I LAS DANG, BLA NA MED PA
DANG, GONG NA MED PA DANG, 'JIG RTEN GSUM PO THAMS CAD LAS KHYAD
PAR DU 'PHAGS SHING MNGON PAR

'PHAGS PA'I PHYIR RO, ,BYAMS PA, DE LTA BAS NA BYANG CHUB SEMS
DPA' MNGON PAR BRTZON PA DON DU GNYER ZHING, BRTZON 'GRUS RTZOM
PAR 'DOD PAS SHES RAB LA BRTZON PAR

BYA ZHING, SHES RAB YONGS SU BTZAL BA LA BRTZON 'GRUS BRTZAM PAR
BYA'O, ,DE NAS BCOM LDAN 'DAS LA BYANG CHUB SEMS DPA' SEMS DPA'
CHEN PO BYAMS PAS 'DI SKAD

CES GSOL TO, ,BCOM LDAN 'DAS, BYANG CHUB SEMS DPA' 'DU 'DZI LA
DGA' BA DANG, LAS LA DGA' BA RNAMS KYI NONGS DMIGS RNAMS NI BKA'
STZAL LAGS NA, BCOM


@274B LDAN 'DAS, BYANG CHUB SEMS DPAS SPROS PA LA DGA' BA'I NONGS
DMIGS RNAMS JI LTAR BRTAG PAR BGYI, BYANG CHUB SEMS DPAS GANG DAG
LA BRTAGS NA NYE BAR ZHI BA LA GNAS

SHING RTZOD PA MA MCHIS PAR GNAS PAR 'GYUR LAGS, BCOM LDAN 'DAS
KYI BKA' STZAL PA, BYAMS PA, BYANG CHUB SEMS DPAS SPROS PA LA
DGA' BA'I NYES DMIGS RNAMS MDOR BSDU

NA NYI SHU PO 'DI DAG TU BRTAG PAR BYA'O, ,RGYAS PAR NI DE BZHIN
GSHEGS PAS MTHA' YAS PAR BSTAN TE MTHAR THUG PAR YANG MI 'GYUR
RO, ,NYI SHU GANG ZHE NA, BYAMS PA, BYANG CHUB

SEMS DPA' SPROS PA LA DGA' BA TSE 'DI NYID LA SDUG BSNGAL BA DANG
YID MI BDE BA MANG BAR GNAS PA DANG, BZOD PA LAS YONGS SU NYAMS
PAR 'GYUR BA DANG, DE'I MI MDZA' BA RNAMS

YI RANG BAR 'GYUR BA DANG, DE LA BDUD KYANG MGU BAR 'GYUR BA
DANG, DE LA BDUD KYI 'KHOR KYANG DGA' BAR 'GYUR BA DANG, DE'I DGE
BA'I CHOS MA SKYES PA RNAMS SKYE BA MI 'GYUR BA DANG,

SKYES PA RNAMS MED PAR 'GYUR BA DANG, 'THAB PA DANG 'KHON DU
'DZIN PA DANG 'GYED PA MANG BAR 'GYUR BA DANG, 'THAB PA DANG
RTZOD PA DANG 'GYED PAS NGAN SONG DU 'GRO BAR 'GYUR BA'I

LAS MNGON PAR 'DU BYED PAR 'GYUR BA DANG, BAG MED PAR 'GYUR BA'I
LAM RAB TU 'DZIN PAR 'GYUR BA DANG, DE'I LCE'I DBANG PO RTZUB PAR
'GYUR BA DANG, DE'I LUNG MNOS PA'I


@275A *, ,CHOS RNAMS LEGS PAR GNAS PAR MI 'GYUR BA DANG, MDO SDE
LUNG MA MNOS PA RNAMS RNA LAM DU GRAG PAR MI 'GYUR BA DANG, DGE
BA'I BSHES GNYEN

THAMS CAD KYIS YONGS SU SPANG BAR 'GYUR BA DANG, SDIG PA'I GROGS
PO RNAMS DANG MYUR DU PHRAD PAR 'GYUR BA DANG, DKA' BA'I LAM GYIS
NGES PAR 'BYUNG BAR 'GYUR BA DANG,

RGYUN MI 'CHAD PAR YID DU MI 'ONG BA'I TSIG THOS PAR 'GYUR BA
DANG, GANG DANG GANG DU SKYES PA DE DANG DER THE TSOM DU 'GYUR BA
DANG, DE LA MI KHOM PA BRGYAD PO DE DAG NYE BAR 'GYUR

BA DANG, RTAG TU DE'I DKAR PO'I PHYOGS LA BRTZON PA LA BAR CHAD
'BYUNG BAR 'GYUR BA STE, BYAMS PA, NYI SHU PO DE DAG NI SPROS PA
LA DGA' BA'I NYES DMIGS RNAMS MDOR BSDUS

PA YIN TE, DE DAG YONGS SU SPANG BAR BYA'O, ,DE NAS DE'I TSE BCOM
LDAN 'DAS KYIS TSIGS SU BCAD PA 'DI DAG BKA' STZAL TO, ,DE NI TSE
'DIR BDE BAR MI 'GYUR TE, ,BZOD DANG

RING ZHING KHRO BA'I PHYOGS LA GNAS, ,DE YI DGRA RNAMS DGA' BAR
'GYUR BA STE, ,SPROS SPYOD DE YI NYES PA 'DI DAG GO ,BDUD KYANG
DE LA DGA' ZHING MGU BAR 'GYUR, ,BDUD KYI

PHYOGS KYANG DE LA DGA' BAR 'GYUR, ,DE YI DGE BA'I CHOS SKYES
CHUD ZAR 'GYUR, ,SPROS SPYOD DE YI NYES PA 'DI DAG GO ,DE NI NAM
YANG DGE BA MI SKYED DE, ,'CHI KAR THA DAD RGYU


@275B LA GNAS PA DANG, NGAN SONG 'GRO BA'I LAS NI BYED PAR 'GYUR,
,SPROS SPYOD DE YI NYES PA 'DI DAG GO ,MI MDZES PA DANG BLTA NA
MI SDUG DANG, ,DE NI RTAG TU RUS RIGS DMA' BAR 'GYUR,,

DE YI LCE YI DBANG PO RTZUB 'GYUR TE, ,SPROS SPYOD DE YI NYES PA
'DI DAG GO ,LUNG MNOS CHOS RNAMS LEGS PAR MI GNAS SHING, ,LUNG
MNOS MA BYAS MDO SDE THOS MI 'GYUR, ,DGE

BA'I BSHES GNYEN RNAMS KYANG RNAM PAR SPONG, ,SPROS SPYOD DE YI
NYES PA 'DI DAG GO ,SDIG PA'I GROGS PO DAG DANG PHRAD PAR 'GYUR,
,DKA' BA'I THEG PAS RNAM PAR DGA' 'GYUR

ZHING; ;MI 'DOD PA YI TSIG RNAMS RGYUN DU THOS, ,SPROS SPYOD DE
YI NYES PA 'DI DAG GO ,BYIS PA'I BLO CAN DE NI GAR SKYES DER,
,YIN NAM MA YIN SNYAM DU DE RTOG CING, ,RTAG TU DES NI THE

TSOM RNYED PAR 'GYUR, ,SPROS SPYOD DE YI NYES PA 'DI DAG GO ,DE
NI MI KHOM BRGYAD DANG RING MI 'GYUR, ,DE NI DAL BA LDAN ZHING
MCHOG MI 'GYUR, ,DE LA 'DOD PA 'DI DAG RTAG 'BYUNG

STE; ;SPROS SPYOD DE YI NYES PA 'DI DAG GO ,DE YI DGE BA DAG LA
BAR CHAD MANG, ,BGEGS SU 'GYUR BAS MYUR DU 'THOB MI 'GYUR,
,BRTZON DANG LDAN YANG DE LA DGRA RNAMS 'BYUNG, ,

SPROS SPYOD DE YI NYES PA 'DI DAG GO ,MKHAS PAS NYES 'DI YANG DAG
RIG NAS NI, ,SPROS PA THAMS CAD YONGS SU GTANG BAR BYA, ,SPROS
SPYOD DAG NI GNOD PA RNYED PA SLA, ,DE LTA BAS NA SPROS


@276A *, ,LA DGA' MI BYA, ,GANG NA SPROS PA'AM RTZOD PA YOD PA
LAS, ,DPAG TSAD BRGYA YI PHA ROL 'GRO BA MCHOG ,GANG NA NYON
MONGS YOD PA DE DAG TU, ,

YUD TZAM ZHIG KYANG GNAS SHING 'DUG MI BYA, ,RAB BYUNG DON 'DOD
YON TAN 'DOD PA RNAMS, ,SDANG BA'I SEMS KYIS RTZOD PAR MA BYED
CIG ,KHYED LA ZHING MED ZHING LAS TSONG BYAR

MED; ;GANG LA NOR PHYIR 'DI DAG 'BYUNG BAR SPROS, ,KHYED LA CHUNG
MA BU DANG BU MO MED, ,KHYIM DANG GNYEN GYI TSOGS KYANG YOD MA
YIN, ,BRAN PHO BRAN MO MED CING DBANG PHYUG MED, ,RAB

TU BYUNG NAS RTZOD PAR MA BYED CIG ,ZHI ZHING RAB TU ZHI BAS
BSTEN PA YI, ,NGUR SMRIG GOS RNAMS DAD PAS BLANGS NAS NI, ,ZHI
ZHING RAB ZHI NYE BAR ZHI BAR BYOS, ,SPROS PA RNAM PAR

SPONGS LA BZOD PA BSKYED, ,MI BZAD SEMS NI SBRUL GDUG 'DRA BA
SRUNGS, ,SPROS LA SPYOD PA SEMS CAN DMYAL BA DANG, ,DUD 'GRO
GSHIN RJE'I YUL DANG MI RING 'GYUR, ,DE

LTA BAS NA BZOD DANG BRTZON 'GRUS BSKYED, ,TSOGS PA GCIG PHYIR
SPROS PAR BYED NA NI, ,SDUG BSNGAL GSOD DANG 'CHING BA CI YANG
RUNG, ,GO RAR BRDEG DANG BSDIGS PA DE

DAG NI, ,'JIG RTEN 'DI NA GNAS PA RNAMS LA 'BYUNG, ,TSOGS PAR
GYUR LA NYES PA 'DI DAG DKON, ,TSOGS GYUR BAG LA NYAL LA 'PHEL BA
MED, ,TSOGS GYUR RNAMS LA


@276B DGA' BAR 'BYUNG 'GYUR NA, ,MKHAS PA SU ZHIG TSOGS PA BSKYED
MI BYED, ,GLAGS TSOL DAG GIS SKYON RNAMS RNYED MI 'GYUR, ,NAM
YANG 'KHOR RNAMS PHYED PAR MI 'GYUR TE, ,DE YI MDZA'

BSHES DAG KYANG RGYUN DU 'BYUNG, ,SPROS PA SPANGS PA'I PHAN YON
'DI DAG YIN, ,THEG PA'I STOBS 'DI YIS NI DAG 'GYUR ZHING, ,LAS
KYI SGRIB PA MA LUS BYANG NAS NI, ,STOBS DANG BCAS

SHING BZHON BCAS BDUD THUL CIG ,BRTAN PA GANG YIN DES NI BZOD PA
BSKYED, ,SPROS PA RGYAS PA LA NI SKYON MANG CHAGS, ,NYES PA DE
DAG NGAS NI BSTAN MI NUS, ,RTAG TU SPROS MED BSNGAGS

PA MTHA' YAS 'GYUR, ,SU ZHIG DON GNYER DES NI BZOD PA BSKYED, ,DE
NAS BCOM LDAN 'DAS LA BYANG CHUB SEMS DPA' SEMS DPA' CHEN PO
BYAMS PAS 'DI SKAD CES GSOL TO, ,

BCOM LDAN 'DAS, KUN NAS NYON MONGS PA DE TZAM DU GLENG BA NI DE
BZHIN GSHEGS PAS LEGS PAR GSUNGS TE NGO MTSAR LAGS SO, ,BCOM LDAN
'DAS, CI LNGA BRGYA PA THA MA LA BYANG CHUB

SEMS DPA' RNAMS KYIS TSIG GI MCHOG 'DI LTA BU 'DI DAG THOS NA
SKYO BAR 'GYUR ZHING KUN NAS NYON MONGS PA'I SPYOD PA YANG SPONG
BAR 'GYUR LAGS SAM, BKA' STZAL PA, BYAMS PA,

LNGA BRGYA PA THA MA LA BYANG CHUB SEMS DPA'I THEG PA PA'I GANG
ZAG RNAMS TSIG GI MCHOG 'DI LTA BU 'DI DAG THOS NA SKYO BAR 'GYUR
ZHING, KUN NAS NYON MONGS PA'I SPYOD PA LANG


@277A *, ,SPONG BAR 'GYUR BA 'BYUNG BA DE DAG NI NYUNG NGO,
,BYAMS PA, GANG DAG SEMS KYI RGYUD KHENGS PAR 'GYUR ZHING GUS PA
MED PA DANG, MNGON

PA'I NGA RGYAL LA GNAS PA DANG, GCIG LA GCIG THE TSOM ZA BA MANG
BDAG NI PHAL CHE, DE DAG NI DE BZHIN GSHEGS PAS GSUNGS PA'I MDO
SDE ZAB MO BSTAN PA'I YON TAN DANG,

PHAN YON ZAB PA DAG LUNG NOD PAR MI BYED, KHA TON DU MI BYED,
'CHANG BAR MI BYED, KUN CHUB PAR MI BYED DE, ,DE DAG GI LAS KYI
SGRIB PA DE SHAS CHES PAS YON TAN DE DAG

DANG; PHAN YON DE DAG 'BYUNG BAR MI 'GYUR RO, ,DE DAG DAD PA MED
PA DES MDO SDE DE DAG LA THE TSOM ZA BAR 'GYUR TE, PHYIS KYANG
LUNG NOD PAR MI BYED, 'CHANG BAR MI

BYED; KUN CHUB PAR MI BYED DE, DE DAG GI DRUNG DU BDUD SDIG CAN
DGE SLONG GI CHA LUGS SU 'DUG NAS 'DI SKAD DU, MDO SDE 'DI DAG NI
RANG BZOR BYAS PA YIN TE, 'DI DAG

NI DE BZHIN GSHEGS PAS GSUNGS PA MA YIN NO, ,DE CI'I PHYIR ZHE
NA, MDO SDE 'DI DAG LAS YON TAN DANG, PHAN YON BSHAD PA GANG YIN
PA DE DAG KHYED KYI 'DI LAS MI 'BYUNG ZHING

MED PA'I PHYIR RO ZHES MOS PA BZLOG PAR BYED DO, ,DE DAG DE LTAR
MOS PA BZLOG PAS MDO SDE ZAB MO DAG MI 'DOD CING THE TSOM DU
'GYUR TE, LUNG NOD PAR MI BYED, KHA TON DU MI BYED DE,


@277B MI BLUN PO DE DAG GIS YON TAN DE DAG THOS NA, 'DI LTAR CHOS
SPONG BAR 'GYUR BA'I LAS KYI RNAM PAR SMIN PA NI SBYANG BAR MI
NUS SO SNYAM DU SHES SO, ,DE NAS BCOM LDAN 'DAS LA BYANG

CHUB SEMS DPA' SEMS DPA' CHEN PO BYAMS PAS 'DI SKAD CES GSOL TO,
,BCOM LDAN 'DAS, DE BZHIN GSHEGS PA TSE DPAG MED KYI YON TAN DE
BZHIN GSHEGS PAS GSUNGS

PA GANG LAGS PA 'DI DAG LAS GANG GIS SEMS BSKYED PA GANG YANG
RUNG BA ZHIG YID LA BGYID CING, DE BZHIN GSHEGS PA TSE DPAG MED
YID LA BGYID PA DE SANGS RGYAS KYI ZHING DER

SKYE BAR 'GYUR NA, BCOM LDAN 'DAS, SEMS BSKYED PA DE DAG GANG
LAGS, DE SKAD CES GSOL PA DANG, BCOM LDAN 'DAS KYIS BYANG CHUB
SEMS DPA' SEMS DPA' CHEN PO BYAMS

PA LA 'DI SKAD CES BKA' STZAL TO, ,BYAMS PA, SEMS BSKYED PA GANG
DAG GIS DE BZHIN GSHEGS PA TSE DPAG MED KYI SANGS RGYAS KYI ZHING
'JIG RTEN GYI KHAMS BDE BA CAN DU SKYE

BAR 'GYUR BAR BYED PA DE DAG NI BYIS PA'I SEMS BSKYED PA MA YIN,
SKYED BU DAM PA MA YIN PA'I SEMS BSKYED PA MA YIN, KUN NAS NYON
MONGS PA'I SEMS BSKYED PA MA YIN TE, BYAMS

PA; SEMS BSKYED PA NI BCU PO 'DI DAG YIN NO, ,BCU GANG ZHE NA,
BYAMS PA, 'DI LTA STE, SEMS CAN THAMS CAD KYI SPYOD PA LA ZHE
'GRAS PAS NI, DE BZHIN GSHEGS PA TSE DPAG


@278A *, ,MED KYI SANGS RGYAS KYI ZHING DU SKYE BAR MI NUS TE,
SEMS CAN THAMS CAD LA BYAMS PA'I SEMS BSKYED PA DANG, 'TSE BA
YONGS SU SPANGS TE SEMS CAN

THAMS CAD LA SNYING RJE'I SEMS BSKYED PA DANG, LUS DANG SROG LA
MI LTA BAR DAM PA'I CHOS BSRUNG BA'I SEMS BSKYED PA DANG, ZAB
MO'I BZOD PA LA NGES PAR GYUR PAS DAM PA'I

CHOS LA MNGON PAR ZHEN PA'I SEMS BSKYED PA DANG, RNYED PA DANG
BKUR STIS MA GOS PAS BSAM PA YONGS SU DAG PA'I SEMS BSKYED PA
DANG, BRJED PA MED PAS THAMS CAD

MKHYEN PA NYID LA RIN PO CHER SEMS BSKYED PA DANG, ZHUM PA MED
PAS SEMS CAN THAMS CAD LA BLA MA BZHIN DU GUS PA BSKYED PA DANG,
BYANG CHUB KYI YAN LAG LA NGES PAS NYI TSE

BA'I BSAM GTAN GYI RO MYANG BAR MI BYA BA'I SEMS BSKYED PA DANG,
MA 'DRES PAS DGE BA'I RTZA BA RNAM PA SNA TSOGS KYI SEMS BSKYED
PA DANG, MTSAN MA YONGS SU SPANGS TE SANGS

RGYAS RJES SU DRAN PA BSGOM PA'I SEMS BSKYED PA STE, BYAMS PA,
SEMS BSKYED PA BCU PO NI DE DAG YIN TE, SEMS BSKYED PA BCU PO DE
DAG LAS SEMS BSKYED PA GANG YANG

RUNG BA'I SEMS BSKYED PA GANG YIN PA DE NI SEMS BSKYED PA DE DANG
LDAN NA SANGS RGYAS KYI ZHING DER SKYE BAR MI 'GYUR BA DE NI GNAS
MED DO, ,DE NAS BCOM LDAN 'DAS LA TSE DANG


@278B LDAN PA KUN DGA' BOS 'DI SKAD CES GSOL TO, ,BCOM LDAN 'DAS,
LHAG PA'I BSAM PA BSKUL BA'I CHOS KYI RNAM GRANGS 'DI DE TZAM DU
BSAM GYIS MI KHYAB PA NI NGO MTSAR LAGS

SO; ;DE SKAD CES GSOL PA DANG, BCOM LDAN 'DAS KYIS TSE DANG LDAN
PA KUN DGA' BO LA LEGS SO ZHES BYA BA BYIN TE, KUN DGA' BO, LEGS
SO, ,LEGS SO, ,KUN DGA' BO, DE'I

PHYIR KHYOD KYIS LHAG PA'I BSAM PA BSKUL BA ZHES BYA BA'I CHOS
KYI RNAM GRANGS 'DI GZUNG ZHIG ,BCOM LDAN 'DAS KYIS DE SKAD CES
BKA' STZAL NAS, BYANG CHUB SEMS DPA' SEMS

DPA' CHEN PO BYAMS PA DANG, BYANG CHUB SEMS DPA' DE DAG DANG, TSE
DANG LDAN PA KUN DGA' BO DANG, LHA DANG, MI DANG, LHA MA YIN
DANG, DRI ZAR BCAS PA'I 'JIG RTEN YI RANGS

TE; BCOM LDAN 'DAS KYIS GSUNGS PA LA MNGON PAR BSTOD DO, ,'PHAGS
PA DKON MCHOG BRTZEGS PA CHEN PO CHOS KYI RNAM GRANGS STONG PHRAG
BRGYA PA LAS, LHAG PA'I BSAM PA

BSKUL BA ZHES BYA STE, 'DUS PA NYI SHU RTZA LNGA PA RDZOGS SO,,
,,RGYA GAR GYI MKHAN PO DZI NA MI TRA DANG, SU RENDRA BO DHI
DANG, ZHU CHEN GYI LOTZTSA BA BAN DE YE SHES SDE LA

SOGS PAS BSGYUR CING ZHUS TE GTAN LA PHAB PA,,