@1B #, ,RGYA GAR SKAD DU, A'ARYA SU STHI TA MA TI DE BA PUTTRA PA
RI PRi TZTS'A N'A MA MA H'A Y'A NA

S'U TRA, BOD SKAD DU, 'PHAGS PA LHA'I BU BLO GROS RAB GNAS KYIS
ZHUS PA ZHES BYA BA

THEG PA CHEN PO'I MDO, BAM PO DANG PO, SANGS RGYAS DANG, BYANG
CHUB SEMS DPA'

THAMS CAD LA PHYAG 'TSAL LO, ,'DI SKAD BDAG GIS THOS PA DUS GCIG
NA, BCOM


@2A #, ,LDAN 'DAS RGYAL PO'I KHAB NA BYA RGOD KYI PHUNG PO'I RI
LA, DGE SLONG DRUG KHRI NYIS STONG GI DGE

SLONG GI DGE 'DUN CHEN PO MNGON PAR SHES PA MNGON PAR SHES PA
DGRA BCOM PA SHA STAG DANG, 'JAM

DPAL DANG, SENG GE'I TOG LA SOGS PA BYANG CHUB SEMS DPA' BZHI
KHRI NYIS STONG LA, BYANG CHUB SEMS

DPA' SEMS DPA' CHEN PO BYAMS PA DANG, SPYAN RAS GZIGS DBANG PHYUG
DANG, MTHU CHEN THOB DANG,

SPOBS PA BRTZEGS DANG, GZUNGS KYI DBANG PHYUG RGYAL PO DANG, LHUN
PO BRTZEGS DANG, LHUN PO'I RGYAL


@2B MTSAN DANG, RAB TU MI SGUL DANG, DON RAB SEMS DANG, LEGS PAR
BSAM PA SEMS DANG, SEMS DPA' BA DANG, SEMS

KYI BLO GROS DANG, SEMS BZANG PO DANG, NOR BU BRTZEGS DANG, RI
'JOMS RGYAL PO DANG, LAG NA RIN PO CHE DANG, SEMS

DPA' RIN PO CHE DANG, LAG NA RIN CHEN PHYAG RGYA DANG, RTAG TU
LAG BTEG DANG, RTAG TU LAG BRKYANG DANG, RTAG TU BRTZON DANG,

SEMS CAN SGROL DANG, BRTZON 'GRUS MOS PA DANG, JI SKAD SMRAS PA
DE BZHIN BYED PA LA GNAS PA DANG, SMON LAM 'PHAGS

PA DANG, LAG NA SGRON MA DANG, SEMS MNYAM PA DANG, NGAN SONG
SPONG DANG, MYA NGAN GYI MUN PA THAMS CAD 'JOMS PA

DANG; BRTZON PA MI GTONG DANG, NYI MA'I SNYING PO DANG, RDO RJES
RNAM PAR GNON DANG, MTHA' YAS RNAM PAR GNON DANG,


@3A #, ,DPAG MED RNAM PAR GNON DANG, MI G-YO GNAS KYIS RNAM PAR
GNON DANG, NAM MKHA' MDZOD DANG,

BLO GROS DAM PA DANG, KHYAD PAR BLO GROS DANG, BLO GROS 'PHEL
DANG, 'GRO GRUB DANG, SA 'DZIN DANG, ZLA 'OD DANG, ZLA BA'I TOG

DANG; 'OD KYI TOG DANG, 'OD DPAL DANG, SNANG BA THOB PAS RNAM PAR
GNON DANG, SENG GE LTAR RNAM PAR GNON PAS MNGON

PAR BSGRAGS PA'I SGRA DANG, SPOBS PA THOGS MED DANG, SPOBS PA
BZHAD PA DANG, SPOBS PA DPA' BA DANG, RNAM PAR

GNON PA DANG, NYI ZLA'I 'OD ZER MOG MOG POR BYED PA'I 'OD DANG,
DMIGS MED DANG, BLO GROS DPE MED DANG, RTAG TU

BZHAD DGES DBANG PO DANG, NOR BU DANG, SGRIB PA THAMS CAD RNAM
PAR SEL BA DANG, BUD MED RNAM BSGYUR GO CHA DANG,


@3B RAB TU SNANG BA DANG, RNAM PAR SNANG BYED DANG, MES BYIN
DANG, TSOGS CAN RAB MCHOG RGYAL PO DANG, BYANG CHUB SEMS DPA'
SEMS DPA' CHEN PO SGRA SKAD ZAB MO DANG, DE DAG

LA SOGS PA BYANG CHUB SEMS DPA' SEMS DPA' CHEN PO BZHI KHRI NYIS
STONG DANG THABS GCIG TU BZHUGS SO, ,RGYAL PO CHEN PO BZHI DANG,
LHA'I DBANG PO BRGYA BYIN DANG, MI

MJED KYI BDAG PO TSANGS PA DANG, DE DAG DANG GZHAN YANG LHA'I BU
DRUG KHRI TZAM DANG YANG THABS GCIG GO, LHA'I BU BLO GROS RAB
GNAS DANG, LHA'I BU MTSAMS BZANG DANG, LHA'I

BU DBANG PHYUG CHEN PO DANG, LHA'I BU BLO GROS BZANG PO DANG, DE
DAG LA SOGS PA THAMS CAD KYANG BYANG CHUB SEMS DPA'I THEG PA LA
YANG DAG PAR ZHUGS PA'I LHA'I BU BDUN KHRI SUM

STONG DANG YANG THABS GCIG GO ,LHA MA YIN GYI DBANG PO SGRA GCAN
DANG, LHA MA YIN GYI DBANG PO LHUN PO DANG, DE DAG LA SOGS PA
THAMS CAD KYANG BYANG CHUB SEMS DPA'I THEG PA

LA YANG DAG PAR ZHUGS PA'I LHA MA YIN GYI DBANG PO NYI KHRI DANG
YANG THABS GCIG GO ,KLU'I RGYAL PO MA DROS PA DANG, KLU'I RGYAL
PO ZLA BA DANG, KLU'I RGYAL PO 'JOG PO DANG, DE

DAG LA SOGS PA THAMS CAD KYANG BYANG CHUB SEMS DPA'I THEG PA LA
YANG DAG PAR ZHUGS PA'I KLU'I RGYAL PO DRUG KHRI DANG YANG THABS
GCIG GO ,DE DAG DANG, GZHAN YANG


@4A *, ,LHA DANG, KLU DANG, GNOD SBYIN DANG, DRI ZA DANG, LHA MA
YIN DANG, NAM MKHA' LDING DANG, MI'AM CI DANG, LTO 'PHYE CHEN PO
'BUM PHRAG DU MA DANG,

DGE SLONG DANG, DGE SLONG MA DANG, DGE BSNYEN DANG, DGE BSNYEN MA
DAG DANG THABS GCIG STE, DE NAS BCOM LDAN 'DAS 'KHOR 'BUM PHRAG
DU MAS YONGS SU BSKOR

CING MDUN GYIS BLTAS TE CHOS STON TO, ,DE'I TSE NA 'JAM DPAL
GZHON NUR GYUR PA RANG GI GNAS KHANG NA 'DUG PA, GCIG PU DBEN PAR
GYUR CING, NANG DU YANG DAG 'JOG

LA ZHUGS PA, NYON MONGS PA MED PA, SEMS MED CING SEMS DANG BRAL
BA ZHES BYA BA'I TING 'DZIN LA SNYOMS PAR ZHUGS SO, ,DE NAS 'JAM
DPAL GZHON NUR

GYUR PA DRAN ZHING SHES BZHIN DU TING NGE 'DZIN DE LAS LANGS SO,
,'JAM DPAL GZHON NUR GYUR PA LANGS MA THAG TU PHYOGS BCU'I SANGS
RGYAS KYI ZHING DPAG TU MED PA

DAG RNAM PA DRUG TU RAB TU G-YOS SO, ,DE NAS 'JAM DPAL GZHON NUR
GYUR PA TING NGE 'DZIN DE LAS LANGS NAS 'DU SHES KYI RNAM PAR
RTOG PA YID LA BYED PA 'DI LTA

BU 'DI SKYES TE, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RNAMS 'JIG RTEN DU 'BYUNG BA NI BRGYA LA
BRGYA LAM NA STE, 'DI LTA STE, DPER


@4B NA; AU DUM WA RA'I ME TOG BRGYA LA BRGYA LAM NA 'JIG RTEN DU
'BYUNG BA DE BZHIN DU GANG DAG SKYE BA'I SDUG BSNGAL ZAD PAR BYA
BA'I PHYIR ZHI BA GSAL BA, BRTAG TU MED PA, RTOG GE DANG BRAL BA,

ZAB PA SHES PAR DKA' BA'I CHOS STON PA'I DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS RNAMS KYANG BRGYA LA
BRGYA LAM NA 'JIG RTEN DU 'BYUNG NGO, ,SANGS

RGYAS 'BYUNG BA MED PA NA NI CHOS MNYAN PA YANG MED DO, ,CHOS
MNYAN PA MED NA NI SEMS CAN RNAMS KYI SDUG BSNGAL ZAD PA YANG MED
PAS BDAG DE BZHIN GSHEGS PA DGRA BCOM PA YANG DAG

PAR RDZOGS PA'I SANGS RGYAS KYI SPYAN SNGAR SONG STE, ZHU BA ZHUS
PA JI LTA BUS SEMS CAN RNAMS KYI DGE BA'I RTZA BA YONGS SU BSGRUB
PAR 'GYUR BA DANG, BYANG CHUB SEMS DPA'I THEG PA PA'I

GANG ZAG RNAMS SANGS RGYAS KYI CHOS BSAM GYIS MI KHYAB PA DAG LA
NEM NUR MED CING THE TSOM MED PAR 'GYUR BA DANG, SANGS RGYAS KYI
BYANG CHUB YONGS SU RDZOGS PAR 'GYUR BA DANG, 'JIG

RTEN GYI KHAMS MI MJED 'DI'I SEMS CAN 'DI DAG NI 'DOD CHAGS CHE
BA, ZHE SDANG CHE BA, GTI MUG CHE BA, DKAR PO'I CHOS DANG BRAL
BA, MI DGE BA'I CHOS DANG LDAN PA, GLEN PA, BLUN

PA; MI GUS PA, SANGS RGYAS DANG BRAL BA, CHOS DANG BRAL BA, DGE
'DUN DANG BRAL BA SHA STAG YIN PAS, CI NAS KYANG SEMS CAN 'DI DAG
GIS CHOS THOS NAS SHES RAB KYI MIG


@5A *, ,RNAM PAR DAG PAR 'GYUR BA DE LTA BU'I ZHU BA ZHU'O SNYAM
MO, ,DE NAS YANG 'JAM DPAL GZHON NUR GYUR PA 'DI SNYAM DU SEMS
TE, BDAG GI PHYOGS BCU'I

BYANG CHUB SEMS DPA' GANG DAG DE BZHIN GSHEGS PA LA CHOS NYAN PAR
'GYUR BA DANG, GANG DAG ZAB MO'I BZOD PA 'DI LA LUS KYIS MNGON DU
BYED PAR 'GYUR BA 'BUM PHRAG MANG PO DAG

KYANG BSDU BAR BYA'O SNYAM MO, ,DE NAS DE'I TSE 'JAM DPAL GZHON
NUR GYUR PA KUN DU SNANG BA DRI MA MED PA BKOD PA ZHES BYA BA'I
TING NGE 'DZIN LA SNYOMS PAR BZHUGS SO, ,'JAM DPAL

GZHON NUR GYUR PA KUN DU SNANG BA DRI MA MED PA BKOD PA'I TING
NGE 'DZIN LA SNYOMS PAR ZHUGS MA THAG TU, DE NAS DE'I MOD LA SHAR
PHYOGS DANG, PHYOGS BCU'I SANGS RGYAS KYI ZHING

GANGG'A'I KLUNG GI BYE MA SNYED DAG MNYEN PA, 'JAM PA, RNAM PAR
DAG PA, 'OD GSAL BA, DRI MA MED PA, YONGS SU DAG PA'I 'OD CHEN
PO'I SNANG BA CHEN POS KHYAB PAR GYUR TO, ,'OD

DE DANG SNANG BA DES, PHYOGS BCU'I 'JIG RTEN NA, 'JIG RTEN GYI
BAR GYI MUN PA MUN NAG DANG, RI'I RTZE MO DANG, SHING LJON PA
DANG, RI DANG, KHOR YUG DANG, BTANG BZUNG DANG,

BTANG BZUNG CHEN PO DANG, GANGS DANG, RI RAB DANG, LHUN PO CHEN
PO GANG DAG YOD PA DE DAG THAMS CAD SNANG BA CHEN POS GSAL BAR
GYUR TO, ,DE NAS PHYOGS BCU'I 'JIG


@5B RTAN [*RTEN?] NA SANGS RGYAS BCOM LDAN 'DAS GANGG'A'I KLUNG
GI BYE MA SNYED GANG DAG BZHUGS TE, 'TSO ZHING GZHES PA DE DAG LA
RANG RANG GI BSNYEN BKUR BDAG GIS ZHUS PA, BCOM LDAN 'DAS,

SNGON MA THOS, MA MTHONG BA'I 'OD 'DI LTA BU YID DU MCHI BA, 'DI
LTAR 'OD GSAL BA'I SNANG BA CHEN PO 'DI LTA BU 'JIG RTEN DU
'BYUNG BA 'DI, BCOM LDAN 'DAS, RGYU NI GANG LAGS,

RKYEN NI GANG LAGS, BCOM LDAN 'DAS, 'OD 'DIS BDAG CAG SEMS DANG
BA DANG, LUS SIM PA CHEN PO DANG LDAN ZHING, SEMS CAN RNAMS KYI
'DOD CHAGS DANG, ZHE SDANG DANG, GTI

MUG DAG KYANG KUN DU MI 'BYUNG LAGS NA, BCOM LDAN 'DAS, GANG GIS
'OD 'DI LTA BU BKYE BA 'DI SU'I MTHU LAGS, 'DI SU'I BYIN GYIS
RLABS LAGS, DE SKAD CES GSOL PA DANG,

SANGS RGYAS BCOM LDAN 'DAS DE DAG BSNYEN BKUR BA DE DAG LA CANG
MI GSUNG BAR GYUR TO, ,SANGS RGYAS KYI MTHUS PHYOGS BCU'I 'JIG
RTEN NA LHA'I SGRA DANG, KLU'I SGRA DANG, GNOD

SBYIN GYI SGRA DANG, LHA MA YIN GYI SGRA DANG, NAM MKHA' LDING GI
SGRA DANG, DRI ZA'I SGRA DANG, MI'AM CI'I SGRA DANG, LTO 'PHYE
CHEN PO'I SGRA DANG, MI'I SGRA DANG, MI MA YIN PA'I SGRA DANG,
BYA'I SGRA

DANG; RI DVAGS KYI SGRA GANG DAG YOD PA DE DAG THAMS CAD KYANG MI
GRAG PAR GYUR TO, ,RLUNG GI SGRA DANG, CHU'I PHUNG PO'I SGRA
DANG, RGYA MTSO CHEN PO'I SHUGS KYI SGRA DANG, ROL MO'I SGRA
DANG,


@6A *, ,KLU'I DBYANGS KYI SGRA GANG DAG YOD PA DE DAG THAMS CAD
KYANG MI GRAG PAR GYUR TE, 'GA' YANG SGRA MI 'BYIN CING THAMS CAD
ZHI BA DANG, RAB TU ZHI BAR GYUR

TO; ;YANG SANGS RGYAS BCOM LDAN 'DAS DE DAG LA BSNYEN BKUR BA DE
DAG GIS LAN GNYIS LAN GSUM DU 'DI SKAD CES GSOL TO, ,SKYE BO MANG
PO LA SMAN PA DANG, SKYE BO MANG PO LA

BDE BA DANG, LHA DANG MI RNAMS KYI SKYE BO PHAL PO CHE'I DON
DANG, SMAN PA DANG BDE BA'I SLAD DU BCOM LDAN 'DAS KYIS GANG GIS
'OD 'DI LTA BU BKYE ZHING, DES SANGS RGYAS KYI ZHING

THAMS CAD SNANG BAR GYUR PA 'DI SU'I MTHU LAGS PA BSHAD DU GSOL,
DE NAS PHYOGS BCU'I SANGS RGYAS KYI ZHING GANGG'A'I KLUNG GI BYE
MA SNYED DAG GI SANGS RGYAS BCOM

LDAN 'DAS DE DAG THAMS CAD KYIS GSUNG GI SGRA DBYANGS GCIG TU
BSDUS NAS, GSUNG GI 'PHRIN LAS BRJOD DE, DE BZHIN GSHEGS PA GCIG
CI LTA BA BZHIN DU

GZHAN YANG DE BZHIN DU GSUNG ZHING, DE DAG GIS GSUNG GI 'PHRIN
LAS SGRA DBYANGS GCIG TU BSDUS PA DE LTA BU DES BSNYEN BKUR BA DE
DAG LA BKA' STZAL TO, ,SANGS RGYAS

BCOM LDAN 'DAS DE DAG GI GSUNG BRJOD PA DES, SANGS RGYAS KYI
ZHING THAMS CAD KUN DU GANG BAR GYUR TE, LHA DANG MIR BCAS PA'I
SIL SNYAN 'BUM PHRAG MANG PO DAG


@6B KYANG SGRA MNGON PAR 'BYIN CING, ROL MO'I SGRA DAG KYANG MA
DKROL BAR SGRA GRAG PAR GYUR TO, ,ROL MO'I SGRA DE DAG LAS MI
RTAG PA DANG, SDUG BSNGAL BA DANG, BDAG MED PA DANG LDAN PA'I

SGRA 'BYUNG ZHING, STONG PA NYID KYI SGRA DANG, MTSAN MA MED PA'I
SGRA DANG, SMON PA MED PA'I SGRA DANG, 'DOD CHAGS DANG BRAL BA'I
SGRA DANG, RNAM PAR GROL BA'I SGRA DANG, CHOS KYI DBYINGS KYI

SGRA DANG, DE BZHIN NYID KYI SGRA DANG, YANG DAG PA'I MTHA'I SGRA
DANG, SBYIN PA'I SGRA DANG, TSUL KHRIMS KYI SGRA DANG, BZOD PA'I
SGRA DANG, BRTZON 'GRUS KYI SGRA DANG, BSAM GTAN GYI SGRA DANG,

SHES RAB KYI SGRA DANG, NGES PA'I SGRA DANG, PHAN PA'I DNGOS PO'I
SGRA DANG, BYAMS PA DANG, SNYING RJE DANG, DGA' BA DANG, BTANG
SNYOMS KYI SGRA DAG DANG, DE LTA BU DANG MTHUN PA'I CHOS

KYI SGO 'BUM PHRAG DU MA DAG GI SGRA BYUNG BAR GYUR TO, ,SGRA
BYUNG BA DE DAG GIS SEMS CAN BYE BA KHRAG KHRIG 'BUM PHRAG DPAG
TU MED PA, GRANGS MED PA DAG BLA NA MED PA YANG DAG PAR RDZOGS

PA'I BYANG CHUB DANG, NYAN THOS NYID DANG, RANG SANGS RGYAS NYID
DANG, BRGYA BYIN NYID DANG, TSANGS PA NYID DANG, 'KHOR LOS BSGYUR
BA'I RGYAL SRID YONGS SU 'GRUB PA LAS PHYIR MI

LDOG PAR GYUR TO, ,DE NAS SANGS RGYAS BCOM LDAN 'DAS DE DAG GIS
BSNYEN BKUR BA DE DAG LA 'DI SKAD CES BKA' STZAL TO, ,RIGS KYI BU
DAG, 'DI LTA BU'I GTAM DRIS PAS KHYED LA


@7A *, ,CI ZHIG BYA'I THONG ZHIG, 'OD 'DI NI JI TZAM DU BSAM GYIS
MI KHYAB PA'I DGE BA'I RTZA BA DANG, JI TZAM DU BSAM GYIS MI
KHYAB PA'I SBYIN PA'I TSOGS DANG,

TSUL KHRIMS DANG, BZOD PA DANG, BRTZON 'GRUS DANG, BSAM GTAN
DANG, SHES RAB KYI TSOGS KYIS YONGS SU SBYANG BA BYAS PA YIN TE,
'DI NI NYAN THOS DANG, RANG SANGS RGYAS

THAMS CAD KYIS MA YIN NO, ,GAL TE DE BZHIN GSHEGS PAS 'OD 'DI'I
BSNGAGS PA BRJOD PAR GYUR NA, LHA DANG BCAS PA'I 'JIG RTEN THAMS
CAD 'DI LA RMONGS PAR 'GYUR

RO; ;'OD 'DI NI BYAMS PA DANG, SNYING RJE DANG, DGA' BA DANG,
GTANG SNYOMS THAMS CAD KYIS YONGS SU BSGOS PAS YONGS SU TSIM PAR
BYED PA STE, 'OD 'DI'I BSNGAGS PA BRJOD

PAR GYUR NA, BSKAL PA'AM, BSKAL PA LAS LHAG PAR YANG BSNGAGS PA
BRJOD PA'I MTHAR PHYIN PAR SLA BA MA YIN NO, ,RIGS KYI BU DAG, DE
LTA MOD KYI, 'ON KYANG LEGS PAR

NYON LA RAB TU YID LA GZUNG ZHIG DANG, KHYED LA BSHAD PAR BYA'O,
,SANGS RGYAS BCOM LDAN 'DAS DE DAG LA BSNYEN BKUR BA DE DAG GIS
LAN GNYIS LAN GSUM DU 'DI SKAD CES

GSOL TO, ,SKYE BO MANG PO LA SMAN PA DANG, SKYE BO MANG PO LA BDE
BA DANG, BYANG CHUB SEMS DPA' RNAMS KYI DGE BA'I RTZA BA YONGS SU
'GRUB PAR BGYI BA'I SLAD DU, BCOM LDAN 'DAS


@7B KYIS BSHAD DU GSOL, DE SKAD CES GSOL PA DANG, SANGS RGYAS
BCOM LDAN 'DAS DE DAG GIS RANG RANG GI BSNYEN BKUR BA DE DAG LA
'DI SKAD CES BKA' STZAL TO, ,RIGS KYI BU DAG ,

'JIG RTEN GYI KHAMS MI MJED CES BYA BA YOD DE, DE NA DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA ZHES BYA BA RIG PA DANG ZHABS SU LDAN PA, BDE

BAR GSHEGS PA 'JIG RTEN MKHYEN PA, SKYES BU 'DUL BA'I KHA LO
SGYUR BA, BLA NA MED PA LHA DANG MI RNAMS KYI STON PA SANGS RGYAS
BCOM LDAN 'DAS BZHUGS TE, 'TSO ZHING GZHES PA DE SNYIGS

MA LNGA DANG LDAN PA'I 'JIG RTEN GNAS PAR 'DOD CHAGS DANG, ZHE
SDANG DANG, GTI MUG GIS GZIR BA'I SEMS CAN MI GUS PA, DBANG PO
RTUL BA, NGO TSA SHES PA DANG, KHREL YOD PA

DANG BRAL BA, NYON MONGS PA CAN GYI LAS LA SPYOD PA DE LTA BU'I
SEMS CAN RNAMS KYI SANGS RGYAS KYI ZHING DU BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR SANGS

RGYAS TE CHOS STON TO, ,RIGS KYI BU DAG, BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA'I SANGS RGYAS KYI ZHING 'JIG RTEN

GYI KHAMS MI MJED DE NA, BYANG CHUB SEMS DPA' 'JAM DPAL GZHON NUR
GYUR PA ZHES BYA BA MTHU CHE BA, SHES RAB CHE BA, BRTZON 'GRUS
CHE BA, BYANG CHUB SEMS DPA' RNAMS YANG


@8A *, ,DAG PAR STON PAR BYED PA, BYANG CHUB SEMS DPA' RNAMS YANG
DAG PAR 'DZIN DU BCUG PA, BYANG CHUB SEMS DPA' RNAMS YANG DAG PAR
GZENGS BSTOD PA,

BYANG CHUB SEMS DPA' RNAMS YANG DAG PAR RAB TU DGA' BAR BYED PA,
BYANG CHUB SEMS DPA' RNAMS KYI PHA'I GO 'BYED PA, BYANG CHUB SEMS
DPA' RNAMS KYI MA'I GO 'BYED PA, CHOS

THAMS CAD KYI GZHI RAB TU 'BYED PA'I SHES PA LA MKHAS PA, CHAGS
PA MED PA'I SHES RAB KYI PHA ROL TU PHYIN PA THOB PA, THOGS PA
MED PA'I SPOBS PA DANG LDAN PA, GZUNGS THOB PA,

BYANG CHUB SEMS DPA'I YON TAN BSAM GYIS MI KHYAB PA DANG LDAN PA
ZHIG 'DUG PA DE, 'DI LTA STE, SEMS CAN RNAMS KYI DGE BA'I RTZA BA
YONGS SU 'GRUB PAR BYA BA DANG, BYANG CHUB

SEMS DPA'I THEG PA PA'I GANG ZAG RNAMS KYI CHOS BSAM GYIS MI
KHYAB PA YONGS SU RDZOGS PAR BYA BA'I PHYIR, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS

RGYAS SH'AKYA THUB PA DE LA CHOS KYI ZHU BA ZHU BAR 'GYUR TE,
RIGS KYI BU DAG, BYANG CHUB SEMS DPA' 'JAM DPAL GZHON NUR GYUR PA
DES, BYANG CHUB SEMS DPA' GANG DAG CHOS BSTAN

PA DE NYAN CING 'DU BAR 'GYUR BA'I BYANG CHUB SEMS DPA' DPAG TU
MED PA DAG PHYOGS BCU NAS BSDU BA'I PHYIR, 'OD 'DI BKYE STE, RIGS
KYI BU DAG, SNANG BA CHEN PO 'JIG RTEN DU


@8B BYUNG BA 'DI'I RGYU NI DE YIN, RKYEN NI DE YIN NO, ,DE SKAD
CES BKA' STZAL PA DANG, SANGS RGYAS BCOM LDAN 'DAS DE DAG LA
BSNYEN BKUR BA DE DAG GIS 'DI SKAD CES GSOL TO, ,BCOM

LDAN 'DAS, BYANG CHUB SEMS DPA' 'JAM DPAL GZHON NUR GYUR PA DE
TING NGE 'DZIN GANG LA GNAS NAS 'OD 'DI LTA BU 'GYED LAGS, BKA'
STZAL PA, TING NGE 'DZIN KUN DU SNANG BA DRI

MED BKOD PA STE, BYANG CHUB SEMS DPA' 'JAM DPAL GZHON NUR GYUR PA
DE TING NGE 'DZIN DE LA GNAS NAS 'OD 'DI LTA BU 'GYED DO, ,GSOL
PA, BCOM LDAN 'DAS, SANGS RGYAS BCOM

LDAN 'DAS RNAMS NI 'DI LTAR GSAL BA, 'DI LTAR RNAM PAR DAG PA,
'DI LTAR LUS DANG SEMS DGA' BA DANG, MCHOG TU DGA' BAR BGYID PA'I
'OD 'DI LTA BU 'GYED PAR MI MDZAD

LAGS SO, ,BKA' STZAL PA, RIGS KYI BU DAG, BYANG CHUB SEMS DPA'
BSDU BA DANG, BYANG CHUB SEMS DPA' BSKUL BA'I CHOS KYI RNAM
GRANGS RTAG TU RGYUN MI 'CHAD PA'I PHYIR RO, ,DE NAS

PHYOGS BCU'I SANGS RGYAS KYI ZHING DPAG TU MED GRANGS MED BSAM
GYIS MI KHYAB PA GANGG'A'I KLUNG GI BYE MA SNYED DAG NA, SANGS
RGYAS KYI ZHING RE RE NAS KYANG BYANG CHUB SEMS DPA' DKRIGS PHRAG

BYE BA KHRAG KHRIG 'BUM PHRAG DPAG TU MED GRANGS MED BSAM GYIS MI
KHYAB PA DAG ,SANGS RGYAS BCOM LDAN 'DAS DE DAG GA LA BA DER SONG
STE, LHAGS NAS SANGS RGYAS BCOM LDAN 'DAS


@9A *, ,DE DAG GI ZHABS LA MGO BOS PHYAG 'TSAL TE, SANGS RGYAS
BCOM LDAN 'DAS DE DAG LA 'DI SKAD CES GSOL TO, ,BCOM LDAN 'DAS,
SNGON MA MTHONG,

MA THOS PA YON TAN DU MA DANG LDAN PA'I 'OD 'DI LTA BU DANG,
SNANG BA 'DI LTA BU DANG, 'BAR BA 'DI DAG GA LAS MCHIS, SU'I 'OD
LAGS, DE SKAD CES GSOL PA DANG, SANGS RGYAS

BCOM LDAN 'DAS DE DAG GIS BYANG CHUB SEMS DPA' DE DAG LA 'DI SKAD
CES BKA' STZAL TO, ,RIGS KYI BU DAG, 'JIG RTEN GYI KHAMS MI MJED
CES BYA BA YOD DE, DE NA BCOM LDAN

'DAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS SH'AKYA THUB PA ZHES BYA BA BZHUGS TE, 'TSO ZHING
GZHES LA CHOS KYANG STON TO, ,DE NA BYANG CHUB SEMS

DPA' 'JAM DPAL GZHON NUR GYUR PA ZHES BYA BA ZHIG 'DUG PA DES 'DI
LTA STE, PHYOGS BCU'I BYANG CHUB SEMS DPA' RNAMS BSDU BA'I PHYIR
'OD 'BAR BA 'DI LTA BU 'DI BKYE'O, ,DE

SKAD CES BKA' STZAL PA DANG, SANGS RGYAS BCOM LDAN 'DAS DE DAG LA
BYANG CHUB SEMS DPA' DE DAG GIS 'DI SKAD CES GSOL TO, ,BCOM LDAN
'DAS, BDAG CAG BCOM

LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SH'AKYA THUB PA DE LA BLTA BA DANG, PHYAG BGYI
BA DANG, BSNYEN BKUR BGYI BA DANG, ZHU BA DANG


@9B ZHU BLAG BGYI BA DANG, BYANG CHUB SEMS DPA' 'JAM DPAL GZHON
NUR GYUR PA DE DANG, DE LAS GZHAN PA'I BYANG CHUB SEMS DPA' DAG
KYANG BLTA BA'I SLAD DU 'JIG RTEN GYI KHAMS MI MJED

DER MCHI'O, ,BKA' STZAL PA, RIGS KYI BU DAG, DE'I DUS LA BAB PAR
SHES NA DENGS SHIG, DE NAS DE'I MOD LA PHYOGS BCU'I BYANG CHUB
SEMS DPA' DKRIGS PHRAG BYE BA KHRAG KHRIG 'BUM

PHRAG DPAG TU MED GRANGS MED BSAM GYIS MI KHYAB PA DAG SKAD CIG
THANG CIG YUD TZAM DE NYID LA, 'DI LTA STE, DPER NA, MI STOBS PO
CHE'I LAG PA BSKUM PA LAS BRKYANG BA'AM, BRKYANG PA

LAS BSKUM PA TZAM LA RANG RANG GI SANGS RGYAS KYI ZHING DAG NAS
MI SNANG BAR GYUR NAS 'JIG RTEN GYI KHAMS MI MJED 'DIR LHAGS PAR
GYUR TO, ,DE NAS BYANG CHUB SEMS DPA' LA LA DAG NI

ME TOG GI CHAR DAG MNGON PAR RAB TU 'BEBS SHING, BCOM LDAN 'DAS
DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS SH'AKYA THUB PA GA LA BA DER LHAGS

SO; ;LA LA DAG NI PHYE MA DANG, BYUG PA DANG, ME TOG PHRENG DANG,
SPOS KYI CHAR DAG DANG, ME TOG AUTPA LA DANG, PADMA DANG, KU MU
TA DANG, PADMA DKAR PO DANG, TZAM PA KA DANG, AA TI MUG

TA KA DANG, SKYA SNAR DANG, DHA NU SKA RI DANG, SNA MA'I ME TOG
DANG, B'A RA SHI KA DANG, B'A RA SHI KA CHEN PO DANG, MANDA RA BA
DANG, MANDA RA BA CHEN PO DANG, PA RU SHA KA DANG, PA RU SHA KA
CHEN


@10A *, ,PO DANG, ZLA MDOG DANG, ZLA MDOG CHEN PO DANG, ZLA MDOG
RAB MDZES LA SOGS PA ME TOG GI RIGS RNAM PA SNA TSOGS KYI CHAR
DAG DANG, SPOS KYI CHAR

DAG DANG, PHRENG BA'I CHAR DAG DANG, PHYE MA'I CHAR DAG MNGON PAR
RAB TU 'BEBS SHING, BCOM LDAN 'DAS DE BZHIN GSHEGS PA DGRA BCOM
PA YANG DAG PAR RDZOGS PA'I SANGS

RGYAS SH'AKYA THUB PA GA LA BA DER LHAGS SO, ,BYANG CHUB SEMS
DPA' LA LA DAG NI SIL SNYAN 'BUM PHRAG DU MA DAG RAB TU GSIL
ZHING, BCOM LDAN 'DAS DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS SH'AKYA THUB PA
GA LA BA DER LHAGS SO, ,BYANG CHUB SEMS DPA' LA LA DAG NI DE
BZHIN GSHEGS PA LA BSTOD PA'I SGRA DBYANGS RE

RES KYANG STONG GSUM GYI STONG CHEN PO'I 'JIG RTEN GYI KHAMS
RNAMS SU SGRA SKAD KYIS GO BAR 'BYED CING LHAGS TE, DE LTA BU'I
BKOD PA RNAM PA SNA TSOGS DAG GIS BCOM LDAN 'DAS DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA GA LA BA DER LHAGS SO, ,BYANG CHUB SEMS DPA' DE
DAG 'JIG RTEN GYI KHAMS MI MJED 'DIR

LHAGS MA THAG TU DE NAS DE'I MOD LA 'DI LTA STE, BYANG CHUB SEMS
DPA' DE DAG GIS MTHUS STONG GSUM GYI STONG CHEN PO'I 'JIG RTEN
GYI KHAMS 'DI NA SEMS CAN DMYAL BA DANG,


@10B DUD 'GRO'I SKYE GNAS DANG, GSHIN RJE'I 'JIG RTEN GYI SEMS
CAN GANG JI SNYED YOD PA DE DAG THAMS CAD NYE BAR ZHI BAR GYUR
TO, ,SEMS CAN GANG LA YANG 'DOD CHAGS KYIS GNOD PA MED,

ZHE SDANG GIS MA YIN, GTI MUG GIS MA YIN, NGA RGYAL GYIS MA YIN,
PHRAG DOG GIS MA YIN, SER SNAS MA YIN, 'CHAB PAS MA YIN, KHRO BAS
MA YIN, YONGS SU GDUNGS PAS MA

YIN TE, SEMS CAN THAMS CAD BYAMS PA'I SEMS DANG, MCHOG TU DGA'
BA'I SEMS DANG LDAN PAR GYUR TO, ,DE NAS BYANG CHUB SEMS DPA'
DKRIGS PHRAG BYE BA KHRAG KHRIG 'BUM

PHRAG DPAG TU MED GRANGS MED BSAM GYIS MI KHYAB PA DE DAG BCOM
LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SH'AKYA THUB PA GA LA BA DER DONG

STE LHAGS NAS, BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS SH'AKYA THUB PA'I ZHABS LA
MGO BOS PHYAG 'TSAL TE, BCOM LDAN

'DAS LA LAN GSUM BSKOR BA BYAS NAS STENG GI BAR SNANG LA LUS MI
SNANG BAR BYAS TE, LUS THAMS CAD RNAM PAR 'JIG PA ZHES BYA BA'I
TING NGE 'DZIN LA SNYOMS PAR ZHUGS NAS,

RANG RANG GI SMON LAM LAS BYUNG BA'I PADMA KHA DOG SNA TSOGS 'DAB
MA 'BUM PHRAG DU MA DANG LDAN PA'I PADMA'I SNYING PO DAG LA SKYIL
MO KRUNG BCAS TE 'DUG PAR GYUR TO, ,DE NAS GNAS


@11A *, ,BRTAN 'OD SRUNG CHEN POS CHOS KYI CHO 'PHRUL CHEN PO NGO
MTSAR RMAD DU BYUNG BA DE DANG, ME TOG GI CHAR DANG, SPOS KYI
CHAR DANG, PHYE MA'I CHAR DE DAG DANG, SIL

SNYAN 'BUM PHRAG MANG PO SGRA 'BYIN PA DE DAG DANG, SNANG BA CHEN
PO DE YANG MTHONG, GLING CHEN PO BZHI PA'I 'JIG RTEN GYI KHAMS
'DI ME TOG DAG GIS PUS MO NUB TZAM DU KHEBS PAR

GYUR PA YANG MTHONG, 'KHOR PHAL PO CHE LHA DANG, KLU DANG, GNOD
SBYIN DANG, DRI ZA DANG, LHA MA YIN DANG, NAM MKHA' LDING DANG,
MI'AM CI DANG, LTO 'PHYE CHEN PO DANG, MI DANG MI

MA YIN PA DANG, DGE SLONG DANG, DGE SLONG MA DANG, DGE BSNYEN
DANG, DGE BSNYEN MA DE DAG THAMS CAD KYI LUS GSER GYI KHA DOG LTA
BUR SNANG BA DAG KYANG MTHONG NGO, ,DE NAS GNAS

BRTAN 'OD SRUNG CHEN PO STAN LAS LANGS TE, CHOS GOS PHRAG PA GCIG
TU GZAR NAS PUS MO G-YAS PA'I LHA NGA SA LA BTZUGS TE, BCOM LDAN
'DAS GA LA BA DER LOGS SU THAL MO

SBYAR BA BTUD NAS, BCOM LDAN 'DAS LA TSIGS SU BCAD PA 'DI DAG GIS
MNGON PAR BSTOD DO, ,RAB DGA' BDE BA STZOL BA SHIN TU DRI MA MED
PA'I ZHAL, ,MI YI DAM PA STOBS BCU

YON TAN BRGYA DAG NGES BSAGS PA, ,BSAM YAS GZHAL DU MA MCHIS YID
GNYIS MUN PA SEL BA PO, ,SA BLA LHA YUL RNAM PAR RGYU BA KHYOD
DANG MTSUNGS MA MCHIS, ,BSKAL PA KHRAG


@11B KHRIG BRGYAR SBYIN DANG DUL BA LEGS PAR SPYAD, ,BDE GSHEGS
KHYOD KYI TSUL KHRIMS MTSUNGS PA MA MCHIS GNAS MA MCHIS, ,BZOD
STOBS SHIN TU STOBS DANG LDAN PA STOBS BCU'I

STOBS LDAN PA, ,YON TAN MNGA' BA 'DZUM MDZAD BDAG GI THE TSOM
BSAL DU GSOL, ,SEMS CAN SDUG BSNGAL GZIGS NAS BSKAL PA BRGYA DAG
RNAM SPYAD KYANG, ,SKYO ZHING SPONG BA MI

MNGA' DGYES PA GZHAL DU MA MCHIS BRNYES, ,SRAS DANG SRAS MO BTZUN
MO RGYAL SRID SPYAN DANG SNA TSOGS BTANG, ,SBYIN DGYES THAMS CAD
GTONG BA BDAG GI THE TSOM BSAL DU GSOL,,

KHYOD KYIS SNGON CHAD CHIBS DANG GLANG PO SHING RTA DPUNG CHUNG
STZAL, ,GTONG LA DGYES PAS DBU DANG NA BZA' KHRAG KHRIG BRGYA
YANG BTANG, ,THUB PAS ZHAL ZAS GTZANG NAN DE BZHIN PHO BRANG

DKOR YANG STZAL, ,SBYIN DANG GTONG LA RTAG TU DGYES PA BDE GSHEGS
KHYED LA ZHU, ,STONG PA'I CHOS RNAMS NGES PAR BSTEN ZHING THUGS
LA LEGS DGONGS PAS, ,RDUL BRAL SKU LUS

GTUBS KYANG SDUG BSNGAL 'KHRUGS PA MI MNGA' ZHING, ,GSUNGS ZHES
ZHUS NA BZOD PA GSUNG BA'I STOBS LA BRTZON PA YI, ,YON TAN MNGA'
BA RDUL DANG BRAL BA KHYOD LA ZHU BAR 'TSAL, ,

'DOD CHAGS ZHE SDANG DAG GIS RAB DKRUGS RMONGS SHING KUN DKRIS
LA, ,BDAG TU 'DU SHES BRTZON PA'I SEMS CAN SDUG BSNGAL GZIGS NAS
NI, ,THUGS RJE BSKYED NAS BSKAL PA BRGYA


@12A *, ,DAG SRID PA 'DIR SPYAD PA, ,DPA' BO LAM RAB STON PAR
MDZAD PA BDAG GI SKYABS GYUR CIG, BDE GSHEGS LEGS PA MDZAD PA
KHYOD NI 'GRO LA THOGS MI

MNGA', ,SPYAD PA LEGS PAR SPYAD PAS RDZU 'PHRUL ZHABS DANG YE
SHES BRNYES, ,BDAG DANG SEMS CAN RNAM PAR BSHIG CING STONG PA'I
CHOS LA BRTZON, ,SHIN TU DRI MA MA MCHIS BSAM

BSGOM BDAG GI THE TSOM KHUM, ,KHYOD KYIS SNGON NI SBYIN DANG TSUL
KHRIMS BZOD PA BRTZON 'GRUS DANG, ,BSAM GTAN SHES RAB SNYING RJE
BYAMS PA MTSUNGS PA MA MCHIS BSTEN, ,KHYOD

KYIS YON TAN BSAM GYIS MI KHYAB CHU 'DZIN RGYA MTSO BZHIN,
,'BYUNG GNAS BZANG PO SHIN TU GNAS PA BDAG GI SKYABS GYUR CIG
,RDUL BRAL KHYOD KYI SKU LUS DUM BU DUM BUR BCAD CING

NI; ;SRANG LA BCAL BA MDZAD CING DAM DUM LHAG GROL MA LUS PAR,
,SKU KUN RIL GYIS BTANG STE PHUG RON PHRUG GU GCIG MA BTANG,
,RDUL BRAL 'OD MDZAD THUGS RJE MNGA' BA THE TSOM GCAD

DU GSOL, ,LHA TSOGS GNAS PA'I RI BO G-YOS SHING DGUNG NI RDIB
GYUR LA, ,LHA MA YIN GYI TSOGS KYI GNAS MAL RGYA MTSO BAS GYUR
CIG ,MKHA' LA GNAS SHING RGYU BA'I DGUNG ZLA DOG

SAR LHUNG GYUR KYANG, ,RGYAL BA GRAGS PA MDZAD PA KHYOD NI LOG
PA'I TSIG MI GSUNG, ,DE NAS GNAS BRTAN 'OD SRUNG CHEN POS BCOM
LDAN 'DAS LA TSIGS SU BCAD PA DE DAG GIS


@12B MNGON PAR BSTOD NAS, BCOM LDAN 'DAS LA 'DI SKAD CES GSOL TO,
,BCOM LDAN 'DAS, SNANG BA CHEN PO 'JIG RTEN DU BYUNG ZHING NGO
MTSAR RMAD DU BYUNG BA'I MTSAN MA RGYA CHEN PO 'DI LTA BU GDA' BA
'DI'I RGYU

NI GANG LAGS, RKYEN NI GANG LAGS, DE SKAD CES GSOL PA DANG, BCOM
LDAN 'DAS KYIS TSE DANG LDAN PA 'OD SRUNG CHEN PO LA 'DI SKAD CES
BKA' STZAL TO, ,'OD SRUNG, 'DI LTA BU'I GTAM DRIS PAS

KHYOD LA CI ZHIG BYA'I THONG ZHIG ,'DI NI NYAN THOS DANG RANG
SANGS RGYAS THAMS CAD KYI SA MA YIN NO, ,GAL TE DE BZHIN GSHEGS
PAS GNAS 'DI BSTAN PAR GYUR NA LHA DANG BCAS PA'I 'JIG RTEN 'DI

LA RMONGS SHING BSLAD PAR 'GYUR RO, ,GSOL PA, BCOM LDAN 'DAS, DE
BZHIN GSHEGS PAS SKYE BO MANG PO LA SMAN PA DANG, SKYE BO MANG PO
LA BDE BA'I SLAD DU BSHAD DU GSOL, DE SKAD CES GSOL

PA DANG, BCOM LDAN 'DAS KYIS TSE DANG LDAN PA 'OD SRUNG CHEN PO
LA 'DI SKAD CES BKA' STZAL TO, ,'OD SRUNG, DE'I PHYIR LEGS PAR
RAB TU NYON LA YID LA GZUNG ZHIG DANG, BSHAD PAR BYA'O, ,

GNAS BRTAN 'OD SRUNG CHEN POS BCOM LDAN 'DAS LA LEGS SO ZHES BCOM
LDAN 'DAS KYIS LTAR MNYAN PA DANG, BCOM LDAN 'DAS KYIS 'DI SKAD
CES BKA' STZAL TO, ,'OD SRUNG, 'DI NA

'JAM DPAL GZHON NUR GYUR PA KUN DU SNANG PA DRI MED BKOD PA ZHES
BYA BA'I TING NGE 'DZIN LA SNYOMS PAR ZHUGS TE, DE'I MTHUS PHYOGS
BCU'I SANGS RGYAS KYI ZHING GANGG'A'I KLUNG BYE BA'I BYE MA SNYED
DAG


@13A *, ,'OD KYIS SNANG BAR BYAS NAS, 'OD DES PHYOGS BCU'I BYANG
CHUB SEMS DPA' DKRIGS PHRAG BYE BA KHRAG KHRIG 'BUM PHRAG DPAG TU
MED GRANGS MED, BSAM GYIS MI KHYAB

PA YANG DAG PAR BSKUL TE, 'JIG RTEN GYI KHAMS MI MJED 'DIR LHAGS
NAS, DE DAG GIS DA GZOD NGA'I RKANG PA LA MGO BOS PHYAG BYAS TE,
NGA LA LAN GSUM BSKOR BA BYAS NAS, STENG GI BAR

SNANG LA TA LA SRID TZAM NA PADMA DGAL 'KHOD DO, ,DE NAS BCOM
LDAN 'DAS LA TSE DANG LDAN PA 'OD SRUNG CHEN POS 'DI SKAD CES
GSOL TO, ,BCOM LDAN 'DAS, BYANG CHUB SEMS DPA' DE DAG GI

MTHUS; ME TOG GI CHAR 'DI LTA BU 'DI DAG RAB TU BAB CING SPOS KYI
CHAR DAG DANG, PHYE MA'I CHAR 'DI DAG KYANG RAB TU BAB LA, SIL
SNYAN 'BUM PHRAG MANG PO DAG KYANG MA DKROL BAR SGRA 'BYIN LAGS

SAM; BCOM LDAN 'DAS KYIS BKA' STZAL PA, 'OD SRUNG, DE DE BZHIN
TE, BYANG CHUB SEMS DPA' DE DAG GI MTHUS ME TOG GI CHAR 'DI LTA
BU 'DI DAG RAB TU BAB CING SPOS KYI CHAR DAG

DANG; PHYE MA'I CHAR 'DI DAG KYANG RAB TU BAB LA, SIL SNYAN 'BUM
PHRAG MANG PO DAG KYANG MA DKROL BAR SGRA 'BYIN NO, ,GSOL PA,
BCOM LDAN 'DAS, 'DI NA BYANG CHUB SEMS DPA'

'GA' YANG MI GDA'O, ,BCOM LDAN 'DAS KYIS BKA' STZAL PA, 'OD
SRUNG, DE DAG NI NYAN THOS RNAMS DANG, RANG SANGS RGYAS DAG GIS
BLTA BAR MI NUS SO, ,DE CI'I PHYIR ZHE NA,


@13B 'OD SRUNG, 'DI LTAR NYAN THOS DANG, RANG SANGS RGYAS RNAMS
NI BYANG CHUB SEMS DPA' RNAMS SNYING RJE CHEN PO GANG DANG, BYAMS
PA CHEN PO GANG DANG, PHAN PAR 'DOD PA GANG DANG, SPYOD PA GANG

LA GNAS PA DANG, BYANG CHUB SEMS DPA' RNAMS SBYIN PA DANG, TSUL
KHRIMS DANG, BZOD PA DANG, BRTZON 'GRUS DANG, BSAM GTAN DANG,
SHES RAB GANG LA GNAS PA DE LA MI GNAS

SHING BYANG CHUB SEMS DPA' GANG LA SPYOD PA'I LHAG PA'I BSAM PA
DE LA YANG MI SPYOD PA'I PHYIR RO, ,'OD SRUNG, BYANG CHUB SEMS
DPA' DE DAG NI LUS THAMS CAD RNAM PAR 'JIG PA ZHES BYA

BA'I TING NGE 'DZIN LA SNYOMS PAR ZHUGS PAS DE DAG NI NYAN THOS
RNAMS DANG, RANG SANGS RGYAS DAG GIS BLTA BAR MI NUS TE, DE BZHIN
GSHEGS PA RNAMS KYIS GZIGS PA KHO NAR ZAD

DO; ;'OD SRUNG, RIGS KYI BU DE DAG NI 'DI LTAR SA LA GNAS PA'I
BYANG CHUB SEMS DPA' RNAMS DANG, THEG PA LA GSAR DU ZHUGS PA'I
BYANG CHUB SEMS DPA' RNAMS KYIS KYANG RE ZHIG

MI MTHONG NA, NYAN THOS DANG, RANG SANGS RGYAS RNAMS KYIS MTHONG
BAR 'GYUR BA LTA CI SMOS TE, DE NI GNAS MED DO, ,DE SKAD CES BKA'
STZAL PA DANG, BCOM LDAN 'DAS LA TSE DANG LDAN

PA 'OD SRUNG CHEN POS 'DI SKAD CES GSOL TO, ,BCOM LDAN 'DAS,
BYANG CHUB SEMS DPA' CHOS DU DAG DANG, SPYOD PA CI 'DRA BA DANG,
DGE BA'I RTZA BA JI LTA BU DAG DANG LDAN NA BYANG CHUB


@14A *, ,SEMS DPA'I TING NGE 'DZIN LUS THAMS CAD RNAM PAR 'JIG PA
THOB PAR 'GYUR LAGS, BCOM LDAN 'DAS KYIS BKA' STZAL PA, 'OD
SRUNG, BYANG CHUB

SEMS DPA' CHOS BCU DANG LDAN NA, BYANG CHUB SEMS DPA'I TING NGE
'DZIN LUS THAMS CAD RNAM PAR 'JIG PA THOB PAR 'GYUR TE, BCU GANG
ZHE NA, LHAG PA'I BSAM PA LA YANG DAG PAR

'JUG PA DANG, SEMS CAN THAMS CAD YONGS SU MI GTONG BA DANG,
SNYING RJE CHEN PO YONGS SU RDZOGS PAR BYED PA DANG, MTSAN MA
THAMS CAD RNAM PAR 'JIG PA DANG, SANGS RGYAS KYI CHOS

THAMS CAD LA LHAG PAR DMIGS SHING DE LA RLOM SEMS MED PA DANG,
NYAN THOS DANG RANG SANGS RGYAS KYI SA LA LHAG PAR DMIGS PA MED
CING DE LAS YE SHES YONGS SU TSOL BA DANG,

LUS DANG SROG KYANG YONGS SU GTONG NA DNGOS PO GZHAN DAG LTA CI
SMOS TE, BDOG PA THAMS CAD YONGS SU GTONG BA DANG, TSOGS DPAG TU
MED PA YONGS SU 'DZIN CING, TSOGS DES

RLOM SEMS MED PA DANG, SBYIN PA DANG, TSUL KHRIMS DANG, BZOD PA
DANG, BRTZON 'GRUS DANG, BSAM GTAN DANG, SHES RAB DPAG TU MED PA
YONGS SU RDZOGS PAR BYED

CING PHA ROL TU PHYIN PA DE DAG LA RTOG PA MED PA DANG, BDAG GIS
SEMS CAN THAMS CAD SANGS RGYAS KYIS CHOS RNAMS LA BKOD NAS, PHYIS
BYANG CHUB KYI SHING DRUNG DU 'GRO BAR


@14B BYA'O SNYAM YANG SEMS CAN RNAMS DANG BYANG CHUB MI DMIGS PA
STE, 'OD SRUNG, BYANG CHUB SEMS DPA' CHOS BCU PO DE DAG DANG LDAN
NA, BYANG CHUB SEMS DPA'I TING NGE 'DZIN LUS THAMS CAD

RNAM PAR 'JIG PA THOB PAR 'GYUR RO, ,DE SKAD CES BKA' STZAL PA
DANG, BCOM LDAN 'DAS LA GNAS BRTAN 'OD SRUNG CHEN POS 'DI SKAD
CES GSOL TO, ,BCOM LDAN 'DAS, JI TZAM DU BCOM

LDAN 'DAS DE BZHIN GSHEGS PA NYAN THOS KYI THEG PA DANG, RANG
SANGS RGYAS KYI THEG PA PAS NAM YANG SEMS 'GA' YANG MA BSKYED
PA'I LEGS PAR GSUNGS PA GSUNG BA NI, BCOM LDAN 'DAS,

NGO MTSAR LAGS TE, BDAG GIS SEMS CAN THAMS CAD DGRA BCOM PA NYID
KYI CHOS RNAMS LA YANG DGOD PAR BGYI NA, SANGS RGYAS KYI CHOS
RNAMS LA LTA SMOS KYANG CI 'TSAL LAGS, BCOM

LDAN 'DAS KYIS BKA' STZAL PA, 'OD SRUNG, DE LTA BAS NA NYAN THOS
DANG, RANG SANGS RGYAS RNAMS KYI NI LUS THAMS CAD RNAM PAR 'JIG
PA'I TING NGE 'DZIN LA SNYOMS PAR 'JUG PAR MI NUS

TE; TING NGE 'DZIN DE'I MING YANG MI SHES NA SNYOMS PAR 'JUG PAR
'GYUR BA LTA CI SMOS TE DE NI GNAS MED DO, ,DE SKAD CES BKA'
STZAL PA DANG, BCOM LDAN 'DAS LA GNAS BRTAN 'OD

SRUNG CHEN POS 'DI SKAD CES GSOL TO, ,BCOM LDAN 'DAS, BDAG GIS
BYANG CHUB SEMS DPA' DE DAG BLTA BAR BGYI'O, ,DE CI'I SLAD DU ZHE
NA, BCOM LDAN 'DAS, SKYES BU DAM PA DE


@15A *, ,LTA BU DE DAG MTHONG BAR DKA' BA'I SLAD DU'O, ,BCOM LDAN
'DAS KYIS BKA' STZAL PA, 'OD SRUNG, 'JAM DPAL GZHON NUR GYUR PA
'ONGS KYI BAR DU KHYOD RE ZHIG

SDOD CIG DANG, DE NAS BYANG CHUB SEMS DPA' DE DAG TING NGE 'DZIN
DE LAS LDANG ZHING DE'I 'OG TU MTHONG BAR 'GYUR RO, ,'OD SRUNG,
DE LTA MOD KYI KHYOD NYID TING NGE 'DZIN RNAMS KYI GNAS THOB

PA YIN GYI, BYANG CHUB SEMS DPA' DE DAG SPYOD LAM JI LTA BUS GNAS
PAR RTOGS SHIG ,DE NAS GNAS BRTAN 'OD SRUNG CHEN POS BCOM LDAN
'DAS KYI LTAR MNYAN NAS, BYANG CHUB SEMS

DPA' DE DAG SPYOD LAM JI LTA BUS GNAS PA BLTA BA'I PHYIR DE'I TSE
SANGS RGYAS KYI MTHU DANG, RANG GI STOBS BSKYED PAS TING NGE
'DZIN NYI KHRI LA SNYOMS PAR ZHUGS SHING RNAM PAR LANGS

KYANG DE DAG MA MTHONG STE, BYANG CHUB SEMS DPA' DE DAG GI 'ONG
BA DANG 'GRO BA YANG MA SHES, DE DAG GI GNAS DANG RAB TU GNAS PA
YANG MA SHES, CI BYED PA DANG, CI STON PA DAG KYANG

THAMS CAD KYIS THAMS CAD DU MA SHES, MA MTHONG NGO, ,DE NAS BCOM
LDAN 'DAS LA GNAS BRTAN 'OD SRUNG CHEN POS 'DI SKAD CES GSOL TO,
,BCOM LDAN 'DAS, 'DI LTAR BDAG

TING NGE 'DZIN NYI KHRI LA SNYOMS PAR ZHUGS KYANG BYANG CHUB SEMS
DPA' DE DAG MA MTHONG BA NI, BCOM LDAN 'DAS, NGO MTSAR LAGS SO,
,BDE BAR GSHEGS PA, SHIN TU NGO MTSAR


@15B LAGS SO, ,BCOM LDAN 'DAS, BYANG CHUB SEMS DPA' DE DAG DA
DUNG THAMS CAD MKHYEN PA NYID MA THOB PAR DE LTAR ZHI BA'I TING
NGE 'DZIN BSGRUBS PAS KYANG DE LTA LAGS NA, BYANG CHUB SEMS

DPA' GANG DAG THAMS CAD MKHYEN PA'I YE SHES THOB PA DAG LTA SMOS
KYANG CI 'TSAL TE, BCOM LDAN 'DAS, RIGS KYI BU DANG, RIGS KYI BU
MO SU ZHIG BLA NA MED PA YANG DAG PAR RDZOGS PA'I

BYANG CHUB TU SEMS BSKYED PAR MI BGYID, BCOM LDAN 'DAS, GAL TE
BYANG CHUB SEMS DPA' LUS THAMS CAD RNAM PAR 'JIG PA'I TING NGE
'DZIN 'DI NYID KYI SLAD DU GO CHA 'TSAL BAR BGYID PA

DE NI; GO CHA LEGS PAR 'TSAL BA LAGS PAS TING NGE 'DZIN 'DI NI
SLAD KYIS KYANG YONGS SU GTANG BAR MI BGYI'O, ,BCOM LDAN 'DAS
KYIS BKA' STZAL PA, 'OD SRUNG, DE BZHIN NO, ,JI SKAD

SMRAS PA DE BZHIN TE, 'DI NI NYAN THOS DANG RANG SANGS RGYAS
THAMS CAD KYI SA YANG MA YIN NA, SEMS CAN GZHAN DAG GI LTA SMOS
KYANG CI DGOS, DE NAS GNAS BRTAN SH'A RI'I BU 'DI SNYAM

DU SEMS TE, BDAG NI DE BZHIN GSHEGS PAS SHES RAB CAN RNAMS KYI
MCHOG TU BSTAN PA YIN GYI, BYANG CHUB SEMS DPA' DE DAG SPYOD LAM
CI LTA BUS GNAS PA BDAG GIS BRTAG

PAR BYA'O SNYAM MO, ,DE NAS GNAS BRTAN SH'A RI'I BU BYANG CHUB
SEMS DPA' DE DAG BLTA BA'I PHYIR, TING NGE 'DZIN SUM KHRI LA
SNYOMS PAR ZHUGS SHING, RNAM PAR LANGS KYANG DE DAG GI


@16A *, ,MTSAN MA YANG SHES PAR MA NUS SO, ,DE NAS GNAS BRTAN RAB
'BYOR 'DI SNYAM DU SEMS TE, BDAG GIS BYANG CHUB SEMS DPA' 'DI DAG
BLTA BAR BYA'O SNYAM MO, ,DE NAS

GNAS BRTAN RAB 'BYOR BYANG CHUB SEMS DPA' DE DAG BLTA BA'I PHYIR
SANGS RGYAS KYI MTHU DANG, RANG GI STOBS BSKYED PAS, TING NGE
'DZIN BZHI KHRI LA SNYOMS PAR ZHUGS SHING RNAM PAR LANGS KYANG

DE DAG GI 'ONG BA DANG, 'GRO BA YANG MA SHES, 'GRENG BA YANG MA
MTHONG, 'CHAG PA YANG MA MTHONG, 'DUG PA YANG MA MTHONG, NYAL BA
YANG MA MTHONG STE, DE DAG BLTA BAR MA NUS SO, ,DE NAS GNAS

BRTAN RAB 'BYOR GYIS BCOM LDAN 'DAS KYI ZHABS GNYIS LA GTUGS NAS,
BCOM LDAN 'DAS LA 'DI SKAD CES GSOL TO, ,BCOM LDAN 'DAS, BDAG NI
DE BZHIN GSHEGS PAS NYON

MONGS PA MA MCHIS PAR GNAS PA RNAMS KYIS MCHOG TU BSTAN TE, BDAG
ZHI BA'I TING NGE 'DZIN RNAMS THOB PA LAGS PAS, BCOM LDAN 'DAS,
BDAG GAL TE GLING CHEN PO BZHI PA'I 'JIG

RTEN GYI KHAMS 'DI RNGA BO CHE'I SBUBS GCIG TU GYUR CING, GLING
CHEN PO BZHI PA'I 'JIG RTEN GYI KHAMS GCIG SHOS KYANG RNGA BO
CHE'I SBUBS GCIG TU GYUR LA, DER MI LA LA ZHIG SKYES NAS

DER RI RAB TZAM GYI RNGA SHING THOGS TE, BDAG TING NGE 'DZIN LA
SNYOMS PAR ZHUGS MA THAG TU MDUN DU MCHIS NAS, SUG LAS GZHAN MI
BGYID PAR BSKAL PA'I BAR DU RGYUN MI 'CHAD


@16B PAR RNGA BO CHE DE GNYIS BRDUNGS PAR GYUR KYANG, BCOM LDAN
'DAS, BDAG NYON MONGS PA MA MCHIS PAR GNAS PA'I SLAD DU DE LTAR
BSGRUBS TE ZHI BA'I TING NGE 'DZIN RNAMS THOB PA LA RE ZHIG BSKAL
PA

'DAS PAR GNAS PA'I RNGA BO CHE DE GNYIS KYI SGRA DE DAG BDAG GI
RNA BA'I RNAM PAR RIG PA TZAM DU YANG GRAGS PAR MI 'GYUR NA, DES
TING NGE 'DZIN DE LAS BSLANGS PA LTA SMOS KYANG CI 'TSAL TE, DE
NI GNAS

MA MCHIS LAGS NA, BCOM LDAN 'DAS NYON MONGS PA MA MCHIS PAR GNAS
PA DE LTA BU DANG LDAN ZHING YE SHES DE LTA BU DANG LDAN PAS,
BYANG CHUB SEMS DPA' DE DAG BLTA BA'I SLAD DU TING NGE 'DZIN

BZHI KHRI LA SNYOMS PAR ZHUGS SHING RNAM PAR LANGS KYANG DE DAG
MA MTHONG STE, DE DAG GI GNAS KYANG MI 'TSAL LAGS SO, ,BCOM LDAN
'DAS, GAL TE BYANG CHUB SEMS DPA' RNAMS KYI YE

SHES DE LTA BU YONGS SU TSOL BA NA, SEMS CAN RE RE'I SLAD DU
BSKAL PA GANGG'A'I KLUNG GI BYE MA SNYED DU SEMS CAN DMYAL BA
CHEN POR BSREG PAR GYUR KYANG SPRO BAR BGYI ZHING, BCOM LDAN 'DAS
,BYANG

CHUB SEMS DPA' RNAMS KYI YE SHES BSAM GYIS MI KHYAB PA DE LTA BU
YONGS SU GTANG BAR MI BGYI'O, ,BCOM LDAN 'DAS, GAL TE BDAG LEN PA
MA MCHIS PAR ZAG PA RNAMS LAS SEMS

RNAM PAR GROL BAR MA GYUR NA NI, BDAG SLAD MA'I MTHA'I MUR THUG
PAR 'KHOR BAR SPYOD CING, DE LTA BU'I THEG PA CHEN PO YANG YONGS
SU SPONG BAR MI BGYID DO, ,DE NAS BCOM LDAN 'DAS


@17A *, ,KYIS GNAS BRTAN RAB 'BYOR LA LEGS SO ZHES BYA BA BYIN
TE, RAB 'BYOR KHYOD KYIS LHAG PA'I BSAM PA DE LTA BUS TSIG DE
SKAD SMRAS PA LEGS SO, ,LEGS

SO; ;RAB 'BYOR, KHYOD GAL TE PHUNG PO 'DI DAG NYID KYIS YONGS SU
MYA NGAN LAS 'DA' BAR MA GYUR DU ZIN NA, KHYOD DGE BA'I RTZA BA
'DIS, 'KHOR LOS BSGYUR BA'I RGYAL SRID GANGG'A'I KLUNG GI BYE

MA SNYED BYED DU 'JUG CING, BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA BAR YANG 'GYUR
RO, ,RAB 'BYOR, STONG GSUM GYI STONG CHEN PO'I 'JIG

RTEN GYI KHAMS KYI SEMS CAN JI SNYED PA DE DAG MANG BA YIN NAM,
GSOL PA, BCOM LDAN 'DAS, MANG LAGS SO, ,BDE BAR GSHEGS PA, MANG
LAGS SO, ,BKA' STZAL PA, RAB

'BYOR, NAN GYIS DPER BYAS TE, GAL TE SEMS CAN DE DAG THAMS CAD
DGE SLONG RAB 'BYOR DANG, SH'A RI'I BU DANG, 'OD SRUNG CHEN PO CI
'DRA BA DE LTA BU'I SHES PA DANG LDAN PAR GYUR

LA; RAB 'BYOR, NYAN THOS CHEN PO DE LTA BU DE DAG GIS BYANG CHUB
SEMS DPA' DE DAG BLTA BA'I PHYIR, BSKAL PA BYE BA KHRAG KHRIG
'BUM PHRAG DU MAR BRTAGS KYANG MTHONG BAR MI

NUS SO, ,DE CI'I PHYIR ZHE NA, RAB 'BYOR, NYAN THOS DANG, RANG
SANGS RGYAS RNAMS NI BYANG CHUB SEMS DPA' RNAMS CHOS GANG DAG LA
SPYOD PA DE DAG LA MI SPYOD PA'I PHYIR TE,


@17B RAB 'BYOR, DE NI NYAN THOS DANG, RANG SANGS RGYAS THAMS CAD
KYI GNAS MA YIN NO, ,BSTAN PA 'DI BSHAD PA NA, LHA DANG MI'I SKYE
DGU RNAMS LAS SROG CHAGS BRGYAD KHRI BZHI STONG BLA NA MED

PA YANG DAG PAR RDZOGS PA'I BYANG CHUB TU SEMS SKYES SO, ,DE NAS
'JAM DPAL GZHON NUR GYUR PA GNAS 'DI NYID NA 'DUG PA 'DI SNYAM DU
SEMS TE, BYANG CHUB SEMS DPA' BYE BA KHRAG

KHRIG 'BUM PHRAG MANG PO 'DI DAG 'DUS KYI, BDAG GIS LHA 'BUM
PHRAG MANG PO DAG KYANG BSDU BAR BYA'O SNYAM MO, ,DE NAS 'JAM
DPAL GZHON NUR GYUR PAS DE'I TSE, JI LTA BU'I RDZU

'PHRUL MNGON PAR 'DU BYA BA MNGON PAR 'DU BYAS NA 'DI LTA BUR
'GYUR BA'I RDZU 'PHRUL MNGON PAR 'DU BYA BA 'DUS BYAS PAS, PADMA
SHING RTA'I 'PHANG LO TZAM, 'DAB MA NI GSER, SDONG BU

NI DNGUL, SNYING PO NI RIN PO CHE DPAL GYI SNYING PO, ZE BA NI BE
d'URYA LAS BYAS PA BYE BA KHRAG KHRIG 'BUM PHRAG BRGYAD CU RTZA
BZHI MNGON PAR SPRUL CING, PADMA DE DAG LA BYANG CHUB SEMS DPA'I

LUS GSER GYI KHA DOG LTA BU, SKYES BU CHEN PO'I MTSAN SUM CU RTZA
GNYIS DANG LDAN PA, DPAL DANG LDAN PA, KHA DOG DANG LDAN PA, GZI
BRJID DANG LDAN PA, 'OD GSAL BA DAG

PA PADMA'I SNYING PO DAG GI DBUS NA SKYIL MO KRUNG GIS 'DUG PA'I
LUS GZUGS DAG KYANG MNGON PAR SPRUL TO, ,DE NAS PADMA DE DAG
RGYAL CHEN BZHI'I LHA'I RIS NAS BZUNG STE, SUM


@18A *, ,CU RTZA GSUM DANG, 'THAB BRAL DANG, DGA' LDAN DANG,
'PHRUL DGA' DANG, GZHAN 'PHRUL DBANG BYED DANG, TSANGS RIS DANG,
TSANGS 'KHOR DANG, TSANGS PA'I

MDUN NA 'DON DANG, TSANGS CHEN DANG, 'OD CHUNG DANG, TSAD MED 'OD
DANG, 'OD GSAL DANG, DGE CHUNG DANG, TSAD MED DGE DANG, DGE RGYAS
DANG, SPRIN MED DANG, BSOD NAMS SKYES

DANG; 'BRAS BU CHE DANG, MI CHE BA DANG, MI GDUNG BA DANG, GYA
NOM SNANG BA DANG, SHIN TU MTHONG BA DANG, 'OG MIN GYI LHA'I RIS
KYI BAR DANG, DE BZHIN DU STONG GSUM GYI STONG CHEN PO'I

'JIG RTEN GYI KHAMS 'DI'I RGYAL CHEN BZHI'I LHA'I RIS THER 'BUM
NAS, 'OG MIN GYI LHA'I RIS KYI BAR 'DOD PA NA SPYOD PA DANG,
GZUGS NA SPYOD PA'I LHA RNAMS KYI GNAS JI SNYED PA

THAMS CAD DU 'DONG ZHING SGRA SGROGS PAR BYED, DBYANGS RJOD PAR
BYED, YANG DAG PAR SKUL BAR BYED DE, BYANG CHUB SEMS DPA'I LUS
GZUGS DE DAG STONG GSUM GYI STONG CHEN PO'I

'JIG RTEN GYI KHAMS 'DI NA RNAM PAR RGYU BA'I TSE, TSIGS SU BCAD
PA 'DI DAG SMRAS SO, ,SANGS RGYAS NYI MA'I RTZA LAG RNAMS, ,'JIG
RTEN DU NI LAN 'GA' 'BYUNG, ,AU DUM WA

RA'I ME TOG LTAR, ,SANGS RGYAS DE BZHIN SHIN TU DKON, ,SH'AKYA
SENG GE MI YI MCHOG ,DE NI 'JIG RTEN 'DIR BYUNG STE, ,SDUG BSNGAL
THAMS CAD ZAD BYED PA'I, ,CHOS NI YANG DAG


@18B DE STAN MDZAD, ,LHA YI 'DOD PA YI DGA' LA, ,JI SNYED YUN
RING SPYAD BYAS NA, ,GANG DU TSOR BA MYONG GYUR PA'I, ,NGAN SONG
RNAMS SU 'GRO BAR 'GYUR, ,JI SRID 'DOD PA RNAMS BSTEN PA, ,SRED
PA

PHYIR ZHING RAB TU 'PHEL, ,KHAMS GSUM 'KHOR BA'I SROG CHAGS LA,
,BDE BA YOD PA MA YIN NO, ,SANGS RGYAS 'BYUNG BA RAB DKON DANG,
,KHOM PA DAM PA RNYED NAS NI, ,GANG DAG BDAG MED

MI RTOGS PA, ,DE DAG SDUG BSNGAL ZAD MI 'GYUR, ,SANGS RGYAS BLTA
PA'I PHYIR DENG LA, ,CHOS KYI DAM PA MNYAN PAR GYIS, ,'JIG RTEN
'DREN PA 'DAS 'OG TU, ,PHYIS DUS 'GYOD PAR MA BYED

CIG; MI RNAMS GANG DAG RTAG MYOS SHING, ,'JIGS CHEN BDUD KYI
ZHAGS PA YI, ,BAG MED SPYOD PAR BYED RNAMS LA, ,THAR PA YOD PAR
GA LA 'GYUR, ,DA NI 'DI SKAD SMRA BAR BYA, ,BSOD

NAMS BYAS PA'I SEMS CAN GANG, ,SUM CU RTZA GNYIS MTSAN MNGA'
BA'I, ,RDZOGS SANGS RGYAS DANG MYUR PHRAD BYOS, ,GANG DAG BYAMS
PA BSAM YAS PA'I, ,'JIG RTEN MGON RNAMS MA

GTOGS PAR, ,SEMS CAN RNAMS KYI SKYABS GZHAN MED, ,DPUNG GNYEN
GZHAN YANG YOD MA YIN, ,SKYOB PA SH'AKYA SENG GE YIS, ,TSAD MED
BSAM GYIS MI KHYAB PA'I, ,BSKAL PA BYE

BAR SPYAD MDZAD NAS, ,YE SHES DAM PA BRNYES NAS NI, ,GANG LA SEMS
CAN MI DMIGS SHING, ,SROG DANG GANG ZAG YOD MIN PA'I, ,CHOS MCHOG
ZHI BA ZAB MO DANG, ,MTHONG BAR


@19A *, ,DKA' BA RAB TU STON, ,RTAG PA DANG NI DE BZHIN DU, ,CHAD
PA'ANG RAB TU SPANGS GYUR CING, ,MTSAN MA THAMS CAD SPANGS PA'I
CHOS, ,SROG CHAGS RNAMS

LA STON PAR MDZAD, ,GANG LA 'JIG RTEN MI GNAS PA'I, ,STONG NYID
MTSAN MA MED PA DANG, ,SMON PA BYED PA MA YIN PA'I, ,YANG DAG
MTHA' NI RAB TU STON, ,RTAGS MED MTSAN MA YOD

MIN ZHING, ,SKYE MED 'BYUNG BA MED PA DANG, ,'ONG BA MED CING
'GRO MED PA'I, ,CHOS NI MKHAS PA STON PAR MDZAD, ,ZAG MED 'BYUNG
BA YOD MIN ZHING, ,RANG BZHIN GYIS NI DNGOS MED

DANG; ;BLTAR MED MTSAN MA YOD MIN PA, ,STON DANG RLOM PA'I SEMS
MI MNGA', ,SEMS CAN GANG YANG SKYE MED CING, ,'GA' YANG 'CHI BA
YOD MA YIN, ,MYA NGAN 'DAS PA'ANG

GANG YANG MED, ,SEMS CAN 'BYUNG BA'ANG YOD MA YIN, ,SKAD KYIS
CHOS RNAMS BSTAN BYAS KYANG, ,SKAD LA BRTEN PA YOD MIN ZHING, ,YI
GE RNAMS DANG BRAL BA'I CHOS, ,MI YI

'DREN PA STON PAR MDZAD, ,GANG LA RLUNG NI MI GNAS SHING, ,CHU
DANG ME YANG MI DMIGS LA, ,SAR YANG RTOG PA MED PA'I CHOS, ,SPYAN
DANG LDAN PA STON PAR MDZAD, ,GZUGS DANG

TSOR BA 'DU SHES DANG, ,'DU BYED RNAMS DANG RNAM SHES NI, ,STONG
ZHING PHUNG PO LNGA PO DAG ,DNGOS PO MED PA STON PAR MDZAD, ,MIG
DANG RNA BA SNA DANG NI, ,LCE DANG LUS DANG DE BZHIN


@19B YID; ;RANG BZHIN STONG PAR STON MDZAD KYANG, ,STONG PA DE
YANG DMIGS SU MED, ,GZUGS DANG SGRA DANG DRI RNAMS DANG, ,RO DANG
REG BYA YID 'ONG BA, ,DE DAG RNAM PAR RTOG PAS BSKYED, ,RTOG

PA'ANG RANG BZHIN STONG PA YIN, ,DE LTAR SANGS RGYAS SKYOB PA NI,
,SROG CHAGS RNAMS LA CHOS STON GYI, ,GANG DAG SDUG BSNGAL THAR
'DOD PA, ,DE DAG RNAMS 'DREN DRUNG DU SHOG ,DE NAS BYANG CHUB

SEMS DPA'I SPRUL PA DE DAG GIS STONG GSUM GYI STONG CHEN PO'I
'JIG RTEN GYI KHAMS 'DIR TSIGS SU BCAD PA DE DAG GIS CHOS BSTAN
PAS, 'DOD PA NA SPYOD PA DANG, GZUGS NA SPYOD PA'I

LHA'I BU RNAMS LAS LHA BYE BA PHRAG DGU BCU RTZA DRUG NI CHOS
RNAMS LA CHOS KYI MIG RDUL MED CING DRI MA DANG BRAL BA RNAM PAR
DAG GO ,LHA'I BU KHRI NYIS STONG GIS NI 'DOD CHAGS DANG BRAL
BRJAS [*BA RJES?]

SU THOB BO, ,LHA'I BU SA YA PHRAG GSUM DANG NYIS 'BUM NI BYANG
CHUB TU SEMS SKYES SO, ,BYANG CHUB SEMS DPA'I THEG PA LA YANG DAG
PAR ZHUGS PA'I LHA'I BU KHRIS NI MI SKYE BA'I CHOS LA

BZOD PA THOB PAR GYUR TO, ,DE'I TSE BYANG CHUB SEMS DPA'I LUS
GZUGS DE DAG GIS, LHA'I BU GANG DAG YANG DAG PAR BSKUL BA DE DAG
LAS, LHA'I BU 'BUM PHRAG DPAG TU MED GRANGS

MED PA DAG SKAD CIG THANG CIG YUD TZAM CIG GIS BCOM LDAN 'DAS DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA GA LA BA DER DONG STE, LHAGS


@20A *, ,NAS BCOM LDAN 'DAS KYI ZHABS LA MGO BOS PHYAG 'TSAL TE,
BCOM LDAN 'DAS LA LAN GSUM BSKOR BA BYAS NAS, PHYOGS GCIG TU
'KHOD DE, LHA'I

ME TOG AUTPA LA DANG, KU MU TA DANG, PADMA DKAR PO DANG, MANDA RA
BA DANG, MANDA RA BA CHEN PO DANG, PHYE MA DANG, SPOS DANG, BYUG
PA DAG GIS DE BZHIN GSHEGS PA LA MNGON PAR

GTOR TO, ,STENG GI BAR SNANG LA YANG LHA'I GLU DBYANGS MANG PO
DAG RAB TU LEN PAR GYUR TO, ,DE'I TSE NA GLING CHEN PO BZHI PA'I
'JIG RTEN GYI KHAMS 'DIR GANG DU LHA'I BU GZI BRJID CHE

BA; GZI BRJID CHE BA DAG GIS KHYAB PAR MA GYUR PA'I SA PHYOGS THA
NA 'KHAR BA GZUGS PA'I GTOD TZAM YANG MED PA DE SNYED KYI LHA'I
BU DAG 'DUS PAR GYUR CING, GLING CHEN PO BZHI

BA'I 'JIG RTEN GYI KHAMS 'DI YANG ME TOG DAG GIS PUS MO NUB TZAM
DU KHEBS PAR GYUR TO, ,DE NAS LHA'I BU BLO GROS RAB GNAS DANG,
LHA'I BU MTSAMS BZANG DANG, LHA'I

BU DRI MED DANG, LHA'I BU NGO TSA SHES PA'I NOR CAN ZHES BYA BA
LHA BYE BA PHRAG DGU BCU RTZA DRUG PO THAMS CAD KYANG BYANG CHUB
SEMS DPA'I THEG PA LA YANG DAG PAR ZHUGS PA SHA STAG GIS

YONGS SU BSKOR CING MDUN DU BDAR NAS, 'JAM DPAL GZHON NUR GYUR
PA'I GNAS GA LA BA DER DONG STE LHAGS NAS, 'JAM DPAL GZHON NUR
GYUR PA'I GNAS KYI PHYI ROL NAS


@20B LAN BDUN BSKOR BA BYAS TE, ME TOG MANDA RA BA'I CHAR DAG
MNGON PAR RAB TU PHAB BO, ME TOG MANDA RA BA'I CHAR DE DAG GIS,
'JAM DPAL GZHON NUR GYUR PA'I GNAS SU ME TOG GI PHUNG PO

'PHANG DU DPAG TSAD BCU PA KUN NAS GNAS PAR GYUR TO, ,DE NAS 'JAM
DPAL GZHON NUR GYUR PAS BYIN GYIS BRLABS SO, ,CI LTA BU BYIN GYIS
BRLABS NA, 'DI LTA BUR 'GYUR BA'I BYIN GYI

RLABS KYIS BYIN GYIS BRLABS PAS, STONG GSUM GYIS STONG CHEN PO'I
'JIG RTEN GYI KHAMS 'DI'I STENG GI BAR SNANG LA ME TOG GI DRA BA
KUN NAS BKRAM PAR GYUR TO, ,ME TOG GI 'OD DES

STONG GSUM GYI STONG CHEN PO'I 'JIG RTEN GYI KHAMS 'DI KUN TU
KHYAB PAR GYUR TO, ,DE NAS 'JAM DPAL GZHON NUR GYUR PA RANG GI
GNAS NAS BYUNG STE SMON LAM LAS BYUNG BA'I STAN LA 'DUG

GO ;DE NAS LHA'I BU BLO GROS RAB GNAS KYIS 'JAM DPAL GZHON NUR
GYUR PA'I RKANG PA GNYIS LA GTUGS SO, ,LHA'I BU DE DAG THAMS CAD
KYIS KYANG 'JAM DPAL GZHON NUR GYUR

PA'I RKANG PA GNYIS LA GTUGS SO,, ,,BAM PO GNYIS PA, DE NAS 'JAM
DPAL GZHON NUR GYUR PA 'DI SNYAM DU SEMS TE, BCOM LDAN 'DAS KYI
SPYAN SNGAR BDAG

SU DANG LHAN CIG TU DRI BA BSTAN PA BSHAD PAR BYA, BSAM GYIS MI
KHYAB PA'I GZHI RNAMS DANG, SHES PAR DKA' BA'I GZHI RNAMS DANG,
GNAS PA MED PA'I GZHI RNAMS DANG, SPROS PA


@21A *, ,MED PA'I GZHI RNAMS DANG, SPROS PA DANG BRAL BA'I GZHI
RNAMS DANG, BRJOD DU MED PA'I GZHI RNAMS DANG, BRTAN DU MED PA'I
GZHI RNAMS DANG, ZAB MO'I

GZHI RNAMS DANG, BDEN PA'I GZHI RNAMS DANG, CHAGS PA MED PA'I
GZHI RNAMS DANG, MI PHYED PA'I GZHI RNAMS DANG, STONG PA NYID KYI
GZHI RNAMS DANG, MTSAN MA MED PA'I GZHI

RNAMS DANG, SMON PA MED PA'I GZHI RNAMS DANG, DE BZHIN NYID BSTAN
PA'I GZHI RNAMS DANG, YANG DAG PA'I MTHA'I GZHI RNAMS DANG, CHOS
KYI DBYINGS KYI GZHI RNAMS DANG,

MTSUNGS PA MED PA'I GZHI RNAMS DANG, BLANG BA MED PA'I GZHI RNAMS
DANG, DOR BA MED PA'I GZHI RNAMS DANG, SANGS RGYAS KYI GZHI RNAMS
DANG, CHOS KYI GZHI RNAMS DANG, DGE

'DUN GYI GZHI RNAMS DANG, YE SHES YONGS SU RDZOGS PA 'THOB PA'I
GZHI RNAMS DANG, KHAMS GSUM PA MNYAM PA NYID KYI GZHI RNAMS DANG,
CHOS THAMS CAD MI DMIGS PA'I

GZHI RNAMS DANG, CHOS THAMS CAD SKYE BA MED PAR BSTAN PA'I GZHI
RNAMS DANG, SENG GE'I GZHI RNAMS DANG, DPA' BO'I GZHI RNAMS DANG,
GZHI MED PA'I GZHI DE DAG BSTAN PA

NA SNOD DU GYUR PA NI SU YOD SNYAM MO, ,DE NAS YANG 'JAM DPAL
GZHON NUR GYUR PA 'DI SNYAM DU SEMS TE, LHA'I BU BLO GROS RAB
GNAS 'DI NI SNGON GYI RGYAL BA LA BYA BA LHAG PAR


@21B BYAS PA, ZAB MO LA BZOD PA THOGS PA MED PA'I SPOBS PA DANG
LDAN PA YIN GYI, BCOM LDAN 'DAS KYI SPYAN SNGAR BDAG 'DI DANG
LHAN CIG TU DRI BA BSTAN PA BSHAD PAR BYA'O SNYAM MO, ,DE NAS

'JAM DPAL GZHON NUR GYUR PAS LHA'I BU BLO GROS RAB GNAS LA 'DI
SKAD CES SMRAS SO, ,LHA'I BU, KHYOD NI ZAB MO LA BZOD PA THOGS PA
MED PA'I SPOBS PA DANG LDAN PA YIN NA, BCOM LDAN

'DAS KYI SPYAN SNGAR KHO BO DANG LHAN CIG TU DRI BA BSTAN PA
BSHAD PAR NUS SAM, DE SKAD CES SMRAS PA DANG, LHA'I BU BLO GROS
RAB GNAS KYIS 'JAM DPAL GZHON NUR GYUR PA LA 'DI SKAD CES

SMRAS SO, ,'JAM DPAL, GAL TE KHYOD GSUNG BAR MI MDZAD, BRJOD PAR
MI MDZAD, 'DON PAR YANG MI MDZAD, YI GE YANG MI BRJOD, SGRA YANG
MI GSAN PA LTA NA, BDAG GIS DE BZHIN

BSTAN PAR BGYI'O, ,'JAM DPAL GYIS SMRAS PA, LHA'I BU, GAL TE
KHYOD NYAN PAR MI BYED, 'DZIN PAR MI BYED, 'CHANG BAR MI BYED,
KUN CHUB PAR MI BYED, SEMS PAR MI BYED, RIG PAR

MI BYED, RNAM PAR RIG PAR MI BYED, LEN PAR MI BYED, GTONG BAR MI
BYED CING, THOS NAS KYANG GZHAN DAG LA STON PAR MI BYED PA LTA
NA, KHO BOS KYANG DE BZHIN DU BSTAN PAR BYA'O, ,DE CI'I

PHYIR ZHE NA, LHA'I BU, SANGS RGYAS KYI BYANG CHUB NI YI GE MED
PA, SEMS MED PA, SEMS DANG BRAL BA STE, GANG GIS MING BRJOD CING,
MING DE YANG G-YO BA MED PA'I PHYIR RO, ,LHA'I BUS


@22A *, ,SMRAS PA, 'JAM DPAL, LHA'I BU 'DI DAG NI, KHYOD LAS CHOS
BSTAN PA NYAN PAR 'TSAL GYI, SA PHYOGS 'DI NYID DU KHYOD KYIS
LHA'I BU 'DI DAG LA CHOS KYI

BKA' MCHID GSUNGS SHIG, 'JAM DPAL GYIS SMRAS PA, LHA'I BU, KHO BO
NI NYAN PAR 'DOD PA RNAMS LA CHOS STON PAR MI BYED DE, 'DZIN PAR
'DOD PA RNAMS LA YANG MA YIN NO, ,DE

CI'I PHYIR ZHE NA, LHA'I BU, BDAG TU 'DZIN NA NYAN 'DOD PAR 'GYUR
LA, SEMS CAN DU 'DZIN PA DANG, SROG TU 'DZIN PA DANG, GANG ZAG TU
'DZIN NA NYAN 'DOD PAR 'GYUR BA'I PHYIR RO, ,

LHA'I BU, GANG LA NGAR 'DZIN PA DANG, NGA YIR 'DZIN PA YOD PA DE
NI 'DI SNYAM DU 'DI NI STON PAR BYED PA'O, ,BDAG NI NYAN PA'O,
,'DI NI BSHAD PAR BYA'O SNYAM DU SEMS PAS, DE NI CHAGS

PA GSUM GYIS CHAGS PA YIN TE, GSUM GANG ZHE NA, BDAG TU DMIGS PA
DANG, SEMS CAN DU DMIGS PA DANG, CHOS SU DMIGS PA'O, ,LHA'I BU,
GANG LA NGAR 'DZIN PA DANG, NGA

YIR 'DZIN PA MED PA DE NI 'KHOR GSUM YONGS SU DAG PAS CHOS STON
PAR BYED DE, RNAM PAR RTOG PAR MI BYED, SEMS PAR MI BYED, RLOM
SEMS SU MI BYED DO, ,DE LA 'KHOR GSUM

YONGS SU DAG PA GANG ZHE NA, BDAG TU DMIGS PA MED CING RNAM PAR
RTOG PAR MI BYED, RLOM SEMS SU MI BYED, SEMS PAR MI BYED PA DE
DANG, CHOS SMRA BAR DMIGS PA MED CING


@22B RNAM PAR RTOG PAR MI BYED, RLOM SEMS SU MI BYED, SEMS PAR MI
BYED PA DANG, CHOS SU DMIGS PA MED CING RNAM PAR RTOG PAR MI
BYED, RLOM SEMS SU MI BYED, SEMS PAR MI BYED PA STE,

LHA'I BU, GANG DAG DE LTAR NYAN PA DE DAG NI MNYAM PAR NYAN PA
YIN TE, MI MNYAM PA MA YIN NO, ,LHA'I BU BLO GROS RAB GNAS KYIS
SMRAS PA, 'JAM DPAL, CI NAS KYANG MI LDOG PA NYID KYI SLAD

DU BSTAN PA BSHAD PA LEGS SO,, LEGS SO, ,'JAM DPAL GYIS SMRAS PA,
LHA'I BU, CI RUNG RNAM PAR MA RTOG CIG, BYANG CHUB SEMS DPA' GANG
LDOG PA DE NI BYANG CHUB MNGON PAR RDZOGS

PAR 'TSANG RGYA STE, BYANG CHUB KYANG DMIGS SU MED DO, ,LHA'I BUS
SMRAS PA, 'JAM DPAL, GANG LAS LDOG, 'JAM DPAL GYIS SMRAS PA,
LHA'I BU, 'DOD CHAGS LAS GROL GO, ZHE

SDANG LAS LDOG GO, GTI MUG LAS LDOG GO, SRED PA LAS LDOG GO, MA
RIG PA LAS LDOG GO, 'KHOR BAR SKYE BA'I YAN LAG BCU GNYIS KYI BAR
LAS LDOG GO, RGYU LAS LDOG LO,

LTA BA LAS LDOG GO, MING LAS LDOG GO ,GZUGS LAS LDOG GO ,'DOD
PA'I KHAMS LAS LDOG GO, GZUGS KYI KHAMS LAS LDOG GO, GZUGS MED
PA'I KHAMS LAS LDOG GO ,NYAN THOS

KYI SPYOD PA LAS LDOG GO ,RANG SANGS RGYAS KYI SPYOD PA LAS LDOG
GO, ,RTOG PA LAS LDOG GO, 'DZIN PA LAS LDOG GO ,MTSAN MA LAS LDOG
GO ,DNGOS POR 'DZIN PA LAS LDOG GO ,CHAD


@23A *, ,PAR LTA BA LAS LDOG GO ,RTAG PAR LTA BA LAS LDOG GO,
BLANG BA LAS LDOG GO ,DOR BA LAS LDOG GO ,BDAG TU 'DU SHES PA LAS
LDOG GO, SEMS CAN DU 'DU

SHES PA LAS LDOG GO ,SROG TU 'DU SHES PA LAS LDOG GO ,GANG ZAG TU
'DU SHES PA LAS LDOG GO, YID LA BYED PA DAG LAS LDOG GO, CHAGS PA
DAG LAS LDOG GO, PHYIN CI LOG DAG

LAS LDOG GO, 'JIGS TSOGS LAS LDOG GO ,'JIG TSOGS LA LTA BA LAS
LDOG GO, 'JIG TSOGS KYI RTZA BA LAS BYUNG BA'I LTA BA'I RNAM PA
DRUG CU RTZA GNYIS LAS LDOG GO ,SGRIB PA DAG

LAS LDOG GO ,PHUNG PO LNGAR 'DZIN PA LAS LDOG GO, PHYI DANG NANG
GI SKYE MCHED THAMS CAD LAS LDOG GO ,KHAMS RNAMS LAS LDOG GO
,SANGS RGYAS SU 'DU SHES PA LAS LDOG GO ,CHOS SU

'DU SHES PA LAS LDOG GO ,DGE 'DUN DU 'DU SHES PA LAS LDOG GO
,BDAG SANGS RGYAS SU 'GYUR RO, ,BDAG CHOS STON PAR 'GYUR RO,
,BDAG SEMS CAN GROL BAR BYED PAR 'GYUR RO, ,

BDAG BDUD 'DUL BAR 'GYUR RO, ,BDAG YE SHES THOB PAR 'GYUR RO
SNYAM PA'I 'DU SHES DE DAG LAS LDOG GO ,DE BZHIN GSHEGS PA'I
STOBS BCU LA RTOG PAR MI BYED DO, ,SANGS

RGYAS KYI CHOS MA 'DRES PA BCO BRGYAD LA RTOG PAR MI BYED DO,
,DBANG PO RNAMS DANG, STOBS RNAMS DANG, MI 'JIGS PA RNAMS LA RTOG
PAR MI BYED DO, ,MTSAN MA RNAMS LA RTOG PAR MI


@23B BYED DO, ,SANGS RGYAS KYI ZHING BKOD PA RNAMS LA RTOG PAR MI
BYED DO, ,NYAN THOS KYI DGE 'DUN PHUN SUM TSOGS PA LA RTOG PAR MI
BYED CING RTOG PA THAMS CAD LAS LDOG STE, LHA'I BU, DE LTAR

BYANG CHUB SEMS DPA' GANG DE LAS LDOG PA DE NI MI LDOG PA YIN NO,
,LHA'I BUS SMRAS PA, 'JAM DPAL, GANG LAS MI LDOG GO, 'JAM DPAL
GYIS SMRAS PA, LHA'I BU, SANGS RGYAS KYI YE

SHES LAS MI LDOG GO, STONG PA NYID LAS MI LDOG GO, MTSAN MA MED
PA LAS MI LDOG GO, SMON PA MED PA LAS MI LDOG GO ,DE BZHIN NYID
LAS MI LDOG GO ,CHOS KYI DBYINGS LAS MI LDOG

GO; YANG DAG PA'I MTHA' LAS MI LDOG GO, MNYAM PA NYID LAS MI LDOG
GO ,LHA'I BUS SMRAS PA, 'JAM DPAL, DE SKAD CES BYANG CHUB SEMS
DPA' GANG RTOG PA DANG, RNAM PAR RTOG PA

DANG; YONGS SU RTOG PA'I CHOS DE DAG LAS LDOG PA DES NA LDOG PA
ZHES BYA'O ZHES GSUNGS PA DE, CI GANG DAG LAS LDOG PA'I CHOS DE
DAG MCHIS PA ZHIG GAM, 'ON TE MA MCHIS PA

ZHIG GAM, 'ON TE MCHIS PA DANG MA MCHIS PA ZHIG GAM, 'ON TE MCHIS
PA YANG MA LAGS, MA MCHIS PA YANG MA LAGS PA ZHIG LAGS, 'JAM DPAL
GYIS SMRAS PA, LHA'I BU, GANG

DAG LAS LDOG PA'I CHOS DE DAG NI YOD PA YANG MA YIN, MED PA YANG
MA YIN, YOD PA DANG MED PA YANG MA YIN, YOD PA YANG MA YIN MED PA
YANG MA YIN PA YANG MA YIN NO, ,LHA'I BUS


@24A *, ,SMRAS PA, 'JAM DPAL, 'O NA GANG LAS LDOG, 'JAM DPAL GYIS
SMRAS PA, LHA'I BU, YANG DAG PA MA YIN PAR 'DZIN PA DANG, LEGS PA
MA YIN PAR 'DZIN

PA DANG, LOG PAR 'DZIN PA GANG YIN PA DE 'DZIN PAR MI BYED, YONGS
SU GTONG BAR MI BYED, MTSAN MAR MI BYED PA DE'I PHYIR LDOG PA
ZHES BYAS TE, DE NI YOD PAR YANG BSTAN PAR MI BYA,

MED PAR YANG BSTAN PAR MI BYA'O, ,DE CI'I PHYIR ZHE NA, GAL TE
YOD PA DANG MED PA LAS LDOG PAR GYUR NA, DE NI SKYON DU GYUR PA'I
PHYIR RO, ,DE CI'I PHYIR ZHE NA, GAL TE YOD PA LAS LDOG

PAR GYUR NA RTAG PAR 'GYUR LA, MED PA LAS LDOG PAR GYUR NA CHAD
PAR 'GYUR BA'I PHYIR RO, ,DE BZHIN GSHEGS PA NI RTAG PA DANG CHAD
PA'I PHYIR CHOS STON PAR MI MDZAD DE, SANGS RGYAS

BCOM LDAN 'DAS RNAMS KYI CHOS BSTAN PA NI RTAG PA'I PHYIR YANG MA
YIN, CHAD PA'I PHYIR YANG MA YIN NO, ,LHA'I BU, DE BZHIN NYID
GANG YIN PA DE NI SNGON MA BYUNG BAR GYUR PA'O, ,ZHES 'DU

SHES KYIS YOD PA MA YIN PAR YONGS SU SHES PAR ZAD KYI, DE LA NI
CHAD PA YANG MED, RTAG PA YANG MED DE, LHA'I BU, DE LTAR NA BYANG
CHUB SEMS DPA' LDOG PA YIN NO, ,BSTAN PA 'DI

BSHAD PA NA LHA'I BU KHRIS MI SKYE BA'I CHOS LA BZOD PA THOB PAR
GYUR TO, ,DE NAS LHA'I BU BLO GROS RAB GNAS KYIS 'JAM DPAL GZHON
NUR GYUR PA LA 'DI SKAD CES SMRAS SO, ,'JAM


@24B DPAL, DE BZHIN GSHEGS PA LA BLTA BA DANG, PHYAG BGYI BA
DANG, BSNYEN BKUR BGYI BA DANG, ZHU BA DANG ZHU BLAG BGYI BA'I
SLAD DU DE BZHIN GSHEGS PA'I SPYAN SNGAR BZHUD KYI GSHEGS

SO; ;'JAM DPAL GYIS SMRAS PA, LHA'I BU RNAM PAR RTOG PA LA MA
SPYOD CIG, DE BZHIN GSHEGS PA DE NI KHO BOS BLANGS ZIN TO, ,LHA'I
BUS SMRAS PA, 'JAM DPAL, DE BZHIN GSHEGS

PA DE GANG NA BZHUGS, 'JAM DPAL GYIS SMRAS PA, LHA'I BU, DE NI
KHO BO'I MDUN NA BZHUGS SO, ,LHA'I BUS SMRAS PA, 'JAM DPAL, DE MI
GDA'O, ,'JAM DPAL GYIS SMRAS PA, LHA'I

BU; GAL TE KHYOD KYIS THAMS CAD MTHONG NA, DES DE BZHIN GSHEGS PA
MTHONG BAR MI 'GYUR RO, ,LHA'I BUS SMRAS PA, 'JAM DPAL, CI SLAD
DU DE SKAD CES DE BZHIN GSHEGS PA DE NI

KHO BOS BLANGS ZIN TE, DE NI KHO BO'I MDUN NA BZHUGS SO ZHES
GSUNG, 'JAM DPAL GYIS SMRAS PA, LHA'I BU, 'DI JI SNYAM DU SEMS,
KHO BO'I MDUN ZHES BYA BA CI ZHIG YIN SNYAM,

LHA'I BUS SMRAS PA, 'JAM DPAL, NAM MKHA'I KHAMS LAGS SO, ,'JAM
DPAL GYIS SMRAS PA, LHA'I BU, DE BZHIN GSHEGS PA DE YANG 'DI LTA
STE, NAM MKHA'I KHAMS YIN NO,,

DE CI'I PHYIR ZHE NA, CHOS THAMS CAD NAM MKHA' DANG MNYAM PA'I
PHYIR NAM MKHA' JI LTA BU YIN PA, DE BZHIN GSHEGS PA YANG DE LTA
BU YIN PAS, NAM MKHA' DANG DE BZHIN GSHEGS


@25A *, ,PA DE NI GNYIS SU MED DE GNYIS SU BYAR MED PA'I PHYIR
RO, ,LHA'I BU, DE LTA BAS NA KHYOD DE BZHIN GSHEGS PA BLTA BAR
'DOD NA, MTHA' 'DI KHONG DU CHUD PAR

BYA ZHING CUNG ZAD KYANG RNAM PAR BRTAG PAR MI BYA'O, ,DE NAS
'JAM DPAL GZHON NUR GYUR PAS, DE'I TSE KHANG PA BRTZEGS PA GRU
BZHI LHAM PA, KA PA BZHI PA CHA MNYAM PA, SHIN TU 'BYES PA,

MDZES PA, BLTA NA SDUG PA SUM KHRI NYIS STONG MNGON PAR SPRUL TO,
,KHANG PA BRTZEGS PA DE DAG TU RIN PO CHE'I KHRI STAN LHA'I DPAG
BSAM SHING LAS BYUNG BA'I GOS KYIS BSHAMS PA DAG

KYANG SPRUL CING, KHRI STAN RE RE LA YANG BYANG CHUB SEMS DPA'I
LUS GZUGS SKYES BU CHEN PO'I MTSAN SUM CU RTZA GNYIS DANG LDAN PA
DAG SPRUL TO, ,DE NAS 'JAM DPAL GZHON NUR GYUR

PAS; CI LTA BU'I BYIN GYI RLABS NAS, 'DI LTA BUR 'GYUR BA'I BYIN
GYIS BRLABS PAS, STONG GSUM GYI STONG CHEN PO'I 'JIG RTEN GYI
KHAMS 'DI NI RNAM PAR SPYOD PA'I PADMA GANG DAG

YIN PA DE DAG DANG, KHANG PA BRTZEGS PA DE DAG DE BZHIN GSHEGS PA
GA LA BA DER DONG STE LHAGS NAS, BCOM LDAN 'DAS DGE SLONG GI DGE
'DUN DANG BCAS PA LA LAN GSUM

BSKOR BA BYAS TE, STENG GI BAR SNANG LA BCOM LDAN 'DAS KYI 'KHOR
GYI DKYIL 'KHOR LA SNANG BAR BYED CING, PHYOGS BZHI KUN NAS 'KHOR
BAR 'KHOD DO, ,DE NAS PADMA DE DAG LA


@25B 'KHOD PA'I BYANG CHUB SEMS DPA' SPRUL PA GANG DAG YIN PA DE
DAG DANG, KHANG PA BRTZEGS PA DAG NA 'KHOD PA'I BYANG CHUB SEMS
DPA' GANG DAG YIN PA DE DAG THAMS CAD KYIS BCOM LDAN 'DAS

LA SGRA DBYANGS MTHUN PAR TSIGS SU BCAD PA 'DI DAG GIS MNGON PAR
BSTOD DO, ,GANGG'A'I BYE SNYED BSAM GYIS MI KHYAB PA'I, ,SANGS
RGYAS BYE BA PHRAG MANG KHYOD KYIS MCHOD, ,BYANG CHUB MCHOG GI

SPYOD PA BTZAL MDZAD PAS, ,DE SLAD MI MCHOG KHYOD NI MDZES PA
LAGS, ,THUB PA MTSAN GYIS YONGS SU SPRAS GYUR PA, ,SKU MCHOG SRID
PA GSUM NA LHANG NGE STE, ,'DREN PA GANG LA MING DANG SROG

DANG NI, ,GANG ZAG MA MCHIS CHOS NI 'GRO LA STON, ,RNAM PAR 'DREN
PAS SBYIN DANG TSUL KHRIMS SPYAD, ,BZOD DANG BRTZON 'GRUS DE
BZHIN BSAM GTAN BSTEN, ,KHYOD KYIS SHES RAB SRID GSUM

THOGS MI MNGA', ,YE SHES MTHAR BYON KHYOD LA PHYAG 'TSAL LO,
,GANG ZHIG CHOS RJE LHA DANG MIS MCHOD PA'I, ,'JIG RTEN 'DREN PA
LA NI 'DUN 'GYUR ZHING, ,STONG PA NYID LA MOS PAR BGYID PA

YI; ;MI DE 'JIG RTEN DAG GI 'DREN PAR 'GYUR, ,GANG DAG SNGON
BYUNG DE BZHIN GSHEGS PA DANG, ,GANG DAG PHYOGS RNAMS BZHUGS PA'I
'DREN PA DAG ,DE DAG GIS NI MTSAN MED STONG

PA'I CHOS, ,RANG BZHIN MTSAN NYID MA MCHIS RTAG TU BSGOMS, ,'DI
LA RANG BZHIN SEMS CAN GANG YANG NI, ,SKYE DANG 'CHI BA DMIGS SU
MA MCHIS SHING, ,'ONG BA MA MCHIS 'GRO


@26A *, ,BA MA MCHIS TE, ,CHOS RNAMS THAMS CAD NAM MKHA' JI BZHIN
NO, ,CI LTAR MI YIS SGYU MA BSTAN GYUR PA, ,SNANG YANG DE BZHIN
NYID DU MA MCHIS LTAR, ,DE

BZHIN CHOS RNAMS SGYU MA 'DRA BA DANG, ,RMI LAM LTA BUR BDE BAR
GSHEGS PAS BSTAN, ,GANG ZAG LA LAS GANGG'A'I BYE SNYED KYI, ,'JIG
RTEN KHAMS RNAMS 'DIR NI SBYIN BYAS DANG, ,

'DUS BYAS STONG PAR BZOD PA GANG LAGS PA, ,BZOD PA DE NI SBYIN
LAS KHYAD PAR 'PHAGS, ,BYANG CHUB 'DOD PA'I BYANG CHUB SEMS DPA'
YIS, ,BSKAL PA BYE BA GANGG'A'I BYE SNYED DU, ,

ME TOG SPOS DANG DE BZHIN ZAS SKOM DAG, PHUL NAS MI MCHOG SANGS
RGYAS MCHOD PA BAS, ,GANG GIS GANG LA MING DANG SROG DANG NI,
,GANG ZAG MA MCHIS DE 'DRA'I CHOS 'DI DAG ,

THOS NAS DE LA 'OD GSAL BZOD THOB PA, ,DE YIS MI RNAMS DAM PA
MCHOD PA LAGS, ,GANG LA MING DANG GANG ZAG 'DU SHES MCHIS, ,BSKAL
PA BYE BA MANG POR ZAS SKOM DANG, ,

SHING RTA DPUNG CHUNG KHRI STAN SBYIN BGYID KYANG, ,DES NI 'GRO
BA GROL BAR MI THOB BO, ,MI MCHOG GANG DAG MYA NGAN 'DAS PA DANG,
,DE DAG GIS KYANG SEMS CAN MA BKROL BA, ,MKHAS

RNAMS RANG BZHIN 'OD GSAL STONG PA YI, ,CHOS RNAMS DE LTAR MKHYEN
PAS RNAM PAR GROL, ,SANGS RGYAS 'BYUNG DANG YUL DU GNAS PA DANG,
,DE BZHIN BSTAN LA DAD PA THOB PA DKA',,


@26B MI YI SRID PA'ANG RNYED PAR DKA' BAS NA, ,RGYAL BA RNAMS KYI
BSTAN LA LEGS BRTZON GYIS, ,MI KHOM BRGYAD PO THAMS CAD RNAM
SPANGS SHING, ,KHOM PA PHUN SUM RNYED DKA' THOB 'GYUR LA, ,BDE

GSHEGS BSTAN LA DAD PA RNYED GYUR PA'I, ,MKHAS PA RNAMS KYIS RIG
PA'I RNAL 'BYOR SPYOD, ,SGRA LA 'CHEL ZHING 'DUG PAR MA BYED PAR,
,CHOS THOS GYUR NAS RTAG TU NAN TAN GYIS, ,KHYED KYIS

RTAG TU DGON PA'I GNAS BRTEN LA, ,DES NI MI RNAMS DAM PAR 'GYUR
BAR BYOS, ,CHOS SMRA'I DGE BSHES GANG YIN BSTEN GYIS LA, ,SDIG
PA'I GROGS LA LAN 'GA'ANG MA BSTEN CIG ,SEMS

CAN KUN LA SEMS NI MNYAM GYIS LA, ,SEMS CAN DE LA NAM YANG MA
RLOMS SHIG ,TSUL KHRIMS LDAN DANG MANG DU THOS GYIS LA, ,RTAG TU
PHYAG DAR KHROD DANG BSOD SNYOMS SPYOD, ,G-YEL

BA MED PAR SHING DRUNG BSTEN GYIS LA, ,BSKUS TE BOR BA MCHOG LA
MA SMOD CIG ,'DUS BYAS 'DI DAG THAMS CAD 'DUS BYAS MIN, ,MTSAN
NYID GCIG CING SMIG RGYU 'DRA BA YI, ,DAM

PA'I DON GYI MU GCIG SHES GYIS LA, ,MYUR DU GZHAL YAS BYANG CHUB
REG PAR GYIS, ,PHUNG PO LNGA RNAMS SGYU MA BZHIN DU LTOS, ,NANG
GI SKYE MCHED DRUG DANG PHYI YI DRUG ,DE DAG GRONG

STONG 'DRA BAR GSUNGS PAS NA, ,DE LA NAM YANG BSTEN PAR MA BYED
CIG ,'DOD CHAGS ZHE SDANG RANG BZHIN STONG PA NYID, ,GTI MUG NGA
RGYAL YONGS SU RTOG PAS BSKYED, ,RTOG PA DE


@27A *, ,YANG MA BYUNG 'BYUNG MED PAR, ,DE LTAR SHES NA 'DREN PA
RNAMS SU 'GYUR, ,DE NAS SPRUL PA DE DAG GIS TSIGS SU BCAD PA DE
DAG SMRAS PA NA, 'KHOR DE LAS

SROG CHAGS NYI KHRI NYIS STONG BLA NA MED PA YANG DAG PAR RDZOGS
PA'I BYANG CHUB TU SEMS SKYES SO, ,DGE SLONG LNGA BRGYA NI LEN PA
MED PAR ZAG PA RNAMS LAS SEMS RNAM PAR GROL LO, ,DGE

SLONG SUM BRGYA NI CHOS RNAMS LA CHOS KYI MIG RDUL MED CING DRI
MA DANG BRAL BA RNAM PAR DAG GO ,DGE SLONG MA SUM STONG YANG CHOS
RNAMS LA CHOS KYI MIG RDUL MED CING DRI MA DANG BRAL BA

RNAM PAR DAG GO, DGE BSNYEN BDUN STONG DANG, DGE BSNYEN MA STONG
DANG, LHA'I BU NYI KHRI BDUN STONG YANG CHOS RNAMS LA CHOS KYI
MIG RDUL MED CING DRI MA DANG BRAL BA RNAM PAR DAG GO ,

BYANG CHUB SEMS DPA' SUM BRGYAS NI MI SKYE BA'I CHOS LA BZOD PA
THOB BO, ,STONG GSUM GYI STONG CHEN PO'I 'JIG RTEN GYI KHAMS 'DI
YANG RNAM PA DRUG TU RAB TU G-YOS TE, G-YOS,

RAB TU G-YOS, KUN TU RAB TU G-YOS, 'GUL, RAB TU 'GUL, KUN TU RAB
TU 'GUL, LDEG, RAB TU LDEG ,KUN TU RAB TU LDEG GO ,DE NAS BCOM
LDAN 'DAS LA GNAS

BRTAN SH'A RI'I BUS 'DI SKAD CES GSOL TO, ,BCOM LDAN 'DAS, GANG
GIS STONG GSUM GYI STONG CHEN PO'I 'JIG RTEN GYI KHAMS 'DI RNAM
PA DRUG TU RAB TU G-YOS PA DANG, BYANG


@27B CHUB SEMS DPA'I LUS GZUGS PAD MA DAG DANG, KHANG PA BRTZEGS
PA 'DI DAG NA MCHIS PA 'DI RNAMS CHOS ZAB MO 'DI LTA BU STON PAR
BGYID PA DANG, 'KHOR 'DI YANG SNANG BA CHEN POS

KHYAB PAR GYUR PA DANG, LHA'I BU BYE BA PHRAG 'DI SNYED 'DUS PA
DANG, BYANG CHUB SEMS DPA' BYE BA PHRAG MANG PO 'DUS PA 'DI DAG
SU'I MTHU LAGS, DE SKAD CES GSOL PA DANG, BCOM

LDAN 'DAS KYIS GNAS BRTAN SH'A RI'I BU LA 'DI SKAD CES BKA' STZAL
TO, ,SH'A RI'I BU, 'DI NI 'JAM DPAL GZHON NUR GYUR PA'I MTHU YIN
TE, DES BKOD PA 'DI LTA BU 'DI DAG KUN

DU SNANG NGO, ,DE CI'I PHYIR ZHE NA, SH'A RI'I BU, 'DI LTAR DENG
DE BZHIN GSHEGS PA LA 'JAM DPAL GZHON NUR GYUR PA LHA'I BU BLO
GROS RAB GNAS DANG LHAN CIG TU SANGS RGYAS KYI CHOS

BSAM GYIS MI KHYAB PA YONGS SU BSGRUB PA'I PHYIR, BDUD KYI DKYIL
'KHOR THAMS CAD RNAM PAR 'JIG PAR BYED PA ZHES BYA BA'I CHOS KYI
RNAM GRANGS ZHU ZHING ZHU BLAG BYED PAR 'GYUR

PA'I PHYIR RO, ,DE SKAD CES BKA' STZAL PA DANG, BCOM LDAN 'DAS LA
TSE DANG LDAN PA SH'A RI'I BUS 'DI SKAD CES GSOL TO, ,BCOM LDAN
'DAS, 'JAM DPAL GZHON NUR GYUR PA DE

'KHOR 'DUS PA 'DI NA MI GDA'O, ,BCOM LDAN 'DAS KYIS BKA' STZAL
PA, SH'A RI'I BU KHYOD RE ZHIG SDOD CIG DANG, 'JAM DPAL GZHON NUR
GYUR PA DE, DE'U RE BDUD KYI DKYIL 'KHOR


@28A *, ,THAMS CAD DANG, BDUD KYI GNAS THAMS CAD DANG, BDUD THAMS
CAD ZIL GYIS GNON CING, BKOD PA CHEN POS DE BZHIN GSHEGS PA GA LA
BA DER

'ONG BAR 'GYUR RO, ,DE NAS 'JAM DPAL GZHON NUR GYUR PA BDUD KYI
DKYIL 'KHOR THAMS CAD RNAM PAR 'JIG PAR BYED PA ZHES BYA BA'I
TING NGE 'DZIN LA SNYOMS PAR ZHUGS SO,,

'JAM DPAL GZHON NUR GYUR PA BDUD KYI DKYIL 'KHOR THAMS CAD RNAM
PAR 'JIG PAR BYED PA'I TING NGE 'DZIN LA SNYOMS PAR ZHUGS MA THAG
TU, DE NAS DE'I MOD LA STONG

GSUM GYI STONG CHEN PO'I 'JIG RTEN GYI KHAMS 'DI NA BDUD KYI GNAS
BYE BA BRGYA PHRAG JI SNYED PA DE DAG THAMS CAD MOG MOG POR GYUR
TO, ,BDUD SDIG CAN DE DAG KYANG RANG RANG GI

LUS RGAS SHING GTUGS LA 'KHOGS PAR GYUR NAS, LAG PA 'KHAR BA LA
BRTEN CING 'GRO BAR GYUR TO, ,DE DAG GIS LHA'I BU MO RNAMS KYANG
RGAS SHING GTUGS LA 'KHOGS

PAR GYUR PA DANG, RANG RANG GI GZHAL MED KHANG DAG KYANG RNYINGS
SHING RAB TU 'JIG LA, MUN PA MUN NAG TU GYUR PA MTHONG NGO, ,DE
NAS BDUD SDIG CAN DE DAG SKRAG CING DNGANGS

LA YI CHAD CING SGYID LUG STE, SPU'I KHUNG BU ZING ZHES BYED PAR
GYUR NAS 'DI SNYAM DU RNAM PAR RTOG STE, GANG GIS BDAG CAG BDUD
KYI GNAS RNAMS 'DI LTA BU'I GNAS SKABS


@28B SU GYUR PA 'DI'I RGYU NI GANG YIN, RKYEN NI GANG YIN, BDAG
CAG 'DI NAS 'CHI 'PHO ZHING MED PA'AM, GCIG TU MI 'GYUR GRANG
SNYAM MO, ,BDUD DE DAG GIS RNAM PAR RTOG PA DE LTA BU DE SKYES MA

THAG TU, DE NAS 'JAM DPAL GZHON NUR GYUR PAS LHA'I BU SPRUL PA
THER 'BUM SPRUL TE, BDUD DE DAG GI MDUN DU BKOD DO, ,DE NAS LHA'I
BU SPRUL PA DE DAG GIS BDUD SDIG CAN DE DAG LA 'DI

SKAD CES SMRAS SO, ,GROGS PO DAG, 'DI NI BYANG CHUB SEMS DPA'
PHYIR MI LDOG PA 'JAM DPAL GZHON NUR GYUR PA ZHES BYA BA DE DA
LTAR BDUD KYI DKYIL 'KHOR THAMS CAD RNAM PAR 'JIG

PAR BYED PA ZHES BYA BA'I TING NGE 'DZIN LA SNYOMS PAR ZHUGS PA
DE'I MTHU YIN TE, KHYED LA 'TSE BA GANG YANG 'BYUNG BAR MI 'GYUR
GYI, MA SKRAG CIG ,LHA'I BU, SPRUL PA DE DAG GIS TSIG DE

SKAD CES SMRAS MA THAG TU DE NAS BDUD SDIG CAN DE DAG GIS SGRA DE
YANG THOS, 'JAM DPAL GZHON NUR GYUR PA'I MING YANG THOS NAS YANG
RGYA CHER DNGANGS SHING SKRAG STE, BDUD KYI GNAS DE

DAG THAMS CAD KYANG RAB TU G-YOS SO, ,DE NAS BDUD SDIG CAN DE DAG
GIS LHA'I BU SPRUL PA DE DAG LA 'DI SKAD CES SMRAS SO, ,GROGS PO
DAG ,YONGS SU SKYOBS SHIG ,DE NAS LHA'I BU

SPRUL PA DE DAG GIS BDUD SDIG CAN DE DAG LA 'DI SKAD CES SMRAS
SO, ,GROGS PO DAG ,YONGS SU MA 'JIGS SHIG ,KHYED CAG DENG LA BCOM
LDAN 'DAS DE BZHIN GSHEGS PA DGRA


@29A *, ,BCOM PA YANG DAG PAR RDZOGS PA'I SANGS RGYAS SH'AKYA
THUB PA GA LA BA DER SONG ZHIG DANG, DE BZHIN GSHEGS PA THUGS RJE
DANG LDAN PA DE NI SEMS CAN

'JIGS PAR GYUR PA RNAMS LA MI 'JIGS PA STZOL BAR MDZAD DO, ,DE
NAS LHA'I BU SPRUL PA DE DAG GIS TSIG DE SKAD CES SMRAS NAS DE
NYID DU MI SNANG BAR GYUR TO, ,DE NAS BDUD SDIG

CAN 'KHOR BDUD SDIG CAN 'BUM PHRAG THER 'BUM DU MA DANG BCAS PA
DE DAG THAMS CAD RGAS SHING GTUGS LA 'KHOGS SHING LAG PA 'KHAR BA
LA BRTEN BZHIN DU 'DONG ZHING SKAD

CIG THANG CIG YUD TZAM CIG LA, BCOM LDAN 'DAS DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS SH'AKYA THUB PA
GA LA BA DER SONG STE LHAGS NAS, BCOM

LDAN 'DAS LA THAMS CAD KYIS SGRA SKAD MTHUN PAR 'DI SKAD CES GSOL
TO, ,BCOM LDAN 'DAS, BDAG CAG MI SDUG PA'I RNAM PA 'DI DAG LAS
YONGS SU BSKYAB TU GSOL, BDE

BAR GSHEGS PA BDAG CAG BSKYAB TU GSOL, BCOM LDAN 'DAS, SANGS
RGYAS BYE BA PHRAG 'BUM GYI MTSAN YONGS SU BSGRAGS PA NI MI MNGON
LAGS KYI, 'JAM DPAL GZHON

NUR GYUR PA GCIG PU'I MING NI DE LTA MA LAGS SO, ,DE CI'I SLAD DU
ZHE NA, 'JAM DPAL GZHON NUR GYUR PA'I MING THOS NA BDAG CAG 'JIGS
SHING DNGANGS LA SKRAG PAR GYUR TE, 'CHI


@29B 'PHO BA SNYAM DU 'CHAL CING MA MCHIS PAR 'GYUR BA SNYAM DU
'TSAL BA'I SLAD DU'O, ,DE NAS BCOM LDAN 'DAS KYIS BDUD SDIG CAN
DE DAG LA 'DI SKAD CES BKA' STZAL TO, ,BDUD SDIG CAN

DAG ,DE DE BZHIN NO, ,JI SKAD SMRAS PA DE BZHIN TE, JI LTAR 'JAM
DPAL GZHON NUR GYUR PAS YONGS SU SMIN PA DANG, RNAM PAR DBYE BA
MED PAR SEMS CAN RNAMS KYI DON BYAS PA DANG,

BYED PAR 'GYUR BA DE LTAR SANGS RGYAS BYE BA PHRAG 'BUM GYIS
KYANG SEMS CAN RNAMS KYI DON MA MDZAD, MI MDZAD PAS, DE'I PHYIR
JI LTAR 'JAM DPAL GZHON NUR GYUR PA GCIG PU'I MING

YONGS SU BSGRAGS PA DE LTAR, SANGS RGYAS BYE BA PHRAG 'BUM GYI
MTSAN YONGS SU BSGRAGS PAS NI KHYED CAG SDUG BSNGAL ZHING RNAM
PAR 'JIGS PAR MI 'GYUR RO, ,DE NAS BCOM LDAN 'DAS

LA BDUD SDIG CAN DE DAG GIS 'DI SKAD CES GSOL TO, ,BCOM LDAN
'DAS, BDAG CAG 'DI LTA BU'I LUS 'KHOGS PA 'DIS NYAM THAG CING NGO
TSA LAGS PAS, BCOM LDAN 'DAS, SNGON

BDAG CAG GI KHA DOG RGYAS PAR GYUR PA GANG LAGS PA DE LTA BU
'TSAL LAGS SO, ,BCOM LDAN 'DAS KYIS BKA' STZAL PA, KHYED CAG 'JAM
DPAL GZHON NUR GYUR PA MA 'ONGS KYI BAR DU RE

ZHIG 'DI NYID DU SDOD CIG DANG, DES KHYED CAG MI SDUG PA'I RNAM
PA 'DI LAS YONGS SU THAR PAR BYED PAR 'GYUR RO, ,DE NAS 'JAM DPAL
GZHON NUR GYUR PA TING NGE 'DZIN DE LAS LANGS TE


@30A *, ,STAN LAS LANGS NAS, BYANG CHUB SEMS DPA' 'BUM PHRAG DU
MAS KYANG YONGS SU BSKOR CING MDUN DU BDAR, LHA'I BU 'BUM PHRAG
DU MA DANG, KLU DANG, GNOD

SBYIN DANG, DRI ZA DANG, LHA MA YIN DANG, NAM MKHA' LDING DANG,
MI'AM CI DANG, LTO 'PHYE CHEN PO 'BUM PHRAG DU MA SIL SNYAN 'BUM
PHRAG MANG PO DAG RAB TU GSIL ZHING, ME TOG AUTPA

LA DANG, PADMA DANG, KU MU TA DANG, PADMA DKAR PO'I CHAR DAG RAB
TU 'BEBS PA SHA STAG GIS YONGS SU BSKOR CING MDUN DU BDAR TE,
BKOD PA CHEN PO DANG, RNAM PAR RTZE BA CHEN POS

BCOM LDAN 'DAS GA LA BA DER SONG STE PHYIN NAS, BCOM LDAN 'DAS
KYI ZHABS LA MGO BOS PHYAG 'TSAL TE, BCOM LDAN 'DAS LA LAN GSUM
BSKOR BA BYAS NAS PHYOGS GCIG TU

'DUG GO ,DE NAS BCOM LDAN 'DAS KYIS 'JAM DPAL GZHON NUR GYUR PA
LA 'DI SKAD CES BKA' STZAL TO, ,'JAM DPAL KHYOD BDUD KYI DKYIL
'KHOR THAMS CAD RNAM PAR 'JIG

PAR BYED PA ZHES BYA BA'I TING NGE 'DZIN LA SNYOMS PAR 'JUG GAM,
'JAM DPAL GYIS GSOL PA, BCOM LDAN 'DAS, SNYOMS PAR 'JUG LAGS SO,
,BCOM LDAN 'DAS KYIS

BKA' STZAL PA, 'JAM DPAL KHYOD KYIS TING NGE 'DZIN BSGRUBS PA DE
DE BZHIN GSHEGS PA GANG LAS THOS, KHYOD KYIS TING NGE 'DZIN DE
BSGRUBS NAS NI JI SRID CIG LON, 'JAM


@30B DPAL GYIS GSOL PA, BCOM LDAN 'DAS, GANG GI TSE BDAG GIS TING
NGE 'DZIN BSGRUBS PA DE THOS SHING, BDAG GIS TING NGE 'DZIN DE
BSGRUBS PA DE'I TSE NA, BCOM LDAN 'DAS KYIS BYANG

CHUB TU THUGS BSKYED PAR YANG MA GYUR LAGS SO, ,BCOM LDAN 'DAS
KYIS BKA' STZAL PA, 'JAM DPAL KHYOD KYIS GANG LA TING NGE 'DZIN
BSGRUBS PA DE THOS PA'I DE BZHIN GSHEGS PA

DE'I MTSAN CI, 'JAM DPAL GYIS GSOL PA, BCOM LDAN 'DAS, SNGON
BYUNG BA 'DAS PA'I DUS BSKAL PA BSAM GYIS MI KHYAB PA'I YANG CHES
BSAM GYIS MI KHYAB PA, GRANGS MA MCHIS

PA'I YANG CHES GRANGS MA MCHIS PA 'DAS PA DE'I TSE, DE'I DUS NA,
DE BZHIN GSHEGS PA ME TOG MANDA RA BA'I DRI ZHES BGYI BA RIG PA
DANG ZHABS SU LDAN PA, BDE BAR GSHEGS PA, 'JIG

RTEN MKHYEN PA, SKYES BU 'DUL BA'I KHA LO SGYUR BA, BLA NA MED PA
LHA DANG MI RNAMS KYI STON PA SANGS RGYAS BCOM LDAN 'DAS BYUNG
STE, DE TING NGE 'DZIN BSGRUBS PA DE GSUNG BAR GYUR NAS, DE

BZHIN GSHEGS PA DE LAS BDAG GIS BDUD KYI DKYIL 'KHOR THAMS CAD
RNAM PAR 'JIG PAR BGYID PA'I TING NGE 'DZIN BSGRUB PA DE THOS
LAGS SO, ,BCOM LDAN 'DAS KYIS BKA' STZAL

PA; 'JAM DPAL, BSGRUBS PA DE DAG GANG YIN, 'JAM DPAL GYIS GSOL
PA, BCOM LDAN 'DAS, BYANG CHUB SEMS DPA' RNAM PA NYI SHU DANG
LDAN NA BDUD KYI DKYIL 'KHOR THAMS CAD


@31A *, ,RNAM PAR 'JIG PAR BGYID PA'I TING NGE 'DZIN DE THOB STE,
NYI SHU GANG ZHEN, BCOM LDAN 'DAS, 'DI LA BYANG CHUB SEMS DPA'
'DOD CHAGS RNAM PAR

'JIG CING 'DOD CHAGS KYI SEMS RNAM PAR 'JIG PAR BGYID PA DANG,
ZHE SDANG RNAM PAR 'JIG CING ZHE SDANG GI SEMS RNAM PAR 'JIG PAR
BGYID PA DANG, GTI MUG RNAM PAR 'JIG

CING GTI MUG GI SEMS RNAM PAR 'JIG PAR BGYID PA DANG, PHRAG DOG
RNAM PAR 'JIG CING PHRAG DOG GI SEMS RNAM PAR 'JIG PAR BGYID PA
DANG, NGA RGYAL RNAM PAR 'JIG CING

NGA RGYAL GYI SEMS RNAM PAR 'JIG PAR BGYID PA DANG, 'CHAB PA RNAM
PAR 'JIG CING 'CHAB PA'I SEMS RNAM PAR 'JIG PAR BGYID PA DANG,
KHRO BA RNAM PAR 'JIG CING KHRO BA'I SEMS

RNAM PAR 'JIG PAR BGYID PA DANG, YONGS SU GDUNG BA RNAM PAR 'JIG
CING YONGS SU GDUNG BA'I SEMS RNAM PAR 'JIG PAR BGYID PA DANG,
'DU SHES RNAM PAR 'JIG CING 'DU SHES

KYI SEMS RNAM PAR 'JIG PAR BGYID PA DANG, LTA BA RNAM PAR 'JIG
CING LTA BA'I SEMS RNAM PAR 'JIG PAR BGYID PA DANG, RTOG PA RNAM
PAR 'JIG CING RTOG PA'I SEMS RNAM PAR

'JIG PAR BGYID PA DANG, LEN PA RNAM PAR 'JIG CING LEN PA'I SEMS
RNAM PAR 'JIG PAR BGYID PA DANG, 'DZIN PA RNAM PAR 'JIG CING
'DZIN PA'I SEMS RNAM PAR 'JIG


@31B PAR BGYID PA DANG, MTSAN MA RNAM PAR 'JIG CING MTSAN MA'I
SEMS RNAM PAR 'JIG PAR BGYID PA DANG, SRID PA RNAM PAR 'JIG CING
SRID PA'I SEMS RNAM PAR 'JIG PAR BGYID PA DANG, RTAG

PA RNAM PAR 'JIG CING RTAG PA'I SEMS RNAM PAR 'JIG PAR BGYID PA
DANG, CHAD PA RNAM PAR 'JIG CING CHAD PA'I SEMS RNAM PAR 'JIG PAR
BGYID PA DANG, PHUNG PO RNAM PAR 'JIG CING PHUNG

PO'I SEMS RNAM PAR 'JIG PAR BGYID PA DANG, KHAMS RNAM PAR 'JIG
CING KHAMS KYI SEMS RNAM PAR 'JIG PAR BGYID PA DANG, SKYE MCHED
RNAM PAR 'JIG CING SKYE MCHED KYI SEMS RNAM

PAR 'JIG PAR BGYID PA DANG, KHAMS GSUM PA RNAM PAR 'JIG CING
KHAMS GSUM PA LA DMIGS PA'I SEMS RNAM PAR 'JIG PAR BGYID PA STE,
BCOM LDAN 'DAS, BYANG CHUB SEMS

DPA' RNAM PA NYI SHU PO DE DAG DANG LDAN NA TING NGE 'DZIN DE
THOB BO, ,BCOM LDAN 'DAS, GZHAN YANG BYANG CHUB SEMS DPA' CHOS
BZHI DANG LDAN NA TING NGE 'DZIN DE THOB STE, BZHI GANG ZHE NA,
LHAG

PA'I BSAM PA LA YANG DAG PAR 'JUG PA DANG, G-YO MA MCHIS PA DANG,
ZAB PA DANG, BDOG PA THAMS CAD YONGS SU GTONG BA STE, BCOM LDAN
'DAS, BYANG CHUB SEMS DPA' CHOS BZHI PO

DE DAG DANG LDAN NA TING NGE 'DZIN DE 'THOB BO, ,BCOM LDAN 'DAS,
GZHAN YANG BYANG CHUB SEMS DPA' CHOS BZHI DANG LDAN NA TING NGE
'DZIN DE THOB STE, BZHI GANG ZHE NA, SLU BA MA MCHIS PA


@32A *, ,DANG, BDEN PA'I TSIG GIS DAM 'CHA' BA DANG, 'DU SHES KYI
DBANG GI SPYOD YUL MA LAGS PA DANG, CHOS THAMS CAD MI 'DZIN PA
STE, BCOM LDAN 'DAS, BYANG

CHUB SEMS DPA' CHOS BZHI PO DE DAG DANG LDAN NA TING NGE 'DZIN DE
'THOB BO, ,BCOM LDAN 'DAS, GZHAN YANG BYANG CHUB SEMS DPA' CHOS
BZHI DANG LDAN NA TING NGE 'DZIN DE 'THOB STE, BZHI

GANG ZHE NA, DGE BA'I BSHES GNYEN LA BSTEN PA DANG, SDIG PA'I
GROGS PO SPONG BA DANG, SBYANGS PA DANG, TSUL KHRIMS DANG, YO
BYAD BSNYUNGS PA DANG LDAN PA DANG, 'DU 'DZI MA MCHIS

PAR SPYOD PA STE, BCOM LDAN 'DAS, BYANG CHUB SEMS DPA' CHOS BZHI
PO DE DAG DANG LDAN NA TING NGE 'DZIN DE 'THOB BO, ,BCOM LDAN
'DAS, GZHAN YANG BYANG CHUB SEMS DPA' CHOS BZHI

DANG LDAN NA TING NGE 'DZIN DE 'THOB STE, BZHI GANG ZHE NA, TSUL
KHRIMS MA NYAMS PA DANG, TSUL KHRIMS MA RAL PA DANG, TSUL KHRIMS
MI BRTEN PA DANG, TSUL KHRIMS NAG NOG MA MCHIS

PA STE; BCOM LDAN 'DAS, BYANG CHUB SEMS DPA' CHOS BZHI PO DE DAG
DANG LDAN NA TING NGE 'DZIN DE 'THOB BO, ,BCOM LDAN 'DAS, GZHAN
YANG BYANG CHUB SEMS DPA' CHOS BZHI

DANG LDAN NA TING NGE 'DZIN DE 'THOB STE, BZHI GANG ZHE NA, NYAN
THOS KYI SEMS YONGS SU SPONG BA DANG, RANG SANGS RGYAS KYI SEMS
LA LHAG PAR MI DMIGS PA DANG, BZOD PA LA GNAS


@32B PA DANG, SEMS CAN LA RLOM SEMS MA MCHIS PA STE, BCOM LDAN
'DAS, BYANG CHUB SEMS DPA' CHOS BZHI PO DE DAG DANG LDAN NA TING
NGE 'DZIN DE 'THOB BO, ,BCOM LDAN 'DAS, GZHAN YANG

BYANG CHUB SEMS DPA' CHOS BZHI DANG LDAN NA TING NGE 'DZIN DE
'THOB STE, BZHI GANG ZHE NA, STONG PA NYID KYI CHOS BSGOM ZHING
GANG ZAG LA RLOM SEMS MA MCHIS PA DANG, MTSAN MA MA MCHIS PA

BSGOM ZHING MTSAN MA YONGS SU SPONG PA DANG, SMON PA MA MCHIS PA
BSGOM ZHING SMON PA'I SEMS YONGS SU SPONG BA DANG, CHOG 'TSAL
CING DNGOS PO THAMS CAD YONGS SU GTONG BA DANG BZHI STE,

BCOM LDAN 'DAS, BYANG CHUB SEMS DPA' RNAM PA DE DAG DANG, CHOS DE
DAG DANG LDAN NA, BDUD KYI DKYIL 'KHOR THAMS CAD RNAM PAR 'JIG
PAR BGYID PA'I TING NGE 'DZIN DE 'THOB BO, ,BCOM

LDAN 'DAS, DE LTAR DE BZHIN GSHEGS PA ME TOG MANDA RA'I DRIS TING
NGE 'DZIN BSGRUB PA DE RAB TU BSTAN TE, BCOM LDAN 'DAS, BDAG GIS
DE BZHIN GSHEGS PA DE LAS TING NGE 'DZIN BSGRUB

PA DE THOS SHING, BCOM LDAN 'DAS, DE BZHIN GSHEGS PA ME TOG MANDA
RA'I DRI DE'I 'OG TU, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS NOR BU DANG, RIN

PO CHE DANG, GLOG DANG, NYI ZLA THAMS CAD ZIL GYIS GNON PA'I 'OD
CES BGYI BA BYUNG BAR GYUR TE, BCOM LDAN 'DAS, BDAG GIS DE BZHIN
GSHEGS PA DE'I SPYAN SNGAR TING NGE 'DZIN DE


@33A *, ,BSGRUBS SO, ,BSTAN PA 'DI BSHAD PA NA 'KHOR DE LAS BYANG
CHUB SEMS DPA' KHRI NI TING NGE 'DZIN DE BSGRUBS SO, ,DE NAS BCOM
LDAN 'DAS LA GNAS BRTAN SH'A RI'I

BUS 'DI SKAD CES GSOL TO, ,BCOM LDAN 'DAS, 'JAM DPAL GZHON NUR
GYUR PAS CI TZAM DU TING NGE 'DZIN DE LEGS PAR BSGRUBS SHING TING
NGE 'DZIN DE LEGS PAR BSGRUBS PAS BDUD SDIG

CAN 'DI DAG MI SDUG PA'I RNAM PA 'DI LTA BUR BGYID PA DE NI NGO
MTSAR LAGS SO, ,DE SKAD CES GSOL PA DANG, BCOM LDAN 'DAS KYIS TSE
DANG LDAN PA SH'A RI'I BU LA 'DI SKAD CES BKA' STZAL

TO; ;SH'A RI'I BU, 'DI JI SNYAM DU SEMS, STONG GSUM GYIS STONG
CHEN PO'I 'JIG RTEN GYIS KHAMS 'DI 'BA' ZHIG GIS BDUD SDIG CAN
'DI DAG 'DI LTAR MI SDUG PA'I RNAM PAR BYAS SO SNYAM

NA; SH'A RI'I BU, KHYOD KYIS DE LTAR MI BLTA'O, ,DE CI'I PHYIR
ZHE NA, SH'A RI'I BU, 'DI LTA STE, 'JAM DPAL GZHON NUR GYUR PA'I
BYIN GYIS BRLABS KYIS, PHYOGS BCU KUN GYIS SANGS RGYAS

KYI ZHING GANGG'A'I KLUNG GI BYE MA SNYED DAG NA BDUD SDIG CAN
GANG DAG 'KHOD PA DE DAG THAMS CAD KYANG 'DI LTA BU'I GNAS SKABS
SU GYUR PA'I PHYIR RO, ,DE NAS BCOM LDAN 'DAS KYIS 'JAM

DPAL GZHON NUR GYUR PA LA BKA' STZAL PA, 'JAM DPAL KHYOD KYIS
BYIN GYIS BRLABS 'DI THONG LA, CI NAS KYANG BDUD SDIG CAN 'DI DAG
SNGON GYI KHA DOG RGYAS PA DANG LDAN PAR


@33B 'GYUR BAR GYIS SHIG ,DE NAS 'JAM DPAL GZHON NUR GYUR PAS
BYIN GYIS BRLABS DE BTANG NGO, ,BYIN GYIS BRLABS DE BTANG MA THAG
TU DE NAS BDUD SDIG CAN DE DAG SNGON GYI KHA DOG RGYAS PA DANG

LDAN PAR GYUR TO, ,DE NAS 'JAM DPAL GZHON NUR GYUR PAS BDUD SDIG
CAN DE DAG DANG, BDUD KYI 'KHOR DE DAG LA SMRAS PA, SDIG CAN DAG
,GANG LA MIG DANG, GANG LA MIG GI 'DU SHES

DANG; GANG LA MIG TU LHAG PAR 'DZIN PA DANG, GANG LA MIG GI MTSAN
MA DANG, GANG LA MIG TU LHAG PAR DMIGS PA DANG, GANG LA MIG TU
MNGON PAR CHAGS PA DANG, GANG LA MIG GI

RLOM SEMS DANG, GANG LA MIG BDAG GIR 'DZIN PA DANG, GANG LA MIG
GI RTEN DANG, GANG LA MIG LA MNGON PAR ZHEN PA DANG, GANG LA MIG
GI SPROS PA DANG, GANG LA MIG NGA YI BA NYID

DANG; GANG LA MIG KUN DU BSRUNG BA DANG, GANG LA MIG BSGOM PA
DANG, GANG LA MIG SKRANG BA DANG, GANG LA MIG DOR BA DANG, GANG
LA MIG TU RTOG PA DANG, GANG LA MIG TU SEMS PA DANG,

GANG LA MIG YONGS SU 'GRUB PA DANG, GANG LA MIG 'GOG PA DANG,
GANG LA MIG SKYE BA DANG, GANG LA MIG TU 'DZIN PA DANG, GANG LA
MIG 'ONG BA YOD PA DE LA NI KHYED BDUD KYI LAS BAR

CHAD BYED PA'I YUL YOD DO, ,SDIG CAN DAG, DE BZHIN DU GANG LA RNA
BA DANG, SNA DANG, LCE DANG, LUS DANG, YID DANG, GZUGS DANG, SGRA
DANG, DRI DANG, RO DANG, REG BYA DANG, CHOS


@34A *, ,DANG; GANG LA CHOS KYI 'DU SHES DANG, GANG LA CHOS SU
LHAG PAR 'DZIN PA DANG, GANG LA CHOS KYI MTSAN MA DANG, GANG LA
CHOS SU LHAG PAR DMIGS PA DANG,

GANG LA CHOS SU MNGON PAR CHAGS PA DANG, GANG LA CHOS KYI RLOM
SEMS DANG, GANG LA CHOS BDAG GIR 'DZIN PA DANG, GANG LA CHOS KYI
RTEN DANG, GANG LA CHOS LA MNGON PAR ZHEN

PA DANG, GANG LA CHOS KYI SPROS PA DANG, GANG LA CHOS NGA YI BA
NYID DANG, GANG LA CHOS KUN DU BSRUNG BA DANG, GANG LA CHOS BSGOM
PA DANG, GANG LA CHOS BLANG BA DANG, GANG LA CHOS DOR BA DANG,
GANG LA CHOS

SU RTOG PA DANG, GANG LA CHOS SU SEMS PA DANG, GANG LA CHOS YONGS
SU 'GRUB PA DANG, GANG LA CHOS 'GOG PA DANG, GANG LA CHOS SKYE BA
DANG, GANG LA CHOS SU 'DZIN PA DANG, GANG

LA CHOS 'ONG BA YOD PA DE LA NI KHYED BDUD KYI LAS BAR CHAD BYED
PA'I YUL YOD DO, ,SDIG CAN DAG, GANG LA MIG MED PA DANG, GANG LA
MIG GI 'DU SHES MED PA DANG, GANG LA

MIG TU LHAG PAR 'DZIN PA MED PA DANG, GANG LA MIG GI MTSAN MA MED
PA DANG, GANG LA MIG TU LHAG PAR DMIGS PA MED PA DANG, GANG LA
MIG TU MNGON PAR CHAGS PA MED PA

DANG; GANG LA MIG GI RLOM SEMS MED PA DANG, GANG LA MIG BDAG GIR
'DZIN PA MED PA DANG, GANG LA MIG GI RTEN MED PA DANG, GANG LA
MIG LA MNGON PAR ZHEN PA MED PA DANG,


@34B GANG LA MIG GI SPROS PA MED PA DANG, GANG LA MIG NGA YI BA
NYID MED PA DANG, GANG LA MIG KUN DU BSRUNG BA MED PA DANG, GANG
LA MIG BSGOM PA MED PA DANG, GANG LA MIG BLANG BA MED PA DANG,
GANG

LA MIG DOR BA MED PA DANG, GANG LA MIG TU RTOG PA MED PA DANG,
GANG LA MIG TU SEMS PA MED PA DANG, GANG LA MIG YONGS SU 'GRUB PA
MED PA DANG, GANG LA MIG 'GOG PA MED PA DANG, GANG

LA MIG SKYE BA MED PA DANG, GANG LA MIG TU 'DZIN PA MED PA DANG,
GANG LA MIG 'ONG BA MED PA DE LA NI KHYED KYI GNAS MED DO, ,YUL
MED DO, ,BDAG PO MED DO, ,STOBS MED DO, ,DBANG PHYUG

MED DO, ,MTHUS BZUNG BA MED DO, ,SDIG CAN DAG ,DE BZHIN DU GANG
LA RNA BA DANG, SNA DANG, LCE DANG, LUS DANG, YID DANG, GZUGS
DANG, SGRA DANG, DRI DANG, RO DANG, REG BYA DANG,

CHOS MED PA DANG, GANG LA CHOS KYI 'DU SHES MED PA DANG, GANG LA
CHOS SU LHAG PAR 'DZIN PA MED PA DANG, GANG LA CHOS KYI MTSAN MA
MED PA DANG, GANG LA CHOS SU LHAG PAR DMIGS

PA MED PA DANG, GANG LA CHOS SU MNGON PAR CHAGS PA MED PA DANG,
GANG LA CHOS KYI RLOM SEMS MED PA DANG, GANG LA CHOS SU BDAG GIR
'DZIN PA MED PA DANG, GANG LA CHOS KYI RTEN

MED PA DANG, GANG LA CHOS LA MNGON PAR ZHEN PA MED PA DANG, GANG
LA CHOS KYI SPROS PA MED PA DANG, GANG LA CHOS NGA YI BA NYID MED
PA DANG, GANG LA CHOS KUN DU BSRUNG BA MED PA DANG,


@35A *, ,GANG LA CHOS BSGOM PA MED PA DANG, GANG LA CHOS BLANG BA
MED PA DANG, GANG LA CHOS DOR BA MED PA DANG, GANG LA CHOS SU
RTOG PA MED PA DANG, GANG LA CHOS SU

SEMS PA MED PA DANG, GANG LA CHOS SU YONGS SU 'GRUB PA MED PA
DANG, GANG LA CHOS 'GOG PA MED PA DANG, GANG LA CHOS SKYE BA MED
PA DANG, GANG LA CHOS SU 'DZIN PA MED PA DANG, GANG

LA CHOS 'ONG BA MED PA DE LA NI KHYED KYI GNAS MED DO, ,YUL MED
DO, ,BDAG PO MED DO, ,STOBS MED DO, ,DBANG PHYUG MED DO, ,MTHUS
GZUNG BA MED DO, ,DE NAS 'JAM DPAL GZHON

NUR GYUR PAS DE LTA DE LTAR CHOS BSTAN PA DES, BDUD KYI 'KHOR DE
LAS BDUD KHRI BLA NA MED PA YANG DAG PAR RDZOGS PA'I BYANG CHUB
TU SEMS SKYES SO, ,BDUD KYI DKYIL 'KHOR DE LAS

BDUD BRGYAD KHRI BZHI STONG NI CHOS RNAMS LA CHOS KYI MIG RDUL
MED CING DRI MA DANG BRAL BA RNAM PAR DAG GO ,DE NAS BCOM LDAN
'DAS LA GNAS BRTAN 'OD SRUNG CHEN POS 'DI SKAD CES

GSOL TO, ,BCOM LDAN 'DAS, 'JAM DPAL GZHON NUR GYUR PA 'DI MCHIS
LAGS KYI, BCOM LDAN 'DAS, BDAG CAG GIS BYANG CHUB SEMS DPA' DE
DAG BLTA BAR BGYI'O, ,

DE CI'I SLAD DU ZHE NA, BCOM LDAN 'DAS, SKYES BU DAM PA DE LTA BU
DE DAG MTHONG BAR DKA' BA'I SLAD DU'O, ,DE NAS BCOM LDAN 'DAS
KYIS 'JAM DPAL GZHON NUR GYUR PA LA BKA'


@35B STZAL PA, 'JAM DPAL, 'KHOR 'DI PHYOGS BCU NAS 'DUS PA'I
BYANG CHUB SEMS DPA' DE DAG BLTA BAR 'DOD KYI KHYOD KYIS STON
CIG, DE NAS 'JAM DPAL GZHON NUR GYUR PAS BYANG CHUB SEMS

DPA' CHOS DANG, CHOS 'PHAGS DANG, CHOS KYI BLO GROS DANG, NYI MA
DANG, BDUD KYI MTSON CHA DANG, 'JAM DBYANGS DANG, SDIG PA ZHI BA
DANG, ZHI BA SRUNG DANG, RNAM RGYAL SRUNG DANG, CHOS RGYAL

RNAM BSGRAGS DANG, DE DAG DANG, BYANG CHUB SEMS DPA' GZHAN DAG LA
SMRAS PA, RIGS KYI BU DAG, KHYED CAG GI RANG RANG GI SANGS RGYAS
KYI ZHING DAG NA BYANG CHUB SEMS DPA' DE DAG GI LUS

CI 'DRA BA DE LTA BUR KHYED CAG RANG RANG GI LUS STON CIG ,'JAM
DPAL GZHON NUR GYUR PAS TSIG DE SKAD CES SMRAS MA THAG TU DE NAS
DE'I MOD LA BYANG CHUB SEMS DPA' DE DAG TING NGE 'DZIN

DE LAS LANGS TE, LANGS NAS KYANG RANG RANG GI LUS DAG BSTAN TO,
,DE NA BYANG CHUB SEMS DPA' KHA CIG GI LUS NI RI RAB TZAM MO,
,KHA CIG GI LUS NI DPAG TSAD BRGYAD KHRI TZAM MO, ,KHA CIG

GI NI DPAG TSAD BDUN KHRI DANG, DRUG KHRI DANG, LNGA KHRI DANG,
BZHI KHRI DANG, SUM KHRI DANG, NYIS KHRI DANG, KHRI TZAM MO, ,KHA
CIG GI LUS NI DPAG TSAD LNGA STONG TZAM DANG, BZHI STONG DANG,
SUM STONG

DANG; NYIS STONG DANG, STONG TZAM MO, ,KHA CIG GI LUS NI DPAG
TSAD LNGA BRGYA DANG, BZHI BRGYA DANG, SUM BRGYA DANG, NYIS BRGYA
DANG, BRGYA TZAM MO, ,KHA CIG GI LUS NI DPAG TSAD LNGA BCU


@36A *, ,DANG, BZHI BCU DANG, SUM CU DANG, NYI SHU DANG, BCU TZAM
MO, ,KHA CIG GI LUS NI DPAG TSAD LNGA DANG, BZHI DANG, GSUM DANG,
GNYIS DANG, GCIG TZAM

MO; ;BYANG CHUB SEMS DPA' KHA CIG GI LUS NI 'JIG RTEN GYI KHAMS
MI MJED 'DI'I SEMS CAN RNAMS KYI LUS JI TZAM PAR KHRU PHYED DANG
BZHI TZAM PA STE, DE DAG GI LUS DE LTA BU DAG KUN

DU SNANG NGO, ,DE'I TSE NA STONG GSUM GYI STONG CHEN PO'I 'JIG
RTEN GYI KHAMS 'DIR GANG DU BYANG CHUB SEMS DPA' GZI BRJID CHE BA
GZI BRJID CHE BA SHA STAG GIS KHYAB PAR MA GYUR PA'I SA

PHYOGS NI THA NA 'KHAR BA GZUGS PA'I GTOS TZAM YANG MED DE, BYANG
CHUB SEMS DPA' DE DAG GI 'OD KYIS KYANG PHYOGS BCU'I SANGS RGYAS
KYI ZHING BYE BA PHRAG 'BUM DAG SNANG BAR GYUR

TO; ;DE NAS 'JAM DPAL GZHON NUR GYUR PA STAN LAS LANGS TE, BLA
GOS PHRAG PA GCIG TU GZAR NAS PUS MO G-YAS PA'I LHA NGA SA LA
BTZUGS TE, BCOM LDAN 'DAS GA LA BA DER

LOGS SU THAL MO SBYAR BA BTUD NAS BCOM LDAN 'DAS LA 'DI SKAD CES
GSOL TO, ,GAL TE ZHUS NAS ZHU BA LUNG BSTAN PA'I SLAD DU, BCOM
LDAN 'DAS KYIS BDAG LA SKABS DBYE

BAR GNANG NA, BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS LA BDAG PHYOGS 'GA' ZHIG ZHU LAGS
SO, ,DE SKAD CES GSOL PA


@36B DANG; BCOM LDAN 'DAS KYIS 'JAM DPAL GZHON NUR GYUR PA LA 'DI
SKAD CES BKA' STZAL TO, ,'JAM DPAL KHYOD CI DANG CI 'DOD PA DE
BZHIN GSHEGS PA LA ZHUS SHIG DANG, NGAS ZHUS

PA DE DANG DE NYID KYI LAN GDAB PAS KHYOD KYI SEMS RANGS PAR
BYA'O, ,DE SKAD CES BKA' STZAL PA DANG, 'JAM DPAL GZHON NUR GYUR
PA DANG, THAMS CAD DANG LDAN PA'I 'KHOR DES BCOM

LDAN 'DAS KYI LTAR MNYAN NAS BCOM LDAN 'DAS LA 'DI SKAD CES GSOL
TO, ,BCOM LDAN 'DAS, BYANG CHUB SEMS DPA' BYANG CHUB SEMS DPA'
ZHES BGYI NA, BCOM LDAN 'DAS CI'I

SLAD DU BYANG CHUB SEMS DPA' ZHES BGYI, DE SKAD CES GSOL PA DANG,
BCOM LDAN 'DAS KYIS 'JAM DPAL GZHON NUR GYUR PA LA 'DI SKAD CES
BKA' STZAL TO, ,'JAM DPAL, CHOS

THAMS CAD RTOG PA'I PHYIR BYANG CHUB SEMS DPA' ZHES BYA'O, ,'JAM
DPAL, GANG DAG RTOGS PA'I PHYIR BYANG CHUB SEMS DPA' BYANG CHUB
SEMS DPA' ZHES BYA BA'I CHOS THAMS CAD PO

DE DAG GANG ZHE NA, 'JAM DPAL, 'DI LA BYANG CHUB SEMS DPAS MIG
RTOGS PAR BYED DO, ,RNA BA RTOGS PAR BYED DO, ,SNA RTOGS PAR BYED
DO, ,LCE RTOGS PAR BYED DO, ,LUS RTOGS PAR

BYED DO, ,YID RTOGS PAR BYED DO, ,'JAM DPAL, JI LTAR BYANG CHUB
SEMS DPAS MIG RTOGS PAR BYED, JI LTAR RNA BA DANG, SNA DANG, LCE
DANG, LUS DANG, YID RTOGS PAR BYED CE NA,


@37A *, ,'JAM DPAL, 'DI LA BYANG CHUB SEMS DPAS MIG RANG BZHIN
GYIS STONG ZHES BYA BAR RTOGS PAR BYED KYANG RTOGS SO SNYAM DU
RNAM PAR MI RTOG GO ,RNA BA DANG,

SNA DANG, LCE DANG, LUS DANG, YID RANG BZHIN GYIS STONG ZHES BYA
BAR RTOGS PAR BYED KYANG RTOGS SO SNYAM DU RNAM PAR MI RTOG GO
,GZUGS RNAMS DANG, SGRA RNAMS DANG, DRI RNAMS

DANG; RO RNAMS DANG, REG BYA RNAMS DANG, CHOS RNAMS RANG BZHIN
GYIS STONG ZHES BYA BAR RTOGS PAR BYED KYANG RTOGS SO SNYAM DU
RNAM PAR MI RTOG GO ,'JAM DPAL, GZHAN YANG

BYANG CHUB SEMS DPA' NYE BAR LEN PA'I PHUNG PO LNGA PO DAG RTOGS
PAR BYED DO, ,JI LTAR RTOGS PAR BYED CE NA, STONG PA NYID DAG TU
RTOGS PAR BYED DO, ,MTSAN MA MED PA DAG TU RTOGS

PAR BYED DO, ,SMON PA MED PA DAG TU RTOGS PAR BYED DO, ,'DOD
CHAGS DANG BRAL BA DAG TU RTOGS PAR BYED DO, ,ZHI BA DAG TU RTOGS
PAR BYED DO, ,DBEN PA DAG TU RTOGS PAR BYED DO, ,

DNGOS PO MED PA DAG TU RTOGS PAR BYED DO, ,G-YO BA MED PA DAG TU
RTOGS PAR BYED DO, ,SKYE BA MED PA DAG TU RTOGS PAR BYED DO,
,'ONG BA MED PA DAG TU RTOGS PAR BYED DO, ,'GRO BA

MED PA DAG TU RTOGS PAR BYED DO, ,NGO BO NYID MED PA DAG TU RTOGS
PAR BYED DO, ,BDAG PO MED PA DAG TU RTOGS PAR BYED DO, ,RNAM PAR
RIG PA MED PA DAG TU RTOGS PAR BYED DO, ,SHES


@37B PA MED PA DAG TU RTOGS PAR BYED DO, ,MTHONG BA MED PA DAG TU
RTOGS PAR BYED DO, ,MA SKYES PA DAG TU RTOGS PAR BYED DO, ,SPROS
PA MED PA DAG TU RTOGS PAR BYED DO, ,BDAG GI MED PA

DAG TU RTOGS PAR BYED DO, ,RTOG PAS KUN NAS BSLANG BA DAG TU
RTOGS PAR BYED DO, ,RNAM PAR RTOG PAS KUN NAS KUN NAS BSLANG BA
DAG TU RTOGS PAR BYED DO, ,RTEN CING 'BREL PAR

'BYUNG BA DAG TU RTOGS PAR BYED DO, ,SGYU MA LTA BU DAG TU RTOGS
PAR BYED DO, ,RMI LAM LTA BU DAG TU RTOGS PAR BYED DO, ,MIG YOR
LTA BU DAG TU RTOGS PAR BYED DO, ,BRAG CA LTA BU

DAG TU RTOGS PAR BYED DO, ,CHU SHING GI SNYING PO LTA BU DAG TU
RTOGS PAR BYED DO, ,RING DU MI GNAS PA DAG DANG, SNYING PO MED PA
DAG DANG, GSOG DAG DANG, GSOB DAG TU RTOGS

PAR BYED DO, ,'JAM DPAL, GZHAN YANG BYANG CHUB SEMS DPA' 'DOD
CHAGS RTOGS PAR BYED DO, ,ZHE SDANG RTOGS PAR BYED DO, ,GTI MUG
RTOGS PAR BYED DO, ,CI LTAR RTOGS PAR

BYED CE NA, 'DOD CHAGS DANG, ZHE SDANG DANG, GTI MUG DAG NI YONGS
SU RTOGS PAS KUN NAS BSLANG BA YIN PAR RTOGS PAR BYED DE, YONGS
SU RTOG PA DE DAG KYANG STONG PA DAG DANG,

MED PA DAG DANG, DNGOS PO MED PA DAG DANG, SPROS PA MED PA DAG
DANG, RNAM PAR RIG PA MED PA DAG TU RTOGS PAR BYED DO, ,'JAM
DPAL, GZHAN YANG BYANG CHUB SEMS DPA'


@38A *, ,'DOD PA'I KHAMS RTOGS PAR BYED DO, ,GZUGS KYI KHAMS
DANG, GZUGS MED PA'I KHAMS RTOGS PAR BYED DO, ,JI LTAR RTOGS PAR
BYED CE NA, BDAG

MED PA DANG, STONG PA DANG, DBEN PA'I RNAM PAR RTOGS PAR BYED DO,
,'JAM DPAL, GZHAN YANG BYANG CHUB SEMS DPA' SEMS CAN GYI SPYOD PA
RTOGS PAR BYED DO, ,JI LTAR RTOGS PAR

BYED CE NA, SEMS CAN 'DI DAG NI 'DOD CHAGS SPYAD PA'O, ,'DI DAG
NI ZHE SDANG SPYAD PA'O, ,'DI DAG NI GTI MUG SPYAD PA'O, ,'DI DAG
NI CHA MNYAM PA SPYAD PA'O ZHES BYA BAR RTOGS NAS,

SPYOD PA LA MKHAS PAR RTOGS PAR BYED DE, GANG GI SHES PA'I RNAM
PAR RIG PA BSTAN PA GANG YIN PA DE YANG RTOGS PAR BYED CING,
RTOGS NAS KYANG JI LTA JI LTAR DE DAG RNAM PAR GROL

BA DE LTA DE LTAR CHOS STON TO, ,'JAM DPAL, GZHAN YANG BYANG CHUB
SEMS DPA' SEMS CAN THAMS CAD RTOGS PAR BYED DO, ,JI LTAR RTOGS
PAR BYED CE NA, SEMS CAN THAMS CAD

NI MING TZAM STE, MING DE YANG G-YO BA MED PA DANG, SEMS CAN 'DI
DAG THAMS CAD NI SEMS CAN GCIG PA STE, SEMS CAN DE YANG SEMS CAN
MED PA DANG, DE LTAR YANG RNAM PAR

MI RTOG PA STE, DE'I PHYIR BYANG CHUB SEMS DPA' ZHES BYA'O, ,GANG
GI TSE BYANG CHUB SEMS DPAS CHOS THAMS CAD RTOGS PAR BYED PA DE'I
TSE BYANG CHUB RTOGS PAR BYED PA YIN NO, ,DE


@38B LA 'DI SKAD CES BYA STE, MIG DANG RNA BA DE DAG NI, ,RANG
BZHIN STONG PAR RTOGS BYED KYANG, ,RTOGS SNYAM RTOG PAR MI BYED
PA, ,BYANG CHUB SEMS DPA' ZHES KYANG BYA, ,SNA DANG LCE YANG RANG
BZHIN GYIS,,

DNGOS PO MED PAR RTOGS BYED KYANG, ,RTOGS SNYAM RTOG PAR MI BYED
PA, ,BYANG CHUB SEMS DPA' ZHES KYANG BYA, ,SHES RAB CAN GYIS LUS
DANG NI, ,YID NI STONG PAR RTOGS BYED CING, ,RTOGS

NAS YANG DAG STON BYED PA, ,BYANG CHUB SEMS DPA' ZHES KYANG BYA,
,GZUGS DANG SGRA DANG DRI DAG DANG, ,RO DANG REG BYA YID 'ONG
RNAMS, ,THAMS CAD STONG PAR RTOGS BYED PA, ,BYANG CHUB SEMS

DPA' ZHES KYANG BYA, ,GZUGS DANG TSOR BA RTOGS BYED CING, ,'DU
SHES KYANG NI DE BZHIN TE, ,'DU BYED RNAMS DANG RNAM SHES NI,
,SGYU MA LTA BUR RTOGS PAR BYED, ,LNGA PHUNG RMI LAM LTA BU DANG, ,

MTSAN NYID MED PAR MTSAN GCIG PAR, ,RTOGS KYANG RTOGS SNYAM MI
RTOG PA, ,BYANG CHUB SEMS DPA' ZHES KYANG BYA, ,NANG NI 'BYUNG BA
MA YIN TE, ,SPROS PA MED CING 'DUS MA BYAS, ,DE DAG

MING GIS BSTAN PA STE, ,MING DE DNGOS PO YOD MA YIN, ,'DOD CHAGS
ZHE SDANG KUN RTOG GIS, ,KUN NAS BSLANG BAR RTOGS PAR BYED, ,RTOG
PA DE YANG BYUNG MIN TE, ,GTAN DU DNGOS PO MED PA

YIN; ;GTI MUG RNAM PAR RTOG LAS BYUNG, ,RNAM PAR RTOG PA RGYU LAS
SKYE, ,RGYU YANG LTA BAS BSKYED PA STE, ,LTA BA DE YANG DMIGS SU
MED, ,KHAMS GSUM THAMS CAD STONG PA STE, ,DE NI


@39A *, ,MED PAR RTOGS PAR BYED, ,'DI NA 'PHO BA 'GA' YANG MED,
,BYANG CHUB SEMS DPA' ZHES KYANG BYA, ,'DOD KHAMS GRUB PA MA YIN
TE, ,RNAM PAR RTOG PAS

KUN NAS BSLANGS, ,GZUGS DANG GZUGS MED DE BZHIN TE, ,DE DAG THAMS
CAD YOD MA YIN, ,'DOD CHAGS SPYOD DANG ZHE SDANG SPYOD, ,DE BZHIN
GTI MUG SPYOD PA DANG, ,SEMS CAN

SPYOD PA GANG YIN PA, ,THAMS CAD MKHAS PAS RTOGS PAR BYED, ,SEMS
CAN THAMS CAD SEMS CAN GCIG ,SEMS CAN DE YANG YOD MIN PAR, ,SHES
RAB CAN GYIS DE RTOGS KYANG,,

SEMS CAN DE LA RLOM SEMS MED, ,CHOS RNAMS KUN GYI 'BYUNG BA NI,
,PHYIN CI LOG LAS SKYE BA STE, ,GANG DAG PHYIN CI LOG RTOG PA,
,DE NI LOG PA'I MTSAN NYID DO, ,SHES PA KUN LA

MKHAS PA NI, ,GANG GI SGRA LA'ANG CHAGS PA MED, ,CHAGS PA MED PAR
RTOGS GYUR PA, ,BYANG CHUB SEMS DPA' ZHES KYANG BYA, ,RANG GI SHA
RNAMS GTONG BYED KYANG, ,DE LA GNAS

PA YOD MIN ZHING, ,JI BZHIN RJES SU RTOGS GYUR PA, ,BYANG CHUB
SEMS DPA' ZHES KYANG BYA, ,TSUL KHRIMS PHA ROL PHYIN GYUR KYANG,
,TSUL KHRIMS LA NI RLOM SEMS MED, ,

SANGS RGYAS TSUL DON GANG YIN PA, ,SKYE MED 'BYUNG BA MED PA YIN,
,BYAMS PAS SEMS CAN KHYAB BYED KYANG, ,SEMS CAN DMIGS SU YOD MA
YIN, ,SEMS CAN DON NI RJES


@39B RTOGS PA, ,DE NI MING GIS BSTAN PA YIN, ,'DUS BYAS KUN LA
RNAM SEMS PA'I, ,BRTZON 'GRUS RTZOM LA GNAS GYUR CING, ,'JIG RTEN
STONG PAR RIG NAS NI, ,BYANG CHUB DAM PA

RTOGS PAR BYED, ,DE NI BSAM GTAN SGOM BYED KYANG, ,DE LA BRTEN PA
YOD MIN ZHING, ,GNAS MED DMIGS PA YOD MIN PA, ,DE LTAR MKHAS PA
SGOM PAR BYED, ,BAG CHAGS LTA BA'I

NYON MONGS RNAMS, ,SHES RAB MTSON GYIS GCOD BYED KYANG, ,CHOS KYI
DBYINGS LA DBYE BA DANG, ,BCAD PA'I RLOM SEMS YOD MA YIN,,  ,,BAM
PO GSUM PA, DE NAS

BCOM LDAN 'DAS LA 'JAM DPAL GZHON NUR GYUR PAS 'DI SKAD CES GSOL
TO, ,BCOM LDAN 'DAS, BYANG CHUB SEMS DPA' SEMS DANG PO BSKYED PA
DANG LDAN PA, SEMS DANG PO

BSKYED PA DANG LDAN PA ZHES BGYI NA, BCOM LDAN 'DAS, JI TZAM GYIS
NA BYANG CHUB SEMS DPA' SEMS DANG PO BSKYED PA DANG LDAN PA ZHES
BGYI, BCOM LDAN 'DAS KYIS BKA' STZAL

PA; 'JAM DPAL, BYANG CHUB SEMS DPA' GANG GIS KHAMS GSUM PA THAMS
CAD LAS 'DU SHES DANG, YID LA BYED PA BSKYED PA DE NI, SEMS DANG
PO BSKYED PA DANG LDAN PA ZHES

BYA'O; ;'JAM DPAL GYIS GSOL PA, BCOM LDAN 'DAS KYIS BKA' STZAL
PA'I DON BDAG GIS 'TSAL BA LTAR NA, BYANG CHUB SEMS DPA' GANG GIS
'DOD CHAGS BSKYED PA DANG, ZHE


@40A *, ,SDANG BSKYED PA DANG, GTI MUG BSKYED PA DE NI SEMS DANG
PO BSKYED PA DANG LDAN PA ZHES BGYI'O, ,DE NAS LHA'I BU BLO GROS
RAB GNAS KYIS 'JAM DPAL GZHON NUR

GYUR PA LA 'DI SKAD CES SMRAS SO, ,'JAM DPAL, GAL TE 'DOD CHAGS
DANG, ZHE SDANG DANG, GTI MUG DAG BSKYED PA, BYANG CHUB SEMS
DPA'I SEMS DANG PO BSKYED PA LAGS NA, DE LTAR NA

BYIS PA SO SO'I SKYE BO RNAMS KYANG SEMS DANG PO BSKYED PA DANG
LDAN PA LAGS PAR 'GYUR RO, ,DE CI'I SLAD DU ZHE NA, 'JAM DPAL,
'DI LTAR DE DAG NI 'DOD CHAGS DANG ZHE SDANG DANG GTI MUG

DAG BSKYED PAR BGYID PA'I SLAD DU'O, ,'JAM DPAL GYIS SMRAS PA,
LHA'I BU, BYIS PA SO SO'I SKYE BO RNAMS KYI NI 'DOD CHAGS DANG,
ZHE SDANG DANG, GTI MUG DAG BSKYED PAR MI NUS SO, ,

DE CI'I PHYIR ZHE NA, LHA'I BU, 'DOD CHAGS DANG, ZHE SDANG DANG,
GTI MUG DAG NI SANGS RGYAS RNAMS DANG, RANG SANGS RGYAS RNAMS
DANG, NYAN THOS RNAMS DANG, BYANG CHUB SEMS DPA'

PHYIR MI LDOG PA RNAMS KYIS BSKYED PA'I PHYIR RO, ,LHA'I BUS
SMRAS PA, 'JAM DPAL, 'KHOR 'DIS KHYOD KYIS LDEM PO'I NGAG MI
RTOGS SHING MA 'TSAL NA, THE TSOM 'TSAL BAR 'GYUR GYI,

RNAM PAR PHYE STE BSTAN DU GSOL, 'JAM DPAL GYIS SMRAS PA, LHA'I
BU, 'DI JI SNYAM DU SEMS, 'DAB CHAGS BYA STENG GI BAR SNANG LA
RGYU BA DE 'PHUR TE SONG NGAM, 'ON TE 'DUG SNYAM,


@40B LHA'I BUS SMRAS PA, 'JAM DPAL, 'PHUR TE MCHIS SO, ,'JAM DPAL
GYIS SMRAS PA, LHA'I BU, KHO BO NI DE LAS BSAMS NAS 'DI SKAD CES,
GANG DAG 'DOD CHAGS DANG, ZHE SDANG DANG, GTI

MUG DAG SKYED PAR BYED PA DE DAG NI SANGS RGYAS RNAMS DANG, RANG
SANGS RGYAS RNAMS DANG, NYAN THOS RNAMS DANG, BYANG CHUB SEMS
DPA'I PHYIR MI LDOG PA ZHES BYA'O ZHES STON TE, LHA'I BU,

GANG LA RTEN MED PA DE NI SKYE BA YIN NO, ,GANG LA LHAG PAR CHAGS
PA MED PA DE NI SKYE BA YIN NO, ,GANG LA MNGON PAR ZHEN PA MED PA
DE NI SKYE BA YIN NO, ,LHA'I BU, GANG LA RTEN MED PA DANG, LHAG

PAR CHAGS PA MED PA DANG, MNGON PAR ZHEN PA MED PA DE NI SKYE BA
YIN TE, SKYE BA ZHES BYA BA DE NI GZHI MED PA YIN NO, ,SKYE BA
ZHES BYA BA DE NI BRTAG TU MED PA'I GZHI YIN NO, ,SKYE BA ZHES
BYA BA DE NI

'BYUNG BA MED PA'I GZHI YIN NO, ,SKYE BA ZHES BYA BA DE NI NGO BO
NYID MED PA'I GZHI YIN NO, ,SKYE BA ZHES BYA BA DE NI DNGOS PO
MED PA'I GZHI YIN NO, ,SKYE BA ZHES BYA BA DE NI 'ONG BA MED PA'I
GZHI YIN

NO; ;SKYE BA ZHES BYA BA DE NI 'GRO BA MED PA'I GZHI YIN NO,
,SKYE BA ZHES BYA BA DE NI SKYE BA MED PA'I GZHI YIN NO, ,SKYE BA
ZHES BYA BA DE NI DMIGS PA MED PA'I GZHI YIN NO, ,SKYE BA ZHES
BYA BA DE

NI RNAM PAR RIG PA MED PA'I GZHI YIN NO, ,SKYE BA ZHES BYA BA DE
NI RDUL MED PA'I GZHI YIN NO, ,SKYE BA ZHES BYA BA DE NI RLOM
SEMS MED PA'I GZHI YIN NO, ,SKYE BA ZHES BYA BA DE NI SPYOD PA


@41A *, ,MED PA'I GZHI YIN NO, ,SKYE BA ZHES BYA BA DA [*DE?] NI
BRJOD DU MED PA'I GZHI YIN NO, ,SKYE BA ZHES BYA BA DE NI MI
PHYED PA'I GZHI YIN NO, ,SKYE BA ZHES BYA BA DE NI YI GE

MED PA'I GZHI YIN NO, ,SKYE BA ZHES BYA BA DE NI GZUNG BA MED
PA'I GZHI YIN NO, ,SKYE BA ZHES BYA BA DE NI GNAS MED PA'I GZHI
YIN NO, ,SKYE BA ZHES BYA BA DE NI BLANG BA MED PA'I GZHI YIN

NO; ;GZHI LAS 'DAS PA ZHES BYA BA DE NI DOR BA MED PA'I GZHI YIN
NO, ,SKYE BA ZHES BYA BA DE NI PHYIR MI LDOG PA'I GZHI YIN TE,
LHA'I BU, CHOS DE LA RLOM SEMS SU MI BYED, MNGON

PAR ZHEN PAR MI BYED, SEMS PAR MI BYED, SHES PAR MI BYED, LTA BAR
MI BYED, NYAN PAR MI BYED, RNAM PAR SHES PAR MI BYED, LEN PAR MI
BYED, GTONG BAR MI BYED, SKYED

PAR MI BYED, 'GOG PAR MI BYED PA GANG YIN PA DE NI BYANG CHUB
SEMS DPA'I SEMS DANG PO BSKYED PA YIN NO, ,LHA'I BU, DE LTA BAS
NA BYANG CHUB SEMS DPAS TSUL DE DANG, CHOS KYI

DBYINGS DE DANG, MNYAM PA NYID DE DANG, MTHA' DE DANG, THABS LA
MKHAS PA DES 'DOD CHAGS BSKYED PAR BYA'O, ,ZHE SDANG DANG, GTI
MUG BSKYED PAR BYA'O, ,MIG GI RTEN BSKYED

PAR BYA'O, ,YID KYI RTEN GYI BAR DU BSKYED PAR BYA'O, ,GZUGS LA
LHAG PAR CHAGS PAR BSKYED PAR BYA'O, ,RNAM PAR SHES PA LA LHAG
PAR CHAGS PA'I BAR DU BSKYED PAR BYA'O,,


@41B MING BSKYED PAR BYA'O, ,GZUGS BSKYED PAR BYA'O, ,RGYU BSKYED
PAR BYA'O, ,LTA BA'I RNAM PA THAMS CAD BSKYED PAR BYA'O, ,MA RIG
PA BSKYED PAR BYA'O, ,SRID PA'I SRED PA BSKYED PAR BYA'O, ,

RTEN CING 'BREL PAR 'BYUNG BA'I YAN LAG BCU GNYIS LA 'JUG PA'I
BAR DU BSKYED PAR BYA'O, ,'DOD PA'I YON TAN LNGA BSKYED PAR
BYA'O, ,KHAMS GSUM PA LA MNGON PAR ZHEN PA BSKYED

PAR BYA'O, ,NGAR 'DZIN PA DANG, NGA YIR 'DZIN PA BSKYED PAR
BYA'O, ,'JIG TSOGS BSKYED PAR BYA'O, ,'JIG TSOGS LA LTA BA BSKYED
PAR BYA'O, ,LTA BA'I RNAM PA DRUG CU RTZA GNYIS BSKYED

PAR BYA'O, ,SANGS RGYAS SU 'DU SHES PA DANG, CHOS SU 'DU SHES PA
DANG, DGE 'DUN DU 'DU SHES PA BSKYED PAR BYA'O, ,BDAG TU 'DU SHES
PA DANG, GZHAN DU 'DU SHES PA BSKYED

PAR BYA'O, ,SAR 'DU SHES PA BSKYED PAR BYA'O, ,CHUR 'DU SHES PA
DANG, MER 'DU SHES PA DANG, RLUNG DU 'DU SHES PA DANG, NAM MKHAR
'DU SHES PA DANG, RNAM PAR SHES PAR

'DU SHES PA BSKYED PAR BYA'O, ,PHYIN CI LOG BZHI BSKYED PAR
BYA'O, ,SGRIB PA LNGA DANG, RNAM PAR SHES PA GNAS PA GZHI DANG,
LOG PA NYID BRGYAD DANG, MI DGE BA BCU'I LAS

KYI LAM RNAMS BSKYED PAR BYA'O, ,LHA'I BU, MDOR NA BYANG CHUB
SEMS DPA' RTOG PA THAMS CAD DANG, YONGS SU RTOG PA THAMS CAD
DANG, RNAM PAR RTOG PA THAMS CAD DANG, MTSAN


@42A *, ,MA THAMS CAD DANG, SPROS PA THAMS CAD DANG, 'DOD PA
THAMS CAD DANG, 'DZIN PA THAMS CAD DANG, MNGON PAR ZHEN PA THAMS
CAD DANG, 'DU SHES

THAMS CAD DANG, RLOM SEMS THAMS CAD DANG, CHAGS PA THAMS CAD
BSKYED PAR BYA STE, LHA'I BU, RNAM GRANGS DES NA KHYOD KYIS 'DI
LTAR CHOS DE LA MNGON PAR ZHEN PA MED PA DANG, LHAG

PAR CHAGS PA MED PA GANG YIN PA DE NI SKYE BA ZHES BYA BA YIN PAR
RIG PAR BYA'O, ,DE NAS BCOM LDAN 'DAS KYIS 'JAM DPAL GZHON NUR
GYUR BA LA LEGS SO ZHES BYA BA BYIN TE, 'JAM

DPAL, GANG GI PHYIR KHYOD KYIS 'DI LTA STE, SANGS RGYAS BCOM LDAN
'DAS GANGG'A'I KLUNG GI BYE MA SNYED LA BSNYEN BKUR BYAS PA'I
PHYIR, BYANG CHUB SEMS DPA' RNAMS KYI SEMS DANG PO

BSKYED PA 'DI BSTAN PA LEGS SO, ,LEGS SO, ,DE NAS BCOM LDAN 'DAS
LA TSE DANG LDAN PA SH'A RI'I BUS 'DI SKAD CES GSOL TO, ,BCOM
LDAN 'DAS, DE LTAR 'JAM DPAL GZHON

NUR GYUR PAS, BYANG CHUB SEMS DPA'I SEMS DANG PO SKYE BA 'DI
BSTAN PA'I SEMS SKYE BA 'DI NI MI SKYE BA'I CHOS LA BZOD PA THOB
PA DANG MTSUNGS SO, ,BCOM LDAN 'DAS KYIS BKA'

STZAL PA, SH'A RI'I BU, DE DE BZHIN NO, ,JI SKAD SMRAS PA DE
BZHIN TE, SH'A RI'I BU, GANG GI TSE DE BZHIN GSHEGS PA MAR ME
MDZAD KYIS NGA LA BRAM ZE'I KHYE'U KHYOD MA 'ONGS PA'I


@42B DUS NA BSKAL PA GRANGS MED PA DAG GIS DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS SH'AKYA THUB PA
ZHES BYA BAR 'GYUR RO, ,ZHES LUNG BSTAN PA DE'I TSE NA, SH'A

RI'I BU, NGA SEMS BSKYED PA 'DI DANG BRAL BAR MA GYUR TE, SH'A
RI'I BU, DE NA NGAS MI SKYE BA'I CHOS LA BZOD PA THOB PA GANG YIN
PA DANG, BYANG CHUB SEMS DPA'I SEMS DANG PO BSKYED PA DE

NI 'JAM DPAL GZHON NUR GYUR PAS JI SKAD BSTAN PA 'DI YIN NO,
,'JAM DPAL GYIS GSOL PA, BCOM LDAN 'DAS KYIS BKA' STZAL PA'I DON
BDAG GIS 'TSAL LTAR NA, BYANG CHUB

SEMS DPA'I SEMS SKYE BA THAMS CAD NI SEMS DANG PO SKYE BA LAGS
SO, ,DE CI'I SLAD DU ZHE NA, BCOM LDAN 'DAS, 'DI LTAR SEMS SKYE
BA THAMS CAD NI SKYE BA MA MCHIS PA LAGS LA, SKYE

BA MA MCHIS PA GANG LAGS PA DE NI BYANG CHUB SEMS DPA'I SEMS DANG
PO SKYE BA LAGS PA'I SLAD DU'O, ,BSTAN PA 'DI BSHAD PA NA BYANG
CHUB SEMS DPA' NYI KHRI SUM STONG GIS MI SKYE BA'I

CHOS LA BZOD PA THOB BO, ,DGE SLONG LNGA BRGYA NI LEN PA MED PA'I
ZAG PA RNAMS LAS SEMS RNAM PAR GROL LO, ,LHA'I BU, DUNG PHYUR
PHRAG DRUG NI CHOS RNAMS LA CHOS KYI MIG RDUL MED CING

DRI MA DANG BRAL BA RNAM PAR DAG GO ,DE NAS BCOM LDAN 'DAS LA
GNAS BRTAN 'OD SRUNG CHEN POS 'DI SKAD CES GSOL TO, ,BCOM LDAN
'DAS, DE LTAR 'JAM DPAL GZHON NUR GYUR


@43A *, ,PAS CHOS BSTAN PAS SEMS CAN 'DI SNYED KYI DON BGYIS PA
NI 'JAM DPAL GZHON NUR GYUR PA DKA' BA BGYID PA LAGS SO, ,'JAM
DPAL GYIS SMRAS

PA; BTZUN PA 'OD SRUNG CHEN PO, KHO BO NI DKA' BA BYED PA MA YIN
NO, ,DE CI'I PHYIR ZHE NA, BTZUN PA 'OD SRUNG CHEN PO, CHOS THAMS
CAD BYED PA MED PA, MA BYAS PA, BYA BA MED PA YIN

PAS; KHO BO CHOS 'GA' YANG MI BYED, 'JIG PAR MI BYED PA'I PHYIR
RO, ,KHO BO NI SEMS CAN 'GA' YANG GROL BAR MI BYED, 'CHING BAR MI
BYED DO, ,DE CI'I PHYIR ZHE NA, SEMS CAN

MED PA'I PHYIR RO, ,BTZUN PA 'OD SRUNG CHEN PO, GZHAN YANG DE
SKAD CES DKA' BA BYED PA YIN NO ZHES ZER BA NI, BTZUN PA 'OD
SRUNG CHEN PO, KHO BO NI DKA' BA BYED PA MA YIN TE, DE

BZHIN GSHEGS PA YANG MA YIN, DGRA BCOM PA RNAMS KYANG MA YIN,
RANG SANGS RGYAS RNAMS KYANG MA YIN NO, ,BTZUN PA 'OD SRUNG CHEN
PO, GANG DAG BYIS PA SO SO'I SKYE BO RNAMS

DKA' BA BYED PA YIN NO ZHES YANG DAG PAR SMRA BA BRJOD PAR GYUR
NA, DE DAG NI YANG DAG PAR SMRA BA BRJOD PA YIN NO, ,DE CI'I
PHYIR ZHE NA, BTZUN PA 'OD SRUNG CHEN PO, 'DI LTAR SANGS

RGYAS THAMS CAD KYIS MA BRNYES, MI RNYED, RNYED PAR MI 'GYUR BA
GANG YIN PA DANG, NYAN THOS THAMS CAD DANG, RANG SANGS RGYAS
THAMS CAD KYIS MA BRNYES, MI RNYED, RNYED


@43B PAR MI 'GYUR BA GANG YIN PA DE BYIS PA SO SO'I SKYE BO RNAMS
KYIS RNYED PA'I PHYIR RO, ,'OD SRUNG CHEN POS SMRAS PA, 'JAM
DPAL, SANGS RGYAS THAMS CAD KYIS CI ZHIG MA BRNYES, 'JAM

DPAL GYIS SMRAS PA, BTZUN PA 'OD SRUNG CHEN PO, BDAG MA BRNYES
SO, ,SEMS CAN MA BRNYES SO, ,SROG MA BRNYES SO, ,GANG ZAG MA
BRNYES SO, ,RTAG PA MA BRNYES SO, ,CHAD PA MA BRNYES SO,,

PHUNG PO RNAMS MA BRNYES SO, ,KHAMS RNAMS MA BRNYES SO, ,SKYE
MCHED RNAMS MA BRNYES SO, ,MING MA BRNYES SO, ,GZUGS MA BRNYES
SO, ,'DOD PA'I KHAMS MA BRNYES SO, ,GZUGS KYI KHAMS

MA BRNYES SO, ,GZUGS MED PA'I KHAMS MA BRNYES SO, ,RTOG PA DANG
YONGS SU RTOG PA DANG, RNAM PAR RTOG PA DANG, RGYU DANG SKYE BA
RNAMS MA BRNYES SO, ,PHYIN CI LOG RNAMS MA BRNYES SO,,

'DOD CHAGS DANG, ZHE SDANG DANG, GTI MUG DAG MA BRNYES SO, ,'JIG
RTEN 'DI DANG, 'JIG RTEN PHA ROL MA BRNYES SO, ,NGAR 'DZIN PA
DANG, NGA YIR 'DZIN PA DAG MA BRNYES TE, BTZUN PA

'OD SRUNG CHEN PO, MDOR NA CHOS THAMS CAD MA BRNYES, MA BSHIG, MA
BKROL, MA BZUNG, MA BTANG, MA SBYAR, MA PHYE'O, ,BTZUN PA 'OD
SRUNG CHEN PO, RNAM GRANGS DES NA KHYOD KYIS

'DI LTAR SANGS RGYAS THAMS CAD KYIS MA BRNYES PA GANG YIN PA DE
NI BYIS PA SO SO'I SKYE BO THOS PA DANG MI LDAN PA RNAMS KYIS
RNYED PAR RIG PAR BYA STE, DE'I PHYIR DE DAG NI DKA' BA BYED PA


@44A *, ,YIN NO, ,SANGS RGYAS RNAMS KYIS MA MDZAD PA GANG YIN PA
DANG, NYAN THOS RNAMS DANG, RANG SANGS RGYAS RNAMS KYIS MA BYAS
PA GANG YIN PA DE YANG BYIS PA SO

SO'I SKYE BO RNAMS BYED DO, ,'OD SRUNG CHEN POS SMRAS PA, 'JAM
DPAL, CI ZHIG BYED, 'JAM DPAL GYIS SMRAS PA, BTZUN PA 'OD SRUNG
CHEN PO, RTAG PA BYED DO, ,CHAD PA BYED DO, ,KUN DU

SBYOR BA BYED DO, ,MNGON PAR GNAS PA BYED DO, ,RLOM SEMS BYED DO,
,SEMS PA BYED DO, ,SKYE BA BYED DO, ,'JIG PA BYED DO, ,LEN PA
BYED DO, ,'DOR BA BYED DO, ,'PHRO BA BYED DO, ,RTOG PA

BYED DO, ,RJES SU CHAGS PA BYED DO, ,KHONG KHRO BA BYED DO,
,KHENGS PA BYED DO, ,'DUD PA BYED DE, BTZUN PA 'OD SRUNG CHEN PO,
SANGS RGYAS BCOM LDAN 'DAS RNAMS KYIS MA MDZAD, MI MDZAD,

MDZAD PAR MI 'GYUR BA'I CHOS GANG DAG YIN PA DE DAG BYIS PA SO
SO'I SKYE BO RNAMS BYED PAS NA, DE'I PHYIR DE DAG NI DKA' BA BYED
PA YIN NO, ,DE NAS BCOM LDAN 'DAS LA 'JAM DPAL

GZHON NUR GYUR PAS 'DI SKAD CES GSOL TO, ,BCOM LDAN 'DAS, MI SKYE
BA'I BZOD PA MI SKYE BA'I BZOD PA ZHES BGYI NA, BCOM LDAN 'DAS,
BYANG CHUB SEMS DPA'I MI SKYE BA'I CHOS

LA BZOD PA ZHES BGYI BA DE NI GANG LAGS, MI SKYE BA'I CHOS LA
BZOD PA THOB PA'I BYANG CHUB SEMS DPA' NI CI ZHIG 'THOB, BCOM
LDAN 'DAS KYIS BKA' STZAL PA, 'JAM DPAL,


@44B 'THOB PA CI YANG MED PA'I PHYIR MI SKYE BA'I CHOS LA BZOD PA
THOB PA ZHES BYA'O, ,DE CI'I PHYIR ZHE NA, BZOD PA DE NI THOB PA
MED PA STE, THOB PA MED PA, THOB PA DANG BRAL BA, MA THOB PA, MA
BSHIG PA YIN

PA'I PHYIR RO, ,'JAM DPAL, MI SKYE BA'I CHOS LA BZOD PA ZHES BYA
BA DE NI CHOS THAMS CAD SKYE BA MED PA ZHES BYA BA BZOD PA DANG,
CHOS THAMS CAD 'ONG BA MED PA ZHES BYA BA BZOD PA DANG, CHOS

THAMS CAD 'GRO BA MED PA ZHES BYA BA BZOD PA DANG, CHOS THAMS CAD
MNYAM PA MED PA ZHES BYA BA BZOD PA DANG, CHOS THAMS CAD BDAG PO
MED PA ZHES BYA BA BZOD PA DANG, CHOS THAMS CAD BLANG BA

MED PA ZHES BYA BA BZOD PA DANG, CHOS THAMS CAD DOR BA MED PA
ZHES BYA BA BZOD PA DANG, CHOS THAMS CAD DNGOS PO MED PA ZHES BYA
BA BZOD PA DANG, CHOS THAMS CAD NGO BO NYID MED PA ZHES BYA BA

BZOD PA DANG, CHOS THAMS CAD 'DRA BA MED PA ZHES BYA BA BZOD PA
DANG, CHOS THAMS CAD RDUL MED CING NAM MKHA' DANG MTSUNGS PA ZHES
BYA BA BZOD PA DANG, CHOS THAMS CAD DBYER MED CING

GCAD DU MED PA ZHES BYA BA BZOD PA DANG, CHOS THAMS CAD KUN NAS
NYON MONGS PA MED PA ZHES BYA BA BZOD PA DANG, CHOS THAMS CAD
RNAM PAR BYANG BA MED PA ZHES BYA BA BZOD PA DANG, CHOS THAMS

CAD STONG PA DANG, MTSAN MA MED PA DANG, SMON PA MED PA ZHES BYA
BA BZOD PA DANG, CHOS THAMS CAD 'DOD CHAGS DANG BRAL BA DANG, ZHE
SDANG DANG BRAL BA DANG, GTI MUG DANG BRAL BA ZHES BYA BA


@45A *, ,BZOD PA DANG, CHOS THAMS CAD DE BZHIN NYID DANG, CHOS
KYI DBYINGS DANG, YANG DAG PA'I MTHA' LA GNAS BA ZHES BYA BA BZOD
PA DANG, CHOS THAMS CAD MA

BRTAGS PA DANG, RNAM PAR MA BRTAGS PA DANG, MA RLOM PA DANG, MA
SPROS PA DANG, MA BSAMS PA DANG, MA BYAS PA DANG, STOBS MED PA
DANG, NYAM CHUNG BA DANG, GSOG DANG, GSOB

DANG; SGYU MA LTA BU DANG, RMI LAM LTA BU DANG, BRAG CA LTA BU
DANG, MIG YOR LTA BU DANG, SMIG RGYU LTA BU DANG, CHU SHING GI
SNYING PO LTA BU DANG, CHU BUR LTA BU DANG, DBU BA RDOS PA LTA BU
ZHES

BYA BA BZOD CING, DE DAG NI CHOS RNAMS KYANG MA YIN, CHOS MA YIN
PA RNAMS KYANG MA YIN, MING GIS BRJOD PA KHO NA YIN ZHING, MING
DE YANG G-YO BA MED PA, RANG BZHIN GYIS DBEN PA

YIN NO, ,ZHES BYA BA DE LTAR BZOD PAR BYED, MOS PAR BYED, YID
CHES PAR BYED, 'JUG PAR BYED, RTOGS PAR BYED CING, NEM NUR MI
BYED, THE TSOM MI ZA LA, MI SKRAG MI DNGANGS

DNGANG BAR MI 'GYUR BAR LUS KYIS REG PAR BYAS NAS BSGRUBS TE GNAS
SHING, LUS KYANG MI DMIGS, GNAS PA YANG MI DMIGS PA DE NI, 'JAM
DPAL, 'DI LTA STE, MTSAN MA

THAMS CAD RAB TU MI RGYU BA'I PHYIR, BYANG CHUB SEMS DPA' MI SKYE
BA'I CHOS LA BZOD PA ZHES BYA'O, ,'JAM DPAL GYIS GSOL PA, BCOM
LDAN 'DAS, BZOD PA BZOD PA ZHES BGYI


@45B BA NI; CHOS GANG CHOS GANG GIS KYANG SMRAS PAR BGYIR MA
MCHIS PA DE NI BZOD PA ZHES BGYI'O, ,DE NAS LHA'I BU BLO GROS RAB
GNAS KYIS 'JAM DPAL GZHON NUR GYUR PA LA 'DI SKAD CES SMRAS,

SO; ;'JAM DPAL, CHOS GANG ZHIG CHOS GANG GIS SMRAS PAR BGYID,
'JAM DPAL GYIS SMRAS PA, LHA'I BU, MIG NI GZUGS YID DU 'ONG BA
DANG, YID DU MI 'ONG BA DAG GIS SMRAS BAR BYED DO, ,

RNA BA NI SGRA DAG GIS SO, ,SNA NI DRI DAG GIS SO, ,LCE NI RO DAG
GIS SO, ,LUS NI REG BYA DAG GIS SO, ,LHA'I BU, YID NI CHOS YID DU
'ONG BA DANG, YID DU MI 'ONG BA DAG GIS SMRAS PAR BYED DO, ,

LHA'I BU, BYANG CHUB SEMS DPA' NI MIG GIS GZUGS MTHONG YANG MTSAN
MAR 'DZIN PAR MI BYED, MNGON RTAGS SU 'DZIN PAR MI BYED, RTOG PAR
MI BYED, RNAM PAR RTOG PAR MI BYED, RJES

SU CHAGS PAR MI BYED, KHONG KHRO BAR MI BYED DE, GZUGS RANG BZHIN
GYIS STONG PAR SHES PAR BYED CING, RLOM SEMS SU MI BYED, SMRAS
PAR MI BYED DO, ,DE BZHIN DU RNA BAS SGRA THOS PA

DANG; SNAS DRI MNAM PA DANG, LCES RO MYONG BA DANG, LUS KYIS REG
BYA REG PA DANG, YID KYIS CHOS SHES KYANG MTSAN MAR 'DZIN PAR MI
BYED, MNGON RTAGS SU 'DZIN PAR MI BYED, RTOG PAR

MI BYED, RNAM PAR RTOG PAR MI BYED, RJES SU CHAGS PAR MI BYED,
KHONG KHRO BAR MI BYED DE, CHOS RANG BZHIN GYIS STONG PAR SHES
PAR BYED CING, RLOM SEMS SU MI BYED, SMRAS PAR MI


@46A *, ,BYED DO, ,LHA'I BU, DE LTAR SKYE MCHED DRUG PO DAG LA
CHAGS PAR MI BYED, SMRAS BAR MI BYED DE, SMRAS PAR MI BYED PA
GANG YIN PA DE NI BZOD PA ZHES BYA'O, ,

LHA'I BU, BZOD PA DE LTA BU THOB PA'I BYANG CHUB SEMS DPA' NI
CHOS RNAMS LA SKYE BA'AM, MI SKYE BAR MI RTOG GO ,CHOS RNAMS LA
ZAG PA DANG BCAS PA'AM, ZAG PA MED PA'AM, KHA NA MA

THO BA DANG BCAS PA'AM, KHA NA MA THO BA MED PA'AM, 'DUS BYAS
SAM, 'DUS MA BYAS SU MI RTOG STE, GANG GI TSE MI RTOG PA DE'I
TSE, MI SKYE BA'I CHOS LA BZOD PA ZHES BYA'O, ,BSTAN PA 'DI

BSHAD PA NA, SROG CHAGS DRUG KHRI NYIS STONG BLA NA MED PA YANG
DAG PAR RDZOGS PA'I BYANG CHUB TU SEMS SKYES SO, ,BYANG CHUB SEMS
DPA' KHRI NYIS STONG GIS NI MI SKYE BA'I CHOS LA BZOD PA

THOB PAR GYUR TO, ,DE NAS LHA'I BU BLO GROS RAB GNAS KYIS 'JAM
DPAL GZHON NUR GYUR PA LA 'DI SKAD CES SMRAS SO, ,'JAM DPAL, SA
NAS SAR 'PHAR BA ZHES BGYI NA, JI LTAR BYANG CHUB

SEMS DPA' SA NAS SAR 'PHAR BAR BGYID, 'JAM DPAL GYIS SMRAS PA,
LHA'I BU, SA NAS SAR 'PHAR BAR BYED PA GANG YIN PA DE LA DRIS
SHIG, LHA'I BUS SMRAS PA, 'JAM DPAL,

BYANG CHUB SEMS DPA' SA NAS SAR 'PHAR ZHING, SA BCU PA'I BAR DU
GNON PAR MI BGYID DAM, 'JAM DPAL GYIS SMRAS PA, LHA'I BU KHYOD
BCOM LDAN 'DAS KYIS CHOS THAMS CAD SGYU


@46B MA LTA BU'O ZHES GSUNGS PA LA MA MOS SAM, LHA'I BUS SMRAS
PA, 'JAM DPAL, MOS SO, ,'JAM DPAL GYIS SMRAS PA, LHA'I BU, CI
SGYU MA DANG SPRUL PAS NAS SAR 'PHAR ZHING, SA BCU PA'I

BAR DU GNON TAM, LHA'I BUS SMRAS PA, 'JAM DPAL, DE NI MA LAGS SO,
,'JAM DPAL GYIS SMRAS PA, LHA'I BU, GANG GI TSE SGYU MA DANG
SBRUL PA SA NAS SAR 'PHAR BAR GYUR PA DE'I TSE, KHO BO

YANG SA NAS SAR 'PHAR BAR 'GYUR RO, ,DE CI'I PHYIR ZHE NA, BCOM
LDAN 'DAS KYIS CHOS THAMS CAD SGYU MA LTA BU ZHES GSUNGS PA'I
PHYIR RO, ,LHA'I BU, DE LTA MOD KYI SA NAS SAR 'PHAR BA

BSTAN PA NI 'PHAR BA MED PAR BSTAN PAR BYA'I, 'PHAR BAR NI MA YIN
NO, ,DE CI'I PHYIR ZHE NA, CHOS THAMS CAD 'PHAR BA MED PAS, CHOS
RNAMS NI CHOS RNAMS SU MI 'PHAR BA'I PHYIR TE, GZUGS

NI TSOR BAR MI 'PHO, TSOR BA YANG GZUGS SU MI 'PHO, GZUGS NI 'DU
SHES SU MI 'PHO, 'DU SHES KYANG GZUGS SU MI 'PHO, GZUGS NI 'DU
BYED RNAMS SU MI 'PHO, 'DU BYED RNAMS KYANG

GZUGS SU MI 'PHO, GZUGS NI RNAM PAR SHES PAR MI 'PHO, RNAM PAR
SHES PA YANG GZUGS SU MI 'PHO, TSOR BA NI 'DU SHES SU MI 'PHO,
'DU SHES KYANG TSOR BAR MI 'PHO, TSOR BA NI 'DU

BYED RNAMS SU MI 'PHO, 'DU BYED RNAMS KYANG TSOR BAR MI 'PHO,
TSOR BA NI RNAM PAR SHES PAR MI 'PHO, RNAM PAR SHES PA YANG TSOR
BAR MI 'PHO, 'DU SHES NI 'DU BYED RNAMS SU MI 'PHO,


@47A *, ,'DU BYED RNAMS KYANG 'DU SHES SU MI 'PHO, 'DU SHES NI
RNAM PAR SHES PAR MI 'PHO, RNAM PAR SHES PA YANG 'DU SHES SU MI
'PHO, 'DU BYED RNAMS NI RNAM PAR SHES

PAR MI 'PHO, RNAM PAR SHES PA YANG 'DU BYED RNAMS SU MI 'PHO, MIG
NI RNA BAR MI 'PHO, RNA BA YANG MIG TU MI 'PHO, MIG NI SNAR MI
'PHO, SNA YANG MIG TU MI 'PHO, MIG NI LCER MI 'PHO, LCE

YANG MIG TU MI 'PHO, MIG NI LUS SU MI 'PHO, LUS KYANG MIG TU MI
'PHO, MIG NI YID DU MI 'PHO, YID KYANG MIG TU MI 'PHO, RNA BA NI
SNAR MI 'PHO, SNA YANG RNA BAR MI 'PHO, RNA BA NI LCER MI

'PHO; LCE YANG RNA BAR MI 'PHO, RNA BA NI LUS SU MI 'PHO, LUS
KYANG RNA BAR MI 'PHO, RNA BA NI YID DU MI 'PHO, YID KYANG RNA
BAR MI 'PHO, SNA NI LCER MI 'PHO, LCE YANG SNAR MI 'PHO, SNA NI
LUS

SU MI 'PHO, LUS KYANG SNAR MI 'PHO, SNA NI YID DU MI 'PHO, YID
KYANG SNAR MI 'PHO, LCE NI LUS SU MI 'PHO, LUS KYANG LCER MI
'PHO, LCE NI YID DU MI 'PHO, YID KYANG LCER MI 'PHO, LUS

NI YID DU MI 'PHO, YID KYANG LUS SU MI 'PHO ZHING, CHOS DE DAG GI
SPYOD YUL THA DAD PA, YUL THA DAD PA, BLUN PA, BEM PO SEMS PA MED
PA, G-YO BA MED PA, BYED PA MED PA, RTZVA DANG,

RTZIG PA LTA BUR SNANG BA, SGYU MA LTA BUR RNAM PAR RIG PA MED
PA, MTSAN NYID MED PAR MTSAN NYID GCIG PA STE, DE DAG NI 'PHO BAR
MI BYED, 'ONG BAR MI BYED, 'GRO BAR MI BYED PA'I


@47B PHYIR RO, ,LHA'I BU, BYANG CHUB SEMS DPA' GANG DE LTAR SHES
PAR BYED PA DE NI CHOS GANG LA YANG 'PHO BAR MI BYED CING, SAR
YANG RNAM PAR RTOG PAR MI BYED, SAR 'PHAR BAR YANG MI MTHONG, SA

YONGS SU SPONG BAR YANG MI BYED DE, 'PHO BA MED PA DANG, 'JIG PA
MED PA'I PHYIR, BYANG CHUB LAS LDOG PAR YANG MI 'GYUR RO, ,DE
CI'I PHYIR ZHE NA, CHOS THAMS CAD GZOD MA NAS RNAM PAR DAG

PA'I PHYIR, PHUNG PO DANG, KHAMS DANG, SKYE MCHED KYI NGO BO NYID
GANG YIN PA DE NI 'PHO BA MED CING 'JIG PA MED PA'I PHYIR TE,
LHA'I BU, DE NI BYANG CHUB SEMS DPA' RNAMS KYI SA NAS SAR 'PHAR
BA

YIN NO, ,LHA'I BU, 'DI LTA STE, DPER NA, SGYU MA MKHAN ZHIG GIS
SA BCU'I KHANG PA BRTZEGS PA ZHIG MNGON PAR SPRUL NAS, DER SGYU
MA'I MI ZHIG ZHUGS PAR GYUR NA, LHA'I BU, 'DI JI SNYAM DU

SEMS, DER ZHUGS PA 'GA' YANG YOD SNYAM MAM, LHA'I BUS SMRAS PA,
'JAM DPAL, DE NI MA MCHIS SO, ,'JAM DPAL GYIS SMRAS PA, LHA'I BU,
BYANG CHUB SEMS DPA'I SA BCUR 'PHAR

BA YANG DE BZHIN DU BLTA BAR BYA'O, ,DE NAS LHA'I BU BLO GROS RAB
GNAS KYIS 'JAM DPAL GZHON NUR GYUR PA LA 'DI SKAD CES SMRAS SO,
,'JAM DPAL, LA LA ZHIG RAB TU 'BYUNG BA'I SLAD

DU KHYOD KYI THAD DU MCHIS NA ,RAB TU 'BYUNG BA DE LA KHYOD JI
SKAD GSUNG ZHING, DE RAB TU NI JI LTAR 'BYIN, DE BSNYEN PAR
RDZOGS PAR NI JI LTAR MDZAD, TSUL KHRIMS KYI PHUNG PO LA NI JI


@48A *, ,LTAR SBYOR, BSLAB PA'I LUNG NI JI SKAD 'BOGS PAR MDZAD,
'JAM DPAL GYIS SMRAS PA, LHA'I BU, LA LA ZHIG RAB TU 'BYUNG BA'I
PHYIR, KHO BO'I THAD DU 'ONGS

NA; DE LA KHO BO 'DI SKAD CES RIGS KYI BU GAL TE KHYOD RAB TU
'BYUNG BA'I SEMS BSKYED PAR MI BYED PA DE LTA NA, KHO BOS KHYOD
RAB TU DBYUNG NGO ZHES SMRA'O, ,DE CI'I PHYIR ZHE NA, LHA'I BU,
GANG

RAB TU 'BYUNG BA DE NI 'DOD PA'I KHAMS SU GNAS PA'AM, GZUGS KYI
KHAMS SU GNAS PA'AM, GZUGS MED PA'I KHAMS SU GNAS PA'AM, 'DOD
PA'I YON TAN LNGA LA GNAS PA YIN

LA; GNAS DGU LA SPYOD PA'I RIGS KYI BU NI CHOS MNGON SUM DU BYED
PA'I PHYIR TE, LHA'I BU, DGU GANG ZHE NA, GANG CI LA YANG MI GNAS
PA DE NI SEMS NYE BAR DMIGS PAR MI BYED PA DANG,

SEMS NYE BAR DMIGS PAR MI BYED PA DE NI RAB TU 'BYUNG BAR MI 'DOD
PA DANG, GANG RAB TU 'BYUNG BAR MI 'DOD PA DE NI RAB TU 'BYUNG
BA'I SEMS BSKYED PAR MI BYED PA DANG, GANG RAB TU

'BYUNG BA'I SEMS BSKYED PAR MI BYED PA DE NI MI SKYE BA DANG,
GANG MI SKYE BA DE NI SDUG BSNGAL ZAD PA DANG, GANG SDUG BSNGAL
ZAD PA DE NI GTAN ZAD PA DANG, GANG GTAN ZAD PA DE NI MI ZAD

PA DANG, GANG MI ZAD PA DE NI ZAD PAR MI 'GYUR BA DANG, GANG ZAD
PAR MI 'GYUR BA DE NI NAM MKHA' YIN PA STE, LHA'I BU, KHO BO NI
RIGS KYI BU DE LA DE SKAD SMRA'O, ,LHA'I BU, GZHAN


@48B YANG LA LA ZHIG RAB TU 'BYUNG BA'I PHYIR KHO BO'I THAD DU
'ONGS NA, DE LA KHO BO 'DI SKAD CES RIGS KYI BU KHYOD RAB TU
'BYUNG BA'I SEMS MA BSKYED CIG, DE CI'I PHYIR ZHE NA, 'DI LTAR
SEMS DE NI SKYE

BA MED PA'I PHYIR TE, DE RNAM PAR MA DKRUGS SHIG, RIGS KYI BU,
GAL TE KHYOD SKRA 'BREG PA MI BYED PA DE LTA NA KHYOD LEGS PAR
RAB TU BYUNG BA YIN NO ZHES SMRA'O, ,LHA'I BUS SMRAS PA, 'JAM

DPAL KHYOD CI LAS DGONGS TE DE SKAD STON, 'JAM DPAL GYIS SMRAS
PA, LHA'I BU, DE BZHIN GSHEGS PA NI GCAD DU MED PA DANG, DBYER
MED PA'I PHYIR CHOS STON PAR MDZAD DO, ,LHA'I BUS

SMRAS PA, 'JAM DPAL, CI ZHIG GCOD PAR MI BGYID CING, CI ZHIG
'BYED PAR MI BGYID, 'JAM DPAL GYIS SMRAS PA, LHA'I BU, GZUGS NI
GCOD PAR MI BYED CING 'BYED PAR MI BYED DO, ,TSOR

BA DANG, 'DU SHES DANG, 'DU BYED RNAMS DANG, RNAM PAR SHES PA NI
GCOD PAR MI BYED CING 'BYED PAR MI BYED DO, ,LHA'I BU, GANG 'DI
SNYAM DU BDAG GIS SKRA BREG GO SNYAM DU SEMS PA DE NI,

NGAR 'DZIN PA DANG NGA YIR 'DZIN PA LA GNAS PA YIN PAS, NGAR
'DZIN PA DANG, NGA YIR 'DZIN PA LA SPYOD PA DAG GIS NI MNYAM PA
NYID MI MTHONG ZHING, BDAG TU DMIGS PA YOD NA SKRAR DMIGS

PAR 'GYUR LA, SKRAR DMIGS PA YOD NA SEMS CAN DU DMIGS PAR 'GYUR
ZHING, SEMS CAN DU DMIGS PA YOD NA 'BREG PA'I 'DU SHES 'BYUNG BAR
'GYUR RO, ,LHA'I BU, GANG LA


@49A *, ,BDAG TU DMIGS PA MED PA DE LA GZHAN DU DMIGS PA MED DO,
,GANG LA GZHAN DU DMIGS PA MED PA DE LA NGAR 'DZIN PA MED DO,
,GANG LA NGAR 'DZIN PA

MED PA DES NGA YIR 'DZIN PA SPANGS SO, ,GANG GIS NGA YIR 'DZIN PA
SPANGS PA DE RNAM PAR MI RTOG GO, GANG RNAM PAR MI RTOG PA DE MI
'GYUR RO, ,GANG MI 'GYUR BA DE NI SPROS PA MED DO,,

SPROS PA MED PA DE MI LEN, MI 'DOR, MI BYED, 'JIG PAR MI BYED, MI
GCOD, MI 'BYED, MI SBYOR, MI 'BRAL, MI NUR, MI SPONG ZHING, 'BRI
BAR MI BYED, GANG BAR MI BYED,

SDUD PAR MI BYED, 'PHRO BAR MI BYED, RLOM SEMS SU MI BYED, SMRA
BAR MI BYED, RJOD PAR MI BYED, RAB TU RJOD PAR MI BYED DE, DE NI
YANG DAG PA LA GNAS PA YIN NO, ,LHA'I BUS SMRAS

PA; 'JAM DPAL, YANG DAG PA ZHES BGYI BA CI LAGS, 'JAM DPAL GYIS
SMRAS PA, LHA'I BU, GANG YANG DAG PA ZHES BYA BA NI NAM MKHA'
STE, NAM MKHA' NI 'GRIB PA'AM ,

'PHEL BA'AM, 'BYUNG BA'AM, 'JIG PAR MI 'GYUR BAS, DE'I PHYIR NAM
MKHA' DE NI YANG DAG PA'O, ,YANG DAG PA NI STONG PA NYID DO,
,YANG DAG PA NI DE BZHIN NYID DO, ,YANG

DAG PA NI CHOS KYI DBYINGS SO, ,YANG DAG PA NI YANG DAG PA'I
MTHA'O, ,YANG DAG PA GANG YIN PA DE NI, MA BYUNG BA'O, ,DE CI'I
PHYIR ZHE NA, DE NI MA BYUNG ZHING 'BYUNG BAR MI


@49B 'GYUR BAS, DE'I PHYIR DE NI MA BYUNG BA YIN NO, ,LHA'I BU,
GZHAN YANG LA LA ZHIG RAB TU 'BYUNG BA'I PHYIR KHO BO'I THAD DU
'ONGS NA, DE LA KHO BOS 'DI SKAD CES RIGS KYI BU GAL TE KHYOD
NGUR SMRIG

'DZIN PAR MI BYED CING GYON PAR MI BYED PA DE LTA NA KHYOD RAB TU
DBYUNG NGO ZHES SMRA'O, ,LHA'I BUS SMRAS PA, 'JAM DPAL KHYOD CI
LAS DGONGS TE, DE SKAD STON, 'JAM DPAL GYIS SMRAS PA, LHA'I

BU; DE BZHIN GSHEGS PA NI 'DZIN PA MED PA'I PHYIR CHOS STON PAR
MDZAD KYI, 'DZIN PA'I PHYIR NI MA YIN NO, ,LHA'I BUS SMRAS PA,
'JAM DPAL, CI ZHIG MI 'DZIN, 'JAM DPAL GYIS SMRAS

PA; LHA'I BU, GZUGS RTAG CES BYA BA'AM MI RTAG CES BYA BAR MI
'DZIN TO, ,TSOR BA DANG, 'DU SHES DANG, 'DU BYED RNAMS DANG, RNAM
PAR SHES PA RTAG CES BYA BA'AM MI RTAG CES BYA BAR

MI 'DZIN TO, ,MIG MI 'DZIN TO, ,GZUGS MI 'DZIN TO, ,RNA BA MI
'DZIN TO, ,SGRA MI 'DZIN TO, ,SNA MI 'DZIN TO, ,DRI MI 'DZIN TO,
,LCE MI 'DZIN TO, ,RO MI 'DZIN TO, ,LUS MI 'DZIN TO, ,REG BYA

MI 'DZIN TO, ,YID MI 'DZIN TO, ,CHOS MI 'DZIN TO, ,'DOD CHAGS MI
'DZIN TO, ,ZHE SDANG MI 'DZIN TO, ,GTI MUG MI 'DZIN TO, ,PHYIN CI
LOG MI 'DZIN TE, LHA'I BU, MDOR NA CHOS THAMS

CAD MI 'DZIN, MI GTONG, MI SPONG, MI 'DOR RO, ,LHA'I BU, GANG
NGUR SMRIG DAG LA 'DZIN PA'I 'DU SHES DANG LDAN PA DE NI LTA BA'I
RNAM PA CAN YIN PAR KHO BO SMRA STE, LHA'I BU, NGUR SMRIG


@50A *, ,'DZIN PAS NI RNAM PAR DAG PA'AM, RNAM PAR GROL BAR MI
'GYUR RO, ,DE CI'I PHYIR ZHE NA, LHA'I BU, SANGS RGYAS BCOM LDAN
'DAS RNAMS KYI BYANG CHUB NI

SNYIGS MA MED PA YIN PA'I PHYIR RO, ,LHA'I BUS SMRAS PA, 'JAM
DPAL, SNYIGS MA ZHES BGYI PA CI LAGS, 'JAM DPAL GYIS SMRAS PA,
LHA'I BU, 'DOD CHAGS NI SNYIGS MA'O, ,ZHE SDANG

NI SNYIGS MA'O, ,GTI MUG NI SNYIGS MA'O, ,RGYU NI SNYIGS MA'O,
,LTA BA NI SNYIGS MA'O, ,MING NI SNYIGS MA'O, ,GZUGS NI SNYIGS
MA'O, ,'DU SHES NI SNYIGS MA'O, ,LHAG PAR 'DZIN PA NI SNYIGS
MA'O, ,

MTSAN MA NI SNYIGS MA'O, ,SPROS PA NI SNYIGS MA'O, ,LHA'I BU,
GANG MI DGE BA'I CHOS DE DAG YID LA MI BYED PA DE NI SNYIGS MA
MED PA'O, ,GANG SNYIGS MA MED PA DE NI CI YANG MED PA'O, ,

GANG CI YANG MED PA DE NI NYON MONGS PA MED PA'O, ,GANG NYON
MONGS PA MED PA DE NI NAM MKHA' YIN NO, ,LHA'I BUS SMRAS PA, 'JAM
DPAL, LHAG PAR BYA BA MED PA, LHAG PAR BYA BA MED

PA ZHES BGYI NA, 'JAM DPAL, LHAG PAR BYA BA MED PA ZHES BGYI BA
CI LAGS, 'JAM DPAL GYIS SMRAS PA, LHA'I BU, LHAG PAR BYA BA MED
PA, LHAG PAR BYA BA MED PA ZHES BYA BA NI,

CHOS 'GA' YANG LHAG PAR MI BYA BA DE NI LHAG PAR BYA BA MED PA
ZHES BYA STE, LHA'I BU, GANG DAG LHAG PAR BYED PA DE DAG LA DE
BZHIN GSHEGS PA LHAG PAR BYA BA MED PA ZHES GSUNGS


@50B TE; DE NI LHAG PAR BYA BA MED PA ZHES BYA'O, ,LHA'I BUS
SMRAS PA, 'JAM DPAL, CI ZHIG LHAG PAR BGYID, 'JAM DPAL GYIS SMRAS
PA, LHA'I BU, MNYAM PA NYID LAS 'DA' BAR BYED CING,

MNYAM PA NYID LAS 'DAS NAS, CHOS GANG MA RNYED, MI RNYED, RNYED
PAR MI 'GYUR ZHING, MA BYUNG, MI 'BYUNG, 'BYUNG BAR MI 'GYUR BA'I
CHOS DE LA LOG PAR GNAS SHING LHAG PAR BYED DE,

'DI LTA STE, BDAG CES BYA BAR RTOG CING LHAG PAR BYED PA DANG,
SEMS CAN DANG, SROG DANG, GANG ZAG DANG, SHED LAS SKYES DANG,
SHED BU DANG, RTAG PA DANG, CHAD PA ZHES BYA BAR RTOG

CING LHAG PAR BYED PA DANG, PHUNG PO RNAMS DANG, KHAMS RNAMS
DANG, SKYE MCHED RNAMS ZHES BYA BAR RTOG CING LHAG PAR BYED PA
DANG, SANGS RGYAS DANG, CHOS DANG, DGE 'DUN ZHES BYA BAR

RTOG CING LHAG PAR BYED PA DANG, 'DI NI TSUL KHRIMS DANG LDAN
PA'O, ,'DI NI TSUL KHRIMS 'CHAL PA'O ZHES BYA BAR RTOG CING LHAG
PAR BYED PA DANG, KUN NAS NYON MONGS PA DANG, RNAM PAR

BYANG BA 'THOB PA DANG, 'BRAS BU DANG, MNGON SUM DU BYA BA ZHES
BYA BAR RTOG CING LHAG PAR BYED PA DANG, RGYUN DU ZHUGS PA'I
'BRAS BU DANG, LAN GCIG PHYIR 'ONG BA'I 'BRAS BU DANG, DGRA

BCOM PA NYID DANG, RANG SANGS RGYAS NYID DANG, SANGS RGYAS NYID
CES BYA BAR RTOG CING LHAG PAR BYED PA DANG, 'DI NI STONG PA NYID
DANG, MTSAN MA MED PA DANG, SMON PA MED PA DANG, RIG PA DANG,


@51A *, ,RNAM PAR GROL BA DANG, 'DOD CHAGS DANG BRAL BA'O, ,ZHES
BYA BAR RTOG CING LHAG PAR BYED DE, LHA'I BU, BYIS PA SO SO'I
SKYE BO THOS BA DANG MI LDAN PA

RNAMS NI LHAG PAR BYA BA DE LTA BU DE DAG LA RTOG CING LHAG PAR
BYED DO, ,MI GTI MUG CAN DE DAG RTOG PAR BYA BA'I CHOS LA SGRO
'DOGS SHING YONGS SU RTOG PAR BYED DE, DE DAG GI SGRO 'DOGS

PA LA 'DUN PA BZLOG PA'I PHYIR, DE BZHIN GSHEGS PA LA LHAG PAR
BYA BA MED PA STON PAR MDZAD DO, ,DE NAS LHA'I BU BLO GROS RAB
GNAS KYIS, 'JAM DPAL GZHON NUR GYUR PA LA LEGS

SO ZHES BYA BA BYIN TE, 'JAM DPAL, LEGS SO, ,LEGS SO, ,'JAM DPAL
KHYOD KYIS LHAG PAR BYA BA MED PAR BSTAN PA 'DI BSHAD PA LEGS SO,
,LEGS SO, ,BCOM LDAN 'DAS KYIS

KYANG 'JAM DPAL GZHON NUR GYUR PA LA LEGS SO ZHES BYA BA BYIN TE,
'JAM DPAL, LEGS SO, ,LEGS SO, ,GAL TE BSTAN PAR BYA NA DE SKAD
BSTAN PAR BYA'O, ,GZHAN YANG 'JAM

DPAL GZHON NUR GYUR PAS LHA'I BU BLO GROS RAB GNAS LA 'DI SKAD
CES SMRAS SO, ,LHA'I BU, GANG LA LA ZHIG RAB TU 'BYUNG BA'I PHYIR
KHO BO'I THAD DU 'ONGS NA, DE LA KHO BOS 'DI SKAD CES

RIGS KYI BU GAL TE KHYOD RDZOGS PAR BSNYEN PAR MI BYED PA DE LTA
NA, KHYOD RAB TU BYUNG BA YIN NO, ,ZHES SMRA'O, ,LHA'I BUS SMRAS
PA, 'JAM DPAL KHYOD CI LAS DGONGS TE DE SKAD STON,


@51B 'JAM DPAL GYIS SMRAS PA, BCOM LDAN 'DAS KYIS RDZOGS PAR
BSNYEN PA NI 'DI GNYIS YIN PAR GSUNGS TE, GNYIS GANG ZHE NA,
MNYAM PAR RDZOGS PAR BSNYEN PA DANG, MI MNYAM PAR

RDZOGS PAR BSNYEN PA'O, ,DE LA MI MNYAM PAR RDZOGS PAR BSNYEN PA
GANG ZHE NA, GANG MI MNYAM PAR LTUNG BA'O, ,DE LA MI MNYAM PA
GANG ZHE NA, BDAG TU 'DZIN PA DANG, SEMS CAN DU 'DZIN

PA DANG, SROG TU 'DZIN PA DANG, GANG ZAG TU 'DZIN PA DANG, RTAG
PA DANG, CHAD PA DANG, NGA RGYAL DANG, LOG PAR LTA BA DANG, CHAGS
PA DANG, ZHE SDANG DANG, GTI MUG TU LTUNG BA DANG, 'DOD PA'I

KHAMS DANG, GZUGS KYI KHAMS DANG, GZUGS MED PA'I KHAMS SU LTUNG
BA DANG, LHAG PAR 'DZIN PA DANG, RLOM SEMS DANG, NYE BAR LEN PAR
LTUNG BA STE, LHA'I BU, MDOR NA MI DGE

BA'I CHOS THAMS CAD DU LTUNG BA DANG, SDIG PA'I GROGS PO RNAMS
KYI LOG TU LTUNG BA DANG, NGES PAR 'BYUNG BA MI SHES SHING YONGS
SU 'DZIN PA THAMS CAD YONGS SU 'DZIN PAR BYED PA GANG YIN

PA DE NI, LHA'I BU, MI MNYAM PAR RDZOGS PAR BSNYEN PA YIN NO; ,DE
LA MNYAM PAR RDZOGS PAR BSNYEN PA GANG ZHE NA, GANG MNYAM PA NYID
DU 'BAB PA'O, ,DE LA MNYAM PA NYID GANG ZHE NA, STONG

PA NYID MNYAM PA NYID DANG, MTSAN MA MED PA MNYAM PA NYID DANG,
SMON PA MED PA MNYAM PA NYID DE, LHA'I BU, RNAM PAR THAR PA'I SGO
GSUM PO DE DAG MNGON SUM DU BYA BA YANG DAG PA JI LTA


@52A *, ,BA BZHIN BSGRUB CING RTOG PA MED PA DANG, RNAM PAR RTOG
PA MED PA DANG, KUN DU RTOG PA MED PA DANG, PHYIR MI LDOG PA GANG
YIN PA DE NI, LHA'I BU, MNYAM

PAR RDZOGS PAR BSNYAN PA YIN NO, ,LHA'I BU, GZHAN YANG 'DOD CHAGS
SEL BAR BYED PA DANG, ZHE SDANG SEL BAR BYED PA DANG, GTI MUG SEL
BAR BYED PA DANG, SRED PA DANG, MA RIG

PA DANG, 'JIG TSOGS DANG, 'JIG TSOGS KYI RTZA BA LAS BYUNG BA LTA
BA'I RNAM PA DRUG CU RTZA GNYIS SEL BAR BYED PA DANG, PHYIN CI
LOG RNAMS SEL BAR BYED PA DANG, NYES PAR SPYOD

PA GSUM DANG, LOG PA NYID BRGYAD DANG, KUN NAS MNAR SEMS KYI
DNGOS PO DGU DANG, MI DGE BA BCU'I LAS KYI LAM SEL BAR BYED PA
GANG YIN PA DE NI YANG DAG PAR RDZOGS

PAR BSNYEN PA ZHES BYA'O, ,LHA'I BU, 'DI LTA STE, DPER NA, SA
GZHI LA BRTEN NAS SA BON THAMS CAD SKYE SHING, RTZVA DANG, SHING
GEL PA DANG, SMAN DANG, NAGS TSAL RNAMS KYANG

SKYE BA DE DAG 'PHEL BA NA RDZOGS PA ZHES BYA'O, ,LHA'I BU, DE
BZHIN DU GANG DAG BSTAN PA 'DI RDZOGS PAR BYED PA DE DAG KYANG
RDZOGS PAR BSNYEN PA ZHES BYA'O, ,LHA'I BU, 'DI LTA STE,

DPER NA, SA CHEN PO NI SA BON THAMS CAD KYI RTEN TE, TSUL KHRIMS
PHUN SUM TSOGS PA YANG DE BZHIN DU BLTA BAR BYA'O, ,DE CI'I PHYIR
ZHE NA, TSUL KHRIMS LA BRTEN NAS CHOS MNGON


@52B PAR RTOGS PAR 'GYUR BA'I PHYIR RO, ,JI LTAR SA BON RNAMS
DANG, JI LTAR SMAN RNAMS RNAM PAR 'PHEL BA LA RDZOGS PA ZHES BYA
BA DE BZHIN DU TSUL KHRIMS DANG DAD PA LA BRTEN PA'I BYANG CHUB
KYI

PHYOGS DANG MTHUN PA'I CHOS THAMS CAD SKYE ZHING RDZOGS PAR 'GYUR
TE, LHA'I BU, RNAM PAR THAR PA'I SGO GSUM PO DE DAG RTOGS SHING
SPROS PA THAMS CAD YANG DAG PAR CHAD PA GANG YIN PA

DE NI 'DAS PA DANG, MA 'ONGS PA DANG, DA LTAR BYUNG BA'I SANGS
RGYAS BCOM LDAN 'DAS KYI NYAN THOS THAMS CAD KYI RDZOGS PAR
BSNYEN PA YIN NO, ,LHA'I BU, GANG DE LTAR RDZOGS PAR BSNYEN PAR

BYED PA NI YANG DAG PAR RDZOGS PAR BSNYEN PAR BYED PA YIN GYI MI
MNYAM PAR MA YIN NO, ,LHA'I BU, GZHAN YANG DE LTAR RAB TU BYUNG
ZHING DE LTAR RDZOGS PAR BSNYEN PA DE LA KHO BOS 'DI SKAD

CES; RIGS KYI BU, GAL TE KHYOD BSLAB PA LEN PAR MI BYED PA DE
LTAR NA, KHYOD BSLAB PA 'DOD PA YIN NO, ,ZHES RJES SU BSTAN PA
SBYIN PAR BYA'O, ,LHA'I BUS SMRAS PA, 'JAM DPAL KHYOD

CI LAS DGONGS TE DE SKAD STON, 'JAM DPAL GYIS SMRAS PA, LHA'I BU,
CHOS THAMS CAD NI MA BLANGS PA YIN PAS, LHA'I BU, GANG TSUL
KHRIMS LEN PA DE NI KHAMS GSUM LEN PA YIN

NO; ;LHA'I BU, 'DI JI SNYAM DU SEMS, BSLAB PA DE GANG YIN SNYAM,
LHA'I BUS SMRAS PA, 'JAM DPAL, SO SOR THAR PA'I SDOM PA GANG LAGS
PA'O, ,'JAM DPAL GYIS SMRAS PA, LHA'I BU,


@53A *, ,SO SOR THAR PA'I SDOM PA YANG GANG YIN, LHA'I BUS SMRAS
PA, 'JAM DPAL, SDOM PA ZHES BGYI BA NI LUS SDOM PA DANG, NGAG
SDOM PA DANG, YID SDOM PA

STE; DE NI SO SOR THAR PA'I SDOM PA ZHES BGYI'O, ,'JAM DPAL GYIS
SMRAS PA, LHA'I BU, 'DI JI SNYAM DU SEMS, LUS DANG, NGAG DANG,
YID KYIS MA BYAS, MI BYED, BYED PAR MI

'GYUR BA'I LAS GANG YIN PA DE LA SNGON PO'AM, SER PO'AM, DMAR
PO'AM, DKAR PO'AM, BTZOD KA'AM, SHEL GYI KHA DOG LTA BU'O ZHES
GDAGS PAR NUS SNYAM MAM, LHA'I

BUS SMRAS PA, 'JAM DPAL, DE NI MA LAGS SO, ,'JAM DPAL GYIS SMRAS
PA, LHA'I BU, 'O NA JI SKAD BRJOD PAR BYA, LHA'I BUS SMRAS PA,
'JAM DPAL, MNGON PAR 'DU BGYI BA MA

MCHIS PA ZHES BRJOD PAR BGYI STE, DE NI LUS KYI LAS SAM, NGAG GI
LAS SAM, YID KYI LAS ZHES GDAGS PAR RDO [*RNGO?] MI THOG GO, 'JAM
DPAL GYIS SMRAS PA, LHA'I BU, 'DI JI SNYAM

DU SEMS, GANG MNGON PAR 'DU BYA BA MED PA DE BLANG BAR NUS SNYAM
MAM, LHA'I BUS SMRAS PA, 'JAM DPAL, DE NI MA LAGS SO, ,'JAM DPAL
GYIS SMRAS PA, LHA'I BU, DE'I PHYIR

KHO BO NI DE LAS BSAMS NAS, DE SKAD CES GANG BSLAB PA LEN PAR MI
BYED PA DE BSLAB PA 'DOD PA YIN NO ZHES STON TO, ,LHA'I BU, LHAG
PA'I TSUL KHRIMS KYI BSLAB PA DANG, LHAG


@53B PA'I SEMS KYI BSLAB PA DANG, LHAG PA'I SHES RAB KYI BSLAB PA
ZHES BYA BA GANG YIN PA DE YANG MTHA' DE NYID KYIS RTOGS PAR BYA
STE, TSUL KHRIMS MI DMIGS PAS LHAG PA'I TSUL KHRIMS KYI BSLAB PA

ZHES BYA'O, ,SEMS MI DMIGS PAS LHAG PA'I SEMS KYI BSLAB PA ZHES
BYA'O, ,SHES RAB MI DMIGS PAS LHAG PA'I SHES RAB KYI BSLAB PA
ZHES BYA'O, ,SEMS RTOG PA MED PA DANG, RLOM SEMS

MED PA DANG, RNAM PAR RTOG PA MED PA DANG, SKYE BA MED PAS LHAG
PA'I SEMS KYI BSLAB PA ZHES BYA'O, ,TSUL KHRIMS RTOG PA MED PA
DANG, RLOM SEMS MED PA DANG, RNAM PAR RTOG PA MED PA DANG, SKYE

BA MED PAS LHAG PA'I TSUL KHRIMS KYI BSLAB PA ZHES BYA'O, ,SHES
RAB RTOG PA MED PA DANG, RLOM SEMS MED PA DANG, RNAM PAR RTOG PA
MED PA DANG, SKYE BA MED PAS LHAG PA'I SHES RAB KYI BSLAB PA

ZHES BYA'O, ,LHA'I BU, GANG GIS SEMS MA RNYED PA DE TSUL KHRIMS
SU RLOM SEMS MI BYED DO, ,GANG TSUL KHRIMS SU RLOM SEMS MI BYED
PA DES TING NGE 'DZIN MI DMIGS SO, ,GANG GIS TING NGE 'DZIN MI

DMIGS PA DES SHES RAB MI DMIGS SO, ,GANG GIS SHES RAB MI DMIGS PA
DE LA THE TSOM THAMS CAD MI 'BYUNG NGO, ,GANG LA THE TSOM THAMS
CAD MI 'BYUNG BA DE BSLAB PA MI LEN TO, ,GANG BSLAB

PA MI LEN PA DE BSLAB PA 'DOD PA ZHES BYA'O, ,GANG BSLAB PA 'DOD
PA DE PHYIR MI 'ONG BA'O, ,GANG PHYIR MI 'ONG BA DE RNAM PAR DAG
PA'O, ,GANG RNAM PAR DAG PA DE BRAL BA'O, ,GANG BRAL BA DE ZAG PA
MED


@54A *, ,PA'O; ;GANG ZAG PA MED PA DE YANG DAG PAR ZHUGS PA'O,
,GANG YANG DAG PAR ZHUGS PA DE LA BCOS PA MED DO, ,GANG LA BCOS
PA MED PA DE NAM MKHA'O, ,DE

CI'I PHYIR ZHE NA, NAM MKHA' NI BCOS PA MED PA'I PHYIR RO, ,LHA'I
BU, GANG DE LTAR SLOB PA DE NI SLOB PAR MI BYED DO, ,GANG SLOB
PAR MI BYED PA DE NI SLOB PAR BYED DO, ,GANG LA SLOB CE NA, CI LA

YANG MI SLOB STE, GANG GI TSE CI LA YANG MI SLOB PA DE NI YANG
DAG PA'I BSLAB PA LA GNAS PA ZHES BYA'O, ,GZHAN YANG 'JAM DPAL
GZHON NUR GYUR PAS LHA'I BU BLO GROS RAB GNAS LA 'DI SKAD

CES SMRAS SO, ,LHA'I BU, DE LTAR RAB TU BYUNG ZHING DE LTAR
RDZOGS PAR BSNYEN PA DE LA KHO BO 'DI SKAD CES, RIGS KYI BU, GAL
TE KHYOD STONG GSUM GYI STONG CHEN PO'I 'JIG RTEN GYI KHAMS

THAMS CAD KYI DAD PAS BYIN PA YONGS SU LONGS SPYOD PAR BYED CING,
YONGS SU SBYONG BAR MI BYED PA DE LTA NA, KHYOD TSUL KHRIMS YONGS
SU DAG PA YIN NO ZHES SMRA'O, ,LHA'I BUS SMRAS PA, 'JAM

DPAL KHYOD CI LAS DGONGS TE DE SKAD STON, 'JAM DPAL GYIS SMRAS
PA, LHA'I BU, GANG LEN PAR BYED PA DANG, BDE BAR BYED PA DE NI
SBYONG BAR BYED DO, ,GANG DMIGS PAR BYED PA DE NI

SBYOR BAR BYED DO, ,GANG RLOM SEMS SU BYED PA DE NI SBYONG BAR
BYED DO, ,GANG RTOG PAR BYED PA DE NI SBYONG BAR BYED DO, ,LHA'I
BU, GANG LEN PAR MI BYED PA DANG, BDE BAR MI BYED PA DANG, DMIGS


@54B PAR MI BYED PA DANG, RLOM SEMS SU MI BYED PA DANG, RTOG PAR
MI BYED PA DE NI CI YANG SBYONG BAR MI BYED DO, ,DE CI'I PHYIR
ZHE NA, DE NI GTAN DAG PA YIN PA'I PHYIR RO, ,LHA'I BU, DE LTA
BAS NA SO SO'I

SKYE BO RNAMS NI DAD PAS BYIN PA SBYONG BAR BYED KYI, DGRA BCOM
PA DAG NI MA YIN NO, ,DE CI'I PHYIR ZHE NA, SO SO'I SKYE BO RNAMS
NI LEN PAR BYED, BDE BAR BYED, DMIGS PAR BYED, RLOM SEMS

SU BYED, RTOG PAR BYED CING, BDAG NI LEN PA YIN NO SNYAM DU RTOG
PAR BYED, 'DI NI SBYIN PAR BYED PA YIN NO SNYAM DU RTOG PAR BYED
PAS DE DAG NI SBYONG BAR BYED PA YIN PA'I PHYIR TE, DE JI LTAR

SBYONG BAR BYED CE NA, SRID PA'I 'GRO BAR SKYE BA 'GRUB PAR BYED
CING DER SBYONG BAR BYED DO, ,LHA'I BU, DGRA BCOM PA DAG NI SRID
PA GZHAN DU RTOGS PA'I LUS GZHAN 'GA' YANG 'GRUB PAR MI

BYED PAS, DE DAG NI CI LA YANG SBYONG BAR MI BYED DO, ,DE DAG
BSOD SNYOMS DE LEN PA NA YANG 'KHOR GSUM YONGS SU DAG PAS LEN TO,
,LHA'I BU, 'KHOR GSUM YONGS SU DAG PA DE YANG GANG

ZHE NA; LEN PAR BYED PA'I BDAG GANG YIN PA YANG MI DMIGS, SBYIN
PAR BYED PA'I SBYIN PA PO GANG YIN PA YANG MI DMIGS, BLANG BAR
BYA BA'I BSOD SNYOMS GANG YIN PA YANG MI DMIGS

PA STE; LHA'I BU, DE NI 'KHOR GSUM YONGS SU DAG PA ZHES BYA'O,
,LHA'I BU, GANG DE LTAR DAG PA DE NI YANG SBYOR BAR MI BYED PAS
NA, KHO BO NI DE LAS BSAMS NAS 'DI SKAD CES GANG STONG


@55A *, ,GSUM GYI STONG CHEN PO'I 'JIG RTEN GYI KHAMS THAMS CAD
KYIS DAD PAS BYIN PA YONGS SU LONGS SPYOD PAR BYED CING, YONGS SU
SBYONG PAR MI BYED PA DE NI

'JIG RTEN NA SBYIN GNAS KYI 'OS YIN TE, DE NI LEGS PAR RAB TU
BYUNG BA YIN NO ZHES STON TO, ,GZHAN YANG 'JAM DPAL GZHON NUR
GYUR PAS LHA'I BU BLO GROS RAB GNAS LA 'DI

SKAD CES SMRAS SO, ,LHA'I BU, DE LTAR RAB TU BYUNG ZHING DE LTAR
RDZOGS PAR BSNYEN PA DE LA, KHO BO 'DI SKAD CES, RIGS KYI BU, GAL
TE KHYOD DGON PAR MI GNAS SHING, GRONG

DU MA YIN, THAG NYE BAR MA YIN, THAG RING BAR MA YIN, LAM GOL BAR
MA YIN, GCIG PUR MA YIN, SKYE BO MANG PO'I DBUS SU MA YIN, 'DU
'DZI'I NANG DU MA YIN, DBEN

PAR MA YIN LA, BSOD SNYOMS SPYOD PAR YANG MI BYED, MGRON DU YANG
MI 'GRO, PHYAG DAR KHROD PAR YANG MI BYED, SMAD PA'I LHUNG BZED
DANG, CHOS GOS KYANG MI 'CHANG, BLA

GAB MED PAR YANG MI BYED, 'DOD PA CHUNG BAR YANG MI BYED, 'DOD PA
CHE BAR YANG MI BYED, CHOG SHES PAR YANG MI BYED, CHOG MI SHES
PAR YANG MI BYED, RAB TU DBEN PAR

YANG MI BYED, RAB TU MI DBEN PAR YANG MI BYED, SHING DRANG BAR
YANG MI BYED, GNAS KHANG DU YANG MI GNAS, SMAN BKUS TE BOR BA
YANG MI BSTEN, MAR SAR DANG, SBRANG RTZI


@55B YANG MI BSTEN CING, RIGS KYI BU, GAL TE KHYOD SBYANGS PA'I
YON TAN GYI CHOS DE LTA BU THAMS CAD YANG DAG PAR BLANGS TE 'JUG
PAR MI BYED PA DE LTA NA KHYOD SBYANGS PA DANG LDAN PA YIN NO
ZHES

SMRA'O; ;DE CI'I PHYIR ZHE NA, LHA'I BU, GANG 'DI SNYAM DU BDAG
NI PHYAG DAR KHROD PA'O, ,BSOD SNYOMS PA'O, ,SHING DRUNG PA'O,
,BDAG NI SMAN BKUS TE BOR BAS CHOG SHES PA'O, ,BDAG NI 'DOD

PA CHUNG BA'O, ,BDAG NI CHOG SHES PA'O, ,BDAG NI DGON PA PA'O,
,BDAG NI BLA GAB MED PA'O, ,BDAG NI SBYANGS PA DANG LDAN PA'O
SNYAM DU SEMS PA DE DAG NI MNGON PA'I NGA RGYAL CAN GYI RNAM PAR

G-YO BA YIN PA'I PHYIR RO, ,LHA'I BU, YANG DAG PAR ZHUGS PA LA NI
LHAG PAR G-YO BA DANG BRAL BAR G-YO BA DE DAG MI 'BYUNG NGO, ,DE
CI'I PHYIR ZHE NA, 'DI LTAR DE LA RNAM PAR RTOG PA MED PAS

BDAG NYID KYANG MI DMIGS NA, SBYANGS PA'I YON TAN RNAMS SU DMIGS
PA LTA CI SMOS TE, DE NI GNAS MED PA'I PHYIR RO, ,LHA'I BU, DE
LTA BAS NA GANG SBYANGS PA'I YON TAN DE DAG YANG DAG

PAR BLANGS TE 'JUG CING RLOM SEMS SU MI BYED, RNAM PAR RTOG PAR
MI BYED PA DE NI SBYANGS PA DANG LDAN PA YIN NO ZHES KHO BO
SMRA'O, ,DE CI'I PHYIR ZHE NA, LHA'I BU, DGE SLONG GANG 'DOD
CHAGS

SBYONG BA DANG, ZHE SDANG SBYONG BA DANG, GTI MUG SBYONG BA DANG,
KHAMS GSUM SBYONG BA DANG, PHUNG PO RNAMS SBYONG BA DANG, KHAMS
RNAMS SBYONG BA DANG, NANG GI SKYE MCHED DRUG DANG, PHYI'I SKYE


@56A *, ,MCHED DRUG PO DE DAG SBYONG BAR BYED CING CI NAS KYANG
MI LEN, MI 'DOR, MI SGOM, MI SEL, RNAM PAR MI SEL BA DE LTAR
SBYONG BAR BYED PA DE NI SBYANGS PA DANG LDAN PA YIN

NO ZHES KHO BO SMRA BA'I PHYIR RO, ,LHA'I BU, GZHAN YANG DE LTAR
RAB TU BYUNG ZHING DE LTAR RDZOGS PAR BSNYEN PA DE LA KHO BO 'DI
SKAD CES, RIGS KYI BU, GAL TE KHYOD BDEN PA BZHI RTOGS PAR MI
BYED,

DRAN PA NYE BAR GZHAG PA BZHI YANG MI BSGOM, YANG DAG PAR SPONG
BA BZHI YANG MA YIN, RDZU 'PHRUL GYI RKANG PA BZHI YANG MA YIN,
DBANG PO LNGA YANG MA YIN, STOBS LNGA YANG MA YIN, BYANG CHUB KYI

YAN LAG BDUN YANG MA YIN, 'PHAGS PA'I LAM YAN LAG BRGYAD PA YANG
MI SGOM ZHING, BYANG CHUB KYI PHYOGS KYI CHOS SUM CU RTZA BDUN
YANG MI SGOM, MNGON SUM DU MI BYED, RNAM PAR

THAR PA'I SGO GSUM YANG MI SGOM, MNGON SUM DU MI BYED PA DE LTA
NA, KHYOD BYANG CHUB KYI PHYOGS KYI CHOS RNAMS BSGOM PA YIN NO
ZHES SMRA'O, ,DE CI'I PHYIR ZHE NA, LHA'I BU, DE NI MI SKYE BA'I
MTSAN

NYID RTOGS PA ZHES BYA STE, DE NI BSGOM PAR BYAR MED CING MNGON
SUM DU BYAR MED PA'I PHYIR RO, ,DE CI'I PHYIR ZHE NA, MI SKYE BA
NI MNGON SUM DU BYAR MI NUS PA'I PHYIR RO, ,LHA'I BU, DRAN PA NYE

BAR GZHAG PA RNAMS ZHES BYA BA NI CHOS THAMS CAD DRAN PA MED CING
YID LA BYA BA MED PAS DE'I PHYIR DRAN PA NYE BAR GZHAG PA RNAMS
ZHES BYA'O, ,LHA'I BU, DGE SLONG GANG 'DOD PA'I


@56B KHAMS LA YANG MI GNAS, GZUGS KYI KHAMS LA YANG MI GNAS,
GZUGS MED PA'I KHAMS LA YANG MI GNAS PA DE NI GNAS MED PA LA GNAS
BA'I DGE SLONG DRAN PA NYE BAR GZHAG PA

RNAMS BSGOM PA ZHES BYA'O, ,JI LTAR BSGOM ZHE NA, CI NAS SGOM PAR
MI BYED, 'JIG PAR MI BYED PA DE LTAR SGOM PAR BYED PAS, DE'I
PHYIR SGOM PAR BYED PA ZHES BYA STE, BYANG CHUB KYI PHYOGS

KYI CHOS SUM CU RTZA BDUN PO THAMS CAD LA YANG DE BZHIN DU SBYAR
RO, ,LHA'I BU, GANG GI TSE DGE SLONG RNAL 'BYOR PA RNAL 'BYOR
SPYOD PAS CHOS THAMS CAD MI DMIGS PA DE'I TSE NA RLOM SEMS

SU MI BYED DO, ,GANG GI TSE RLOM SEMS SU MI BYED PA DE'I TSE SGOM
PAR MI BYED DO, ,GANG GI TSE SGOM PAR MI BYED PA DE'I TSE MNGON
SUM DU MI BYED DO, ,DE CI'I PHYIR ZHE NA, LHA'I BU, BYANG CHUB
KYI

PHYOGS KYI CHOS SUM CU RTZA BDUN ZHES BYA BA GANG YIN PA DE NI
MING TZAM STE, MING DE YANG G-YO BA MED PA, RKYEN LAS SKYES PA,
MTSAN NYID MED PAR MTSAN NYID GCIG PA, BRJOD KYANG RUNG,

MA BRJOD KYANG RUNG, MING GIS YONGS SU SHES PA GANG YIN PA DE
DMIGS SU MED PA'I PHYIR TE, BYANG CHUB KYI PHYOGS KYI CHOS SUM CU
RTZA BDUN YONGS SU SHES PA GANG YIN PA DE NI BDEN PA

PA MTHONG BA YIN NO, ,LHA'I BUS SMRAS PA, 'JAM DPAL, RNAL 'BYOR
PA RNAL 'BYOR SPYOD PA ZHES BGYI NA, JI LTAR NA DGE SLONG RNAL
'BYOR SPYOD PA LAGS, 'JAM DPAL GYIS SMRAS PA,


@57A *, ,LHA'I BU, GANG GI TSE RNAL 'BYOR SPYOD PA 'DI LTA STE,
CHOS THAMS CAD SKYE BA MED PA'I TSUL GYIS TSUL GCIG TU SBYOR BAR
BYED NA, DE'I PHYIR RNAL 'BYOR SPYOD

PA ZHES BYA'O, ,GANG GI TSE CI LA YANG MI SPYOD NA, DE'I PHYIR
RNAL 'BYOR SPYOD PA ZHES BYA'O, ,CI LA MI SPYOD CE NA, 'DI LTA
STE, CHOS THAMS CAD YOD PA MA YIN PA'I PHYIR 'JIG RTEN

'DI LA MI SPYOD, 'JIG RTEN PHA ROL LA MI SPYOD, KHAMS GSUM LA MI
SPYOD DE, DE'I PHYIR RNAL 'BYOR SPYOD PA ZHES BYA'O, ,LHA'I BU,
GANG GI TSE RNAL 'BYOR SPYOD PA CHOS 'GA' YANG

SBYOR BAR MI BYED, 'BYED PAR MI BYED NA DE'I PHYIR RNAL 'BYOR
SPYOD PA ZHES BYA'O, ,DE NAS 'KHOR DE LAS DGE SLONG STONG PHRAG
MANG PO DAG 'DI SNYAM DU, BCOM LDAN 'DAS DE BZHIN

GSHEGS PAS RNAM PAR THAR PA'I SGO GSUM RTOGS PAS MYA NGAN LAS
'DA' BA DANG, BYANG CHUB KYI PHYOGS KYI CHOS SUM CU RTZA BDUN
MNGON SUM DU BYAS PAS MYA NGAN LAS 'DA' BAR

'GYUR RO ZHES GSUNGS PA DE 'JAM DPAL GZHON NUR GYUR PA 'DIS BKAG
PAR GYUR NA, 'JAM DPAL GZHON NUR GYUR PAS BSTAN PA 'DI JI LTAR
RUNG STE, CHOS BSTAN PA

'DI 'GAL BA'AM, GCIG TU MA GYUR GRANG, SNYAM DU THE TSOM GYI SEMS
SKYES PAR GYUR TO, ,DE NAS 'JAM DPAL GZHON NUR GYUR BAS DGE SLONG
DE DAG GI SEMS KYI YONGS


@57B SU RTOGS PA SEMS KYIS SHES NAS, GNAS BRTAN SH'A RI'I BU LA
SMRAS PA, BTZUN PA SH'A RI'I BU KHYOD NI DE BZHIN GSHEGS PAS YID
CHES PA, DAD PA DANG LDAN PA, SHES RAB CHEN PO RNAMS KYI

MCHOG TU BSTAN PA YIN NA, BTZUN PA SH'A RI'I BU, GANG GI TSE
KHYOD KYIS 'DOD CHAGS DANG BRAL BA'I CHOS RNAMS MNGON SUM DU BYAS
PA'I TSE, BTZUN PAS BDEN PA BZHI PO DAG DMIGS PA'AM,

MNGON SUM DU BYAS PA'AM, BSGOM PA'AM, BYANG CHUB KYI PHYOGS KYI
CHOS SUM CU RTZA BDUN DANG, RNAM PAR THAR PA'I SGO GSUM PO DAG
DMIGS PA'AM, MNGON SUM DU BYAS PA'AM, BSGOM

PA CI YANG YOD DAM, SH'A RI'I BUS SMRAS PA, 'JAM DPAL, DE NI MED
DE, GANG MNGON SUM DU BYA BA'AM, BSGOM PAR BYA BA'AM, RTOGS PAR
BYA BA'I CHOS DE NI 'GA' YANG

DMIGS SU MED DO, ,DE CI'I PHYIR ZHE NA, CHOS THAMS CAD NI BLANG
DU MED PA, MA SKYES PA, RNAM BAR RIG PA MED PA, STONG PA YIN PAS,
STONG PAS STONG PA NYID MNGON SUM DU MI BYED PA'I PHYIR

RO; ;BSTAN PA 'DI BSHAD PA NA DGE SLONG SUM STONG LEN PA MED PAR
ZAG PA RNAMS LAS SEMS RNAM PAR GROL LO,, ,,BAM PO BZHI PA STE THA
MA'O, ,DE NAS LHA'I BU BLO GROS

RAB GNAS KYIS 'JAM DPAL GZHON NUR GYUR PA LA LEGS SO ZHES BYA BA
BYIN TE, 'JAM DPAL, DE NI 'DI LTA STE, BYE BAS GO BA ZAB MO LA
BZOD PA, STONG PA NYID LA GNAS PAS BSTAN PA


@58A *, ,LAGS TE, LEGS SO, ,LEGS SO, ,'JAM DPAL GYIS SMRAS PA,
LHA'I BU, KHO BO NI PHYA BAS GO BA MA YIN GYI, BYIS PA SO SO'I
SKYE BO THAMS CAD NI PHYE BAS GO BA

YIN NO, ,DE CI'I PHYIR ZHE NA, 'DI LTAR DE DAG NI 'BYED PAR BYED
PA YIN PA'I PHYIR RO, ,CI ZHIG 'BYED PAR BYED CE NA, SEMS CAN
DMYAL BAR 'BYED PAR BYED DO, ,DUD 'GRO'I SKYE GNAS 'BYED

PAR BYED DO, ,GSHIN RJE'I 'JIG RTEN 'BYED PAR BYAD DO, ,KHAMS
GSUM 'BYED PAR BYED DO, DE LTAR 'BYED PA RNAMS DANG, KUN DU 'BYED
PA RNAMS KYI 'KHOR BA'I SNGON GYI MTHA' MI MNGON

NO; ;LHA'I BU, BYIS PA RNAMS NI 'DOD CHAGS KUN DU 'BYED PAR BYED
DO, ,ZHE SDANG KUN DU 'BYED PAR BYED DO, ,GTI MUG KUN DU 'BYED
PAR BYED DO, ,LTA BA KUN DU 'BYED PAR BYED DO, ,MING DANG

GZUGS KUN DU 'BYED PAR BYED DO, ,LHA'I BU, SANGS RGYAS RNAMS NI
PHYE BAS GO BA MA YIN NO, ,NYAN THOS RNAMS KYANG MA YIN, RANG
SANGS RGYAS RNAMS KYANG MA YIN, BYANG CHUB SEMS DPA'

BZOD PA THOB PA RNAMS KYANG MA YIN GYI, LHA'I BU, BYIS PA RNAMS
NI PHYE BAS GO BA MA YIN NO, ,LHA'I BUS SMRAS PA, 'JAM DPAL, 'O
NA CI KHYOD RNAM PAR SPROS NA GO BA LAGS SAM, 'JAM

DPAL GYIS SMRAS PA, LHA'I BU, DE NI MA YIN NO, ,LHA'I BUS SMRAS
PA, 'JAM DPAL, 'O NA BKRI DGOS PA LAGS SAM, 'JAM DPAL GYIS SMRAS
PA, LHA'I BU, DE NI MA YIN NO, ,LHA'I BUS


@58B SMRAS PA, 'JAM DPAL, 'O NA TSIG LHUR LEN PA LAGS SAM, 'JAM
DPAL GYIS SMRAS PA, LHA'I BU, DE DE BZHIN TE, KHO BO NI TSIG LHUR
LEN PA YIN NO, ,LHA'I BUS SMRAS PA, 'JAM DPAL KHYOD

CI LAS DGONGS TE DE SKAD STON, 'JAM DPAL GYIS SMRAS PA, LHA'I BU,
GANG BYANG CHUB SEMS DPA' NI YI GE GCIG DANG, TSIG GCIG LAS KYANG
MI G-YO LA, YI GE DE NYID DANG, TSIG DE NYID

KYI DON DANG, TSUL DANG, SGO DANG, LAM YANG YANG DAG PAR JI LTA
BA BZHIN RAB TU SHES PAR BYED DO, 'DI NI STONG PA'O ZHES BYA BAR
SHES PAR BYED DO, ,'DI NI DBEN PA'O ZHES BYA BAR SHES PAR BYED

DO; ;'DI NI DNGOS PO MED PA'O ZHES BYA BAR SHES PAR BYED DO, ,'DI
NI SKYE BA MED PA'O ZHES BYA BAR SHES PAR BYED CING, CI NAS KYANG
RNAM PAR SHES PAR MI BYED, RIG PAR MI BYED, TSOR BAR MI

BYED PA DE LTAR SHES PAR BYED PAS, DE'I PHYIR TSIG LHUR LEN PA
ZHES BYA'O, ,DE NAS BCOM LDAN 'DAS KYIS 'JAM DPAL GZHON NUR GYUR
PA LA LEGS SO ZHES BYA BA BYIN TE, 'JAM DPAL, DE

NI 'DI LTA STE, GZUNGS THOB PAS BSTAN PA YIN TE, LEGS SO, ,LEGS
SO, ,'JAM DPAL GYIS GSOL PA, BCOM LDAN 'DAS, BDAG NI GZUNGS THOB
PA MA LAGS SO, ,DE CI'I SLAD DU ZHE

NA; BCOM LDAN 'DAS, BYIS PA RNAMS NI GZUNGS THOB PA LAGS KYI,
SANGS RGYAS RNAMS DANG, BYANG CHUB SEMS DPA' RNAMS NI GZUNGS THOB
PA MA LAGS PA'I SLAD DU'O, ,DE CI'I SLAD


@59A *, ,DU ZHE NA, BCOM LDAN 'DAS, BYIS PA RNAMS NI 'DZIN PAR
BGYID PA'I SLAD DU STE, CI ZHIG 'DZIN PAR BGYID CE NA, BDAG TU
'DZIN PAR BGYID DO, ,SEMS

CAN DU 'DZIN PA DANG, SROG TU 'DZIN PA DANG, GANG ZAG TU 'DZIN
PAR BGYID DO, ,CHAD PAR 'DZIN PA DANG, RTAG PAR 'DZIN PA DANG,
'DOD CHAGS DANG, ZHE SDANG DANG, GTI MUG 'DZIN PAR

BGYID DO, ,MA RIG PA DANG, SRID PA'I SRED PA DANG, PHUNG PO LNGA
DANG, 'JIG TSOGS DANG, KHAMS BCO BRGYAD DANG, NANG GI SKYE MCHED
DRUG DANG, PHYI'I SKYE MCHED DRUG 'DZIN PAR BGYID DO,,

RTOG PA DANG, RNAM PAR RTOG PA DANG, YONGS SU RTOG PA DANG, LTA
BA'I RNAM PA DAG 'DZIN PAR BGYID DE, BCOM LDAN 'DAS, DE LTAR LAGS
PAS BYIS PA RNAMS NI GZUNGS THOB PA LAGS

SO; ;RTOG GE BA RNAMS NI RTOG PA DANG, RNAM PAR RTOG PA DANG,
YONGS SU RTOG PA DANG, LTA BA'I RNAM PA DAG 'DZIN PAR BGYID PAS
BCOM LDAN 'DAS DE'I SLAD DU BYIS PA RNAMS NI GZUNGS

THOB PA LAGS SO, ,DE CI'I SLAD DU ZHE NA, BYIS PA RNAMS CHOS GANG
DAG 'DZIN PAR BGYID PA DE DAG NI SANGS RGYAS RNAMS 'DZIN PAR MI
MDZAD, NYAN THOS RNAMS KYANG MI BGYID, RANG

SANGS RGYAS RNAMS KYANG MI BGYID DE, BYANG CHUB SEMS DPA' RNAMS
KYANG MI BGYID PAS DE'I SLAD DU BYIS PA RNAMS NI GZUNGS THOB PA
LAGS SO, ,DE CI'I SLAD DU ZHE NA, 'DI LTAR BYIS PA


@59B RNAMS NI LEGS PAR 'DZIN PA MA LAGS PA 'DZIN PAR BGYID KYI,
SANGS RGYAS RNAMS NI MI MDZAD, NYAN THOS RNAMS KYANG MI BGYID,
RANG SANGS RGYAS RNAMS KYANG MI BGYID, BYANG CHUB SEMS

DPA' RNAMS KYANG MI BGYID PA'I SLAD DU'O, ,DE NAS LHA'I BU BLO
GROS RAB GNAS KYIS 'JAM DPAL GZHON NUR GYUR PA LA 'DI SKAD CES
SMRAS SO, ,'JAM DPAL, GAL TE KHYOD GZUNGS THOB

PA MA LAGS NA, 'O NA CI KHYOD RTOGS PA BUL BA LAGS SAM, 'JAM DPAL
GYIS SMRAS PA, LHA'I BU, DE DE BZHIN TE, KHO BO NI RTOGS PA BUL
BA YIN NO, ,DE CI'I PHYIR ZHE NA, LHA'I BU, KHO

BO NI RTOGS PA GANG, SANGS RGYAS RNAMS DANG, NYAN THOS RNAMS
DANG, RANG SANGS RGYAS RNAMS DANG, BYANG CHUB SEMS DPA' RNAMS
KYIS KYANG MI MKHYEN PA DE TZAM DU BUL BA'I RTOGS PA

DANG LDAN PA'I PHYIR RO, ,LHA'I BU, BYIS PA SO SO'I SKYE BO GANG
DAG YIN PA DE DAG NI RTOGS PA BUL BA MA YIN NO, ,DE CI'I PHYIR
ZHE NA, BYIS PA SO SO'I SKYE BO RNAMS NI MNGON PAR CHAGS PA'I

RTOGS PA CAN YIN LA, MKHAS PA RNAMS NI RTOGS PA BUL BA DANG LDAN
PA'I PHYIR RO, ,RGYUN DU ZHUGS PA RNAMS KYANG RE ZHIG MNGON PAR
CHAGS PA'I RTOGS PA CAN DU STON NA, BYIS PA SO SO'I

SKYE BO GZHAN DAG LTA SMOS KYANG CI DGOS TE, LHA'I BU, DE LTA BAS
NA KHO BO NI RTOGS PA BUL BA YIN GYI, GZUNGS THOB PA MA YIN NO,
,DE CI'I PHYIR ZHE NA, KHO BOS NI GANG GZUNG BAR BYA BA


@60A *, ,CUNG ZAD KYANG MA RNYED BA'I PHYIR RO, ,BSTAN PA 'DI
BSHAD PA NA 'KHOR DE LAS DGE SLONG LNGA BRGYA TZAM CHOS KYI RNAM
GRANGS 'DI MA RTOGS TE SPANGS SHING 'GAL

BAR BYAS NAS, RANG RANG GI LUS DE DAG NYID KYIS SEMS CAN DMYAL BA
CHEN PO RNAMS SU LHUNG BAR GYUR TO, ,DE NAS TSE DANG LDAN PA SH'A
RI'I BUS 'JAM DPAL GZHON NUR GYUR PA LA 'DI

SKAD CES SMRAS SO, ,'JAM DPAL, DGE SLONG LNGA BRGYA TZAM PO 'DI
DAG CHOS KYI RNAM GRANGS 'DI MA RTOGS TE, SPANGS SHING 'GAL BAR
BYAS NAS RANG RANG GI LUS 'DI DAG NYID KYIS SEMS

CAN DMYAL BA CHEN PO RNAMS SU LHUNG BAR 'GYUR GYI, DE LTA BU'I
GNAS ZAB MO DAG MA STON PAR SO SOR RTOGS TE STON CIG, 'JAM DPAL
GYIS SMRAS PA, BTZUN PA SH'A RI'I BU, KHYOD MA

RTOG CIG, GANG SEMS CAN DMYAL BAR 'GRO BA'I CHOS DE LTA BU 'GA'
YANG DMIGS SU MED DO, ,DE CI'I PHYIR ZHE NA, CHOS THAMS CAD SKYE
BA MED PA'I PHYIR RO, ,BTZUN PA SH'A RI'I BU,

GZHAN YANG DE SKAD CES SO SOR RTOG STE STON CIG CES ZER BA NI,
BTZUN PA SH'A RI'I BU, RIGS KYI BU'AM RIGS KYI BU MO BDAG TU LTA
BA LA BRTEN PA'AM, SEMS CAN DU LTA BA LA BRTEN

PA 'AM, SROG TU LTA BA LA BRTEN PA'AM, GANG ZAG TU LTA BA LA
BRTEN PA GANG GIS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS DGE SLONG GI DGE 'DUN


@60B DANG BCAS PA GANGG'A'I KLUNG GI BYE MA SNYED CIG LA JI SRID
'TSO'I BAR DU BDE BA'I YO BYAD THAMS CAD KYIS BSNYEN BKUR BYAS
LA, GANG GIS CHOS ZAB MO SHES PAR DKA' BA 'JIG RTEN THAMS CAD
DANG

MI MTHUN PA 'DI LTA BU 'DI THOS SHING, CHOS STONG PA DANG, MTSAN
MA MED PA DANG, SMON PA MED PA DANG, ZHI BA DANG, DBEN PA DANG,
SKYE BO MED PA DANG, SEMS CAN MED PA DANG, SROG MED PA

DANG; GANG ZAG MED PA DANG, MI RTAG PA DANG, SDUG BSNGAL BA DANG,
BDAG MED PA 'DI LTA BU 'DI THOS NAS SPANGS TE SEMS CAN DMYAL BA
RNAMS SU LHUNG BAR GYUR PA NI, BTZUN PA SH'A RI'I

BU; RIGS KYI BU'AM RIGS KYI BU MO CHOS ZAB MO 'DI THOS NAS SPANGS
TE, SEMS CAN DMYAL BA RNAMS SU LHUNG BA DE CHES MYUR BAR DE DAG
NAS LDANG ZHING RNAM PAR THAR PAR 'GYUR GYI, RIGS

KYI BU'AM RIGS KYI BU MO BDAG TU BLTA BA LA BRTEN PA, CHOS 'DI MA
THOS PAR DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS GANGG'A'I KLUNG GI BYE MA SNYED LA BSNYEN

BKUR BYAS PA DE NI DE LTA MA YIN NO, ,DE NAS BCOM LDAN 'DAS KYIS
'JAM DPAL GZHON NUR GYUR PA LA LEGS SO ZHES BYA BA BYIN TE, 'JAM
DPAL, LEGS SO, ,LEGS SO, ,JI SKAD SMRAS

PA DE BZHIN TE, THOS PA 'DI NI SANGS RGYAS 'BYUNG PA DANG 'DRA'O,
,THOS PA 'DI NI RGYUN DU ZHUGS PA'I 'BRAS BU DANG 'DRA'O, ,THOS
PA 'DI NI LAN GCIG PHYIR 'ONG BA'I 'BRAS BU DANG 'DRA'O, ,THOS


@61A *, ,PA 'DI NI PHYIR MI 'ONG BA'I 'BRAS BU DANG 'DRA'O, ,THOS
PA 'DI NI DGRA BCOM PA DANG 'DRA'O, ,DE CI'I PHYIR ZHE NA, BDAG
TU LTA BA LA BRTEN PA DANG, DMIGS PA

CAN LA NI THOB PA'AM, MNGON PAR RTOGS PA MED PA'I PHYIR RO, ,DE
NAS BCOM LDAN 'DAS KYIS TSE DANG LDAN PA SH'A RI'I BU LA 'DI SKAD
CES BKA' STZAL TO, ,SH'A RI'I BU, DGE SLONG DE DAG NI

SEMS CAN DMYAL BA DE DAG NAS CHES MYUR BAR LDANG ZHING YONGS SU
MYA NGAN LAS 'DA' BAR 'GYUR GYI, 'DI NA MI GTI MUG CAN DMIGS PA'I
LTA BA DANG LDAN PA THE TSOM DU GYUR PA GANG DAG

DE BZHIN GSHEGS PA LA MCHOD PA BYED PA DE DAG NI DE LTA MA YIN
NO, ,SH'A RI'I BU, DE LTA MOD KYI DE NI DE DAG GI YONGS SU MYA
NGAN LAS 'DA' BA'I RGYUR 'GYUR BA YIN TE, MYUR DU RNAM PAR

THAR PAR NI MI 'GYUR RO, ,DE CI'I PHYIR ZHE NA, 'DI LTAR CHOS ZAB
MO DAG MA THOS PA'I PHYIR RO, ,SH'A RI'I BU, GZHAN YANG RIGS KYI
BU'AM RIGS KYI BU MO GANG DAG RNA BLAGS TE, CHOS ZAB

MO 'DI MNYAN NAS MA RTOGS SHING SPANGS TE, SEMS CAN DMYAL BAR
'GRO BA DE DAG NI CHES MYUR BAR RNAM PAR THAR PAR 'GYUR GYI,
DMIGS PA CAN THE TSOM DU GYUR PA GZHAN DAG NI DE LTA

MA YIN NO, ,DE NAS LHA'I BU BLO GROS RAB GNAS KYIS 'JAM DPAL
GZHON NUR GYUR PA LA 'DI SKAD CES SMRAS SO, ,'JAM DPAL KHYOD BDAG
DANG TSANGS PA MTSUNGS PAR SPYOD BZHED DAM, 'JAM


@61B DPAL GYIS SMRAS PA, LHA'I BU, GAL TE KHYOD TSANGS PAR SPYOD
PA MI LEN CING TSANGS PAR SPYAD PA SPYOD PAR MI BYED PA DE LTA
NA, KHO BO KHYOD DANG TSANGS PA MTSUNGS PAR SPYOD 'DOD DO, ,LHA'I
BUS

SMRAS PA, 'JAM DPAL KHYOD CI LAS DGONGS TE DE SKAD STON, 'JAM
DPAL GYIS SMRAS PA, LHA'I BU, GANG LEN PAR BYED PAR DE NI SPYOD
PAR BYED KYI, GANG LEN PAR MI BYED PA DE NI CI LA YANG

SPYOD PAR MI BYED DO, ,LHA'I BU, GANG TSANGS PAR SPYAD PA DMIGS
PAR BYED PA DE NI SPYOD PAR BYED KYI, GANG DMIGS PAR MI BYED PA
DE NI CI YANG SPYOD PAR MI BYED DO, ,LHA'I BUS SMRAS PA, 'JAM

DPAL, 'O NA CI KHYOD TSANGS PAR MI SPYOD LAGS SAM, 'JAM DPAL GYIS
SMRAS PA, LHA'I BU, DE DE BZHIN TE, KHO BO NI TSANGS PAR MI SPYOD
DO, ,DE CI'I PHYIR ZHE NA, KHO BO NI TSANGS PA YANG MA

YIN LA, SPYOD PA YANG MA YIN PAS DE'I PHYIR KHO BO TSANGS PAR MI
SPYOD DO, ,LHA'I BUS SMRAS PA, 'JAM DPAL, DE NI 'DI LTA STE,
THOGS PA MED PA'I SPOBS PA DANG LDAN PAS BSTAN PA LAGS TE,

LEGS SO, ,LEGS SO, ,'JAM DPAL GYIS SMRAS PA, LHA'I BU, GAL TE KHO
BO THOGS PA MED PA'I SPOBS PA DANG LDAN PA YIN PAR GYUR NA NI DE
LTAR NA THOGS PAR YANG 'GYUR RO, ,DE CI'I PHYIR

ZHE NA; CI TZAM DU BDAG GI YOD PA DANG, JI TZAM DU BDAG GI MNGON
PAR ZHEN PA YOD PA DE TZAM DU THOGS PAR 'GYUR BA'I PHYIR RO,
,'JAM DPAL GZHON NUR GYUR PAS, LHA'I BU BLO GROS


@62A *, ,RAB GNAS LA GZHAN YANG 'DI SKAD CES SMRAS SO, ,LHA'I BU,
GAL TE KHYOD SEMS CAN THAMS CAD SROG DANG BRAL BAR BYED CING
MTSON CHA YANG THOGS PAR MI

BYED; RAL GRI MA YIN, BONG BA YANG MA YIN, DBYUG PA YANG THOGS
PAR MI BYED PA DE LTAR NA KHO BO KHYOD DANG TSANGS PA MTSUNGS PAR
SPYOD 'DOD DO, ,LHA'I BUS SMRAS PA, 'JAM DPAL KHYED

CI LAS DGONGS TE DE SKAD STON, 'JAM DPAL GYIS SMRAS PA, LHA'I BU,
SEMS CAN SEMS CAN ZHES BYA BA CI ZHIG YIN PAR SHES, LHA'I BUS
SMRAS PA, 'JAM DPAL, SEMS CAN

SEMS CAN ZHES BGYI BA NI, 'DI LTA STE, MING TZAM DANG, 'DZIN PA'I
'DU SHES TZAM LAGS SO, ,'JAM DPAL GYIS SMRAS PA, LHA'I BU, DE LTA
BAS NA BDAG TU 'DZIN PA'I 'DU SHES

GSAD PAR BYA'O, ,SEMS CAN DU 'DZIN PA'I 'DU SHES GSAD PAR BYA'O,
,SROG TU 'DZIN PA'I 'DU SHES GSAD PAR BYA'O, ,GANG ZAG TU 'DZIN
PA'I 'DU SHES GSAD PAR BYA'O, ,MING DU

'DZIN PA'I 'DU SHES GSAD PAR BYA'O, ,LHA'I BUS SMRAS PA, 'JAM
DPAL, CIS DGUM PAR BGYI, 'JAM DPAL GYIS SMRAS PA, LHA'I BU, SHES
RAB KYI MTSON GYIS GSAD PAR BYA

STE; SHES RAB KYI MTSON DES KYANG, CI NAS KYANG 'DZIN PA MED PA
DANG, GCOD PA MED PA DE LTAR GZUNG BAR BYA ZHING, DE LTAR GSAD
PAR BYA'O, ,LHA'I BU, RNAM GRANGS DES NA KHYOD KYIS 'DI


@62B LTAR GANG GIS BDAG GI 'DU SHES DANG, SEMS CAN GYI 'DU SHES
GSAD PA DES, SEMS CAN THAMS CAD GSAD PA YIN PAR RIG PAR BYA'O,
,'JAM DPAL, GZHON NUR GYUR PAS LHA'I

BU BLO GROS RAB GNAS LA GZHAN YANG 'DI SKAD CES SMRAS SO, ,LHA'I
BU, GAL TE KHYOD MI DGE BA BCU'I LAS KYI LAM RNAMS YANG DAG PAR
BLANGS TE 'JUG CING, NAG PO'I PHYOGS THAMS CAD KYI

MNYAM PA NYID KYIS DKAR PO'I PHYOGS THAMS CAD YANG DAG PAR BLANGS
TE 'JUG PAR BYED PA DE LTA NA, KHO BO KHYOD DANG TSANGS PA
MTSUNGS PAR SPYOD 'DOD DO, ,LHA'I BUS SMRAS PA, 'JAM DPAL

KHYOD CI LAS DGONGS TE DE SKAD STON, 'JAM DPAL GYIS SMRAS PA,
LHA'I BU, NAG PO'I PHYOGS KYI MNYAM PA NYID GANG YIN PA DES DE
MNYAM PAR NYID YIN PAS, MNYAM PA NYID DU 'JUG PAR

BYED PA DE LTA NA KHO BO KHYOD DANG TSANGS PA MTSUNGS PAR SPYOD
DO, ,LHA'I BU, 'DI JI SNYAM DU SEMS, NAG PO'I PHYOGS KYI MNYAM PA
NYID GANG YIN SNYAM, LHA'I BUS SMRAS PA, 'JAM DPAL BYA BA

MA MCHIS PA DANG, LHAG PAR BYA BA MI BGYID PA LAGS SO, ,'JAM DPAL
GYIS SMRAS PA, LHA'I BU, DKAR PO'I PHYOGS ZHES BYA BA GANG YIN
SNYAM, LHA'I BUS SMRAS PA, 'JAM DPAL, CHOS

KYI DBYINGS DANG, DE BZHIN NYID DANG, YANG DAG PA'I MTHA' DANG,
RNAM PAR THAR PA'I SGO GSUM STE, DE NI DKAR PO'I PHYOGS LAGS SO,
,'JAM DPAL GYIS SMRAS PA, LHA'I BU, CHOS KYI DBYINGS


@63A *, ,KYIS SGRIB PAR NUS SAM, LHA'I BUS SMRAS PA, 'JAM DPAL,
DE NI MA LAGS SO, ,'JAM DPAL GYIS SMRAS PA, LHA'I BU, DE'I PHYIR
KHO BO NI DE LAS

BSAMS NAS, DE SKAD CES GAL TE KHYOD NAG PO'I PHYOGS THAMS CAD KYI
MNYAM PA NYID KYIS DKAR PO'I PHYOGS THAMS CAD YANG DAG PAR BLANGS
TE 'JUG PAR BYED PA DE LTA NA KHO BO KHYOD

DANG TSANGS PA MTSUNGS PAR SPYOD 'DOD DO ZHES STON TO, ,'JAM DPAL
GZHON NUR GYUR PAS LHA'I BU BLO GROS RAB GNAS LA GZHAN YANG 'DI
SKAD CES SMRAS SO, ,LHA'I BU, GAL TE KHYOD

GSAD PA DANG PO PHYIR PHYUNG BA DE'I MGO LA MTSON GYIS 'DEBS PAR
BYED PA DE LTA NA KHO BO KHYOD DANG TSANGS PA MTSUNGS PAR SPYOD
'DOD DO, ,LHA'I BUS SMRAS PA, 'JAM DPAL KHYOD CI LAS

DGONGS NAS DE SKAD STON, 'JAM DPAL GYIS SMRAS PA, LHA'I BU, GSAD
PA GSAD PA ZHES BYA BA DE GANG ZHE NA, LHA'I BU, 'DOD CHAGS NI
GSAD PA ZHES BYA'O, ,ZHE SDANG DANG, GTI MUG NI

GSAD PA ZHES BYA'O, ,NGA RGYAL DANG, KHRO BA DANG, 'CHAB PA DANG,
PHRAG DOG DANG, SGYU DANG, G-YO DANG, SER SNA DANG, LHAG PAR
'DZIN PA DANG, MTSAN MA DANG, NYE BAR LEN PA DANG,

'DU SHES DANG, TSOR BA NI GSAD PA ZHES BYA STE, LHA'I BU, DE DAG
NI GSAD PA LEN PAR GSUNGS SO, ,LHA'I BU, RNAL 'BYOR PA RNAL 'BYOR
SPYOD PA GANG 'DOD CHAGS KYI SEMS SKYES


@63B PA SEL BAR BYED DE, ZHI BAR BYED, RAB TU ZHI BAR BYED PA DE
LA NI STONG PAR SNANG BAS MI SDUG PA LA 'JUG PAR MI BYED PAR SEMS
'DI GA LA SKYES, GANG DU 'GAG, YUL GANG LA CHAGS PAR

'GYUR, GANG GIS CHAGS PAR 'GYUR ZHES 'DOD CHAGS KYI SEMS DE NYID
KYI 'BYUNG BA DANG, 'JIG PA LA SO SOR RTOG PAR BYED DE, DE DE
LTAR SO SOR RTOG PAR BYED PA NA, 'DOD CHAGS KYANG

MI DMIGS, GANG LA CHAGS PAR 'GYUR BA DANG, GANG GIS CHAGS PAR
'GYUR BA DE YANG MI DMIGS SO, ,GANG GI TSE MI DMIGS PA DE'I TSE
MI LEN TO, ,GANG GI TSE MI LEN PA DE'I TSE MI 'DOR

RO; ;GANG GI TSE MI 'DOR BA DE'I TSE MI 'DZIN MI SPONG STE, DE NI
MYA NGAN LAS 'DAS PA ZHES BYA'O, ,ZHE SDANG DANG, GTI MUG DANG,
NGA RGYAL DANG, KHRO BA DANG, 'CHAB PA DANG, PHRAG DOG DANG, SGYU

DANG; G-YO DANG, SER SNA DANG, LHAG PAR 'DZIN PA DANG, MTSAN MA
DANG, NYE BAR LEN PA DANG, 'DU SHES DANG, TSOR BA'I SEMS LA YANG
DE BZHIN DU SBYAR TE, LHA'I BU, GANG GSAD PA DE LTA

BU SKYES MA THAG TU GSOD PAR BYED PA DE NI GSAD PA DANG PO PHYIR
PHYUNG BA DE'I MGO LA MTSON GYIS 'DEBS PA ZHES BYA STE, DE'I
PHYIR KHO BO NI DE LAS BSAMS NAS DE SKAD CES STON TO, ,'JAM

DPAL GZHON NUR GYUR PAS LHA'I BU BLO GROS RAB GNAS LA GZHAN YANG
'DI SKAD CES SMRAS SO, ,LHA'I BU, GAL TE KHYOD SANGS RGYAS MNYES
PAR MI BYED, CHOS MNYES PAR MI BYED, DGE 'DUN


@64A *, ,MNYES PAR MI BYED PA DE LTA NA KHO BO KHYOD DANG TSANGS
PA MTSUNGS PAR SPYOD 'DOD DO, ,LHA'I BUS SMRAS PA, 'JAM DPAL CI
LAS DGONGS TE DE SKAD STON, 'JAM

DPAL GYIS SMRAS PA, LHA'I BU, SANGS RGYAS SANGS RGYAS ZHES BYA BA
CI ZHIG YIN PAR SHES, LHA'I BUS SMRAS PA, 'JAM DPAL, DE BZHIN
NYID DANG, CHOS KYI DBYINGS LAGS SO, ,

'JAM DPAL GYIS SMRAS PA, LHA'I BU, 'DI JI SNYAM DU SEMS, DE BZHIN
NYID DANG, CHOS KYI DBYINGS MNYES PAR BYAR NUS SNYAM MAM, LHA'I
BUS SMRAS PA, 'JAM DPAL, DE NI MA LAGS

SO; ;'JAM DPAL GYIS SMRAS PA, LHA'I BU, KHO BO NI DE LAS BSAMS
NAS DE SKAD CES GAL TE KHYOD SANGS RGYAS MNYES PAR MI BYED PA DE
LTA NA KHO BO KHYOD DANG TSANGS PA MTSUNGS PAR SPYOD

'DOD DO ZHES STON TO, ,LHA'I BU, CHOS CHOS ZHES BYA BA CI ZHIG
YIN PAR SHES, LHA'I BUS SMRAS PA, 'JAM DPAL, CHOS ZHES BYA BA NI
'DOD CHAGS DANG BRAL BA NYID DANG, CHOS NYID

LAGS SO, ,'JAM DPAL GYIS SMRAS PA, LHA'I BU, 'DI JI SNYAM DU
SEMS, 'DOD CHAGS DANG BRAL BA NYID DANG, CHOS NYID MNYES PAR BYAR
NUS SNYAM MAM, LHA'I BUS SMRAS PA, 'JAM

DPAL, DE NI MA LAGS SO, ,'JAM DPAL GYIS SMRAS PA, LHA'I BU, KHO
BO NI DE LAS BSAMS NAS DE SKAD CES, GAL TE KHYOD CHOS MNYES PAR
MI BYED BA DE LTA NA KHO BO KHYOD DANG TSANGS PA


@64B MTSUNGS PAR SPYOD 'DOD DO ZHES STON TO, ,LHA'I BU, DGE 'DUN
DGE 'DUN ZHES BYA BA CI ZHIG YIN PAR SHES, LHA'I BUS SMRAS PA,
'JAM DPAL, 'PHAGS PA NYAN THOS RNAMS NI 'DUS MA

BGYIS KYIS RAB TU PHYE BA LAGS PAS BCOM LDAN 'DAS KYI NYAN THOS
KYI DGE 'DUN NI 'DUS MA BGYIS LAGS SO, ,'JAM DPAL GYIS SMRAS PA,
LHA'I BU, 'DI JI SNYAM DU SEMS, 'DUS MA BYAS

MNYES PAR BYA NUS SNYAM MAM, LHA'I BUS SMRAS PA, 'JAM DPAL, DE NI
MA LAGS SO, ,'JAM DPAL GYIS SMRAS PA, LHA'I BU, KHO BO NI DE LAS
BSAMS NAS DE SKAD CES, GAL TE KHYOD DGE 'DUN

MNYES PAR MI BYED PA DE LTA NA KHO BO KHYOD DANG TSANGS PA
MTSUNGS PAR SPYOD 'DOD DO ZHES STON TO, ,LHA'I BU, GZHAN YANG
GANG SANGS RGYAS SU DMIGS PA DE NI SANGS RGYAS MNYES PAR BYED DO, ,

GANG CHOS SU DMIGS PA DE NI CHOS MNYES PAR BYED DO, ,GANG DGE
'DUN DU DMIGS PA DE NI DGE 'DUN MNYES PAR BYED DO, ,LHA'I BU,
GANG SANGS RGYAS SU MI DMIGS PA DANG, CHOS SU MI

DMIGS PA DANG, DGE 'DUN DU MI DMIGS PA DES NI SANGS RGYAS MNYES
PAR MA BYAS, DES NI CHOS MNYES PAR MA BYAS, DES NI DGE 'DUN MNYES
PAR MA BYAS PA KHO NA YIN NO, ,DE CI'I PHYIR

ZHE NA, DES DE DAG MA DMIGS PAS NA, DES MNYES PAR MA BYAS PA'I
PHYIR RO, ,LHA'I BU, GZHAN YANG GANG DAG SANGS RGYAS LA CHAGS PA
DANG, CHOS LA CHAGS PA DANG, DGE 'DUN LA


@65A *, ,CHAGS PA DE DAG GIS SANGS RGYAS MNYES PAR BYAS, CHOS
MNYES PAR BYAS, DGE 'DUN MNYES PAR BYAS PA YIN NO, ,GANG DAG GIS
SANGS RGYAS MA DMIGS

PA DE DAG NI SANGS RGYAS LA CHAGS PA MED PA DE DAG GIS SANGS
RGYAS MNYES PAR MA BYAS PA YIN NO, ,GANG DAG GIS CHOS MA DMIGS PA
DE DAG NI CHOS LA CHAGS PA MED PAS DE DAG GIS

CHOS MNYES PAR MA BYAS PA YIN NO, ,GANG GIS DGE 'DUN MA DMIGS PA
DE DAG NI DGE 'DUN LA CHAGS PA MED PAS DE DAG GIS DGE 'DUN MNYES
PAR MA BYAS PA YIN NO, ,LHA'I BU, MNYES

PAR MA BYAS PA MNYES PAR MA BYAS PA ZHES BYA BA DE NI 'DOD CHAGS
DANG BRAL BA'I GNAS YIN NO, ,DE NI KUN DU SBYOR BA DANG BRAL BA'I
GNAS YIN NO, ,DE NI RNAM PAR BSHIGS PA'I GNAS

YIN NO, ,DE NI SEMS DANG BRAL BA'I GNAS YIN NO, ,DE NI MA BYUNG
BA'I GNAS YIN NO, ,DE NI RNAM PAR NGES PA'I GNAS YIN NO, ,DE NI
YID BYUNG BAR MA BYAS PA'I GNAS YIN PAS DE'I

PHYIR MNYES PAR MA BYAS PA ZHES BYA STE, LHA'I BU, DE'I PHYIR KHO
BO NI DE LAS BSAMS NAS DE SKAD CES, GAL TE KHYOD SANGS RGYAS
DANG, CHOS DANG, DGE 'DUN MNYES PAR MI BYED PA DE

LTA NA KHO BO KHYOD DANG TSANGS PA MTSUNGS PAR SPYOD 'DOD DO ZHES
STON TO, ,DE NAS LHA'I BU BLO GROS RAB GNAS KYIS 'JAM DPAL GZHON
NUR GYUR PA LA 'DI SKAD CES SMRAS SO, ,'JAM


@65B DPAL, 'DI LTAR JI TZAM DU ZAB MO'I GNAS DAG STON PAR MDZAD
PA NI NGO MTSAR TE, BDAG CAG GIS KHYOD LA BGYIS PA GZO BAR
BGYI'O, ,'JAM DPAL GYIS SMRAS PA, LHA'I BU, KHYOD BYAS PA

GZO BAR MA BYED CIG, LHA'I BUS SMRAS PA, 'JAM DPAL, 'O NA CI
BGYIS PA MI GZO BAR BGYI'AM, 'JAM DPAL GYIS SMRAS PA, LHA'I BU,
DE DE BZHIN TE, LHA'I BU, KHYOD BYAS PA MI GZO

BAR BYOS LA, BYAS PA GZO BAR MA BYED CIG, LHA'I BUS SMRAS PA,
'JAM DPAL, CI KHYOD BGYIS PA MI GZO LAGS SAM, 'JAM DPAL GYIS
SMRAS PA, LHA'I BU, DE DE BZHIN TE, KHO BO

NI BYAS PA MI GZO BA YIN GYI, BYAS PA GZO BA MA YIN NO, ,LHA'I
BUS SMRAS PA, 'JAM DPAL KHYOD CI LAS DGONGS TE DE SKAD STON, 'JAM
DPAL GYIS SMRAS PA, LHA'I BU, BYIS PA RNAMS

NI RNAM PA GZHAN DANG GZHAN DAG BYED PAS NA, BYIS PA RNAMS NI
GZHAN DANG GZHAN DAG GIS BYED PA PO STE, GANG GI PHYIR LTA BA'I
RNAM PA GZHAN DANG GZHAN DAG BYED PA DE'I PHYIR DE DAG NI

BYAS PA GZO BA ZHES BYA'O, ,LHA'I BU, YANG DAG PAR ZHUGS PA'I
RIGS KYI BU DAG NI BYA BA'AM MI BYA BA GANG YANG MI BYED DE, GANG
GI TSE MI BYED PA DE'I PHYIR DE DAG NI BYAS PA MI GZO BA ZHES

BYA'O, ;JI SKAD DU, SANGS RGYAS BCOM LDAN 'DAS RNAMS KYIS 'DI LTA
STE, CHOS THAMS CAD NI BYA BA MED PA, BYED PA MED PA, LHAG PAR
BYED PA MED PA STE, MNYAM PA NYID LAS KYANG MI


@66A *, ,'DA' LA, GZHAN LEN PAR YANG MI BYED, BYA BA GZHAN YANG
MI BYED PAS MNYAM PA NYID YIN NO ZHES GSUNGS PAS NA, DE'I PHYIR
BYAS PA MI GZO BA ZHES BYA'O,,

LHA'I BUS SMRAS PA, 'JAM DPAL KHYOD BZOD PA'AM, 'ON TE CHOS NYID
DAM, GANG LA GNAS TE DE SKAD STON, 'JAM DPAL GYIS SMRAS PA, LHA'I
BU, BZOD PA LA YANG MA YIN, CHOS NYID

LA YANG MA YIN NO, ,LHA'I BUS SMRAS PA, 'JAM DPAL, 'O NA KHYOD
GANG LAS GNAS TE DE SKAD STON, 'JAM DPAL GYIS SMRAS PA, LHA'I BU,
SGYU MA'I SKYES BU'I LUS GANG LA GNAS PA

LA'O; ;LHA'I BUS SMRAS PA, 'JAM DPAL, SGYU MA'I SKYES BU'I LUS
GANG LA GNAS, 'JAM DPAL GYIS SMRAS PA, LHA'I BU, SGYU MA'I SKYES
BU'I LUS NI DE BZHIN NYID GANG LA GNAS PA

DE LA GNAS SO, ,LHA'I BU, GZHAN YANG DE SKAD CES KHYOD BZOD
PA'AM, 'ON TE CHOS NYID DAM, GANG LA GNAS TE DE SKAD STON CES ZER
BA NI, LHA'I BU, BZOD PA ZHES BYA BA NI MING

TZAM STE, MING LA NI GNAS PAR MI NUS SO, ,CHOS NYID KYANG 'GYUR
BA MED CING RTOG PA MED PA STE, DE LA YANG GNAS MED DO, ,LHA'I
BU, DE BZHIN GSHEGS PA NI SEMS CAN THAMS

CAD GANG LA GNAS TE STON PAR BYED PA DE BZHIN NYID LA BZHUGS TE
STON PAR MDZAD DO, ,DE CI'I PHYIR ZHE NA, DE BZHIN GSHEGS PA NI
DE BZHIN NYID LA BZHUGS TE STON LA, SEMS


@66B CAN THAMS CAD KYANG DE BZHIN NYID LAS MI G-YO STE, SEMS CAN
THAMS CAD KYI DE BZHIN NYID GANG YIN PA DANG, DE BZHIN GSHEGS
PA'I DE BZHIN NYID GANG YIN PA'I DE BZHIN NYID DE NI

GNYIS SU MED PA'I PHYIR RO, ,DE NAS LHA'I BU BLO GROS RAB GNAS
KYIS 'JAM DPAL GZHON NUR GYUR PA LA 'DI SKAD CES SMRAS SO, ,'JAM
DPAL, DGE SBYONG DANG, BRAM ZE ZHES BGYI NA, JI TZAM

GYIS NA DGE SBYONG DANG, BRAM ZE ZHES BGYI, 'JAM DPAL GYIS SMRAS
PA, LHA'I BU, GANG DGE SBYONG YANG MA YIN, BRAM ZE YANG MA YIN PA
DE NI DGE SBYONG DANG, BRAM ZE ZHES BYA'O, ,DE CI'I PHYIR ZHE

NA; LHA'I BU, GANG 'DOD PA'I KHAMS LA YANG MI CHAGS, GZUGS DANG,
GZUGS MED PA'I KHAMS LA YANG MI CHAGS PA DE NI DGE SBYONG YIN NO
ZHES KHO BO SMRA ZHING, LHA'I BU, GANG MIG

LAS MI 'DZAG, RNA BA LAS MI 'DZAG, SNA LAS MI 'DZAG, LCE LAS MI
'DZAG, LUS LAS MI 'DZAG, YID LAS MI 'DZAG PA DE NI DGE SBYONG YIN
NO ZHES KHO BO SMRA LA, LHA'I BU, GANG LA

GNAS PA MED CING GNAS PAR GDAGS PA MED PA DANG, KUN DU GNAS PA
MED CING KUN DU GNAS PAR GDAGS PA MED PA DE NI DGE SBYONG YIN NO
ZHES KHO BO SMRA BA'I PHYIR DANG, LHA'I BU, GANG

LAS KYANG MA 'ONGS GANG DU YANG MI 'GRO LA, RMA MED CING RMA DANG
BRAL BA DE NI BRAM ZE YIN NO ZHES KHO BO SMRA BA'I PHYIR RO,
,GANG DAG DGE SBYONG YANG MA YIN, BRAM ZE YANG MA YIN PA DE NI
DGE SBYONG DANG,


@67A *, ,BRAM ZE ZHES BYA'O ZHES BYA BA'I TSIG DE BSTAN PA DE NI
DE YIN NO, ,DE NAS 'KHOR DE NYID DU BYANG CHUB SEMS DPA' BSAM
GTAN BZHI SGOM PA, MNGON PAR SHES

PA LNGA THOB PA LNGA ZHIG 'DUS PAR GYUR PA DE DAG DA DUNG BZOD PA
THOB PA MA YIN PAS GNAS SHING SNYOMS PAR 'JUG PAR BYED, GNAS
SHING RNAM PAR LDANG BAR BYED DE, BYANG CHUB SEMS

DPA' DE DAG GIS SNGON PHA BSAD PA DANG, MA BSAD PA DANG, DGRA
BCOM PA BSAD PA'I SNGON GYI GNAS RJES SU DRAN CING, DE DAG LA LAS
KYI RNAM PAR SMIN PA DE'I LAS KYI LHAG MA YOD

PAS; DE DAG SEMS YONGS SU GDUNG BA DES CHOS ZAB MO DAG LA MI BZOD
CING, BDAG NYID LA BRTEN TE RNAM PAR RTOG PA KHO NAR BYED DE, DE
DAG GI 'DI LTA STE, CHOS LA BZOD PA MA THOB

PAS KUN NAS LDANG BA DE RNAM PAR GNON PAR MI NUS SO, ,DE NAS BCOM
LDAN 'DAS KYIS BYANG CHUB SEMS DPA' LNGA PO DE DAG GDUL BA'I
DBANG GI PHYIR 'JAM DPAL GZHON NUR GYUR

PA'I SEMS BSDU BAR MDZAD DO, ,DE NAS 'JAM DPAL GZHON NUR GYUR PA
STAN LAS LANGS TE, BLA GOS PHRAG PA GCIG TU GZAR NAS LAG PA G-YAS
PAS RAL GRI BLANGS TE LEGS PAR

BRDAR NAS, BCOM LDAN 'DAS GA LA BA DE LOGS SU BRGYUGS SO, ,DE NAS
BCOM LDAN 'DAS KYIS 'JAM DPAL GZHON NUR GYUR PA LA 'DI SKAD CES
BKA' STZAL TE, ,'JAM DPAL,


@67B NGA NI BSAD ZIN CING LEGS PAR BSAD ZIN GYI, THONG ZHIG, DE
CI'I PHYIR ZHE NA, 'JAM DPAL, SKYES BU GANG DAG GIS GANG GI TSE
GSOD DO SNYAM PA'I SEMS SKYED PAR BYED PA'I SEMS

SKYES PA DE'I TSE DE DAG GIS YUN RING PO NAS BSAD PA'I PHYIR RO,
,DE NAS BYANG CHUB SEMS DPA' LNGA DAG 'DI SNYAM DU SEMS TE, CHOS
THAMS CAD NI SGYU MA LTA BU STE, 'DI LA BDAG GAM,

SEMS CAN NAM, SROG GAM, GANG ZAG GAM, SHED LAS SKYES SAM, SHED BU
NI 'GA' YANG MED DO, ,'DI LA PHA YANG MED, MA YANG MED, SANGS
RGYAS KYANG MED, CHOS KYANG MED,

DGE 'DUN YANG MED, 'DI LA GANG MTSAMS MED PAR BYED PAR 'GYUR BA
YANG 'GA' YANG MED DO, ,DE CI'I PHYIR ZHE NA, 'JAM DPAL GZHON NUR
GYUR PA 'DI NI MKHAS PA, MDZANGS PA,

YID GZHUNGS PA SANGS RGYAS THAMS CAD KYIS BSTOD PA, BSNGAGS PA
ZAB MO LA BZOD PA, SANGS RGYAS BYE BA KHRAG KHRIG 'BUM PHRAG MANG
PO LA BSNYEN BKUR BYAS PA, SNGON GYI RGYAL BA LA

LHAG PAR BYA BA BYAS PA, CHOS THAMS CAD RAB TU 'BYED PA'I SHES PA
LA MKHAS PA, CI LTA BA BZHIN DU CHOS STON PA, YANG DAG PAR SMRA
BA, DE BZHIN GSHEGS PA LA GUS PA DANG BCAS

PA YIN NA, DE MTSON RNON PO THOGS TE DE BZHIN GSHEGS PA GA LA BA
DER RGYUG CING, DE BZHIN GSHEGS PA YANG DE SKAD CES, 'JAM DPAL,
NGA NI BSAD ZIN CING, LEGS PAR


@68A *, ,BSAD ZIN GYI THONG ZHIG CES GSUNGS PA'I PHYIR TE, GAL TE
'DI LA SANGS RGYAS ZHES BYA BA DANG, CHOS ZHES BYA BA DANG, DGE
'DUN ZHES BYA BA DANG, PHA ZHES

BYA BA DANG, MA ZHES BYA BA DANG, DGRA BCOM PA ZHES BYA BA'I CHOS
THER ZUG TU GNAS PA 'GA' ZHIG YONGS SU 'GRUB PAR 'GYUR NA NI
MTSAMS MED PAR 'DZIN PA DE LA NGES PAR 'BYUNG BA

YANG YOD PAR MI 'GYUR BA ZHIG NA, GANG GI PHYIR CHOS DE DAG NI
MED LA, LOG PA, YANG DAG PA MA YIN PAR BZUNG BA, STONG PA, SGYU
MA LTA BU YIN PA DE'I PHYIR, 'DI LA GANG BYED

PAR 'GYUR BA'AM, GANG LA BYED PAR 'GYUR BA'I BYED PA 'GA' YANG
MED DO SNYAM MO, ,BYANG CHUB SEMS DPA' LNGA PO DE DAG GIS DE LTAR
SHES PAS, MI SKYE BA'I CHOS LA BZOD PA

THOB PAR GYUR NAS, DE DAG DGA' BA DANG MCHOG TU DGA' BA DE NYID
KYIS TA LA BDUN SRID TZAM DU NAM MKHA' LA MNGON PAR 'PHAGS TE,
MNGON PAR 'PHAGS NAS BCOM LDAN 'DAS

LA TSIGS SU BCAD PA 'DI DAG GIS MNGON PAR BSTOD DO, ,CHOS KUN
SGYU MA LTA BU STE, ,YONGS SU RTOG PA KUN NAS BSKYED, ,'DI LA
GRUB BA MA MCHIS TE, ,CHOS 'DI THAMS CAD

STONG PA LAGS, ,BDAG TU 'DU SHES RMONGS PA RNAMS, ,LOG PAR YONGS
SU RTOG PAR BGYI, ,SNGON GYI MTHAR NI MI BZAD PA'I, ,SUG LAS
BGYIS BA DE YANG DRAN, ,TSE RABS SNGA MA


@68B RNAMS SU NI, ,PHA MA SBYIN GNAS BKUM GYUR CING, ,DGE SLONG
DGRA BCOM BKUM PA YI, ,SUG LAS SHIN TU MI BZAD BGYIS, ,SUG LAS DE
YI RNAM SMIN GYIS, ,SDUG BSNGAL TSOR

BA MYONG GYUR ZHING, ,'GYOD PA SKYES PAR GYUR PA NI, ,CHOS THOS
PAS NA RNAM DAG GYUR, ,GRAGS CHEN ZUG RNGU 'BYIN PA YIS, ,BDAG
CAG 'GYOD PA BSAL MDZAD PAS, ,GANG LA NYON

MONGS MA MCHIS PA'I, ,CHOS DBYINGS RJES SU RTOGS PAR GYUR, ,SANGS
RGYAS THABS LA MKHAS PA STE, ,THUB PA THABS KYI MKHYEN PA MNGA',
,THABS DES SEMS CAN THAMS CAD KYI, ,

'GYOD PA DAG NI RNAM PAR BSAL, ,CHOS RNAMS RANG BZHIN STONG PAS
NA, ,'DI LA SANGS RGYAS CHOS DANG YANG, ,DGE 'DUN MI DMIGS 'DI LA
NI, ,PHA MA MA MCHIS DGRA BCOM MIN,,

'DI LA 'GUM PA MA MCHIS TE, ,'GUM PA 'GA' YANG MCHIS MA LAGS,
,MNYAM NYID CI BZHIN 'BYUNG BA STE, ,DE NI CHOS RNAMS MTSAN NYID
LAGS, ,'JAM DBYANGS SHES RAB

CHEN PO PA, ,CHOS RNAMS PHA ROL PHYIN PA YIS, ,MTSON CHA RNON PO
THOGS NAS NI, ,SANGS RGYAS GA LA BZHUGS PAR BRGYUGS, ,SANGS RGYAS
CI BZHIN MTSON DE BZHIN, ,DE DAG GNYIS

KA MTSAN NYID GCIG ,MI SKYE 'BYUNG BA MA MCHIS TE, ,'DI LA 'GUM
PA 'GA' MA MCHIS, ,MTSON THOGS PA'I CHOS KYI RNAM GRANGS 'DI
BSHAD PA NA, PHYOGS BCU'I SANGS RGYAS KYI


@69A *, ,ZHING GANGG'A'I KLUNG GI BYE MA SNYED DAG RNAM PA DRUG
TU RAB G-YOS SHING, SA CHEN PO G-YOS PA YANG 'JIG RTEN DU BYUNG
BAR GYUR TO, ,DE NAS PHYOGS BCU'I 'JIG RTEN

GYI KHAMS KYI SANGS RGYAS KYI ZHING DE DAG NA, SANGS RGYAS BCOM
LDAN 'DAS GANG DAG BZHUGS TE 'TSO ZHING GZHES PA DE DAG LA RANG
RANG GI BSNYEN BKUR BA DAG GIS ZHUS PA, BCOM LDAN

'DAS GANG GIS DOG SA CHEN PO G-YOS PA 'DI LTA BU 'JIG RTEN DU
BYUNG BA 'DI SU'I MTHU LAGS, SANGS RGYAS BCOM LDAN 'DAS DE DAG
GIS BKA' STZAL PA, RIGS KYI BU DAG, 'JIG

RTEN GYI KHAMS MI MJED CES BYA BA YOD DE, DE NA DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS SH'AKYA THUB
PA ZHES BYA BA CHOS STON TO, ,'JIG RTEN GYI KHAMS

MI MJED DE NA BYANG CHUB SEMS DPA' 'JAM DPAL GZHON NUR GYUR PA
ZHES BYA BA BLA NA MED PA YANG DAG PAR RDZOGS PA'I BYANG CHUB LAS
PHYIR MI LDOG PA ZHIG 'DUG PA DES, 'DI LTA STE,

BYANG CHUB SEMS DPA' GZHAN DAG 'DUL BA'I DBANG GIS PHYIR SHES RAB
KYI RAL GRI'I MTSON RNON PO THOGS TE, BCOM LDAN 'DAS DE BZHIN
GSHEGS PA SH'AKYA THUB PA DE GA LA BA DE

LOGS SU BRGYUGS SO, ,DE NAS SANGS RGYAS BCOM LDAN 'DAS DE DAG GI
SHES RAB KYI MTSON LAS BRTZAMS TE, CI NAS KYANG SEMS CAN DPAG TU
MED PA DAG MIG RNAM PAR DAG PA


@69B DANG; SEMS RNAM PAR GROL BA DANG, BZOD PA SKYES PA DANG,
BYANG CHUB LA ZHUGS PAR GYUR PA DE LTA DE LTAR CHOS BSTAN TO, ,DE
NAS BCOM LDAN 'DAS KYIS CI NAS KYANG 'KHOR DE NA SEMS

CAN LAS DANG PO PA DGE BA'I RTZA BA CHUNG BA, RNAM PAR RTOG PA
MANG BA GANG DAG 'KHOD PA DE DAG GIS MTSON DE MI MTHONG ZHING,
CHOS BSTAN PA DE YANG MI THOS PA DE LTAR BYIN GYI RLABS KYIS BYIN

GYIS BRLABS SO, ,DE NAS GNAS BRTAN SH'A RI'I BUS 'JAM DPAL GZHON
NUR GYUR PA LA 'DI SKAD CES SMRAS SO, ,'JAM DPAL KHYOD KYIS STON
PA BGRONGS PA'I PHYIR BRTUL PA'I LAS MI BZAD

PA MNGON PAR 'DUS BYAS PA DE KHYOD LA GANG DU RNAM PAR SMIN PAR
'GYUR, 'JAM DPAL GYIS SMRAS PA, BTZUN PA SH'A RI'I BU, DE DE
BZHIN TE, JI SKAD SMRAS PA DE BZHIN TE, KHO BOS LAS MI

BZAD PA DE LTA BU NI BYAS NA, DE GANG DU RNAM PAR SMIN PAR 'GYUR
PA'I GNAS NI MI SHES SO, ,BTZUN PA SH'A RI'I BU, DE LTAR MOD KYI,
SGYU MA'I SKYES BU LAS GANG DU RNAM PAR SMIN PAR 'GYUR BA

DER KHO BO'I YANG RNAM PAR SMIN PAR 'GYUR RO, ,DE CI'I PHYIR ZHE
NA, BTZUN PA SH'A RI'I BU, SGYU MA'I SKYES BU YANG MI RTOG RNAM
PAR MI RTOG LA, CHOS THAMS CAD KYANG MI RTOG RNAM PAR MI RTOG

PA'I PHYIR RO, ,BTZUN PA SH'A RI'I BU, 'DI LTAR DE BTZUN PA NYID
LA DRI'I, KHYOD CI LTAR BZOD PA DE LTAR STON CIG, BTZUN PA, MTSON
DMIGS SU YOD DAM, SH'A RI'I BUS SMRAS PA, 'JAM


@70A *, ,DPAL, DE NI MA YIN NO, ,'JAM DPAL GYIS SMRAS PA, BTZUN
PA, LAS DMIGS SU YOD DAM, SH'A RI'I BUS SMRAS PA, 'JAM DPAL, DE
NI MA YIN NO, ,

'JAM DPAL GYIS SMRAS PA, BTZUN PA, RNAM PAR SMIN PA DMIGS SU YOD
DAM, SH'A RI'I BUS SMRAS PA, 'JAM DPAL, DE NI MA YIN NO, ,'JAM
DPAL GYIS SMRAS PA, BTZUN PA SH'A RI'I

BU, MTSON YANG MED, LAS KYANG MED, RNAM PAR SMIN PA YANG MED NA,
'O NA LAS DE GANG DU RNAM PAR SMIN PAR 'GYUR, SH'A RI'I BUS SMRAS
PA, 'JAM DPAL KHYOD KYI BSAMS PA DES

BSTAN PA LTAR NA, LAS DE NI GANG DU YANG RNAM PAR SMIN PAR MI
'GYUR RO, ,DE CI'I PHYIR ZHE NA, CHOS THAMS CAD LAS MED PA, RNAM
PAR SMIN PA MED PA'I PHYIR RO, ,DE NAS BCOM LDAN

'DAS LA GANG DAG PHYOGS BCU'I 'JIG RTEN GYI KHAMS NAS 'DUS PA'I
BYANG CHUB SEMS DPA' DE DAG GIS GSOL BA, BCOM LDAN 'DAS, 'JAM
DPAL GZHON NUR GYUR PA 'DI CI NAS

KYANG BDAG CAG GI SANGS RGYAS KYI ZHING DAG TU MCHI ZHING, SANGS
RGYAS KYI ZHING DE DAG TU CHOS STON PAR 'GYUR PA DE LTAR THUGS
BRTZE BAS SPRO BAR MDZAD DU GSOL, DE NAS 'JAM DPAL

GZHON NUR GYUR PAS BYANG CHUB SEMS DPA' DE DAG LA 'DI SKAD CES
SMRAS SO, ,RIGS KYI BU DAG ,KHYED CAG JE RANG RANG GI SANGS RGYAS
KYI ZHING RNAMS SU LTOS SHIG, DE NAS BYANG


@70B CHUB SEMS DPA' DE DAG GIS PHYOGS BCU KUN GYI RANG RANG GI
SANGS RGYAS KYI ZHING RNAMS SU BLTAS SO, BLTAS PA NA PHYOGS BCU
KUN GYI RANG RANG GI SANGS RGYAS KYI ZHING DE DAG NAS 'JAM DPAL

GZHON NUR GYUR PA'I SGRA SNYAN PA YANG THOS, 'JAM DPAL GZHON NUR
GYUR PA SANGS RGYAS BCOM LDAN 'DAS DE DAG GI SPYAN SNGA NA 'DUG
CING, LHA'I BU BLO GROS RAB GNAS CHOS KYI RNAM GRANGS 'DI NYID

'DRI BA LA CHOS STON PA DANG, DE DAG TU BYANG CHUB SEMS DPA' 'DUS
PA DE SNYED DANG, LHA'I BU 'DUS PA DE SNYED KYANG MTHONG NGO,
,MTHONG NAS KYANG 'DI SNYAM DU 'JAM DPAL GZHON NUR GYUR PA 'DI DE

LTAR SANGS RGYAS KYI ZHING 'DI NAS KYANG MI G-YO LA, THAMS CAD DU
YANG DE BZHIN NYE BAR STON PA NI NGO MTSAR TO, ,NGO MTSAR TO
SNYAM DU NGO MTSAR DANG LDAN PAR GYUR TO, ,DE NAS 'JAM DPAL GZHON

NUR GYUR PAS BYANG CHUB SEMS DPA' DE DAG LA 'DI SKAD CES SMRAS
SO, ,RIGS KYI BU DAG, 'DI LTA STE, DPER NA, SGYU MA MKHAN NI SGYU
MA SHIN TU BSLABS PA'I PHYIR STAN LAS KYANG MI G-YO LA

GZUGS RNAM PA SNA TSOGS DAG KYANG STON PAR BYED DO, ,DE BZHIN DU
BYANG CHUB SEMS DPA' SHES RAB KYI PHA ROL TU PHYIN PA LA LEGS PAR
BSLABS PA YANG SGYU MA LTA BU'I CHOS RNAMS LA SANGS

RGYAS KYI ZHING JI SNYED DU DE BZHIN NYE BAR STON PAR 'DOD PA DE
SNYED DU SPRUL PA DAG SPRUL PAR BYED DO, ,DE CI'I PHYIR ZHE NA,
'DI LTA STE, CHOS 'DI SGYU MA LTA BUR RIG PA'I PHYIR RO, ,DE NAS
BCOM LDAN


@71A *, ,'DAS KYIS 'JAM DPAL GZHON NUR GYUR PA LA BKA' STZAL PA,
'JAM DPAL, CHOS KYI RNAM GRANGS 'DI THOS PA DE NI SANGS RGYAS
'BYUNG BA DANG 'DRA'O, ,

CHOS KYI RNAM GRANGS 'DI THOS PA DE NI RGYUN DU ZHUGS PA'I 'BRAS
BU DANG 'DRA'O, ,CHOS KYI RNAM GRANGS 'DI THOS PA DE NI LAN GCIG
PHYIR 'ONG BA'I 'BRAS BU DANG 'DRA'O, ,CHOS KYI RNAM GRANGS

'DI THOS PA DE NI PHYIR MI 'ONG BA'I 'BRAS BU DANG 'DRA'O, ,CHOS
KYI RNAM GRANGS 'DI THOS PA DE NI DGRA BCOM PA NYID DANG 'DRA
STE, 'JAM DPAL, CHOS KYI RNAM GRANGS 'DI LA MOS SHING YID

CHES PA DANG, BYANG CHUB KYI SNYING PO LA 'DUG PA GANG YIN PA DE
NI 'DRA BA YIN NO, ,'JAM DPAL GYIS GSOL PA, BCOM LDAN 'DAS, DE DE
BZHIN LAGS TE, DE NI STONG PA NYID JI LTA BA DE LTAR

'DRA BA LAGS SO, ,DE NI MTSAN MA MA MCHIS PA CI LTA BA DE LTAR
'DRA BA LAGS SO, ,DE NI SMON PA MA MCHIS PA CI LTA BA DE LTAR
'DRA BA LAGS SO, ,DE NI DE BZHIN NYID JI LTA BA DE LTAR 'DRA BA

LAGS SO, ,DE NI CHOS KYI DBYINGS CI LTA BA DE LTAR 'DRA BA LAGS
SO, ,DE NI YANG DAG PA'I MTHA' JI LTA BA DE LTAR 'DRA BA LAGS SO,
,DE NI MNYAM PA NYID CI LTA BA DE LTAR 'DRA BA LAGS

SO; ;DE NI RNAM PAR GROL BA CI LTA BA DE LTAR 'DRA BA LAGS SO,
,DE NI DBEN PA CI LTA BA DE LTAR 'DRA BA LAGS SO, ,DE NAS BCOM
LDAN 'DAS LA 'JAM DPAL GZHON NUR GYUR PAS 'DI


@71B SKAD CES GSOL TO, ,BCOM LDAN 'DAS, CHOS KYI RNAM GRANGS 'DI
CI NAS KYANG MA 'ONGS PA'I DUS LNGA BRGYA THA MAR GYUR PA NA
SPYOD PAR 'GYUR ZHING, RIGS KYI BU DANG RIGS KYI BU MO DAG GI RNA
LAM

DU GRAGS PAR 'GYUR BA DE LTAR DE BZHIN GSHEGS PAS BYIN GYIS BRLAB
TU GSOL, DE NAS DE'I TSE STONG GSUM GYI STONG CHEN PO'I 'JIG RTEN
GYI KHAMS 'DI NA LHA DANG MI RNAMS KYI ROL MO'I

SGRA GANG JI SNYED PA DE THAMS CAD MA DKROL BAR SGRA GRAG CING,
SHING LJON PA THAMS CAD LAS KYANG ME TOG SNA TSOGS DAG RAB TU
RGYAS LA LHAGS PAR GYUR TO, ,RDZING BU DAG NAS KYANG PADMA MANG

PO RAB TU 'THON PAR GYUR TO, ,STONG GSUM GYI STONG CHEN PO'I 'JIG
RTEN GYI KHAMS 'DI YANG RNAM PA DRUG TU RAB TU G-YOS SHING SNANG
BA CHEN POS KHYAB PAR GYUR NAS NYI MA DANG ZLA BA 'DI DAG KYANG

MI SNANG BAR GYUR TO, ,LHA BYE BA 'BUM PHRAG MANG PO DAG KYANG
DGA' ZHING MGU LA YI RANGS TE, STENG GI BAR SNANG LA 'KHOD NAS ME
TOG GI CHAR DAG MNGON PAR RAB TU 'BEBS SHING, PHYE MA DANG,

SPOS DANG, ME TOG PHRENG DANG, BYUG PA'I CHAR DAG KYANG MNGON PAR
RAB TU 'BEBS SO, ,SIL SNYAN DAG KYANG RAB TU GSAL ZHING LHA'I GLU
DBYANGS MANG PO DAG KYANG BSGRAGS NAS THAMS CAD KYI

THAL MO SBYAR BA BTUD DE, KHA MTHUN PAR TSIG 'DI SKAD CES, AA LA
LA 'JAM DPAL GZHON NUR GYUR PAS BSTAN PA'I CHOS, AA LA LA CHOS,
AA LA LA CHOS, 'JIG RTEN DU CHOS KYI


@72A *, ,'KHOR LO GNYIS PA BSKOR BA YANG MTHONG NGO, ,SEMS CAN
GANG DAG GIS CHOS KYI RNAM GRANGS 'DI THOS PA DANG, THOS NAS
KYANG MOS PAR 'GYUR BA DE DAG NI, DGE

BA'I RTZA BA NGAN NGON DANG LDAN PA MA YIN NO, ,GANG DAG GIS CHOS
KYI RNAM GRANGS 'DI THOS NAS SKRAG PAR MI 'GYUR BA DE DAG NI,
SNGON GYI RGYAL BA LA LHAG PAR BYA BA BYAS PA ZAB MO LA BZOD PA
YIN

NO ZHES KYANG SMRAS SO, ,DE NAS BCOM LDAN 'DAS LA 'JAM DPAL GZHON
NUR GYUR PAS 'DI SKAD CES GSOL TO, ,BCOM LDAN 'DAS, CHOS KYI RNAM
GRANGS 'DI BYIN GYIS BRLAB PA'I PHYIR SNGA LTAS

'DI DAG BYUNG BA LAGS NA, 'DI NI MA 'ONGS PA'I DUS NA SPYOD PAR
'GYUR RO, ,BCOM LDAN 'DAS KYIS BKA' STZAL PA, 'JAM DPAL, DE DE
BZHIN TE, CHOS KYI RNAM GRANGS 'DI BYIN GYIS

BRLAB PA'I PHYIR SNGA LTAS BYUNG BA 'DI DAG YIN NO, ,'JAM DPAL
GYIS GSOL PA, BCOM LDAN 'DAS, CHOS KYI RNAM GRANGS 'DI YUN RING
DU GNAS PAR BGYI BA'I SLAD DU BCOM LDAN 'DAS

KYIS BDEN PA'I BYIN GYIS BRLAB PA MDZAD DU GSOL, BCOM LDAN 'DAS
KYIS BKA' STZAL PA, 'JAM DPAL, BDEN PA DANG BDEN PA'I TSIG GANG
GIS RNAM PAR THAR PA'I SGO GSUM LA

BRTEN NAS RNAM PAR GROL BA'I BDEN PA DANG, BDEN PA'I TSIG DES
CHOS KYI RNAM GRANGS 'DI MA 'ONGS PA'I DUS LNGA BRGYA THA MA NA
SPYOD PAR GYUR CIG ,'JAM DPAL GYIS GSOL PA, BCOM


@72B LDAN 'DAS, BDEN PA DANG BDEN PA'I TSIG GANG GIS BDAG MA
MCHIS PA DANG, SEMS CAN MA MCHIS PA DANG, SROG MA MCHIS PA DANG,
GANG ZAG MA MCHIS PA DANG, SHED LAS SKYES MA MCHIS

PA DANG, SHED BU MA MCHIS PA DANG, KUN NAS NYON MONGS PA MA MCHIS
PA DANG, RNAM PAR BYANG BA MA MCHIS PA'I BDEN PA DANG, BDEN PA'I
TSIG DES CHOS KYI RNAM GRANGS 'DI MA 'ONGS PA'I DUS

LNGA BRGYA THA MA NA SPYOD PAR GYUR CIG, BCOM LDAN 'DAS, BDEN PA
DANG BDEN PA'I TSIG GANG GIS 'DOD CHAGS MA MCHIS PA DANG, ZHE
SDANG MA MCHIS PA DANG, GTI MUG MA MCHIS PA DANG, MING

MA MCHIS PA DANG, GZUGS MA MCHIS PA DANG, RGYU MA MCHIS PA DANG,
LTA BA MA MCHIS PA DANG, SRID PA MA MCHIS PA DANG, SRID PA YONGS
SU 'TSAL BA MA MCHIS PA DANG, LUS MA MCHIS PA

DANG; LUS SU GDAGS PA MA MCHIS PA DANG, SEMS MA MCHIS PA DANG,
SEMS SU GDAGS PA MA MCHIS PA DANG, DRAN PA MA MCHIS PA DANG, DRAN
PAR BGYID PA DAG MA MCHIS PA DANG, DRAN

PA NYE BAR BZHAG PA DAG MA MCHIS PA DANG, GZHAG PA MA MCHIS PA
DANG, NYE BAR GZHAG PA MA MCHIS PA DANG, GZUGS MA MCHIS PA DANG,
TSOR BA MA MCHIS PA DANG, 'DU SHES MA MCHIS

PA DANG, 'DU BYED RNAMS MA MCHIS PA DANG, RNAM PAR SHES PA MA
MCHIS PA DANG, MIG MA MCHIS PA DANG, GZUGS MA MCHIS PA DANG, RNA
BA MA MCHIS PA DANG, SGRA MA MCHIS PA DANG,


@73A *, ,SNA MA MCHIS PA DANG, DRI MA MCHIS PA DANG, LCE MA MCHIS
PA DANG, RO MA MCHIS PA DANG, LUS MA MCHIS PA DANG, REG BYA MA
MCHIS PA DANG, YID MA MCHIS

PA DANG, CHOS MA MCHIS PA DANG, 'DOD PA'I KHAMS MA MCHIS PA DANG,
GZUGS KYI KHAMS MA MCHIS PA DANG, GZUGS MA MCHIS PA'I KHAMS MA
MCHIS PA DANG, 'DI LA RTAG PA MA

MCHIS PA DANG, CHAD PA MA MCHIS PA'I BDEN PA DANG, BDEN PA'I TSIG
DES CHOS KYI RNAM GRANGS 'DI MA 'ONGS PA'I DUS LNGA BRGYA THA MA
NA SPYOD PAR GYUR CIG, BCOM LDAN 'DAS, BDEN PA DANG

BDEN PA'I TSIG GANG GIS RGYUN DU ZHUGS PA MA MCHIS PA DANG, RGYUN
DU ZHUGS PA'I 'BRAS BU MA MCHIS PA DANG, LAN GCIG PHYIR 'ONG BA
MA MCHIS PA DANG, LAN GCIG PHYIR 'ONG BA'I 'BRAS BU MA

MCHIS PA DANG, PHYIR MI 'ONG BA MA MCHIS PA DANG, PHYIR MI 'ONG
BA'I 'BRAS BU MA MCHIS PA DANG, DGRA BCOM PA MA MCHIS PA DANG,
DGRA BCOM PA'I CHOS RNAMS MA MCHIS PA DANG, RANG SANGS RGYAS MA

MCHIS PA DANG, RANG SANGS RGYAS KYI CHOS RNAMS MA MCHIS PA DANG,
DE BZHIN GSHEGS PA MA MCHIS PA DANG, DE BZHIN GSHEGS PA'I CHOS
RNAMS MA MCHIS PA DANG, STOBS RNAMS MA MCHIS PA

DANG, MI 'JIGS PA RNAMS MA MCHIS PA DANG, YE SHES MA MCHIS PA
DANG, RNAM PAR SHES PA MA MCHIS PA DANG, STONG PA NYID MA MCHIS
PA DANG, MTSAN MA MA MCHIS PA MA MCHIS PA DANG, SMON


@73B PA MA MCHIS PA MA MCHIS PA DANG, 'DOD CHAGS DANG BRAL BA
NYID MA MCHIS PA DANG, RANG BZHIN MA MCHIS PA DANG, 'THOB PA MA
MCHIS PA DANG, MNGON SUM DU BGYI BA MA MCHIS PA DANG, MNGON PAR
RTOGS

PA MA MCHIS PA DANG, RIGS PA MA MCHIS PA DANG, RNAM PAR GROL BA
MA MCHIS PA DANG, 'GRAM MA MCHIS PA DANG, PHA ROL MA MCHIS PA
DANG, TSU ROL MA MCHIS PA DANG, THAR PA MA MCHIS PA DANG, MING MA

MCHIS PA DANG, MING DU GDAGS PA MA MCHIS PA'I BDEN PA DANG BDEN
PA'I TSIG DES CHOS KYI RNAM GRANGS 'DI MA 'ONGS PA'I DUS LNGA
BRGYA THA MA NA SPYOD PAR GYUR CIG ,BCOM LDAN 'DAS, BDEN PA DANG
BDEN

PA'I TSIG GANG GIS CHOS BSTAN PA 'DIS 'GA' YANG MA SBYAR, MI
GROL, MI SBYOR, MI GROL BA'I BDEN PA DANG BDEN PA'I TSIGS DES
CHOS KYI RNAM GRANGS 'DI MA 'ONGS PA'I DUS LNGA BRGYA THA MA NA
SPYOD PAR GYUR

CIG ;BCOM LDAN 'DAS, BDEN PA DANG BDEN PA'I TSIG GANG GIS SNGON
GYI DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS DE DAG GIS SEMS CAN 'GA' YANG MA BKROL,

YONGS SU MYA NGAN LAS MA BZLAS, DE DAG GIS SEMS CAN 'GA' YANG MA
BRNYES, MA BSHIG, CHOS 'GA' YANG MA BSKYED, MA BGAG, RNAM PAR MA
BSHIG ,MA BSKYOD PA DANG, MA 'ONGS PA'I DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
DE DAG SEMS CAN 'GA' YANG GROL BAR MI 'GYUR, YONGS SU MYA NGAN
LAS ZLO BAR MI 'GYUR, DE DAG GIS SEMS CAN


@74A *, ,'GA' YANG BRNYES PAR MI 'GYUR, 'JIG PAR MI 'GYUR, CHOS
'GA' BSKYED PAR MI 'GYUR, 'GOG PAR MI 'GYUR, RNAM PAR 'JIG PAR MI
'GYUR, BSKYOD PAR MI 'GYUR

PA DANG, DA LTAR BYUNG BA'I DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS DE DAG SEMS CAN 'GA' YANG MI
'GROL, YONGS SU MYA NGAN LAS MI BZLO, DE DAG SEMS

CAN 'GA' YANG MI BRNYES, MI 'JIG, CHOS 'GA' YANG MI BSKYED, MI
'GOG ,RNAM PAR MI 'JIG ,MI BSKYOD PA'I BDEN PA DANG BDEN PA'I
TSIG DES CHOS KYI RNAM GRANGS 'DI MA 'ONGS PA'I DUS LNGA BRGYA

THA MA NA SPYOD PAR GYUR CIG ,BCOM LDAN 'DAS, BDEN PA DANG BDEN
PA'I TSIG GANG GIS CHOS BSTAN PA 'DI LA CUNG ZAD KYANG MA SMRAS,
MA BRJOD, MA BSHAD, MA BSTAN, MA BRTAGS, MA BSGRAGS, MA BSNYAD,

MA SMOS, MA BZLAS SHING, CHOS BSTAN PA 'DI LA YI GE GCIG KYANG MA
BRJOD LA, CHOS BSTAN PA 'DI GANG GIS KYANG MA MNYAN, 'GA' YANG
NYAN PAR MI 'GYUR, 'GA' YANG RNAM PAR GROL BAR MI 'GYUR BA'I

BDEN PA DANG BDEN PA'I TSIG DES CHOS KYI RNAM GRANGS 'DI MA 'ONGS
PA'I DUS LNGA BRGYA THA MA NA 'DZAM BU'I GLING NA SPYOD PAR GYUR
CIG, BCOM LDAN 'DAS, BDEN PA DANG BDEN PA'I TSIG GANG GIS

'DI LA TSUL KHRIMS MA MCHIS PA DANG, TSUL KHRIMS KYI 'BRAS BU MA
MCHIS PA DANG, TING NGE 'DZIN MA MCHIS PA DANG, TING NGE 'DZIN
GYI GNAS MA MCHIS PA DANG, SHES RAB MA MCHIS PA DANG, SHES


@74B RAB KYI DBANG PO MA MCHIS PA DANG, RNAM PAR GROL BA MA MCHIS
PA DANG, RNAM PAR GROL BA'I YE SHES MA MCHIS PA'I BDEN PA DANG,
BDEN PA'I TSIG DES CHOS KYI RNAM GRANGS 'DI MA 'ONGS PA'I DUS
LNGA BRGYA

THA MA NA 'DZAM BU'I GLING NA SPYOD PAR GYUR CIG, BCOM LDAN 'DAS,
BDEN PA DANG BDEN PA'I TSIG GANG GIS BYANG CHUB SEMS DPA' SBYIN
PA STZOL BAR MI BGYID, TSUL KHRIMS BSRUNG BAR MI BGYID,

BZOD BA SGRUB PAR MI BGYID, BRTZON 'GRUS RTZOM PAR MI BGYID, BSAM
GTAN RNAMS SGOM PAR MI BGYID, SHES RAB SPYOD PAR MI BGYID, BYANG
CHUB DON DU GNYER BAR MI BGYID, YANG DAG PA

LA 'JUG PAR MI BGYID, BYANG CHUB THOB PAR MI BGYID, STOBS RNAMS
THOB PAR MI BGYID, MI 'JIGS PA RNAMS THOB PAR MI BGYID, DBANG PO
RNAMS THOB PAR MI BGYID, SO SO YANG DAG PAR RIG PA

RNAMS THOB PAR MI BGYID, CHOS KYI 'KHOR LO SKOR BAR MI BGYID,
SEMS CAN GROL BAR MI BGYID, SMRA BAR MI BGYID PA'I BDEN PA DANG,
BDEN PA'I TSIG DES CHOS KYI RNAM GRANGS 'DI MA 'ONGS

PA'I DUS LNGA BRGYA THA MA NA 'DZAM BU'I GLING DU SPYOD PAR GYUR
CIG ,DE NAS DE'I TSE STONG GSUM GYIS STONG CHEN PO'I 'JIG RTEN
GYI KHAMS 'DI RNAM PA DRUG TU BAR TU G-YOS PAR GYUR TO, ,DE NAS
BCOM

LDAN 'DAS LA BYANG CHUB SEMS DPA' BYAMS PAS 'DI SKAD CES GSOL TO,
,BCOM LDAN 'DAS, 'JIG RTEN DU DOG SA CHER G-YOS PAR GYUR PA 'DI'I
RGYU NI GANG LAGS ,RKYEN NI GANG LAGS,


@75A *, ,DE SKAD CES GSOL PA DANG, BCOM LDAN 'DAS KYIS BYANG CHUB
SEMS DPA' BYAMS PA LA 'DI SKAD CES BKA' STZAL TO, ,BYAMS PA, DMAN
PA LA MOS PA'I

SEMS CAN 'DI DAG 'DZIN PAR MI 'GYUR NA MA LEGS KYI THONG ZHIG, DE
SKAD CES BKA' STZAL PA DANG, BCOM LDAN 'DAS LA BYANG CHUB SEMS
DPA' BYAMS PAS 'DI SKAD CES GSOL TO, ,

BCOM LDAN 'DAS, SKYE BO MANG PO LA SMAN PA DANG, SKYE BO MANG PO
LA BDE BA DANG, LHA DANG MI RNAMS KYI DON GYI SLAD DU BSHAD DU
GSOL, BCOM LDAN 'DAS KYIS BKA' STZAL PA, BYAMS PA, CHOS

KYI RNAM GRANGS 'DI NI SA PHYOGS 'DI NYID DU SANGS RGYAS BYE BA
KHRAG KHRIG 'BUM PHRAG BDUN CU RTZA BZHIS BSTAN TE, THAMS CAD DU
YANG 'JAM DPAL GZHON NUR GYUR PA DANG, LHA'I BU BLO GROS RAB GNAS

KYIS ZHUS SO, ,BYAMS PAS GSOL PA, BCOM LDAN 'DAS, 'JAM DPAL GZHON
NUR GYUR PA DANG, LHA'I BU BLO GROS RAB GNAS KYIS RNAM GRANGS 'DI
THOS NAS JI SRID CIG LAGS, BCOM

LDAN 'DAS KYIS BKA' STZAL PA, BYAMS PA, RIGS KYI BU 'DI DAG GIS
BSKAL PA GRANGS MED PA PHRAG 'BUM 'DAS PA NAS, DE BZHIN GSHEGS PA
KUN NAS ME TOG MNGON PAR 'PHAGS PA

SENGGE'I RTZAL GYI YON TAN PHUNG PO ZHES BYA BA LAS CHOS KYI RNAM
GRANGS 'DI THOS SO, ,CHOS KYI RNAM GRANGS 'DI BSHAD PA NA, SEMS
CAN GANGG'A'I KLUNG GI BYE MA SNYED DAG BLA NA MED PA YANG DAG
PAR RDZOGS


@75B PA'I BYANG CHUB TU SEMS SKYES SO, ,DE'I NYIS BSGYUR SNYED
KYIS NI PHYIR MI LDOG PA'I BZOD PA THOB BO, ,DE'I NYIS BSGYUR
SNYED NI CHOS RNAMS LA CHOS KYI MIG RDUL MED CING DRI MA DANG
BRAL BA RNAM PAR DAG GO ,BCOM

LDAN 'DAS KYIS DE SKAD CES BKA' STZAL NAS DGE SLONG DE DAG DANG,
'JAM DPAL GZHON NUR GYUR PA DANG, LHA'I BU BLO GROS RAB GNAS
DANG, JI LTAR 'DUS PA'I BYANG CHUB SEMS DPA' DE DAG DANG, LHA'I
BU

DE DAG DANG, TSE DANG LDAN PA SH'A RI'I BU DANG, GNAS BRTAN 'OD
SRUNG CHEN PO DANG, LHA DANG, MI DANG, LHA MA YIN DANG, DRI ZAR
BCAS PA'I 'JIG RTEN YI RANGS TE, BCOM LDAN 'DAS KYIS GSUNGS PA LA
MNGON

PAR BSTOD DO, ,'PHAGS PA DKON MCHOG BRTZEGS PA CHEN PO'I CHOS KYI
RNAM GRANGS LE'U STONG PHRAG BRGYA PA LAS, LHA'I BU BLO GROS RAB
GNAS KYI ZHUS PA ZHES BYA BA'I LE'U STE, 'DUS PA SUM CU RTZA DRUG
PA RDZOGS

SO;; ;;RGYA GAR GYI MKHAN PO SU RENDRA BO DHI DANG, PRA DZNY'A
WARMA DANG, ZHU CHEN GYI LO TZTSA BA ZHANG YE SHES SDE LA SOGS
PAS BSGYUR CING ZHUS TE GTAN LA PHAB PA,, 
