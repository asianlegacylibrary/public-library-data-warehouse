,,DE
NAS BYANG CHUB SEMS DPA' KUN TU BZANG POS SANGS RGYAS KYI BYIN
GYI RLABS KYIS 'JIG RTEN GYI KHAMS THAMS

CAD LA RNAM PAR BLTAS, SEMS CAN GYI KHAMS RGYA MTSO LA RNAM PAR
LTAS, CHOS KYI DBYINGS RGYA MTSO LA RNAM PAR BLTAS, SEMS CAN GYI
KHAMS RGYA MTSO LA RNAM PAR BLTAS,


@128A *, ,SEMS CAN THAMS CAD KYI BSAM PA DANG DBANG PO RGYA MTSO
LA RNAM PAR BLTAS, SANGS RGYAS THAMS CAD KYI CHOS KYI RGYA MTSO
LA RNAM PAR BLTAS, DUS RGYA

MTSO LA RNAM PAR BLTAS, SANGS RGYAS THAMS CAD KYI YANG DAG PAR
'BYUNG BA'I SMON LAM RGYA MTSO LA RNAM PAR BLTAS, SANGS RGYAS
THAMS CAD KYI RNAM PAR 'PHRUL PA RGYA MTSO LA RNAM PAR

BLTAS NAS BYANG CHUB SEMS DPA'I 'KHOR GYI DKYIL 'KHOR YOD PA
THAMS CAD LA SMRAS PA, KYE RGYAL BA'I SRAS DAG ,SANGS RGYAS BCOM
LDAN 'DAS RNAMS KYI 'JIG RTEN GYI KHAMS THAMS

CAD 'DU ZHING 'JIG PA YONGS SU DAG PA 'BYUNG BA'I YE SHES NI,
BSAM GYIS MI KHYAB BO, ,SANGS RGYAS BCOM LDAN 'DAS RNAMS KYI SEMS
CAN THAMS CAD KYI LAS 'BYUNG BA RGYA MTSO MKHYEN

PA NI; BSAM GYIS MI KHYAB BO, ,SANGS RGYAS BCOM LDAN 'DAS RNAMS
KYI CHOS KYI DBYINGS KYI TSUL RGYA MTSO THAMS CAD LA RNAM PAR
GNAS PA'I YE SHES NI, BSAM GYIS MI KHYAB BO, ,SANGS

RGYAS BCOM LDAN 'DAS RNAMS KYI DE BZHIN GSHEGS PA RGYA MTSO THAMS
CAD MTHA' DANG DBUS MED PAR BSTAN PA'I YE SHES NI, BSAM GYIS MI
KHYAB BO, ,SANGS RGYAS BCOM LDAN 'DAS

RNAMS KYI SEMS CAN THAMS CAD KYI LAS RGYA MTSO RNAM PAR DGOD PA'I
YE SHES NI, BSAM GYIS MI KHYAB BO, ,SANGS RGYAS BCOM LDAN 'DAS
RNAMS KYI BSAM PA DANG, DAD PA DANG, DBANG


@128B PO RGYA MTSO LA 'JUG PA'I YE SHES NI, BSAM GYIS MI KHYAB
BO, ,SANGS RGYAS BCOM LDAN 'DAS RNAMS KYI THUGS KYI SKAD CIG GCIG
LA DUS THAMS CAD KYI MNYAM PA NYID THUGS SU CHUD PA'I YE

SHES NI; BSAM GYIS MI KHYAB BO, ,SANGS RGYAS BCOM LDAN 'DAS RNAMS
KYI DE BZHIN GSHEGS PA THAMS CAD KYI RNAM PAR 'PHRUL PA RGYA MTSO
YANG DAG PAR BSTAN PA'I YE SHES NI, BSAM

GYIS MI KHYAB BO, ,SANGS RGYAS BCOM LDAN 'DAS RNAMS KYI CHOS KYI
'KHOR LO RAB TU BSKOR BA'I YE SHES NI, BSAM GYIS MI KHYAB BO,
,SANGS RGYAS BCOM LDAN 'DAS RNAMS KYI RNAM PAR DGOD

PA RAB TU BSTAN PA RGYA MTSO NI, BSAM GYIS MI KHYAB BO, ,SANGS
RGYAS BCOM LDAN 'DAS RNAMS KYI SANGS RGYAS KYI SKU RAB TU BSTAN
PA YONGS SU DAG PA NI, BSAM GYIS MI KHYAB BO, ,SANGS

RGYAS BCOM LDAN 'DAS RNAMS KYI YON TAN RGYA MTSO MTHA' DANG DBUS
MED PAS RNAM PAR SNANG BA NI, BSAM GYIS MI KHYAB BO, ,SANGS RGYAS
BCOM LDAN 'DAS RNAMS KYI MTSAN DANG DPE BYAD BZANG

PO YONGS SU DAG PA NI, BSAM GYIS MI KHYAB BO, ,SANGS RGYAS BCOM
LDAN 'DAS RNAMS KYI 'OD KYI DKYIL 'KHOR YONGS SU DAG PA MTHA' YAS
PA NI, BSAM GYIS MI KHYAB BO, ,SANGS RGYAS BCOM

LDAN 'DAS RNAMS KYI 'OD ZER RGYA MTSO KHA DOG SNA TSOGS KYI SPRIN
RAB TU 'GYED PA MDZAD PA NI, BSAM GYIS MI KHYAB BO, ,SANGS RGYAS
BCOM LDAN 'DAS RNAMS KYI SANGS RGYAS KYI DPAL RIN PO


@129A *, ,CHE'I 'OD 'PHRO BA RGYA MTSO RNAM PAR RGYU BA NI, BSAM
GYIS MI KHYAB BO, ,SANGS RGYAS BCOM LDAN 'DAS RNAMS KYI SANGS
RGYAS KYI GSUNG DANG DBYANGS RGYA MTSO RAB TU 'GRUB

PA NI; BSAM GYIS MI KHYAB BO, ,SANGS RGYAS BCOM LDAN 'DAS RNAMS
KYI CHO 'PHRUL RNAM PA GSUM YONGS SU BSTAN PAS SEMS CAN RGYA MTSO
YONGS SU SMIN PAR MDZAD PA DANG, 'DUL BA

MDZAD PA NI, BSAM GYIS MI KHYAB BO, ,SANGS RGYAS BCOM LDAN 'DAS
RNAMS KYI 'DUL BA RGYA MTSO THAMS CAD LA BRTZON PA DON YOD PA NI,
BSAM GYIS MI KHYAB BO, ,SANGS RGYAS BCOM LDAN

'DAS RNAMS KYI SANGS RGYAS KYI SA LA RAB TU BZHUGS PA NI, BSAM
GYIS MI KHYAB BO, ,SANGS RGYAS BCOM LDAN 'DAS RNAMS KYI DE BZHIN
GSHEGS PA'I YUL LA 'JUG PA NI, BSAM GYIS MI

KHYAB BO; ;SANGS RGYAS BCOM LDAN 'DAS RNAMS KYI BYIN GYI RLABS
KYI MTHU NI, BSAM GYIS MI KHYAB BO, ,SANGS RGYAS BCOM LDAN 'DAS
RNAMS KYI SANGS RGYAS KYI YE SHES KYI SPYOD YUL RNAM PAR

RGYU BA NI, BSAM GYIS MI KHYAB BO, ,SANGS RGYAS BCOM LDAN 'DAS
RNAMS KYI STOBS LA THUB PA MED PA NI, BSAM GYIS MI KHYAB BO,
,SANGS RGYAS BCOM LDAN 'DAS RNAMS KYI MI BSNYENGS PA

ZIL GYIS MI NON PA NI, BSAM GYIS MI KHYAB BO, ,SANGS RGYAS BCOM
LDAN 'DAS RNAMS KYI SANGS RGYAS KYI TING NGE 'DZIN LA THA MI DAD
PAR SPYOD PA NI, BSAM GYIS MI KHYAB BO, ,SANGS RGYAS


@129B BCOM LDAN 'DAS RNAMS KYI DE BZHIN GSHEGS PA'I RDZU 'PHRUL
DANG RNAM PAR 'PHRUL PA NI, BSAM GYIS MI KHYAB BO, ,SANGS RGYAS
BCOM LDAN 'DAS RNAMS KYI MNGA' BA CHEN PO'I YE SHES RNAM PAR

DAG PA NI, BSAM GYIS MI KHYAB BO, ,SANGS RGYAS BCOM LDAN 'DAS
RNAMS KYI SANGS RGYAS KYI CHOS MI 'PHROG PA NI, BSAM GYIS MI
KHYAB STE, DE DAG THAMS CAD SANGS RGYAS KYI MTHU DANG, DE BZHIN

GSHEGS PA'I BYIN GYI RLABS KYIS BYIN DU BRLABS PAS SEMS CAN THAMS
CAD SANGS RGYAS KYI YE SHES RGYA MTSO LA GZUD PA DANG, BYANG CHUB
SEMS DPA' THAMS CAD DE BZHIN GSHEGS PA'I

YON TAN RGYA MTSO LA RAB TU 'GOD PA DANG, 'JIG RTEN GYI KHAMS
RGYA MTSO THAMS CAD SANGS RGYAS KYI RNAM PAR 'PHRUL PA THAMS CAD
KYIS RNAM PAR BRGYAN PA DANG, BSKAL PA RGYA MTSO THAMS CAD DU DE

BZHIN GSHEGS PA'I GDUNG RJES SU BSAB PA DANG, 'JIG RTEN GYI KHAMS
RGYA MTSO THAMS CAD DU CHOS KYI RANG BZHIN GYI DKYIL 'KHOR RAB TU
BRJOD PA DANG, SEMS CAN THAMS CAD KYI DAD PA RGYA

MTSO THA DAD PA JI LTA BA BZHIN DU RAB TU BSTAN PA DANG, SEMS CAN
THAMS CAD KYI DBANG PO RGYA MTSO LA SANGS RGYAS KYI CHOS KYI TSUL
KUN TU SNANG BA YANG DAG PAR BSKYED PA DANG, SEMS CAN THAMS

CAD KYI BSAM PA RGYA MTSO'I SGRIB PA'I RI THAMS CAD RNAM PAR
GZHOM PA DANG, SEMS CAN THAMS CAD KYI SEMS DANG SPYOD PA RGYA
MTSO LA 'BYUNG BA'I LAM RNAM PAR SBYANG BA DANG, BYANG CHUB SEMS


@130A *, ,DPA' RGYA MTSO THAMS CAD BYANG CHUB SEMS DPA'I SMON LAM
RGYA MTSO LA RAB TU DGOD PA'I PHYIR YANG DAG PAR BSTAN PAR BYA'O,
,DE NAS BYANG CHUB SEMS DPA' KUN TU

BZANG POS 'KHOR GYI DKYIL 'KHOR RGYA MTSO RNAMS DE BAS KYANG SHIN
TU DGA' BAR BYA BA DANG, CHOS LA DGA' BA'I SHUGS THAMS CAD RNAM
PAR 'PHEL BAR BYA BA DANG, MOS PA'I TSUL YANGS PA

RGYA MTSO YANG DAG PAR 'BYUNG BAR BYA BA DANG, CHOS KYI DBYINGS
KYI RANG BZHIN DANG, SNYING PO SGO KUN DANG LDAN PA RNAM PAR DAG
PAR BYA BA DANG, KUN TU BZANG PO'I SMON LAM RGYA MTSO LA RAB TU
DGOD PAR

BYA BA DANG, YE SHES KYI MIG DUS GSUM GYI RJES SU SONG BA YONGS
SU SBYANG BA DANG, 'JIG RTEN THAMS CAD KUN NAS SNANG BAR BYED
PA'I SNYING PO SHES RAB CHEN PO'I RGYA MTSO RNAM PAR 'PHEL BAR

BYA BA DANG, CHOS KYI 'KHOR LO THAMS CAD YONGS SU GZUNG BA'I
GZUNGS KYI STOBS YANG DAG PAR BSKYED PA DANG, SNYING PO BYANG
CHUB THAMS CAD DU SANGS RGYAS KYI YUL THAMS CAD RAB TU BRJOD

PA DANG, DE BZHIN GSHEGS PA'I CHOS KYI TSUL SNANG BA'I 'OD CHOS
KYI DBYINGS RGYA CHEN PO DANG, THAMS CAD MKHYEN PA NYID LA DGA'
BA'I SHUGS RGYA MTSO RNAM PAR 'PHEL BAR BYA BA'I PHYIR DE'I TSE

TSIGS SU BCAD PA 'DI DAG SMRAS SO, ,YON TAN RGYA MTSO RNAMS KYI
YE SHES ZAB, ,MTHA' DANG DBUS MED DES NI ZHING RNAMS KHYAB, ,SEMS
CAN BSAM LA SBYOR BA JI BZHIN SNANG, ,


@130B RNAM PAR SNANG MDZAD CHOS KYI 'KHOR LO'O, ,BSAM GYIS MI
KHYAB RGYA MTSO'I ZHING YOD PA, ,BSKAL PA RGYA MTSOR RGYAL BAS
RNAM SBYANGS PAS, ,SEMS CAN RGYA MTSO YONGS SU SMIN BYA'I PHYIR,
,SEMS

CAN NANG NA RGYAL BA RNAM PAR MDZES, ,SEMS CAN RGYA MTSO 'BYUNG
BA BSAM MI KHYAB, ,SANGS RGYAS YUL LA 'JUG PA SHIN TU ZAB, ,SRID
PA'I GNAS CAD DAD PA CHUNG BA YIS, ,SANGS RGYAS

BYANG CHUB SHES PAR MI NUS SO, ,GZHAN DU GANG RNAMS SHIN TU SEMS
BRTAN CING, ,DGE BA'I BSHES KYIS YONGS SU BZUNG BA DANG, ,SANGS
RGYAS KUN GYIS BYIN GYIS BRLABS PA DAG ,SANGS

RGYAS YE SHES 'DI LA RAB TU 'JUG ,GANG RNAMS SEMS DAG G-YO MED
SGYU MED CING, ,SNYING RJE'I BSAM CAN KHONG NAS BYAMS DGA' DANG,
DAD PA CHE ZHING RLABS CHEN DE DAG NI, ,'DI DAG

THOS SHING DGA' BA THOB PAR 'GYUR, ,KUN TU BZANG PO'I SMON LAM SA
DAG DANG, ,CHOS DBYINGS NAM MKHA'I DBYINGS SU KHYAB PA LA, ,GNAS
SHING SPYOD PA RAB TU SUS SPYOD PA, ,DE DAG RGYAL

BA'I SPYOD YUL 'DI SHES SO, ,GANG GIS RGYAL BA'I RNAM 'PHRUL 'DI
MTHONG BA'I, ,BYANG CHUB SEMS DPAS THOB BYA LEGS PAR THOB, ,GZHAN
GYI YUL GYIS SHES PAR MI NUS TE, ,'DI NI KUN

TU BZANG POS RTOGS PA'O, ,DE BZHIN GSHEGS PA KUN GYIS BYIN BRLABS
SHING, ,'GRO BA MTHA' DANG DBUS MED 'DI DAG NA, ,KUN TU CHOS KYI
'KHOR LO RAB 'KHOR BA, ,RNAM PAR SNANG MDZAD


@131A *, ,YUL DANG MTHU YIN NO, ,BDAG GI LUS SU ZHING RNAMS THAMS
CAD KYANG, ,RAB TU ZHUGS SHING DE ZHUGS SHING RNAMS KUN, ,DE DAG
SPU RTZE KUN TU BLTA BAR GYIS, ,RGYAL

BA'I SPYOD YUL SHIN TU BSHAD PAR BYA, ,KUN TU BZANG PO'I SMON LAM
SPYOD PA RNAMS, ,MTHA' DANG DBUS MED MNGON PAR SGRUB PA DANG,
,KUN TU MIG GI YUL DANG LUS LDAN PA, ,DE DAG MGON

PO'I SPYOD YUL 'DI NYAN TO, ,KYE RGYAL BA'I SRAS DAG ,BCU PO 'DI
DAG NI, 'JIG RTEN GYI KHAMS RGYA MTSO SHIN TU BSTAN PA STE, SANGS
RGYAS BCOM LDAN 'DAS, 'DAS PA DANG, MA BYON PA

DANG, DA LTAR BYUNG BA RNAMS KYIS GSUNGS SO, ,GSUNG NGO, ,GSUNG
BAR 'GYUR RO, ,BCU GANG ZHE NA, 'DI LTA STE, 'JIG RTEN GYI KHAMS
YONGS SU 'BYUNG BA'I TSOGS KYI RGYU RKYEN SHIN TU BSTAN

PA DANG, 'DI LTA STE, 'JIG RTEN GYI KHAMS RGYA MTSO GNAS PA SHIN
TU BSTAN PA DANG, 'DI LTA STE, 'JIG RTEN GYI KHAMS RGYA MTSO'I
DBYIBS DANG RNAM PA SHIN TU BSTAN PA DANG, 'DI LTA STE,

'JIG RTEN GYI KHAMS RGYA MTSO'I LHUN SHIN TU BSTAN PA DANG, 'DI
LTA STE, 'JIG RTEN GYI KHAMS RGYA MTSO'I RGYAN SHIN TU BSTAN PA
DANG, 'DI LTA STE, 'JIG RTEN GYI KHAMS RGYA MTSO YONGS SU DAG

PAR BYA BA'I TSUL SHIN TU BSTAN PA DANG, 'DI LTA STE, 'JIG RTEN
GYI KHAMS RGYA MTSO DAG TU SANGS RGYAS 'BYUNG BA SHIN TU BSTAN PA
DANG, 'DI LTA STE, 'JIG RTEN GYI KHAMS RGYA MTSO'I BSKAL


@131B BA'I BYIN GYI RLABS SHIN TU BSTAN PA DANG, 'DI LTA STE,
BSKAL PA MTHA' YAS PA'I RGYUD RGYA MTSO SHIN TU BSTAN PA DANG,
'DI LTA STE, 'JIG RTEN GYI KHAMS RGYA MTSO THA MI DAD PA SHIN TU
BSTAN PA'O, ,KYE

RGYAL BA'I SRAS DAG ,'JIG RTEN GYI KHAMS RGYA MTSO BCU PO 'DI DAG
LA SOGS PA 'JIG RTEN GYI KHAMS RGYA MTSO SHIN TU BSTAN PA, 'JIG
RTEN GYI KHAMS RGYA MTSO'I RDUL SHIN TU PHRA BA SNYED SANGS

RGYAS BCOM LDAN 'DAS, 'DAS PA DANG, MA BYON PA DANG, DA LTAR
BYUNG BA RNAMS KYIS GSUNGS SO, ,GSUNG NGO, ,GSUNG BAR 'GYUR RO,
,KYE RGYAL BA'I SRAS DAG ,DE LA 'JIG RTEN GYI KHAMS RGYA

MTSO THAMS CAD NI, RGYU DANG RKYEN LA DMIGS PA'I SGO 'JIG RTEN
GYI KHAMS RGYA MTSO'I RDUL SHIN TU PHRA BA SNYED PHRAG BCUS BYUNG
NGO, ,BYUNG NGO, ,'BYUNG BAR 'GYUR RO, ,BCU GANG ZHE NA, 'DI LTA
STE, DE

BZHIN GSHEGS PA'I BYIN GYI RLABS DANG CHOS NYID RAB TU THOB PA
DANG, SEMS CAN RNAMS KYI LAS KYI TSOGS DANG, BYANG CHUB SEMS DPA'
THAMS CAD MKHYEN PA NYID DU YANG DAG

PAR SGRUB PA'I CHOS NYID DANG, SEMS CAN RNAMS KYIS KYANG BYANG
CHUB SEMS DPA' DAG DANG, BSOD NAMS KYI RTZA BA SKAL BA MTHUN PA
BSAGS PA DANG, BYANG CHUB SEMS DPA' RNAMS KYI

ZHING YONGS SU DAG PA'I SMON LAM GYI KHYAD PAR DANG, BYANG CHUB
SEMS DPA' RNAMS KYI SPYOD PAS RNAM PAR BSGRUBS PA'I SMON LAM GYIS
MNGON PAR BSGRUBS PA DANG, BYANG CHUB SEMS


@132A *, ,DPA' RNAMS KYI MOS PA'I DBANG RNAM PAR DAG PA DANG, DE
BZHIN GSHEGS PA RNAMS KYI DGE BA'I RTZA BA 'JIG RTEN LAS 'DAS PA
DANG RGYU MTHUN PAS MNGON

PAR 'TSANG RGYA ZHING SANGS RGYAS KYI RNAM PAR 'PHRUL BA KHYU
MCHOG GI MTHU DBYUNG BA DANG, BYANG CHUB SEMS DPA' KUN TU BZANG
PO RNAMS KYI SMON LAM GYIS RNAM PAR 'PHRUL BA'I SGO'O, ,

KYE RGYAL BA'I SRAS DAG, DE LTAR RGYU DANG RKYEN LA DMIGS PA'I
SGO BCU PO 'DI DAG LA SOGS PA RGYU DANG RKYEN LA DMIGS PA, 'JIG
RTEN GYI KHAMS RGYA MTSO'I RDUL SHIN TU PHRA BA SNYED

KYIS 'JIG RTEN GYI KHAMS RGYA MTSO THAMS CAD BYUNG NGO, ,BYUNG
NGO, ,'BYUNG BAR 'GYUR RO, ,DE NAS BYANG CHUB SEMS DPA' KUN TU
BZANG POS 'JIG RTEN GYI KHAMS RGYA MTSO'I 'BYUNG BA SHIN

TU BSTAN PA 'DI NYID GSAL BAR BRJOD PA'I PHYIR SANGS RGYAS KYI
BYIN GYI RLABS KYIS DE'I TSE TSIGS SU BCAD PA 'DI DAG SMRAS SO,
,SANGS RGYAS YE SHES YUL NI BSAM YAS PAS, ,BYIN RLABS

RNAM 'PHRUL DE DAG 'DI LTA BU, ZHING RNAMS RGYA MTSO BSTAN PA
MTHA' DBUS MED, ,RNAM PAR SNANG MDZAD CHOS KYIS YONGS SU SBYANGS,
,BYANG CHUB SEMS DPA' KUN GYIS BSAM PA BZHIN, ,

SMON LAM RGYA MTSO BSAM YAS RNAM SBYANGS SHING, ,SEMS CAN LAS
RNAMS RGYA MTSO BSAM YAS PAS, ,PHYOGS KUN SHING RNAMS RGYA MTSO
THAMS CAD 'BYUNG, ,BYANG CHUB SEMS DPA' KUN


@132B GYI RNAM 'PHRUL DANG, ,THAMS CAD MKHYEN PA NYID LA 'JUG
PA'I SGOS, ,SMON LAM RGYA MTSO THAMS CAD MNGON BSGRUBS SHING,
,NAM MKHA'I DBYINGS LA 'BYAMS KLAS ZHING 'BYUNG NGO, ,SPYOD PA
RGYA MTSO

MTHA' DANG DBUS MED RNAMS, ,SPYOD CING TSAD MED BDE GSHEGS YUL LA
'JUG, PHYOGS KYI ZHING RNAMS RGYA MTSO KUN SPYOD ZHING, ,BSKAL
PA MTHA' YAS ZHING RNAMS RE RER SPYOD, ,SEMS CAN

BSAM DBYINGS BSAM GYIS MI KHYAB PA'I, ,LAS KYI ZHING RNAMS RGYA
MTSO THAMS CAD BYUNG, ,NYON MONGS LAS KYIS DE DAG NYON MONGS
BCAS, ,MOS DANG BSAM PAS RNAM PA SNA TSOGS GZUGS, ,ZHING

RNAMS RGYA MTSO RNAM DAG RGYAN CAN RNAMS, ,RIN CHEN RGYUS BYUNG
SNA TSOGS DRI MED PA, ,DAD PA RGYA MTSO RNAM PAR SPEL BA'I PHYIR,
,RGYAL SRAS RNAMS NI PHYOGS BCU'I ZHING RNAMS SBYONG, ,CHOS
DBYINGS

RDUL GYI KHONGS SU RGYAL SRAS RNAMS, ,KUN TU BZANG PO'I SPYAD PA
SPYOD PA DAG ,RDUL GYI KHONGS SU MTHA' YAS ZHING STON TE, ,RNAM
DAG MKHA' BZHIN MTHA' DANG DBUS KYANG MED, ,NAM MKHA'I

DBYINGS 'DRA'I RNAM 'PHRUL 'DI 'DRA STE, ,SNYING PO BYANG CHUB
RGYAL BA'I ZHABS DRUNG NA, ,PADMO'I STAN 'KHOD KHA DOG MTHA' YAS
KUN, ,DE DAG ZHING BCAS LUS KYI NANG NA 'KHOD, ,SKAD CIG SEMS

KYIS DUS GSUM BYUNG BA YI, ,ZHING 'BYUNG TSUL DANG 'JUG PA KUN
KYANG STON, ,SANGS RGYAS RNAMS KYI DUS GSUM ZHING BSTAN PA, ,RNAM
PAR SNANG MDZAD RGYA MTSO'I ZHING MI ZAD, ,TSUL GYI KHYAD


@133A *, ,PAR MTHA' YAS SNA TSOGS PAS, ,RDUL RNAMS KUN LA MTHA'
YAS RGYAN GYIS RNAMS, ,SANGS RGYAS SKAD CIG GCIG LA BYIN GYIS
RLOB, ,RGYAN GYI RNAM PA TSUL

KUN RAB TU MKHYEN, ,KYE RGYAL BA'I SRAS DAG ,DE LA GNAS PA SHIN
TU BSTAN PA NI, 'JIG RTEN GYI KHAMS RGYA MTSO RE RE ZHING YANG
'JIG RTEN GYI KHAMS RGYA MTSO'I RDUL SHIN TU PHRA BA SNYED DE,

'DI LTAR 'JIG RTEN GYI KHAMS RGYA MTSO LA LA NI, RGYAN THAMS CAD
KYI RGYA MTSO KUN LA RAB TU GNAS SO, ,'JIG RTEN GYI KHAMS RGYA
MTSO LA LA NI, NAM MKHA'I DBYINGS KYI GNAS LA RAB TU GNAS

SO; ;'JIG RTEN GYI KHAMS RGYA MTSO LA LA NI, RIN PO CHE THAMS CAD
KYI 'OD ZER GYI RGYA MTSO LA RAB TU GNAS SO, ,'JIG RTEN GYI KHAMS
RGYA MTSO LA LA NI, SANGS RGYAS THAMS CAD KYI 'OD KYI

DKYIL 'KHOR RGYA MTSO LA RAB TU GNAS SO, ,'JIG RTEN GYI KHAMS
RGYA MTSO LA LA NI, RIN PO CHE THAMS CAD KYI KHA DOG GI MDOG LA
RAB TU GNAS SO, ,'JIG RTEN GYI KHAMS RGYA MTSO LA LA NI,

SANGS RGYAS THAMS CAD KYI DBYANGS KYI DKYIL 'KHOR LA RAB TU GNAS
SO, ,'JIG RTEN GYI KHAMS RGYA MTSO LA LA NI, SGYU MA LTA BU'I LAS
KYIS BYUNG PA LHA MA YIN DANG MTHU BO CHE LTA BU'I LAG NA

RDO RJE RGYA MTSO LA RAB TU GNAS SO, ,'JIG RTEN GYI KHAMS RGYA
MTSO LA LA NI, 'JIG RTEN GYI DBANG PO THAMS CAD KYI LUS KYI GZUGS
BRNYAN RGYA MTSO LA RAB TU GNAS SO, ,'JIG RTEN GYI KHAMS


@133B RGYA MTSO LA LA NI, BYANG CHUB SEMS DPA' THAMS CAD KYI LUS
RGYA MTSO LA RAB TU GNAS SO, ,'JIG RTEN GYI KHAMS RGYA MTSO LA LA
NI, BYANG CHUB SEMS DPA' KUN TU BZANG PO'I SMON LAM GYIS BYUNG
BA'I

RGYAN RNAM PA THAMS CAD DANG LDAN PA'I RGYA MTSO LA RAB TU GNAS
TE, DE DAG LA SOGS PA 'JIG RTEN GYI KHAMS RAB TU GNAS BA SHIN TU
BSTAN PA NI, 'JIG RTEN GYI KHAMS RGYA MTSO RE RE ZHING YANG

'JIG RTEN GYI KHAMS RGYA MTSO'I RDUL SHIN TU PHRA BA SNYED DO,
,DE NAS BYANG CHUB SEMS DPA' KUN TU BZANG POS YANG 'JIG RTEN GYI
KHAMS RGYA MTSO RAB TU GNAS PA SHIN TU BSTAN PA'I DON 'DI NYID

YONGS SU BSTAN PA'I PHYI SANGS RGYAS KYI MTHUS DE'I TSE TSIGS SU
BCAD PA 'DI DAG SMRAS SO, ,KUN KYANG ZHING RNAMS RGYA MTSO 'DI
DAG RIN CHEN RANG BZHIN DRI MED PA, ,RNAM DAG SNA TSOGS NOR BU

KUN 'BAR 'OD ZER RGYA MTSO'I 'OD LDAN LTOS, ,'DI DAG RGYAL BA'I
BYIN RLABS RGYU YIS DBYIBS LEGS 'KHOR BAR RNAM PA SNANG, ,DE DAG
GIS NI PHYOGS BCU'I NAM MKHA'I DBYINGS RNAMS

GZHI KUN RAB TU KHYAB, ,ZHING RNAMS RGYA MTSO LA LA DRI MED 'OD
CAN NAM MKHA'I DBYINGS LA GNAS, ,SNANG BA'I SNYING PO 'OD CAN NOR
BU'I RGYA MTSO DAG LA LEGS PAR GNAS, ,'GRO BA DE DBUS RGYAL BA

'KHOR LA CHOS KYI 'KHOR LO BZANG PO BSKOR, ,'DI NI SANGS RGYAS
YUL YIN SEMS CAN RGYA CHEN SHIN TU MGU BYED PA'O, ,LA LA ME TOG
SGRON MA KUN TU RGYAS PA'I MU TIG NOR BUS BRGYAN, ,'OD ZER DRA


@134A *, ,BA'I KUN NAS SPRIN 'BAR SPOS 'PHRO SPRIN GYI 'OD CAN
TE, ,ZHING MANG MTHA' DANG DBUS MED RGYA CHEN PADMO'I RGYA MTSO
DAG LA GNAS, ,SANGS RGYAS RNAMS KYIS

RAB BRGYAN ZHING RNAMS 'BYAMS KLAS KUN KYANG RAB TU MDZES, ,ZHING
RNAMS RGYA MTSO DKYIL 'KHOR DBYINGS RNAMS LA LA SANGS RGYAS BYIN
LA GNAS, ,YANGS SHING RIN CHEN MANG LDAN

RGYA CHE DE DAG BYANG CHUB SEMS DPAS GANG, ,LAG NA RDO RJE RGYA
MTSO MANG TSOGS LHA DBANG LUS LA DE BZHIN GNAS, ,DE NAS BCOM LDAN
RNAM PAR SNANG BA MDZAD KYI 'KHOR LO RTAG TU 'KHOR, ,

NOR BU'I SHING DANG SPOS KYI 'OD 'PHRO'I SPRIN RNAMS MNYAM PA'I
DBYINGS LA GNAS, ,CHU YI PHUNG PO DAG DANG RDO RJE RGYA MTSO
BRTAN LA'ANG DE BZHIN GNAS, ,LA LA GOS DANG BRAG DANG RGYAL MTSAN

ME TOG SNA TSOGS RGYA MTSO DAG LA GNAS, ,KUN NA'ANG RNAM 'PHRUL
'DI DAG RGYA CHEN RNAM PAR SNANG MDZAD STON PA MDZAD, ,ZHING
RNAMS RING DANG THUNG DANG GLANG GI GZUGS DANG RNAM PA SNA TSOGS

TE; ;SNA TSOGS RGYAN CAN SNYING PO DRI MA BRAL BA YONGS DAG DRI
MED SNANG, ,RNAM PA SNA TSOGS DE DAG SMON LAM RGYA MTSO'I DBYINGS
LA RAB TU GNAS, ,SANGS RGYAS SPRIN GYIS KUN NAS YOG PAR

RTAG TU NAM MKHA'I DBYINGS LA GNAS, ,ZHING RNAMS RGYA MTSO 'BYAMS
KLAS LA LA SPYI'U TSUGS YOD DANG MED LA GNAS, ,BYANG CHUB SEMS
DPA'I COD PA NA RIN CHEN 'KHOR LOS BZUNG BAS


@134B DAG PAR GNAS, ,DE NAS SANGS RGYAS RNAM 'PHRUL RGYA CHEN
THAMS CAD KUN NAS RAB TU SNANG, ,RIN CHEN SANGS RGYAS GSUNG RNAMS
KUN TU GTONG LDAN LAS KYIS DE DAG SPRUL, ,CHOS KYI DBYINGS MNYAM

ZHING RNAMS 'BYAMS KLAS MIG YOR SGYU MA DANG YANG 'DRA, ,MIG
'PHRUL RNAM PHYE RNAMS DAG DRI MED SEMS KYIS SHIN TU BSKYED PA
STE, ,NAM MKHA'I DBYINGS RNAMS SNA TSOGS RGYAN GYI SNYING PO GNAS

'GYUR 'DI LA SNANG, ,LAS KYI YUL NI BSAM GYIS MI KHYAB 'DI DAG
BDE BAR GSHEGS PAS BSTAN, ,SKAD CIG SEMS KYIS ZHING RNAMS 'BYAMS
KLAS 'GRO BA KUN DANG MNYAM PA'I RNAMS, ,ZHING

RDUL KUN LA KUN TU BZANG PO RTAG PAR RAB TU SGRUB BYED CING, ,DE
NA BSKAL PA RGYA MTSOR 'GRO BA SMIN PAR BYA PHYIR SPYAD PA SPYOD,
,CHOS DBYINGS RGYAS PAR BKANG STE DE DAG KUN TU RNAM 'PHRUL RGYA
CHE STON, ,

RDUL RNAMS KUN NA CHOS DBYINGS YANGS PA'I ZHING RNAMS RGYA MTSO
KUN KYANG GNAS, ,SANGS RGYAS SPRIN GYIS BYIN GYIS BRLABS PAS KUN
KYANG YOG CING YONGS SU RGYAS, ,JI LTAR RDUL PHRAN GCIG LA

RNAM SPRUL DE BZHIN 'GRO BA KUN NA'O, ,RNAM PAR SNANG BA'I SANGS
RGYAS RNAM 'PHRUL RGYA CHEN RAB TU STON PA MDZAD, ,ZHING RNAMS
'BYAMS KLAS THAMS CAD MIG YOR LTA BU SGYU MA SMIG RGYU 'DRA,
,SNANG

BA MED CING 'BYUNG MED PHYOGS BCU DAG NI 'GRO DANG 'ONG BA MED,
,MKHA' LA GNAS PA DE DAG RTAG PAR 'BYUNG ZHING 'JIG PAR DE BZHIN
'GYUR, ,SHIN TU YANGS PA DE DAG SMON LAM RNAM SBYANGS LAS


@135A *, ,KYIS YONGS SU BZUNG, ,KYE RGYAL BA'I SRAS DAG ,DE LA
'JIG RTEN GYI KHAMS RGYA MTSO RNAMS KYI DBYIBS NI, RNAM PA SNA
TSOGS TE, ,'JIG RTEN GYI KHAMS RGYA

MTSO 'BYAMS KLAS PA LA LA NI, KUN NAS ZLUM PO'O, ,'JIG RTEN GYI
KHAMS RGYA MTSO 'BYAMS KLAS PA LA LA NI, KUN NAS GRU BZHI'O,
,'JIG RTEN GYI KHAMS RGYA MTSO 'BYAMS KLAS PA LA

LA NI; NAM MKHA'I RNAM PA DU MAR RNAM PAR PHYE BA'O, ,'JIG RTEN
GYI KHAMS RGYA MTSO 'BYAMS KLAS PA LA LA NI, KUN NAS 'KHYIL PA'I
DBYIBS SU 'DUG GO, 'JIG RTEN GYI KHAMS RGYA

MTSO 'BYAMS KLAS PA LA LA NI, 'OD 'PHRO BA'I RI'I DBYIBS SU 'DUG
GO ,'JIG RTEN GYI KHAMS RGYA MTSO 'BYAMS KLAS PA LA LA NI, SHING
SNA TSOGS KYI LHUN GYI DBYIBS SU 'DUG GO ,

'JIG RTEN GYI KHAMS RGYA MTSO 'BYAMS KLAS PA LA LA NI, ME TOG SNA
TSOGS KYI DBYIBS SU 'DUG GO ,'JIG RTEN GYI KHAMS RGYA MTSO 'BYAMS
KLAS PA LA LA NI, KHYIM SNA TSOGS KYI DBYIBS

SU 'DUG GO ,'JIG RTEN GYI KHAMS RGYA MTSO 'BYAMS KLAS PA LA LA
NI, SEMS CAN SNA TSOGS KYI LUS KYI DBYIBS SU 'DUG GO ,'JIG RTEN
GYI KHAMS RGYA MTSO 'BYAMS KLAS PA LA

LA NI; MTSAN SNA TSOGS KYI DBYIBS SU 'DUG STE, DE DAG LA SOGS PA
'JIG RTEN GYI KHAMS KYI DBYIBS SHIN TU BSTAN PA NI, 'JIG RTEN GYI
KHAMS RGYA MTSO'I RDUL SHIN TU PHRA BA SNYED


@135B DO; ;DE NAS BYANG CHUB SEMS DPA' KUN TU BZANG POS 'JIG RTEN
GYI KHAMS RGYA MTSO'I DBYIBS KYI TSUL RGYA MTSO 'DI NYID YONGS SU
BSTAN PA'I PHYIR SANGS RGYAS KYI BYIN GYI RLABS KYIS PHYOGS

BCUR RNAM PAR BLTAS TE, DE'I TSE TSIGS SU BCAD PA 'DI DAG SMRAS
SO, ,RNAM PA SNA TSOGS RGYA MTSO'I ZHING LA LTOS, ,RNAM PHYE SNA
TSOGS MTHA' YAS DBYIBS SU GNAS, ,DBYIBS

KYIS RNAM PAR PHYE BA SNA TSOGS TE, ,PHYOGS RNAMS KUN NA ZHING
RNAMS RGYA MTSO SNANG, ,LA LA ZLUM PO LA LA ZUR GSUM STE, ,DE DAG
LA LA PHYOGS NA GRU BZHIR GNAS, ,NOR BU PADMO

'KHOR LO YAN LAG BRGYAD, ,KUN KYANG LAS RNAMS RGYA MTSOS RNAM PAR
BRIS, ,RDUL MED 'OD KYI DBYIBS DANG TSUL 'DZIN CING, ,GSER LAS
GRUB PA RNAM PHYE SNA TSOGS TE, ,SGO MANG

MTHA' YAS PA NAS RGYU ZHING 'JUG, LAS RNAMS RGYA MTSO BSAM PA DAG
PAS GNAS, ,ZHING RNAMS RGYA MTSO SNA TSOGS SNYING PO CAN, ,NAM
MKHA' 'DI LA JI LTAR SPRIN GNAS BZHIN, ,DE

DAG RIN CHEN MANG GZHI RNAM PAR PHYE, ,DE DAG KUN NA SANGS RGYAS
RNAM PAR MDZES, ,ZHING RNAMS 'DI KUN SEMS KYIS RNAM PAR BRTAGS,
,SNA TSOGS RGYAN DANG SNANG BAS KUN NA GNAS, ,

RNAM PAR 'PHRUL PA GZHAN DANG GZHAN DAG GIS, ,ZHING RNAMS RGYA
MTSO SANGS RGYAS STON PA MDZAD, ,BDE DANG SDUG BSNGAL MYONG BAR
GYUR PA NI, ,RNAM PAR DAG DANG NYON MONGS TSUL BZHIN


@136A *, ,TE; ;CHOS NYID 'DI NI RTAG TU YOD PA YIN, ,DE LTAR LAS
RNAMS RGYA MTSO BSAM MI KHYAB, ,SKRA GCIG RTZE LA BSAM GYIS MI
KHYAB ZHING, ,THAMS CAD RDUL

SNYED SNA TSOGS DBYIBS SU GNAS, ,KUN NA SANGS RGYAS RNAM PAR
SNANG MDZAD BZHUGS, ,'KHOR RNAMS RGYA MTSO CHOS RNAMS RAB TU
STON, ,RDUL GCIG RTZE LA PHRA DANG YANGS PA'I

RNAMS; ;THAMS CAD RDUL SNYED KHA DOG KUN DANG LDAN, ,KHA DOG
DBYIBS RNAMS KUN KYANG RNAM PAR BRTAGS, ,DE DAG KUN NA RGYAL BA'I
'KHOR LO 'KHOR, ,RDUL RNAMS KUN LA RAB TU ZHING BSTAN PA,,

DE DAG SMON LAM RNAM PAR SPRUL PA YIN, ,NAM MKHA'I DBYINGS SU LAS
KYI SPRUL PA NI, ,SNA TSOGS SEMS DANG BSAM PAS RNAM PAR BRTAGS,
,SEMS CAN KUN MNYAM RDUL RNAMS THAMS

CAD LA; ;SANGS RGYAS RNAM PAR 'PHRUL PA SPRUL PA DAG ,RNAM PAR
SNANG MDZAD CHOS NYID DE YIN TE, ,RDUL PHRAN KUN LA ZHING RNAMS
SHIN TU GNAS, ,KYE RGYAL BA'I SRAS DAG, DE LA 'JIG RTEN

GYI KHAMS RGYA MTSO'I LHUN DAG NI, GZHAN DANG GZHAN DU SHES PAR
BYA STE, 'DI LTAR 'JIG RTEN GYI KHAMS RGYA MTSO LA LA NI, RIN PO
CHE'I RGYAN THAMS CAD KYI LHUN CAN NO, ,'JIG RTEN GYI KHAMS

RGYA MTSO LA LA NI, RIN PO CHE GCIG LAS RNAM PA SNA TSOGS SU BKOD
PA'I RGYAN GYI LHUN CAN NO, ,'JIG RTEN GYI KHAMS RGYA MTSO LA LA
NI, RIN PO CHE THAMS CAD KYI 'OD ZER GYI LHUN CAN NO, ,'JIG


@136B RTEN GYI KHAMS RGYA MTSO LA LA NI, 'OD KHA DOG SNA TSOGS
KYI LHUN CAN NO, ,'JIG RTEN GYI KHAMS RGYA MTSO LA LA NI, RGYAN
THAMS CAD KYI MDOG GI LHUN CAN NO, ,'JIG RTEN GYI KHAMS RGYA MTSO
LA

LA NI; RDO RJE'I GZHI MI SHIGS PA'I LHUN CAN NO, ,'JIG RTEN GYI
KHAMS RGYA MTSO LA LA NI, SANGS RGYAS KYI RDZU 'PHRUL DANG BYIN
GYI RLABS KYI LHUN CAN NO, ,'JIG RTEN GYI KHAMS RGYA MTSO LA LA

NI; RIN PO CHE'I MTSAN NYID KYI LHUN CAN NO, ,'JIG RTEN GYI KHAMS
RGYA MTSO LA LA NI, SANGS RGYAS KYI SPRUL PA'I LHUN CAN NO, ,'JIG
RTEN GYI KHAMS RGYA MTSO LA LA NI, NYI MA'I NOR BU'I DKYIL

'KHOR GYI LHUN CAN NO, ,'JIG RTEN GYI KHAMS RGYA MTSO LA LA NI,
RIN PO CHE SHIN TU PHRA BA 'DZIN PA'I LHUN CAN NO, ,'JIG RTEN GYI
KHAMS RGYA MTSO LA LA NI, SNANG BA'I LHUN CAN NO, ,'JIG RTEN

GYI KHAMS RGYA MTSO LA LA NI, ,RIN PO CHE THAMS CAD KYI KHA DOG
'OD 'PHRO BA'I RNAM PA'I LHUN CAN NO, ,'JIG RTEN GYI KHAMS RGYA
MTSO LA LA NI, ,DRI DANG KHA DOG SNA TSOGS KYI SPOS KYI LHUN CAN
NO,,

'JIG RTEN GYI KHAMS RGYA MTSO LA LA NI, RIN PO CHE THAMS CAD KYI
ME TOG GI COD PAN GYI LHUN CAN NO, ,'JIG RTEN GYI KHAMS RGYA MTSO
LA LA NI, RIN PO CHE THAMS CAD KYI 'OD KYI LHUN CAN NO, ,'JIG

RTEN GYI KHAMS RGYA MTSO LA LA NI, RGYAN THAMS CAD SHIN TU BSTAN
PA'I LHUN CAN NO, ,'JIG RTEN GYI KHAMS RGYA MTSO LA LA NI, SEMS
KYI RNAM PAR RTOG PA SKAD CIG GIS DMIGS PA THAMS CAD


@137A *, ,YONGS SU BSTAN PA'I LHUN CAN NO, ,'JIG RTEN GYI KHAMS
RGYA MTSO LA LA NI, BYANG CHUB SEMS DPA'I LUS KYI RIN PO CHE'I
DBYINGS KYI LHUN CAN NO, ,'JIG RTEN GYI

KHAMS RGYA MTSO LA LA NI, RIN PO CHE THAMS CAD KYI ME TOG GI ZE
BA'I LHUN CAN NO, ,'JIG RTEN GYI KHAMS RGYA MTSO LA LA NI, SANGS
RGYAS THAMS CAD KYI GSUNG DPYANGS RNAM PAR

DMIGS PA'I LHUN CAN NO, ,DE NAS BYANG CHUB SEMS DPA' KUN TU BZANG
POS YANG 'JIG RTEN GYI KHAMS RGYA MTSO'I LHUN SHIN TU BSTAN PA
RGYA MTSO 'DI NYID LA RAB TU GZUD PAR BYA

BA'I PHYIR SANGS RGYAS KYI BYIN GYI RLABS KYIS PHYOGS BCUR RNAM
PAR BLTAS TE, DE'I TSE TSIGS SU BCAD PA 'DI DAG SMRAS SO, ,ZHING
RNAMS RGYA MTSO LA LA NI, ,RIN CHEN RANG BZHIN

KUN NAS GNAS, ,RDO RJE BZHIN DU MI SHIGS SRA, ,RIN CHEN PADMO
RNAMS LA GNAS, ,LA LA 'OD ZER RANG BZHIN TE, ,DAG CING GZUNG MED
'OD ZER 'BYUNG, ,RGYAN RNAMS KUN GYI

'OD ZER GYIS, ,SNA TSOGS MKHA' BZHIN DRI MA MED, ,LA LA 'OD KYI
RANG BZHIN TE, ,DAG CING 'OD GSAL ZER LA GNAS, ,'OD KYI SPRIN CAN
SNA TSOGS 'OD, ,BYANG CHUB SEMS

DPA' RNAMS KYI GNAS, ,ZHING RNAMS RGYA MTSO LA LA NI, ,MIG YOR
LTA BUR GNAS PA STE, ,BRJOD DU MED CING GZUNG DU MED, ,SMON LAM
DBANG GIS RAB TU BYUNG, ,LA LA NOR BU MU TIG


@137B RGYU; ;SNYING PO THAMS CAD RNAM PAR 'BAR, ,MU TIG 'KHOR
LO'I GZHI DAG LA, ,BYANG CHUB SEMS DPAS YONGS SU GANG, ,RIN CHEN
'OD 'PHRO BYUNG BA'I ZHING, ,'OD 'PHRO'I SPRIN GYIS MNGON KHEBS

SHING, ,RIN CHEN THAMS CAD SNA TSOGS LDAN, ,THAMS CAD LAS KYIS
SPRUL PA YIN, ,LA LA MTSAN LAS BYUNG BA STE, ,GZHI KUN MTSAN GYIS
KUN TU BRIS, ,COD PAN RNAM PA SNA TSOGS BKOD, ,

SANGS RGYAS KUN GYIS MNGON PAR SPRUL, ,RGYA MTSO'I SEMS LAS BYUNG
BA YI, ,ZHING RNAMS MOS PA NYID LA GNAS, ,YUL NA MI GNAS SGYU MA
BZHIN, ,YONGS SU RTOG PAS YANG DAG BSKYED, ,

SANGS RGYAS SKU YI 'OD ZER GYI, ,NOR BU SNA TSOGS KUN TU GNAS,
,SANGS RGYAS SPRIN RNAMS RNAM PAR SNANG, ,SANGS RGYAS KUN GYIS
RAB TU SPRUL, ,LA LA KUN TU BZANG PO YIS, ,ZHING RNAMS RGYA

MTSO SHIN TU SPRUL, ,NAM MKHA'I RGYAN RNAMS THAMS CAD DANG, ,SMON
LAM RNAMS KYIS RNAM PAR BRIS, ,KYE RGYAL BA'I SRAS DAG, DE LA
'JIG RTEN GYI KHAMS RGYA MTSO'I RGYAN SHIN TU BSTAN PA NI, 'JIG

RTEN GYI KHAMS RGYA MTSO'I RDUL SHIN TU PHRA BA SNYED DU SHES PAR
BYA STE, 'DI LTAR DMIGS PA RNAM PA SNA TSOGS THAMS CAD KYI SPRIN
RAB TU 'PHROS PA'I RGYAN DANG, 'DI LTA STE, BYANG CHUB SEMS DPA'

THAMS CAD KYI YON TAN GYI 'KHOR LO RJES SU BRJOD CING RAB TU
'BYUNG BA'I RGYAN DANG, 'DI LTA STE, 'JIG RTEN GYI KHAMS THAMS
CAD DU GTOGS PA'I SEMS CAN RNAMS KYI LAS RNAM PAR SMIN PA


@138A *, ,RGYA MTSO LAS RAB TU BYUNG BA'I RGYAN DANG, 'DI LTA
STE, BYANG CHUB SEMS DPA' THAMS CAD KYI SMON LAM RGYA MTSO'I
KLONG YONGS SU STON PA'I RGYAN DANG, 'DI LTA

STE; DUS GSUM GYI SANGS RGYAS THAMS CAD KYI GZUGS BRNYAN SNA
TSOGS RNAM PAR DMIGS PA'I RGYAN DANG, 'DI LTA STE, SEMS KYI SKAD
CIG LA BSKAL PA MTHA' YAS PAR RNAM PAR

'PHRUL BA'I YUL YONGS SU STON PA'I RGYAN DANG, 'DI LTA STE, RGYAN
GYI DMIGS PA THAMS CAD LA SANGS RGYAS KYI SKU RAB TU 'BYUNG BA'I
RGYAN DANG, 'DI LTA STE, RIN PO CHE DANG, SPOS THAMS

CAD KYI SPRIN RAB TU 'BYUNG BA'I RGYAN DANG, 'DI LTA STE, SNYING
PO BYANG CHUB KYI RGYAN DANG, 'OD KYI DKYIL 'KHOR GYIS RNAM PAR
STON PA'I RGYAN DANG, 'DI LTA STE, BYANG CHUB SEMS DPA' KUN TU
BZANG

PO'I SMON LAM DANG, SPYOD PA YONGS SU STON PA'I RGYAN DAG STE,
KYE RGYAL BA'I SRAS DAG, DE DAG LA SOGS PA 'JIG RTEN GYI KHAMS
RGYA MTSO'I RGYAN SHIN TU BSTAN PA NI, 'JIG RTEN GYI KHAMS

RGYA MTSO'I RDUL SHIN TU PHRA BA SNYED DO, ,DE NAS BYANG CHUB
SEMS DPA' KUN TU BZANG POS YANG 'JIG RTEN GYI KHAMS RGYA MTSO'I
RGYAN SHIN TU BSTAN PA 'DI NYID YONGS SU BSTAN PA'I PHYIR

SANGS RGYAS KYI BYIN GYI RLABS KYIS PHYOGS BCUR RNAM PAR BLTAS
TE, DE'I TSE TSIGS SU BCAD PA 'DI DAG SMRAS SO, ,ZHING RNAMS RGYA
MTSO RGYA CHE MTHA' YAS TE, ,RNAM DAG LAS KYI RNAM PA


@138B SNA TSOGS GNAS, ,PHYOGS BCU'I ZHING RNAMS RGYA MTSO RNAMS
KUN KYANG, ,SNA TSOGS RGYAN CAN YANGS PAR KUN NAS GNAS, ,KHA DOG
SNA TSOGS YANGS PA'I ZHING GI RNAMS, ,RGYA MTSO RTAG PAR PHYOGS

RNAMS KUN TU 'BYUNG, ,RGYAN DANG RIN CHEN 'OD 'PHRO SNA TSOGS
SPRIN, ,SGRA 'BYIN ZHING GI DBYINGS RNAMS KHEBS PAR BYED, ,BYANG
CHUB SEMS DPA'I YON TAN RGYA MTSO RNAMS, ,DE DAG KUN KYANG RGYA
MTSO'I

ZHING NA GRAG ,SNA TSOGS RGYAN DANG SMON LAM SPRIN GYI RNAMS, ,DE
DAG ZHING MANG RGYA MTSOR SGRA YANG 'BYIN, ,'GRO BA'I LAS RNAMS
RGYA MTSO YANGS PA DAG ,RGYAN GYI SPRIN RNAMS KUN NAS SGRAR 'BYIN
TE, ,

SEMS CAN DE DAG RNAM SMIN JI 'DRA BA, ,SANGS RGYAS BYIN GYIS KUN
NAS SGRA YANG SGROG ,DUS GSUM 'BYUNG BA'I DE BZHIN GSHEGS PA YI,
,RNAM 'PHRUL ZHING RNAMS RGYA MTSO KUN NA SNANG, ,DMIGS

PA RE RE LA YANG SANGS RGYAS KUN, ,DE 'DRA'I ZHING MANG RGYA
MTSO'I RGYAN LA LTOS, ,'DAS PA'I BSKAL PA DE BZHIN MA 'ONGS DANG,
,PHYOGS BCU'I DA LTAR BYUNG BA JI SNYED PA'I, ,BSKAL PA DE DAG
RGYAN MANG

YANGS PA YANG, ,ZHING RNAMS RGYA MTSO RE RE DAG NA SNANG, ,DMIGS
PA KUN LA SANGS RGYAS SPRIN GYI RNAMS, ,'GRO DANG MNYAM PAS 'JIG
RTEN KUN TU 'GENGS, ,RNAM PAR 'PHRUL ZHING SEMS CAN

RNAM PAR 'DUL, ,'DI NI ZHING RNAMS RGYA MTSO'I RNAM THAR TO,
,SPOS 'OD SPRIN DANG DE BZHIN ME TOG KLONG, ,RGYAN RNAMS SNA
TSOGS THAMS CAD KUN NAS KYANG, ,RTAG PAR KUN TU KHYAB PAR RAB TU
'BYUNG,,


@139A *, ,'DI NI ZHING RNAMS RGYA MTSO'I RNAM THAR TO, ,PHYOGS
BCU KUN GYI SNYING PO BYANG CHUB RNAMS, ,SNA TSOGS RGYAN CAN KUN
KYANG MA LUS PAR, ,THAMS CAD RGYA MTSO'I ZHING

'DI DBYINGS DAG NA, ,NAM MKHA'I SPRIN BZHIN RNAM PAR STON PA
SNANG, ,RGYAL SRAS KUN TU BZANG PO THAMS CAD KYI, ,ZHING RNAMS
MTHA' YAS 'BYAMS KLAS RGYAN GYI RNAMS, ,'GRO BA'I GRANGS

SNYED BSKAL PA RGYA MTSOR RNAM SBYANGS PA, ,ZHING RNAMS RGYA MTSO
KUN NA RAB TU SNANG, ,KYE RGYAL BA'I SRAS DAG, 'JIG RTEN GYI
KHAMS RGYA MTSO YONGS SU DAG PAR BYA BA'I TSUL RGYA MTSO NI,

'JIG RTEN GYI KHAMS RGYA MTSO'I RDUL SHIN TU PHRA BA SNYED DU
SHES PAR BYA STE, 'DI LTAR BYANG CHUB SEMS DPA' RNAMS KYI DGE
BA'I BSHES GNYEN THAMS CAD LA BRTEN PA'I DGE BA'I

RTZA BAS SKAL BA MNYAM PA DANG, BYANG CHUB SEMS DPA' RNAMS KYI
CHOS KYI DBYINGS KYI BSOD NAMS RGYA CHEN PO'I SPRIN RNAM PAR
'PHEL BAR BYA BA DANG, BYANG CHUB SEMS DPA' RNAMS

KYI MOS PA'I DKYIL 'KHOR RGYA CHEN PO RNAM PAR DAG PA DANG, BYANG
CHUB SEMS DPA' RNAMS KYI BYANG CHUB SEMS DPA' THAMS CAD RAB TU
BRTAN PA'I YUL LA RNAM PAR SPYOD PA DANG, BYANG

CHUB SEMS DPA' RNAMS KYI PHA ROL TU PHYIN PA RGYA MTSO THAMS CAD
YONGS SU RDZOGS PAR BYA BA DANG, YONGS SU SBYANG BA DANG BYANG
CHUB SEMS DPA' RNAMS KYI BYANG CHUB SEMS DPA'I SA THAMS


@139B CAD KYI DBYINGS LA RAB TU DGOD CING GZUD PA'I RNAM PAR
SPYOD PA DANG, BYANG CHUB SEMS DPA' RNAMS KYI SPYOD PA DANG,
'BYUNG BA RGYA MTSO LA RNAM PAR SPYOD PA DANG, BYANG CHUB SEMS
DPA' RNAMS KYI

SMON LAM RGYA MTSO THAMS CAD MNGON PAR SGRUB PA RNAM PAR DAG PA
DANG, BYANG CHUB SEMS DPA' RNAMS KYI RGYA MTSO THAMS CAD MNGON
PAR SGRUB PA RNAM PAR DAG PA LA RAB TU 'JUG PA DANG, 'DI LTA

STE; BYANG CHUB SEMS DPA' RNAMS KYI STOBS KYI TSUL YANG DAG PAR
SGRUB PA RNAM PAR DAG PA DANG, DE DAG LA SOGS PA 'JIG RTEN GYI
KHAMS RGYA MTSO YONGS SU DAG PAR BYA BA'I TSUL RGYA MTSO

'JIG RTEN GYI KHAMS RGYA MTSO'I RDUL SHIN TU PHRA BA SNYED DU
SHES PAR BYA'O, ,DE NAS BYANG CHUB SEMS DPA' KUN TU BZANG POS
YANG 'JIG RTEN GYI KHAMS RGYA MTSO YONGS SU DAG PAR BYA BA'I TSUL

RGYA MTSO 'DI NYID RNAM PAR BSTAN PA'I PHYIR SANGS RGYAS KYI BYIN
GYI RLABS KYIS PHYOGS BCUR RNAM PAR BLTAS TE, DE'I TSE TSIGS SU
BCAD PA 'DI DAG SMRAS SO, ,ZHING RNAMS RGYA MTSO THAMS CAD SNA

TSOGS RGYAN, ,SMON LAM TSUL RNAMS RGYA MTSO KUN GYIS BYUNG, ,KHA
DOG MTHA' YAS LAS KYI RGYA MTSO DAG ,ZHING RNAMS RGYA MTSO RTAG
TU 'OD MANG 'GYED, ,SNGON CHAD DGE BA'I BSHES GNYEN BSNYEN

BKUR CING, ,SKAL BA MNYAM PA'I LAS DGE YONGS SBYANGS TE, ,SNYING
RJE BYAMS PAS 'GRO YANGS KUN BZANG ZHING, ,ZHING RNAMS RGYA MTSO
YANGS PA 'DI KUN SBYANGS, ,CHOS SGO KUN TU TING 'DZIN


@140A *, ,SA KUN GYIS, ,SANGS RGYAS YON TAN RGYA MTSO YONGS
SBYANGS TE, ,BSAM GTAN TSUL DANG RNAM THAR SA SBYANGS SHING,
,ZHING RNAMS RGYA MTSO SNA TSOGS YANGS PA BYUNG,,

MOS PA'I DKYIL 'KHOR MTHA' YAS STOBS BSKYED CING, ,RGYAL BA'I
MNYAM NYID MA NOR RTOGS BYAS NAS, ,BZOD PA RGYA MTSO'I TSUL RNAMS
YONGS SBYANGS SHING, ,RNAM DAG KHA DOG MTHA'

YAS ZHING RNAMS BYUNG, ,BSOD NAMS SPRIN NI NAM MKHA' MNYAM BSKYED
CING, ,'GRO BA KUN PHAN BDE DON SPYOD SPYAD DE, ,BSOD NAMS RGYA
MTSO SEMS CAN KUN BSTAN PAS, ,'JIG RTEN

KHAMS RNAMS RGYA MTSO KUN KYANG 'BYUNG, ,ZHING RNAMS RGYA MTSO'I
RDUL SNYED TSAD MED PA'I, ,PHA ROL PHYIN PA MA LUS KUN SBYANGS
TE, ,SMON LAM MTHAR PHYIN MI ZAD GOMS BYAMS PAS,,

DRI MED RGYA MTSO'I ZHING RNAMS YANGS PA 'BYUNG, ,'BYUNG BA'I
SPYOD PA GANG YOD TSAD MED DANG, ,CHOS RNAMS THAMS CAD YANGS PA
YONGS SBYANGS TE, ,SNA TSOGS THABS SGOS SEMS CAN

SBYANGS PAS NA, ,'DI 'DRA'I YID 'ONG RGYA MTSO'I ZHING RNAMS
'BYUNG, ,RGYAN RNAMS KUN GYI TSUL DANG SA SBYANGS SHING, ,RGYAL
BA'I YON TAN RGYA MTSO KUN ZHUGS NAS, ,'GRO BA KUN GYI SDUG

BSNGAL MTSO BSKAMS PAS, ,ZHING GI MTSO YANGS 'DI KUN DAG PAR
'GYUR, ,STOBS RNAMS RGYA MTSO GZHAL MED YONGS SBYANGS SHING,
,'GRO BA 'DI 'DRA TSAD MED RNAM SBYANGS TE, ,SANGS RGYAS RGYA


@140B MTSO YANGS KUN BSNYEN BKUR BAS, ,ZHING RNAMS RGYA MTSO RNAM
MANG RNAM PAR DAG ,KYE RGYAL BA'I SRAS DAG ,DE LA 'JIG RTEN GYI
KHAMS RGYA MTSO RE RER SANGS RGYAS 'BYUNG BA'I TSUL RGYA MTSO NI,
'JIG

RTEN GYI KHAMS RGYA MTSO'I RDUL SHIN TU PHRA BA SNYED DU SHES PAR
BYA STE, 'DI LTAR SANGS RGYAS 'BYUNG BA LA LA NI, SKU CHUNG NGUR
KUN TU STON TO, ,'DI LTA STE, SANGS RGYAS 'BYUNG BA LA LA NI,
CHOS KYI DBYINGS

THAMS CAD GZUGS KYI SKUS GANG BAR STON TO, ,SANGS RGYAS 'BYUNG BA
LA LA NI, SKU TSE'I TSAD MI RING NGO, ,SANGS RGYAS 'BYUNG BA LA
LA NI, SKU TSE'I TSAD RING NGO, ,SANGS RGYAS 'BYUNG BA LA LA

NI; SANGS RGYAS KYI ZHING GCIG YONGS SU DAG PAR BYIN GYIS RLOB
BO, ,SANGS RGYAS 'BYUNG BA LA LA NI, 'JIG RTEN GYI KHAMS RGYA
MTSO THAMS CAD YONGS SU DAG PAR BYIN GYIS RLOB BO, ,SANGS

RGYAS 'BYUNG BA LA LA NI, TSUL GCIG GIS BSTAN PA'I CHOS KYI 'KHOR
LO BYIN GYIS RLOB BO, ,SANGS RGYAS 'BYUNG BA LA LA NI, TSUL BSAM
GYIS MI KHYAB PAR BSTAN PA'I CHOS KYI 'KHOR LO

BYIN GYIS RLOB BO, ,SANGS RGYAS 'BYUNG BA LA LA NI, SEMS CAN GYI
KHAMS NYUNG NGU RNAM PAR GDUL BA BYIN GYIS RLOB BO, ,SANGS RGYAS
'BYUNG BA LA LA NI, SEMS CAN RGYA MTSO MTHA' YAS PA RNAM

PAR GDUL BA BYIN GYIS RLOB STE, DE DAG LA SOGS PA 'JIG RTEN GYI
KHAMS RGYA MTSO RE RER SANGS RGYAS 'BYUNG BA'I TSUL RGYA MTSO
'JIG RTEN GYI KHAMS RGYA MTSO'I RDUL SHIN TU PHRA BA SNYED DU
SHES


@141A *, ,PAR BYA'O, ,DE NAS BYANG CHUB SEMS DPA' KUN TU BZANG
POS YANG SANGS RGYAS 'BYUNG BA'I TSUL RGYA MTSO'I PHYOGS 'DI NYID
YONGS SU BSTAN PA'I PHYIR SANGS RGYAS

BYIN GYI RLABS KYIS PHYOGS BCUR RNAM PAR BLTAS TE, DE'I TSE TSIGS
SU BCAD PA 'DI DAG SMRAS SO, ,RGYAL BA 'BYUNG BA THABS RNAMS SNA
TSOGS KYI, ,SGO NAS ZHING RNAMS RGYA MTSOR RAB TU

'BYUNG, ,DE DAG SEMS CAN BSAM PA JI BZHIN MKHYEN, ,SANGS RGYAS
THABS KYI SGO MANG RGYA MTSO 'O, ,SANGS RGYAS CHOS SKU BSAM GYIS
MI KHYAB STE, ,MIG YOR MA YIN MTSAN NYID MED PA'I

GZUGS, ,GZUGS KYI KHYAD PAR 'GRO BA 'DI DAG TU, ,SEMS CAN BSAM
PA'I PHYOGS BZHIN STON LA LTOS, ,SKU TSE THUNG BAR LA LA RNAM PAR
STON, ,LA LA BSKAL PA BSAM YAS BYIN GYIS

RLOB; ;CHOS KYI SKU NI PHYOGS RNAMS KUN GYI SGO, ,RAB TU MDZES
PAR 'GRO NANG 'DI NA BZHUGS, ,LA LA ZHING RNAMS RGYA MTSO BSAM
YAS DAG ,SBYONG ZHING 'BYAMS KLAS PHYOGS BCU KUN NA YANG, ,

LA LA ZHING GCIG RNAM PAR SBYONG BAR MDZAD, ,SMON LAM MA LUS KUN
KYANG TSUL GCIG GO ,LA LA BSAM GYIS MI KHYAB THEG PA'I RGYAN,
,SEMS CAN YID BZHIN SANGS RGYAS STON PA MDZAD, ,

LA LA THEG PA GCIG KYANG RAB STON TE, ,RGYAL BA'I THABS NI GCIG
KYANG MTHA' YAS SO, ,RANG BYUNG LA LA BYANG CHUB SANGS RGYAS NAS,
,SEMS CAN MI MANG LAM LA GZHOG PA MDZAD, ,LA LA SKAD


@141B CIG GCIG GIS SEMS CAN RNAMS, ,RGYA MTSO BSAM YAS BYANG CHUB
DON DU 'DUL, ,LA LA SPU YI SGO NAS BSAM YAS PA'I, ,SANGS RGYAS
SPRUL BA'I SPRIN RNAMS RAB TU 'GYED, ,'GRO BA KUN TU DE

DAG MNGON BKANG ZHING, ,THABS KYI SGO NAS SEMS CAN 'DUL BA MDZAD,
,LA LA SANGS RGYAS GSUNG GIS KUN BKANG ZHING, ,ZHING DU SEMS CAN
YID BZHIN RAB TU SGROG ,BSAM YAS BSKAL PAR

DE DAG GSUNG SGROG CING, ,SEMS CAN RGYA MTSO MTHA' YAS RNAM PAR
'DUL, ,LA LA ZHING RGYAN BSAM GYIS MI KHYAB STE, ,'KHOR RNAMS
YONGS DAG KUN NAS 'KHOD BCAS PAS, ,ZHING MANG RGYA MTSO PHYOGS

SU GANG BYAS SHING, ,SANGS RGYAS MKHA' LA SPRIN LTAR KHYAB PAR
BZHUGS, ,DE LTAR SANGS RGYAS THABS NI BSAM MI KHYAB, ,ZHING RNAMS
RGYA MTSO KUN TU RGYAS BKANG ZHING, ,'GRO BA KUN LA SANGS RGYAS
MNGON

SUM STE; ;SNA TSOGS RGYAN MANG DU MA'I TSUL DANG LDAN, ,KYE RGYAL
BA'I SRAS DAG ,DE LA 'JIG RTEN GYI KHAMS RGYA MTSO'I BSKAL PA'I
BYIN GYI RLABS KYI TSUL SHIN TU BSTAN PA NI, 'JIG RTEN GYI KHAMS

RGYA MTSO'I RDUL SHIN TU PHRA BA SNYED DU SHES PAR BYA STE, 'DI
LTAR ZHING RGYA MTSO LA LA NI, BSKAL PA GRANGS MED PAR BYIN GYIS
BRLABS PA'O, ,ZHING RGYA MTSO LA LA NI, BSKAL PA TSAD MED PAR
BYIN

GYIS BRLABS PA'O, ,ZHING RGYA MTSO LA LA NI, BSKAL PA DPAG TU MED
PAR BYIN GYIS BRLABS PA'O, ,ZHING RGYA MTSO LA LA NI, BSKAL PA
BSAM GYIS MI KHYAB PAR BYIN GYIS BRLABS PA'O, ,ZHING RGYA MTSO


@142A *, ,LA LA NI; BSKAL PA MTSUNGS PA MED PAR BYIN GYIS BRLABS
PA'O, ,ZHING RGYA MTSO LA LA NI, BSKAL PA KUN NAS MTHA' YAS PAR
BYIN GYIS BRLABS PA'O, ,ZHING RGYA

MTSO LA LA NI, BSKAL PA KUN NAS MU MED PAR BYIN GYIS BRLABS PA'O,
,ZHING RGYA MTSO LA LA NI, BSKAL PA GZHAL DU MED PAR BYIN GYIS
BRLABS PA'O, ,ZHING RGYA MTSO LA LA NI, BSKAL PA

BRJOD DU MED PAR BYIN GYIS BRLABS PA STE, DE DAG LA SOGS PA 'JIG
RTEN GYI KHAMS RGYA MTSO'I BSKAL PA BYIN GYI RLABS KYI TSUL SHIN
TU BSTAN PA RGYA MTSO NI, 'JIG RTEN GYI KHAMS

RGYA MTSO'I RDUL SHIN TU PHRA BA SNYED DO, ,DE NAS BYANG CHUB
SEMS DPA' KUN TU BZANG POS 'JIG RTEN GYI KHAMS RGYA MTSO'I BSKAL
PA'I BYIN GYI RLABS KYI TSUL SHIN TU BSTAN PA 'DI NYID YONGS SU

BSTAN PA'I PHYIR SANGS RGYAS KYI BYIN GYIS RLABS KYIS PHYOGS BCUR
RNAM PAR BLTAS TE, DE'I TSE TSIGS SU BCAD PA 'DI DAG SMRAS SO,
,'JIG RTEN RGYA MTSO BSKAL PA THA DAD DE, ,SNA TSOGS TSUL

'JUG RGYAN RNAMS GZHAN DANG GZHAN, ,PHYOGS BCU'I ZHING RNAMS RGYA
MTSO KUN NA SNANG, ,BSKAL PA'I TSUL NI RGYA MTSO GRANGS KYANG
MED, ,BSKAL PA MI MTHUN 'GRO BA KUN DANG MNYAM, ,PHYOGS

DBYINGS 'JIG RTEN RGYA MTSO'I KHAMS NA SNANG, ,BSKAL PA MTHA' YAS
LA LA RING DANG THUNG, ,BSKAL PA SNA TSOGS RGYAL BA'I SGRAS KYANG
BSGRAGS, ,RGYA MTSO'I ZHING RNAMS 'DI DAG PHYOGS


@142B DBYINGS SNANG, ,BYIN RLABS BSKAL PA ZHING RDUL SNYED DANG
LDAN, ,LA LA GZHAN RNAMS BSKAL PA GCIG GIS 'JUG ,LA LA BSKAL
GRANGS SMON LAM DU MAS BYUNG, ,BSKAL PA LA LA DRI MED LA LA NYON

MONGS CAN, ,LA LA RNAM DAG LA LA NYON MONGS RNAM PAR GNAS, ,BSKAL
PA'I MING NI SMON LAM RGYA MTSO'I TSUL GYIS BYUNG, ,SEMS CAN 'DU
SHES RNAM PAS THA DAD TSUL LA 'JUG ,BSKAL PA ZHING GI

RDUL SNYED SNGON CHAD SPYOD SPYAD PAS, ,'JIG RTEN KHAMS RNAMS
RGYA MTSO SHIN TU YANGS SHING DAG, DE DAG KUN NAS SANGS RGYAS
YUL RGYAN TSAD KYANG MED, ,'DI DAG RGYA CHEN BSKAL PA'I 'JIG RTEN

RGYA MTSO'I KHAMS, ,BSKAL PA'I 'OD DANG 'OD ZER RIN CHEN MING SNA
TSOGS, ,BCOM LDAN 'DAS DANG 'OD MNYAM 'OD 'PHRO'I MIG SNANG BA,
,SNANG DANG DRI MED BZANG PO BSKAL PA'I MIG LA 'JUG ,

BSKAL PA 'DI DAG RNAM DAG BSKAL PA KUN LAS BYUNG, ,DRI MED BSKAL
PA LA LAR SANGS RGYAS GCIG SKYE'O, ,BSKAL PA LA LAR MI YI GTZO BO
MTHA' YAS 'BYUNG, ,BSKAL PA'I TSUL RNAMS THAMS

CAD SA TSUL ZAD MI SHES, ,SMON LAM STOBS MTHUS BSKAL PA SNA TSOGS
'JUG PAR 'GYUR, ,BSKAL PA LA LA MTHA' YAS RNAMS KYANG BSKAL PA
GCIG TU 'DUS, ,BSKAL PA LA LA GCIG

KYANG BSKAL PA BYE BA'I MTHU, ,BSKAL PA RGYA MTSO KUN KYANG SNA
TSOGS SGO NAS 'JUG ,PHYOGS BCU'I 'JIG RTEN KHAMS KYI NANG NAS
SGRA YANG 'BYIN, ,BSKAL PA LA LAR BSKAL PA KUN GYI RKYEN KYANG


@143A *, ,'BYUNG, ,MING GI RGYAN RNAMS RNAM PAR DAG PA'ANG DE LA
YIN, ,BSKAL PA LA LA SANGS RGYAS RDZU 'PHRUL MTHU YIS BYUNG,
,BSKAL PA'I TSUL RNAMS KUN GYI 'DI NI

RGYAN YANGS YIN, ,ZHING DANG BSKAL PA RGYA MTSO TSUL NI GCIG GIS
DAG ,ZHING GI RDUL RNAMS KUN KYANG TSAD MED GZHAL DU MED, ,SKAD
CIG YUD TZAM NYI MA'I GRANGS KYI BSKAL PAR 'GYUR, ,

'DI DAG THAMS CAD SEMS CAN 'DU SHES RNAM PAR 'BYUNG, ,KYE RGYAL
BA'I SRAS DAG, DE LA 'JIG RTEN GYI KHAMS RGYA MTSO BSKAL PA MTHA'
YAS PA'I RGYUD KYI TSUL RGYA MTSO NI, 'JIG

RTEN GYI KHAMS RGYA MTSO'I RDUL SHIN TU PHRA BA SNYED DU SHES PAR
BYA STE, 'DI LTAR CHOS NYID RAB TU THOB PAS 'JIG RTEN GYI KHAMS
RGYA MTSO DAG BSKAL PAS 'JIG CING 'DU BA LA RAB TU 'JUG

PAR GNAS PA DANG, 'JIG RTEN GYI KHAMS RGYA MTSOR GTOGS PA'I SEMS
CAN RNAMS KYI NYON MONGS PAS BSKAL PA MTHA' YAS PA KUN NAS GNAS
PA DANG, 'DI LTA STE, 'JIG RTEN GYI KHAMS

RGYA MTSOR GTOGS PA'I SEMS CAN RNAMS KYI BSOD NAMS RGYA MTSO RGYA
CHEN PO GSOG PA, RNAM PAR DAG PAS 'JIG RTEN GYI KHAMS RGYA MTSO
KUN NAS NYON MONGS LA RNAM PAR DAG PAR

GNAS PA DANG, 'DI LTA STE, BYANG CHUB SEMS DPA' MOS PA SNA TSOGS
KYIS SPYOD PA RNAMS SKYE BAS 'JIG RTEN GYI KHAMS RGYA MTSO RNAM
PAR DAG LA KUN NAS NYON MONGS PAR GNAS PA DANG,


@143B 'DI LTA STE, SEMS CAN RGYA MTSO RGYA CHEN PO BYANG CHUB KYI
SEMS LA GNAS PAS 'JIG RTEN GYI KHAMS RGYA MTSO SHIN TU DAG PAR
GNAS PA DANG, 'DI LTA STE, BYANG CHUB SEMS DPA' RNAMS 'JIG

RTEN GYI KHAMS GZHAN DANG GZHAN DU 'DONG BAS BSKAL PA RGYAN THA
DAD PA'I TSUL DU GNAS PA DANG, 'DI LTA STE, PHYOGS BCU'I BYANG
CHUB SEMS DPA' RNAMS 'JIG RTEN GYI KHAMS RGYA MTSOR 'DUS

PAS BSKAL PA MTHA' YAS PA RGYAN SHIN TU MANG POR KUN NAS GNAS PA
DANG, 'DI LTA STE, DE BZHIN GSHEGS PA YONGS SU MYA NGAN LAS 'DA'
BAS 'JIG RTEN GYI KHAMS RGYA MTSO DAG

GI RGYAN NUB PAR 'GYUR BA DANG, 'DI LTA STE, SANGS RGYAS 'BYUNG
BA'I TSE 'JIG RTEN GYI KHAMS RGYA MTSO RNAMS RGYAN GYIS BRGYAN
PAR KUN NAS GNAS PA DANG, 'DI LTA STE, DE BZHIN

GSHEGS PA RNAM PAR 'PHRUL BAS 'JIG RTEN GYI KHAMS RGYA MTSO'I
BSKAL PA MTHA' YAS PA YONGS SU DAG PAR GNAS PA DANG, DE DAG LA
SOGS PA 'JIG RTEN GYI KHAMS RGYA MTSO'I

BSKAL PA RGYA MTSO MTHA' YAS PA'I RGYUD KYI TSUL RGYA MTSO KUN
NAS GNAS PA'I TSUL NI, 'JIG RTEN GYI KHAMS RGYA MTSO RDUL SHIN TU
PHRA BA SNYED DU SHES PAR BYA'O, ,DE NAS BYANG CHUB SEMS

DPA' KUN TU BZANG POS YANG 'JIG RTEN GYI KHAMS RGYA MTSO'I BSKAL
PA MTHA' YAS PA'I TSUL RGYA MTSO 'DI NYID YONGS SU BSTAN PA'I
PHYIR SANGS RGYAS KYI BYIN GYI RLABS KYIS PHYOGS


@144A *, ,BCUR RNAM PAR BLTAS TE, DE'I TSE TSIGS SU BCAD PA 'DI
DAG SMRAS SO, ,ZHING RNAMS RGYA MTSO'I CHOS NYID 'DI DAG LTOS,
,CHOS KYIS BYUNG STE JI LTAR GNAS

PA LTAR; ;DE DAG 'BYUNG ZHING 'JIG PAR 'GYUR BAR YANG, ,ZHING
RNAMS RGYA MTSO THAMS CAD RAB TU SNANG, ,SEMS CAN NYON MONGS MI
BZAD LDAN PA DANG, LAS DANG NYON MONGS

NGAN PAS BSGRIBS PA'I RNAMS, ,DE DAG BSAM LA ZHING GI RGYA MTSO
RNAMS, ,KUN NAS NYON MONGS LDAN PAR GYUR PA YIN, ,SEMS CAN RNAM
DAG BSAM PA LDAN PA DANG, ,BSOD

NAMS BRTAN DANG RNAM DAG SPYOD YUL CAN, ,RNAM DAG YUL LA NYON
MONGS LDAN GYUR RNAMS, ,DE DAG MOS PA SNA TSOGS SPYOD YUL GYI,
,BYANG CHUB SEMS DPA' SKYE BA'I DUS DAG NA,

BSKAL PA DE NI RNAM PAR DAG PAR SNANG, ,SEMS CAN NYON MONGS LDAN
PAR GYUR PA YANG, ,DE YI CHOS NYID BSAM YAS YANGS PA YI, ,BYANG
CHUB BSAM PA JI LTAR BSKYED PA DANG, ,

DE DAG BSAM PA JI LTAR RNAM 'PHEL BAS, ,DE BZHIN BSKAL PA RGYA
MTSO MANG PO DAG ,BSAM GYIS MI KHYAB ZHING RGYAN YONGS SU SBYONG,
,BYE BA MANG PO MTHA' YAS MI ZAD PA'I, ,BYANG CHUB

SEMS DPA' PHYOGS BCU KUN RGYU YANG, ,RGYAN LA RNAM PA THA DAD YOD
PA MIN, ,BSKAL PA THA DAD TSUL GYI BYE PHRAG SNANG, ,RDUL RNAMS
RE RE SBUBS SU DUS KUN TU, ,SANGS RGYAS ZHING GI


@144B RDUL DANG MNYAM PA YI, ,RGYAL SRAS JI TSUL 'DOD PA DE BZHIN
DU, ,ZHING RNAMS RGYA MTSO DE TSUL DAG PAR GYUR, ,GAL TE RGYAL BA
RNAMS NI SKYE 'GYUR NA, ,ZHING RNAMS RGYAN GYIS SHIN TU BRGYAN
PAR

'GYUR; ;BSAM PA YONGS DAG DE BZHIN RGYAS 'GYUR TE, ,'DI NI ZHING
RGYAN PHUN SUM TSOGS PA'O, ,GAL TE RGYAL BA MYA NGAN 'DAS GYUR
NA, ,DE TSE DE ZHING RGYAN RNAMS 'GRIB PAR 'GYUR, ,

SEMS CAN RNAMS KYANG SNOD DU RUNG BA MIN, ,ZHING GI RGYA MTSO DE
YANG NYON MONGS LDAN, ,SANGS RGYAS RDZU 'PHRUL RNAM 'PHRUL YANGS
PA DAG ,BSAM GYIS MI KHYAB GANG TSE STON PA NA, ,DE TSE

ZHING RNAMS RGYA MTSO MANG PO DAG ,KUN KYANG RGYAN GYIS RNAM PAR
BRGYAN PAR 'GYUR, ,KYE RGYAL BA'I SRAS DAG, DE LA 'JIG RTEN GYI
KHAMS RGYA MTSO THA MI DAD PA'I TSUL NI, 'JIG RTEN GYI

KHAMS RGYA MTSO'I RDUL SHIN TU PHRA BA SNYED DU SHES PAR BYA STE,
DE DAG NI, SANGS RGYAS BCOM LDAN 'DAS PA DANG, MA BYON PA DANG,
DA LTAR BYUNG BA'I SANGS RGYAS BCOM LDAN 'DAS

RNAMS KYIS GSUNGS SO, ,GSUNG NGO, ,GSUNG BAR 'GYUR RO, ,DE NI,
'DI LTA STE, 'JIG RTEN GYI KHAMS RGYA MTSO GCIG TU 'JIG RTEN GYI
KHAMS RGYA MTSO'I RDUL SHIN TU PHRA BA SNYED KYI 'JIG

RTEN GYI KHAMS THA MI DAD PA DANG, 'DI LTA STE, 'JIG RTEN GYI
KHAMS RGYA MTSO DAG TU SANGS RGYAS SKYE ZHING 'BYUNG BA THA MI
DAD PA DANG, 'DI LTA STE, 'JIG RTEN GYI KHAMS RGYA MTSO DAG GI
SNYING PO BYANG


@145A *, ,CHUB THAMS CAD NAS CHOS KYIS DBYINGS KYIS PHYOGS RGYAS
PAR 'GENGS PA THA MI DAD PA DANG, 'DI LTA STE, 'JIG RTEN GYI
KHAMS RGYA MTSO DAG GI DE BZHIN

GSHEGS PA THAMS CAD KYI 'KHOR GYI DKYIL 'KHOR THA MI DAD PA DANG,
'DI LTA STE, 'JIG RTEN GYI KHAMS RGYA MTSO DAG GI SANGS RGYAS
THAMS CAD KYI 'OD KYI DKYIL 'KHOR CHOS KYI DBYINGS

RGYAS PAR 'GENGS PA THA MI DAD PA DANG, 'DI LTA STE, 'JIG RTEN
GYI KHAMS RGYA MTSO DAG TU SANGS RGYAS THAMS CAD KYI SPRUL PA'I
SPRIN DANG, MTSAN GYI 'KHOR LO THA MI DAD PA DANG, 'DI LTA STE,
'JIG RTEN

GYI KHAMS RGYA MTSO DAG TU SANGS RGYAS THAMS CAD KYI DBYANGS KYI
DKYIL 'KHOR BSKAL PA MTHA' YAS PAR BRJOD CING RGYAS PAR BYA BA'I
BYIN GYI RLABS THA MI DAD PA DANG, 'DI LTA STE, 'JIG

RTEN GYI KHAMS RGYA MTSO DAG TU CHOS KYI 'KHOR LO'I TSUL THA MI
DAD PA DANG, 'DI LTA STE, 'JIG RTEN GYI KHAMS RGYA MTSO DAG TU
RDUL SHIN TU PHRA BA GCIG LA 'JIG RTEN GYI KHAMS RGYA MTSO THAMS

CAD YONGS SU 'DU BA THA MI DAD PA DANG, 'DI LTA STE, 'JIG RTEN
GYI KHAMS RGYA MTSO DAG TU RDUL 'BYAMS KLAS PA THAMS CAD LA DUS
GSUM GYI SANGS RGYAS KYI YUL RGYA CHEN PO STON CING RJOD

PA THA MI DAD PA DAG STE, KYE RGYAL BA'I SRAS DAG, DE DAG LA SOGS
PA 'JIG RTEN GYI KHAMS RGYA MTSO THA MI DAD PA'I TSUL 'JIG RTEN
GYI KHAMS RGYA MTSO'I RDUL SHIN TU PHRA BA SNYED DU SHES PAR


@145B BYA'O; ;DE NAS BYANG CHUB SEMS DPA' KUN TU BZANG POS YANG
'JIG RTEN GYI KHAMS RGYA MTSO THA DAD PA'I TSUL RGYA MTSO SHIN TU
BSTAN PA 'DI NYID GSAL BAR BSTAN PA'I PHYIR SANGS RGYAS KYI

BYIN GYI RLABS KYIS PHYOGS BCUR RNAM PAR BLTAS TE, DE'I TSE TSIGS
SU BCAD PA 'DI DAG SMRAS SO, ,RDUL GCIG STENG NA ZHING MANG RGYA
MTSO STE, ,KUN NA RGYAN MANG RNAM DAG KUN YOD KYANG, ,

GNOD PA MED CING 'DRA BA GANG YANG MED, ,'JUG PA BSAM GYIS MI
KHYAB 'DI LA LTOS, ,RDUL RNAMS KUN LA BSAM YAS SANGS RGYAS
BZHUGS, ,SEMS CAN KUN GYI BSAM PA YID BZHIN

DU; ;ZHING RNAMS RGYA MTSO THAMS CAD KHYAB BYAS KYANG, ,DE DAG
THABS LA THA DAD GANG YANG MED, ,RDUL RNAMS KUN LA SHING DBANG
MTHA' YAS PA, ,SNA TSOGS RGYAN PHYUNG KUN NAS BRES SBYANGS

TE; ;PHYOGS RNAMS KUN GYI ZHING DU MNGON BKANG YANG, ,DE DAG THA
DAD 'GYUR BA NAM YANG MED, ,RDUL PHRAN RGYA MTSO RDUL PHRAN RE RE
LA, ,MI YI GTZO BO 'KHOR RNAMS KUN BSKOR CING, ,'JIG

RTEN KUN TU BKANG STE 'PHAGS BZHUGS KYANG, ,GNOD PA DAG DANG 'DRA
BA'I NYES PA MED, ,RDUL GCIG LA NI MTHA' YAS 'OD KYI SPRIN,
,PHYOGS BCU'I ZHING RNAMS RGYA MTSO KUN BKANG ZHING, ,

BDE GSHEGS RNAMS KYI BYANG CHUB SPYOD BSTAN KYANG, ,RGYA MTSO'I
ZHING RNAMS THA DAD GANG YANG MED, ,RDUL RNAMS KUN LA KHA DOG
BSAM MI KHYAB, ,SPRUL PA'I SPRIN GYIS KUN TU GANG BYAS TE, ,


@146A *, ,SANGS RGYAS SPRUL PAS SEMS CAN RNAMS 'DUL YANG, ,'BYAMS
KLAS PHYOGS NA THA DAD GANG YANG MED, ,RDUL RNAMS KUN LA RGYA
MTSO'I CHOS BRJOD DO, ,DE DAG 'KHOR

LO'I TSUL BZHIN 'KHOR MDZAD CING, ,THABS DANG MTHU YI SGO MO SNA
TSOGS KYIS, ,THAMS CAD BRJOD KYANG DE LA THA DAD MED, ,RDUL GCIG
LA NI RGYAL BA KUN GYIS GSUNG, ,'GRO BA SNOD DU

GYUR LA DE DAG BRJOD BYAS TE, ,RGYA MTSO'I ZHING DU BSKAL PAR
BYIN BRLABS KYANG, ,DE DAG GSUNG GI YAN LAG THA MI DAD, ,ZHING
RNAMS RGYA MTSO MTHA' YAS RGYAN GYI RNAMS, ,THAMS CAD

RDUL SBUBS GCIG TU RAB TU 'DZUD, ,RGYAL BA RNAMS KYI RDZU 'PHRUL
MTHU LA LTOS, ,LAS KYI DNGOS LAS DE DAG SKYES PA MIN, ,RDUL GCIG
LA NI DUS GSUM RGYAL BA DAG ,JI LTAR BYUNG

BA DE DAG THAMS CAD SNANG, ,DE DAG GSHEGS DANG BYON PA GANG YANG
MED, ,'GRO BA KUN NA SANGS RGYAS RNAM PAR 'PHRUL, ,SHIN TU RGYAS
PA CHEN PO'I MDO, SANGS RGYAS PHAL PO CHE

ZHES BYA BA LAS, 'JIG RTEN GYI KHAMS RGYA MTSO SHIN TU BSTAN PA'I
PHYOGS GSAL BAR BYA BA YANG DAG PAR BSGRUBS PA ZHES BYA BA STE,
LE'U BZHI PA'O,,