@342B ,,RGYA GAR
SKAD DU, TZA TUR YO GI N'I SAm

PU tA TANTRA N'A MA, BOD SKAD DU, RNAL 'BYOR MA BZHI'I KHA SBYOR
GYI RGYUD CES BYA BA, DPAL PHYAG NA RDO RJE LA PHYAG 'TSAL LO,
,DE NAS YANG DAG BSHAD BYA BA, ,RNAL 'BYOR BZHI

YI KHA SBYOR TE, ,ZHAL BZHI ZHES NI RNAM PAR BSHAD, ,RGYUD RNAMS
KUN TU SBAS PA STE, ,ZHAL RNAMS KYANG NI KHA SBYOR MA, ,'DI RU
RGYAS PAR BRJOD PA YIN, ,'OG DANG STENG DU RNAM

BSHAD DANG, ,DE BZHIN G-YON DANG G-YAS PA'O, ,A'A LI K'A LI BYE
BRAG GIS, ,LTE BA'I DBUS SU RNAM PAR GNAS, ,ZLA BA NYI MAR RNAM
PAR BSHAD, ,SA DANG RLUNG GI NYID DAG DANG,,

CHU ME DE BZHIN NAM MKHA' DANG, ,KHAMS LHA DAG DANG YANG DAG
LDAN, ,GZUGS DANG REG PA DE BZHIN SGRA, ,MIG GNYIS DANG NI SNA
DAG DANG, ,LUS KYI STENG 'OG TU YANG GSAL,,


@343A *, ,RTAG TU RDOR CAN RNAM PAR GNAS, ,CHA DANG CHA MIN RNAM
PAR GROL, ,STONG PA'I NGANG LAS YANG DAG GNAS, ,YA YI SDE MTHA'
YANG DAG RDZOGS, ,AU YIG

DAG NI THIG LER BCAS, ,'BYOR ZHING GSAL BAR 'GYUR BA STE, ,KHA
SBYOR RNAM PA RNAL 'BYOR GYI, ,RDOR CAN CI LTAR CHANG GIS MYOS,
,'KHOR NAS SEMS NI RNAM PAR GROL,,

KHAMS GSUM PO NI MA LUS PA, ,RDO RJE MIG GIS MTHONG BAR 'GYUR,
,BDUN GYI RGYAL PO'I DNGOS GRUB KYIS, ,MA LUS LUS PA MED PA
MTHONG, ,TSANGS PA KHYAB 'JUG DBANG

LDAN DANG, ,DBANG PO DE BZHIN 'DOD DBANG PHYUG ,PHA ROL STOBS
KYIS MNAN NA NI, ,RNAL 'BYOR DBANG PHYUG GIS NI CHOD, ,TSANGS PA
LA SOGS LHA RNAMS KYIS, ,DAM

TSIG SGRA YIS BSHAD PA STE, ,SROG DANG RTZOL BA KUN TU BYA, ,DE
YIS 'DI NI DAM TSIG SDOM, ,DE LA KHA SBYOR RNAM PA BSHAD, ,ZHAL
BZHI RU NI RAB TU GNAS, ,RNAL 'BYOR MA

BZHI DE SHES BYA, ,SBYOR BA BZHI DANG YANG DAG LDAN, ,GANG GANG
DBANG PO'I LAM NAS BYUNG, ,DE DANG DE YI RANG BZHIN NYID, ,'DOD
PA KUN LA LONGS SPYOD PA, ,SANGS RGYAS

KUN GYI RANG BZHIN 'GYUR, ,GZUGS NI JI LTAR RDZOGS PA LAS, ,DE LA
SGOM PA JI LTA BU, ,SNGAGS RNAMS JI LTAR BSKYED PAR BGYID,
,RDZOGS PAR YANG NI JI LTAR 'GYUR, ,


@343B DE DAG THAMS CAD THA SNYAD TZAM, ,SNGAGS DANG RGYUD RNAMS
YANG DAG 'BYUNG, ,BYANG CHUB SEMS NI 'DI RU BSNGAGS, ,'DOD PA
LNGA DANG YANG DAG LDAN, ,MTSON BYA MTSAN NYID KYIS NI

MTSON, ,MTSON BYA DU MA'ANG MTSON MI BYA, ,SNGAGS RNAMS RGYAS PAR
BSHAD NAS NI, ,LHA RNAMS KYI NI SGOM PA NYON, ,STENG GI SGO NI
GSUM YIN TE, ,LTE BA RLUNG GI GZUGS CAN MA, ,DE YI

DBUS SU RTAG TU STONG, ,DAG PA YI NI SHEL LTA BU, ,LONGS SPYOD
CHEN PO NGES PAR 'GYUR, ,DGU PA BCU YIS LDAN PA STE, ,CHA BRGYAD
DE YI YAN LAG GIS, ,SGO DGU'I SA BON YIN

PA STE, ,LUS LA SA BON RJES SU BRJOD, ,YE SHES MKHA' 'GRO BDAG
NYID KYIS, ,STENG GI CHAR NI SHES RAB STE, ,RDO RJE 'DZIN DANG
BCAS PAR 'BYUNG, ,SEMS KYI RDO RJE ZHES NI

BSHAD, ,'DIR NI STENG GI PADMAR BSHAD, ,DE LA GNAS NI BHA GAR
BSHAD, ,SHES RAB DE NYID RDOR CAN BCAS, ,RTEN DANG BRTEN PA
'BYUNG BA YIS, ,RTZA RNAMS KUN LA RNAM PAR

GNAS, ,KHU BA'I GZUGS SU GYUR PA YIS, ,SPRO DANG SDUD PAR BYED
PAS SO, ,BSKYED PA'I RIM PA'I RNAL 'BYOR GYIS, ,SGOM PA'I RIM PA
PHYE BAS SO, ,GDAMS NGAG RIM PA'I

RNAL 'BYOR GYIS, ,LHA RNAMS SGOM PAR BRJOD PA STE, ,DE RNAMS SNA
TSOGS RNAL 'BYOR GYIS, ,ZLA BA NYI MAR BSHAD PA YIN, ,GZHAN YANG
GZHAN MIN RNAM PAR GROL, ,SANGS RGYAS


@344A *, ,GZUGS NI G-YO BA MED, ,DER NI GZUNG BAR BYA BA STE,
,GANG ZHIG DE RU JI LTAR GNAS, ,NYIN MO BCOM LDAN RDO RJE CAN,
,MTSAN MO SHES RAB TU

NI BRJOD, ,NAM MKHA'I NANG SONG MCHOG TU ZHI, ,DAG CING DGE LA
YID DU 'ONG, ,SANGS RGYAS LA SOGS MU STEGS KUN, ,LHA MIN GNOD
SBYIN SRIN PO DANG, ,DE NYID 'DOD

CHAGS CHAGS BRAL DANG, ,'DOD PAS THAR BAR GYUR PA 'DI, ,DE NYID
BUD MED RNAMS LA CHAGS, ,DE NYID MNGAL NI RAB TU LEN, ,DE NYID
'CHI STE RIL PO'I GNAS, ,DE NYID

BSKAMS PAS MTHONG BA YIN, ,DE NYID GONG DU GYUR PA STE, ,DE NYID
DRI RU RNAM PAR GNAS, ,DE NYID SDUG BSNGAL RIG PA STE, ,RIG PAS
BDE BA NYID DAG LA, ,DE NYID GCIG

PUS KHYAB PA YIN, ,BDUD RTZI THIGS PA'I GZUGS KYIS NI, ,GZUGS
BZANG GZUGS DANG LDAN PA'I MCHOG ,SNA TSOGS GZUGS RNAMS YID DU
'ONG, ,GZUGS KUN

GSAL BAR BYED PA'I DPAL, ,GZUGS BRNYAN MA LUS 'CHANG BA'O, ,BCU
DRUG PHYED PHYED DE YI PHYED, ,RTAG TU DE NYID RIG PA PO, ,SNA
TSOGS RTAG TU ZHI BA'I GZUGS, ,NAM

MKHA' LNGA DANG YANG DAG LDAN, ,DE NYID RAB TU ZHUGS PAR BRJOD,
,'GRO LA GSAL BAR MAR ME BZHIN, ,SNA YI RTZE MOR RNAM PAR 'BYUNG,
,'BAR BA'I PHRENG BA'I 'OD


@344B ZER TE, ,'DI RNAMS KUN NI BDAG GIS BRJOD, ,RTEN DANG BRTEN
PA'I MTSAN NYID DU, ,GANG GIS SHES PAS CHO GA SHES, ,DE YI DPAL
NI RGYAS PAR 'GRUB, ,GZHAN YANG SNGAGS KYI TSIGS

BSHAD DE, ,GSANG BA'I SBYOR PA SBAS PA STE, ,SDE TSAN BRGYAD KYIS
MTHA' MA GZUNG, ,SA BON LNGA DANG YANG DAG LDAN, ,DE BAS BHRU YIG
SBYIN PAR BYA, ,DANG POR AOm YIG YANG DAG

LDAN, ,AA NI YIG 'BRU KUN GYI MCHOG ,THIG LE CHEN PO YI GE MED,
,NAM MKHA' NAM MKHA'I DBUS GNAS PAR, ,SNGAGS DANG RGYUD NI YANG
DAG 'BYUNG, ,JI LTAR DE LTAR SNGAGS

KYANG NI, ,DE BZHIN NYID KYI TSUL LTA BUR, ,YI GE TZAM DANG YANG
DAG LDAN, ,DE LA DBUS SU RAB TU GRAGS, ,SANGS RGYAS BYANG CHUB
SEMS DPA' DANG, ,GANG YANG GZHAN GYI LHA

TSOGS DANG, ,'BYUNG PO MA LUS THAMS CAD DANG, ,LHA DANG LHA MIN
GSANG BA PA, ,DE YI DBUS SU YANG DAG RDZOGS, ,YI GE LA SOGS GZUGS
CAN GYIS, ,GZUGS CAN RNAL 'BYOR

L'A MA DANG, ,DUM SKYES MA YI BYE BRAG GIS, ,ZHAL BZHI ZHES NI
RNAM PAR BSHAD, ,RNAL 'BYOR BZHI DANG YANG DAG LDAN, ,LTE BA DANG
NI GE SAR LDAN, ,'DAB MA BZHI DANG YANG DAG LDAN, ,

DE LA DBUS SU DPA' BO CHE, ,PHYAG BRGYAD KYIS NI RNAM PAR BRGYAN,
,DANG PO LA NI SHA YIS GANG, ,GNYIS PA KHRAG GIS BKANG BA NYID,
,GSUM PA BZHI PA LUS PHYAG RGYA, ,KHA tV'Am GA DANG d'A MA RU,,


@345A *, ,DE BZHIN KHA DOG DKAR PO 'PHRO, ,DRI MED STON KA'I NAM
MKHA' BZHIN, ,DKAR DANG DMAR DANG DE BZHIN GNAG ,LJANG GU'I ZHAL
TE GTZIGS PA'O, ,PHYAG RGYA

BRGYAD NI MDO RU BSHAD, ,PHYAG GIS MTSON CHAR RAB TU GRAGS, ,DANG
POR 'JUG PA'I PHYAG RGYA STE, ,GNYIS PA SNYING NI 'BYIN PA'O,
,GSUM PA RMONGS BYED PHYAG RGYA YIN, ,BZHI PAR

LTUNG BYED DE BZHIN NO, ,LNGA PAR GAR MA'I PHYAG RGYA'O, ,DRUG
PAR GSOD BYED MAR NI BRJOD, ,BDUN PAR ZA BYED MA'I PHYAG RGYA,
,BRGYAD PAR STENG DU LEN PAR NGES, ,GSHIN RJE MO DANG

SKRAG BYED DRAG ,GTUM MO DANG NI BZANG ZA DANG, BHA SU MA DANG
'DOD PA NYID, ,DE NYID BRGYAD PO PHAG MO NYID, ,MI BZAD RNAM PAR
'GYUR BA'I GZUGS, ,KHRAG DANG KHU BA ZA BA MO, ,

'OD ZER 'BAR BA SNA TSOGS 'BAR, ,RDO RJE MKHA' 'GRO MA BSGOM BYA,
,MANG POR RNAM BSHAD YE SHES NI, ,DE LA DBUS SU RNAM PAR 'BYUNG,
,DPAG TSAD 'BUM GYI RGYA KHYON

DU, ,DE YI GSAL BAR BYED PA YIN, ,SEMS CAN THOG MA THA MA MED,
,RDO RJE SEMS DPA' CHAGS PA CHE, ,THIG LE RDO RJE CAN DU 'GYUR,
,ZLA BA PHYED PA LTA BUR GSAL, ,GDAN NI PADMA R'A

GA STE, ,RGYAL PO'I GZUGS NI GSAL BA YIN, ,RGYAL PO NYID CES RNAM
PAR BSHAD, ,STENG DU 'BYUNG BAR RAB TU GRAGS, ,YANG NI DGOD PAR
BYA BA STE, ,RIGS KYI DBYE BAS BRJOD PA'O,,


@345B SHAR DU RDO RJE SEMS DPAR 'GYUR, ,LHO RU RNAM PAR SNANG
MDZAD BRJOD, ,NUB TU RTA BDUN RGYAL PO'O, ,BYANG DU PADMA GAR
DBANG STE, ,'KHOR LO'I DBUS SU HE RU KA ,STENG GI SGRA NI RTA
GDONG

YIN, ,'DI RNAMS 'DI RU DGOD PAR GSUNGS, ,RIGS KYI DBYE BAS RNAM
PA LNGA, ,DE RU BSGOM PAR BYA BA YIN, ,GZHOM MED GZHIG TU MED PA
STE, ,DE YI DBUS SU YANG DAG RDZOGS, ,MGON

PO RNAM PAR SNANG MDZAD SOGS, ,RNAL 'BYOR MA'I TSOGS KYIS
BSGYINGS PA'I RGYUD CHEN PO LAS, RNAL 'BYOR MA BZHI'I KHA SBYOR
ZHES BYA BA STE BRTAG PA DANG PO'O,, ,,DE NAS RDO RJE

PHAG MO DE, ,RKANG RGYAN DANG NI DO SHAL RGYAN, ,DE YI DKYIL
'KHOR LA GAR BYED, ,DBANG BSKUR BA NI STER BA YIN, ,DAM TSIG LA
NI LEGS GZHAG PHYIR, ,PHAG MO DE BZHIN RDO RJE CAN, ,

CI 'DOD DE BZHIN RDO RJE CAN, ,DRI CHEN DRI CHU ZA BA DANG,
,KHRAG DANG KHU BA DE BZHIN SHA ,RTAG TU BUD MED DANG NUS SAM,
,BHA GA'I PADMAR 'O BYED DAM, ,SMOS SHIG RDOR CAN BDE BA

CHE, ,DE NAS BCOM LDAN RDO RJE CAN, ,BZHAD PAR GYUR NAS 'DI DAG
SMRAS, ,LHA MO CI STE BDAG MI SPRO, ,KHRAG DANG KHU BA LA SOGS
BZA', ,RTAG TU BUD MED GUS PAR BGYI, ,BHA GA'I

PAD MAR 'O BGYID DO, ,YANG NI LEGS SO LEGS SO BYIN, ,SGO SKYONG
DE BZHIN RDO RJE CAN, ,THOD PA YANG DAG BLANGS NAS NI, ,RDO RJE
CAN LA BZA' BA DBUL, ,ZHI ZHING GCER BUR


@346A *, ,'DUG PA DANG, ,RDO RJE CAN NI SKRA GROL BAS, ,LEGS PAR
DBANG BSKUR STER BAR BYED, ,BHA GAR 'O BYED RDO RJE CAN, ,DE NAS
BRTZAMS TE RDO RJE KHYOD, ,

SEMS CAN DON GYIS BRTUL ZHUGS BZUNG, ,BZA' BA DRI CHEN DRI CHU
DANG, ,KHRAG DANG KHU BA SHA DAG GO ,BHA GA'I PADMAR 'O BYA STE,
,BDUD RTZI RNAMS NI BSGRUB PAR

BYA; ;RDO RJE RNAL 'BYOR PHO NYA MOS, ,DE NAS RTAG TU DBANG BSKUR
RO, ,HUm H'Um H'A:H'A:AA:A'A:H'I:HR'I: SV'AH'A, ,DE NAS DE MA
THAG TU KUN, ,RDO RJE MKHA' 'GRO MA NYID KYIS, ,SGRA CHEN

PO NI RAB TU BSGRAGS, ,RDO RJE CAN DE DBANG BSKUR RO, ,SNA TSOGS
GZUGS CAN DRAG PO CHE, ,THOD PA'I GDAN LA YANG DAG BZHUGS, ,SHA
DANG KHRAG DAG 'THUNG BA STE, ,GSANG BA'I

DKYIL 'KHOR DU NI SBYOR, ,LA LA ROL MO'I CHA BYAD RDUNG, ,PA tA
HA SOGS MU KUn dA, ,LA LA RAB TU GLU LEN CING, ,LA LA PI WANG
SGRENG BA STE, ,LA LA DOR CAN GAR BYED DO, ,LA

LA DRIL BU'I SGRA SGROGS BYED, ,LA LA SGRA DAG RAB TU SGROGS,
,PHYOGS BCUR PHEm GYI SGRA DAG GO ,LA LA GAR DAG RAB TU BYED, ,LA
LAR DKYIL 'KHOR DU GLU LEN, ,LA LA ME TOG

RAB TU 'GREMS, ,DE YIS RDOR CAN LA DBANG BSKUR, ,LA LA SPOS KYIS
RAB SBYIN BYED, ,LA LA DRI YIS DE BZHIN NO, ,'DI LTAR GYUR PA'I
MCHOD PA YIS, ,GSANG BA'I DKYIL


@346B 'KHOR LA NI BYA, ,DE NAS RDOR CAN LHA MO DE, ,TSIG 'DI DAG
NI BRJOD PA STE, ,TSOGS KYI DKYIL 'KHOR NYID DAG DANG, ,DBANG DAG
LEGS PAR BRJOD NAS NI, ,NGA YIS GZHAN

YANG BSHAD BYA BA, ,LHA RNAMS DGOD PA MCHOG DAG GO, RGYA RU KUN
TU KHRU BRGYAD DO, ,GRU BZHI PA LA SGO BZHI PA, ,SNGAGS PAS DE
YIS NYIS 'GYUR DPYAD, ,GANG DU MKHA' 'GRO'I

TSOGS 'GYING BA, ,NAM MKHA' 'OD KYI RGYA KHYAB PAR, ,GANG DE
DKYIL 'KHOR MCHOG YIN NO, ,DBUS SU 'KHOR LO YANG DAG BRI, ,LTE BA
DAG NI GE SAR LDAN, ,'DAB MA BZHI DANG

YANG DAG BCAS, ,KHA DOG DKAR POR YANG DAG LDAN, ,DE LA DBUS SU
DPA' BO DGOD, ,DAG PA'I SHEL DANG 'DRA BA STE, ,DANG PO'I ZHAL NI
RNAM PAR BZHAD, ,DANG PO'I SPYAN GYIS

RNAM PAR GZIGS, ,SMIN MA KHRO GNYER RAB TU GSAL, ,MCHE BA GTZIGS
SHING 'JIGS PA NI, ,LHO RU BLTAS PA'I ZHAL DAG GO ,G-YON PA RMAD
DU BYUNG BA STE, ,RGYAB NI 'JIGS

PA CHEN PO YIN, ,MDUN RGYAB RTA YI ZHAL GYIS BRGYAN, ,DKAR PO
DMAR PO DE BZHIN GNAG ,LJANG GU YI NI KHA DOG GO ,PHYAG BRGYAD PA
YANG BRI BAR BYA, ,THOD PA'I PHRENG BAS RNAM

PAR BRGYAN, ,DPAL LDAN MGO BO'I PHRENG BA 'DZIN, ,'JIGS BYED
LJAGS NI 'DRIL BA STE, ,'JIG DUS CHEN PO'I ME DANG MTSUNGS, ,DUR
KHROD LTA BUR 'JIGS SU RUNG, ,BRTZEGS


@347A *, ,PAR DGOD CING BZHAD PA CHE, ,PHEEm GYI SGRA NI SGROGS
PA'O, ,ZHAL GCIG PHYAG NI GNYIS PA RU, ,LHA BZHI RNAMS NI BRJOD
PAR BYA, ,KHA tV'Am GA DANG THOD PA'I

LAG ;KHRAG DANG KHU BA DAG 'THUNG NGO, ,'KHOR LO GNYIS PA YANG
DAG BSHAD, ,ZLA BA'I DKYIL 'KHOR ZLUM PO LA, ,'KHOR LO CHEN PO YI
GE BRGYAD, ,'OD ZER DMAR PO 'BAR

BA STE; ;GZUGS CAN MA DANG 'O BYED MA, ,LAM MCHOG 'PHEL DANG SA
MA LI, ,PHYIR MI LDOG DANG AI HI KI ,RDOR CAN BRGYAD PAR BRJOD PA
YIN, ,LHA MO BRGYAD PO 'DI RU DGOD,,

KHA DOG DKAR PO SHIN TU 'BAR, ,LAG PAS KHA tV'Am GA BZUNG ZHING,
,THOD PA KHRAG GIS BKANG BA 'O, ,PHYI ROL 'KHOR LO YANG DAG
BRJOD, ,LHA RNAMS BKOD PA MCHOD DANG NI, ,

SA KI N'I DANG PUKKA SI, ,GSOD MA DKAR MO SGROG MA DANG, ,GTUM MO
RI KHROD MA NYID DANG, ,SGROL MA DE BZHIN KHRO GNYER MA, ,KHAMS
GSUM RNAM RGYAL GLANG CHEN MO, ,DE BZHIN

GHASMA R'I DAG DANG, ,DUG TZA MUNDRA DAG DANG, ,DE BZHIN TSANGS
MA KHYAB 'JUG MA, ,SGO SKYONG YANG DAG BSHAD PA NI, ,SGO BZHI DAG
TU SBYAR BAR BYA, ,'KHOR LO CHEN PO KHA DOG LNGA, ,

'BAR BA'I PHRENG BA TSOGS KYI 'OD, ,LHA MO CHEN PO KHA DOG DKAR,
,KHA tV'Am GA DANG NYA PHYIS 'DZIN, ,DKYIL 'KHOR 'DI NI RGYAL PO
STE, ,RNAL 'BYOR MA BZHI'I SDOM PA NI, ,RANG


@347B GI RGYUD DU THUN MONG STE, ,DKYIL 'KHOR BLA MA'I BLA MA
YIN, ,SRUB PA CHEN PO'I SDOM PA NI, ,DE YI BLA MA ZHES SU GSUNGS,
,RNAL 'BYOR MA BZHI'I KHA SBYOR LAS, DKYIL 'KHOR

GYI BRTAG PA ZHES PA STE GNYIS PA'O,, ,,DE NAS GZHAN YANG BSHAD
BYA BA, ,DAM TSIG CHEN PO'I SGRUB THABS SO, ,GLANG PO RTA DANG
BONG BU DANG, ,BA LANG RNGA MO DAG

DANG NI, ,KHYI YI SGRON MA RAB TU 'BYUNG, ,SGRON MA CHEN MO RAB
TU BSHAD, ,'GRO BA DGA' BAS GSO BAR BYED, ,BYA ROG 'UG PA KHRA
DANG NI, ,CHU SKYAR BYA ROG LNGA PO YIS, ,SPOS CHEN

PO NI RAB TU BSHAD, ,SPOS SU 'BUL BAR BYED PA'O, ,'DI RNAMS DBANG
DU BYED PAR 'GYUR, ,SA GSUM PO RU RNAM PAR SPYOD, ,JI SRID SBYOR
BA TSOGS PA YIS, ,DNGOS GRUB

THAMS CAD BYED PA'I MCHOG ,BDUD RTZI LNGA NI RNAM BRJOD PA, ,'CHI
MED DNGOS PO MED PA'O, ,RTOG PA MED PAR BZA' BAR BYA, ,BLO LDAN
RANG BZHIN MED PAS SO, ,SDE TSAN THA MA'I

SNGAGS BTUS TE, ,BCU DRUG CHA YIS YANG DAG LDAN, ,PRA nA BA SBYOR
STENG DU STE, ,THIG LES MNAN CING BRGYAN PA YIN, ,DRI ZHES KUN TU
BRJOD PA YIN, ,KUN NAS THUGS KYI 'KHOR

LO'O, ,NYI SHU BDUN PA 'OG TU SBYIN, ,SNGAGS LA SOGS PAS PHYE BA
YIN, ,SPYI BO DE RU YANG DAG SBYAR, ,YI GE LHA YI GZUGS KYI NI,
,NYI SHU RTZA DRUG YANG NI SBYAR, ,DBYANGS YIG GNYIS


@348A *, ,PAS BRGYAN PA YIN, ,NYI SHU RTZA GSUM YANG NI BLANG,
,'OG GI CHAR NI SBYAR BAR BYA, ,DBYANGS KYI GSUM PA YANG DAG
LDAN, ,BZHI PAS SBYAR BAR BYA BA

YIN, ,DE YI DBUS SU YANG DAG GSUNGS, ,YI GE DBANG PHYUG GIS NI
BRGYAN, ,BCU DRUG MTHA' NI YANG DAG BSHAD, ,STENG DANG 'OG TU
KHYAB PA YIN, ,DE LA DBUS SU YANG

DAG GSUNGS, ,STONG PA CHEN PO'I YI GE STE, ,RDO RJE SEMS DPA'
GZHIG TU MED, ,DAG PA YI NI SHEL LTA BU, ,RDZAS 'DI RNAMS NI BZA'
BA YIN, ,RNAL 'BYOR 'DI RNAMS

MCHOG YIN TE, ,RNAL 'BYOR KUN LAS MCHOG TU 'PHAGS, ,KHYOD LA MDO
RU BSDUS PAR BSHAD, ,BZA' BA RNAMS NI YANG DAG BRJOD, ,GANG GI
RIGS PAS THAMS CAD

BZA', ,DNGOS PO RO MNYAM BSRES NAS NI, ,DAG DANG MA DAG MI BYED
PAR, ,DE BZHIN NYID RNAMS THAMS CAD DANG, ,BZA' BA THAMS CAD BZA'
BAR BYA, ,DE NYID BCU

YIS RAB DBYE BAS, ,GZUNG DANG 'DZIN PA RNAM PAR GROL, ,SBYIN PA'I
SNYING PO SBYIN PAR BYA, ,SEMS KYIS RNAL 'BYOR RDZOGS NAS NI,
,THAMS CAD RTZVA SOGS BZHIN DU

BTANG, ,SANGS RGYAS RNAMS KYI TSUL KHRIMS GYUR, ,DE NYID KUN GYIS
MI 'JIGS PA, ,SKYE BO THAMS CAD 'TSE MI BYED, ,DANG POR SNYING
RJE BLA NA MED, ,BZOD PA TSUL KHRIMS


@348B BGEGS MED DANG, ,GZHAN GYI GNOD PA 'GEGS PA STE, ,GUR DANG
PHUR BU DRA BA DAG ,GDUG PA'I BDUD NI 'JOMS PA STE, ,BDUD MED
'CHI BA MED PA YIN, ,BDAG GI SEMS NI

BCING BAR BYA, ,GANG GIS RANG SEMS BTUL BA YIS, ,BDUD KYIS GNOD
PA SMOS CI DGOS, ,MNYAM PA'I SEMS KYIS DRI YIS NI, ,GRU BZHI BA
RU YANG DAG BRI, ,LUS LA STE'U DANG

TZANDAN DANG, ,SEMS KYIS MNYAM PAR GNAS PA NA, ,MNYAM PA NYID KYI
YE SHES BRJOD, ,DNGOS PO BDAG MED BSRES PA STE, ,GANG ZHIG RNAL
'BYOR RGYAL BAR 'GYUR, ,GANG

DAG RNAL 'BYOR MA YI NI, ,ZHU BA RNAMS LA ZA BA DAG ,DE YIS SA
STENG MTHA' DAG TU, ,RGA DANG NA BA RNAM PAR 'JOMS, ,RNAL 'BYOR
MA BZHI'I KHA SBYOR LAS, DAM TSIG CHEN

PO'I BDUD RTZI LNGA ZHES BYA BA'I BRTAG PA STE GSUM PA'O,, ,,DE
NAS YANG DAG BSHAD BYA BA, ,SBYOR BA DANG PO'I SGRUB THABS TE,
,SBYOR BA RNAM BZHIR

SHES PAR BYA, ,DAM TSIG BZHI NI SGRUB PA STE, ,DANG PO KHU BA
RNAMS SHES BYA, ,GNYIS PA DE BZHIN KHRAG NYID DO, ,RDO RJE CHU
DANG DRI CHEN NO, ,DAM TSIG BZHI NI BSTEN PA STE, ,'DOD CHAGS

KHU BAR RNAM PAR BSHAD, ,PHRAG DOG KHRAG NI NYID DAG GO ,GTI MUG
RNAM SNANG RGYAL PO STE, ,ZHE SDANG DRI CHUR BCAS PA YIN, ,DAM
TSIG BZHI YI RNAL 'BYOR GYIS, ,DAM TSIG BZHI LA


@349A *, ,SPYOD PA POS, ,DANG PO SBYOR BA 'GRUB 'GYUR ZHING, ,RDO
RJE SEMS DPA' DANG MNYAM 'GYUR, ,BRIS SKU GZHUG PA'I RNAL 'BYOR
GYIS, ,DAM TSIG DE NYID

BSGRUB BYA STE, ,STONG PA'I RDO RJE BRJOD BYA STE, ,YE SHES SEMS
DPA' RNAM PAR BSAM, ,MDOR BSDUS PA NI SNGAGS BZLAS BYA, ,H'Um DAG
SNGAGS NI BRJOD PAR BYA, ,DNGOS POS

BSGOM PAS BSGOM PAR BYA, ,SPRO DANG SDUD DANG BYED PA PO, ,BDUD
BZHI GZHAN LAS RGYAL BA YI, ,GO CHA MTSON CHA 'DI YIS BCING, ,RA
BA PHUR BU GUR SOGS KYIS, ,PHYOGS

BZHI LA SOGS BCING BAR BYA, ,KHAMS BZHI POR NI YANG DAG 'BYUNG,
,BDUD BZHI PO NI RNAM PAR BRJOD, ,BAD KAN SHA DANG RKANG DAG
DANG, ,RUS PA'I KHAMS LA YANG DAG

'BYUNG, ,SPYAN DANG BDAG MA SGROL MA DANG, ,GOS DKAR LA SOGS BZHI
PO 'O, ,KHAMS BZHI DANG NI RNAM DAG PA, ,SBYOR BA DANG POR BRJOD
PA'O, ,BRTZON CHEN ZHES SU RNAM

BSHAD PA, ,RLUNG DANG ME NI MCHOG YIN TE, ,DE LA DBUS SU YANG DAG
GNAS, ,DZ'A TA RI YI RANG BZHIN MING, ,DBYIBS DANG KHA DOG SNA
TSOGS PA, ,KHA DOG MED PAR RAB

TU GRAGS, ,DBYANGS DANG YI GE'I TSUL DAG TU, ,DBYANGS MED YI GE
MED PA'O, ,TSANGS MIN KHYAB 'JUG DRAG PO MIN, ,NAM MKHA' MIN
ZHING 'DOD PA MIN, ,ZLA BA MIN


@349B ZHING SKAR MA MIN, ,NYI MA MIN ZHING RLUNG YANG MIN, ,GNOD
SBYIN SRIN PO LHA MIN MIN, ,'BYUNG PO YI DVAGS NYID MIN CING,
,SNOD DANG BCUD NI SNA TSOGS DANG, ,KHAMS GSUM PO NI

MA LUS LA, ,BDAG NYID CHEN PO DE YIS KHYAB, ,BEMS PO NYID LA YID
KYIS RTOGS, ,DE NYID 'JIG RTEN PA RU 'GYUR, ,TSANGS PA KHYAB 'JUG
DBANG PHYUG CHE, ,ZLA BA GZA'I ZIN SKAR

MA LHA; ;DE NYID THAMS CAD BDE BA CHE, ,RDO RJE 'DZIN PA RNAM
SNANG MDZAD, ,PADMA NYI MA KHRAG 'THUNG RTA, ,RDO RJE RNAL 'BYOR
PHO NYA MO, ,DE NYID RDO RJE BDE BA CHE, ,RDO RJE RDO RJE 'DZIN
PA NYID, ,

DE BZHIN PADMA PADMA 'DZIN, ,NOR BU NOR BU 'DZIN PA NYID, ,RIGS
'DI RNAMS SU BSGYUR BA'O, ,DE NYID DKYIL 'KHOR BRI BA NYID, ,RDUL
TSON KHA DOG LNGA BA 'O, ,DE NYID SNGAGS SU

RAB TU BYA, ,H'Um H'Um PHAt KYI YI GE NYID, ,DMYAL PA DUD 'GRO YI
DVAGS DANG, ,LHA DANG MI DANG LHA MIN DANG, ,RMONGS PA'I SEMS SU
GYUR PA YIS, ,'KHOR BA 'DI RU 'KHOD PAR

'GYUR, ,RNAL 'BYOR CHEN PO MDOR BSDUS PA, ,RDO RJE CAN LA GNAS
PA'O, ,LHA MO CHEN MO SLAR YANG BRI, ,'GRO DANG 'ONG BA JI LTAR
'GYUR, ,GNAS NAS 'DI YI SEMS DAG NI, ,

SKYE BA JI LTAR BRJOD PA YIN, ,KHU BA JI LTAR GZUGS SU 'GYUR,
,SKYE BO'I SKYE BA JI LTAR YIN, ,DE YI GZUGS KYI SKYE MAL NI,
,KHRAG LAS JI LTAR 'BYUNG BA LAGS, ,'BYUNG BA RNAMS


@350A *, ,GYI 'BYUNG BA CI, ,DE YI SKYE BA JI LTAR LAGS, ,SA DANG
CHU DANG DE BZHIN ME, ,RLUNG DANG NAM MKHA' NYID DANG NI, ,SKYE
GNAS KUN LA CHAGS PA NI, ,DNGOS PO

RNAM PA JI LTAR KHYAB, ,ZHI BA'I GZUGS NI JI LTAR YIN, ,THAMS CAD
DU NI JI LTAR SKYE, ,'DI RNAMS YANG DAG BSHAD PA NI, ,LHA MO BDEN
PAR BDAG LA GSUNGS, ,JI LTAR

DE BZHIN RDO RJE NYON, ,SEMS CAN KUN GYIS BSKYED PA DAG ,'KHOR
BAR YANG DAG BSRUBS PA LAS, ,DENG 'DIR THABS KYIS 'DI 'GYUR RO,
,THOG MA THA MA MED DUS SU,,

SEMS CAN THAMS CAD YANG DAG 'BYUNG, ,RGYA MTSO 'KHRUGS SOGS GTING
GI BAR, ,BLO GROS CHEN PO BSRUBS PA YIN, ,DE LAS DE DAG SKYE BAR
'GYUR, ,SA YI KHAMS

DANG YANG DAG LDAN, ,ME YIS MNYAM PAR NGES PAR BSRUBS, ,CHU DANG
RLUNG GIS BYE BRAG GO ,YID KYI DE RU RAB ZHEN PA, ,MNGAL NI BZUNG
ZHING BLANGS PA STE, ,DE NI 'KHOR

BAR 'KHOR BAR 'GYUR, ,DGA' BA MYA NGAN LDAN PA STE, ,DE LAS
'BYUNG BAR 'GYUR BA NI, ,SO SOR SKYE BA SMRA BA STE, ,DE BZHIN
CHOS DAG ZAB MO NYID, ,SANGS RGYAS RNAMS

KYIS SANGS RGYAS BRJOD, ,DE NYID 'DI RNAMS MNYAM BSHAD PA, ,SUM
CU PA STE RNYED PAR DKA', ,RNAL 'BYOR MA BZHI'I KHA SBYOR LAS, DE
KHO NA NYID KYI MAN NGAG SBYOR BA BZHI'I


@350B CHA ZHES BYA BA STE BRTAG PA BZHI PA'O,, ,,DE NAS YANG DAG
BSHAD BYA BA, ,SBYIN SREG LAS NI RAB TU SGRUB, ,SBYIN SREG RNAM
PA GNYIS SU GSUNGS, ,PHYI DANG NANG DU

YANG DAG GNAS, ,PHYI RU JI LTAR GSUNGS PA LAGS, ,NANG DU YANG NI
JI LTAR 'GYUR, ,NYON CIG RDO RJE NANG GI NI, ,JI BZHIN SBYIN SREG
RAB BSGRUB BYA, ,ME CHEN PO DAG RAB TU SBANG,,

RNAM RTOG MED PA'I SBYIN SREG BYA, ,BZA' DANG BTUNG BA GANG YANG
RUNG, ,DE RU THAMS CAD SBYIN SREG BYA, ,SREG RDZAS RANG BZHIN
GSUNGS PA DAG ,GZUGS PHUNG LA SOGS LNGA PO DAG ,

RNAM RTOG MED PA'I SBYIN SREG BYA, ,DE DAG THAMS CAD SEMS LAS
BYUNG, ,KHRAG DANG KHU BA DE BZHIN SHA ,DRI CHEN DRI CHU LNGA PO
DAG ,RNAM RTOG MED PAR BZA' BAR BYA, ,BLO LDAN RANG

BZHIN MED PAS SO, ,GTI MUG NGA RGYAL DE BZHIN CHAGS, ,ZHE SDANG
DE BZHIN 'DOD CHAGS NYID, ,PHRAG DOG SER SNA PHRA MA DAG ,DAM
TSIG DE NYID DRI MA MED, ,JI LTAR NYI MA 'BAR

BA BZHIN, ,DE LTAR DRI MA MED PAR 'GYUR, ,JI LTAR STON GYI ZLA
GSAL BA, ,DE LTAR 'DI YI DBUS GSAL YIN, ,'DOD CHAGS CHEN POR
'GYUR BA YIN, ,RDO RJE SNANG BYED SGRON MA

BZHI; ;DE NYID THAR PAR GSUNGS PA STE, ,BLA MED GO 'PHANG THOB
PAR 'GYUR, ,SBYIN SREG 'DI LA RAB GNAS NA, ,LHA RNAMS DGA' BAS
TSIM PA YIN, ,SBYIN SREG LAS NI RAB


@351A *, ,GSUNGS NAS, ,RAB GNAS DAG NI BRJOD PAR BYA, ,SNGON GYI
RNAL 'BYOR LA GNAS NAS, ,DE NAS RAB GNAS BYA BA STE, ,RAB GNAS
SKU SOGS THANG KA DANG,,

RNAL 'BYOR CAN GYIS GLEGS BAM STE, ,DPAL LDAN G-YON GYIS DRIL BU
'DZIN, ,G-YAS KYI RDO RJE YONGS SU BZUNG, ,DON KUN RNAL 'BYOR KUN
GYIS NI, ,MDZES PAR SKU GZUGS

MCHOD PAR BYA, ,SHA DANG CHANG DAG RAB TU BKANG, ,RO YI STENG DU
YANG DAG GNAS, ,PAR PA tI K'A SHAm KU LI, ,MCHOD PA KUN GYIS
DGYES BAR BYA, ,ME TOG SPOS DANG MAR ME DANG, ,

DRI NYID DANG NI RNAM PA BZHI, ,GLU DBYANGS DE BZHIN GAR DAG
DANG, ,SGRUB POS PA tA HA SOGS TE, ,SKU LA SOGS PA 'DI RNAMS LA,
,RAB GNAS CHEN PO BYA BA YIN, ,YA AIm

AAm HIm YA AI AAm, ,DZE AIDZDZA AI M'A AA AUm, ,M'A AA AUm M'A AA
DHA MAMU P'A, ,PIDZDZA AI TZITTA YAm MU, ,TZIntI DZDZA AEE SA AE
LA, ,SATTR'ATTHU KI RI DZDZA AI, ,GLU 'DI DAG NI BLANGS PA YIS,
,DBANG

RNAMS KUN KYANG BLANG BA STE, ,CHOS RNAMS THAMS CAD YANG DAG
RDZOGS, ,DE BZHIN GSHEGS PA KUN GYI GZHI, ,MCHOD PA KUN GYI SPRIN
CHEN PO, ,SPRO ZHING BSDU BAR BRJOD

PA 'O; ;NGA YIS RAB GNAS BSHAD PA NI, ,RGYUD RNAMS KUN LAS RNYED
PAR DKA', ,RNAL 'BYOR MA BZHI 'I KHA SBYOR LAS, SBYIN SREG RAB
GNAS KYI BRTAG PA STE LNGA


@351B PA'O;; ;;DE NAS MDOR BSDUS RAB BSHAD PA, ,DE NYID GTAN LA
DBAB PA'I MCHOG ,RTAG TU SEMS NI RNAM RTOG MED, ,RNAM RTOG BCAS
PAS CI LTAR 'GYUR, ,JI LTAR ME

NGAG RAB 'BAR BA, ,RTAG TU SHING RNAMS TSIG PAR BRJOD, ,DE LA
TSIG PA SHING RNAMS TE, ,'DI YIS TSIG PAR MTHONG BA YIS, ,DE YIS
TSIG PA JI BZHIN DU, ,BLO LDAN RNAM RTOG

MED PA YIS, ,PHUNG PO LNGA YI SHING RNAMS TE, ,DE BZHIN GZUGS KYI
PHUNG PO NYID, ,RUS PA RKANG DANG BAD KAN DANG, ,KHRAG DANG KHU
BA DRI CHEN DAG ,MIG GNYIS DE BZHIN RNA BA

DANG; ;DE BZHIN DU NI SNA NYID DANG, ,SA DANG CHU DANG DE BZHIN
ME, ,RLUNG DANG NAM MKHA' NYID DAG DANG, ,'BYUNG BA LNGA PO THAMS
CAD LA, ,DE NYID NYI SHU RTZA LNGA DAG ,DE YI GNAS

NI BYE BRAG TU, ,NGA YIS BYE BRAG BRJOD PA STE, ,LTE BAR GNAS
PA'I 'KHOR LO CHOS, ,'DAB MA DRUG CU BZHI DANG LDAN, ,SHES RAB
GNAS SU RAB TU GSUNGS, ,ZLA BA'I GZUGS

BZHIN GSAL BA STE, ,DE YIS DPUS SU GNAS PA DANG, ,ME LTA BUR NI
'BAR BA YIN, ,ME CHEN DE NI 'BAR BA STE, ,DE YI RTZE MO MTHONG BA
NI, ,DE YI DE NI GZUGS MTHONG

YIN; ;DNGOS PO THAMS CAD GZUGS 'DZIN PA, ,BLO YI GNAS SU GSUNGS
SHING BRJOD, ,H'Um YIG NGA RO TSUL 'DZIN PA, ,RDO RJE CAN NI RTAG
TU 'BYUNG, ,RDO RJE 'DZIN CHEN GZUGS BZHIN NO,,


@352A *, ,RLUNG GI BSKYOD PA ME YIN TE, ,DE YI DBUS SU RAB TU
GRAGS, ,GANG ZHIG RI BONG CAN GZUGS GSUNGS, ,SHES RAB DE NYID
MDOR BSDUS SO, ,JI LTAR

NYI MAR RAB TU BRJOD, ,RDO RJE 'DZIN DANG BCAS PAR 'GYUR, ,SDE
TSAN BRGYAD KYIS THA MA GSUNGS, ,THIG LE DANG NI ZHABS KYIS BCAS,
,DE NYID NYI MA ZHES SU GSUNGS, ,'OD

ZER 'BAR BA'I PHRENG BA CAN, ,DE YI DBUS SU YANG DAG 'BYUNG, ,RDO
RJE CAN GNAS MNYAM PAR 'GYUR, ,JI LTAR GNYID KYIS BZUNG BA NI,
,CUNG ZAD KYANG NI MTHONG BA MED, ,GZUGS

LA SOGS PA'I GZUNG BA DAG ,LANGS NA RTAG TU MTHONG BA YIN, ,DE RU
THABS NI BSGOM PA YIS, ,DE YI RANG BZHIN MCHOG TU GRAGS, ,SEMS
CAN THOGS MED BDE CHEN

BRJOD, ,DE RU DER GNAS DNGOS PO YIS, ,SHES RAB PHA ROL PHYIN PA
GSAL, ,DE PHYIR DE NYID DNGOS PO YIS, ,BLO LDAN SEMS KYIS DE NYID
GSUM, ,SEMS NI RNAM PAR DAG PA

STE; ;'KHOR BA'I RGYA MTSOR 'KHYAMS PAR 'GYUR, ,SNGAGS PA GAR
'DOD 'GRO BA YIN, ,SKAD CIG GIS NI GNAS PAR 'GRO ,'DOD CHEN RNAMS
NI CHAGS PAR 'GYUR, ,DRAG PO RNAMS

LA DRAG PO MTSON, ,ZHI BA RNAMS LA ZHI BA STE, ,'DI NI MDUN RGYAB
RGYAL BA RIM, ,JI LTAR 'DI RU PADMA RIM, ,'DOD CHAGS SKYON GYIS
GOS MI 'GYUR, ,SNA TSOGS BAG CHAGS SKYON


@352B MI CHAGS, ,KHAMS GSUM PO NI DE BZHIN DAG ,STONG PA MA YIN
MI STONG MIN, ,DBU MA NYE BAR THOB PA'O, ,SHES RAB PHA ROL PHYIN
RNAL 'BYOR, ,THABS NI SNYING RJE'I BDAG NYID DO, ,'DI NI

BYANG CHUB SEMS RDO RJE, ,SEMS DANG SEMS BYUNG RANG BZHIN GYIS,
,DNGOS PO MED PAR SGOM PA'I DNGOS, ,DE LA SOGS PAR BRJOD PA YIN,
,PHRENG BA MED CING BYA BA MED, ,SPUNGS PA MED

PAR BRJOD PA STE, ,RNAL 'BYOR 'DI LA GNAS PA NI, ,DBU MA'I MCHOG
GI GO 'PHANG NGO, ,BLA NA MED PA'I YE SHES NI, ,BLA MED CES NI
RIM PA MED, ,'DIS NI 'KHOR BA RNAM PAR

GROL; ;PHYIR MI LDOG PA'I GO 'PHANG MCHOG ,RDO RJE SEMS DPA' ZHES
SU GSUNGS, ,DE YIS RDO RJE SEMS DPA' 'GRUB, ,SKYE BA 'DI LA 'GRUB
PA STE, ,RDO RJE SEMS DPA' DANG MNYAM

'GYUR, ,KHRAG DANG KHU BA BZA' BA STE, ,DRI CHEN DRI CHU SHA DANG
LNGA, ,DE YI TSE NI RGYAS PAR 'GRO ,RDO RJE SEMS DPA' DANG MNYAM
'GYUR, ,BA H'U BI HA H'Um K'A RA GA TI BA H'Um BI HA, R'U PA DH'A
RI nI BA H'Um

BI DHA N'A N'A RANYDZI HA, BA H'U BI HA BRiTYA G'I TA TYA, ,BA HU
BI HA DZI BA SANTA TYA SHE, ,shA:NI SHE shA SATVA BI NA YA BI
DIshBHAN SA MA RA STU BI SHUDDHE HA:HA:HA:HA:HO:, AA HEE SAMBA RE
SIDZDZHA MA H'Um AA HO, SHUm HA H'Um RE

AU PA R'U AA LA LA LA LA HO:, GLU 'DI DAG NI BLANGS PA STE,
,BRTAG PA KUN GYI BLA NA MED, ,DE YI TSE NA RGYAS PAR 'GRO ,RDO
RJE SEMS DPA' DANG MNYAM 'GYUR, ,RNAL 'BYOR MA BZHI'I KHA SBYOR


@353A *, ,LAS, DE KHO NA NYID GTAN LA DBAB PA'I BRTAG PA STE DRUG
PA'O,, ,,DE NAS YANG DAG BSHAD BYA BA, ,DE NYID RNAL 'BYOR THAMS
CAD NI, ,SBYIN DANG TSUL

KHRIMS DE BZHIN BRTZON, ,BSAM GTAN BZOD PA SHES RAB DANG, ,STOBS
DANG DE BZHIN THABS DANG NI, ,SMON LAM YE SHES YANG DAG 'BYUNG,
,PHA ROL PHYIN PA BCU RDZOGS

PA; ;BYANG CHUB SEMS DPA'I SDOM PA YI, ,SBYIN PA RNAM PA BZHI RU
GSUNGS, ,TSUL KHRIMS GSUM GYI NGO BO NYID, ,BSAM GTAN RNAM BZHIR
GSUNGS PA STE, ,BRTZON 'GRUS

RNAM PA LNGA RU 'GYUR, ,BZOD PA RNAM PA BCUR SHES BYA, ,SHES RAB
RNAM PA DRUG TU 'GYUR, ,STOBS NI RNAM BCU RAB TU GSUNGS, ,THABS
NI RNAM PA LNGAR 'GYUR TE, ,SMON

LAM GNYIS SU SHES BYA STE, ,YE SHES RNAM LNGAR GNAS PA 'O, ,CHOS
DANG MI 'JIGS RDZAS DANG BYAMS, ,SBYIN PA RNAM PA BZHI PO NI,
,SBYIN PA'I PHA ROL TU PHYIN PA'O, ,

NGAR 'DZIN MED CING KHENGS PA BRAL, ,BDEN PA GNYIS MED GNAS PA
NI, ,TSUL KHRIMS RNAM GSUM BRJED PA NI, ,TSUL KHRIMS PHA ROL
PHYIN PAR GSUNGS, ,GANG GIS RNAL

'BYOR MA GNYIS DANG, ,PHYI YI RNAM PA GNYIS SU GSUNGS, ,BSAM GTAN
PHA ROL PHYIN PA NI, ,DRI CHEN DRI CHU DE BZHIN SHA, ,KHRAG DANG
KHU BAR YANG DAG 'BYUNG, ,'DI RNAMS


@353B BRTZON 'GRUS LNGA PO NI, ,DAM TSIG SGRA YIS BRJOD PA 'O,
,TSIG RTZUB RDZUN DANG DAG 'KHYAL DANG, ,CHAGS SDANG ZHE SDANG
PHRAG DOG DANG, ,NGA RGYAL KHRO DANG DE BZHIN DBYEN, ,'DI BCU
RNAM

PAR BSHAD PA NI, ,RDO RJE CAN NI BZOD BCAS 'GYUR, ,YANG DAG LTA
BA YANG DAG RTOG ,YANG DAG NGAG DANG YANG DAG LAS, ,YANG DAG 'TSO
DANG YANG DAG RTZOL, ,BDAG GIS MDO RU BSDUS

NAS NI, ,SHES RAB RNAM PA DRUG TU BRJOD, ,DAD PA'I STOBS DANG
DRAN PA'I STOBS, ,TING 'DZIN STOBS DANG SHES RAB STOBS, ,LUS KYI
STOBS DANG NGAG GI STOBS, ,YE SHES STOBS DANG SMON

LAM STOBS, ,BRTZON 'GRUS KYI NI STOBS RNAMS TE, ,'DI RNAMS STOBS
NI BCU PA'O, ,MA SKYES PA YI DGE BA BSKYED, ,SKYES PA'I MI DGE
YANG DAG SPONG, ,MI DGE MA SKYES

MI BSKYED DANG, ,DGE BA SKYES PA 'PHEL BA STE, ,BZHI PO THAMS CAD
CHOS RNAMS KYI, ,DGE BA'I CHOS RNAMS GSUNGS PA NI, ,RDZOGS PAR
BYED PA NYID DAG GO, ,SMON LAM RNAM

PA GNYIS SU GNAS, ,ME LONG MNYAM NYID SO SOR RTOG ,BYA GRUB CHOS
DBYINGS RNAM PAR DAG ,YE SHES RNAM PA LNGA RU 'GYUR, ,'DI RNAMS
BCU BZHI PO DAG NI, ,PHA ROL PHYIN PA

MDOR BSDUS PA, ,BDAG GIS DE NYID BRJOD PA STE, ,RDOR CAN NYON CIG
GTAN LA DBAB, ,BCU GNYIS MTHA' DANG RGYA YI MTHA', ,MGO NAS RKANG
PA'I MTHIL BAR DU, ,DE YI DBUS SU


@354A *, ,NGES 'GYUR BA, ,LTE BA'I DBUS SU RNAM PAR GNAS, ,RTAG
TU SHAR BAR 'GYUR BA STE, ,'DI RU RDO RJE CAN GYIS MTHONG, ,LUS
NGAG SEMS KYIS DBUS

DAG TU, ,'BAR BA'I PHRENG BA 'BAR BA 'O, ,STENG GI SGO RU RTAG
GNAS PA 'O, ,NYI MA'I 'OD ZER PHRENG BA CAN, ,CUNG ZAD LUS LAS
MTHONG BA MED, ,MGAL ME'I 'KHOR LO'I

GZUGS CAN TE, ,DE NYID RNAL 'BYOR LAM GYIS NI, ,RTAG PA'I DUS SU
RNAM PAR GNAS, ,DE YI DBYAR GYI DUS MED CING, ,DPYID MED STON
YANG YOD MA YIN, ,DGUN MED SOS

KYANG MED PA RU, ,RNAL 'BYOR PAS NI RTAG TU BSGOM, ,SNGAGS PAS
SENG GE BZHIN DU SPYOD, ,SNGAGS DANG RGYUD LA JI LTAR GNAS, ,NYA
DANG SHA NI BZA' BAR BYA, ,CHANG GI BTUNG BA

MCHOG YIN NO, ,BCUD KYI LEN GYI CHO GA YIS, ,SNGAGS NI BRJOD PAR
MI BYA 'O, ,MTSON CHA'I GNAS LA DUS RTAG TU, ,MTSON BYA'I MTSAN
NYID MTSON PAR BYA, ,BCOM LDAN 'DAS

KYIS DE SKAD CES GSUNGS PA LA 'KHOR LHA DANG, MI DANG, LHA MA YIN
RNAMS DANG BCAS PA'I 'JIG RTEN YI RANGS TE, BCOM LDAN 'DAS KYIS
GSUNGS PA LA MNGON PAR BSTOD

DO;; ;;RNAL 'BYOR MA BZHI'I KHA SBYOR ZHES BYA BA RGYUD KYI RGYAL
PO CHEN PO RDZOGS SO,, ,,DPAL AOddY'AN NAS NGES PAR 'BYUNG BA'I
RNAL 'BYOR MA'I RGYUD


@354B CHEN PO STONG PHRAG BCU GNYIS PA LAS, 'JIG RTEN PA DANG,
'JIG RTEN LAS 'DAS PA'I RGYAL BO CHEN PO DPAL AINDRA BH'U TI'I
ZHABS KYIS BKOD CING GSAL BAR MDZAD PA'O,,

BOD KYI LOTZTSA BA LA CHINGS YON TAN 'BAR GYIS BSGYUR TE, SLAD
KYIS DE NYID KYI TSE PAndI TA GNYIS LA 'ANG GTUGS TE GTAN LA PHAB
PA'O,,