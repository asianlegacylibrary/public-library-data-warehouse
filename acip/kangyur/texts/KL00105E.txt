@444B ,RGYA GAR SKAD
DU, A'ARYA MAndAL AAshtA DHARMMA PARYA YA N'A MA MA H'A Y'A NA
S'U TRA, BOD SKAD DU, 'PHAGS PA DKYIL 'KHOR BRGYAD PA ZHES BYA
BA'I CHOS KYI RNAM

GRANGS THEG PA CHEN PO'I MDO, ,'DI SKAD BDAG GIS THOS PA DUS GCIG
NA, BCOM LDAN 'DAS MNYAN YOD NA RGYAL BU RGYAL BYED KYI TSAL MGON
MED ZAS SBYIN GYI KUN DGA' RA BA NA DGE SLONG GI DGE

'DUN CHEN PO DANG, BYANG CHUB SEMS DPA'I DGE 'DUN CHEN PO DANG
THABS CIG TU BZHUGS TE, LHA DANG, KLU DANG, GNOD SBYIN DANG, DRI
ZA DANG, LHA MA YIN DANG, NAM MKHA' LDING DANG, MI 'AM CI

DANG, LTO 'PHYE CHEN PO DANG, MI DANG, MI MA YIN PA DU MAS YONGS
SU BSKOR TE, MDUN GYIS BLTAS NAS CHOS STON TO, ,DE'I TSE BYANG
CHUB SEMS DPA' SENGGE'I RGYAL PO BKOD PA ZHES BYA BA ZHIG 'KHOR

DER 'DUS PAR GYUR TE 'DUG PA DES 'KHOR GYI DKYIL 'KHOR CHEN PO DE
MTHONG NAS LTAD MOR GYUR TE, DE STAN LAS LANGS NAS BLA GOS PHRAG
PA GCIG TU GZAR TE, PUS MO G-YAS PA'I LHA

NGA SA LA BTZUGS NAS BCOM LDAN 'DAS GA LA BA DE LOGS SU THAL MO
SBYAR BA BTUD DE, BCOM LDAN 'DAS LA 'DI SKAD CES GSOL TO, ,BCOM
LDAN 'DAS, BDAG GIS SANGS RGYAS


@445A *, ,'BYUNG BA BYE BA KHRAG KHRIG PHRAG DU MA ZHIG 'DAS NA,
GANG GI 'KHOR GYI DKYIL 'KHOR YANG BCOM LDAN 'DAS KYI CI 'DRA BA
DE 'DRA BAR MA GYUR LAGS SO, ,BCOM LDAN

'DAS; BDAG GI ZHU BA BSTAN PA 'DI'I LAN STZAL DU GSOL, BYANG CHUB
SEMS DPA' GZHAN DAG GIS THOS NA'ANG DBUGS PHYIN PAR 'GYUR LAGS
SO, ,DE NAS BCOM LDAN

'DAS KYIS THAMS CAD DANG LDAN PA'I 'KHOR YANG DAG PAR GZENGS
BSTOD PA'I PHYIR BYANG CHUB SEMS DPA' SENGGE'I RGYAL PO BKOD PA
LA 'DI SKAD CES BKA' STZAL TO, ,RIGS

KYI BU; NYON CIG DANG, DRIS PA LAN GDAB PA DKYIL 'KHOR BRGYAD PA
ZHES BYA BA'I CHOS KYI RNAM GRANGS GANG NGAS SNGON SO SO'I SKYE
BO'I DUS NA KUN TU BSTEN CING BSGOMS TE LAN MANG

DU BYAS PA DE BSTAN PAR BYA'O, ,RIGS KYI BU, 'DAS PA'I DUS NA
SNGON BYUNG BA'I DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SNANG BA BSAM GYIS MI

KHYAB PA ZHES BYA BA BZHUGS TE, 'TSO ZHING GZHES LA CHOS KYANG
STON TO, ,DE'I DUS NA KHYIM BDAG DRAG SHUL CAN GYIS BYIN ZHES BYA
BA ZHIG SHIN TU MA DAD CING YID DU MI 'ONG BA'I

CHOS LNGA DANG LDAN ZHING, CHOS 'DUL BA LA RGYAB KYIS PHYOGS SO,
,DGE SLONG RNAM PAR RGYAL BA 'BYUNG BA ZHES BYA BA ZHIG KHYIM
BDAG DE LA SNYING BRTZE BA'I PHYIR YANG DANG YANG DU RGYUN MI


@445B 'CHAD PAR KHYIM BDAG DE'I KHYIM DU 'GRO'O, ,RE ZHIG NA DUS
KYI MTHUS KHYIM BDAG DE DGE SLONG DE LA RJES SU CHAGS PA DANG
BCAS PA'I SEMS SU GYUR NAS, RE ZHIG NA KHYIM BDAG DES

LEGS PAR BYA BA'I LAS KYI 'BRAS BU DRIS SO, ,DE NAS DGE SLONG DES
SKYE BO MANG PO LA PHAN PA'I PHYIR DANG, SKYE BO MANG PO LA BDE
BA'I PHYIR DANG, 'JIG RTEN LA SNYING BRTZE BA'I PHYIR

DANG, LHA DANG, MI RNAMS KYI SKYE BO PHAL PO CHE'I DON DANG, PHAN
PA DANG BDE BA'I PHYIR KHYIM BDAG DE LA DKYIL 'KHOR BRGYAD PA
ZHES BYA BA'I CHOS KYI RNAM GRANGS BSTAN TE, KHYIM

BDAG ,DKYIL 'KHOR BRGYAD PA ZHES BYA BA'I CHOS KYI RNAM GRANGS
GANG ZHE NA, BDE BA THAMS CAD SBYIN PAR BYED PA'O, ,DES 'KHOR
PHUN SUM TSOGS PA THOB PAR 'GYUR TE, GANG DANG GANG

DU SKYES PAR CHOS DANG LDAN PA'I SEMS CAN RNAMS DANG MI 'BRAL BAR
'GYUR, 'KHOR MANG PO DANG LUS PHUN SUM TSOGS NAS GZUGS BZANG PO
NYID THOB PAR 'GYUR, YO BYAD PHUN

SUM TSOGS PA 'THOB PAR 'GYUR TE, BTZAL MI DGOS PAR YO BYAD RNAMS
'BYOR BAR 'GYUR, LUS SRA ZHING BRTAN LA LUS PHUN SUM TSOGS PA
'THOB PAR 'GYUR ZHING, DE LA RI DANG

RTZIG PA RNAMS KYANG SGRIB PAR MI BYED DE, PHUN SUM TSOGS PA BZHI
PO DE DAG 'THOB PAR 'GYUR RO, ,DE NAS KHYIM BDAG DE DGA' ZHING
MGU LA YI RANG BAR GYUR NAS, DGE SLONG DE'I RKANG PA


@446A *, ,LA PHYAG BYAS TE 'DI SKAD CES SMRAS SO, ,'PHAGS PA
DKYIL 'KHOR BRGYAD PA STON CIG DANG, DES BDAG LA MNGON SUM DU
'GYUR RO, ,DE NAS DGE SLONG

RNAM PAR RGYAL BA 'BYUNG BAS KHYIM BDAG DE'I BSAM PA SHES NAS
YANG DAG PAR RAB TU BSTAN TE, RIGS KYI BU, NYON CIG DANG BSTAN
PAR BYA'O, ,DES NA LCI BA GSAR BSRES PA'I, ,

DKYIL 'KHOR GRU BZHI LHAM PAR BYA, ,SEMS CAN KUN DANG THUN MONG
DU, ,'DAS PA'I SANGS RGYAS GANG YIN DANG, ,GANG DAG MA 'ONGS DA
LTAR BYUNG, ,BYANG CHUB SEMS

DPA' NYAN THOS DANG, ,RANG SANGS RGYAS DAG GANG YOD PA, ,DE DAG
RNAMS LA YONGS SU BSNGO, ,DE NAS DKYIL 'KHOR YUG DGU ,'KHOR GYI
DKYIL 'KHOR RNAMS

BYA STE; ;'JIG RTEN DBANG DANG BYAMS PA DANG, ,THUB PA SKYES
MCHOG NAM MKHA' DANG, ,KUN TU BZANG PO BLO LDAN DANG, ,GSANG BA
PA YI BDAG PO DANG, ,'JAM DPAL

GZHON NUR GYUR PA DANG, ,SGRIB PA THAMS CAD RNAM SEL DANG, ,DE
BZHIN SA YI SNYING PO STE [?], ,DE DAG GI CHED DU DKYIL 'KHOR
BRGYAD BYA'O, ,KHYIM BDAG ,'DI NI, DKYIL

'KHOR BRGYAD PA ZHES BYA BA'I CHOS KYI RNAM GRANGS YIN TE, 'DI
NI, BDAG GIS BCOM LDAN 'DAS DE BZHIN GSHEGS PA SNANG BA BSAM GYIS
MI KHYAB PA DE LAS MNGON


@446B SUM DU THOS SO, ,KHYIM BDAG GZHAN YANG NYON CIG ,KUN NAS
SKAL PA MTHUN PA YI, ,'KHOR RNAMS GANG ZHIG 'DOD PA DES, ,DKYIL
'KHOR BRGYAD NI 'DRI BAR BYA, ,GANG

ZHIG BRGYA BYIN NYID DANG NI, ,TSANGS PA'I 'JIG RTEN BDAG PO
DANG, ,LHA MI RGYAL PO'I RGYAL SRID DANG, ,BLO LDAN SNA TSOGS
GZUGS BZANG 'DOD, ,RTAG TU DKYIL 'KHOR

MCHOG BRGYAD BYA, ,SENGGE'I RGYAL PO BKOD PA, 'DI JI SNYAM DU
SEMS, DE'I TSE DGE SLONG RNAM PAR RGYAL BA 'BYUNG BA ZHES BYA BA
DE GZHAN ZHIG YIN PA SNYAM DU 'DZIN NA, DE LTAR MI BLTA

STE; 'JAM DPAL GZHON NUR GYUR PA 'DI DE'I TSE DE'I DUS NA DGE
SLONG RNAM PAR RGYAL BA 'BYUNG BA ZHES BYA BAR GYUR TO, ,SENGGE'I
RGYAL PO BKOD PA, DE'I TSE DE'I DUS NA KHYIM BDAG DRAG

SHUL CAN GYIS BYIN PA ZHES BYA BA DE GZHAN ZHIG YIN PA SNYAM DU
SOM NYI'AM YID GNYIS ZA NA, DE LTAR MI BLTA STE, NGA NYID DE'I
TSE DE'I DUS NA DRAG SHUL CAN GYIS BYIN PA ZHES BYA

BA'I KHYIM BDAG TU GYUR TO, ,NGAS PHA ROL TU PHYIN PA DRUG YONGS
SU RDZOGS PAR BYAS PA'I BAR DANG, SANGS RGYAS NYID THOB KYI BAR
DU TSE RABS BYE BA KHRAG KHRIG 'BUM DE DANG DE DAG TU CHOS

'DI KUN TU BSTEN TO, ,BSGOMS SO, ,MANG DU BYAS SO, ,RIGS KYI BU,
GANG GIS NA, NGA'I 'KHOR GYI DKYIL 'KHOR BKOD PA 'DI 'DRA BAR
GYUR BA'I RGYU NI, DE YIN NO, ,RKYEN NI, DE YIN NO, ,


@447A *, ,BCOM LDAN 'DAS KYIS DE SKAD CES BKA' STZAL NAS, BYANG
CHUB SEMS DPA' SENGGE'I RGYAL PO BKOD PA DANG, DGE SLONG DE DAG
DANG, BYANG CHUB SEMS DPA'

DE DAG DANG, THAMS CAD DANG LDAN PA'I 'KHOR DE DANG, LHA DANG, MI
DANG, LHA MA YIN DANG, DRI ZAR BCAS PA'I 'JIG RTEN YI RANG STE,
BCOM LDAN 'DAS KYIS GSUNGS PA LA MNGON

PAR BSTOD DO, ,'PHAGS PA DKYIL 'KHOR BRGYAD PA ZHES BYA BA'I CHOS
KYI RNAM GRANGS THEG PA CHEN PO'I MDO RDZOGS SO,, ,,RGYA GAR GYI
MKHAN PO DZI NA MI TRA DANG, ZHU CHEN GYI LOTZTSA

BA BANDHE YE SHES SDE LA SOGS PAS BSGYUR CING ZHUS TE GTAN LA
PHAB PA,, ,,
