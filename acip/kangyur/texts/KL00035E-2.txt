@478B ,RGYA GAR SKAD DU, A'ARYA MEE TRI S'U
TRAm N'A MA, BOD SKAD DU, 'PHAGS PA BYAMS PA'I MDO ZHES BYA BA,
DKON MCHOG GSUM LA GUS PAR PHYAG 'TSAL


@479A *, ,LO; ;'DI SKAD BDAG GIS THOS PA DUS GCIG NA, BCOM LDAN
'DAS STON PA SER SKYA'I GNAS N+YA GRO DHA'I GTZUG LAG KHANG RE HI
NI'I 'BAB CHU'I 'GRAM

NA DGE SLONG GI DGE 'DUN DANG THABS CIG TU BZHUGS SO, ,DE NAS TSE
DANG LDAN PA SH'A RI'I BUS BCOM LDAN 'DAS LA DRI BA 'DI SKAD CES
GSOL TO, ,MA 'ONGS DUS NA 'BYUNG BA YI, ,RGYAL

BA JI LTA BU ZHIG LAGS, ,NYID KYI RJES LA RAB BSTAN PA'I, ,SANGS
RGYAS JI LTAR 'BYUNG BA LAGS, ,RGYA CHER BDAG NI NYAN PAR 'TSAL,
,SPYAN DANG LDAN PAS GSUNG DU GSOL, ,GNAS

BRTAN GYI NI TSIG GSAN NAS, ,BCOM LDAN 'DAS KYIS BKA' STZAL PA,
,BSOD NAMS DPAG MED PHUNG PO NI, AA DZI TA ZHES YE SHES CHE, ,DA
YI YON TAN THAMS CAD NI, ,BSHAD

PAR MI NUS CUNG ZAD CHA, ,CHU THIGS TZAM ZHIG NGAS BSHAD KYI,
,SH'A RI'I BU YIS 'DI LA NYON, ,BSKAL BZANG 'DI LAS GRANGS MED
LO, ,RIM GYIS BRGYAD KHRIR GYUR PA'I TSE, ,

BYAMS PA ZHES BYA'I MTSAN LDAN PA'I, ,RKANG GNYIS MCHOG GYUR
RDZOGS SANGS 'BYUNG, ,JI LTAR ZHE NA, DA MYA NGAN LAS 'DAS NAS
RIM GYIS RNAM PA LNGA NUB PAR 'GYUR TE, DANG

POR 'BRAS BU THOB PA RNAMS NUB PAR 'GYUR BA DANG, DE NAS SGRUB PA
LA GNAS PA RNAMS NUB PAR 'GYUR BA DANG, DE NAS LUNG GI CHOS RNAMS
NUB PAR 'GYUR BA DANG, DE NAS


@479B DUR SMRIG GI RTAGS RNAMS NUB PAR 'GYUR BA DANG, DE NAS THUB
PA'I RING BSREL RNAMS NUB PAR 'GYUR BA YIN NO, ,DE LA SANGS RGYAS
MYA NGAN LAS 'DAS NAS LO STONG PHRAG GCIG GI TSAD DU

'BRAS BU RNAMS THOB PAR NUS PA YIN NO, ,DE NAS RIM PA RIM PA'I
DUS SONG NAS PHYIR MI 'ONG BA DANG, PHYIR 'ONG BA DANG, RGYUN DU
ZHUGS BA DE RNAMS THOB PA YOD PA NA 'BRAS BU THOB PA NUB

PAR MA GYUR BA YIN NO, ,DE'I RJES LA RGYUN DU ZHUGS PA LA GNAS PA
GCIG TZAM YANG MED PAR GYUR PA NA 'BRAS BU LA GNAS PA NUB PAR
GYUR BA YIN NO, ,'DI NI, 'BRAS BU LA GNAS PA

NUB PAR 'GYUR BA'I TSUL YIN NO, ,SGRUB PA LA GNAS PA NUB PAR
'GYUR BA GANG ZHE NA, BRTZON 'GRUS KYIS MTHONG LAM GYI 'BRAS BU
SGRUB MI NUS SHING, TSUL KHRIMS KYI RTZA BA BZHI SO SOR DAG

PA SRUNG BA TZAM NYAMS SU LEN TE, DE NAS RIM PA RIM PA'I DUS SONG
NAS TSUL KHRIMS KYI RTZA BA BZHI TZAM SRUNG STE, SDOM PA'I RTZA
BA BZHI TZAM SRUNG BA'I DGE SLONG STONG PHRAG GCIG GAM, BRGYA
PHRAG

GCIG TZAM YOD NA YANG SGRUB PA LA GNAS PA NUB PAR MA GYUR PA YIN
NO, ,DE'I RJES LA DGE SLONG GCIG TZAM LUS PA YANG SDOM PA BTANG
BA'AM, TSE'I DUS BYAS PAR GYUR NA SGRUB PA LA GNAS

PA NUB PAR GYUR PA YIN NO, ,'DRI NI, ,SGRUB PA LA GNAS PA NUB PAR
'GYUR BA'I TSUL YIN NO, ,LUNG GI CHOS NUB PAR 'GYUR BA GANG ZHE
NA, SANGS RGYAS KYIS GSUNGS PA'I SDE SNOD GSUM GYI


@480A *, ,'GREL BA DANG LUNG YOD PA NA LUNG GI CHOS RNAMS THAMS
CAD YOD PA YIN NO, ,DE NAS RIM PA RIM PA'I DUS SONG NAS RTZOD
PA'I DUS KYI RGYAL PO RNAMS KYANG CHOS

LA MI DAD, BLON PO RNAMS KYANG CHOS LA MI DAD, YUL 'KHOR DANG
LJONGS DANG YUL GYI MA RNAMS KYANG DE'I RJES SU 'BRANGS NAS 'DI
RNAMS CHOS LA DAD PA MED PAR GYUR PAS LHA YANG CHAR LEGS

PAR MI 'BEBS, ,'BRU RNAMS KYANG LEGS PAR MI SMIN, 'BRU RNAMS
NYUNG BAR GYUR NAS SBYIN PA PO RNAMS KYANG DGE SLONG GI DGE 'DUN
RNAMS LA SBYIN PA BYED MI NUS SHING, DGE SLONG RNAMS

LA SBYIN PA BYED PA MED PAS NYE BAR 'KHOR BA RNAMS DANG, SLOB MA
RNAMS 'DZIN MI NUS SO, ,DE NAS RIM PA RIM PA'I DUS SONG NAS LUNG
GI CHOS RNAMS NYUNG NGUR 'GYUR RO, ,DE NAS THOG MA NYID

DU RAB TU BYED PA CHEN PO ZHES BYA BA'I CHOS NUB PAR 'GYUR RO,
,DE NUB PAR GYUR NAS RIM GYIS YA MA K'Am DANG, TSIGS SU BCAD PA
DANG, GZHI DANG, PUNGGA LA DANG, GTZUG DANG, KHAMS KYI TSOGS

DANG, RNAM PAR 'BYED PA DANG, CHOS YANG DAG PAR SDUD PA ZHES PA
STE, MNGON PA'I SDE SNOD RIM GYIS NUB PAR GYUR NAS MDO SDE'I SDE
SNOD NUB PAR 'GYUR BA NI, AAm GOTTA RA NI KA YAm ZHES BYA BA NUB

PAR 'GYUR RO, ,AAm GOTTA RA NI KA YAm NUB PAR GYUR NAS YANG DAG
PAR LDAN PA'I LUNG DANG, LUNG BAR MA DANG, LUNG RING PO NUB PAR
'GYUR RO, ,LUNG RING POR NUB PAR GYUR NAS 'DUL BA'I SDE SNOD


@480B DANG, MDO'I SDE SKYES RABS LNGA BRGYA LNGA BCU PA 'DZIN PAR
BYED DO, ,'DUL BA'I SDE SNOD NGO TSA SHES PA RNAMS 'DZIN PAR BYED
DO, ,DE NAS RIM PA RIM PA'I DUS SONG NAS SKYES PA'I RABS KYANG
'DZIN BAR MI

NUS TE, THOG MA NYID DU THAMS CAD SGROL BA'I SKYES BA'I RABS NUB
PAR 'GYUR RO, ,THA MA NYID DU AA PA RNA KA'I SKYES PA'I RABS NUB
PAR 'GYUR RO, ,SKYES PA'I RABS THAMS CAD RIM GYIS NUB PAR GYUR

NAS 'DUL BA'I SDE SNOD 'DZIN PAR BYED DO, ,DE NAS RIM PA RIM PA'I
DUS SONG NAS RKANG PA BZHI PA'I TSIGS SU BCAD PA GCIG 'CHAD PA'I
MI YOD NA YANG LUNG GI CHOS NUB BAR MA GYUR PA YIN NO,,

DE NAS DAD PA CHEN PO DANG LDAN PA'I RGYAL PO ZHIG GIS GLANG PO
CHE'I RGYAB TU GSER GYI ZA MA TOG GI NANG DU NOR STONG PHRAG GCIG
BTZUD DE BKAL NAS SANGS RGYAS KYIS GSUNGS PA'I TSIGS SU BCAD

PA GCIG SHES PA YOD NA, NOR STONG PHRAG GCIG PO 'DI KHYER CIG CES
GRONG KHYER LA LAN GSUM BSKOR BA BYED CING RNGA BRDUNGS TE DRIL
BSGRAGS PA NA, DA LEN PA'I MI MED PAR GYUR NAS NOR STONG PHRAG

GCIG PO YANG RGYAL PO'I PHO BRANG DU 'DZUD PAR BYED PAR 'GYUR TE,
DE NI, LUNG NUB PAR GYUR BA STE, 'DI NI, LUNG GI CHOS RNAMS NUB
BAR 'GYUR BA'I TSUL YIN NO, ,DE NAS RIM PA RIM PA'I DUS SONG

NAS CHOS GOS KHYER BA DANG, LHUNG BZED KHUR BA MU STEGS GCER BU
PA'I DGE SBYONG DANG 'DRA STE, LHA SKOR GYI LHUNG BZED DANG, KU
BA'I LHUNG BZED LAG TU PHYAR PHYAR BOR KHYER TE LAG PAS STEG STEG
POR


@481A *, ,'DZIN CING DRA BAR BTUMS NAS RGYU BAR BYED DO, ,DE NAS
RIM BA RIM PA'I DUS SONG NAS 'DI SKAD DU GOS SER BO 'DIS BDAG CAG
LA DON MED CES GOS SER PO'I DUM BU

GCIG LAG TU BYED PA DANG, RKE LA 'DOGS PA DANG, RNA RGYAN DU BYED
PA DANG, SKRA LA 'DOGS SO, ,DE NAS BAG MA LEN PA DANG, ZHING RMO
BA DANG, NYO TSONG LA SOGS BA BYED CING RANG GI 'TSO BA CHED

CHER BYED PA YIN NO, ,DE'I DUS NA SBYIN PA'I BDAG PO SBYIN PA
BTANG NA DGE 'DUN GYI MING YID LA BYIS TE DE DAG LA SBYIN PA BYAS
NA, KUN DGA' BO, DE'I DUS NA DGE 'DUN GYI MING LA PHUL BA'I

BSOD NAMS GRANGS MED PAR NGA NYID 'CHAD DO, ,DE NAS RIM PA RIM
PA'I DUS 'DAS SHING SONG NAS 'DIS BDAG CAG LA DON CI ZHIG YOD CES
ZER TE GOS GSAR PA'I DUM BU BCAD NAS

THANG LA SKYUR BAR BYED DO, ,DE'I DUS NA RTAGS DANG CHA LUGS NUB
PAR GYUR PA STE, 'DI NI, RTAGS DANG CHA LUGS NUB PAR 'GYUR BA'I
TSUL YIN NO, ,DE'I RJES LA YANG DAG PAR RDZOGS PA'I SANGS

RGYAS KYI BSTAN PA STONG PHRAG LNGA PA LA DAD PAS BKUR STI DANG
MCHOD PA BYED PA NYUNG BAR GYUR NAS RING BSREL RNAMS KYANG DAD
PAS BKUR STI DANG MCHOD PA BYED PA'I GNAS SU 'BYON PA YIN NO,,

DE NAS RIM PA RIM PA'I DUS SONG NAS 'JIG RTEN THAMS CAD DU DAD
PAS BKUR STI DANG MCHOD PA BYED PA MED PAR 'GYUR RO, ,DE NAS
BSTAN PA RDZOGS PA'I DUS NA KLU'I YUL NA BZHUGS PA


@481B DANG, LHA'I YUL NA BZHUGS PA DANG, TSANGS PA'I 'JIG RTEN NA
BZHUGS PA'I RING BSREL THAMS CAD BYANG CHUB CHON PO'I GNAS SU
BYON ZHING SANGS RGYAS KYI SKUR MDZAD DE, CHO 'PHRUL GYIS RDZU
'PHRUL

MDZAD NAS KUN LA SNANG BAR MDZAD DE, GNAS DER MI'I SEMS CAN GYI
MING YANG MED LA, 'JIG RTEN DU 'KHOR LO STONG PHRAG BCU'I LHA
KHRI PHRAG THAMS CAD 'ONGS NAS DE RING STOBS BCU MNGA' BA'I BSTAN

PA NUB PAR 'GYUR RO, ,DA NI, 'JIG RTEN THAMS CAD MUN PAR 'GYUR
RO, ,ZHES DU BAR BYED DO, ,RING BSREL DE'I SKU THAMS CAD ME'I
KHAMS NAS BSREGS TE LHAG MA MED PAR 'GYUR RO, ,'DI NI, RING

BSREL NUB PAR 'GYUR BA'I TSUL YIN NO, ,'DI LTAR STONG PHRAG LNGA
PA'I BSTAN PA 'DI NUB PAR GYUR NAS 'JIG RTEN DU MI DGE BA SPYOD
PA SHAS CHE BAR 'GYUR RO, ,MI RNAMS NGO TSA DANG KHREL MED BAR
'GYUR

TE; MA DANG, SRING MO DANG, BU MO YIN PA'I SEMS MI BYED PAR PHAG
DANG, WA DANG 'DRA STE NGO TSA MED PAR 'GYUR RO, ,DE NYID KYIS
SDIG PA SHAS CHER SONG NAS TSE THUNG NGUR SONG STE TSE LO BCU PAR
'GYUR RO,,

LO LNGA BA'I SKYES PA DANG BUD MED KHYIM THAB BYED DO, ,YANG LO
LNGA'I NANG DA BU DANG BU MO DANG TSA BO 'BYUNG BA YIN NO, ,DE'I
DUS SU MTSON GYI BSKAL BA 'BYUNG STE, BAR GYI BSKAL PA GSUM NI,
MU GE'I

BSKAL PA DANG, NAD KYI BSKAL PA DANG, MTSON GYI BSKAL PA'O, ,GANG
GI TSE 'JIG RTEN GYI SEMS CAN RNAMS SER SNA SHAS CHER GYUR BA NA
MU GE'I BSKAL PA 'BYUNG BA YIN NO, ,GANG GI TSE GTI MUG


@482A *, ,SHAS CHER GYUR PA NA NAD KYI BSKAL PA 'BYUNG BA YIN NO,
,GANG GI TSE ZHE SDANG SHAS CHER GYUR PA NA MTSON GYI BSKAL PA
'BYUNG STE, MU GE'I BSKAL PA LA SHI BA'I SEMS

CAN RNAMS YI DVAGS SU SKYE BAR 'GYUR RO, ,NAD KYI BSKAL PA LA SHI
BA'I SEMS CAN RNAMS DUD 'GRO'I YUL DU SKYE BAR 'GYUR RO, ,MTSON
GYI BSKAL BA LA SHI BA'I SEMS CAN RNAMS

DMYAL BAR SKYE BAR 'GYUR RO, ,DE'I TSE MI RNAMS GCIG LA GCIG RI
DVAGS YIN PA'I SEMS SU BYED DE, MTSON CHA RTZE GCIG PA DANG, RTZE
GNYIS PA DANG, RTZE GSUM PA RNON PO SPU GRI LTA BU

KHYER NAS GCIG GIS GCIG BSAD DE 'CHI BAR 'GYUR RO, ,DE DAG GI
NANG NAS BSOD NAMS YOD PA'I MKHAS PA LA LAS ZHAG BDUN NAS MTSON
GYI BSKAL PA 'BYUNG ZHES NUB

MO LHA LAS THOS TE RI'I PHUG GAM, SA'I 'OG TU ZHAG BDUN BDUN GYI
'TSO BA KHYER TE SDOD PAR BYED DO, ,DE DAG MA YIN PA'I SEMS CAN
LHAG MA RNAMS GCIG GIS GCIG BSAD

DE 'CHI BAR 'GYUR RO, ,SA THAMS CAD SHA DANG KHRAG GIS GANG BAR
'GYUR RO, ,DE'I RJES LA 'BRUG SGRA CHEN PO BYUNG STE CHAR 'BAB
BO, ,RI DANG SHA THAMS CAD PHYI'I RGYA MTSOR 'KHYER BAR

'GYUR RO, ,LHAS KYANG CHAR CHEN PO PHAB PA'I RJES LA DRI BZANG
PO'I CHAR 'BAB BO, ,DE'I RJES LAS THAMS CAD GTZANG MAR 'GYUR TE,
,SA THAMS CAD DAG PAR GYUR NAS 'BRU'I CHAR 'BAB


@482B PA; ;'BRU'I CHAR GYI RJES LA 'BRAS KYI CHAR 'BAB BO, ,CHAR
DE'I BAR DU GOS DANG RGYAN GYI CHAR 'BAB BO, ,DE'I BAR DU PUS MO
NUB TZAM GYI RIN PO CHE SNA BDUN GYI CHAR 'BAB PAR 'GYUR RO, ,DE
LA 'DI SKAD CES

BYA STE; DRI BZANG CHAR BA RAB 'BAB CING, ,'BRU RNAMS DANG NI
'BRAS RNAMS DANG, ,GOS DANG RGYAN RNAMS SNA TSOGS 'BAB, ,DE'I TSE
DGA' TSAL YANG 'OD SNANG, ,DE TSE RIN CHEN SNA BDUN MANG, ,DE TSE
DER NA

'BAB GYUR TE, ,DE TSES KUN GANG BAR 'GYUR, ,DE TSE DGA' TSAL YID
'ONG 'GYUR, ,MTSON GYI BSKAL PA ZHAG BDUN 'DAS NAS DE'I TSE MI
RI'I PHUG LA SOGS PAR BROS TE GAB PA RNAMS PHYIR 'ONGS NAS

GCIG LA GCIG 'KHYUD DE DU ZHING PHAN PAR SEMS PAS CHOS YID LA
BYED CING SDOM PA LNGA LEGS PAR SRUNG BAR BYED DO, ,DE NAS LO BCU
BA'I MI LA BU LO NYI SHU PA 'BYUNG BA YIN NO, ,DE NAS MI RNAMS

CHOS LA SHIN TU LEGS PAR DAD DE RIM GYIS TSE RING POR 'PHEL ZHING
TSE LO GRANGS MED PAR 'GYUR RO, ,DE'I DUS SU SEMS CAN RNAMS LA
RGAS PA DANG SHI BA MI MTHONG STE, DER SEMS CAN RNAMS

YANG CHOS LA DAD PA MED PAR GYUR NAS DMYAL BA'I SDUG BSNGAL GANG
YIN PA YANG MI SHES TE, TSE LO GRANGS MED PA THUNG NGUR 'GYUR
ZHING RIM GYIS MAR LA 'GRIB STE TSE LO BRGYAD KHRI BAR 'GYUR

BA YIN NO, ,DE'I DUS NA 'DZAM BU'I GLING THAMS CAD DU LHA LTA
BU'I SKYES PA DANG, LHA MO LTA BU'I BUD MED SHIN TU MANG PO
'BYUNG BA YIN NO, ,LHA RNAMS KYIS ZLA BA PHYED TZAM DANG, ZHAG
BCU TZAM


@483A *, ,DANG, ZHAG LNGA LNGA TZAM DU CHAR 'BABS SHING, NAM GYI
GUNG LAS THAMS CAD DRI BZANG BO DANG RO ZHIM ZHING BCUD CHEN POR
'GYUR TE, DE NAS SA THAMS CAD RAB

TU MNYAM ZHING RDO DANG TSER MA MED PAR 'GYUR BA YIN NO, ,GRONG
KHYER GYI SGO BZHI DANG, ZUR BZHI DANG, GRONG KHYER GYI DBUS SU
DPAG BSAM GYI SHING 'BYUNG BAR 'GYUR RO, ,DE LA 'DI

SKAD CES BYA STE, GZHAN YANG DE YI GRONG KHYER DU, ,SNA TSOGS SNA
TSOGS MANG BA'I SRANG, ,MNGON PAR GRUB PA'I RDZING BU LA, ,THEM
SKAS SHIN TU LEGS PA 'BYUNG, ,CHU CHEN SHIN TU DRI MA

MED; ;BSIL ZHING DRI ZHIM YID 'ONG LDAN, ,BDE MNYAM DANG PA DU
MAR BCAS, ,BYE MA MU TIG MDOG 'DRA BA, ,AUTPAL PADMO'I ME TOG
'KHRIGS, ,DUS RNAMS KUN TU RNYING MA 'KHRUNGS,,

RIN PO CHE YI RANG BZHIN GYI, ,TA LA'I RAB BDUN GYIS BSKOR, ,DE
YI GRONG KHYER THAMS CAD LA, ,RIN CHEN LCAGS RI BDUN GYIS BSKOR,
,DE TSE RTZVA MCHOG GRONG KHYER 'DIR, ,GRONG KHYER RGYAL

MTSAN BLO GROS 'BYUNG, ,GRONG KHYER ZUR BZHI DANG NI SGOR, ,DPAG
BSAM LJON SHING RAB TU SKYE, ,SNGON PO SER PO DMAR PO DANG, KHA
DOG SNA TSOGS 'OD ZER CAN, ,LHA YI GOS NI DE LAS SKYE, ,

LHA YI RGYAN RNAMS DE LAS 'BYUNG, ,GZHAN YANG DGOS 'DOD SNA TSOGS
PA, THAMS CAD DE LAS RAB TU 'BYUNG, ,GRONG KHYER DE YI DBUS SU
YANG, ,SGO BZHI BZHI LDAN KHANG BZANG BZHI,


@483B BSOD NAMS LAS LAS RAB TU 'GRUB, ,DPAG BSAM LJON SHING MANG
PO 'KHRIGS, ,KA SHI'I GOS DANG KA RA BAS, ,LA MA AU DUM WA RA'I
GIS, ,BSOD NAMS LAS LAS RAB GRUB PA'I, ,DPAG

BSAM SHING LAS RAB TU 'BYUNG, ,LAG RNGA DANG NI RJA RNGA DANG,
,RNGA ZLU MA DAG NI PHRAG RNGA YANG, ,BSOD NAMS LAS LAS RAB GRUB
PA'I, ,DPAG BSAM SHING LAS RAB TU 'BYUNG, ,RIN CHEN PHRENG BA

MGUL RGYAN DANG, ,RIN CHEN PHRENG PA'I DO SHAL YANG, ,BSOD NAMS
LAS LAS RAB GRUB PA'I, ,DPAG BSAM SHING LAS RAB TU 'BYUNG, ,GTZUG
RGYAN MDZOD SPU'I RGYAN DANG NI, ,DPUNG RGYAN NOR BU'I

SKED RGYAN DANG, ,BSOD NAMS LAS LAS RAB GRUB PA'I, ,DPAG BSAM
SHING LAS RAB TU 'BYUNG, ,GZHAN YANG SNA TSOGS DU MA YI, ,RGYAN
MANG LEGS PO THAMS CAD NI, ,BSOD NAMS LAS

LAS RAB GRUB PA'I, ,DPAG BSAM SHING LAS RAB TU 'BYUNG, ,BSOD NAMS
LAS CAN SEMS CAN LA, ,MA GRUGS SKOG MED DRI MED DKAR, ,DRI ZHIM
'BRAS KYI SNYE MA 'GRUB, ,MA RMOS MA BTAB

RANG BYUNG LA, ,MA G-YOS MA BSKOL 'BRAS KYI ZAS, MI RNAMS THAMS
CAD LEGS PAR ZA, ,DER NI RTZA BA GCIG LAS KYANG, ,'BRAS KYI YAL
GA 'BUM PHRAG SKYE, ,SDONG BU KUN LA MYU GU RNAMS,,

THAMS CAD RE RES KUN NAS BSKOR, ,'BRAS RNAMS SO MA RE RE LA, ,DE
TSE BRE NI RE RE 'BYUNG, ,DUS KUN DRI ZHIM LDAN PA'I 'BRAS, ,MI
KUN LA NI 'BYUNG BA YIN, ,'KHOR LO GNYIS PA'I SHING RTA NI,,


@484A *, ,NYIS STONG DANG NI NYIS BRGYA DANG, ,SHING RTA BDUN CU
RTZA GNYIS DANG, KHAL NI BCU DRUG DE BZHIN DU, ,KU BA GNYIS DANG
BCAS PA'I 'BRAS, ,SEMS CAN BSOD NAMS LDAN

PAS NA; ;SA BON GCIG LAS DE SNYED 'BYUNG, ,RGYAL PO DUNG GI GRONG
KHYER NI, ,RGYAL MTSAN BLO GROS DER GNAS MI, ,THAMS CAD MA LUS DE
KUN KYANG, ,YON TAN KUN LDAN RGYAN RNAMS

'DZIN; ;YID LA GANG BSAM BDE BAR 'BYOR, ,GZUGS BZANG ME TOG RGYAN
LA SOGS, ,HA RI TZANDAN NA LUS LA BYUGS, ,KA SHI KA YI GOS MCHOG
GYON, ,MNYEN GSHIN NOR MANG DBANG

PHYUG LDAN, ,PI WANG TING TING SHAGS KYIS RTZE, ,LUS DANG DE
BZHIN YID RNAMS KYANG, ,NYIN MTSAN MED PAR SHIN TU SKYID, ,'DZAM
GLING 'DI YI RGYA KHYON YANG, ,DPAG TSAD STONG PHRAG BCU YIN

TE; ;TSER MA CAN DANG MTHA' 'KHOB MED, KHANG MNYAM LJANG KHU'I
RTZVA GSAR LDAN, ,'DOD DANG RGAS DANG MTHAR 'CHI STE, ,NAD GSUM
TZAM NI DE TSE YOD, ,BU MO LNGA BRGYA'I LO LON TSE, ,KHYIM THAB

LA NI 'GRO BAR BYED, ,KUN TU SEMS MTHUN BDE DANG LDAN, ,'THAB
DANG RTZOD PA MED PAR GNAS, ,ME TOG 'BRAS BU MANG PO DANG, ,'KHRI
SHING SHING THOG YOD PA'I TSAL, ,SOR BZHI'I DBANG

TZAM RTZVA RNAMS RIGS, ,SHING BAL LTA BUR REG BYA 'JAM, ,BSIL
DROD SHIN TU SNYOMS PA STE, ,CHAR DANG RLUNG YANG SHIN TU SNYOMS,
,DE TSE DBYAR DGUN STON YANG SNYOMS, ,MTSO DANG 'BAB


@484B CHU RLABS MED CING, ,SA KUN DE DANG DE RU NI, ,GSEG MA BYE
MA DKAR PO YANG, ,SRAN MA DANG NI SRAN DKAR TZAM, ,MU TIG LTA BU
MANG POS MDZES, ,LEGS PAR BRGYAN PA'I TSAL BZHIN DU, ,KUN NAS

BZANG PO 'BYUNG BA YIN, ,GRONG DANG GRONG RDAL 'DAB 'BREL BA, ,DE
DER NYE ZHING SHIN TU NYE, ,SMYUG MA'I TSAL DANG 'OD MA'I TSAL,
,KUN TU KHYIM BYA MANG PO RGYU, ,NOR MANG PHYUG CING 'JIGS PA
MED, ,KUN

TU KHRIMS BZANG GNOD MED LDAN, ,NYIN MTSAN 'DOD YON LNGA YIS
RTZE, ,GCIG TU BDE BAR GNAS PA YIN, ,SKAR MA'I 'OD KYI MDA' LTAR
'GRO, ,YID RAB DANG ZHING BDE DAGS GNAS, ,BZA' DANG

BTUNG BA BZANG ZHING MANG, ,SHA DANG CHANG SOGS MANG BAR LDAN,
,BYANG GI SGRA MI SNYAN DANG NI, ,LHA YI GRONG KHYER LCANG LO
CAN, ,YANGS PA CAN GYI GRONG KHYER BZHIN, ,'DZAM GLING KUN NAS
BZANG POR

'GYUR; ;DE'I DUS NA BYANG CHUB SEMS DPA' BYAMS PA 'DI GRANGS MED
PA'I BSKAL PA 'BUM PHRAG GCIG DANG BCU DRUG TU SBYIN PA'I PHA ROL
TU PHYIN PA LA SOGS PA PHA ROL TU PHYIN PAR

THAMS CAD RDZOGS NAS THAMS CAD SGROL BA'I TSUL GYIS THA MA NYID
DU SBYIN PA CHEN PO STE, PHA ROL TU PHYIN PA'I TSOGS THAMS CAD
MTHAR PHYIN CING 'DI NAS DGA' LDAN DU MNGON PAR SKYES

TE; DE'I DUS NA 'JIG RTEN GYI KHAMS STONG PHRAG BCU'I LHA THAMS
CAD 'ONGS TE SANGS RGYAS 'JIG RTEN DU 'BYUNG BAR 'GYUR RO, ,ZHES
SGRA DBYANGS SNYAN PA CHEN PO 'BYIN CING MNGON PAR


@485A *, ,RDZOGS PAR 'TSANG RGYA BAR GSOL ZHES SKUL BAR BYED DE,
,DE NAS GZIGS PA RNAM PA LNGA LA MNGON PAR GZIGS TE DGA' LDAN GYI
LHA'I 'KHOR NAS 'ONGS TE

RGYAL PO DUNG GI GRONG KHYER RGYAL MTSAN BLO GROS SU BRAM ZE MDUN
NA 'DON TSANGS RAB CES BYA BA'I BTZUN MO TSANGS LDAN MA ZHES BYA
BA'I LHUMS SU 'JUG STE, 'JIG RTEN GYI KHAMS STONG

PHRAG BCU 'DAR ZHING G-YO BAR 'GYUR RO, ,DER ZLA BA BCU SONG NAS
DRANG SONG LHUNG BA'I RI DVAGS RGYU BA'I GNAS SU YUM LAS 'KHRUNGS
TE, RIM GYIS NAR SON NAS RANG GI BSOD NAMS

KYI MTHU LAS SA 'OG NAS NOR BU RIN PO CHE BDUN LAS GRUB BA'I
KHANG BZANG BZHI BYUNG BA'I NANG DU RANG NYID LHA BZHIN DU LHA MO
ZLA BA'I GDONG CAN DANG, GZHAN YANG LHA MO LTA BU'I BUD MED MANG

PO DANG LHAN CIG TU LO STONG PHRAG GCIG TU LHA'I LONGS SPYOD LTA
BU LA BDE BAR SPYOD DE, DE NAS THA MA'I ZHAG LA BTZUN PA'I GZUGS
SHIG MTHONG NAS GSER GYI KHANG BUR SENGGE'I

RGYAL PO MI DGA' BA BZHIN DU RIN PO CHE'I KHANG BZANG DPAL MANG
PO YOD PA LA MI DGA' ZHING NGES PAR 'BYUNG BA CHEN PO'I SEMS
BYUNG STE 'JIG RTEN 'KHOR LO STONG PHRAG BCU THAMS

CAD KYI LHA RNAMS LHA'I ME TOG LAG TU KHYER NAS 'JIG RTEN GYI
'KHOR LO 'DIR 'ONGS TE 'KHOD PAR BYED DO, ,RGYAL PO DUNG DANG
BCAS PA'I MI MANG PO YANG ME TOG DANG DRI DANG SPOS


@485B PHYIR TE KHANG BZANG LA BSKOR NAS 'KHOD PAR BYED DO, ,NAM
MKHA'I LHA RNAMS KYANG LHA'I ME TOG LAG TU KHYER NAS LEGS SO LEGS
SO,, ZHES 'OG MIN GYI BAR DU SGRA CHER SGROG CING 'KHOD PAR

BYED DO; ;DE NAS RIN PO CHE'I KHANG BZANG RDZA MKHAN GYI 'KHOR LO
BZHIN DU 'KHOR ZHING NAM MKHA' LA SONG NAS BCO LNGA'I ZLA BA SKAR
MA'I TSOGS KYIS YONGS SU BSKOR BA BZHIN DU BYANG CHUB

SEMS DPA' NI, ZLA BA'I GDONG CAN MA DANG, GZHAN BTZUN MO'I TSOGS
DANG BCAS PA NAM MKHA' LA 'GRO BAR BYED DE, SEMS DPA' CHEN PO DE
DANG THABS CIG TU 'GRO BA'I SEMS YIN

PA THAMS CAD KYANG NAM MKHA' LA 'GRO BAR BYED DO, ,DE NAS TSANGS
PA CHEN POS NI, DPAG TSAD GSUM TZAM YOD PA'I GDUGS DKAR PO 'DZIN
CING LHA'I DBANG POS DUNG 'PHUD PAR BYED

DO; ;'DI LTAR BSOD NAMS KYI DPAL CHEN POS LHA DANG MIS BSKOR BA'I
KHANG BZANG DANG BCAS PAS BYANG CHUB GYI SHING GI DRUNG DU NYE
BAR 'ONGS TE, DE JI LTAR ZHE NA, SHING SDONG KHRU BRGYA NYI SHU
STE, ,

YAL GA'ANG KHRU BRGYA NYI SHU'I SRID, ,RLUNG GIS DAL BUR BSKYOD
PA NA, ,RMA BYA'I GAR GYI GDUGS LTAR SNANG, ,DUS KUN LHA YI ME
TOG NI, ,SHIN TU LEGS PAR RGYAS PA YANG, ,'KHOR LO TZAM GYI

LTE BA LA, ,GSER DRI BZANG BRE GANG TZAM, ,RLUNG GIS PHYOGS BCUR
BSKYOD PA NA, ,DPAG TSAD BCUR NI DRI YIS KHYAB, ,ME TOG SA LA BAB
PA YANG, ,BYANG CHUB SHING DRUNG NYID DU GNAS, ,


@486A *, ,DE'I DUS SU NAM MKHA' LA 'GRO BA'I BYA'I RIGS MANG PO
SKAD SNYAN POS MCHOD PA BYED CING 'GRO BAR BYED DO, ,DE LTAR
BYANG CHUB KYI SHING KLU SHING GI NYE 'KHOR DU 'ONGS

TE NAM MKHA' LAS BABS NAS KHANG BZANG SA'I NYE 'KHOR YID DU 'THAD
PA'I STENG DE NYID DU 'KHOR BAR BYED DO, ,DER DPAL GYI KHANG
BZANG GI NANG DU ZHAG BDUN DU DKA' THUB BYED DO, ,DE NAS

TSANGS PA CHEN POS PHUL BA MKHO BA'I YO BYAD BLANGS TE RAB TU
BYUNG BAR BYED DO, ,'KHOR THAMS CAD KYANG RAB TU 'BYUNG BAR 'GYUR
RO, ,'DI LTA STE, BRGYAD KHRI BZHI STONG GRANGS SNYED KYI, ,

BRAM ZE RIG BYED RAB MKHAS PA, ,DE YI RJES SU RAB TU 'BYUNG,
,'KHOR RNAMS KUN KYANG RAB TU 'BYUNG, ,DE LTAR RAB TU BYUNG NAS
LHA MO ZLA BA'I GDONG CAN MAS PHUL BA'I 'O THUG RO SNA

TSOGS DANG LDAN PA GSOL BAR BYED DO, ,DE'I DGONG THUN LA BYANG
CHUB KYI SHING DRUNG DU NYE BAR 'ONGS TE RNAM PAR RGYAL BA'I
KHANG BZANG DU KHRI BSHAMS PA LA SHAR GYI 'JIG RTEN LA MNGON

PAR GZIGS TE BZHUGS PAR MDZAD DO, ,DE NAS RIM GYIS NYI MA'I SKYA
RENGS SHAR BA'I DUS NA YANG DAG PAR RDZOGS PA'I SANGS RGYAS KYI
YE SHES MNGON DU MDZAD DE 'DI SKAD GSUNG BAR

'GYUR RO, ,'KHOR BA'I SKYE BO MANG POR NI, ,DUG MED PA YI DON GYI
PHYIR, ,GNAS BZANG KUN TU BTZAL BYAS KYANG, ,YANG YANG SKYE BA'I
SDUG BSNGAL BYUNG, ,DA NI GNAS BZANG MCHOG THOB


@486B PAS; ;DA GZOD GNAS GDON MI 'GRO STE, ,DUG KHYIM SDUG BSNGAL
THAMS CAD BCAS, ,RAB BCOM THO BAS BSHIG PA YIN, ,NYON MONGS DUG
BCAS 'DOD PA YI, ,YID NI RNAM PAR DAG PAR BYAS,,

'DI SKAD CES GSUNGS NAS BYANG CHUB KYI SHING LA NYE BAR GNAS TE
ZHAG BDUN PHRAG BDUN SONG BA DANG, TSANGS PAS GSOL BA 'DEBS PA
GSAN NAS DRANG SONG LHUNG BA'I GNAS SU BYIN

TE CHOS KYI 'KHOR LO BSKOR BA LA GSHEGS PA'I TSE, ,ZHABS NI
BSKYOD MI BSKYOD PA YANG, ,SHIN TU RGYAS PA'I BDE STENG GSHEGS,
,'DAB MA KHRU NI SUM CUR BCAS, ,BAR GYI

'DAB MA NYI SHU LNGA, ,GE SAR NYI SHU'I KHRU DANG LDAN, ,ZE 'BRU
LA NI BCU DRUG STE, ,GE SAR KHA DOG SHIN TU DMAR, ,ME TOG PADMA
CHEN PO 'BYUNG, ,STOBS BCU MNGA' BA'I 'OD ZER

RAB TU 'BAR ZHING GSAL TE NYI MA'I 'OD MI GSAL ZHING NYIN MTSAN
BYE BRAG MED PAR 'GYUR RO, ,DE'I TSE SNGA DRO DANG DGONG MO BYA'I
SGRAS SHES PAR BYED PA DANG, ME TOG RGYAS PAS KYANG 'JIG

RTEN PA RNAMS GO BAR BYED DO, ,GANG DANG GANG NA CHOS 'CHAD PA
YOD PA DE DANG DER CHOS KYI SGRA THAMS CAD LA RAB TU GRAGS SHING
'CHAD PAR BYED DO, ,DE'I TSE BRAM ZE BRGYAD KHRI BZHI STONG DANG,

TSANGS PA SA YA PHRAG BCO BRGYAD KYIS THOG MAR CHOS KYI BDUD RTZI
'THUNGS TE 'DI LTAR BCOM LDAN 'DAS BSOD NAMS DANG BYIN RLABS
BRGYA PHRAG MANG PO DANG LDAN PA, 'OD ZER KHA DOG


@487A *, ,SNA TSOGS PA 'GYED CING BRGYA PHRAG MANG PO'I MTSAN CAN
MTSAN BZANG PO SUM CU RTZA GNYIS DANG DPE BYAD BRGYAD CU MNYAM
PAR LDAN ZHING NGO MTSAR MANG PO

MNGA' BA, BRGYA PHRAG MANG PO'I 'OD DE'I SKU LAS 'BYUNG BA YIN,
,JI LTAR ZHE NA, SNGON PO DANG, SER PO'I KHA DOG DANG, DMAR PO'I
KHA DOG DANG, DKAR PO'I KHA DOG DANG,

SHEL GYI KHA DOG DANG, DNGUL GYI KHA DOG GSAL ZHING GSAL BA'I 'OD
ZER DANG BCAS PA 'BYUNG NGO, ,SANGS RGYAS KYI SKU DE LAS 'OD
'PHRO BA TA LA'I SHING LTA BU PHYOGS THAMS

CAD DU BSKOR ZHING PHUNG PO SO SOR BCOM LDAN 'DAS KYI SKU LA LAN
GSUM BSKOR BA BYAS SHING YAR MAR 'GRO BAR BYED DO, ,BCOM LDAN
'DAS DE'I SKU KHRU BRGYAD CU RTZA BRGYAD KYI

SRID DANG LDAN PA YIN TE, ZHABS KYI MTHIL NAS PUS MO'I BAR LA
KHRU NYI SHU RTZA GNYIS SO, ,PUS MO DANG LTE BA'I BAR LA KHRU NYI
SHU RTZA GNYIS SO, ,LTE BA DANG MGUR GYI BAR LA KHRU NYI SHU RTZA

GNYIS SO, ,MGUR DANG DBU'I BAR LA KHRU NYI SHU RTZA GNYIS PA'O,
,DPUNG PA GNYIS KYI BAR LA KHRU NYI SHU LNGA LNGA'O, ,SGROG RUS
RE RE LA'ANG KHRU LNGA LNGA'O, ,SNYAN SHAL GNYIS LA KHRU BDUN
BDUN

NO; ;SPYAN RE RE'I DKYUS LA KHRU LNGA LNGA'O, ,SMIN MA GNYIS
LA'ANG KHRU LNGA LNGA'O, ,SMIN PHRAG LA'ANG KHRU LNGA'O, ,SHENGS
KYI DKYUS LA KHRU BDUN NO, ,MCHU GNYIS LA KHRU


@487B BCU'O; ;LJAGS KYI BSKOR LA KHRU LNGA'O, ,GTZUG TOR LA KHRU
LNGA'O, ,ZHAL GYI BSKOR GSER GYI ME LONG LTA BU LA KHRU NYI SHU
RTZA LNGA'O, ,MGRIN PA LA'ANG KHRU LNGA'O, ,PHYAG GNYIS KYI

DKYUS LA KHRU BZHI BCU RTZA BZHI BZHI BCU RTZA BZHI 'BYUNG BA YIN
NO, ,DE LTA BU'I SANGS RGYAS DE NI, DPE MED PA'I DPAL DANG, SANGS
RGYAS KYI YON TAN MTHA' MED PA

DANG LDAN ZHING 'JIG RTEN 'KHOR LO STONG PHRAG BCU PO THAMS CAD
KYI LHA DANG MI'I DBUS SU BZHUGS NAS CHOS KYI 'KHOR LO BSKOR
ZHING STON PAR MDZAD PA YIN NO, ,

DE'I RJES SU SA YA 'BUM PHRAG GCIG GI LHA DANG MI RNAMS 'DZIN PA
MED PAR DANG PO NYID DU CHOS KYI MCHOG GIS RNAM PAR GROL BA THOB
PAR 'GYUR TE, RNAM PAR GROL BA MA

THOB PA RNAMS LHA'I YUL DU SKYE BAR 'GYUR RO, ,'DI LTAR BYAMS PA
LEGS PA'I MCHOG CHEN PO DE GANG GIS MI MTHONG ZHE NA, MA BSAD PA
DANG, PHA BSAD PA DANG, DGRA

BCOM PA BSAD PA DANG, DGE SLONG MA SUN PHYUNG BA DANG, DGE 'DUN
GYI DBYEN BYED PA STE, SDIG PA'I LAS LNGA BYED PA DANG, MCHOD
RTEN BSHIG PA DANG, BYANG

CHUB KYI SHING BCAD PA DANG, BYANG CHUB SEMS DPA' GSOD PA DANG,
DGE 'DUN GYI 'TSO BA NYAMS PAR BYED PA DANG, SER SNA CHE BA DANG,
RTAG CHAD DU NGES


@488A *, ,PAR LTA BA'I MU STEGS DANG, 'PHAGS PA RNAMS LA SMOD PA
DANG, GCER BU PA'I RIGS CAN RNAMS KYIS MI MTHONG BA YIN NO,
,TSIGS BCAD STONG

PHRAG GCIG GI RGYAN YOD PA'I THAMS CAD SGROL BA'I SKYES RABS CHEN
PO STONG PHRAG GSUM PA ZHAG GCIG LA 'CHAD CING NYAN PAR BYED PA'I
MI DANG, MAR ME STONG PHRAG GCIG

'BUL BA DANG, DRI BZANG PO MED NA YANG ME TOG STONG PHRAG GCIG
TZAM 'BUL BA DANG, AUTPA LA SNGON PO STONG PHRAG GCIG TZAM 'BUL
BA DANG, SANGS RGYAS KYI RING BSREL YOD

PA'I MCHOD RTEN DANG, SANGS RGYAS KYI SKU LA MCHOD PA BYED PA
THAMS CAD NI, SANGS RGYAS BYAMS PA DE CHOS 'CHAD PA'I DUS SU DE'I
DRUNG DU CHOS KYI MCHOG GIS RNAM PAR GROL BA

THOB PA DANG, MTHONG BAR 'GYUR RO, ,DE MA YIN PA SEMS CAN SBYIN
PA GTONG BA DANG, SDOM PA SRUNG BA DANG, LHA KHANG BYED PA DANG,
BYANG CHUB KYI SHING GI SA BON SKYED PA DANG, RING

BSREL GYI MCHOD RTEN BYED PA DANG, BYANG CHUB KYI SHING DANG
MCHOD RTEN LA ZHABS TOG BYED PA DANG, SEMS CAN LA PHAN PA'I TSAL
BYED PA DANG, ZAM PA BYED PA DANG, LAM

'CHOS PA DANG, MGRON PO'I GNAS KHANG BYED PA DANG, CHU MIG BYED
PA DANG, SANGS RGYAS KYI BSTAN PA LA DAD PAR BYED PA DANG, SANGS
RGYAS KYI CHOS 'DI DAG 'CHAD PA LA DRI


@488B DANG ME TOG LA SOGS PA'I MCHOD PA BYED PA DANG, KHRI LA BYI
DOR BYED CING LEGS PAR CHOS NYAN PA DANG, DGE 'DUN LA BSNYEN BKUR
DAM PA BYED PA DANG, MA DANG PHA'I ZHABS TOG

BYED PA DANG, RIGS KYIS CHE BA LA GUS PAR BYED PA DANG, SDOM PA
SRUNG BA'I DUS SU DGE 'DUN LA BSNYEN BKUR BYED PA DANG, TSES BCO
LNGA LA DUS STON BYED PA DANG, LHUNG BZED

'BUL BA DANG, STAN STER BAR BYED PA THAMS CAD KYIS YANG DAG PAR
RDZOGS PA'I SANGS RGYAS BYAMS PA MTHONG ZHING MJAL BA YIN NO, ,DE
LTA BU'I BSOD NAMS MANG PO MI NUS NA

YANG ME TOG SBAR MO RE TZAM DANG, MAR ME GCIG TZAM 'BUL BAR BYED
PA DANG, GZHAN GYI BSOD NAMS LA RJES SU YI RANG BA'I DGE BA BYED
PA'I LHA DANG MI RNAMS KYIS DE'I DUS NA

YANG DAG PAR RDZOGS PA'I SANGS RGYAS BYAMS PA MTHONG BA YIN NO,
,YANG DAG PAR RDZOGS PA'I SANGS RGYAS BYAMS PA DE MTHONG BAR 'DOD
PA'I DAD PA YOD CING SBYIN PA GTONG BA DANG,

TSUL KHRIMS SRUNG BA DANG, BSNYEN GNAS SGRUB PA DANG, DON YANG
DAG PAR SGOM PA DANG, DGE BA'I LAS SHIN TU LEGS PAR BYED PA RNAMS
KYIS SHIN TU LEGS PAR MTHONG BA YIN NO, ,

THUB PA'I GSUNG RAB THOS GYUR NAS, ,TSANGS PAR SPYOD PA SGRUB
BYED PA, ,DE RNAMS 'KHOR BA'I PHA ROL PHYIN, ,'CHI MED THAR PA
THOB PAR 'GYUR, ,TSANGS SPYOD YANG DAG SGRUB BYED CING, ,


@489A *, ,SBYIN GNAS MCHOG LA SBYIN BYED DANG, ,BSNYEN GNAS BSLAB
PA SOGS SRUNG DANG, ,BYAMS PA'I SGOM LA LEGS GNAS PA, ,RTZE GCIG
PA

YIS SGRUB PAR GYIS, ,NYIN MTSAN BSOD NAMS RAB SGRUB GYIS, ,'DI RU
DE DAG SGRUB BYED NA, ,SDUG BSNGAL ZAD PAR BYED PAR 'GYUR, ,BCOM
LDAN 'DAS KYIS DE SKAD CES

BKA' STZAL PA DANG, TSE DANG LDAN PA SH'A RI'I BU DANG BCAS PA'I
'KHOR DE DAG THAMS CAD YI RANG STE BCOM LDAN 'DAS KYIS GSUNGS PA
LA MNGON PAR BSTOD DO, ,'PHAGS

PA BYAMS PA'I MDO RDZOGS SO,, ,,THUB DBANG MCHOG DANG RGYAL PA
BYAMS PA YI, ,BSTAN PA GSAL BYED MDO SDE'I DBANG PO 'DI, ,YON TAN
DANG LDAN SINGGE

GLING YUL GYI, ,STONG PHRAG MANG PO'I DGE 'DUN KUN GYI GTZO, ,MAR
ME MDZAD SLOB RDO RJE GDAN BZHUGS PA, ,PAn CHEN A'A NANDA SHR'I
YON TAN CAN, ,DGE SLONG CHOS KYI SPYAN CAN

MKHAS GNYIS MKHAS, ,BSTAN LA PHAN 'DOD BZANG PO DE NYID DANG, ,DE
LA LEGS GTUGS DGE SLONG LUNG RIGS 'DZIN, ,SKAD GNYIS SMRA BA
MCHOG GI RJES 'JUG PA, ,

KUN DGA' RGYAL MTSAN THUB BSTAN DPAL BZANG POS, ,STON PA 'DAS NAS
LO STONG BRGYAD BRGYA DANG, ,LNGA BCU LHAG PA'I ZLA BA BCU 'DAS
DUS, ,CHOS KYI RGYAL PO HA SHANG MNGA'


@489B GSOL TSE, ,ME LUG DGUN ZLA RA BA'I YAR NGO LA, ,DPAL LDAN
BLA MA KUN DGA' SENGGE YI, ,SKU DRIN LA BRTEN DPAL LDAN SA SKYAR
NI, ,SGRA DON JI BZHIN LEGS PAR BSGYUR BA MIN, ,

'PHAGS NOR RGYAN LDAN SKYES BU DAM PA RNAMS, ,DAM CHOS RIN CHEN
'DI LA GTZUG RGYAN MDZOD, ,NYON MONGS NAD CAN PHRAG DOG RAB RIB
CAN, ,CHOS SMAN 'DI BSTEN NAD MED MIG

GSAL 'GYUR, ,DGE BA 'DI GZHAN MA LUS LEGS BSDOMS TE, ,BLA MA THUB
DBANG BYAMS PA MGON LA SOGS, ,SANGS RGYAS KUN MNYES RNAM DAG RGYA
CHEN ZHING, ,RNAM

DAG RAB BSGRUBS BSTAN PA MCHOG BSGRUBS NAS, ,PHYOGS BCU'I ZHING
RDUL SNYED KYI SPRUL PA YIS, ,SEMS CAN THAMS CAD BSTAN LA DANG
BYAS SHING, ,SANGS RGYAS BSTAN

PA RAB TU RGYAS BYAS TA, ,SANGS RGYAS SKU GSUM YE SHES MYUR THOB
SHOG ,SHES BYA MTHA' YAS RAB TU ZAB PHYIR DANG, ,SHES BYED CHED
CAN RAB TU RTOGS SLA'I PHYIR, ,'KHRUL PAR

GYUR NA RAB TU SEMS DGE'I PHYIR, ,SKYE BO MKHAS RNAMS RAB TU BZOD
MDZAD RIGS, ,RGYA DPE DANG LEGS PAR GTUGS SO, ,PHYOGS DUS THAMS
CAD DU BKRA SHIS DANG BDE LEGS

KYIS KHYAB PAR GYUR CIG,