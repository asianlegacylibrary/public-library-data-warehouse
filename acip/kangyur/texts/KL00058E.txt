@380B RGYA GAR SKAD DU, A'ARYA YUshMI NADNAm GARBH'A
BA KRANTI NI RA DE SHA, BOD SKAD DU, 'PHAGS PA TSE DANG LDAN

PA DGA' BO LA MNGAL DU 'JUG PA BSTAN PA ZHES BYA BA THEG PA CHEN
PO'I MDO, BAM PO GCIG PA, SANGS RGYAS DANG BYANG CHUB SEMS DPA'
THAMS CAD LA PHYAG 'TSAL LO, ,'DI SKAD BDAG

GIS THOS PA DUS GCIG NA BCOM LDAN 'DAS MNYAN YOD NA RGYAL BU
RGYAL BYED KYI TSAL MGON MED ZAS SBYIN GYI KUN DGA' RA BA NA
BZHUGS TE, DE NAS DE'I TSE TSE DANG LDAN PA DGA' BO PHYI


@381A *, ,DRO'I DUS KYI TSE NANG DU YANG DAG 'JOG PA LAS LANGS TE
DGE SLONG LNGA BRGYA DANG LHAN CIG TU BCOM LDAN 'DAS GA LA BA DER
DONG STE THAL MO SBYAR NAS GUS PAS

BCOM LDAN 'DAS KYI ZHABS LA PHYAG 'TSAL NAS PHYOGS GCIG TU 'KHOD
DO, ,DE NAS BCOM LDAN 'DAS KYIS TSE DANG LDAN PA DGA' BO DANG DGE
SLONG RNAMS LA BKA' STZAL PA,

NGA LA CHOS KYI RNAM GRANGS THOG MAR DGE BA, BAR DU DGE BA, THA
MAR DGE BA, DON BZANG PO, ,GCIG PU, MA 'DRES PA, YONGS SU RDZOGS
PA, YONGS SU DAG PA, YONGS SU

DKAR BA, TSANGS PAR SPYOD PA'I CHOS 'DI LTA STE, MNGAL DU 'JUG PA
ZHES BYA BA'I CHOS KYI RNAM GRANGS YOD KYI, LEGS PAR NYON LA YID
LA ZUNGS SHIG DANG, NGAS KHYOD LA RNAM

PAR PHYE STE BSTAN PAR BYA'O, ,BCOM LDAN 'DAS LA TSE DANG LDAN PA
DGA' BOS GSOL PA, BCOM LDAN 'DAS, DE BZHIN DU THOS PAR 'TSAL LO,
,ZHES GSOL PA DANG, DE NAS

BCOM LDAN 'DAS KYIS TSE DANG LDAN PA DGA' BO LA 'DI SKAD CES BKA'
STZAL TO, ,DGA' BO, SEMS CAN RNAMS NI, MNGAL DU 'JUG PAR 'DOD
PA'I TSE RGYU DANG, RKYEN PHUN SUM

TSOGS PAR GYUR NA NI, LUS LEN PAR 'GYUR GYI, GAL TE PHUN SUM
TSOGS PAR MA GYUR NA NI, LUS LEN PAR MI 'GYUR RO, ,DE LA RKYEN
DANG MI LDAN PA ZHES BYA BA GANG ZHE NA,


@381B 'DI LTA STE, PHA DANG, MA GNYIS KA YANG CHAGS PA'I SEMS
BYUNG BAR GYUR LA, BAR MA DO'I PHUNG PO YANG MNGON DU GYUR CING
SKYE BA'I GNAS YONGS SU TSOL BAR BYED KYANG PHA MA DE DAG GI

'DU 'PHROD SNGA PHYIR GYUR CING DUS GCIG TU BYUNG BAR MA GYUR
TAM, SO SO'I LUS LA NAD RNAMS LDAN PAR GYUR NA YANG MNGAL DU 'JUG
PAR MI 'GYUR RO, ,GAL TE MAL MNGAL RLUNG

DANG, MKHRIS PA DANG, BAD KAN DANG, KHRAG GIS NYE BAR NON PAR
GYUR TAM, MTSAMS SHAS GANG BA'AM, SMAN GYIS GANG BA'AM, DBUS NAS
'DRA BA'AM, GROG MO'I RKED PA

'DRA BA'AM, RNGA MO'I KHA 'DRA BA'AM, SHING RTA'I TSIGS PA BZHIN
SOG KHAR 'DUG PA'AM, SHING RTA'I SROG SHING LTA BUR 'DUG PA'AM,
SHING RTA'I LTE BA'I KHA LTA BUR 'DUG PA'AM,

SHING LO LTA BUR GYUR PA'AM, SPA LTA BUR GYU GYUR 'KHYIL BAR GYUR
TAM, MNGAL GYI NANG NAS KYI GRA MA SKYES PA LTA BUR GYUR TAM, KHU
CHU DANG KHRAG MANG DU 'DZAG CING SKAD CIG YUD TZAM

YANG 'DUG TU MI BTUB PAR GYUR TAM, THUR DU 'DZAG PAR GYUR TAM,
MNGAL GYI LAM RTZUB PAR GYUR TAM, STENG DU YANGS PA'AM, 'OG TU
YANGS PA'AM, YO BA'AM, ZAB PA MA

YIN PA'AM, RDOL NAS ZAGS PA'AM, MTHO BA'AM, DMA' BA'AM, THUNG
ZHING DOG PA'AM, NAD SNA TSOGS DANG BCAS PAR GYUR NA YANG MNGAL
DU 'JUG PAR MI 'GYUR, GAL TE PHA MA


@382A *, ,CHO RIGS BTZUN ZHING BSOD NAMS CHEN PO DANG LDAN PAR
GYUR LA, BAR MA DO'I PHUNG PO BSOD NAMS CHUNG BA DANG, BAR MA
DO'I SRID PA CHO RIGS BTZUN ZHING

BSOD NAMS CHEN PO DANG LDAN PAR GYUR LA, PHA MA BSOD NAMS CHUNG
BAR GYUR TAM, GNYIS KA BSOD NAMS DANG LDAN YANG PHAN TSUN PHRAD
PAR 'GYUR BA'I LAS BSAGS PAR MA

GYUR NA YANG MNGAL DU 'JUG PAR MI 'GYUR RO, ,'DI LTAR BAR MA DO'I
PHUNG PO DE MNGAL DU 'JUG PAR 'GYUR BA NA THOG MA KHO NAR PHYIN
CI LOG GI SEMS RNAM PA GNYIS 'BYUNG BAR

'GYUR TE, GNYIS GANG ZHE NA, 'DI LTA STE, PHA MA GNYIS PHRAD PAR
GYUR PA'I TSE GAL TE PHOR 'GYUR BA ZHIG YIN NA NI, MA LA NI,
CHAGS PA SKYE BAR 'GYUR LA, PHA LA NI, ZHE SDANG

SKYE BAR 'GYUR TE, PHA'I KHU BA BYUNG NA, 'DI NI, BDAG GI YIN NO,
,SNYAM DU SEMS SO, ,GAL TE MOR 'GYUR BA ZHIG YIN NA NI, PHA LA
NI, CHAGS PA SKYE BAR 'GYUR LA, MA LA NI,

ZHE SDANG SKYE BAR 'GYUR TE, MA'I KHU BA BYUNG NA, 'DI NI, BDAG
GI YIN NO, ,SNYAM DU SEMS PAS, GAL TE 'DI LTA BU'I ZHE SDANG
DANG, CHAGS PA'I SEMS SKYES PAR MA GYUR NA, MNGAL

DU 'JUG PAR MI 'GYUR RO, ,GZHAN YANG DGA' BO, JI LTAR MA'I MNGAL
DU 'JUG PAR 'GYUR ZHE NA, 'DI LTA STE, PHA MA YANG CHAGS PA'I
SEMS SKYES PAR GYUR, DUS KYI ZLA MTSAN


@382B YANG RJES SU MTHUN PAR GYUR, BAR MA DO'I PHUNG PO YANG
MNGON DU GYUR LA, GONG MA LTA BU'I SKYON MANG PO YANG MED CING
LAS KYI RKYEN DANG YANG LDAN PAR GYUR NA, MNGAL DU 'JUG PAR

'GYUR RO, ,'DI LTAR BAR MA DO'I PHUNG PO DE MNGAL DU 'JUG PAR
'DOD PA NA DE YANG RNAM PA GNYIS SU 'GYUR TE, GNYIS GANG ZHE NA,
BSOD NAMS DANG MI LDAN PA DANG, BSOD NAMS

CHEN PO DANG LDAN PA GANG YIN PA'O, ,BSOD NAMS DANG MI LDAN PA
GANG YIN PA DE NI, RNAM PAR RTOG PA'I SEMS BYUNG NAS YUL MTHONG
BAR GYUR PA NA 'DI SNYAM DU SEMS TE, DENG BDAG

NI; RLUNG DANG, GRANG BA DANG, GNAM RMUGS PA DANG, CHAR 'BAB PA
DANG, SKYE BO MANG PO'I CA CO DANG, MANG PO'I MTHU STOBS KYIS
GNOD PAR BYED PA DANG PHRAD PAR GYUR TE, ,ZHES 'JIGS

SHING SKRAG PA SKYES NAS DENG BDAG RTZVA'I KHYIM DANG, LO MA'I
KHYIM DANG, RTZIG PA'I DRUNG DBEN PAR 'JUG PAR BYA'O, ,YANG NA RI
DANG, NAGS STUG PO DANG, BRAG PHUG DAG TU 'JUG

BAR BYA'O, ,SNYAM DU SEMS TE, GZHAN YANG 'DU SHES RNAM PA SNA
TSOGS BSKYED NAS JI LTAR MTHONG BA BZHIN DU MA'I MNGAL DU 'JUG
PAR BYED DO, ,GANG BSOD NAMS CHEN PO DANG LDAN PA

DE YANG 'DI SNYAM DU DENG BDAG NI, RLUNG DANG, GRANG BA DANG,
GNAM RMUGS PA DANG, CHAR 'BAB PA DANG, SKYE BO MANG PO'I CA CO
DANG, MANG PO'I MTHU STOBS KYIS GNOD PAR BYED PA DANG


@383A *, ,PHRAD PAR GYUR TO, ,ZHES 'JIGS SHING SKRAG PA SKYES NAS
KHANG PA BRTZEGS MA'I STENG DU 'DZEG PA'AM, YANG THOG MTHON PO'I
STENG DU 'DZEG PA'AM, GZHAL MED

KHANG GI NANG DU 'JUG PA'AM, KHRI LA 'DUG PAR BYA'O, ,SNYAM DU
SEMS TE, GZHAN YANG 'DU SHES RNAM PA SNA TSOGS BSKYED NAS JI LTAR
MTHONG BA BZHIN DU MA'I MNGAL DU 'JUG PAR

'GYUR RO, ,BCOM LDAN 'DAS KYIS BKA' STZAL PA, DGA' BO, 'DI LTAR
BAR MA DO'I PHUNG PO DE THOG MA KHO NAR MNGAL DU ZHUGS PA GANG
YIN PA DE NI, MER MER PO ZHES BYA STE, PHA

MA'I MI GTZANG BA DANG, 'DAS PA'I LAS LA BRTEN NAS LUS LEN PAR
BYED KYANG 'DI LTAR LAS DE DANG, PHA MA'I RKYEN RNAMS KYIS SO SO
NAS RANG BSKYED PAR MI BYED KYI, 'DUS PA'I

MTHU STOBS KYIS LUS LEN PAR BYED PAS, 'DI LTA STE, DPER NA, SNOD
KYI NANG DU ZHOS BKANG NAS SKYES BU'I RTZOL BA DANG, THAG PA LA
SOGS PA LA BRTEN TE MAR 'BYUNG BA YANG RKYEN

RNAMS LAS DMIGS PAR MI 'GYUR MOD KYI, 'ON KYANG 'DUS PA'I MTHU
LAS MAR 'BYUNG BAR 'GYUR BA DE BZHIN DU MER MER PO'I LUS KYANG DE
BZHIN TE, 'DI LTAR RGYU DANG, RKYEN GYI

MTHUS MNGAL DU LUS MNGON PAR 'GRUB PAR 'GYUR RO, ,DGA' BO, 'DI
LTA STE, DPER NA, RTZVA SNGON PO DANG, BA LANG GI LCI BA DANG,
RGYA SHUG DANG, ZHO LA BRTEN NAS SO SO NAS SRIN BU


@383B SKYE BAR 'GYUR BA RE RE'I NANG DU SRIN BU MI DMIGS KYANG
RGYU DANG, RKYEN GYI STOBS KYIS SRIN BU SKYE BAR 'GYUR TE, SRIN
BU DE DAG SKYE BA NA SO SO NAS RTEN JI LTA BA BZHIN DU KHA DOG
SNGON PO DANG,

SER PO DANG, DMAR PO DANG, DKAR POR 'GYUR RO, ,DE BZHIN DU PHA
MA'I MI GTZANG BA LAS LUS 'DI SKYE BA YANG RKYEN RNAMS KYI NANG
DU BTZAL NA, DMIGS PAR MI 'GYUR MOD KYI, 'ON KYANG

RKYEN 'DUS PA'I MTHU DANG MA BRAL BAR YANG LUS YANG DAG PAR LEN
PAR YANG MI 'GYUR RO, ,LUS 'DI SKYES PA NA PHA MA'I 'BYUNG BA
CHEN PO BZHI DANG NGO BO NYID THA MI DAD PAR GYUR TE, 'DI

LTA STE, SA'I KHAMS KYIS NI, SRA BA'I BYA BA BYED DO, ,CHU'I
KHAMS KYIS NI, GSHER BA'I BYA BA BYED DO, ,ME'I KHAMS KYIS NI,
DRO BA'I BYA BA BYED DO, ,RLUNG GI KHAMS KYIS NI, YANG ZHING

G-YO BA'I BYA BA BYED DE, MER MER PO'I LUS DE DAG GAL TE SA'I
KHAMS 'BA' ZHIG DANG LDAN LA CHU'I KHAMS MED PAR GYUR NA NI, 'DI
LTA STE, DPER NA, PHYE DANG THAL BA SKAM PO

BCANGS PA BZHIN DU 'DUR MI BTUB PAR 'GYUR RO, ,GAL TE CHU'I KHAMS
'BA' ZHIG DANG LDAN LA SA'I KHAMS MED PAR GYUR NA NI, 'DI LTA
STE, DPER NA, 'BRU MAR RAM, CHU'I RANG

BZHIN SNUM ZHING GSHER BAS, SRA BA MED PA BZHIN DU BO ZHING GYES
PAR 'GYUR RO, ,GAL TE SA DANG CHU'I KHAMS 'BA' ZHIG DANG LDAN LA
ME'I KHAMS MED PAR GYUR NA NI, 'DI LTA STE, DPER


@384A *, ,NA; DBYAR TSA BA'I DUS SU SHA'I GONG BU GRIB MA LA
BZHAG PA NYI MA'I 'OD KYIS MA PHOG PA BZHIN DU RUL ZHING MYAGS
PAR 'GYUR RO, ,GAL TE SA DANG,

CHU DANG, ME'I KHAMS DANG LDAN LA RLUNG GI KHAMS MED PAR GYUR NA
NI, 'PHEL BAR MI 'GYUR TE, 'DI LTA STE, DPER NA, 'KHUR BA MKHAN
NAM DE'I SLOB MA MKHAS PAS 'KHUR BA

BTZOS NAS DBUGS KYIS BUS TE, CI DANG CI BYA BA RNAMS MNGON PAR
'DUS BYAS NAS DE DAG NANG KHONG STONG DU BYED PA, GAL TE RLUNG GI
STOBS MED PAR GYUR NA MNGON PAR 'GRUB PAR

MI 'GYUR RO, ,DE BZHIN DU 'BYUNG BA CHEN PO BZHI PO DE DAG KYANG
PHAN TSUN GCIG LA GCIG BRTEN CING YONGS SU BZUNG NAS RNAM PAR
BZHAG PA YIN PAS DE'I PHYIR MER MER PA'I LUS

PHA MA'I 'BYUNG BA CHEN PO BZHI DANG, LAS KYI RLUNG GI RGYUS SKYE
BAR 'GYUR BA DANG, DE BZHIN DU RKYEN MANG PO RNAMS KYI NANG NA
DMIGS PAR MI 'GYUR YANG 'DUS PA'I STOBS KYIS LUS

YANG DAG PAR LEN PAR 'GYUR BAR RIG PAR BYA'O, ,GZHAN YANG DGA'
BO, 'DI LTA STE, DPER NA, SA BON GSAR PA YONGS SU GTZANG LA LEGS
PAR SBAS PA, SRIN BUS MA ZOS PA, MA

RUL CING MA TSIG PA DANG, MA GAS PA DANG, BU GA MED PA ZHIG GANG
LA LA ZHIG GIS ZHING BZANG ZHING GSHIN PA BTZAL TE SA BON DE BTAB
NA, CI NYIN ZHAG GCIG GIS MYU GU DANG,


@384B SDONG BU DANG, YAL GA DANG, LO MA GRIB MA DANG BCAS PA
DANG, ME TOG DANG, 'BRAS BU RGYAS SHING PHUN SUM TSOGS PAR 'GYUR
RAM, BCOM LDAN 'DAS, DE NI, 'DI LTAR MI 'GYUR LAGS

SO; ;BCOM LDAN 'DAS KYIS BKA' STZAL PA, DGA' BO, MER MER PO'I LUS
KYANG DE BZHIN DU RGYU DANG, RKYEN LAS RIM GYIS SKYE BAR 'GYUR
GYI, DUS GCIG TU DBANG PO RNAMS PHUN SUM

TSOGS PAR MI 'GYUR TE, DE LTA BAS NA, PHA MA LAS BYUNG BAR GYUR
PA'I LUS 'DI RKYEN RNAMS KYI NANG NA BTZAL NA YANG DMIGS PAR MI
'GYUR MOD KYI, 'ON KYANG TSOGS PA'I STOBS KYIS

SKYE BA LEN PAR 'GYUR BAR RIG PAR BYA'O, ,GZHAN YANG DGA' BO, 'DI
LTA STE, DPER NA, SKYES BU MIG DANG LDAN PAS ME SHEL GYI NOR BU
BLANGS NAS NYI MA LA BZHAG STE LCI BA SKAM PO NOR

BU DANG MI RING BAR BSTEN PA LAS ME 'BYUNG BAR 'GYUR BA, LCI BA
DANG, NYI MA'I 'OD SO SO NAS ME 'BYIN PAR MI NUS KYANG PHAN TSUN
MI 'BRAL BAS RGYU DANG, RKYEN GYI STOBS KYIS ME 'BYUNG

BAR BYED DO, ,PHA MA LAS BYUNG BA'I LUS KYANG DE BZHIN TE, 'DI
LTA STE, MER MER PO'I LUS GANG YIN PA DE NI, GZUGS ZHES BYA'O,
,TSOR BA DANG, 'DU SHES DANG, 'DU BYAS DANG, RNAM

PAR SHES PA GANG YIN PA DE NI, MING ZHES BYA STE, MING DANG GZUGS
KYI PHUNG PO LNGA POS SKAD CIG MA GCIG LA LUS BLANGS NAS SDUG
BSNGAL MYONG BAR BYED PA LA YANG NGAS BSNGAGS PA


@385A *, ,RJOD PAR MI BYED NA, YUN RING POR SRID PA RNAMS SU
'KHOR BAR 'GYUR BA LTA SMOS KYANG CI DGOS, 'DI LTA STE, DPER NA,
MI GTZANG BA NI, NYUNG YANG MNAM NA,

MANG PO LTA SMOS KYANG CI DGOS TE, DE LTA BAS NA, MER MER PO'I
LUS NYE BAR LEN PA'I PHUNG PO LNGA PO DAG LA SU ZHIG SRED CING
CHAGS PAR BYED, GZHAN YANG DGA' BO, 'DI LTAR LUS DE

MA'I MNGAL NA GNAS PA YANG ZHAG BDUN PHRAG SUM CU RTZA BRGYAD LON
NAS GDOD 'BYUNG BAR 'GYUR TE, ZHAG BDUN PHRAG DANG PO LA MA'I
MNGAL NA GNAS PA GANG YIN PA DE NI, MER MER

PO ZHES BYA STE, LUS KYI MTSAN MA DANG POR SNANG BA YIN PAS, 'DI
LTA STE, DPER NA, ZHO MA CHAGS PA DANG 'DRA BAS ZHAG BDUN GYI BAR
DU MNGAL GYI NANG DU BTZOS, RAB TU BTZOS NAS 'BYUNG

BA CHEN PO BZHI MTHAR GYIS MNGON PAR GRUB PAR BYED DO, ,ZHAG BDUN
PHRAG GNYIS PA LA MA'I MNGAL DU GNAS PA'I TSE LAS KYI RLUNG MNGON
PAR GRUB PA GANG YIN PA DE NI, KUN SDUD

CES BYA STE, RLUNG SHIN TU PHRA MO DES MA'I RTZIB LOGS G-YON PA
DANG, G-YAS PA BUS TE MER MER PO'I LUS KYI MTSAN MA RIM GYIS
SNANG BAR BYED PAS, DE'I DBYIBS ZHO BSKA BA'AM,

MAR 'KHYAGS PA 'DRA STE, MNGAL GYI NANG DU BTZOS, RAB TU BTZOS
PAS NUR NUR PO'I LUS SU GYUR NAS 'DI LTAR 'BYUNG BA CHEN PO BZHI
PO DAG MTHAR GYIS MNGON PAR GRUB PAR BYED DO, ,


@385B ZHAG BDUN PHRAG GSUM PA LA MA'I MNGAL DU GNAS PA'I TSE YANG
LAS KYI RLUNG MNGON PAR GRUB PA GANG YIN PA DE NI, MDZOD KHA ZHES
BYA STE, RLUNG DE'I STOBS KYIS NUR NUR PO GANG YIN PA DE MTHAR

GYIS MKHREGS SHING LTAR LTAR POR BYED PAS DE'I DBYIBS NI, SMAN
BRDUNGS PA'I GTUN BU 'DRA LA THUNG ZHING CHUNG STE MNGAL GYI NANG
DU BTZOS, RAB TU BTZOS PAS 'DI LTAR 'BYUNG BA CHEN PO BZHI

PO 'DI DAG MTHAR GYIS 'BREL PAR BYED DO, ,ZHAG BDUN PHRAG BZHI PA
LA MA'I MNGAL NA GNAS PA'I TSE YANG LAS KYI RLUNG MNGON PAR GRUB
PA GANG YIN PA DE NI, NANG RAB TU 'BYED PA ZHES BYA STE,

RLUNG DE'I STOBS KYIS LTAR LTAR PO GANG YIN PA DE NI, MKHRANG BAR
BYED PAS, DE'I DBYIBS NI, MCHIG GU 'DRA BA STE, NANG DU BTZOS,
RAB TU BTZOS PAS 'BYUNG BA CHEN PO BZHI PO MTHAR GYIS

'PHEL BAR BYED DO, ,ZHAG BDUN PHRAG LNGA PA LA MA'I MNGAL NA GNAS
PA'I TSE YANG LAS KYI RLUNG MNGON PAR GRUB PA GANG YIN PA DE NI,
YANG DAG PAR SDUD PA ZHES BYA STE, RLUNG DE'I STOBS KYIS

MKHRANG 'GYUR GANG YIN PA DE NI, RKANG LAG 'GYUR BAR SGYUR BAR
BYED PAS GOR GOR PO GANG YIN PA DE NI, RNAM PAR PHYE NAS BRLA
GNYIS DANG, DPUNG PA GNYIS DANG, MGO'I MTSAN MA MNGON DU

'BYUNG BAR BYED DE, 'DI LTA STE, DPER NA, DBYAR GYI DUS SU CHAR
'BAB PA'I TSE LJON SHING RNAMS YAL GA DANG, 'DAB MA SKYED PAR
BYED PA DE BZHIN DU LAS KYI RLUNG GI STOBS KYIS KYANG LUS


@386A *, ,KYI MTSAN MA RNAMS SNANG BAR BYED DO, ,ZHAG BDUN PHRAG
DRUG PA LA MA'I MNGAL NA GNAS PA'I TSE YANG LAS KYI RLUNG MNGON
PAR GRUB PA GANG YIN PA DE NI, ZAS

ZHES BYA STE, RLUNG DE'I STOBS KYIS MTSAN MA BZHI 'BYUNG BAR BYED
DO, ,BZHI GANG ZHE NA, 'DI LTA STE, PUS MO GNYIS DANG, DPUNG PA
GNYIS GANG YIN PA DE NI, MTSAN MA RNAM PA BZHI

ZHES BYA'O, ,ZHAG BDUN PHRAG BDUN PA LA MA'I MNGAL NA GNAS PA'I
TSE YANG LAS KYI RLUNG MNGON PAR GRUB PA GANG YIN PA DE NI,
'KHYIL BAR BYED PA ZHES BYA STE, RLUNG DE'I STOBS

KYIS MTSAN MA RNAM PA BZHI 'BYUNG BAR BYED DE, 'DI LTA STE, LAG
PA'I MTHIL GNYIS DANG, RKANG PA'I MTHIL GNYIS TE, DE'I MTSAN MA
NI, SHIN TU MNYEN PAS DBU BA 'DUS

PA DANG 'DRA'O, ,ZHAG BDUN PHRAG BRGYAD PA LA MA'I MNGAL NA GNAS
PA'I TSE YANG LAS KYI RLUNG MNGON PAR GRUB PA GANG YIN PA DE NI,
ZLOG CING SGYUR BAR BYED PA ZHES BYA STE, RLUNG DE'I

STOBS KYIS MTSAN MA NYI SHU 'BYUNG BAR BYED DE, 'DI LTA STE, LAG
PA DANG, RKANG PA'I SOR MO'I MTSAN MA NYI SHU 'BYUNG BAR BYED PA
GANG YIN PA'O, ,DE NI, 'DI LTA STE, DPER NA, DBYAR

CHAR 'BAB PA'I TSE LJON SHING RNAMS KYI YAL GA DANG, 'DAB MA
MTHAR GYIS SKYES SHING 'PHEL BAR BYED PA DE BZHIN DU LAS KYI
RLUNG GI STOBS KYIS KYANG MTSAN MA RNAMS MNGON DU SNANG BAR


@386B BYED DO, ,ZHAG BDUN PHRAG DGU PA LA MA'I MNGAL NA GNAS PA'I
TSE YANG LAS KYI RLUNG MNGON PAR GRUB PA GANG YIN PA DE NI, RNAM
PAR 'BYED PA ZHES BYA STE, RLUNG DE'I STOBS KYIS MTSAN MA

RNAM PA DGU 'BYUNG BAR BYED DO, ,DGU GANG ZHE NA, 'DI LTA STE,
MIG GNYIS DANG, RNA BA GNYIS DANG, SNA GNYIS DANG, KHA DANG,
BSHANG BA DANG, GCI BA'I GNAS GANG YIN PA DE DAG NI, MTSAN

MA RNAM PA DGU ZHES BYA'O, ,ZHAG BDUN PHRAG BCU PA LA MA'I MNGAL
NA GNAS PA'I TSE YANG LAS KYI RLUNG MNGON PAR GRUB PA GANG YIN PA
DE NI, SRA BAR BYED PA ZHES BYA STE, RLUNG DE'I STOBS KYIS

SRA ZHING BRTAN PAR BYED DO, ,GZHAN YANG DE'I TSE KUN NAS SGO
ZHES BYA BA'I RLUNG 'BYUNG STE, DES MNGAL NA GNAS PA'I LUS BUS
PAS LUS KUN TU RGYAS SHING GANG BAR BYED DE, 'DI LTA STE, DPER
NA,

RKYAL PA GANG BA JI LTA BA BZHIN NO, ,ZHAG BDUN PHRAG BCU GCIG PA
LA MA'I MNGAL NA GNAS PA'I TSE YANG LAS KYI RLUNG MNGON PAR GRUB
PA GANG YIN PA DE NI, RDO RJE ZHES BYA STE, RLUNG DE'I STOBS

KYI MNGAL NA GNAS PA DE STENG DANG, 'OG GI PHYOGS SU 'GRO ZHING
LUS KYI BU GA RNAMS 'BYIN PAR BYED DO, ,GZHAN YANG RLUNG DE'I
STOBS KYIS MA DE RES 'GA' DGA' BA DANG, MI DGA' BAR YANG BYED,

'GRO BA DANG, 'GRENG BA DANG, 'DUG PA DANG, NYAL BA NA YANG DE'I
RANG BZHIN DU 'GYUR ZHING RKANG LAG BSKYOD PAR YANG BYED PAS
MNGAL NA GNAS PA'I BU GA RNAMS MTHAR GYIS SKYE ZHING 'PHEL BAR
YANG


@387A *, ,BYED LA, DE'I KHA NAS KHRAG NAG PO YANG 'BYUNG BAR
'GYUR, SNA NAS KYANG CHU MI GTZANG BA 'BYUNG BAR 'GYUR TE, RLUNG
DES DBANG PO RNAMS BZLOG NAS DE NAS ZHI BAR 'GYUR

RO, ,ZHAG BDUN PHRAG BCU GNYIS PA LA MA'I MNGAL NA GNAS PA'I TSE
YANG LAS KYI RLUNG MNGON PAR GRUB PA GANG YIN PA DE NI, YON PA'I
SGO ZHES BYA STE, RLUNG DE'I STOBS KYIS RTZIB LOGS

G-YAS G-YON GYI NANG KHROL GYI RGYU MA CHE CHUNG RNAMS SKYED PAR
BYED DE, DE NI, 'DI LTA STE, DPER NA, PADMA'I RTZA BA SHAD SHAD
PO'AM, SKUD PA GRIMS PA SA LA BZHAG PA LTA BUR LAN BCO BRGYAD

'KHOR BAR LUS LA BRTEN TE GNAS SO, ,DE'I TSE GZHAN YANG SBU BA
RGYUS PA ZHES BYA BA'I RLUNG 'BYUNG STE, RLUNG DE'I DBANG GIS
TSIGS KYI YAN LAG SUM BRGYA NYI SHU DANG, GNAD BRGYA RTZA

GCIG LUS LA GNAS PAR 'GYUR RO, ,ZHAG BDUN PHRAG BCU GSUM PA LA
MA'I MNGAL NA GNAS PA'I TSE YANG LAS KYI RLUNG MNGON PAR GRUB PA
GANG YIN PA DE NI, BKRES SHING SKOM

PAR BYED PA ZHES BYA STE, RLUNG DE'I STOBS KYIS MNGAL GYI LUS DE
NYAM CHUNG ZHING BKRES PA DANG, SKOM PA'I 'DU SHES SKYED PAR BYED
PAS, DE'I TSE MAS ZOS SHING 'THUNGS PA'I RO JI SNYED PA

DAG LUS KYI GNAD DANG, LTE BA'I DKYIL 'KHOR YONGS SU 'DZIN CING
PHAN 'DOGS PAR BYED DO, ,DE NAS DE'I TSE BCOM LDAN 'DAS KYIS
TSIGS SU BCAD DE BKA' STZAL PA, BU NI MA MNGAL


@387B GNAS PA NA, ,MNGAL GNAS DE LA PHAN 'DOGS PAS, ,DES NA LUS
SROG RAB GNAS SHING, ,RIM GYIS SKYE DANG 'PHEL BAR BYED, ,MAS NI
ZOS SHING 'THUNGS PA DANG, MNGAL NA GNAS LA

PHAN 'DOGS PAS, ,RIM GYIS SKYE DANG 'PHEL BAR BYED, ,ZHAG BDUN
PHRAG BCU BZHI PA LA MA'I MNGAL NA GNAS PA'I TSE YANG LAS KYI
RLUNG MNGON PAR GRUB PA GANG YIN PA DE NI, SKUD PA'I

SGO ZHES BYA STE, RLUNG DE'I STOBS KYIS RTZA RGYUS DGU BRGYA
BSKYED NAS LUS KYI MDUN DANG, RGYAB DANG, G-YAS G-YON SNOL MAR
G-YOG PAR BYED DO, ,ZHAG BDUN PHRAG BCO LNGA PA LA

MA'I MNGAL NA GNAS PA'I TSE YANG LAS KYI RLUNG MNGON PAR GRUB PA
GANG YIN PA DE NI, PADMA ZHES BYA STE, RLUNG DE'I STOBS KYIS RTZA
RGYU BA NYI SHU BSKYED NAS BZA' BA DANG, BTUNG BA'I RO GANG

YIN PA RTZA 'DI BZHUGS NAS LUS LA PHAN 'DOGS PAR BYED DO, ,NYI
SHU GANG ZHE NA, LUS KYI MDUN DANG, RGYAB DANG, G-YAS G-YON RE RE
LA YANG RTZA LNGA LNGA YOD DE, RTZA 'DI DAG RE RE

LA YANG RTZA PHRA MO'I YAN LAG BZHI BCU BZHI BCU YOD DO, ,RTZA DE
DAG RE RE LA YANG YAN LAG BRGYA BRGYA YOD DO, ,LUS KYI MDUN NA
YOD PA NYI KHRI NI, SA GA ZHES BYA'O, ,LUS KYI RGYAB NA

YOD PA NYI KHRI NI, STOBS ZHES BYA'O, ,LUS KYI G-YON PHYOGS NA
YOD PA NYI KHRI NI, BRTAN PA ZHES BYA'O, ,LUS KYI G-YAS PHYOGS NA
YOD PA NYI KHRI NI, MTHU DANG LDAN PA ZHES BYA STE, DE LTAR NA


@388A *, ,RTZA'I YAN LAG CHE PHRA BRGYAD KHRI LUS DE LA SKYE BAR
'GYUR RO, ,RTZA DE DAG KYANG KHA DOG RNAM PA SNA TSOGS DANG LDAN
TE, 'DI LTA STE, SNGON PO DANG, SER PO DANG,

DMAR PO DANG, DKAR PO DANG, MAR DANG, ZHO DANG, 'BRU MAR GYI KHA
DOG GO ,RTZA BRGYAD KHRI PO DE DAG RE RE LA YANG RTZA BA RE RE
YOD DE, RTZA BA RE RE LA YANG BU GA SNA TSOGS YOD DE, BU GA GCIG

DANG, BU GA GNYIS NAS BU GA BDUN PA'I BAR DANG LDAN TE, RE RE
YANG SPU'I BU GA DANG PHAN TSUN 'BREL TE, DE NI, DPER NA, PADMA'I
RTZA BA LA BU GA MANG PO YOD PA JI LTA BA BZHIN NO, ,ZHAG

BDUN PHRAG BCU DRUG PA LA MA'I MNGAL NA GNAS PA'I TSE YANG LAS
KYI RLUNG MNGON PAR GRUB PA GANG YIN PA DE NI, BDUD RTZI ZHES BYA
STE, RLUNG DE'I STOBS KYIS DE'I MIG DANG, RNA BA DANG, SNA DANG,

KHA'I SGO DANG, MID PA DANG, SNYING GI SNYING PO'I KHO RA KHOR
YUG GI BU GA DGU PO DE DAG RNAM PAR PHYE NAS DBUGS PHYI NANG DU
RGYU BA STENG DANG, 'OG TU RGYU ZHING THOGS PA MED PA DANG, BZA'
BA

DANG, BTUNG BA ZOS SHING 'THUNGS PA GANG YIN PA DE DAG KYANG LUS
LA PHAN 'DOGS SHING BSAGS PA'I GNAS YOD PA DANG, LEGS PAR ZHUGS
NAS 'OG GI PHYOGS SU 'BYUNG BAR

BYED DE, 'DI LTA STE, DPER NA, RDZA MKHAN NAM RDZA MKHAN GYI SLOB
MA MKHAS PAS 'JIM PA LEGS PAR SBYAR TE 'KHOR LO'I STENG DU BZHAG
NAS 'OG DANG, STENG DU BSGYUR ZHING SNOD KYI


@388B RNAM PA MNGON PAR 'DUS BYAS NAS MNGON PAR GRUB PA DE BZHIN
DU 'DI YANG RLUNG GI STOBS DANG, DGE BA DANG, MI DGE BA'I LAM
GYIS MGO DANG, RNA BA LA SOGS PA RIM GYIS YONGS SU RDZOGS

PAR BYED DO, ,ZHAG BDUN PHRAG BCU BDUN PA LA MA'I MNGAL NA GNAS
PA'I TSE YANG LAS KYI RLUNG MNGON PAR GRUB PA GANG YIN PA DE NI,
'BRI GDONG ZHES BYA STE, RLUNG DE'I STOBS KYIS DE'I MIG

GNYIS KUN TU DANG BA DANG, RNA BA DANG, SNA'I DBANG PO LA SOGS PA
YANG RIM GYIS YONGS SU SMIN PAR BYED DE, 'DI LTA STE, DPER NA, ME
LONG GI DKYIL 'KHOR RDUL GYIS G-YOGS PA SA'I

PHYE MA DANG, 'BRU MAR DANG, THAL BA BLANGS TE BYI DOR BYAS NA,
YONGS SU GSAL BAR 'GYUR BA DE BZHIN DU LAS KYI RLUNG GI STOBS
KYIS MIG LA SOGS PA BUS NAS MIG LA SOGS PA KUN

TU DANG BAR BYED PA YANG DE BZHIN DU RIG PAR BYA'O, ,ZHAG BDUN
PHRAG BCO BRGYAD PA LA MA'I MNGAL NA GNAS PA'I TSE YANG LAS KYI
RLUNG MNGON PAR GRUB PA GANG YIN PA DE NI, BRTAN PAR 'GYUR

BA ZHES BYA STE, RLUNG DE'I STOBS KYIS DE'I DBANG PO RNAMS MTHAR
GYIS YONGS SU SMIN CING GSAL BA DANG, MTHAR GYIS YONGS SU DAG PAR
BYED DE, 'DI LTA STE, DPER NA, NYI MA DANG, ZLA BA'I

DKYIL 'KHOR SPRIN DANG, KHUG RNA RNAMS KYIS BSGRIBS SHING KHEBS
PAR GYUR PA GLO BUR DU RLUNG DRAG PO LANGS TE BUS NAS PHYOGS
BZHIR GTOR BAR GYUR NA, NYI MA DANG, ZLA BA'I DKYIL 'KHOR DE


@389A *, ,SHIN TU YONGS SU GSAL BAR 'GYUR BA DE BZHIN DU 'DI LTAR
LAS KYI RLUNG GI DBANG PO RNAMS BUS PAS CHES SHIN TU GSAL ZHING
YONGS SU DAG PAR BYED PA YANG

DE BZHIN DU RIG PAR BYA'O, ,ZHAG BDUN PHRAG BCU DGU PA LA MA'I
MNGAL NA GNAS PA'I TSE YANG SNGA MA'I RLUNG GI STOBS KYIS MIG
DANG, SNA BA DANG, SNA DANG, LCE'I DBANG PO BZHI PO DAG YONGS

SU SMIN PAR BYED DO, ,DANG PO MNGAL DU 'JUG PA'I TSE NI, DBANG PO
GSUM DANG LDAN TE, LUS KYI DBANG PO DANG, SROG GI DBANG PO DANG,
YID KYI DBANG PO STE, DE LTAR DBANG PO RNAMS YONGS SU

RDZOGS PAR BYED DO, ,ZHAG BDUN PHRAG NYI SHU PA LA MA'I MNGAL NA
GNAS PA'I TSE YANG LAS KYI RLUNG MNGON PAR GRUB PA GANG YIN PA DE
NI, SHIN TU SRA BA ZHES BYA STE, RLUNG DE'I STOBS KYIS

DE'I LUS LAS RUS PA SNA TSOGS SKYED PAR BYED DE, RKANG PA G-YON
PA LA BRTEN TE RUS PA NYI SHU BSKYED DO, ,RKANG PA G-YAS PA LA
BRTEN TE RUS PA NYI SHU BSKYED DO, ,GZHAN YANG RKANG PA'I

RTING PA'I RUS PA BZHI DANG, RJE NGAR GYI RUS PA GNYIS DANG, LHA
NGA'I RUS PA GNYIS DANG, BRLA'I RUS PA GNYIS DANG, RKED PA DANG,
DPYI'I RUS PA GSUM GSUM DANG, SGAL TSIGS KYI

RUS PA BCO BRGYAD DANG, RTZIB MA'I RUS PA NYI SHU RTZA BZHI DANG,
BRANG GI RUS PA SUM CU DANG, LAG PA G-YAS G-YON RE RE LA RUS PA
NYI SHU NYI SHU DANG, LAG NGAR GYI RUS PA BZHI DANG,


@389B DPUNG PA'I RUS PA GNYIS DANG, 'GRAM PA'I RUS PA GNYIS DANG,
MGO'I RUS PA BZHI DANG, SO'I RTZA BA'I RUS PA SUM CU RTZA GNYIS
KYANG SKYED PAR BYED DO, ,'DI LTA STE, DPER NA, GZUGS MKHAN NAM

GZUGS MKHAN GYI SLOB MA MKHAS PAS SNGAR SHING SRA BA BLANGS TE
PHYIS SRAD BUS BCINGS NAS GZUGS RNAMS BYAS PA LA 'JIM PA MA BSKUS
MOD KYI, 'ON KYANG DE'I TSE RUS PA'I MTSAN

NYID CES BRJOD PA DE BZHIN DU LAS KYI RLUNG GI STOBS KYIS RUS PA
RNAMS BSKYED PA'I DUS KYI TSE YANG DE BZHIN TE, DE LTA BAS NA
ZHAG BDUN PO DE DAG TU RUS PA PHRA MO MA GTOGS PAR RUS PA

CHEN PO SKYE BA'I GRANGS NI, NYIS BRGYA YOD PAR RIG PAR BYA'O,
,ZHAG BDUN PHRAG NYI SHU GCIG PA LA MA'I MNGAL NA GNAS PA'I TSE
YANG LAS KYI RLUNG MNGON PAR GRUB PA GANG YIN PA DE NI, YANG DAG

SKYED PA ZHES BYA STE, RLUNG DE'I STOBS KYIS MNGAL NA GNAS PA
DE'I LUS KYI SHA SKYED PAR BYED DE, 'DI LTA STE, DPER NA, ZHAL
ZHAL MKHAN NAM ZHAL ZHAL MKHAN GYI SLOB MAS 'JIM PA LEGS

PAR SBYANGS NAS RTZIG PA RNAMS LA ZHAL ZHAL BYED PA DE BZHIN DU
LAS KYI RLUNG GI DBANG GIS DE'I LUS KYI SHA SKYED PA YANG DE
BZHIN DU RIG PAR BYA'O, ,ZHAG BDUN PHRAG NYI SHU GNYIS PA LA MA'I

MNGAL NA GNAS PA'I TSE YANG LAS KYI RLUNG MNGON PAR GRUB PA GANG
YIN PA DE NI, KUN TU RGYAL BA ZHES BYA STE, RLUNG DE'I STOBS KYIS
DE'I LUS KYI KHRAG SKYED PAR BYED DO, ,ZHAG BDUN PHRAG NYI SHU


@390A *, ,GSUM PA LA MA'I MNGAL NA GNAS PA'I TSE YANG LAS KYI
RLUNG MNGON PAR GRUB PA GANG YIN PA DE NI, YONGS SU DAG PAR 'DZIN
PA ZHES BYA STE, RLUNG DE'I STOBS KYIS

LUS KYI PAGS PA SKYED PAR BYED DO, ,ZHAG BDUN PHRAG NYI SHU BZHI
PA LA MA'I MNGAL NA GNAS PA'I TSE YANG LAS KYI RLUNG MNGON PAR
GRUB PA GANG YIN PA DE NI, SPRIN 'DZIN ZHES BYA STE,

RLUNG DE'I STOBS KYIS DE'I LUS KYI LAG PA RKYONG ZHING MDOG DANG
LDAN PAR BYED DO, ,ZHAG BDUN PHRAG NYI SHU LNGA PA LA MA'I MNGAL
NA GNAS PA'I TSE YANG LAS KYI RLUNG MNGON PAR GRUB PA

GANG YIN PA DE NI, GRONG KHYER 'DZIN CES BYA STE, RLUNG DE'I
STOBS KYIS MNGAL NA GNAS PA DE'I LUS LA SHA DANG, KHRAG 'PHEL
ZHING RIM GYIS RAB TU DANG BAR BYED DO, ,ZHAG BDUN PHRAG

NYI SHU DRUG PA LA MA'I MNGAL NA GNAS PA'I TSE YANG LAS KYI RLUNG
MNGON PAR GRUB PA GANG YIN PA DE NI, SKYE BA MNGON PAR GRUB PA
ZHES BYA STE, RLUNG DE'I STOBS KYIS DE'I SKRA DANG, SPU DANG,

SEN MO RNAMS BSKYED NAS THAMS CAD RTZA RGYUS RNAMS DANG 'BREL PAR
BYED DO, ,ZHAG BDUN PHRAG NYI SHU BDUN PA LA MA'I MNGAL NA GNAS
PA'I TSE YANG LAS KYI RLUNG MNGON PAR GRUB PA

GANG YIN PA DE NI, SMAN YON CHEN PO ZHES BYA STE, RLUNG DE'I
STOBS KYIS DE'I LUS KYI MTSAN MA RNAMS MTHAR GYIS MNGON PAR GRUB
PAR BYED DO, ,GANG TSE RABS SNGA MA LA SDIG PA MI DGE


@390B BA'I LAS RNAMS MNGON PAR 'DUS BYAS SHING YO BYAD RNAMS LA
SER SNAS PHANGS SHING SBYIN PA GTONG BAR MI BYED PA DANG, PHA MA
DANG, MKHAN PO DANG, BLA MA'I GNAS RNAMS KYIS RJES SU

BSTAN PA NYAN PAR MI BYED PA ZHIG YIN NA NI, LAS DE'I DBANG GIS
YID DU MI 'ONG BA'I GZUGS RNAM PA SNA TSOGS THOB PAR 'GYUR BAS,
GAL TE LUS RING ZHING SBOM PA DANG, TSO ZHING DKAR

BA DANG, MNYEN PA GANG YIN PA DES MDZES PAR GYUR NA NI, LUS THUNG
ZHING PHRA BA DANG, RID CING GNAG PA DANG, RTZUB PA DAG THOB PAR
BYED DO, ,GAL TE LUS THUNG ZHING PHRA BA DANG, RID CING GNAG

PA DANG, RTZUB PA GANG YIN PA DES MDZES PAR GYUR NA NI, LUS RING
ZHING SBOM PA DANG, TSO ZHING DKAR BA DANG, SHIN TU MNYEN PA DAG
THOB PAR BYED DO, ,GAL TE LUS KYI YAN LAG MTHO BA DANG,

DMA' BA DANG, MANG BA DANG, NYUNG BA DANG, THAGS BZANG BA DANG,
THAGS NGAN PAS MDZES PAR GYUR NA NI, MTHO BA DANG, DMA' BA DANG,
MANG BA DANG, NYUNG BA DANG, THAGS BZANG BA DANG,

THAGS NGAN PA DANG, MI LDAN PA'I LUS YANG DAG PAR LEN PAR BYED
DO, ,GZHAN YANG 'ON PA DANG, LONG PA DANG, LKUGS PA DANG, RKANG
LAG 'PHYE ZHING 'GRO BA DANG, DBANG PO RNAMS MA

TSANG BA DANG, TSIG SMRAS PA GZHAN GYIS NYAN PAR MI 'DOD PA DANG,
LUS MI SDUG CING YI DVAGS DANG 'DRA BA YANG YANG DAG PAR LEN PAR
'GYUR TE, SDIG PA MI DGE BA'I LAS KYI DBANG


@391A *, ,GIS YID DU MI 'ONG BA'I LUS RNAM PA SNA TSOGS LEN PAR
'GYUR BAS, PHA MA DANG NYE BSHES RNAMS KYIS KYANG MTHONG BAR MI
'DOD NA, GZHAN LTA SMOS KYANG CI

DGOS, GAL TE TSE RABS SNGA MA LA DGE BA BCU'I LAS MNGON PAR 'DUS
BYAS SHING SBYIN PA LEGS PAR BTANG BA DANG, SER SNA DANG, G-YO
SGYU'I BSAM PA MED PA DANG, PHA MA DANG,

MKHAN PO DANG, BLA MA'I GNAS RNAMS KYIS RJES SU BSTAN PA DAG LA
MNGON PAR YID CHES SHING YANG DAG PAR BLANGS PA ZHIG YIN NA NI,
RGYU DANG, RKYEN DES GAL TE MI'I LUS THOB PAR

GYUR NA YANG GONG DU BSTAN PA LTA BU'I SDIG PA MI DGE BA'I LAS
LAS MNGON PAR GRUB PA'I LUS LEN PAR MI 'GYUR ZHING GYA NOM SNA
TSOGS DANG LDAN PA'I LUS THOB PAR 'GYUR BAS,

BYAD BZHIN MDZES PA DANG, MTSAN RNAMS DANG LDAN ZHING TSIG SMRAS
PA RNAMS MANG PO KUN GYIS MNYAN PAR 'DOD PA'I 'OS SU 'GYUR TE, DE
LTA BAS NA, DGE BA'I LAS KYI DBANG GIS

KHYAD PAR DU 'PHAGS PA'I 'BRAS BU RNAM PAR SMIN PA DE LTA BU THOB
PAR 'GYUR BAR RIG PAR BYA'O, ,DGA' BO, DE LTA BU'I LUS DE YANG
GAL TE PHO YIN NA NI, MA'I MNGAL NA G-YAS

PHYOGS SU TZOG PUR 'DUG LA, LAG PA GNYIS KYIS GDONG G-YOGS NAS
MA'I SGAL TSIGS LOGS SU BLTAS TE 'DUG GO ,GAL TE MO YIN NA NI,
RTZIB LOGS G-YON PHYOGS SU


@391B TZOG PUR 'DUG GO ,LAG PA GNYIS KYIS GDONG G-YOGS TE MA'I
LTO BA LA KHA BLTAS NAS MA ZHU BA'I GNAS KYI NI, 'OG, ZHU BA'I
GNAS KYI NI, STENG NA NANG DU BTZOS, RAB TU BTZOS SHING

GNAS LNGA KUN TU BCINGS PAS 'DI LTA STE, DPER NA, RTZVA'I RKYAL
BA'I NANG NA 'DUG PA DANG 'DRA'O, ,GAL TE DE'I MAS SHIN TU MANG
DU ZOS SAM, SHIN TU NYUNG DU ZOS SAM, GAL TE ZAS

SHIN TU MNGAR BA'AM, SHIN TU RTZUB PA'AM, SHIN TU BSKA BA'AM,
SHIN TU SNUM PA'AM, SHIN TU LAN TSVA BRO BA'AM, SHIN TU KHA
BA'AM, SHIN TU SKYUR BA'AM, SHIN TU GRANG BA'AM,

SHIN TU TSA BA DAG ZOS PAR GYUR TAM, GZHAN YANG 'DOD CHAGS SPYAD
PAR GYUR TAM, DRAG TU SONG NGAM, MCHONG BA BYAS SAM, YUN RING DU
NYAL LAM, YUN RING DU 'DUG PAR GYUR

NA YANG MNGAL NA GNAS PA DE SDUG BSNGAL MYONG BAR 'GYUR TE, DE
LTA BAS NA, MA'I MNGAL NA GNAS PA'I TSE SDUG BSNGAL MANG PO DAG
GIS RAB TU GZIR BAR RIG PAR BYA'O, NGAS MIR

GYUR PA'I SDUG BSNGAL MDO TZAM DU BSTAN PA YANG DE 'DRA NA, SEMS
CAN DMYAL BA RNAMS KYI SDUG BSNGAL DPE BYAR DKA' BA LTA SMOS
KYANG CI DGOS TE, MKHAS PA SU ZHIG 'KHOR BA'I

RGYA MTSOR LUS 'DI LTA BU LA RAB TU MOS PAR BYED, ZHAG BDUN PHRAG
NYI SHU BRGYAD PA LA MA'I MNGAL NA GNAS PA'I TSE PHYIN CI LOG GI
'DU SHES RNAM PA BRGYAD 'BYUNG BAR 'GYUR TE,


@392A *, ,BRGYAD GANG ZHE NA, BZHON PA'I 'DU SHES DANG, KHANG BU
BRTZEGS PA'I 'DU SHES DANG, KHRI STAN GYI 'DU SHES DANG, CHU MIG
GI 'DU SHES DANG, RDZING

GI 'DU SHES DANG, CHU BO'I 'DU SHES DANG, KUN DGA' RA BA'I 'DU
SHES DANG, SKYED MOS TSAL GYI 'DU SHES TE, 'DI NI, 'DU SHES RNAM
PA BRGYAD CES BYA'O, ,ZHAG BDUN PHRAG NYI

SHU DGU PA LA MA'I MNGAL NA GNAS PA'I TSE YANG LAS KYI RLUNG
MNGON PAR GRUB PA GANG YIN PA DE NI, ME TOG PHRENG BA ZHES BYA
STE, RLUNG DE'I STOBS KYIS MNGAL NA GNAS PA DE'I LUS

KYI PAGS PA'I MDOG KUN TU BZANG ZHING MTSAN MA RNAMS RAB TU GSAL
BAR BYED DE, THAMS CAD KYANG 'DAS PA'I DUS SU LAS RNAMS MNGON PAR
'DUS BYAS PA'I BYE BRAG MI

MTSUNGS PAS RNAM PA JI LTA BA BZHIN DU KHA DOG RNAM PA SNA TSOGS
DANG LDAN PAR 'GYUR BAS, KHA CIG NI, KHA DOG DKAR POR 'GYUR, KHA
CIG NI, KHA DOG NAG POR 'GYUR, KHA

CIG NI, KHA DOG DKAR BA YANG MA YIN, NAG PA YANG MA YIN PAR
'GYUR, KHA CIG NI, KHA DOG SNGON PAR 'GYUR, KHA CIG NI, KHA DOG
RTZUB CING SKAM PAR 'GYUR, KHA CIG NI,

KHA DOG SNUM PAR 'GYUR TE, 'DI LTA BU'I KHA DOG GI MTSAN NYID
DANG LDAN PAR 'GYUR RO, ,ZHAG BDUN PHRAG SUM CU PA LA MA'I MNGAL
NA GNAS PA'I TSE YANG LAS KYI RLUNG MNGON


@392B PAR GRUB PA GANG YIN PA DE NI, LCAGS KYI SGO ZHES BYA STE,
RLUNG DE'I STOBS KYIS DE'I SKRA DANG, SPU DANG, SEN MO RNAMS RAB
TU BSKYED PA DANG, KHA DOG DKAR NAG RNAMS RAB TU GSAL

BYAR BYED DE, LAS KYI RKYEN GYIS MTSAN MA 'DI DANG 'DI DAG 'BYUNG
BAR 'GYUR RO, ,ZHAG BDUN PHRAG SUM CU GCIG PA NAS ZHAG BDUN PHRAG
SUM CU LNGA PA'I BAR DU MA'I MNGAL NA

GNAS PA'I TSE NI, LUS KYI MTSAN MA RNAMS CHER SKYE BAR 'GYUR BAS,
MTHAR GYIS LUS KYI YAN LAG PHUN SUM TSOGS SHING YANGS PAR 'GYUR
RO, ,ZHAG BDUN PHRAG SUM CU DRUG PA

LA MA'I MNGAL NA GNAS PA'I TSE NI, DE 'BYUNG BA'I BSAM PA SKYE
BAS MNGON PAR MI DGA' BAR 'GYUR RO, ,ZHAG BDUN PHRAG SUM CU BDUN
PA LA MA'I MNGAL NA GNAS PA'I TSE NI, PHYIN

CI LOG TU MA GYUR PA'I 'DU SHES RNAM PA LNGA 'BYUNG BAR 'GYUR RO,
,LNGA GANG ZHE NA, MI GTZANG BA'I 'DU SHES DANG, DRI MI ZHIM PA'I
'DU SHES DANG, BTZON RA'I 'DU SHES DANG, MUN NAG

GI 'DU SHES DANG, YONGS SU SKYO NAS PHYIR 'BYUNG BA'I 'DU SHES
SKYE BA GANG YIN PA STE, MNGAL NA GNAS PA DE YONGS SU SKYO BA'I
BSAM PA DE LTA BU DAG SKYE BAR 'GYUR RO, ,ZHAG BDUN

PHRAG SUM CU BRGYAD PA LA MA'I MNGAL NA GNAS PA'I TSE YANG LAS
KYI RLUNG MNGON PAR GRUB PA GANG YIN PA DE NI, THOGS PA'I RKYEN
CES BYA STE, RLUNG DE'I STOBS KYIS DE RAB TU BSGYUR BAR BYED


@393A *, ,DO; ;GZHAN YANG KHA THUR DU LTA BA ZHES BYA BA'I RLUNG
'BYUNG STE, DE'I MGO THUR DU LTA ZHING LAG PA GNYIS BRKYANG STE
MTHAR GYIS 'BYUNG BAR 'DOD PAR 'GYUR

RO; ;MNGAL NA GNAS PA DE GAL TE TSE RABS SNGA MA LA MNGAL DU 'CHI
BAR 'GYUR BA'I LAS BSAGS PA ZHIG YIN NA NI, DE'I LAG PA DANG,
RKANG PA SNOL MAR GYUR NAS BSGYUR MI

NUS PAS, SDIG PA MI DGE BA'I LAS KYI RKYEN GYIS MA'I MNGAL NYID
DU 'CHI BA'I DUS BYED PAR 'GYUR TE, DE'I MA YANG DE'I TSE SDUG
BSNGAL CHEN PO MYONG BA'AM, YANG NA 'CHI BA'I

DUS BYED PAR 'GYUR RO, ,GAL TE TSE RABS SNGA MA LA DGE BA'I LAS
RNAMS MNGON PAR 'DUS BYAS SHING TSE RING POR 'GYUR BA'I RGYU
BSAGS PA ZHIG YIN NA NI, BTZAS SU NYE

BA'I TSE MA DANG, BU GNYIS KA RAB TU BDE ZHING, SDIG PA MI DGE
BA'I LAS KYI SDUG BSNGAL GONG MA LTA BU MED DO, ,ZHAG BDUN PHRAG
SUM CU RTZA BRGYAD 'DAS NAS MNGAL

NAS 'BYUNG BAR 'DOD PA'I TSE SDUG BSNGAL SNA TSOGS MYONG NAS GDOD
'BYUNG BAR 'GYUR BA DE'I PHYIR LUS 'DI LTA BU LEN PA 'DI NI, YANG
DAG PAR SDUG BSNGAL CHEN PO YIN

PAR RIG PAR BYA'O, ,DANG PO MNGAL NAS 'BYUNG BA'I TSE KHYE'U'AM
BU MO YANG RUNG STE, SA LA LHUNG MA THAG TU LAG PAS BZUNG NGAM,
GOS KYIS BLANGS SAM, KHRI LA BZHAG


@393B GAM, KHANG PA'I NANG DU BZHAG GAM, SA LA BZHAG GAM, BLA GAB
MED PAR BZHAG GAM, NYI MA LA BZHAG GAM, DGUN NAM DBYAR GYI DUS
GRANG BA DANG, TSA BA'I RLUNG

GIS BTZAS MA THAG PA'I LUS DE LA REG PAR GYUR NA YANG SDUG BSNGAL
CHEN PO MYONG BAR 'GYUR TE, 'DI LTA STE, DPER NA, BA LANG GSON
POR BSHUS RTZIG PA LA REG GAM,

BLA GAB MED PA'I THANG LA LHUNG BAR GYUR NA, SROG CHAGS DAG GIS
ZA BAR 'GYUR BA'AM, GZHAN YANG 'DI LTA STE, DPER NA, MI ZHIG LA
SBRANG BU MCHU RING RNAMS KYIS ZA BA LA YANG

LCAG GIS BZHUS PA DE BZHIN DU DANG PO MNGAL NAS 'BYUNG BA'I TSE
CHU DRON PO DAG GIS LUS DKRUS PAS REG PA'I SDUG BSNGAL MYONG BA
YANG DE DANG 'DRA'O, ,BTZAS NAS MTHAR GYIS

CHER 'GYUR BA DANG, MA'I LUS LAS KHRAG DANG 'DRES PA'I NU ZHO
BYUNG NAS GSO BAR BYED DE, NGAS SNGAR MDO SDE GZHAN DAG LAS RGYA
CHER BSTAN PA YIN NO, ,DE LTA BAS NA, LUS

'DI NI, MI GTZANG BA DANG, SDUG BSNGAL MANG PO LAS MNGON PAR GRUB
PA YIN PAS MKHAS PA SU ZHIG 'KHOR BA NA 'DI 'DRA BA'I LUS LA RJES
SU CHAGS PAR BYED, GZHAN YANG

DGA' BO, ,DANG PO MNGAL NAS BYUNG NAS ZHAG BDUN LON PA DANG, SROG
CHAGS SRIN BU'I RIGS STONG PHRAG BRGYAD CU LUS LAS SKYES NAS DE
LAS ZA BAR BYED DO, ,DE LA SKRA LA ZA BA ZHES


@394A *, ,BYA BA'I SRIN BU'I RIGS GNYIS YOD DE, SKRA LA GNAS NAS
SKRA LA ZA BAR BYED DO, ,SRIN BU'I RIGS GNYIS NI, MIG LA GNAS NAS
MIG LA ZA BAR BYED DO, ,

SRIN BU'I RIGS BA HA NA DANG, RKAN LDAN DANG, NAD RLONG DANG,
YONGS SU RDZOGS PA ZHES BYA BA BZHI YOD DE, KLAD PA LA GNAS NAS
KLAD PA LA ZA BAR BYED DO, ,SRIN BU'I RIGS S'A LU NAG PO'I

LO MA ZHES BYA BA ZHIG YOD DE, RNA BA LA GNAS NAS RNA BA LA ZA
BAR BYED DO, ,SRIN BU'I RIGS MDZOD SGO ZHES BYA BA ZHIG YOD DE,
SNA LA GNAS NAS SNA LA ZA BAR BYED DO, ,SRIN BU'I RIGS

'PHEN PA DANG, KUN TU 'PHEN PA ZHES BYA BA GNYIS YOD DE, MCHU LA
GNAS NAS MCHU LA ZA BAR BYED DO, ,SRIN BU'I RIG KHAB MCHU ZHES
BYA BA ZHIG YOD DE, LCE LA GNAS NAS LCE LA ZA BAR

BYED DO, ,SRIN BU'I RIGS KHA RNO ZHES BYA BA ZHIG YOD DE, LCE'I
DRUNG LA GNAS NAS LCE'I DRUNG LA ZA BAR BYED DO, ,SRIN BU'I RIGS
LAG RDZOGS ZHES BYA BA ZHIG YOD DE, RKAN LA GNAS NAS

RKAN LA ZA BAR BYED DO, ,SRIN BU'I RIGS LAG PA DRA BA CAN DANG,
PHYENG GYUR ZHES BYA BA GNYIS YOD DE, LAG MTHIL LA GNAS NAS LAG
MTHIL LA ZA BAR BYED DO, ,SRIN BU'I RIGS

DPUNG BA DANG, NYE BA'I DPUNG BA ZHES BYA BA GNYIS YOD DE, DPUNG
PA LA GNAS NAS DPUNG PA LA ZA BAR BYED DO, ,SRIN BU'I RIGS LCAGS
CAN DANG, NYE BA'I LCAGS CAN ZHES BYA BA GNYIS


@394B YOD DE, MID PA LA GNAS NAS MID PA LA ZA BAR BYED DO, ,SRIN
BU'I RIGS RDO RJE DANG, RDO RJE CHEN PO ZHES BYA BA GNYIS YOD DE,
SNYING LA GNAS NAS SNYING LA ZA BAR BYED DO, ,SRIN BU'I RIGS

DMAN PA DANG, DMAN PA'I ZHES BYA BA GNYIS YOD DE, SHA LA GNAS NAS
SHA LA ZA BAR BYED DO, ,SRIN BU'I RIGS KHA DOG LDAN DANG, GRAGS
LDAN ZHES BYA BA GNYIS YOD DE, KHRAG LA

GNAS NAS KHRAG LA 'THUNG BAR BYED DO, ,SRIN BU'I RIGS DPA' BO
DANG, DRI GTONG ZHES BYA BA GNYIS YOD DE, CHU BA LA GNAS NAS CHU
BA LA ZA BAR BYED DO, ,SRIN BU'I RIGS MI MTHO BA DANG,

KHAS RDUB [*RNGUB?] CES BYA BA GNYIS YOD DE, RGYAB KYI SGAL TSIGS
LA GNAS NAS RGYAB KYI SGAL TSIGS LA ZA BAR BYED DO, ,SRIN BU'I
RIGS TSIL GYI KHA DOG CES BYA BA ZHIG YOD DE, TSIL LA GNAS NAS

TSIL LA ZA BAR BYED DO, ,SRIN BU'I RIGS MKHRIS PA'I KHA DOG CES
BYA BA ZHIG YOD DE, MKHRIS PA LA GNAS NAS MKHRIS PA LA ZA BAR
BYED DO, ,SRIN BU'I RIGS MU TIG CES BYA BA ZHIG YOD DE,

MCHIN PA LA GNAS NAS MCHIN PA LA ZA BAR BYED DO, ,SRIN BU'I RIGS
'DAM BU ZHES BYA BA ZHIG YOD DE, MTSER BA LA GNAS NAS MTSER BA LA
ZA BAR BYED DO, ,SRIN BU'I RIGS LNGA BRGYA YOD DE,

RIGS BRGYA NI, ZLA BA ZHES BYA'O, ,RIGS BRGYA NI, ZLA BA'I KHA
ZHES BYA'O, ,RIGS BRGYA NI, BSIL BYED CES BYA'O, ,RIGS BRGYA NI,
BSIL BYED GTONG ZHES BYA'O, ,RIGS BRGYA NI, YANGS


@395A *, ,PA ZHES BYA STE, RTZIB LOGS G-YON PA LA GNAS NAS RTZIB
LOGS G-YON PA LA ZA BAR BYED DO, ,GZHAN YANG SRIN BU'I RIGS LNGA
BRGYA YOD PA YANG MING GONG MA

DANG MTHUN TE, RTZIB LOGS G-YAS PA LA GNAS NAS RTZIB LOGS G-YAS
PA LA ZA BAR BYED DO, ,SRIN BU'I RIGS CUNG ZAD 'BIGS PA DANG,
CHER 'BIGS PA DANG, RUS PA 'BIGS

PA DANG, RUS PA'I GDONG ZHES BYA BA BZHI YOD DE, RUS PA LA GNAS
NAS RUS PA LA ZA BAR BYED DO, ,SRIN BU'I RIGS TSOR DKAR BA DANG,
CUNG ZAD DKAR BA DANG, SNOM PA'I STOBS

DANG, STAG LAM ZHES BYA BA BZHI YOD DE, RTZA RGYUS LA GNAS NAS
RTZA RGYUS LA ZA BAR BYED DO, ,SRIN BU'I RIGS MOS PA'I YID DANG,
SENGGE'I STOBS DANG, RI BONG LTO DANG, 'DOD

PA LA MNGON PAR ZHEN PA ZHES BYA BA BZHI YOD DE, MA ZHU BA'I GNAS
LA GNAS NAS MA ZHU BA'I GNAS LA ZA BAR BYED DO, ,SRIN BU'I RIGS
DPA' BO DANG, DPA' BO'I BDAG PO ZHES

BYA BA GNYIS YOD DE, ZHU BA'I GNAS LA GNAS NAS ZHU BA'I GNAS LA
ZA BAR BYED DO, ,SRIN BU'I RIGS MU KA DANG, DRA BA KHA DANG,
PHUNG PO'I KHA DANG, BYE'U KHA ZHES BYA BA BZHI YOD

DE; GCI BA'I LAM LA GNAS NAS GCI BA'I LAM LA ZA BAR BYED DO,
,SRIN BU'I RIGS BYED PA DANG, BYED PA CHEN PO DANG, PHYE MA DANG,
PO TAR KA ZHES BYA BA BZHI YOD DE, BSHANG BA'I


@395B LAM LA GNAS NAS BSHANG BA'I LAM LA ZA BAR BYED DO, ,SRIN
BU'I RIGS GDONG NAG DANG, 'JIGS SU RUNG BA'I GDONG ZHES BYA BA
GNYIS YOD DE, BRLA LA GNAS NAS BRLA LA ZA BAR BYED DO, ,

SRIN BU'I RIGS MDZE CAN DANG, MDZE CAN CHUNG DU ZHES BYA BA GNYIS
YOD DE, PUS MO LA GNAS NAS PUS MO LA ZA BAR BYED DO, ,SRIN BU'I
RIGS MYOS PA'I RTZA BA ZHES BYA BA ZHIG YOD DE, BYIN

PA LA GNAS NAS BYIN PA LA ZA BAR BYED DO, ,SRIN BU'I RIGS MGON
CES BYA BA ZHIG YOD DE, RKANG PA LA GNAS NAS RKANG PA LA ZA BAR
BYED DO, ,DGA' BO, NGAS DENG KHYOD LA SRIN BU'I RIGS

STONG PHRAG BRGYAD CU LUS 'DI LA GNAS NAS NYIN MTSAN DU ZA BAR
BYED PAS NYAMS STOBS CHUNG ZHING MDOG NGAN PAR BYED PA DANG, NAD
KYI SDUG BSNGAL RNAM PA SNA TSOGS LUS 'DI LA 'DUS NAS

GZHAN YANG DE'I SEMS GDUNG BA DANG, RAB TU GDUNG BA DANG, YONGS
SU GDUNG BAR BYED PAS SMAN PA MKHAS PA YOD KYANG DE LA RMONGS NAS
SMAN GANG GIS NAD 'DI DAG GSO BAR NUS PA SHES

PAR MI 'GYUR BA MDOR BSTAN PA YIN TE, MKHAS PA SU ZHIG 'KHOR BA'I
RGYA MTSOR 'DI 'DRA BA'I LUS LA RJES SU CHAGS PAR BYED, GZHAN
YANG DGA' BO, DANG PO BTZAS NAS CHER SKYE BAR

GYUR PA'I BAR DU GOS DANG, ZAS KYIS GSOS NAS LUS 'DI MNGON PAR
GRUB PAR 'GYUR KYANG DE'I TSE'I TSAD LO BRGYA THUB PA YANG YOD
DE, DE BAS THUNG BA YANG YOD DO, ,LO BRGYA PO DE YANG DUS GSUM


@396A *, ,DU 'GYUR RO, ,'DI LTA STE, DPYID DANG, DBYAR DANG, DGUN
GYI DUS GANG YIN PA'O, ,DE LAS DPYID GANG YIN PA DE NI, TSA BA'I
DUS SO, ,DBYAR GANG

YIN PA DE NI, CHAR 'BAB PA'I DUS SO, ,DGUN GANG YIN PA DE NI,
GRANG BA'I DUS SO, ,DUS GSUM PO DE DAG RE RE LA YANG ZLA BA BZHI
BZHI YOD PAS LO GCIG LA ZLA BA BCU GNYIS YOD

PAR 'GYUR LA, LO BRGYA LA NI, ZLA BA STONG NYIS BRGYA YOD PAR
'GYUR PAS, ZLA BA YAR GYI NGO DKAR PO DANG, ZLA BA MAR GYI NGO
NAG POS PHYE NA NI, NYIS STONG BZHI BRGYAR 'GYUR TE, DE LA

NYIN MTSAN NI, STONG PHRAG GSUM CU RTZA DRUG YOD DO, ,NYIN GCIG
LA LAN GNYIS SU ZA BAS ZAS NI, LAN STONG PHRAG BDUN CU RTZA GNYIS
ZA BAR 'GYUR TE, RES 'GA' NI, MI ZA BA YANG

GRANGS DER 'DUS SO, ,DE NI, 'DI LTA STE, NA BA DANG, RA RO BA
DANG, CHED DU ZAS BCAD PA DANG, GNYID LOG PA DANG, RTZED MO RTZES
PA DANG, LAS GZHAN GYIS BREL BA DANG, MA'I

NU ZHO 'THUNGS PA'I RGYU DANG, RKYEN GYIS MA ZOS PA GANG YIN PA
'DI NI, MA ZOS PA ZHES BYA'O, ,'DI LTA BU'I LUS 'DI LO BRGYA THUB
PAR GYUR KYANG MTHAR 'JIG PAR 'GYUR BAS,

MKHAS PA SU ZHIG 'KHOR BA'I RGYA MTSO 'DIR DE LA RJES SU CHAGS
PAR BYED, GZHAN YANG DGA' BO, LUS 'DI YANG DAG PAR BLANGS PA LA
SDUG BSNGAL RNAM PA GNYIS YOD DE,


@396B GNYIS GANG ZHE NA, NAD MANG PO RNAMS LUS LA 'DUS PA GANG
YIN PA DE NI, NANG GI SDUG BSNGAL LO ZHES BYA'O, ,MI DANG MI MA
YIN PAS RNAM PAR 'TSE BA GANG YIN PA DE NI, PHYI ROL GYI SDUG
BSNGAL

ZHES BYA'O, ,DE LA NAD MANG PO LUS LA 'DUS PA ZHES BYA BA JI LTA
BU ZHE NA, 'DI LTA STE, MIG DANG, RNA BA DANG, SNA DANG, LCE
DANG, LKOG MA DANG, SO DANG, BRANG DANG, LTO BA DANG, LAG PA
DANG,

RKANG PA RNAMS NA BAR GYUR PA DANG, GZHAN YANG RLUNG NA BA DANG,
MCHIL SNABS DANG, SMYOS PA DANG, KHONG RDE DANG, DBUGS MI BDE BA
DANG, GLO NA BA DANG, GCI BA'I LAM RTZUB PA DANG,

G-YAN PA DANG, MDZE DANG, 'BRAS DANG, THOR BU DANG, SHU BA DANG,
'BRUM BU DANG, RKANG BAM DANG, GZHAN YANG NAD RNAM PA SNA TSOGS
LUS LA 'DUS PA GANG YIN PA'O, ,GZHAN YANG MKHRIS

PA'I NAD BRGYA RTZA GCIG DANG, RLUNG NAD BRGYA RTZA GCIG DANG,
BAD KAN GYI NAD BRGYA RTZA GCIG DANG, RLUNG DANG MKHRIS PA DANG
BAD KAN 'DUS PA LAS BYUNG BA'I NAD PA BRGYA RTZA GCIG STE, DE
LTAR

NAD BZHI BRGYA RTZA BZHI PO DAG GIS LUS NYON MONGS PA GANG YIN PA
DE NI, NANG GI SDUG BSNGAL ZHES BYA'O, ,GZHAN YANG PHYI ROL GYI
SDUG BSNGAL GYIS LUS 'DI LA GNOD PAR BYED PA 'DI LTA

STE; BTZON RA DAM POR BCUG PA DANG, LCAG GIS BZHUS PA DANG,
BRTZON RAR BCUG PA DANG, BCINGS PA'I SDUG BSNGAL GANG YIN PA
DANG, GZHAN YANG RNA BA BCAD PA DANG, SNA BCAD PA


@397A *, ,DANG, LAG PA DANG RKANG PA GTUBS PA DANG, MGO BCAD PA
DANG, LHA RNAMS KYIS MA BSRUNGS PAS MI MA YIN PA'I GDON MA RUNGS
PA RNAMS DANG, GNOD SBYIN DANG,

SRIN BU RNAMS KYIS GLAGS RNYED PAR 'GYUR BA GANG YIN PA DANG,
GZHAN YANG SBRANG BU MCHU RING DANG, SHA SBRANG LA SOGS PA SRIN
BU GDUG PA CAN RNAMS KYIS ZOS PA DANG, GRANG BA DANG, TSA

PA DANG, BKRES PA DANG, SKOM PA DANG, RLUNG DANG, CHAR PA NYE BAR
GNAS PAR GYUR PA'I SDUG BSNGAL RNAM PA SNA TSOGS KYIS LUS NYON
MONGS PAR BYED DE, MIR GYUR PA RNAMS KYIS SDUG

BSNGAL YANG DE 'DRA NA, NGAN 'GRO RNAMS KYI SDUG BSNGAL LTA SMOS
KYANG CI DGOS TE, DE NI, SHIN TU BRJOD PAR DKA'O, ,DE LTA BAS NA,
'DI DAG THAMS CAD KYANG 'DAS PA'I DUS SU SDIG

PA MI DGE BA'I LAS MNGON PAR 'DUS MA BYAS PA'I DBANG GIS 'DI LTA
BU'I RNAM PAR SMIN PA MYONG BAR RIG PAR BYA'O, ,GANG GIS MTSON
CHA DAG GIS GNOD PA BYAS PA YONGS SU BSRUNG BA'I

PHYIR GRONG KHYER BRTZIGS TE 'OBS KYIS BSKOR NAS LUS 'DI YONGS SU
BSRUNGS KYANG RLUNG DANG, CHAR PA DANG, SBRANG BU MCHU RINGS
DANG, SHA SBRANG LA SOGS PA KHANG KHYIM DAG TU 'ONGS

NAS GNOD PA BYED PAR 'GYUR LA NAD BZHI BRGYA RTZA BZHIS KYANG
NANG DANG PHYI ROL NYON MONGS PAR BYED DO, ,BZA' BA DANG, BTUNG
BA DANG, MAL CHA DANG, NA BA'I GSOS SMAN DANG, ZHING DANG,


@397B KUN DGA' RA BA DANG, KHANG KHYIM DANG, GSER DANG, DNGUL LA
SOGS PA RIN PO CHE SNA BDUN DANG, BRAN PHO DANG, BRAN MO DANG,
SHING RTA DANG, BZHON PA DANG, 'TSO BA'I YO BYAD RNAMS YONGS SU
TSOL

BA NA GAL TE YID DANG MTHUN PAR MA GYUR NA YANG SDUG BSNGAL SKYED
PAR BYED LA, GAL TE LONGS SPYOD THOB PAR GYUR NA YANG SER SNAS
PHANGS SHING RTAG TU SRUNG BA DANG, GAL TE STOR CING CHUD

ZOS PAR GYUR NA YANG SDUG BSNGAL CHEN PO SKYED PAR BYED DO, ,DGA'
BO, MDOR NA NYE BAR LEN PA'I PHUNG PO LNGA'I LUS 'DI NI, 'GRO BA
DANG, SDOD PA DANG, 'DUG PA DANG, NYAL BA'I SPYOD LAM THAMS

CAD SDUG BSNGAL MA YIN PA GANG YANG MED PAS GAL TE YUN RING DU
'GRO ZHING SKAD CIG TZAM DU YANG NGAL GSOR MED PAR GYUR NA YANG
SDUG BSNGAL 'BYUNG BAR 'GYUR LA, SDOD PA DANG, 'DUG PA DANG,

NYAL BA DE DAG SO SO NAS YUN RING DU GYUR NA YANG THAMS CAD SDUG
BSNGAL BAR 'GYUR PAS, GAL TE YUN RING DU SONG SONG PA LAS SKAD
CIG TZAM 'DUG TU YOD PAR GYUR NA BDE BA'I 'DU SHES SKYED PAR

BYED KYANG DE YANG DAG PAR BDE BAR BYED PA MA YIN NO, ,GAL TE YUN
RING DU 'GRENG BA LAS SKAD CIG TZAM 'DUG PA DANG, GAL TE YUN RING
DU 'DUG PA LAS SKAD CIG TZAM NYAL BAR GYUR PA LA YANG DAG PA

MA YIN PAS BDE BA'I 'DU SHES SKYED PAR BYED KYANG DE YANG DAG PAR
BDE BA MA YIN PAS, DE'I PHYIR NYE BAR LEN PA'I PHUNG PO LNGA'I
LUS 'DI NI, THAMS CAD SDUG BSNGAL YIN PAR RIG PAR BYA'O, ,


@398A *, ,GANG LA LA ZHIG BDAG GI DON DANG, GZHAN GYI DON DANG,
BDAG DANG, GZHAN GYI DON GYI PHYIR DE LTA BU'I SDUG BSNGAL RNAMS
LA YONGS SU SKYO BA BSKYED NAS KHYIM

NAS KHYIM MED PAR RAB TU BYUNG STE YANG DAG PAR SLOB PAR BYED NA,
MYA NGAN LAS 'DAS PA RNAM PAR GROL BA'I CHOS LAS YONGS SU NYAMS
PAR MI 'GYUR LA, GANG LA LA ZHIG GOS DANG,

MAL CHA DANG, NA BA'I GSOS SMAN DANG, YO BYAD RNAMS KYIS DE LA
RIM GRO BYED PA DE DAG KYANG RNAM PAR SMIN PA CHEN PO'I MTHU
DANG, GRAGS PA THOB PAR 'GYUR RO, ,BCOM LDAN 'DAS

KYIS BKA' STZAL PA, DGA' BO, 'DI JI SNYAM DU SEMS, GZUGS GANG YIN
PA DE CI RTAG PA ZHIG YIN NAM, 'ON TE MI RTAG PA ZHIG YIN, BCOM
LDAN 'DAS LA TSE DANG LDAN PA

DGA' BOS GSOL PA, BCOM LDAN 'DAS, GZUGS DE NI, MI RTAG PA LAGS
SO, ,BCOM LDAN 'DAS KYIS BKA' STZAL PA, GAL TE MI RTAG PA YIN NA,
DE SDUG BSNGAL BA ZHIG

YIN NAM, 'ON TE SDUG BSNGAL MED PA ZHIG YIN, DGA' BOS GSOL PA,
GZUGS GANG YIN PA DE NI, SDUG BSNGAL BA LAGS SO, ,BCOM LDAN 'DAS
KYIS BKA' STZAL PA, GANG MI

RTAG CING SDUG BSNGAL BA DE NI, RNAM PAR 'JIG PA'I CHOS CAN YIN
NA, 'PHAGS PA'I NYAN THOS MANG DU THOS PA DANG LDAN PA GANG DE
LTA BU'I BSTAN PA THOS PAR GYUR NA YANG LUS 'DI NI,


@398B 'DI LTA BU'I GZUGS CAN NO, ,ZHES 'DZIN CING, DE LA BDAG
DANG, BDAG GIR 'DZIN PAR BYED DAM, BCOM LDAN 'DAS, DE NI, MA LAGS
TE, GZUGS LA BDAG CES BGYI BA YANG MA

MCHIS LA, BDAG GI ZHES BGYI BA YANG MA MCHIS LAGS SO, ,GZHAN YANG
DGA' BO, 'DI JI SNYAM DU SEMS, TSOR BA DANG, 'DU SHES DANG, 'DU
BYED DANG, RNAM PAR SHES PA

GANG YIN PA DE DAG CI, RTAG PA ZHIG YIN NAM, 'ON TE MI RTAG PA
ZHIG YIN, BCOM LDAN 'DAS LA TSE DANG LDAN PA DGA' BOS GSOL PA,
BCOM LDAN 'DAS, DE DAG THAMS CAD NI,

MI RTAG PA LAGS SO, ,BCOM LDAN 'DAS KYIS BKA' STZAL PA, GAL TE MI
RTAG PA YIN NA, CI SDUG BSNGAL BA ZHIG YIN NAM, 'ON TE SDUG
BSNGAL MED PA ZHIG YIN, DGA' BOS GSOL

PA; 'DI LTAR PHUNG PO BZHI PO DE DAG NI, SDUG BSNGAL BA ZHES BGYI
BA LAGS SO, ,BCOM LDAN 'DAS KYIS BKA' STZAL PA, GANG MI RTAG CING
SDUG BSNGAL BA DE NI, RNAM PAR 'JIG PA'I CHOS CAN

YIN NA; 'PHAGS PA NYAN THOS MANG DU THOS PA DANG LDAN PA GANG DE
LTA BU'I BSTAN PA THOS PAR GYUR NA YANG LUS 'DI'I PHUNG PO BZHI
PO DAG LA BDAG DANG, BDAG GIR 'DZIN PAR BYED DAM,

BCOM LDAN 'DAS, DE NI, MA LAGS TE, PHUNG PO BZHI BO DE DAG LA
YANG DAG PAR BDAG CES BGYI BA YANG MA MCHIS LA, BDAG GI ZHES BGYI
BA YANG MA MCHIS LAGS SO, ,GZHAN YANG


@399A *, ,DGA' BO, 'DI LTAR BDAG CES BGYI BA NI, 'DAS PA DANG, DA
LTAR BYUNG BA DANG, MA 'ONGS PA DANG, NANG DANG, PHYI ROL NA YANG
YOD PA MA YIN LA, RAGS

PA DANG, PHRA BA DANG, BZANG PO DANG, NGAN PA DANG, NYE BA DANG,
RING BA YANG MA YIN PAS CHOS DE DAG THAMS CAD NI, BDAG DANG, BDAG
GI BA MA YIN NO, ,DE LTA BAS NA, DGA'

BO; 'DI LTAR YANG DAG PA'I SHES PAS CHOS RNAMS LA BDAG MED PAR SO
SOR BRTAG PAR RIG PAR BYA'O, ,'PHAGS PA NYAN THOS MANG DU THOS PA
DANG LDAN PA GANG DE LTAR SO SOR

BRTAGS NAS YONGS SU SKYO BA SKYED PAR BYED NA, RNAM PAR GROL
ZHING MTHAR YONGS SU MYA NGAN LAS 'DAS PA THOB PAR 'GYUR TE, DE
LTAR YANG DAG PAR BSLAB NAS CHOS 'DI MNGON DU

GYUR PA'I TSE SKYE BA'I CHA NI, ZAD CING, TSANGS PAR SPYOD PA
YANG DAG PAR SPYAD PAS BYA BA BYAS NAS YANG SRID PA PHYI MA LEN
PAR MI 'GYUR RO, ,BCOM LDAN 'DAS KYIS CHOS KYI RNAM GRANGS

'DI BKA' STZAL PA NA, TSE DANG LDAN PA DGA' BO NI, RDUL SPANGS
SHING DRI MA DANG BRAL BAS CHOS KYI MIG RNAM PAR DAG PA THOB PAR
'GYUR TO, ,DGE SLONG LNGA BRGYA PO DE DAG NI, CHOS RNAMS

LA LEN PA MED PAR ZAG PA ZAD NAS SEMS RNAM PAR GROL BAR GYUR TO,
,BCOM LDAN 'DAS KYIS DE SKAD CES BKA' STZAL NAS 'KHOR MANG PO
RNAMS BCOM LDAN 'DAS KYIS GSUNGS PA LA MNGON


@399B PAR BSTOD DO,, ,,'PHAGS PA DKON MCHOG BRTZEGS PA CHEN PO'I
CHOS KYI RNAM GRANGS LE'U STONG PHRAG BRGYA BA LAS, TSE DANG LDAN
PA DGA' BO LA MNGAL DU 'JUG PA BSTAN PA'I

LE'U STE, LE'U BCU GSUM PA RDZOGS SO,, ,,LO TZTSA BA 'GOS CHOS
GRUB KYIS RGYA NAG GI DPE LAS BSGYUR CING ZHUS TE GTAN LA PHAB
PA,