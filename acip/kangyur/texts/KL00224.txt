@267A RGYA GAR SKAD DU, A'ARYA STHI RA AA DHYA SHA YI BA RI
BARTA N'A MA MA H'A Y'A NA S'U TRA, BOD SKAD DU, 'PHAGS

PA LHAG PA'I BSAM PA BRTAN PA'I LE'U ZHES BYA BA THEG PA CHEN
PO'I MDO, ,SANGS RGYAS DANG BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS THOS PA


@267B DUS GCIG NA, BCOM LDAN 'DAS RGYAL PO'I KHAB NA BYA RGOD KYI
PHUNG PO'I RI LA DGE SLONG STONG NYIS BRGYA LNGA BCU'I DGE SLONG
GI DGE 'DUN CHEN PO DANG, BYANG CHUB SEMS DPA' LNGA BRGYA TZAM
DANG

THABS CIG TU BZHUGS SO, ,DE'I TSE BYANG CHUB SEMS DPA' LHAG PA'I
BSAM PA BRTAN PA NANG PAR SNGAR SHAM THABS DANG, CHOS GOS BGOS,
LHUNG BZED THOGS TE RGYAL PO'I KHAB TU BSOD

SNYOMS LA SONG NGO, ,DE NAS BYANG CHUB SEMS DPA' LHAG PA'I BSAM
PA BRTAN PA BSOD SNYOMS KYI PHYIR RGYAL PO'I KHAB KYI GRONG KHYER
CHEN POR MTHAR CHAGS SU RGYU BA NA TSONG DPON

ZHIG GI KHYIM NA BU MO GZUGS BZANG BA, MDZES PA, BLTA NA SDUG PA,
KHA DOG BZANG PO RGYAS PA MCHOG DANG LDAN PA ZHIG YOD PA MTHONG
NGO, ,DES BU MO DE MTHONG NAS 'DOD CHAGS

KYI YONGS SU GDUNG BA SKYES TE, DES MI SDUG PA YID LA BYA'O SNYAM
DU BSAMS KYANG DE'I SEMS SDUG PA'I MTSAN MA 'BA' ZHIG GIS YONGS
SU ZIN TE 'DUG PAR 'GYUR TO, ,DE

NAS BYANG CHUB SEMS DPA' LHAG PA'I BSAM PA BRTAN PA DGA' BAR
'DZIN PA'I SEMS KYIS KHYIM DE NAS BSOD SNYOMS MA BLANGS PAR RGYAL
PO'I KHAB KYI GRONG KHYER NAS LHUNG

BZED STONG BZHIN DU PHYIR SONG STE, 'DOD PA'I RTOG PA DE YID LA
MI BYA BAR BYA BA'I PHYIR 'BAD NA, SO SOR RTOG PA'I STOBS KYIS
KYANG 'DOD PA'I RTOG PA BSAL MA NUS NAS BCOM


@268A *, ,LDAN 'DAS KYIS LHA'I SPYAN RNAM PAR DAG PA MI'I LAS
'DAS PAS BYANG CHUB SEMS DPA' LHAG PA'I BSAM PA BRTAN PA'I 'DOD
PA'I RTOG PA DANG LDAN PA SO SOR

RTOG PA'I STOBS KYIS KYANG 'DOD PA'I RTOG PA BSAL MA NUS PA GZIGS
SO, ,DE NAS BCOM LDAN 'DAS KYIS BYANG CHUB SEMS DPA' LHAG PA'I
BSAM PA BRTAN PA GDUL BAR

BYA BA'I DBANG GI PHYIR BYANG CHUB SEMS DPA' LHAG PA'I BSAM PA
BRTAN PA LAM GANG NAS 'GRO BA'I LAM DER TSONG DPON GYI BU MO DE
CI 'DRA BA DE 'DRA BA'I BU MO ZHIG SPRUL NAS BYANG CHUB

SEMS DPA' LHAG PA'I BSAM PA BRTAN PAS SPRUL PA'I BU MO DE MTHONG
NGO, ,MTHONG NAS KYANG 'DI SKAD CES SMRAS SO, ,RIGS KYI BU MO,
KHYOD GAR 'GRO ,SPRUL PA'I BU MOS SMRAS PA, KHYOD

GAR BZHUD PA DER BDAG MCHI'O, ,DE NAS BYANG CHUB SEMS DPA' LHAG
PA'I BSAM PA BRTAN PA 'JIGS SHING SKRAG NAS BROS SO, ,BROS NAS RI
BGROD DKA' BA ZHIG TU SONG NGO, ,SPRUL

PA'I BU MO DE YANG RI BGROD DKA' BA DE NYID DU SONG NGO, ,DE NAS
BYANG CHUB SEMS DPA' LHAG PA'I BSAM PA BRTAN PA LUS NGAL CHAD DE
'DUG GO ,SPRUL PA'I BU MO DE YANG BYANG CHUB SEMS

DPA' LHAG PA'I BSAM PA BRTAN PA'I MDUN DU 'DUG GO ,'DUG NAS KYANG
TSIGS SU BCAD PA 'DI SKAD CES SMRAS SO, ,BDAG NI SEMS KYIS SPANG
BAR BGYI, ,LUS NI BROS PAS CI


@268B ZHIG BYA; ;BRTAN PO LUS NI BROS PA YIS, ,'DOD CHAGS SPONG
BAR MI 'GYUR RO, ,DE NAS SPRUL PA'I BU MO DES TSIGS SU BCAD PA DE
SKAD CES SMRAS NAS RI BGROD DKA' BA DE LAS LHUNG NGO, ,

LHUNG NAS DE'I MGO YANG LOGS SHIG TU SONG NGO, ,LAG PA YANG LOGS
SHIG ,RKANG PA YANG LOGS SHIG ,YAN LAG DANG, NYID LAG RNAMS KYANG
LOGS SHIG TU SONG STE, 'DI LTA STE ,

DPER NA, KHAB BCANGS PA LAS RAB TU DROS SHING RAB TU ZHU NAS SA
LA THIM PA DE BZHIN DU SPRUL PA'I BU MO DE DE NYID DU MI SNANG
BAR GYUR TO, ,DE NAS BYANG CHUB SEMS DPA' LHAG PA'I BSAM

PA BRTAN PAS SPRUL PA'I BU MO DE MTHONG NAS 'DOD CHAGS KYI SEMS
DE NYID ZHI BAR GYUR TE, DE SKYO BA CHEN PO SKYES SO, ,DES SKYO
BA CHEN PO THOB STE SPRUL PAS TSIGS SU BCAD PA SMRAS PA

DE MNGON SUM DU GYUR NAS DE 'DI SNYAM DU SEMS TE, RANG BZHIN 'DI
DAG THAMS CAD BCOM LDAN 'DAS LA BDAG GIS GSOL TO, ,DE LTAR BYAS
NA, BCOM LDAN 'DAS KYI THUGS KYIS SEMS

MKHYEN NAS CI NAS BDAG GIS CHOS MNGON PAR RTOGS PAR 'GYUR BA'I
CHOS STON PAR 'GYUR SNYAM MO, ,DE NAS BYANG CHUB SEMS DPA' LHAG
PA'I BSAM PA BRTAN PA RI BGROD DKA' BA DE

NAS BYUNG NAS BCOM LDAN 'DAS GA LA BA DER SONG STE PHYIN NAS BCOM
LDAN 'DAS KYI ZHABS LA MGO BOS PHYAG 'TSAL TE PHYOGS GCIG TU 'DUG
GO ,DE'I TSE BCOM LDAN 'DAS 'KHOR


@269A *, ,'BUM PHRAG DU MAS YONGS SU BSKOR CING MDUN GYIS BLTAS
NAS CHOS STON TO, ,BYANG CHUB SEMS DPA' LHAG PA'I BSAM PA BRTAN
PAS BCOM LDAN

'DAS KYI BKA' RDZOGS PAR RIG NAS BLA GOS PHRAG PA GCIG TU GZAR TE
PUS MO'I LHA NGA SA LA BTZUGS NAS BCOM LDAN 'DAS GA LA BA DE LOGS
SU THAL MO SBYAR BA BTUD DE

BCOM LDAN 'DAS LA RANG BZHIN THAMS CAD GSOL TO, ,BCOM LDAN 'DAS
KYIS BKA' STZAL PA, RIGS KYI BU, GANG LAM GYIS 'BYUNG BA YONGS SU
TSOL BA DE NI, DE BZHIN TE,

RIGS KYI BU, DE BZHIN GSHEGS PAS NI, CHAGS PAR 'GYUR BA'I CHOS
RNAMS SPANGS PAS 'DOD CHAGS SPONG BAR MA GSUNGS SO, ,DE BZHIN DU
ZHE SDANG BAR 'GYUR BA DANG, GTI

MUG PAR 'GYUR BA'I CHOS RNAMS SPANGS PAS DE BZHIN GSHEGS PAS GTI
MUG SPONG BAR MA GSUNGS SO, ,DE CI'I PHYIR ZHE NA, RIGS KYI BU,
DE BZHIN GSHEGS PA NI, CHOS

GANG YANG DOR BAR BYA BA'AM, THOB PAR BYA BA'I PHYIR CHOS MI STON
TO, ,YONGS SU SHES PAR BYA BA DANG, YONGS SU SPANG BAR BYA BA
DANG, BSGOM PAR BYA BA DANG, MNGON SUM DU BYA BA

DANG, MNGON PAR RTOGS PAR BYA BA DANG, 'KHOR BA LAS BSKYOD PAR
BYA BA DANG, MYA NGAN LAS 'DAS PAR 'GRO BAR BYA BA DANG, BSAL BAR
BYA BA DANG, GZHAG PAR BYA BA DANG, DBYE


@269B BAR BYA BA'I PHYIR CHOS MI STON TO, ,RIGS KYI BU, GNYIS SU
DBYE BA NI, DE BZHIN GSHEGS PA RNAMS KYI CHOS NYID MA YIN NO,
,GNYIS SU SPYOD PA GANG YIN PA DE DAG NI, YANG DAG PA LA ZHUGS

PA MA YIN NO, ,RIGS KYI BU, GNYIS GANG ZHE NA, BDAG GIS 'DOD
CHAGS SPANG BAR BYA'O SNYAM PA 'DI NI, GNYIS SO, ,BDAG GIS ZHE
SDANG SPANG BAR BYA'O, ,BDAG GIS GTI MUG SPANG PA

BYA'O SNYAM PA 'DI NI, GNYIS SO, ,DE LTAR SBYOR BA GANG YIN PA DE
DAG NI, YANG DAG PA LA ZHUGS PA MA YIN TE, DE DAG NI, LOG PAR
ZHUGS PA ZHES BYA'O, ,RIGS KYI BU, 'DI LTA STE,

DPER NA, MI LA LA ZHIG GIS SGYU MA MKHAN GYI ROL MO BYUNG BA'I
TSE SGYU MA MKHAN GYIS SPRUL PA'I BUNG MED MTHONG NA 'DOD CHAGS
KYI SEMS BSKYED DE, DE 'DOD CHAGS KYIS SEMS DKRIS

NAS 'KHOR GYIS 'JIGS SHING BAG TSA STE STAN LAS LANGS NAS SONG
STE, DE SONG NAS BUD MED DE NYID LA MI SDUG PA YID LA BYED CING,
MI RTAG PA DANG, SDUG BSNGAL BA DANG, STONG PA DANG,

BDAG MED PAR YID LA BYED NA, RIGS KYI BU, 'DI JI SNYAM DU SEMS,
CI MI DE YANG DAG PAR ZHUGS PA YIN NAM, 'ON TE LOG PAR ZHUGS PA
YIN, GSOL PA, BCOM LDAN 'DAS,

GANG BUD MED MA MCHIS PA LA MI SDUG PAR YID LA BGYID CID MI RTAG
PA DANG, SDUG BSNGAL BA DANG, STONG PA DANG, BDAG MED PAR YID LA
BGYID PA'I MI DE'I MNGON PAR BRTZON PA DE NI,


@270A *, ,LOG PA LAGS SO, ,BCOM LDAN 'DAS KYIS BKA' STZAL PA,
RIGS KYI BU, 'DI NA DGE SLONG DANG, DGE SLONG MA DANG, DGE BSNYEN
DANG, DGE BSNYEN MA KHA

CIG MA SKYES MA BYUNG BA'I CHOS RNAMS LA MI SDUG PAR YID LA BYED
CING MI RTAG PA DANG, SDUG BSNGAL BA DANG, STONG PA DANG, BDAG
MED PAR YID LA BYED PA GANG YIN PA RNAMS KYANG DE DANG

'DRA BAR BLTA BAR BYA'O, ,NGA NI, MI BLUN PO DE DAG LA LAM SGOM
PA YIN NO, ,ZHES MI SMRA STE, DE DAG NI, LOG PAR ZHUGS PA ZHES
BYA'O, ,RIGS KYI BU, 'DI LTA STE, DPER NA, MI

LA LA GNYID LOG PA'I RMI LAM DU BDAG GI KHYIM DU RGYAL PO'I BTZUN
MO MTHONG NAS DE DANG LHAN CIG NYAL BAR BYED DE, DRAN PA NYAMS
PA'I PHYIR BDAG NI, GSAD DO SNYAM DU DE LTAR SEMS

NAS RGYAL POS MTSOR GRANG, DES BDAG GSAD DU 'ONG NGO SNYAM NAS DE
'JIGS SHING SKRAG STE BROS NA, 'DI JI SNYAM DU SEMS, CI MI DE
'JIGS SHING SKRAG STE BROS PAS RGYAL PO'I

BTZUN MO'I PHYIR 'JIGS PA DE LAS THAR PAR 'GYUR RAM, GSOL PA,
BCOM LDAN 'DAS, DE NI, MA LAGS SO, ,DE CI'I SLAD DU ZHE NA, BCOM
LDAN 'DAS, 'DI LTAR MI DES BUD MED MA

MCHIS PAR BUD MED KYI 'DU SHES BSKYED DE YANG DAG PA MA LAGS PA
KUN BRTAGS PA'I SLAD DU'O, ,BCOM LDAN 'DAS KYIS BKA' STZAL PA,
RIGS KYI BU, 'DI NA DGE SLONG DANG, DGE SLONG


@270B MA DANG, DGE BSNYEN DANG, DGE BSNYEN MA KHA CIG 'DOD CHAGS
MED PA LA 'DOD CHAGS KYI 'DU SHES BSKYED NAS 'DOD CHAGS KYI 'JIGS
PAS SKRAG STE, 'DOD CHAGS LAS NGES PAR 'BYUNG

BA YONGS SU TSOL BA DANG, DE BZHIN DU ZHE SDANG MED PAR ZHE SDANG
GI 'DU SHES BSKYED, GTI MUG MED PAR GTI MUG GI 'DU SHES BSKYED
NAS GTI MUG GIS 'JIGS PAS SKRAG STE, GTI

MUG LAS NGES PAR 'BYUNG BA YONGS SU TSOL BA GANG YIN PA RNAMS
KYANG DE DANG 'DRA BAR BLTA BAR BYA'O, ,NGA NI, MI BLUN PO DE DAG
LA LAM SGOM PA YIN NO, ,ZHES MI SMRA STE, DE DAG NI, LOG

PAR ZHUGS PA ZHES BYA'O, ,RIGS KYI BU, 'DI LTA STE, DPER NA, MI
DES MED BZHIN DU SGRO BTAGS PAS 'JIGS PA MED PA LA 'JIGS PA'I 'DU
SHES BSKYED PA DE BZHIN DU RIGS KYI

BU; BYIS PA SO SO'I SKYE BO'I RNAMS NI, 'DOD CHAGS KYI MTHA' MA
SHES NAS 'DOD CHAGS KYI MTHA'I 'JIGS PAS SKRAG STE, 'DOD CHAGS
KYI MTHA' LAS NGES PAR 'BYUNG BA YONGS SU

TSOL LO; ;ZHE SDANG GI MTHA' CI'ANG MED PA'I MTHAR MA SHES NAS
ZHE SDANG GI MTHA'I 'JIGS PAS SKRAG CING CI YANG MED PA'I MTHA'
LAS NGES PAR 'BYUNG BA YONGS SU TSOL LO, ,GTI MUG GI

MTHA' STONG PA NYID KYI MTHAR MA SHES NAS GTI MUG GI MTHA'I 'JIGS
PAS SKRAG STE, STONG PA NYID KYI MTHA' LAS NGES PAR 'BYUNG BA
YONGS SU TSOL BAR BYED DO, ,NGA NI, MI BLUN PO DE


@271A *, ,DAG LA LAM SGOM PA YIN NO, ,ZHES MI SMRA STE, DE DAG
NI, LOG PAR ZHUGS PA ZHES BYA'O, ,RIGS KYI BU, 'DI LTA STE, DPER
NA, MI LA LA ZHIG SOS KA'I

ZLA BA THA MA'I NYI MA GUNG LA LAM DU ZHUGS NAS TSA BAS NYEN TE
NGAL CHAD NAS SKOM ZHING GDUNGS TE SHIN TU SO SOR RTOG PA'I STOBS
DANG LDAN PAR GYUR NAS DES 'BROG DGON PAR SMIG

RGYU'I CHU 'DAL BA CHEN PO'I RGYUN 'BAB PA MTHONG LA, DE DER 'DI
LTAR SO SOR RTOG PAR BYED DE, BDAG KHYIM DU MA PHYIN GYI BAR DU
RE ZHIG CHU 'DI BTUNG BAR MI BYA'O, ,SNYAM NAS DES

SMIG RGYU DE POR TE RANG GI KHYIM DU SONG NGO, ,RANG GI KHYIM DU
SONG NAS BDAG SKOM LA CHU MTHONG BZHIN DU MA 'THUNGS PAR BOR BA
NI, BDAG GIS NGO MTSAR BA ZHIG BYAS SO, ,BDAG GIS

MCHOG TU NGO MTSAR BA ZHIG BYAS SO, ,ZHES CHED DU BRJOD PA CHED
DU BRJOD NA, RIGS KYI BU, 'DI JI SNYAM DU SEMS, MI DES CHU MED
CING YOD PA MA YIN PA MA 'THUNGS TE BOR BA

LA NGO MTSAR ZHIG BYAS PA YOD DAM, GSOL PA, BCOM LDAN 'DAS, DE
NI, MA LAGS SO, ,DE CI'I SLAD DU ZHE NA, BCOM LDAN 'DAS, DE NA
CHAB KYANG MA MCHIS, CHAB TU GDAGS

PA YANG MA MCHIS TE, BCOM LDAN 'DAS, MI DE CHAB MA MCHIS PAR 'DU
SHES 'KHRUL TE, DE CHAB DOR BAR SO SOR RTOG PAR BGYID CING MI
BDEN PA'I DGA' BA DANG, MCHOG TU


@271B DGA' BA BSKYED NAS DGA' BA DES MGU BAR 'DZIN PAR BYAS SO,
,BCOM LDAN 'DAS KYIS BKA' STZAL PA, RIGS KYI BU, 'DI NA DGE SLONG
DANG, DGE SLONG MA DANG, DGE BSNYEN DANG, DGE

BSNYEN MA KHA CIG DE BZHIN GSHEGS PA'I DGONGS PA'I TSIG MA SHES
NAS SER SNA'I SEMS YONGS SU SPANG BA'I PHYIR SBYIN PA MED PAR
SBYIN PA'I 'DU SHES BSKYED DE MED BZHIN DU

SO SOR RTOG PAR BYED LA, MI BDEN PA'I DGA' BA DANG, MCHOG TU DGA'
BA SKYED CING BDAG CAG GIS NI, SER SNA'I SEMS BSAL TO SNYAM STE,
DGA' BA DES MGU PAR 'DZIN PA

DANG, 'CHAL PA'I TSUL KHRIMS KYI SEMS YONGS SU SPANG PA'I PHYIR
TSUL KHRIMS MED PAR TSUL KHRIMS KYI 'DU SHES SKYED DE MED BZHIN
DU SO SOR RTOG PAR BYED LA, MI BDEN PA'I

DGA' BA DANG, MCHOG TU DGA' BA SKYED CING BDAG CAG GIS NI, 'CHAL
PA'I TSUL KHRIMS KYI SEMS BSAL TO SNYAM STE, DGA' BA DES MGU BAR
'DZIN PA DANG, GNOD SEMS KYI SEMS

YONGS SU SPANG BA'I PHYIR BZOD PA MED PAR BZOD PA'I 'DU SHES
SKYED DE MED BZHIN DU SO SOR RTOG PAR BYED LA, MI BDEN PA DANG,
MCHOG TU DGA' BA SKYED CING BDAG CAG GIS NI ,

GNOD PA'I SEMS KYIS SEMS BSAL TO SNYAM STE, DGA' BA DES MGU BAR
'DZIN PA DANG, LE LO'I SEMS YONGS SU SPANG BA'I PHYIR BRTZON
'GRUS MED PAR BRTZON 'GRUS KYI 'DU SHES


@272A *, ,BSKYED DE, MED BZHIN DU SO SOR RTOG PAR BYED LA, MI
BDEN PA'I DGA' BA DANG, MCHOG TU DGA' BA SKYED CING BDAG CAG GIS
NI, LE LO'I SEMS

BSAL TO SNYAM STE, DGA' BA DES MGU BAR 'DZIN PA DANG, RNAM PAR
G-YENG PA'I SEMS YONGS SU SPANG BA'I PHYIR BSAM GTAN MED PAR BSAM
GTAN GYI 'DU SHES SKYED DE MED

BZHIN DU SO SOR RTOG PAR BYED LA, MI BDEN PA'I DGA' BA DANG,
MCHOG TU DGA' BA SKYED CING BDAG CAG GIS NI, RNAM PAR G-YENG BA'I
SEMS BSAL TO SNYAM STE, DGA' BA

DES MGU BAR 'DZIN PA DANG, MI SHES PA'I SEMS YONGS SU SPANG BA'I
PHYIR SHES RAB MED PAR SHES RAB KYI 'DU SHES SKYED DE MED BZHIN
DU SO SOR RTOG PAR BYED LA, MI

BDEN PA'I DGA' BA DANG, MCHOG TU DGA' BA SKYED CING BDAG CAG GIS
NI, MI SHES PA'I SEMS BSAL TO SNYAM STE, DGA' BA DES MGU BAR
'DZIN PA GANG YIN PA RNAMS

KYANG DE DANG 'DRA BAR BLTA BAR BYA'O, ,NGA NI, MI BLUN PO DE DAG
LA LAM SGOM PA YIN NO, ,ZHES MI SMRA STE, DE DAG NI, LOG PAR
ZHUGS PA ZHES BYA'O, ,RIGS KYI BU, 'DI LTA STE,

DPER NA, MI ZHIG CHU MED PAR 'DU SHES 'KHRUL TE, DE CHU DOR BAR
SO SOR RTOG PAR BYED LA, MI BDEN PA'I DGA' BA DANG, MCHOG TU DGA'
BA SKYED CING DGA' BA DES MGU BAR


@272B 'DZIN PA DE BZHIN DU RIGS KYI BU, 'DI NA DGE SLONG DANG,
DGE SLONG MA DANG, DGE BSNYEN DANG, DGE BSNYEN MA KHA CIG DE
BZHIN GSHEGS PA'I CHOS KYI DBYINGS MA SHES NAS RGYUN DU

ZHUGS PA'I 'BRAS BU MED PAR RGYUN DU ZHUGS PA'I 'BRAS BUR 'DU
SHES 'KHRUL, LAN CIG PHYIR 'ONG BA'I 'BRAS BU MED PAR LAN GCIG
PHYIR 'ONG BA'I 'BRAS BUR 'DU SHES

'KHRUL; PHYIR MI 'ONG BA'I 'BRAS BU MED PAR PHYIR MI 'ONG BA'I
'BRAS BUR 'DU SHES 'KHRUL, DGRA BCOM PA NYID KYI 'BRAS BU MED PAR
DGRA BCOM PA NYID KYI 'BRAS BUR 'DU

SHES 'KHRUL, RANG SANGS RGYAS NYID KYI 'BRAS BU MED PAR RANG
SANGS RGYAS NYID KYI 'BRAS BUR 'DU SHES 'KHRUL, SANGS RGYAS NYID
KYI 'BRAS BU MED PAR SANGS RGYAS NYID KYI

'BRAS BUR 'DU SHES 'KHRUL, MYA NGAN LAS 'DAS PA'I 'BRAS BU MED
PAR MYA NGAN LAS 'DAS PA'I 'BRAS BUR 'DU SHES 'KHRUL TE, MED
BZHIN DU SO SOR RTOG PAR BYED LA, MI

BDEN PA'I DGA' BA DANG, MCHOG TU DGA' BA SKYED CING DGA' BA DES
MGU BAR 'DZIN PA GANG YIN PA RNAMS KYANG DE DANG 'DRA BAR BLTA
BAR BYA'O, ,NGA NI, MI BLUN PO DE DAG LA

LAM SGOM PA YIN NO, ,ZHES MI SMRA STE, DE DAG NI, LOG PAR ZHUGS
PA ZHES BYA'O, ,RIGS KYI BU, DE LTA BAS NA, RIGS KYI BU'AM, RIGS
KYI BU MO DAD PA CAN RNAMS KYIS


@273A *, ,JI LTAR SMIG RGYU LA CHU'I 'DU SHES SKYED PA DE LTA BUR
CHOS RNAMS RAB TU SHES PAR BYA'O, ,DE LTAR CHOS RNAMS RAB TU SHES
PA DE DAG NI, YANG DAG PAR

ZHUGS PA YIN NAM, GZHAN DU SHES PA GANG DAG YIN PA DE DAG NI,
YANG DAG PAR ZHUGS PA MA YIN NO, ,DA NI, MI BLUN PO DE DAG LA LAM
SGOM PA YIN NO, ,ZHES MI SMRA STE, DE

DAG NI; LOG PAR ZHUGS PA ZHES BYA'O, ,RIGS KYI BU, 'DI LTA STE,
DPER NA, BUD MED GCIG GIS ME LONG BLANGS TE BZHIN GYIS MTSAN MA
BRTAGS NA, DES ME LONG SHIN TU

PHYIS PA DE LA GZUGS BRNYAN MDZES SHING BLTA NA SDUG PA MTHONG
NAS DES DE LA BDAG GIS NI, GZUGS BRNYAN 'DI LA 'DOD CHAGS KYI
SEMS BSKYED PAR MI BYA'O, ,DE CI'I

PHYIR ZHE NA, 'DI NI, BDAG GI MA YIN LA, BDAG KYANG 'DI'I MA YIN
PA'I PHYIR RI SNYAM DU SO SOR RTOG PAR BYED NA, RIGS KYI BU, 'DI
JI SNYAM DU SEMS, DE LTAR GZUGS BRNYAN DE

BUD MED 'DI LA 'DOD CHAGS KYI SEMS MI SKYED PA NGO MTSAR TO SNYAM
DU 'DZIN TAM, GSOL PA, BCOM LDAN 'DAS, DE NI, MA LAGS SO, ,DE
CI'I SLAD DU ZHE NA, BCOM LDAN

'DAS; GZUGS BRNYAN NI, RNAM PAR RTOG PA MA MCHIS PA DANG, YONGS
SU MA GRUB PA LAGS TE, DE LA RTOG PA CI YANG MA MCHIS PA'I SLAD
DU'O, ,BCOM LDAN 'DAS KYIS BKA' STZAL


@273B PA; ROGS KYI BU, DE DE BZHIN TE, BYIS PA SO SO'I SKYE BO
RNAMS NI, GZUGS RNAMS LA RTOG PAR BYED DE, GZUGS 'DI DAG NI, DAN
NO, ,'DI DAG NI, 'BRING NGO, ,'DI DAG NI, RAB BO SNYAM

DU SEMS MOD KYI, 'ON KYANG GZUGS RNAMS NI, GZUGS KYI NGO BO NYID
LA RNAM PAR RTOG PA MI SKYED DE, RTOG PAR MI BYED, RNAM PAR RTOG
PAR MI BYED DO, ,SGRA DANG, DRI DANG, RO DANG, REG BYA

RNAMS KYANG DE DANG 'DRA'O, ,'DI LTAR YANG BYIS PA SO SO'I SKYE
BO RNAMS NI, CHOS RNAM PAR RTOG PAR BYED DO, CHOS 'DI DAG NI, DAN
NI, ,'DI DAG NI, 'BRING NGO, ,'DI DAG NI, RAB BO SNYAM DU

SEMS MOD KYI, 'ON KYANG CHOS RNAMS NI, CHOS KYI NGO BO NYID LA
RNAM PAR RTOG PA MI SKYED DE, RTOG PAR MI BYED, RNAM PAR RTOG PAR
MI BYED DO, ,RIGS KYI BU, 'DI LTA STE, DPER NA, BUD MED

DES MED PA DE YOD PA'I 'DU SHES BSKYED NAS DE'ANG SO SOR RTOG PAR
BYED CING DE LA MNGON PAR ZHEN PA DE BZHIN DU RIGS KYI BU, 'DI NA
DGE SLONG DANG, DGE SLONG MA DANG, DGE BSNYEN DANG, DGE

BSNYEN MA KHA CIG CHOS THAMS CAD GZUGS BRNYAN LTA BUR MA SHES NAS
'DI SKAD DU BDAG CAG GZUGS RNAMS LA CHAGS PAR MI BYA'O, ,DE BZHIN
DU BDAG CAG SGRA RNAMS DANG, DRI RNAMS

DANG, RO RNAMS DANG, REG BYA RNAMS DANG, CHOS RNAMS LA CHAGS PAR
MI BYA'O, ,BDAG CAG GIS SNGOM PA BSGRUB PAR BYA'O, ,ZHES ZER TE,
DE DAG MED PA DE LA YOD PAR 'DU SHES BSKYED


@274A *, ,NAS MED BZHIN DU SO SOR RTOG PAR BYED DE, DE LA MNGON
PAR ZHEN LA, DES KYANG DGA' BAR 'DZIN CING BDAG CAG LA NI, BSTOD
PAR BYED, GZHAN LA NI, BRNYAS PAR

BYED PA GANG DAG YIN PA RNAMS KYANG DE DANG 'DRA BAR BLTA BAR
BYA'O, ,NGA NI, MI BLUN PO DE DAG LA LAM SGOM PA YIN NO, ,ZHES MI
SMRA STE, DE DAG NI, LOG PAR ZHUGS PA ZHES BYA'O, ,RIGS KYI BU,

'DI LTA STE, DPER NA, MO GSHAM ZHIG YOD LA DE DRAN PA NYAMS PAS
'DI LTAR BDAG NI, BU MI 'DOD PAR BYA'O, ,ZHES DAM 'CHA' BAR BYED
PA DE LA, BUD MED LA LA ZHIG GIS YID BSRUNG BA'I PHYIR

SHES SHING DOGS BZHIN DU 'DI SKAD CES, KHYOD KYI BU GZUGS BZANG
ZHING MDZES LA BLTA NA SDUG PA ZHIG YOD PAR 'GYUR GYI, 'DI LTAR
DAM MI BCA' BAR GSOL ZHES ZER LA, DE NAS MO

GSHAM DES BUD MED DE'I TSIG MNYAN NAS DRAN PA NYAMS PAS BDAG GI
BU GZUGS BZANG ZHING MDZES LA BLTA NA SDUG PA ZHIG YOD PAR 'GYUR
RO SNYAM DU RE BA'I SEMS SKYED PAR BYED DE,

SEMS 'KHRUL PA DES 'DU SHES KYI RNAM PA DES SEMS YONGS SU MGU BAR
BYED LA, BU NI, SKYES KYANG MA SKYES, SKYE BAR YANG MI 'GYUR BA
DE BZHIN DU RIGS KYI BU, DE BZHIN GSHEGS PA

NI; CHOS THAMS CAD MO GSHAM GYI BU DANG 'DRA BAR MKHYEN CING
GZIGS BZHIN DU 'JIG RTEN GYI RJES MTHUN PAR BYA BA'I PHYIR GNYIS
SU STON TE, 'DAS PA'I DUS NA KHYED MING 'DI ZHES BYA BAR


@274B GYUR; RIGS NI, 'DI ZHES BYA, RUS NI, 'DI ZHES BYA, KHA DOG
NI, 'DI 'DRA BAR 'GYUR, ZAS NI, 'DI LTA BU ZHIG ZA ZA, YUN NI,
'DI SRID CIG TU GNAS GNAS, BDE BA DANG SDUG BSNGAL NI,

'DI LTA BU ZHIG NYAMS SU MYONG, TSE'I MTHA' NI, 'DI SRID CIG TU
GYUR TO, ,MA 'ONGS PA'I DUS NA NI, 'DI LTA BU ZHIG TU 'GYUR TE,
MING NI, 'DI SKAD CES BYA BAR 'GYUR, RIGS NI, 'DI

ZHES BYA; RUS NI, 'DI ZHES BYA, KHA DOG NI, 'DI 'DRA BAR 'GYUR,
ZAS NI, 'DI LTA BU ZHIG ZA BAR 'GYUR, YUN NI, 'DI SRID CIG TU
GNAS PAR 'GYUR, BDE BA DANG SDUG BSNGAL NI,

'DI LTA BU ZHIG NYAMS SU MYONG BAR 'GYUR, TSE'I MTHA' NI, 'DI
SRID CIG TU 'GYUR RO, ,DE BZHIN DU DA LTAR BYUNG BA'I DUS NA MING
NI, 'DI ZHES BYA, RIGS NI, 'DI ZHES BYA, RUS NI,

'DI ZHES BYA, KHA DOG NI, 'DI 'DRA BA ZHIG ,ZAS NI, 'DI LTA BU
ZHIG ZA, YUN NI, 'DI SRID GNAS, BDE BA DANG, SDUG BSNGAL BA NI,
'DI LTA BU ZHIG NYAMS SU MYONG, ,TSE'I MTHA' NI, 'DI

SRID CIG THUB BO ZHES STON PAR MDZAD DO, ,RIGS KYI BU, DPER NA,
MO GSHAM DE RANG GI BRTAGS PAS BU'I 'DU SHES DES RE BAR BYED LA
BU DE NI, MI SKYE BA'I CHOS CAN NO, ,MI SKYE BA'I

CHOS CAN YIN PAS NA, MI 'GAG PA'I CHOS CAN NO, ,MI 'GAG PA'I CHOS
CAN YIN PAS NA, RNAM PAR RIG BYED MA YIN PA'I CHOS CAN NO, ,RIGS
KYI BU, DE BZHIN DU GZUGS THAMS CAD


@275A *, ,NI; GZUGS KYI NGO BO NYID KYIS MA SKYE BA'I CHOS CAN
NO, ,MI SKYE BA'I CHOS CAN YIN PAS NA, MI 'GAG PA'I CHOS CAN NO,
,MI 'GAG PA'I CHOS CAN YIN PAS NA, RNAM

PAR RIG BYED MA YIN PA'I CHOS CAN NO, ,TSOR BA THAMS CAD DANG,
'DU SHES THAMS CAD DANG, 'DU BYED THAMS CAD DANG, RNAM PAR SHES
PA THAMS CAD KYANG DE DANG 'DRA STE, RNAM PAR

SHES PA'I NGO BO NYID KYIS MI SKYE BA'I CHOS CAN NO, ,MI SKYE
BA'I CHOS CAN YIN PAS NA, MI 'GAG PA'I CHOS CAN NO, ,MI 'GAG PA'I
CHOS CAN YIN PAS NA, RNAM PAR RIG BYED MA

YIN PA'I CHOS CAN TE, CHOS KYI NGO BO NYID DE LTAR MI SHES PA
GANG DAG YIN PA DE DAG NI, YANG DAG PAR ZHUGS PA MA YIN NO, ,NGA
NI, MI BLUN PO DE DAG LA LAM SGOM PA YIN NO, ,

ZHES MI SMRA STE, DE DAG NI, LOG PAR ZHUGS PA ZHES BYA'O, ,CHOS
RNAMS DE LTAR SHES PA GANG DAG YIN PA DE DAG NI, YANG DAG PAR
ZHUGS PA YIN TE, DE DAG NI, LAM LA GNAS PA

YIN NO; ;DE DAG NI, LAM LAS MI G-YO BA YIN NO, ,DE CI'I PHYIR ZHE
NA, DE BZHIN GSHEGS PA RNAMS KYI CHOS GNAS PA NI, CHOS KYI
DBYINGS MI G-YO BA'I TSUL GYIS MI G-YO BA YIN

PA'I PHYIR RO, ,RIGS KYI BU, DE LTA BAS NA, RIGS KYI BU'AM, RIGS
KYI BU MO DE BZHIN GSHEGS PA RNAMS KYI CHOS KYI TSUL LA 'JUG PAR
'DOD PAS 'DOD CHAGS LA G-YO BAR


@275B MI BYA'O; ;ZHE SDANG LAS G-YO BAR MI BYA'O, ,GTI MUG LAS
G-YO BAR MI BYA'O, ,NYON MONGS PA THAMS CAD LAS G-YO BAR MI
BYA'O, ,MIG DANG, GZUGS DANG, MIG GI RNAM PAR SHES PA

LAS G-YO BAR MI BYA'O, ,DE BZHIN DU RNA BA DANG, SGRA DANG, RNA
BA'I RNAM PAR SHES PA DANG, SNA DANG, DRI DANG, SNA'I RNAM PAR
SHES PA DANG, LCE DANG, RO DANG, LCE'I RNAM PAR SHES PA DANG,

LUS DANG, REG BYA DANG, LUS KYI RNAM PAR SHES PA DANG, YID DANG,
CHOS DANG, YID KYI RNAM PAR SHES PA LAS G-YO BAR MI BYA'O, ,CHOS
THAMS CAD KYI 'DU SHES LAS G-YO BAR MI

BYA'O; ;CHOS THAMS CAD KYI 'DU SHES LA YANG GNAS PAR MI BYA'O,
,DE CI'I PHYIR ZHE NA, GAL TE 'DOD CHAGS LAS G-YO BAR GYUR NA
CHOS KYI DBYINGS LAS G-YO BAR 'GYUR RO, ,DE CI'I

PHYIR ZHE NA, STONG PA NYID MI G-YO BA'I DON GYIS 'DOD CHAGS NYID
KYI DBYINGS YIN PA'I PHYIR RO, ,GAL TE ZHE SDANG LAS G-YO BAR
GYUR NA CHOS KYI DBYINGS LAS G-YO BAR 'GYUR RO, ,DE CI'I

PHYIR ZHE NA, MTSAN MA MED PA MI G-YO BA'I DON GYIS ZHE SDANG
NYID KYI CHOS KYI DBYINGS YIN PA'I PHYIR RO, ,GAL TE GTI MUG LAS
G-YO BAR GYUR NA CHOS KYI DBYINGS LAS G-YO BAR 'GYUR RO, ,DE

CI'I PHYIR ZHE NA, SMON PA MED PA MI G-YO BA'I DON GYIS GTI MUG
NYID CHOS KYI DBYINGS YIN PA'I PHYIR RO, ,GAL TE NYON MONGS PA
THAMS CAD LAS G-YO BAR GYUR NA CHOS KYI DBYINGS LAS G-YO BAR


@276A *, ,'GYUR RO, ,DE CI'I PHYIR ZHE NA, NYON MONGS PA THAMS
CAD KYI NGO BO NYID JI LTA BA BZHIN DU RTOGS PA MI G-YO BA'I DON
GYIS NYON MONGS PA THAMS CAD NYID CHOS

KYI DBYINGS YIN PA'I PHYIR RO, ,GAL TE MIG DANG, GZUGS DANG, MIG
GI RNAM PAR SHES PA LAS G-YO BAR GYUR NA CHOS KYI DBYINGS LAS
G-YO BAR 'GYUR RO, ,DE CI'I PHYIR ZHE NA, RTEN CING

'BREL BAR 'BYUNG BA MI G-YO BA'I DON GYI MIG DANG, GZUGS DANG,
MIG GI RNAM PAR SHES PA NYID CHOS KYI DBYINGS YIN PA'I PHYIR RO,
,DE BZHIN DU GAL TE RNA BA DANG, SGRA DANG, RNA

BA'I RNAM PAR SHES PA DANG, SNA DANG, DRI DANG, SNA'I RNAM PAR
SHES PA DANG, LCE DANG, RO DANG, LCE'I RNAM PAR SHES PA DANG, LUS
DANG, REG BYA DANG, LUS KYI RNAM PAR

SHES PA DANG, YID DANG, CHOS DANG, YID KYI RNAM PAR SHES PA LAS
G-YO BAR GYUR NA CHOS KYI DBYINGS LAS G-YO BAR 'GYUR RO, ,DE CI'I
PHYIR ZHE NA, RTEN CING 'BREL PAR

'BYUNG BA MI G-YO BA'I DON GYIS YID DANG, CHOS DANG, YID KYI RNAM
PAR SHES PA NYID CHOS KYI DBYINGS YIN PA'I PHYIR RO, ,GAL TE CHOS
THAMS CAD KYI 'DU SHES LAS G-YO

BAR GYUR NA CHOS KYI DBYINGS LAS G-YO BAR 'GYUR RO, ,DE CI'I
PHYIR ZHE NA, CHOS THAMS CAD KYI 'DU SHES KYI NGO BO NYID JI LTA
BA BZHIN DU RTOGS PA MI G-YO BA'I DON GYIS CHOS


@276B THAMS CAD KYI 'DU SHES NYID KYIS CHOS KYI DBYINGS YIN PA'I
PHYIR RO, ,NGAS DE LAS DGONGS NAS TSIG 'DI SKAD DU LOG PAR LTA BA
LOG PAR LTA BA YIN PAR MTHONG NA, DE DE'I YANG

DAG PAR LTA BA YIN NO, ,ZHES GSUNGS SO, ,BSAL BA MED PA DANG,
GZHAG PA MED PA'I TSUL GYIS LOG PAR LTA BA LAS KYANG MI G-YO LA,
LOG PAR LTA BA MED PAR GYUR PA LAS GUD

NA'ANG YANG DAG PAR LTA BA MED DE, CHOS THAMS CAD GNYIS SU MED
PA'I PHYIR LOG PAR LTA BA YANG DAG PA JI LTA BA BZHIN DU MTHONG
BA NYID YANG DAG PAR LTA BA YIN GYI, GNYIS SU 'DU SHES

PA LA NI; YANG DAG PAR LTA BA MED DO, ,RIGS KYI BU, 'DI LTA STE,
DPER NA, MI LA LA ZHIG NUB MO MUN PA MUN NAG GI NANG NA LAM DU
ZHUGS TE, DES 'BROG KHONG KHONG ZHIG TU SHING LJON PA

PHAL PO CHE STUG PO MTHONG LA, DES DER SHING ZHIG GI DRUNG NA
CHOM RKUN YOD PA'I 'DU SHES BSKYED NAS SKRAG STE LAM DER MA SONG
NA, RIGS KYI BU, 'DI JI SNYAM DU SEMS, CI MI DE SNANG

BA'ANG MA BYUNG, SHING DE'ANG MNGON SUM DU MA BYAS PAR SHING STUG
PO DE LAS 'PHAGS PA'AM, CHOM RKUN GYI 'JIGS PA MED PAR 'GYUR RAM,
GSOL PA, BCOM LDAN 'DAS, DE NI, MA LAGS

SO; ;BCOM LDAN 'DAS KYIS BKA' STZAL PA, RIGS KYI BU, 'DI JI SNYAM
DU SEMS, CI MI DE SNANG BA'ANG YOD LA, SHING YANG MNGON SUM DU
BYAS NA, SHING STUG PO DE LAS 'PHAGS PA'AM


@277A *, ,CHOM RKUN GYI 'JIGS PA MED PAR 'GYUR RAM, GSOL PA, BCOM
LDAN 'DAS, DE DE LTA LAGS SO, ,DE CI'I SLAD DU ZHE NA, BCOM LDAN
'DAS, 'DI LTAR MI DES

'JIGS PA MA MCHIS PA LA 'JIGS PA'I 'DU SHES BSKYED CING, YANG DAG
PA MA LAGS PA KUN BRTAGS PA'I SLAD DU'O, ,BCOM LDAN 'DAS KYIS
BKA' STZAL PA, RIGS KYI BU, DE

BZHIN DU BYIS PA SO SO'I SKYE BO RTZOD PAS YANG DAG PA MA YIN
PA'I PHYIR CI LOG GIS PHYIN CI LOG TU GYUR PA, MA RIG PA'I MUN
PAS MIG KUN NAS G-YOGS PA THAMS CAD MED BZHIN

DU SGRO BTAGS PAS 'KHOR BA'I 'JIGS PAS SKRAG NAS 'KHOR BA LAS
NGES PAR 'BYUNG BA YONGS SU TSOL LO, ,DE DAG GIS GANG DU 'JIGS
PA'I 'DU SHES BSKYED PA'I 'KHOR BA DE'ANG

DON DAM PAR MI DMIGS NA DE DAG MYA NGAN LAS 'DAS PA NI, 'JIGS PA
MED PA'O, ,ZHES YONGS SU TSOL BAR BYED DO, ,DGE BA'I BSHES GNYEN
GYIS YONGS SU ZIN PA YANG DAG PAR ZHUGS PA

RNAMS NI, 'KHOR BA DE NYID MYA NGAN LAS 'DAS PA YIN PAR YANG DAG
PA JI LTA BA BZHIN DU RAB TU SHES LA, CHOS THAMS CAD KYI SKYE BA
MED PA'ANG RAB TU SHES TE, DE LTAR YANG DAG PAR ZHUGS

PA DE DAG NI, CHOS GANG YANG LEN PAR MI BYED, 'DOR BAR MI BYED,
SEL BAR MI BYED, 'JOG PAR MI BYED DO, ,CHOS KYI DBYINGS LA GNAS
TE G-YO BA MED DO, ,MI G-YO BAS NA GNAS SGOM


@277B PAR MI BYED, MI SGOM PAS NA GNAS MED DO, ,GNAS MED PAS NA
G-YO BA MED DE, 'DI NI, DE BZHIN GSHEGS PA RNAMS KYI CHOS KYI
TSUL G-YO BA MED PA STE, DE LA NI, G-YO BAR BYA ZHING 'PHAGS PAR

BYA BA'AM, DOR BAR BYA'AM, BLANG BAR BYA BA'I CHOS CI'ANG MI
DMIGS SO, ,DE CI'I PHYIR ZHE NA, CHOS KYI TSUL NI, NAM MKHA'I
TSUL NYID YIN LA, NAM MKHA' LA NI, G-YO BA'ANG MED, 'PHAGS

PA'ANG MED PA'I PHYIR RO, ,RIGS KYI BU, DE LTAR YANG DAG PAR
ZHUGS PA SHES PA DANG LDAN PA NI, SEMS CAN THAMS CAD KYIS KYANG
SHES PA'I YONGS SU SHES PA DE LAS BSKYOD CING BSKUL BAR MI NUS

SO; ;DE CI'I PHYIR ZHE NA, 'DI LTAR DES MI G-YO BA'I YE SHES THOB
PA'I PHYIR RO, ,DE NAS TSE DANG LDAN PA SH'A RI'I BU STAN LAS
LANGS TE BLA GOS PHRAG PA GCIG TU GZAR NAS PUS MO G-YAS PA'I LHA
NGA

SA LA BTZUGS TE BCOM LDAN 'DAS GA LA DE LOGS SU THAL MO SBYAR BA
BTUD NAS BCOM LDAN 'DAS LA 'DI SKAD CES GSOL TO, ,BCOM LDAN 'DAS,
RIGS KYI BU'AM, RIGS KYI BU MO GANG DAG

CHOS KYI RNAM GRANGS 'DI 'DZIN PA'AM, KUN CHUB PAR BGYID PA'AM,
MOS PAR BGYID PA DE DAG NI, SHES RAB DANG LDAN PA'I MCHOG TU
BSTAN PAR BGYID PA LAGS SO, ,DE CI'I SLAD DU ZHE NA,

BCOM LDAN 'DAS, CHOS KYI RNAM GRANGS 'DI NI, MI SHES PA THAMS CAD
SEL BA DANG, SHES PA THAMS CAD DANG LDAN PA'I SLAD DU'O, ,DE NAS
BCOM LDAN 'DAS LA TSE DANG LDAN PA MOONGGAL GYI


@278A *, ,BU CHEN POS 'DI SKAD CES GSOL TO, ,BCOM LDAN 'DAS, RIGS
KYI BU'AM, RIGS KYI BU MO GANG DAG CHOS KYI RNAM GRANGS 'DI 'DZIN
PA'AM, KUN CHUB

PAR BGYID PA'AM, MOS PAR BGYID PA DE DAG NI, RDZU 'PHRUL DANG
LDAN PA MCHOG TU BSTAN PAR BGYI BA LAGS SO, ,DE CI'I SLAD DU ZHE
NA, BCOM LDAN 'DAS, MIG GI RNAM PAR SHES

PAR BGYI BA GANG LAGS PA DE NI, RDZU 'PHRUL MA LAGS KYI, BCOM
LDAN 'DAS, GANG MIG GI RNAM PAR SHES PAR BGYI BA'I CHOS THAMS CAD
LA SE GOL GTOGS PA TZAM YANG MOS PAR MI

BGYID PA DE NI, RDZU 'PHRUL GYI MCHOG LAGS PA'I SLAD DU'O,, DE
NAS BCOM LDAN 'DAS LA TSE DANG LDAN PA NAM GRUB 'DI SKAD CES GSOL
TO, ,BCOM LDAN 'DAS, RIGS KYI BU'AM, RIGS

KYI BU MO GANG DAG CHOS KYI RNAM GRANGS 'DI 'DZIN PA'AM, KUN CHUB
PAR BGYID PA'AM, MOS PAR BGYID PA DE DAG NI, BSAM GTAN PA'I MCHOG
TU BSTAN PAR BGYI BA LAGS SO, ,DE CI'I

SLAD DU ZHE NA, BCOM LDAN 'DAS, CHOS KYI RNAM GRANGS 'DI NI, NYON
MONGS PA THAMS CAD NGES PAR SREG PA LAGS PA'I SLAD DU'O, ,DE NAS
BCOM LDAN 'DAS LA TSE DANG LDAN PA RAB 'BYOR

GYIS 'DI SKAD CES GSOL TO, ,BCOM LDAN 'DAS, RIGS KYI BU'AM, RIGS
KYI BU MO GANG DANG CHOS KYI RNAM GRANGS 'DI 'DZIN PA'AM, KUN
CHUB PAR BGYID PA'AM, MOS PAR BGYID


@278B BA DE DAG NI, NYON MONGS PA MA MCHIS PAR GNAS PA'I MCHOG TU
STAN PAR BGYI BA LAGS SO, ,DE CI'I SLAD DU ZHE NA, BCOM LDAN
'DAS, CHOS KYI RNAM GRANGS 'DI NI, NYON MONGS PA'I DGRA THAMS

CAD DANG BRAL BA DANG, CHOS THAMS CAD KYIS MA GOS PA LAGS PA'I
SLAD DU'O, ,DE NAS BCOM LDAN 'DAS LA TSE DANG LDAN PA 'OD SRUNG
CHEN POS 'DI SKAD CES GSOL TO, ,BCOM LDAN 'DAS,

RIGS KYI BU'AM, RIGS KYI BU MO GANG DAG CHOS KYI RNAM GRANGS 'DI
'DZIN PA'AM, KUN CHUB PAR BGYID PA'AM, MOS PAR BGYID PA DE DAG
NI, SBYANGS PA'I YON TAN SMRA BA'I MCHOG TU BSTAN

PAR BGYI BA LAGS SO, ,DE CI'I SLAD DU ZHE NA, BCOM LDAN 'DAS,
CHOS KYI RNAM GRANGS 'DI NI, NYON MONGS PA THAMS CAD SBYANGS PA
DANG, CHOS THAMS CAD KYI KUN NAS NYON MONGS PA CAN DU MI

'GYUR BA'I SLAD DU'O, ,DE NAS BCOM LDAN 'DAS LA TSE DANG LDAN PA
SGRA GCAN ZIN GYIS 'DI SKAD CES GSOL TO, ,BCOM LDAN 'DAS, RIGS
KYI BU'AM, RIGS KYI BU MO GANG DAG CHOS KYI RNAM GRANGS

'DI 'DZIN PA'AM, KUN CHUB PAR BGYID PA'AM, MOS PAR BGYID PA DE
DAG NI, BSLAB PA LA DGA' BA'I MCHOG TU BSTAN PAR BGYI BA LAGS SO,
,DE CI'I SLAD DU ZHE NA, BCOM LDAN 'DAS,

CHOS KYI RNAM GRANGS 'DI NI, BSLAB PA THAMS CAD KYI PHA ROL TU
PHYIN PA LAGS PA'I SLAD DU'O, ,DE NAS BCOM LDAN 'DAS LA TSE DANG
LDAN PA NYE BAR 'KHOR GYIS 'DI SKAD CES GSOL TO, ,BCOM


@279A *, ,LDAN 'DAS, RIGS KYI BU'AM, RIGS KYI BU MO GANG DAG CHOS
KYI RNAM GRANGS 'DI 'DZIN PA'AM, KUN CHUB PAR BGYID PA'AM, MOS
PAR BGYID PA DE DAG NI,

'DUL BA 'DZIN PA'I MCHOG TU BSTAN PAR BGYI BA LAGS SO, ,DE CI'I
SLAD DU ZHE NA, BCOM LDAN 'DAS, CHOS KYI RNAM GRANGS 'DI NI, NYON
MONGS PA THAMS CAD SEL BAR BGYID PA

LAGS PA'I SLAD DU'O, ,DE NAS BCOM LDAN 'DAS LA TSE DANG LDAN PA
KUN DGA' BOS 'DI SKAD CES GSOL TO, ,BCOM LDAN 'DAS, RIGS KYI
BU'AM RIGS KYI BU MO GANG DAG CHOS KYI RNAM

GRANGS 'DI 'DZIN PA'AM, KUN CHUB PAR BGYID PA'AM, MYOS PAR BGYID
PA DE DAG NI, MANG DU THOS PA'I MCHOG TU BSTAN PAR BGYI BA LAGS
SO, ,DE CI'I SLAD DU ZHE NA, BCOM LDAN

'DAS; CHOS KYI RNAM GRANGS 'DI NI, THOS PA THAMS CAD DANG LDAN PA
LAGS PA'I SLAD DU'O, ,DE LTAR NYAN THOS CHEN PO DE DAG THAMS CAD
KYI RANG RANG GI MCHOG BRJOD PA DAG GIS CHOS KYI

RNAM GRANGS 'DI MNGON PAR BSTOD DO, ,DE NAS BCOM LDAN 'DAS KYIS
TSE DANG LDAN PA KUN DGA' BO LA BKA' STZAL PA, KUN DGA' BO, DE
LTA BAS NA, KHYOD KYIS CHOS THAMS CAD BSAL BA

MED CING GZHAG PA MED PA LA GNAS PAS SANGS RGYAS KYI BYANG CHUB
'DI DAG NYID KYIS YANG DAG PAR STON CIG ,CHOS GANG YANG DOR DU
MED PA DANG, THOB PAR BYAR MED PAR CHOS STON CIG ,


@279B YONGS SU SHES PAR BYAR MED PA DANG, SPANG DU MED PA DANG,
BSGOM DU MED PA DANG, MNGON SUM DU BYAR MED PA DANG, MNGON PAR
RTOGS PAR BYAR MED PA DANG, 'KHOR BA LAS BSKYOD DU MED PA DANG,

MYA NGAN LAS 'DAS PAR 'GROR MED PA DANG, RGYUN DU ZHUGS PA'I
'BRAS BU THOB PAR BYAR MED PA DANG, LAN GCIG PHYIR 'ONG BAR 'GYUR
BA DANG, PHYIR MI 'ONG BAR 'GYUR BA DANG, DGRA BCOM PA NYID

KYI 'BRAS BU THOB PAR BYAR MED PAR CHOS STON CIG ,DE CI'I PHYIR
ZHE NA, KUN DGA' BO, CHOS THAMS CAD NI, RGYUN DU ZHUGS PA DANG,
LAN GCIG PHYIR 'ONG BA DANG, PHYIR MI 'ONG BA DANG, DGRA BCOM

PA'I CHOS YIN TE, CHOS KYI DBYINGS MNYAM PA NYID KYI PHYIR RO,
,KUN DGA' BO, DE LTA BAS NA, KHYOD KYIS BYANG CHUB SEMS DPA'I
THEG PA PA'I GANG ZAG RNAMS LA NYAN THOS DANG, RANG SANGS RGYAS

KYI SA LAS BZLAR MED PA DANG, SANGS RGYAS KYI CHOS RNAMS THOB PAR
BYAR MED PAR CHOS STON CIG ,DE CI'I PHYIR ZHE NA, KUN DGA' BO,
CHOS THAMS CAD NI, SANGS RGYAS KYI CHOS YIN TE, CHOS

KYI DBYINGS MNYAM PA NYID KYI PHYIR RO, ,KUN DGA' BO, GZHAN YANG
KHYOD KYIS RNAL 'BYOR SPYOD PA'I DGE SLONG DGRA BCOM PA NYID
MNGON SUM DU BYA BAR 'DOD PA RNAMS LA 'DOD CHAGS DANG, ZHE

SDANG DANG, GTI MUG SPANG DU MED PAR CHOS STON CIG ,DE BZHIN
GSHEGS PA BLTAR MED PA DANG, CHOS MNYAN DU MED PA DANG, DGE 'DUN
LA BSNYEN BKUR BYAR MED PAR CHOS STON CIG ,


@280A *, ,KUN DGA' BO, 'DOD CHAGS DANG, ZHE SDANG DANG, GTI MUG
RNAMS NI, SPANG DU MED PA KHO NA STE, 'DOD CHAGS DANG, ZHE SDANG
DANG, GTI MUG RNAMS YA

MA BRLA YIN PA'I PHYIR RO, ,KUN DGA' BO, SKAD GCIG PA RNAMS NI,
SPANG BAR BYA BA MA YIN TE, MED PA'I PHYIR RO, ,DE NAS BCOM LDAN
'DAS LA TSE DANG LDAN PA KUN DGA' BOS 'DI SKAD

CES GSOL TO, ,BCOM LDAN 'DAS, JI LTAR DE BZHIN GSHEGS PA BLTAR MA
MCHIS PA LAGS, JI LTAR CHOS MNYAN DU MA MCHIS PA LAGS, JI LTAR
DGE 'DUN BSNYEN BKUR BGYIR MA

MCHIS PA LAGS, BCOM LDAN 'DAS KYIS BKA' STZAL PA, KUN DGA' BO, DE
BZHIN GSHEGS PA NI, BSTAN DU MED PA STE, DE NI, MIG GIS BLTA BAR
MI NUS SO, ,KUN DGA' BO,

CHOS NI, BRJOD DU MED PA STE, DE NI, RNA BAS MNYAN PAR MI NUS SO,
,KUN DGA' BO, DGE 'DUN NI, 'DUS MA BYAS PA STE, DE NI, LUS SAM,
NGAG GAM, SEMS KYIS BSNYEN BKUR BYAR

MI NUS SO, ,DE NAS BCOM LDAN 'DAS LA TSE DANG LDAN PA KUN DGA'
BOS 'DI SKAD CES GSOL TO, ,BCOM LDAN 'DAS, SANGS RGYAS BCOM LDAN
'DAS RNAMS KYI CHOS NYID 'DI LTAR RTOGS PAR

DKA' BA NI, NGO MTSAR LAGS SO, ,BCOM LDAN 'DAS KYIS BKA' STZAL
PA, KUN DGA' BO, DE NI, KHYOD JI SKAD ZER BA DE BZHIN TE, RNAM
GRANGS 'DIS NA SANGS RGYAS BCOM LDAN 'DAS


@280B RNAMS KYI CHOS NYID RTOGS PAR DKA'O, ,DE CI'I PHYIR ZHE NA,
KUN DGA' BO, NYON MONGS PA THAMS CAD LAS KYANG SEMS YONGS SU
SBYANG DGOS LA, CHOS GANG LAS KYANG BSKYOD PAR YANG MI BYA,

'PHAGS PAR YANG MI BYA BA'I PHYIR RO, ,KUN DGA' BO, GANG RNAM
GRANGS 'DIS DE BZHIN GSHEGS PA RNAMS KYI CHOS KYI TSUL LA 'JUG
CING MOS PAR BYED PA'I SEMS CAN DE DAG NI, NGO MTSAR

DU GYUR PA YIN PAR RIG PAR BYA'O, ,KUN DGA' BO, RIGS KYI BU'AM,
RIGS KYI BU MO GANG DAG NGA'I BSTAN PA 'DI LA RAB TU BYUNG BA
CHOS KYI RNAM GRANGS 'DI 'DZIN PA'AM, KUN CHUB PAR BYED

PA'AM; MOS PAR BYED PA DE DAG GIS NI, YUL 'KHOR GYI ZAS LAGS PAR
ZOS SO, ,DE DAG NI, DE BZHIN GSHEGS PA'I BSTAN PA LA LEGS PAR RAB
TU BYUNG NGO, ,DE DAG GIS NI, MI'I

LUS THOB PA LEGS PAR THOB BO, ,DE DAG GIS NI, BDUD SDIG CAN BTUL
LO, ,DE DAG GIS NI, NGA'O SNYAM PA'I NGA RGYAL NGES PAR BCOM MO,
,DE DAG GIS NI, SBYIN GNAS SBYANGS SO, ,DE DAG

GIS NI; YON GNAS SU GZUNG BAR BYA'O, ,DE DAG GIS NI, BSOD NAMS
KYI ZHING DU BLTA BAR BYA'O, ,DE CI'I PHYIR ZHE NA, KUN DGA' BO,
CHOS KYI RNAM GRANGS 'DI NI, MNGON PA'I NGA RGYAL

CAN RNAMS DANG, 'BRAS BU LA DMIGS PA RNAMS DANG, BYANG CHUB LA
DMIGS PA RNAMS DANG, SNGON GYI RGYAL BA RNAMS LA BYA BA MA BYAS
PA RNAMS KYIS BZOD PAR MI NUS PA'I PHYIR RO, ,CHOS KYI


@281A *, ,RNAM GRANGS 'DI BSTAN PA NA BYANG CHUB SEMS DPA' LHAG
PA'I BSAM PA BRTAN BAS MI SKYE BA'I CHOS LA BZOD PA THOB PAR GYUR
TO, ,DE NAS BCOM LDAN 'DAS KYIS

DE'I TSE 'DZUM PA MDZAD DO, ,'DI NI, SANGS RGYAS BCOM LDAN 'DAS
RNAMS KYI CHOS NYID DO, GANG GI TSE 'DZUM PA MDZAD PA DE'I TSE
BCOM LDAN 'DAS KYI ZHAL GYI SGO NAS 'OD ZER KHA DOG DU

MA KHA DOG SNA TSOGS 'DI LTA STE, SNGON PO DANG, SER PO DANG,
DMAR PO DANG, DKAR PO DANG, BTZOD KA DANG, SHEL DANG, DNGUL GYI
KHA DOG LTA BU DAG BYUNG NAS 'OD ZER DE DAG GIS

'JIG RTEN GYI KHAMS MTHA' YAS MU MED PA SNANG BAS KHYAB PAR BYAS
TE, TSANGS PA'I 'JIG RTEN GYI BAR DAG TU SONG NAS PHYIR LOG STE
BCOM LDAN 'DAS LA LAN GSUM BSKOR BA BYAS

NAS BCOM LDAN 'DAS KYI SPYI GTZUG TU NUB PAR GYUR TO, ,DE NAS
SANGS RGYAS KYI BYIN GYI RLABS KYIS TSE DANG LDAN PA KUN DGA' BO
STAN LAS LANGS TE BLA GOS PHRAG PA GCIG TU GZAR

NAS PUS MO G-YAS PA'I LHA NGA LA BTZUGS TE BCOM LDAN 'DAS GA LA
DE LOGS SU THAL MO SBYAR BA BTUNG NAS BCOM LDAN 'DAS LA 'DI SKAD
CES GSOL TO, ,BCOM LDAN 'DAS, DE BZHIN

GSHEGS PA RNAMS NI, RGYU MA MCHIS, RKYEN MA MCHIS PAR 'DZUM PA MI
MDZAD NA, BCOM LDAN 'DAS 'DZUM PA MDZAD PA'I RGYU NI, GANG LAGS,
RKYEN NI, GANG LAGS, DE SKAD CES GSOL PA


@281B DANG, BCOM LDAN 'DAS KYIS TSE DANG LDAN PA KUN DGA' BO LA
'DI SKAD CES BKA' STZAL TO, ,KUN DGA' BO, 'KHOR 'DI'I NANG NAS
DGE SLONG MNGON PA'I NGA RGYAL CAN DU GYUR PA NYIS BRGYA PO DE
DAG

GIS MNGON NGA RGYAL MED PA'I CHOS 'DI THOS NAS LEN PA MED PAR ZAG
PA RNAMS LAS SEMS RNAM PAR GROL LO, ,BYANG CHUB SEMS DPA' LHAG
PA'I BSAM PA BRTAN PAS NI, MI SKYE BA'I CHOS

LE BZOD PA THOB BO, ,KUN DGA' BO, BYANG CHUB SEMS DPA' LHAG PA'I
BSAM PA BRTAN PA 'DI NI, BSKAL BA KHRIMS BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR

'TSANG RGYA BAR 'GYUR TE, BSKAL BA RIN PO CHE THAMS CAD KUN TU
SNANG BA LA 'JIG RTEN GYI KHAMS ME TOG THAMS CAD KYIS RNAM PAR
BKRA BA ZHES BYA BAR DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS RIN PO CHE'I PADMA DPAL
GYI SNYING PO CAN ZHES BYA BAR 'GYUR RO, ,DE'I SANGS RGYAS KYI
ZHING YANG YON TAN BKOD PA DPAG TU MED PA DANG LDAN PAR 'GYUR

TE; SANGS RGYAS KYI ZHING DE'ANG BYANG CHUB SEMS DPA' 'BA' ZHIG
GIS YONGS SU GANG BAR 'GYUR RO, ,DE NAS BCOM LDAN 'DAS LA TSE
DANG LDAN PA KUN DGA' BOS 'DI SKAD CES GSOL TO, ,

BCOM LDAN 'DAS, CHOS KYI RNAM GRANGS 'DI'I MING CI LAGS, 'DI JI
LTAR GZUNG BAR BGYI, BCOM LDAN 'DAS KYIS BKA' STZAL PA, DE'I
PHYIR KUN DGA' BO, KHYOD KYIS CHOS KYI RNAM


@282A *, ,GRANGS 'DI CHOS THAMS CAD G-YO BA MED PA ZHES BYA BAR
ZUNGS SHIG ,LHAG PA'I BSAM PA BRTAN PA'I LE'U ZHES BYA BAR YANG
ZUNGS SHIG ,BCOM LDAN 'DAS KYIS

DE SKAD CES BKA' BSTZAL NAS TSE DANG LDAN PA KUN DGA' BO DANG,
BYANG CHUB SEMS DPA' LHAG PA'I BSAM PA BRTAN PA DANG, BYANG CHUB
SEMS DPA' DE DAG DANG, DGE SLONG DE DAG DANG,

THAMS CAD DANG LDAN PA'I 'KHOR DE DANG, LHA DANG, MI DANG, LHA MA
YIN DANG, DRI ZAR BCAS PA'I 'JIG RTEN YI RANG STE BCOM LDAN 'DAS
KYIS GSUNGS PA LA MNGON PAR BSTOD

DO; ;'PHAGS PA LHAG PA'I BSAM PA BRTAN PA'I LE'U ZHES BYA BA THEG
PA CHEN PO'I MDO RDZOGS SO,, ,,RGYA GAR GYI MKHAN PO SU RENDRA
BODHI DANG, PRADZNY'A WA RMA DANG, ZHU

CHEN GYI LO TZ'A BA BANDHE YE SHES SDE LA SOGS PAS BSGYUR CING
ZHUS TE GTAN LA PHAB PA,