@349A ,,RGYA GAR SKAD DU, A'ARYA GO SHRi NGA GA BY'A GA RA
nA N'A MA MA H'A Y'A NA S'U TRA ,BOD SKAD


@349B DU; 'PHAGS PA RI GLANG RU LUNG BSTAN PA ZHES BYA BA THEG PA
CHEN PO'I MDO, BAM PO GCIG GO ,BCOM LDAN 'DAS 'JAM DPAL GZHON NUR
GYUR PA LA PHYAG 'TSAL LO, ,'DI

SKAD BDAG GIS THOS PA'I DUS GCIG NA LHA'I YANG LHA SANGS RGYAS
SH'AKYA THUB PA, BSKAL PA GRANGS MED PA GSUM NAS BSOD NAMS KYI
TSOGS KYIS RNAM PAR SMIN PAS YANG

DAG PAR RDZOGS PA'I SANGS RGYAS BRNYES TE, 'DZAM BU'I GLING GI
LJONGS KYI YUL GZHAN DU 'DUL BA'I SEMS CAN YONGS SU SMIN PAR
MDZAD NAS, YUL YANGS PA CAN GYI PHYOGS

THUB PA DRANG SRONG CHEN PO'I GNAS RGYAL PO'I KHAB NA, BYANG CHUB
SEMS DPA' SEMS DPA' CHEN PO 'PHAGS PA BYAMS PA LA SOGS PA BYANG
CHUB SEMS DPA' DU MA DANG, GNAS

BRTAN SH'A RI'I BU DANG, MO'U DGAL GYI BU LA SOGS PA NYAN THOS
CHEN PO STONG NYIS BRGYA LNGA BCU DANG, TSANGS PA DANG, BRGYA
BYIN LA SOGS PA LHA DU MA DANG, LHA'I RGYAL PO RNAM THOS

KYI BU LA SOGS PA 'JIG RTEN SKYONG BA DU MA DANG, KLU YI RGYAL PO
CHEN PO DU MA DANG, GNOD SBYIN MTHU CHEN PO MANG PO DANG, DRI
ZA'I RGYAL PO GTZUG PHUD LNGA PA LA SOGS PA DRI ZA

MANG PO DANG, MI'AM CI'I RGYAL PO YID 'ONG LA SOGS PA MI'AM CI DU
MA DANG, RGYAL PO GZUGS CAN SNYING PO LA SOGS PA 'DZAM BU'I GLING
GI MI'I RGYAL PO MANG PO'I 'KHOR DU MA


@350A *, ,DANG THABS GCIG TU BZHUGS SO, ,DE NAS DE'I TSE LHA'I
YANG LHA SANGS RGYAS SH'AKYA THUB PAS, PHYI MA'I DUS KYI YUL DGE
BA LA RJES SU DGONGS SHING,

MNGON SUM DU MDZAD NAS, 'KHOR MANG PO LA BKA' STZAL PA, RIGS KYI
BU, BYANG PHYOGS LOGS NA RI GLANG RU DANG NYE BA CHU BO GO MA'I
'GRAM NA, THUB PA DRANG SRONG CHEN PO'I PHO

BRANG MCHOD RTEN GO MA SA LA GAN DA ZHES BYA BA ZHIG YOD DE, DE
GDON MI ZA BAR BYA DGOS PA'I 'PHRIN LAS ZHIG YOD PAS DA GSHEGS
PA'I DUS LA BAB BO, ,DE NAS DE'I TSE

LHA'I YANG LHA SANGS RGYAS BCOM LDAN 'DAS 'KHOR PHAL PO CHE DANG
NAM MKHA' LA 'PHAGS TE, DRI ZA'I RGYAL PO GTZUG PHUD LNGA PA LA
SOGS PA DRI ZA GRANGS MED PA NI MDUN NA

LHA'I ROL MO SNA TSOGS BYED, MI'AM CI'I RGYAL PO YID 'ONG LA SOGS
PA MI'AM CI DU MA NI STENG NAS MCHOD PA'I LAS BYED CING, SANGS
RGYAS BCOM LDAN 'DAS LA DBYANGS

DANG, LHA'I SKAD YID DU 'ONG BAS BSTOD BZHIN DU 'KHOR DE DAG
DANG, MCHOD PA DE DAG DANG BCAS TE, RI RLANG RU GA LA BA DER
GSHEGS SO, ,GSHEGS NAS LHA'I YANG LHA

SANGS RGYAS BCOM LDAN 'DAS BZHENGS BZHIN DU, ZHAL BYANG PHYOGS SU
MTSO CHEN PO YUN RING PO NAS RGYA MTSO LTAR 'DUG PA LA GZIGS TE,
SKU DRANG POR BSRUNG NAS,


@350B DE BZHIN GSHEGS PA'I TING NGE 'DZIN BYE BA BRGYA PHRAG
BRGYA STONG DU MA LA SNYOMS PAR ZHUGS TE, BSKAL PA GRANGS MED PA
GSUM NAS BDAG NYID KYI SANGS RGYAS KYI SPYOD PA SMON LAM DANG,
BSOD

NAMS MNGON DU MDZAD DO, ,DE NAS DE'I TSE LHA'I YANG LHA SANGS
RGYAS BCOM LDAN 'DAS KYIS, RI GLANG RU DANG, YUL DGE BA DANG,
GSER GYI DKYIL 'KHOR NAS SRID PA'I RTZE MO'I

BAR DU BYIN GYIS BRLABS TE, BSRUNG BA DANG, GTZANG BA DANG, BKRA
SHIS DANG, MTSAMS BCAD PA DANG, BZLAS BRJOD DANG, YUL DGE BAR
MDZAD DO, ,DE NAS DE'I TSE LHA'I YANG LHA

SANGS RGYAS BCOM LDAN 'DAS KYIS 'KHOR DE DAG THAMS CAD LA BKA'
STZAL PA, RI GLANG RU BCOM LDAN 'DAS KYI PHO BRANG MCHOD RTEN GO
MA SA LA GNAD DANG BCAS, YUL DGE BA

DANG BCAS PA 'DI NI, BSKAL PA BZANG PO'I SANGS RGYAS BCOM LDAN
'DAS THAMS CAD KYI PHYAG MTSAN DANG, MA 'DRES PA DANG, THUN MONG
MA YIN PA DANG, DBEN PA YIN TE, RGYU

DES NA YUL 'DI NI DGE BA ZHES BYA'O, ,DE NAS DE'I TSE LHA'I YANG
LHA SANGS RGYAS BCOM LDAN 'DAS KYIS YUL DGE BA DANG, MKHAR DGE BA
CAN DANG, DGE 'DUN SO SO'I KUN

DGA' RA BA DANG, GTZUG LAG KHANG DANG, DGON PA'I GNAS DANG, YUL
DER SO SOR NAS BSOD NAMS BYA BA'I DNGOS PO DGE BA BYED PAR 'GYUR
BA'I RGYAL PO DANG, CHOS


@351A *, ,DANG LDAN PA'I DAD PA CAN DANG, SBYIN BDAG DANG, LI
THAMS CAD 'BYUNG BAR LUNG BSTAN TO, ,DE NAS BCOM LDAN 'DAS KYIS
BYANG CHUB SEMS DPA'

RNAMS LA BKA' STZAL PA, RIGS KYI BU, KHYED RNAMS KYIS KYANG MA
'ONGS PA'I DUS NA 'BYUNG BA'I YUL 'DIR CI NAS KYANG, SEMS CAN
RNAMS DAM PA CHEN PO MYUR DU THOB PAR 'GYUR

BA DANG, TING NGE 'DZIN 'GRUB PAR 'GYUR BAR BYIN GYIS RLOBS SHIG
,DE NAS DE'I TSE BCOM LDAN 'DAS MTSO ROL NAS CUNG ZAD CIG SLAR
BSKYED DE, DE'I MOD LA RI GLANG RU'I

STENG DU GDAN KHRI BSHAMS PA LA SKYIL MO KRUNG BCAS TE BZHUGS
NAS, ZHAL NUB PHYOGS SU BCOM LDAN 'DAS KYI PHO BRANG MCHOD RTEN
GO MA SA LA GAN DA GANG NA BA DE LOGS

SU GZIGS SO, ,DE NAS DE'I TSE 'JIG RTEN GYI KHAMS GZHAN DANG,
GZHAN NAS BYANG CHUB SEMS DPA' NYI KHRI MNGON PAR SHES PA LNGA
DANG LDAN PA'I DRANG SRONG MANG PO DANG THABS

GCIG TU BCOM LDAN 'DAS GA LA BA DER LHAGS SO, ,LHAGS NAS BCOM
LDAN 'DAS KYI PHO BRANG MCHOD RTEN GO MA SA LA GAN DA LA YANG
PHYAG 'TSAL SKYABS SU SONG, SANGS

RGYAS BCOM LDAN 'DAS 'KHOR DANG BCAS PA LA YANG PHYAG 'TSAL
SKYABS SU SONG NAS PHYOGS GCIG TU 'KHOD DO, ,DE NAS DE'I TSE NA
SANGS RGYAS BCOM LDAN 'DAS KYIS 'KHOR


@351B PHAL PO CHE 'DUS PAR MKHYEN NAS, 'KHOR DE DAG LA 'DI SKAD
CES BKA' STZAL TO, ,BSKAL PA BZANG PO 'DI LA SNGON SANGS RGYAS
BCOM LDAN 'DAS BZHI BYUNG STE, DE DAG GIS KYANG MCHOD

RTEN GO MA SA GAN DA YUL DANG BCAS PAR BYIN GYIS BRLABS SO,
,BSKAL PA BZANG PO 'DI NYID LA MA 'ONGS PA'I DUS NA YANG SANGS
RGYAS STONG RTZA GCIG 'BYUNG BAR 'GYUR TE, DE

DAG THAMS CAD KYANG 'KHOR DANG BCAS TE 'DIR GSHEGS NAS MCHOD RTEN
GO MA SA LA GAN DA YUL DANG BCAS PAR BYIN GYIS RLOB CING, MTSAMS
GCAD PA DANG, BKRA SHIS PA DANG,

DGE BAR MDZAD PAR 'GYUR RO, ,NGA YANG DA LTAR BYIN GYIS RLOB PA'I
DUS LA BAB PAS BYIN GYIS RLOB PAR MDZAD DO, ,DE NAS DE'I TSE
LHA'I YANG LHA SANGS RGYAS BCOM LDAN 'DAS TING NGE

'DZIN DA LTAR GYI SANGS RGYAS MNGON SUM DU BZHUGS PA ZHES BYA BA
DANG, GZHAN YANG, DE BZHIN GSHEGS PA'I TING NGE 'DZIN GRANGS MED
PA LA SNYOMS PAR ZHUGS SO, ,DE'I TSE TING NGE

'DZIN LA SNYOMS PAR 'JUG PA RNAMS DANG, BSAM GTAN PA RNAMS YONGS
SU SKYONG BAR BYED PA BYANG CHUB SEMS DPA' MTHU CHEN THOB KYIS
KYANG, SANGS RGYAS 'OD SRUNG GI MCHOD RTEN GYI

DRUNG DU BZHUGS TE, YUL DE BYUNG BAR GYUR PA'I TSE BDAG GI GZUGS
BRNYAN BYED PAR 'GYUR BAR SA GZHI DE BYIN GYIS BRLABS SO, ,DE
BZHIN DU SMON LAM CHEN POS GNAS PA BYANG CHUB


@352A *, ,SEMS DPA' 'JAM DPAL GZHON NUR GYUR PAS KYANG, RI GLANG
RU LA GTZUG LAG KHANG SPONG BYED CES BYA BA 'BYUNG BAR 'GYUR BA'I
SA GZHI DER, BSNYEN

PA BYED PA RNAMS 'GRUB PAR 'GYUR BAR BYIN GYIS BRLABS SO, ,DE
BZHIN DU NAM MKHA' LTAR STOBS DPAG TU MED PA BYANG CHUB SEMS DPA'
NAM MKHA'I SNYING POS KYANG,

GTZUG LAG KHANG 'JIG TSOGS SPONG BYED CES BYA BA 'BYUNG BAR 'GYUR
BA'I SA GZHI DE MCHOD GNAS SU 'GYUR BAR BYIN GYIS BRLABS SO, ,DE
BZHIN DU THUGS RJE CHEN PO DANG

LDAN PA BYANG CHUB SEMS DPA' 'PHAGS PA SPYAN RAS GZIGS DBANG
PHYUG GIS KYANG, GTZUG LAG KHANG 'OD CAN ZHES BYA BA 'BYUNG BAR
'GYUR BA'I SA GZHI DER, DNGOS

GRUB 'GRUB PAR 'GYUR BAR BYIN GYIS BRLABS SO, ,DE BZHIN DU RTAG
TU BYAMS PA DANG LDAN PA BYANG CHUB SEMS DPA' BYAMS PAS KYANG,
GTZUG LAG KHANG BI SI MO NYA

ZHES BYA BA 'BYUNG BAR 'GYUR BA'I SA GZHI DER, BDAG NYID BZHUGS
PAR BYIN GYIS BRLABS SO, ,DE BZHIN DU SPYOD PA SHIN TU RNAM PAR
DAG PA BYANG CHUB SEMS DPA' SA'I

SNYING POS KYANG, GTZUG LAG KHANG YE SHES RI ZHES BYA BA 'BYUNG
BAR 'GYUR BA'I SA GZHI DE PHYAG BYA BAR 'OS PAR 'BYUNG BAR 'GYUR
BAR BYIN GYIS BRLABS SO, ,DE BZHIN DU GDUL


@352B BA'I SKYE BO RNAMS GROL BAR MDZAD PA LA THAGS THOGS MI
MNGA' BA BYANG CHUB SEMS DPA' SMAN GYI RGYAL BOS KYANG, GTZUG LAG
KHANG BA NO CO ZHES BYA BA 'BYUNG BAR 'GYUR BA'I SA

GZHI DER DNGOS GRUB 'GRUB PAR BYIN GYIS BRLABS SO, ,DE BZHIN DU
RDZU 'PHRUL CHEN PO DANG LDAN PA BYANG CHUB SEMS DPA' KUN TU
BZANG POS KYANG, GTZUG LAG KHANG DGE

'DUN SKYONG ZHES BYA BA 'BYUNG BAR 'GYUR BA'I SA GZHI DER DNGOS
GRUB 'GRUB PAR 'GYUR BAR BYIN GYIS BRLABS SO, ,DE BZHIN DU SANGS
RGYAS BCOM LDAN 'DAS LA SOGS PA, BYANG

CHUB SEMS DPA' GZHAN DAG DANG, DGRA BCOM PA CHEN PO RNAMS KYIS
KYANG, LI YUL GANG DANG, GANG DU GTZUG LAG KHANG DANG, SKYED MOS
TSAL DANG, DGON PA'I GNAS 'BYUNG BAR

'GYUR BA'I SA GZHI THAMS CAD, DPER NA, ZLA BA NYA BA LA SKAR MA'I
TSOGS RNAMS KYIS YONGS SU BSKOR NAS, STENG GI BAR SNANG DAG PA LA
RGYU BA BZHIN DU MDZES PA DANG, YID DU 'ONG BA

DANG, RGYAS PA DANG, DGA' DGA' LTAR 'DUG PAR BYIN GYIS BRLABS SO,
,YANG DE'I TSE RI GLANG RU LA SANGS RGYAS BCOM LDAN 'DAS BZHUGS
PA DANG, BYANG CHUB SEMS DPA' SEMS

DPA' CHEN PO RNAMS DANG, DGRA BCOM PA CHEN PO RNAMS KYIS 'OD ZER
RNAM PA SNA TSOGS DU MA BKYE BAS, LI YUL THAMS CAD SNANG BA CHEN
POS KHYAB PAR BYAS SO, ,DE NAS SKAD


@353A *, ,CIG DE NYID LA MTSO CHEN PO DE'I NANG NAS PADMA SUM
BRGYA LNGA BCU RTZA GSUM BYUNG BAR GYUR TE, PADMA RE RE'I STENG
NA YANG SANGS RGYAS DANG, BYANG CHUB SEMS

DPA'I SKU GZUGS 'OD DANG BCAS PA BZHUGS PA SNANG BAR GYUR TO, ,DE
NAS DE'I TSE LHA RNAMS KYIS SNGON MA MTHONG BA'I MTSAN MA MTHONG
NAS, SANGS RGYAS BCOM LDAN 'DAS

LA ZHUS PA DANG, BCOM LDAN 'DAS KYIS BKA' STZAL PA, RIGS KYI BU,
MTSO'I NANG NAS PADMA SUM BRGYA LNGA BCU RTZA GSUM SANGS RGYAS
DANG, BYANG CHUB SEMS DPA'I SKU

GZUGS DANG BCAS TE BYUNG BA 'DI NI MA 'ONGS PA'I DUS NA, YUL 'DI
'BYUNG BAR 'GYUR BA'I TSE, YUL 'DI NYID DU PADMA JI SNYED PA'I
DGON PA'I GNAS DANG, GTZUG LAG

KHANG NA GAndI BRDUNG BAR 'GYUR BA DANG, GNAS GANG DANG, GANG DU
BYANG CHUB SEMS DPA' SEMS DPA' CHEN PO RNAMS DANG, NYAN THOS CHEN
PO RNAMS 'OD ZER RNAM PA SNA TSOGS

'GYED CING, YUL BYIN GYIS BRLABS PA'I SA GZHI DE DAG DANG, DE
BZHIN DU NGAS DE BZHIN GSHEGS PA'I PHO BRANG MCHOD RTEN GO MA SA
LA GAN DA YUL DGE BA DANG BCAS PA

BYIN GYIS BRLABS PA'I SA GZHI 'DIR, DAD PA CAN GYI SBYIN BDAG
RNAMS KYIS SO SO NAS, SANGS RGYAS LA SOGS PA'I GZUGS BRNYAN BYED
PAR 'GYUR ZHING, GNAS DE


@353B DANG, DE DAG TU BSNYEN PA BYAS NA, CI DANG, CI 'DOD PA
'GRUB PAR 'GYUR BA'I SNGA LTAS YIN NO, ,YANG DE'I TSE LHA RNAMS
STAN LAS LANGS NAS, BCOM LDAN 'DAS LA 'DI SKAD CES

GSOL TO, ,BTZUN PA BCOM LDAN 'DAS, YUL 'DI DUS JI TZAM ZHIG NA
'BYUNG BAR 'GYUR BA, SU ZHIG GIS 'BYIN PAR BGYID PA LAGS, BTZUN
PA BCOM LDAN 'DAS, DA

LTAR NI DGON PA CHAB CHEN PO'I GTER LAGS NA, SU ZHIG GIS JI LTAR
'BYIN PA BKA' STZAL DU GSOL, BCOM LDAN 'DAS KYIS BKA' STZAL PA,
RIGS KYI BU NYON CIG,

NGA MYA NGAN LAS 'DAS NAS LO BRGYA LON PA'I TSE, RGYA'I YUL DU
RGYA'I RGYAL PO CHA YANG ZHES BYA BA BU STONG TSANG BAR BDOG PA
ZHIG 'BYUNG BAR 'GYUR TE, BU RE RE YANG YUL RE RE

GSAR DU TSOL DU BCUG GO ,PHYIS NUB PHYOGS LOGS NA, RI GLANG RU
DANG, BCOM LDAN 'DAS KYIS PHO BRANG MCHOD RTEN GOMS LA GAN DA YOD
PA'I YUL DE BZHIN GSHEGS

PA DU MAS BYIN GYIS BRLABS PA ZHIG YOD DE ZHES THOS NAS, DE 'DI
SNYAM DU, MA LA, BDAG LA BU GCIG YOD NA, SANGS RGYAS PHAL PO CHES
BYIN GYIS BRLABS PA'I GNAS

DER YUL 'DEBS SU GZHUG GO SNYAM DU BSAMS NAS, DE'I TSE RGYA'I
RGYAL POS RNAM THOS KYI BU LA BU GCIG BSLANGS SO, ,RNAM THOS KYI
BUS KYANG 'DZAM BU'I GLING 'DI NA,


@354A *, ,RGYAL PO MYA NGAN MED CES BYA BA'I BU ZHIG BTZAS PA
BYIN TE, BU DE NI GZUGS BZANG BA, DBYIBS MDZES PA, BLTA NA SDUG
PA ZHIG YIN NO, ,BU DE'I

DON DU SA LAS NU MA ZHIG BYUNG BA DANG, BU DE SNGON GYI BSOD NAMS
DANG, DGE BA'I RTZA BA'I MTHUS NU MA DE LA NU BAR BYED PAS, DES
NA BU DE'I MING SA LAS NU MA NU ZHES BYA'O,,

BU DE MYUR BAR SKYES NAS, PHA RGYA'I RGYAL POS RGYAL SRID KYI
DBANG NI BSKUR, NOR MANG PO NI BYIN, BLON PO PHAL PO CHE NI LUS
KYI RIM GRO BAR BSKOS NAS, RGYAL PO SA LAS NU

MA NU DE, BLON PO CHEN PO JANG SHO ZHES BYA BA LA SOGS PA DMAG DU
MA DANG LHAN CIG TU RGYA'I YUL NAS BYUNG STE, YUL 'DIR 'ONG BAR
'GYUR RO, ,'ONGS NAS 'DIR YUL

'DEBS PAR 'GYUR TE, RGYAL PO SA LAS NU MA NU DES YUL BTAB PA'I
PHYIR, RGYU DES NA YUL 'DI'I MING NI SA LAS NU MA NU'I YUL ZHES
BYA BAR 'GYUR RO, ,DUS DE'I TSE NA

NUB PHYOGS LOGS NAS RGYA GAR GYI MI PHAL PO CHE 'DIR 'ONG BAR
'GYUR TE, RGYAL PO SA LAS NU MA NU'I 'BANGS SU MCHID KYI 'TSAL
ZHING, CHU SRID GCIG PAR DU MA PAR 'GYUR NAS,

RGYA'I BLON PO CHEN PO JANG SHO LA SOGS PAS RIM GYIS RGYA DANG,
RGYA GAR GYI GRONG DANG, GRONG KHYER DANG, GRONG RDAL 'DEBS PAR
'GYUR RO, ,DE LTAR RGYAL POS LAS NU MA NU DE, MI


@354B RABS DU MA'I BAR DU YUL 'DI'I RGYAL PO BYED PAR 'GYUR RO,
,RGYAL PO DE RNAMS KYIS KYANG RIM GYIS SO SO NAS, YUL 'DIR DGON
PA'I GNAS DANG, GTZUG LAG KHANG BYAS, ZHING CHU

DANG, 'BANGS DANG, ZHAL TA BYED PA YANG 'BUL ZHING, LA LA NI BDAG
NYID KYANG RAB TU 'BYUNG BAR BYED DO, ,LA LA NI BU DANG, BU MO
RAB TU 'BYUNG BAR BYED DO, ,LA LA NI 'BANGS LAS

GRANGS MED PA ZHIG RAB TU 'BYUNG BAR GNANG BAR BYED DO, ,YUL 'DIR
MI BYANG CHUB SEMS DPA'I RIGS CAN MANG PO ZHIG 'BYUNG STE, RTAG
TU DKON MCHOG GSUM LAS DGE

BA'I RTZA BA GSOG CING, BSOD NAMS BYA BA'I DNGOS PO BYED PAR
'GYUR RO, ,DE LTAR NA YUL 'DI NI RGYAL POS LAS NU MA NUS YUL GTOD
PA'I TSUL DE LTA BUS 'BYUNG BAR 'GYUR RO, ,

YUL 'DI NI SANGS RGYAS 'BYUNG BA RE RE'I TSE YANG 'BYUNG ZHING
RGYAS PAR 'GYUR RO, ,CI'I PHYIR YUL GZHAN DANG, GZHAN DAG GI NI
ZHIG NAS, YUN RING MO ZHIG TU STONG ZHING DGON

PAR 'DUG LA, YUL DGE BA NI SANGS RGYAS 'BYUNG BA RE RE'I TSE MI
RNAMS KYIS BRGYAN CING MDZES PAR 'GYUR ZHE NA, 'DI LTAR YUL 'DI
NI THUB PA DRANG SRONG CHEN PO'I GNAS, DE

BZHIN GSHEGS PA'I SPYOD YUL MCHOD RTEN GOMS LA GNAD ZHES BYA BA
RI GLANG RU DANG NYE BA, CHU BO GO MA'I 'GRAM NA YOD PA'I PHYIR
RO, ,MCHOD RTEN 'DI MDO SDE'I NANG NAS NI MING GOMS


@355A *, ,LA GAN DA ZHES BYA YI, 'JIG RTEN PHAL GYI THA SNYAD DU
NI CHU BO GO MA'I 'GRAM ZHES BYA BAR 'DOGS PAR 'GYUR TE, 'DI LTAR
JI SRID DU MCHOD RTEN CHU BO

GO MA'I 'GRAM ZHES BYA BA DANG, 'OD SRUNG GI MCHOD RTEN 'DI GNYIS
RGYAS SHING MCHOD GNAS SU BYED PA DE SRID DU NI, YUL DGE BA YANG
RGYAS SHING BZANG POR 'GYUR RO, ,NAM

MCHOD RTEN 'DI GNYIS RGUD PA DE'I TSE, YUL YANG RGUD CING STONGS
PAR 'GYUR RO, ,DE NAS DE'I TSE 'KHOR DER 'DUS PA'I LHA RNAMS
KYIS, BCOM LDAN 'DAS KYIS BKA'

STZAL PA'I GSUNG DE THOS NAS, MCHOD RTEN GO MA SA LA GAN DA DANG,
RI GLANG RU LA DAD PA DANG, GUS PA CHEN PO RNYED DE, SANGS RGYAS
BCOM LDAN 'DAS LA MGO BOS PHYAG

BTZAL SKYABS SU SONG NAS, SPYAN SNGAR 'DI SKAD DU BDAG CAG KYANG
DUS DE'I TSE YUL 'DIR RIGS MTHON POR SKYES NAS, BDE BAR GSHEGS
PA'I BSTAN PA SRUNG ZHING, YUL

CHOS KYI BKA' KHRIMS MI NYAMS PAR GYUR CIG CES SMON LAM BTAB BO,
,DE NAS DE'I TSE BCOM LDAN 'DAS KYIS LHA'I RGYAL PO RNAM THOS KYI
BU DANG, BYANG CHUB SEMS DPA'

SEMS DPA' CHEN PO 'DU SHES CAN ZHES BYA BA DANG, LHA'I LHA MI
PHAM PA ZHES BYA BA DANG, KLU'I RGYAL PO KHYIM TSIG CES BYA BA
DANG, LHA NAM MKHA'I DBYINGS ZHES BYA BA DANG,


@355B LHA GSER GYI PHRENG BA CAN ZHES BYA BA DANG, LHA MO LCAGS
KYU CAN ZHES BYA BA DANG, LHA MO GNAS CAN ZHES BYA BA RNAMS LA
'DI SKAD CES BKA' STZAL TO, ,RIGS KYI BU, KHYED RNAMS

LA MCHOD RTEN GO MA SA LA GAN DA DANG, RI GLANG RU YUL DANG BCAS
PA DANG, NGA'I BSTAN PA DANG, SRAS RNAMS YONGS SU GTAD KYI, YONGS
SU BSRUNG BA DANG, BSKYAB PA DANG,

BSKYANG BA DANG, MCHOD GNAS SU 'GYUR BAR GYIS SHIG ,YUL 'DI'I
RGYAL PO DANG, YUL 'DZIN PA'I BLON PO DANG, SBYIN BDAG CHOS DANG
MTHUN PA RNAMS KYANG YONGS SU

GTAD KYI, DE BZHIN DU GYIS SHIG ,RI GLANG RU LUNG BSTAN PA'I MDO
'DI YANG YONGS SU GTAD KYI, 'PHEL ZHING RGYAS PAR GYIS SHIG ,GANG
GI TSE YUL 'DI ME'AM, CHU'AM, PHA ROL

GYI DMAG GIS NYEN CING PHONGS PAR GYUR PA NA, MDO 'DI BKLAG PA
DANG, KHA TON DANG, MCHOD PA DANG, BSAM PA DANG, BSGOM PA BYAS
NA, DES NA YUL DE'I GNOD PA ZHI

BAR 'GYUR RO, ,MA 'ONGS PA'I DUS NA SEMS CAN RNAMS KYIS LAS KYI
RNAM PAR SMIN PAS, YUL 'DIR SUM PA RNAMS DANG, BOD RNAMS 'ONG BAR
'GYUR GYI, DE'I TSE MDO

'DI LHOGS SHIG DANG, MDO 'DI THOS NAS MDO 'DI'I MTHU DANG, LHA
RNAMS KYI BYIN GYI RLABS KYIS, DAD PA MED PA DE RNAMS YUL 'JIG
PAR MI BYED CING, YID KYANG 'GYOD PAR


@356A *, ,'GYUR RO, ,MA 'ONGS PA'I DUS NA YUL 'DIR RGYA RNAMS
KYANG 'ONG BAR 'GYUR GYI, DE'I TSE MDO 'DI LHOGS SHIG DANG, MDO
'DI THOS NAS DE DAG

DAD PA SKYE BAR 'GYUR RO, ,DAD PA'I STOBS KYIS YUL MI 'JIG CING,
PHYIR ZHING BSRUNG BA DANG, BSOD NAMS BYA BA'I DNGOS PO YANG BYED
PAR 'GYUR TE, RGYU DES NI MDO

'DI NI YUL LA PHAN 'DOGS PA BYED PA YIN NO, ,MDO 'DI NI PHAN YON
GZHAN YANG MANG DU YOD DE, YUN THUNG DUS NI BRJOD PAR MI NUS SO,
,DE'I PHYIR MDO 'DI KHYED

RNAMS LA YONGS SU GTAD DO, ,DE NAS DE'I TSE RNAM THOS KYI BU LA
SOGS PA LHA RNAMS DANG, KLU YI RGYAL PO DANG, LHA MO DE DAG THAMS
CAD 'KHOR DANG BCAS TE LANGS

NAS; BCOM LDAN 'DAS KYI SPYAN SNGAR PU SMO'I LHA NGA SA LA BTZUGS
TE, THAL MO SBYAR NAS 'DI SKAD CES GSOL TO, ,BTZUN PA BCOM LDAN
'DAS, BDAG CAG

RNAMS KYIS BCOM LDAN 'DAS KYI BKA' SPYI BOS LEN PAR 'TSAL LO,
,YANG GSOL BA, STON PA BCOM LDAN 'DAS KYIS JI SKAD BKA' STZAL PA
BZHIN DU MCHOD RTEN

GO MA SA LA GNA DA DANG, RI GLANG RU YUL DANG BCAS PA THAMS CAD
KYANG YONGS SU BSRUNG BAR 'TSAL, BDE BAR GSHEGS PA'I BSTAN PA
DANG, CHOS DANG MTHUN PA'I RGYAL


@356B PO DANG, RAB TU BYUNG BA DANG, CHOS DANG MTHUN PAR YUL
'DZIN PA DANG, CHOS DANG MTHUN PA'I SBYIN BDAG DANG, GANG ZHIG
BSOD NAMS BYA BA'I DNGOS PO BGYID PAR 'GYUR

BA DE DAG THAMS CAD KYANG YONGS SU BSRUNG BAR NI 'TSAL NA, BCOM
LDAN 'DAS, JI SRID DU YUL 'DIR DKON MCHOG GSUM MCHOD GNAS SU
BGYID PA DANG, YUL 'DZIN BAS

KYANG CHOS DANG MTHUN PAR YUL SKYONG ZHING, CHOS DANG MI MTHUN
PA'I SEMS CAN RNAMS KYI MGON MI BGYID PA DE SRID DU NI BDAG CAG
GIS YONGS SU BSRUNG BAR RNGO THOGS TE, MDO

'DI YANG LI YUL RING DU GNAS PAR BGYI BA'I SLAD DU, LI YUL NAS
NYI 'OG TU GYUR PA'I RGYAL PO DANG, BLON PO RNAMS LA MDO SDE 'DI
NI BCOM LDAN 'DAS KYIS LI YUL GYI CHED DU

RI GLANG RU LA BSHAD PA YIN NO ZHES RNAR GRAGS PAR BGYI, SUG PAR
THOB PAR BGYI, SEMS BSGYUR BAR BGYI'O, ,BCOM LDAN 'DAS, NAM YUL
'DIR DKON MCHOG GSUM

MCHOD GNAS SU MI BGYID CING, CHOS DANG MI MTHUN PA RNAMS KYI MGON
LHAG PAR BGYID PA DE'I TSE, BDAG CAG RNAMS KYI GZI BRJID DANG,
MTHU STOBS NYAMS PAR

'GYUR BAS YUL 'DI'I CHED DANG, BSRUNG BAR NI RNGO MI THOGS SO,
,DE CI'I SLAD DU ZHE NA, BDAG CAG RNAMS KYI MTHU STOBS DANG, GZI
BRJID NI BDE BAR GSHEGS PA'I BSTAN PA


@357A *, ,DANG; CHOS DANG MTHUN PAR YUL CHOS BZHIN DU SKYONG BA
DANG, BSOD NAMS BYA BA'I DNGOS PO DGE BA'I RTZA BA'I MTHUS 'PHEL
BAR 'GYUR BA LAGS

SO; ;DE NAS DE'I TSE SANGS RGYAS BCOM LDAN 'DAS GDAN LAS BZHENGS
NAS, RI GLANG RU'I STENG GI 'GRAM NAS MCHOD RTEN GO MAS LA GAN DA
GANG NA BA DE LOGS SU GZIGS

NAS; YANG NAS YANG DU DE BZHIN GSHEGS PA'I SPYOD YUL MCHOD RTEN
GO MA SA LA GAN DA DANG, RI GLANG RU DANG, YUL DANG BCAS PA LAN
GNYIS LAN GSUM GYI BAR DU BYIN

GYIS BRLABS NAS, LI YUL THAMS CAD DANG, MTSO'I NANG NA GNAS PA'I
SEMS CAN GRANGS MED BA RNAMS LA 'OD ZER DANG, THUGS RJE CHEN POS
KHYAB PAR MDZAD DE, 'OD

ZER DE DANG, THUGS RJE CHEN PO DES CHU NA GNAS PA'I SEMS CAN DE
DAG THAMS CAD KYI SDUG BSNGAL NI ZHI BAR GYUR, KHO BA DANG, 'KHON
DU 'DZIN PA DANG NI BRAL TE, BYAMS PA'I SEMS

DANG LDAN PAR GYUR CING, LHA'I BDE BA DANG LDAN NAS SKAD CIG DE
NYID LA SEMS CAN DE DAG LAS GRANGS MED PA ZHIG TSE 'PHOS NAS, LHA
DANG, MI RNAMS KYI NANG DU SKYES TE, SANGS

RGYAS NYID DU 'GYUR BA'I SA BON RNYED CING, BYANG CHUB LAS PHYIR
MI LDOG PAR GYUR TO, ,DE NAS DE'I TSE BCOM LDAN 'DAS KYIS LHA
RNAMS LA LAN GSUM GYI BAR DU BOS NAS, 'DI


@357B SKAD CES BKA' STZAL TO, ,RIGS KYI BU, KHYED KYIS DAM BCAS
PA RNAMS NI BRTZON 'GRUS MED PAR MI 'GRUB BO, ,RIGS KYI BU, NGAS
BSKAL PA GRANGS MED PA GSUM GYI BAR DU DKA'

BA SPYAD PA'I BSTAN PA 'DI DANG, MCHOD RTEN GO MA SA LA GNAD YUL
DANG BCAS PA KHYED RNAMS LA YONGS SU GTAD KYI YONGS SU SRUNGS
SHIG ,KHYED RNAMS LAS GANG ZHIG GIS NGA

RJES SU DRAN ZHING GZUNGS YOD PA DANG, BSTAN PA BSRUNG BA DES NI
BSTAN PA 'DI LA RAB TU BYUNG BA RNAMS YONGS SU BSRUNG BAR GYIS
SHIG ,DE CI'I SLAD DU ZHE NA, MI KHYIM PA LA LA ZHIG

LO BRGYA'I BAR DU NYIN RE ZHING DGE BA'I RTZA BA BSOD NAMS CHEN
PO BYED LA, 'GA' ZHIG NYIN GCIG RAB TU BYUNG NAS BSTAN PA LA GNAS
NA, SNGA MAS PHYI MA'I BSOD NAMS KYI BRGYA'I

CHAR YANG MI CHOG GO ,DE CI'I SLAD DU ZHE NA, SANGS RGYAS
GANGG'A'I KLUNG GI BYE MA SNYED THAMS CAD KYANG SNGAR KHYIM GYI
GNAS SPANGS TE RAB TU BYUNG NAS, SPYOD LAM DE NYID KYIS BYANG
CHUB

CHEN PO BRNYES SO, ,NGA YANG PHA ROL TU PHYIN PA DRUG YONGS SU
RDZOGS TE, SA BCU BRNYES NAS SRID PA THA MA'I TSE, NAM PHYED ONA
RGYAL PO'I KHAB NAS BYUNG STE, NAGS TSAL DU GSHEGS

SO; ;NAGS TSAL NAS BZHON PA RGYAL PO YAB KYI THOG TU DKRI NAS,
RANG GI SKRA RAL GRIS BREGS TE, NGA'I GOS GYA NOM PA RIN THANG
MED PA RNGON PA DE DAG LAS CHOS GOS NGUR SMRIG TU


@358A *, ,BRJES SO, ,NGAS CHOS GOS DE GYON NAS DUS GSUM GYI SANGS
RGYAS THAMS CAD LA PHYAG BTZAL SKYABS SU SONG NAS, RAB TU BYUNG
BA'I SPYOD LAM BZUNG BA

DANG, LHA THAMS CAD NGA LA PHYAG 'TSAL, SKYABS SU SONG NAS PHYI
BZHIN DU 'BRANG NGO, ,NGA YANG SPYOD LAM DE NYID KYIS YANG DAG
PAR RDZOGS PA'I SANGS RGYAS BRNYES SO, ,DE'I PHYIR

BDE BAR GSHEGS PA'I BSTAN PA NI DAM PA YIN PAR SHES PAR BYA'O,
,RAB TU BYUNG BA NI BSOD NAMS DANG LDAN PAR SHES PAR BYA'O, ,'JIG
RTEN NA RAB TU BYUNG BAS THOB PA MA GTOGS

PAR KHYIM PA'I CHA LUGS KYIS DGRA BCOM PA'AM, RANG SANG RGYAS
SAM, BLA NA MED PA'I BYANG CHUB 'THOB PA NI SUS KYANG MA THOS MA
MTHONG NGO, ,RAB TU BYUNG BA'I SPYOD LAM DAM PA

'DI NI 'JIG RTEN NA LHA LA SOGS PA THAMS CAD KYI MCHOD GNAS YIN
NO, ,DE NAS DE'I TSE LHA DANG, LHA MO DE DAG THAMS CAD STAN LAS
LANGS TE, DBYANGS GCIG TU SANGS RGYAS BCOM LDAN

'DAS LA 'DI SKAD CES GSOL TO, ,BTZUN PA BCOM LDAN 'DAS, BDAG CAG
RNAMS KYIS BCOM LDAN 'DAS KYIS JI LTAR BKA' STZAL PA BZHIN 'TSAL
ZHING, BSAM BZHIN

DU BKA' LAS 'GAL BAR MI 'TSAL LO, ,YUL 'DIR SANGS RGYAS KYI BSTAN
PA DANG, DE BZHIN GSHEGS PA'I SPYOD YUL MCHOD RTEN DANG BCAS PA
YANG KUN TU BSRUNG BA DANG,


@358B BSKYANG BA DANG, RJES SU GZUNG BAR 'TSAL GYI, BCOM LDAN
'DAS KYIS KYANG BDAG CAG RNAMS LA MTHU BSTANG DU GSOL, ,DE CI'I
SLAD DU ZHE NA, MA 'ONGS PA RTZOD PA'I DUS NA BYIN

GYIS BRLABS PA'I YUL 'DIR DGRA MANG PO DANG, MA DAD PA DANG,
PHYIR RGOL BA, BDE BAR GSHEGS PA'I BSTAN PA LA DAD PA'I KHYAD PAR
MI RNYED CING, BSTAN PA GZHIG PA'I SLAD

DU BRTZON PA DAG 'BYUNG BA'I SLAD DU'O, ,DE NAS DE'I TSE BCOM
LDAN 'DAS KYIS LHA DE DAG LA LEGS SO ZHES BYA BA GNANG STE, SKYES
BU DAM PA RNAMS LEGS SO, ,LEGS SO, ,NGAS KYANG

YUL 'DI BYIN GYIS BRLABS ZIN TE, BYIN GYIS BRLABS PA DE NYID KYIS
MTSAMS BCAD PA YANG YIN NO, ,MA 'ONGS PA RTZOD PA'I DUS NA YUL
'DI GZHOM PA'I PHYIR, SUM PA'I DMAG

PHAL PO CHE DANG, DRUG GU RUS SNA TSOGS DANG, HOR DANG, GZHAN
YANG, DAD PA MED PA DAG 'ONG BAR 'GYUR TE, DE'I TSE YUL GZHAN
DANG, GZHAN DAG NAS DE BZHIN GSHEGS PA'I

GZUGS BRNYAN BYIN GYIS BRLABS PA DAG YUL 'DIR GSHEGS NAS, YUL GYI
SA MTSAMS BSRUNG BAR MDZAD DE, BSOD NAMS KYI STOBS DES NA YUL 'DI
GTAN BRLAG PAR

MI 'GYUR RO, ,GZUGS BRNYAN DE DAG GI PHYI BZHIN DU BYANG CHUB
SEMS DPA' DANG, LHA DANG, KLU DANG, MTHU STOBS DANG LDAN PA MANG
PO DAG 'ONG ZHING, YUL YUL DU GNOD PA RNAMS


@359A *, ,ZLOG PAR BYED, DGRA RNAMS KYIS YUL MI CHOMS PAR BYED
DE, DGE BA CAN ZHES BYA BA'I MKHAR NAS, DE BZHIN GSHEGS PA BDE
BA'I 'BYUNG GNAS

ZHES BYA BA'I GZUGS BRNYAN GSHEGS NAS, NUB PHYOGS MKHAR KO SHED
DU BZHUGS SHING, YUL GYI SA MTSAMS BSRUNG BAR 'GYUR RO, ,BYANG
PHYOGS YUL SHE NA ZHA ZHES

BYA BA'I DE BZHIN GSHEGS PA'I GZUGS BRNYAN SHE NA ZHA ZHES BYA BA
SA'I 'OG NAS 'BYUNG BAR 'GYUR ZHING, YUL GYI SA MTSAMS BSRUNG BAR
'GYUR RO, ,DE BZHIN GSHEGS

PA'I GZUGS BRNYAN KI'U LANG ZHES BYA BAR GSHEGS NAS SHAR PHYOGS
YUL PHYE MA ZHES BYA BA'I MKHAR DU BZHUGS SHING, YUL GYI SA
MTSAMS BSRUNG BAR 'GYUR RO, ,DE

BZHIN GSHEGS PA'I GZUGS BRNYAN PHYE SE ZHES BYA BAR GSHEGS NAS,
BYANG PHYOGS KYI RI GLANG RU LA 'OD SRUNG GI MCHOD RTEN GYI DRUNG
DU BZHUGS SHING, DGE SLONG DGON PA PA

RNAMS KYI DGE BA'I RTZA BA BSKYED CING, DE BZHIN GSHEGS PA'I
BSTAN PA DANG, YUL GYI SA MTSAMS BSRUNG BAR 'GYUR RO, ,MKHAR DGE
BA CAN ZHES BYA BA'I NANG NA, TSONG 'DUS

KA SA DI ZE ZHES BYA BAR DE BZHIN GSHEGS PA'I GZUGS BRNYAN RGYAL
PO'I PHO BRANG GNAS ZHES BYA BAR BZHUGS SHING, MKHAR DGE BA YUL
DANG BCAS PA'I SA MTSAMS BSRUNG


@359B BAR 'GYUR RO, ,SA GZHI NYO MO NYA ZHES BYA BA GANG DU RGYAL
PO YOL ZHES BYA BA MKHAR BRTZIG PA'I GROS BYED PAR 'GYUR BA DER,
DE BZHIN GSHEGS PA'I GZUGS BRNYAN CU GON PA NA ZHES BYA BA

BZHUGS SHING, MKHAR DGE BA CAN ZHES BYA BA YUL DANG BCAS PA'I SA
MTSAMS BSRUNG BAR 'GYUR RO, ,GTZUG LAG KHANG DI NA DZYA ZHES BYA
BAR DE BZHIN GSHEGS PA MAR ME MDZAD

KYI GZUGS BRNYAN THOR KONG DU BYAS PA GSHEGS PAR 'GYUR TE, GZUGS
BRNYAN DE NI DZAMBU'I GLING GIS GZUGS BRNYAN THOR KONG DU BYAS PA
THAMS CAD KYI THOG MAR 'BYUNG BA YIN NO, ,

GZUGS BRNYAN DE LA, MI RNAMS KYIS NI MTSAN 'KHOR BA'I MAR ME
MDZAD CES BYA BAR 'DOGS PAR 'GYUR TE, DE NI, LI YUL GYI GZUGS
BRNYAN THOR KONG DU BYED PA THAMS CAD KYI DPER

'BYUNG ZHING, BDE BAR GSHEGS PA'I BSTAN PA YUL DANG BCAS PA YONGS
SU BSRUNG BAR 'GYUR RO, ,GZHAN YANG, DE BZHIN GSHEGS PA RIN CHEN
MANG GI GZUGS BRNYAN YUL 'DI'I

DBUS SU GSHEGS NAS, PHYOGS BCU'I MTSAMS GCOD PAR MDZAD DE, JI
SRID DU DE BZHIN GSHEGS PA'I GZUGS BRNYAN PHYOGS PHYOGS NA BZHUGS
PA DE DAG MCHOD GNAS SU

BYED PA DE SRID DU YUL 'DI BRLAG PAR MI 'GYUR RO, ,YUL 'DI NAS
SKYES PA'I MI'AM, YUL GZHAN NAS SKYES PA'I MI LA LA ZHIG DE BZHIN
GSHEGS PA'I GZUGS BRNYAN DE DAG


@360A *, ,LA SNYING THAG PA NAS DAD PA DANG, GUS PA DANG, RAB TU
DANG BAR BYED CING, 'DI SNYAM DU BDE BAR GSHEGS PA'I GZUGS BRNYAN
'DI DAG NI, YUL 'DI BSRUNG

BA'I SLAD DU GSHEGS SO SNYAM DU YANG SEMS NA, GZUGS BRNYAN DE DAG
KYANG SANGS RGYAS BZHUGS PA BZHIN DU DON MDZAD PAR 'GYUR RO, ,DE
CI'I SLAD DU ZHE NA, GZUGS BRNYAN

DE DAG NGA DANG 'DRA BAR DUS GSUM DU GTOGS PA'I SANGS RGYAS THAMS
CAD KYIS BYIN GYIS BRLABS PA'I PHYIR RO, ,GZHAN YANG, YUL 'DIR
NGA'I GZUGS BRNYAN CHEN PO SHING

RTAS 'DREN PA BYAS TE, MKHAR DGE BA CAN ZHES BYA BA'I NANG DU
BZHAG NAS, MCHOD GNAS CHEN POR BYED PAR 'GYUR RO, ,DE NA YUL 'DIR
PHYOGS DANG, PHYOGS MTSAMS NAS, TSONG DPON

CHEN PO RNAMS 'ONG BAR 'GYUR ZHING, GNOD PA RNAMS KYANG ZHI BAR
'GYUR RO, ,GZHAN YANG, YUL 'DIR DE BZHIN GSHEGS PA'I GZUGS BRNYAN
NYIS BRGYA RTZA BRGYAD, 'OD SRUNG GI

MCHOD RTEN DANG BCAS PAR 'BYUNG BAR 'GYUR TE, DE DAG THAMS CAD
KYANG CHO 'PHRUL CHEN PO STONG CING SEMS CAN RNAMS KYI SDIG PA
CHEN PO YONGS SU SBYONG BA DANG, GNOD PA

SEL BA MDZAD PAR 'GYUR RO, ,YUL 'DIR GNOD PA DANG, 'JIGS PA DANG,
SKRAG PA 'GA' ZHIG BYUNG NA, YUL 'DI CHED DU PHYOGS LNGAR SBYOR
BA BYAS TE, RGYAL PO DANG,


@360B BLON PO RNAMS YUL 'DZIN PA GANG ZHIG 'JIGS PA DANG BRAL BAR
BYA BA'I PHYIR, BDE BAR GSHEGS PA'I BSTAN PA LAS BSOD NAMS SKYED
PAR 'DOD NA, GTZUG LAG KHANG TSAR MA

ZHES BYA BAR BSOD NAMS BYA'O, ,DE CI'I PHYIR ZHE NA, YUL 'DI'I MI
RNAMS KYI DAD PA DANG, YANG DAG PA'I LTA BA NI DANG PO'I GTZUG
LAG KHANG DE NAS SKYE BAR 'GYUR RO, ,NAM ZHIG LI'I RGYAL

PO DANG, BLON PO DANG, YUL 'DZIN PA RNAMS LA GNOD PA RNAM PA SNA
TSOGS ZHIG BYUNG NA, RI GLANG RU LA SNGON YANG DAG PAR RDZOGS
PA'I SANGS RGYAS GANG NA BZHUGS BZHUGS PA'I SA

GZHI DE BSKOR BAR BYA'O, ,YUL 'DI'I SEMS CAN RNAMS LAS MI DGE BA
'CHAGS PAR 'DOD NA, MCHOD RTEN GO MA SA LA GAN DA'I DRUNG DU
BSHAGS PAR BYA'O, ,DE CI'I PHYIR ZHE NA,

MCHOD RTEN DE NI SANGS RGYAS BCOM LDAN 'DAS BZHUGS PA BZHIN DU
GANG DAG GIS BSKOR BA'AM, ME TOG GAM, BDUG PA'AM, DBYANGS SAM,
ROL MO'I SGRAS MCHOD PA BYAS

NA; DE'I MTSAMS MED PA LNGA YANG NYAMS DAMS PAR 'GYUR NA GZHAN
LTA SMOS KYANG CI DGOS, YUL 'DI RGYAL PO DANG, BLON PO DANG, YUL
'DZIN PA GANG ZHIG BRTUL ZHUGS CHEN

PO'I SDOM PA LEN PAR 'DOD PA DES, RI GLANG RU LA GANG NA DE BZHIN
GSHEGS PA'I GZUGS BRNYAN PI SE ZHES BYA BA DANG, 'OD SRUNG GI
MCHOD RTEN YOD PA DE'I DGE 'DUN LAS


@361A *, ,MNOD PAR BYA'O, ,DE CI'I PHYIR ZHE NA, YUL 'DIR CHOS
SPYOD PA YONGS SU RDZOGS PA DANG, TSUL KHRIMS YONGS SU DAG PA NI
DE NAS 'BYUNG BAR 'GYUR

BA'I PHYIR RO, ,YUL 'DI'I MI LA LA ZHIG CHAD PA CHEN PO ZHIG LA
THUG NA, DES RI GLANG RU LA GNAS PA'I 'PHAGS PA'I DGE 'DUN LA
SKYABS SU 'GRO BA BYAS TE, DES NA CHAD PA

CHEN PO DE LAS THAR BAR 'GYUR RO, ,DE CI'I PHYIR ZHE NA, GNAS DE
NA THAR PA THOB PA STONG PHRAG DU MA PHYI MA'I MTHA'I BAR DU GNAS
SHING MI STONGS PA'I PHYIR TE, RGYU DES NA RI GLANG RU

DANG; MCHOD RTEN GO MA SA LA GAN DA YUL DANG BCAS PA DE BZHIN
GSHEGS PA RNAMS KYI CHANG KHYU YIN NO, ,DE NAS DE'I TSE PHYOGS
BCU'I SANGS RGYAS KYI ZHING DAG NAS, BYANG

CHUB SEMS DPA' NYI KHRI LHAGS NAS, BCOM LDAN 'DAS GANG NA BA DE
LOGS SU THAL MO SBYAR BA BTUD DE, DBYANGS GCIG TU 'DI SKAD CES
GSOL TO, ,BCOM LDAN 'DAS,

BDAG CAG RNAMS KYIS KYANG THABS SNA TSOGS KYIS DE BZHIN GSHEGS
PA'I SPYOD YUL DANG, YUL 'DI YONGS SU BSKYANG BAR BGYI, BSRUNG
BAR BGYI ZHING, JI SRID DU BDE BAR

GSHEGS PA'I BSTAN PA DANG, DKON MCHOG GSUM LA GNAS SHING, RGYAL
PO DANG, BLON PO LA SOGS PA MI TSUL KHRIMS DANG LDAN PA DAD PA
CAN DANG, YUL CHOS DANG


@361B MTHUN PAR BGYID PA MCHIS DE SRID DU YONGS SU MI GTANG
ZHING, YUL 'DIR DUS DUS SPYOD LAM DANG, CHA LUGS CI DANG, JI LTA
BUS SEMS CAN MANG PO'I BSOD NAMS CHEN PO

YONGS SU SMIN PAR 'GYUR BA DANG, SANGS RGYAS NYID DU SEMS BSKYED
PAR 'GYUR BA DANG, BSAM GTAN DANG, TING NGE 'DZIN LA SNYOMS PAR
'JUG PAR 'GYUR BA DANG, SANGS

RGYAS NYID LAS PHYIR MI LDOG PAR 'GYUR BA DE LTA BU'I SKYE BA
BLANG BA'I SLAD DU, KHA CIG GIS NI RGYAL RIGS YONGS SU GZUNG BAR
BGYI, KHA CIG GIS NI RAB TU BYUNG BA DANG, KHYIM PA

GZHAN GYI CHA LUGS YONGS SU GZUNG BAR BGYI'O, ,BCOM LDAN 'DAS
KYIS BKA' STZAL PA, RIGS KYI BU, LEGS SO, ,LEGS SO, ,RIGS KYI BU,
KHYED RNAMS KYIS 'DI LTAR

BSKAL PA BZANG PO'I SANGS RGYAS THAMS CAD KYI SPYOD YUL DANG, YUL
'DI GANG DU SEMS CAN RNAMS SANGS RGYAS NYID LAS PHYIR MI LDOG PAR
'GYUR BAR DE LTA BU CHU GANG THOB

CIG; YANG DE'I TSE LHA RNAM THOS KYI BU ZHES BYA BA DANG, MI PHAM
PA ZHES BYA BA LA SOGS PA LHA THAMS CAD KYIS, BCOM LDAN 'DAS LA
'DI SKAD CES GSOL TO, ,BCOM LDAN 'DAS

DA NI BYANG CHUB SEMS DPA' SEMS DPA' CHEN PO RNAMS KYIS YUL 'DI
BSRUNG BA'I SLAD DU MTHU BSTANG BA DANG, BCOM LDAN 'DAS KYI BYIN
GYIS BRLABS PA DANG, MTHUS BDAG


@362A *, ,CAG RNAMS KYIS KYANG DE BZHIN GSHEGS PA'I SPYOD YUL
DANG, BYIN GYIS BRLABS BRLABS PA'I YUL 'DI, KUN TU BSRUNG ZHING
YAL BAR MI GTANG BAR

BGYI BA'I SLAD DU BRTZON 'GRUS CHEN PO'I SHUGS KYIS 'BAD PAR
'TSAL LO, ,GAL TE YUL 'DIR GRU GU LA SOGS PA GTUM PO DAD PA MA
MCHIS PA RNAMS DANG, HOR DANG, SUM

PA'I DMAG DAG MCHI BAR 'GYUR NA, DE DAG PHAN TSUN NANG 'KHRUGS
'BYUNG BA DANG, DE DAG GI 'KHOR NANG MI MTHUN PAR 'GYUR BA DANG,
'GUM PAR 'GYUR BAR BGYI'O, ,YANG

NA DE DAG CI NAS KYANG 'DIR MCHI ZHING, DE BZHIN GSHEGS PA'I
BSTAN PA 'JIG MI NUS PAR BGYI BA'I SLAD DU, GZHAN GYI DBANG DU
'GYUR BAR BGYI'O, ,GAL TE RGYA'I DMAG

DAG MCHIS PAR GYUR NA, DE DAG GI SEMS DAD PAR BGYI ZHING SLAR YUL
'DI LA PHAN 'DOGS PA DANG, PHYIS YUL 'DIR BSOD NAMS BGYI BA'I
DNGOS PO DGE BA RGYA CHEN

PO BGYID DU STZAL TO, ,NAM ZHIG YUL 'DI'I SEMS CAN RNAMS LA GNOD
PAR BGYID PA DE'I TSE NA YANG PHYIR DAD PAR BGYI ZHING MDO 'DI
YANG KHONG DU CHUD PAR BGYID DU STZAL TO, ,

GANG GI TSE DE DAG MA 'ONGS PA'I DKON MCHOG GSUM GYI YO BYAD LA
DBANG 'TSAL ZHING MNGA' 'PHROG PA DANG, SEMS CAN BSOD NAMS DANG
LDAN PA RNAMS LA 'TSE BA DE'I CHE


@362B NI; BDAG CAG GI 'KHOR GNOD SBYIN DAD PA CAN DANG, DAD PA MA
MCHIS PA DU MA ZHIG DBANG BSKUR TE, BKYE NAS YUL DER CI NAS KYANG
YUN RING MO ZHIG GI BAR DU RGUD PAR BGYI

ZHING; YUL 'DI 'JIG MI NUS PAR BGYI BA'I SLAD DU MU GE DANG, NAD
DANG, PHA ROL GYI DMAG MCHI BAR BGYID DU STZAL TO, ,LI YUL GYI
NOR RDZAS DE DAG GIS 'TSAL BA RNAMS KYANG

BKRA MI SHIS PAR BGYI ZHING, GANG DANG, GANG DU PHYIN PA'I YUL DE
THAMS CAD DU YANG SMAN YON MI THOGS SHING 'KHRUG PAR BGYI'O, ,DE
DAG GI YUL 'DZIN PA DANG, DMAG DPON YANG

RGUD PAR BGYI'O, ,BOD KYI DMAG RNAMS LA YANG DE BZHIN DU RIG PAR
BGYI STE, DE GANG GI TSE DE DAG CHOS DANG MTHUN PAR YUL 'DI 'DZIN
CING SRUNG NA NI, BDAG CAG RNAMS KYIS KYANG

DE DAG YONGS SU BSKYANG ZHING RGYAL BAR 'GYUR BAR BGYI'O, ,NAM
ZHIG DE DAG BDE BAR GSHEGS PA'I BSTAN PA 'JIG PA DANG, YUL GYI MI
LA GNOD PAR BGYI BA DE'I TSE NA, DMAG

RNAMS NANG 'KHRUG 'BYUNG BA DANG, DMAG GI DPON YANG TSE THUNG DU
RGUD PAR BGYI STE, RGYAS PAR NI SNGA MA BZHIN NO, ,MA 'ONGS PA'I
DUS NA YUL 'DI'I RGYAL PO DANG, BLON PO SEMS GYA

GYU CAN, BSOD NAMS CHUNG BA DANG, DAD PA MED PA, DKON MCHOG GSUM
GYI DKOR LA 'JOL NYOG TU RLOM ZHING, YUL GYI RTZIS MGO DANG 'GAL
BAR BGYID PA, NOR RDZAS MA


@363A *, ,BRTAGS PAS GO 'PHANG TSOL LA, SEMS CAN BSOD NAMS DANG
LDAN PA RNAMS LA SUN 'BYIN DU RGOL BA, NGO TSA MED PA, MNGON DUS
CAN, 'DOD

PA'I YON TAN GYIS NGOMS MI MYONG BA, RAB TU 'BYUNG BA DAG GIS
SEMS SKYO BA LA LA DAG 'BYUNG BAR 'GYUR NA, DE DAG NI BDAG CAG
GIS KYANG YUL 'DI NAS DBYUNG ZHING YUL NGAN PA

GZHAN DANG, GZHAN DAG TU SPYUGS PAR BGYIS TE, TSUL DE LTA BUS YUL
'DI YONGS SU BSKYANG BA DANG, BSRUNG BAR BGYI'O, ,BCOM LDAN 'DAS,
SLAD MA RTZOD PA'I DUS NA, YUL 'DI

GZHIG PAR BRTZON PA'I SEMS CAN BDUD KYI PHYOGS SDIG PA BGYID PA,
MTHU STOBS DANG LDAN PA, YUL DAG TU SEMS CAN RNAMS KYI DAD PA
ZLOG PAR BGYID PA, SEMS GDUG CING

BRLANG BA'I LHA DANG, KLU DANG, GNOD SBYIN DANG, SRIN PO DU MA
ZHIG 'BYUNG BAR 'GYUR LA, DE DAG KYANG BDAG CAG GI DBANG DU MI
'GYUR NA, DE LA BDAG CAG GIS THABS JI LTAR

'TSAL, BCOM LDAN 'DAS KYIS BKA' STZAL PA, RIGS KYI BU, KHYED YID
SKYO BAR MA BYED CIG ,DE CI'I PHYIR ZHE NA, GLING BZHI PA 'DI NA,
BYANG CHUB SEMS DPA' RNAMS DANG,

LHA MTHU STOBS CHE BA DANG, KLU DANG, GNOD SBYIN SA THOB PA DU MA
ZHIG GNAS PA DE DAG LA SEMS 'JAM POS MCHOD PA CHEN PO BYAS TE,
MCHOD RTEN GO MA SA LA GAN DA DANG, GTZUG


@363B LAG KHANG TSAR MA LA SOGS PA, YUL BYIN GYIS BRLABS BRLABS
PA RNAMS SU THEG PA CHEN PO'I SDE SNOD SHES RAB KYI PHA ROL TU
PHYIN PA DANG, 'DUS PA CHEN PO DANG, SANGS RGYAS PHAL PO CHE

DANG; DKON MCHOG BRTZEGS PA LA SOGS PA SHIN TU RGYAS PA'I SDE
MANG PO LHOGS SHIG DANG, YUL SO SO NAS BYANG CHUB SEMS DPA' SA
BCU PA LA SOGS PA DANG, MTHU STOBS CHE

BA'I SEMS CAN DE DAG YUL 'DIR 'ONGS NAS CHOS KYI RO MNOS SHING,
DUS GSUM DU GTOGS PA'I DE BZHIN GSHEGS PA RNAMS KYI DAM TSIG LAS
MI 'GAL BAR BYED,

BSKAL PA BZANG PO'I SANGS RGYAS RNAMS KYI SPYOD YUL DANG, YUL
YANG SRUNG BAR BYED, YUL 'DI'I MI DANG, BSTAN PA YANG SRUNG BAR
BYED PAR 'GYUR RO, ,GZHAN YANG, MA 'ONGS PA'I

DUS NA, YUL DGE BA 'DI'I RGYAL PO MTHU CHUNG BAR 'GYUR TE, MTHU
CHUNG BA DES NA RANG GI MTHU STOBS KYIS YUL MI THUB PAS, RGYAL PO
DAD PA CAN GZHAN, 'DI LTA STE, BOD KYI RGYAL PO

DANG; RGYA'I RGYAL PO LA SOGS PA LA SKYABS BTZAL NAS YUL SRUNG
BAR BYED DO, ,DE CI'I PHYIR ZHE NA, MA 'ONGS PA'I DUS NA RGYA
DANG, BOD KYI YUL DU DKON MCHOG GSUM GNAS

SHING; MCHOD GNAS CHEN POR BYED PA DANG, YUL DE DAG KYANG BYANG
CHUB SEMS DPA' CHEN PO'I GNAS SU 'GYUR ZHING, SEMS CAN DE DAG
KYANG BYANG CHUB CHEN PO'I LAM TSOL


@364A *, ,PA'I NGANG TSUL CAN, THEG PA CHEN PO LA DAD PA, TING
NGE 'DZIN LA GZHOL BAR 'GYUR TE, DE DAG GI MTHU STOBS KYIS LI YUL
GYI MI DANG, DKON MCHOG

GSUM BRLAGS PAR MI 'GYUR RO, ,SKYES BU DAM PA KHYED RNAMS KYIS
KYANG BOD DANG, RGYA'I RGYAL PO DANG, BLON PO DAG CI NAS KYANG
MCHOD RTEN GO MA SA LA GAN DA DANG, YUL DGE

BA 'DI LA RI MO BYED PAR 'GYUR BA DANG, YUL 'DIR BSOD NAMS BYA
BA'I DNGOS PO DGE BA RGYA CHEN PO BYED PAR 'GYUR BA DANG, YUL
'DI'I MI NYI 'OG DAD PA MED PA'I YUL GZHAN

DU 'KHYAMS PA RNAMS KYANG SDUG BSNGAL DANG DBRAL ZHING BDE BAR
RANG GI YUL DU BSKYAL NAS, PHYIR YANG DAG PA'I LTA BA CAN DANG,
BSOD NAMS LA DGA' BAR 'GYUR BAR

SEMS SGYUR CIG DANG, DGE BA'I RTZA BA DE'I STOBS KYIS SKYES BU
DAM PA KHYED RNAMS KYI DGE BA'I RTZA BA DANG, MDANGS DANG, GZI
BRJID DANG, 'KHOR 'PHEL BAR 'GYUR ZHING SANGS

RGYAS NYID DU YANG NYE BAR 'GYUR GYI, DUS GSUM DU GTOGS PA'I DE
BZHIN GSHEGS PA RNAMS KYI GDAMS NGAG LA BYAS PA GZO BAR GYIS SHIG
,'DI LTAR YUL 'DI'I SEMS

CAN RNAMS NI PHYIR MI LDOG PA, BYANG CHUB SEMS DPA'I LAS DANG
LDAN PA, SNYING RJE DANG LDAN PA, BDEN PA DANG LDAN PA, GTONG
PHOD PA, PHRAG DOG DANG, 'KHON DU 'DZIN PA RNAM


@364B PAR SPANGS PA, BYAS PA GZO BA, CHOS LA DGA' BA, YANG DAG
PA'I LTA BA CAN, LOG PAR LTA BA THAMS CAD RNAM PAR SPANGS PA,
SEMS 'JAM PAR 'GYUR TE, RGYU DES NA DGE

BA RNAMS ZHES BYA'O, ,YUL 'DI MKHAR YANG MI BYAMS PA DANG, 'JAM
PA SEMS DANG LDAN PA RNAMS DANG, MCHOD RTEN DANG, GTZUG LAG KHANG
DU MAS BRGYAN PAR 'GYUR

TE; DE'I PHYIR MKHAR DGE BA CAN ZHES BYA'O, ,GZHAN YANG, YUL
GZHAN DAG NAS SEMS CAN DAD PA MED PA SDANG BA 'KHON DU 'DZIN PA
DAG YUL 'DIR 'ONGS PA KUN, YUL

'DI'I RDUL GYIS REG CING, YUL 'DI NAS 'KHRUNGS PA'I 'TSO BA LA
LONGS SPYOD NA, DE DAG THAMS CAD KYIS SEMS BSGYUR NAS, SEMS 'JAM
PA DANG, MNYEN PA DANG,

BYAMS PA'I BSAM PA DANG, KHROB DANG, 'KHON DU 'DZIN PA SPANGS PA
DANG, DAD PA DANG, YANG YUL 'DIR SDIG PA MI BYED PAR 'GYUR STE,
YUL 'DI NI YON TAN MANG PO

'DI DAG DANG LDAN PA YIN NO, ,DE NAS DE'I TSE SNGAR SANGS RGYAS
BCOM LDAN 'DAS KYIS LAN GSUM GYI BAR DU BYIN GYIS BRLABS NAS, 'OD
ZER THUGS RJE CHEN PO DANG

BCAS TE BKYE BA DES, CHU NA GNAS PA'I SEMS CAN RNAMS KYI YONGS SU
DAG PA DANG, BDE BA DANG LDAN PAR BYAS NAS CHU'I NANG NAS SLAR
'THON TE, PHYOGS BCU'I SANGS


@365A *, ,RGYAS KYI ZHING THAMS CAD DU KHYAB PAR GYUR TO, ,YANG
'OD ZER DE DAG SLAR LOG NAS BYANG CHUB SEMS DPA' SEMS DPA' CHEN
PO RNAMS KYIS YUL

BYIN GYIS BRLABS PA DANG, NYAN THOS CHEN PO RNAMS KYIS YUL BYIN
GYIS BRLABS PA DANG, MTSO'I NANG NAS BYUNG BA'I PAD MO'I STENG
NA, DE BZHIN GSHEGS PA'I GZUGS

BRNYAN BZHUGS PA DE DANG, DE DAG GI 'OD ZER DE DANG 'DRES NAS NAM
MKHA' LAS 'PHAGS TE, STENG GI NAM MKHA' KHEBS PAR GYUR CING, LI
YUL THAMS CAD DU LHA'I ME TOG GI

CHAR PHAB BO, ,LHA'I ME TOG DE DAG PHAN TSUN DU REG PA LAS CHOS
KYI SGO MO, 'DI LTA STE, SANGS RGYAS DANG, CHOS DANG, DGE 'DUN
GYI MTSAN DANG, YANG DAG PA'I LTA BA DANG, SHES RAB DANG, TSUL

KHRIMS DANG, DGE BA'I RTZA BA DANG, DE BZHIN GSHEGS PA RNAMS KYI
DKA' BA SPYAD PA DANG, SMON LAM DANG, BYANG CHUB SEMS DPA'I RDZU
'PHRUL DANG, SEMS CAN YONGS

SU SMIN PAR BYED PA DANG, DGE SBYONG GI 'BRAS BU BZHI PO RGYUN DU
ZHUGS PA DANG, LAN GCIG PHYIR 'ONG BA DANG, PHYIR MI 'ONG BA
DANG, DGRA BCOM PA DANG, KHAMS GSUM

GYI SRID PA LAS NGES PAR 'BYIN PA DANG, RNAM PAR THAR PA'I SGO
GSUM DANG, 'DU BYED 'JIG PA DANG, DRAN PA NYE BAR GZHAG PA DANG,
'PHAGS PA'I BDEN PA DANG, RDZU


@365B 'PHRUL GYI RKANG PA DANG, BSAM GTAN DANG, BSDU BA'I DNGOS
PO DANG, SO SO YANG DAG PAR RIG PA DANG, GZUGS MED PA'I SNYOMS
PAR 'JUG PA BZHI DANG, DBANG PO YONGS SU

DAG PA DANG, BYANG CHUB KYI PHYOGS DANG MTHUN PA'I CHOS MTHA' DAG
GI SGRA 'BYIN PAR GYUR TO, ,GZHAN YANG, SEMS YONGS SU DAG PA
DANG, BYANG CHUB KYI YAN LAG DANG, 'PHAGS

PA'I LAM DANG, SNYOMS PAR 'JUG PA DANG, SA DANG, STOBS DANG,
THUGS RJE DANG, BYAMS PA CHEN PO DANG, RTEN CING 'BREL BAR 'BYUNG
BA DANG, THE TSOM SEL BA DANG, SANGS RGYAS

NYID LAS MI LDOG PA DANG, TING NGE 'DZIN DANG, MNGON PAR RTOGS PA
DANG, MI SKYE BA'I CHOS LA BZOD PA DANG, MA 'DRES PA DANG, SANGS
RGYAS NYID DU 'GYUR BA DANG, MI RTAG PA DANG,

SDUG BSNGAL BA DANG, BDAG MED PA DANG, STONG PA DANG, MA BYAS PA
DANG, MA SKYES PA DANG, PHYIN CI MA LOG PA DANG, YANG DAG PA'I
MTHA' DANG, DE BZHIN GSHEGS PA'I SNYING PO

KHONGS SU GTOGS PA RNAM PAR MI RTOG PA'I YE SHES RTOGS PA DANG,
RNAL 'BYOR PA RNAMS KYIS SO SO RANG GIS RIG PA'I SPYOD YUL DANG,
SKYE BA SDUG BSNGAL BA DANG, RGA BA DANG,

SDUG PA DANG BRAL BA DANG, MI SDUG PA DANG PHRAD PA DANG, 'DOD PA
BTZAL TE MA RNYED PA'I SDUG BSNGAL GYI SGRA YANG BYUNG BAR GYUR
TO, ,GZHAN YANG, PHUNG PO LNGA PO DAG LAS SEMS CAN


@366A *, ,MED PA DANG, GSO BA DANG, GANG ZAG DANG, SROG MED PA
DANG, CHOS BDEN PA SKYE BA MED PA DANG, 'GAG PA MED PA, RTAG PA
MED PA, CHAD PA

MED PA, 'ONGS PA MED PA, 'GRO BA MED PA DANG, DKON MCHOG GSUM GYI
GDUNG DANG, BYIN GYIS BRLABS DANG, 'GRO BA LNGA PO DAG GI 'PHRUL
PA, RMI LAM LTA BU DANG, 'KHOR

BA'I 'DU BYED BTZON RA LTA BU DANG, SGYU MA DANG, SMIG RGYUD
DANG, CHU ZLA DANG, BRAG CHA LTA BU ZHES BYA BA'I SGRA BYUNG BAR
GYUR TO, ,GZHAN YANG, DAD PA DANG, MNGON PAR RTOGS PA DANG,

BRTZON 'GRUS DANG, DGE BA BCU'I LAS KYI LAM DANG, 'KHOR BAS SKYO
BAR GYUR PA DANG, DE LTA BU LA SOGS PA SGRA BRGYA STONG DU MA
BYUNG BAR GYUR TO, ,'KHOR 'DUS PA MANG PO DE

DAG DANG, BYANG CHUB SEMS DPA' PHYOGS PHYOGS NAS LHAGS PA DE DAG
THAMS CAD SA LA GNAS PA'I LHA DANG, KLU DANG, NAM MKHA' LA GNAS
PA'I LHA DANG, GNOD SBYIN

THAMS CAD SEMS NGO MTSAR DU GYUR NAS RANGS PA SKYES TE, CHOS KYI
SGO MO'I SGRA DE DAG LA YID MI PHYED PAR GYUR TO, ,DE NAS DE'I
TSE 'KHOR DE DAG GIS KHONG DU CHUD PAR BYA BA'I

PHYIR; BYANG CHUB SEMS DPA' SEMS DPA' CHEN PO 'JAM DPAL GZHON NUR
GYUR PAS, BCOM LDAN 'DAS LA 'DI SKAD CES GSOL TO, ,BCOM LDAN
'DAS, CI'I SLAD


@366B DU; CHO 'PHRUL CHEN PO 'DI LTA BU BSTAN PA LAGS, BCOM LDAN
'DAS KYIS TSANGS PA'I DBYANGS KYIS BKA' STZAL PA, 'JAM DPAL, CHOS
KYI SGO MO 'DI DAG NI, YUL DGE BA

NAS SKYES PA'I SEMS CAN RNAMS KYI CHED DANG, 'KHOR BZHI PO RNAMS
KYI CHED DU YANG LHAG PAR BYIN GYIS BRLABS NAS BSTAN PA YIN TE,
CHOS KYI SGO MO 'DIS NI, BYANG CHUB SEMS

DPA' RNAMS TSEGS CHUNG NGU DANG, 'BAD PA CHUNG DUS DBANG PO DANG,
SHES PA YONGS SU DAG PAR 'GYUR ZHING CHOS KYI SGO MO DE DANG DE
DAG KYANG MNGON PAR RTOGS PAR 'GYUR RO, ,

MA 'ONGS PA'I SKYE BO DE DAG NI BYIS PA CHUNG DU YAN CHAD CHOS
MNGON PAR RTOGS PAR DGA' ZHING, RTZED MOR YANG CHOS KYI SGO MO
'DI DAG SMRA BAR 'GYUR RO, ,SEMS CAN DE DAG DBANG

PO YONGS SU BRTAS NAS, CHOS KYI MIG RNAM PAR DAG PAS DE BZHIN
GSHEGS PA'I SKU YANG MTHONG BAR 'GYUR, CHOS KYI RNA BA RNAM PAR
DAG PAS CHOS YANG DAG PA MA NOR BA YANG THOS

PAR 'GYUR, DE DAG 'KHOR BA NAS 'DU BYED DANG, CHOS THAMS CAD LAS
KYANG SEMS RNAM PAR GROL BAR 'GYUR TE, SEMS DE LTA BU DES NA YUL
DGON PA BYIN GYIS BRLABS PA

'DIR DGE BA'I PHYOGS LA BRTZON PA'AM, YANG RI GLANG RU LA DE DAG
THAMS CAD DNGOS GRUB THOB PAR GYUR TE, BDUD SDIG CAN GYIS KYANG
GLAGS MI RNYED NA, GZHAN DAG GIS LTA SMOS KYANG


@367A *, ,CI DGOS, 'DI LTA STE, LHA RNAMS KYIS 'KHOR GNOD SBYIN
NAM, DRI ZA'AM, MI 'AM CI CHAD PAS BCAD PAR GYUR NA YANG MCHOD
RTEN GO MA SA LA GAN DA

DANG; RI GLANG RU LA 'KHRAS NA, DE DAG GIS MI MTHONG BAR 'GYUR
RO, ,BRGYA LA MTHONG NA YANG SEMS ZHI BAR 'GYUR TE, RGYU DES NA
RI GLANG RU DANG, MCHOD RTEN GO MA SA LA GAN

DA NI; MTSAMS GCAD PA DANG, GTZANG BYED DANG, SKYABS DANG, 'JIG
RTEN GYI KHAMS GZHAN DAG NA GNAS PA'I SEMS CAN RNAMS KYIS KYANG
PHYAG BYA BAR 'OS PA YIN NO,,

MCHOD RTEN GO MA SA LA GAN DA DANG, RI GLANG RU DANG, YUL DGE BA
DANG, MKHAR DGE BA CAN DANG, DGON PA BYIN GYIS BRLABS PA'I MING
THOS NAS, DAD PA SKYES PA TZAM

GYIS KYANG SDIG PA CHEN PO 'BYANG BAR 'GYUR RO, ,DE NAS DE'I TSE
BCOM LDAN 'DAS KYIS TSE DANG LDAN PA SH'A RI'I BU DANG, RNAM THOS
KYI BU LA BKA' STZAL PA, RIGS KYI BU

KHYED GNYIS SONG LA, MTSO CHEN PO 'DIR SHA'I RI DROL TE, BYANG
PHYOGS LOGS SU GYI SHO GTZANG PO'I NANG DU PHO LA, CHU LA GNAS
PA'I SEMS CAN RNAMS LA MI GNOD PAR

SRUNG BA DANG, YUL 'DI MTSAMS MNGON PAR GYIS SHIG ,DE NAS NYAN
THOS CHEN PO SH'A RI'I BU DANG, RNAM THOS KYI BUS DE BZHIN 'TSAL
LO ZHES GSOL NAS, RDZU 'PHRUL GYIS


@367B NAM MKHA' LAS SHA'I RI GANG NA BA DE LOGS SU CHAS TE, SH'A
RI'I BUS NI LAG NA 'KHAR GSIL THOGS, RNAM THOS KYI BUS NI LAG NA
MDUNG THOGS TE, SHA'I RI PHYED SKAM PAS

BLANGS TE, NUB PHYOGS SU BZHAG NAS, CHU SROL CHEN PO GTOD DO,
,MTSO SROG CHAGS DANG BCAS PAR GYI SHO GTZANG PO'I NANG DU PHO
STE, TSUL DE LTA BUS MCHOD RTEN GO MA SA LA GAN

DA DANG, RI GLANG RU DANG, LI YUL DE MNGON PAR BYAS SO, ,DE NAS
BCOM LDAN 'DAS KYIS 'PHAGS PA SPYAN RAS GZIGS DBANG PHYUG DANG,
BYAMS PA LA SOGS PA, BYANG CHUB

SEMS DPA' SEMS DPA' CHEN PO BRGYAD DANG, BYANG CHUB SEMS DPA' NYI
KHRI DRANG SRONG DANG BCAS PA DANG, RNAM THOS KYI BU DANG, KHYIM
TSIG LA SOGS PA LHA CHEN PO BRGYAD DANG,

'KHOR SUM KHRI LNGA STONG LNGA BRGYA DANG BCAS PA LA, MCHOD RTEN
GO MA SA LA GAN DA LA SOGS PA YONGS SU GTAD DE, LHA DE DAG GIS
KYANG DE BZHIN DU GNAS SO, ,BCOM LDAN

'DAS KYIS KYANG DE BZHIN DU GNANG NGO, ,BCOM LDAN 'DAS KYIS DE
SKAD CES BKA' STZAL PA DANG, 'KHOR DE DAG THAMS CAD KYIS BCOM
LDAN 'DAS KYIS GSUNGS PA LA YI RANGS

TE MNGON PAR BSTOD DO, ,'PHAGS PA RI GLANG RU LUNG BSTAN PA ZHES
BYA BA THEG PA CHEN PO'I MDO RDZOGS SO,,