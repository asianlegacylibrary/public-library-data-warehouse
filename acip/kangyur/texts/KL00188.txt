@300B ,,RGYA GAR SKAD DU, A'ARYA D'I PAm KA RA BY'A KA
RA nA N'A MA MAH'A Y'A NA S'U TRA, BOD SKAD DU,

'PHAGS PA MAR ME MDZAD KYIS LUNG BSTAN PA ZHES BYA BA THEG PA
CHEN PO'I MDO, SANGS RGYAS DANG, BYANG CHUB SEMS DPA' THAMS CAD
LA PHYAG 'TSAL LO, ,'DI SKAD BDAG GIS


@301A *, ,THOS PA DUS GCIG NA, BCOM LDAN 'DAS MNYAN YOD NA RGYAL
BU RGYAL BYED KYI TSAL MGON MED ZAS SBYIN GYI KUN DGA' RA BA NA,
DGE SLONG STONG NYIS

BRGYA LNGA BCU'I DGE SLONG GI DGE 'DUN CHEN PO DANG THABS GCIG TU
BZHUGS SO, ,DE'I TSE BCOM LDAN 'DAS 'KHOR BRGYA STONG MANG POS
YONGS SU BSKOR ZHING MDUN GYIS BLTAS TE

CHOS STON TO, ,DE NAS BCOM LDAN 'DAS KYIS TSE DANG LDAN PA KUN
DGA' BO LA BKA' STZAL PA, KUN DGA' BO, DE'I PHYIR KHYOD KYI DGE
BA'I RTZA BA LA SO SOR BRTAG PA NYID KYIS

BSAM PA SHIN TU YONGS SU DAG PAR BYA'O, ,DE CI'I PHYIR ZHE NA,
KUN DGA' BO, NGAS SANGS RGYAS BRGYA STONG MANG PO LA ZHES DANG
BCAS PAS BSNYEN BKUR BYAS KYANG SANGS RGYAS

BCOM LDAN 'DAS RNAMS KYIS NGA SNGAR BLA NA MED PA YANG DAG PAR
RDZOGS PA'I BYANG CHUB TU LUNG MA BSTAN GYI, GANG GI TSE NGAS DE
BZHIN GSHEGS PA MAR ME MDZAD MTHONG NAS

AUTPA LA LNGA PHUL BA DE'I 'OG TU NGA CHOS BDAG MED PA NYID LA
MOS PAR GYUR CING MI SKYE PA'I CHOS LA BZOD PA THOB PA'I PHYIR
RO, ,KUN DGA' BO, DE BAS NA KHYOD DGE BA'I RTZA BAS

CHOG SHES PAR MI BYA'O, ,DE CI'I PHYIR ZHE NA, KUN DGA' BO, SNGON
BYUNG BA 'DAS PA'I DUS BSKAL PA GRANGS MED PA'I YANG CHES GRANGS
MED PA, YANGS PA, TSAD MED PA, BSAM


@301B GYIS MI KHYAB PA 'DAS PA DE'I TSE DE'I DUS NA DZAMBU'I
GLING 'DIR RGYAL PO MA SKYES DGRA ZHES BYA BA GZUGS BZANG BA,
MDZES PA, BLTA NA SDUG PA, KHA DOG BZANG PO RGYAS PA MCHOG DANG
LDAN

PA ZHIG BYUNG STE, KUN DGA' BO, RGYAL PO MA SKYES DGRA DE LA
GRONG KHYER BRGYAD KHRI BZHI STONG YOD DE, THAMS CAD KYANG BKRA
BA, BLTA NA SDUG PA, SKYED MOS TSAL PHUN SUM TSOGS PA,

RDZING BU PHUN SUM TSOGS PA, ME TOG PHUN SUM TSOGS PA, 'BRAS BU
PHUN SUM TSOGS PA, BDE BA, LO LEGS PA, NYAMS DGA' BA, 'BYOR PA,
RGYAS PA, SKYE BO DANG, MI MANG POS

GANG BA SHA STAG GO ,KUN DGA' BO, MA SKYES DGRA DE LA RGYAL PO'I
PHO BRANG PADMA CAN ZHE BYA BA ZHIG YOD DE, RGYAL PO MA SKYES
DGRA DE DE NA GNAS SO, ,DE NAS RGYAL PO MA SKYES DGRA'I MDUN

NA 'DON BRAM ZE GLING LDAN ZHES BYA BA SNYING DU SDUG CING MTHONG
NA MI MTHUN PA MED PA DANG LDAN PA ZHIG YOD DO, ,KUN DGA' BO, DE
NAS RGYAL PO MA SKYES DGRAS RIGS BZHI'I MI THAMS

CAD BSDUS NAS BRAM ZE GLING LDAN BKUG STE, COD PAN BCINGS NAS
RGYAL SRID PHYED BYIN TE 'DI SKAD CES KYANG SMRAS SO, ,BRAM ZE,
KHYOD RANG GI YUL DU SONG STE, RGYAL PO'I PHO BRANG BYOS

LA MING YANG PADMA CAN DU THOGS SHIG ,KUN DGA' BO, DE NAS RGYAL
PO GLING LDAN GYI RANG GI YUL DU RGYAL PO'I PHO BRANG BYAS TE,
MING YANG PADMA CAN DU BTAGS SO, ,KUN DGA' BO, DE


@302A *, ,LTAR DE'I TSE DE'I DUS NA DZAMBU'I GLING 'DI NA RGYAL
PO GNYIS RGYAL SRID BYED DE, GCIG NI MA SKYES DGRA'O, ,GCIG SHOS
NI GLING LDAN NO, ,KUN DGA' BO,

DE NAS RGYAL PO GLING LDAN GYI BTZUN MO DAM PA KHANG BZANG GI
YANG THOG NA BDE BAR NYAL ZHING 'DUG GO ,DE NAS BYANG CHUB SEMS
DPA' MAR ME MDZAD DGA' LDAN GYI GNAS NAS SHI

'PHOS NAS GLANG PO CHE'I PHRUG GU THAL KAR DU BSGYUR TE, 'OD ZER
RAB TU 'GYED CING MA'I GLO G-YAS PAR ZHUGS PAR GYUR TO, ,DE NAS
DE'I TSE BTZUN MO DAM PA DES RGYAL PO GLING

LDAN LA SKABS 'DI SMRAS SO, ,KUN DGA' BO, DE NAS RGYAL PO GLING
LDAN GYIS BRAM ZE MTSAN MKHAN DANG, LTAS MKHAN DANG, MCHOD SBYIN
MKHAN RNAMS BSDUS TE RMI LAM

GYI SKABS 'DI BSNYAD PA DANG, BRAM ZE MTSAN MKHAN RNAMS KYIS
SMRAS PA, RGYAL PO CHEN PO, KHYOD KYIS RNYED PA LEGS PAR RNYED
DE, KHYOD KYI SRAS SEMS CAN RIN PO CHE ZHIG

BLTAM PAR 'GYUR RO, ,KUN DGA' BO, DE NAS RGYAL PO GLING LDAN RMI
LAM BSTAN PA 'DI THOS NAS DGA' ZHING MGU LA YI RANGS TE RAB TU
DGA' NAS DGA' BA DANG, YID BDE BA

SKYES TE, RGYAL PO GLING LDAN DE'I RGYAL KHAMS SU GTOGS PA THAMS
CAD LA SBYIN PA BYIN TE, 'DI LTA STE, ZAS 'DOD PA RNAMS LA NI
ZAS, SKOM 'DOD PA RNAMS LA NI SKOM,


@302B BZHON PA 'DOD PA RNAMS LA NI BZHON PA, SPOS DANG, PHRENG BA
RGYU DANG, BYUG PA DANG, GNAS MAL RUNG BA KHA NA MA THO BA MED PA
DANG, GANG CI DANG, CI 'DOD PA THAMS CAD BYIN NO, ,KUN

DGA' BO, DE NAS ZLA BA BCU 'DAS PA DANG, RGYAL PO GLING LDAN GYI
BU GZUGS BZANG BA, MDZES PA, BLTA NA SDUG PA, KHA DOG BZANG PO
RGYAS PA MCHOG DANG LDAN PA ZHIG BTZAS TE,

BTZAS MA THAG TU LUS LAS 'DI LTA BU'I 'OD BYUNG STE, 'OD DES
RGYAL PO GLING LDAN GYI RGYAL PO'I PHO BRANG THAMS CAD SNANG BAS
KHYAB PAR GYUR TO, ,DE NAS DE'I TSE LHA'I DBANG PO BRGYA BYIN

RANG GI GNAS NAS MI SNANG BAR GYUR NAS GZHON NU GANG NA BA DER
STONG STE PHYIN NAS GZHON NU DE LA SHIS PAR BRJOD PA BYAS TE, 'DI
SKAD CES KYANG SMRAS SO, ,'DI BTZAS MA THAG TU LUS

LAS 'DI LTA BU'I 'OD BYUNG STE, 'OD DES RGYAL PO GLING LDAN GYI
RGYAL PO'I PHO BRANG THAMS CAD SNANG BAS KHYAB PAR GYUR PAS GZHON
NU'I MING MAR ME MDZAD DU BTAGS SO, ,DE NAS GZHON

NU'I MING MAR ME MDZAD MAR ME MDZAD CES BYA BAR GYUR TO, ,KUN
DGA' BO, DE NAS RGYAL PO GLING LDAN DGA' ZHING MGU LA YI RANGS TE
RAB TU DGA' NAS, DGA' BA DANG, YID BDE BA SKYES

TE; YANG DE'I RGYAL KHAMS SU GTOGS PA THAMS CAD LA SBYIN PA BYIN
TE, 'DI LTA STE, ZAS 'DOD PA RNAMS LAS NI ZAS, SKOM 'DOD PA RNAMS
LA NI SKOM, BZHON PA 'DOD PA RNAMS


@303A *, ,LA NI BZHON PA, SPOS DANG, PHRENG BA RGYU DANG, BYUG PA
DANG, GNAS MAL RUNG BA KHA NA MA THO BA MED PA DANG, GANG CI
DANG, CI 'DOD PA THAMS CAD

BYIN NO, ,KUN DGA' BO, DE NAS RGYAL PO GLING LDAN GYIS RGYAL BU
GZHON NU MAR ME MDZAD BKUG STE, COD PAN BCINGS NAS RGYAL SRID
PHYED BYIN TE 'DI SKAD CES KYANG

SMRAS SO, ,GZHON NU, KHYOD SONG LA GTZUN MO'I 'KHOR GYI NANG 'DUG
CING RTZES SHIG ,DGA' BAR GYIS SHIG ,DGA' DGUR SPYOD CIG ,KUN
DGA' BO, DE

NAS RE ZHIG NA RGYAL BU GZHON NU MAR ME MDZAD BTZUN MO'I 'KHOR
GYI NANG DU SONG NAS BZHON PA CHEN PO LA ZHON TE, BUD MED KYI
TSOGS KYIS YONGS SU BSKOR NAS SKYED MOS TSAL

GYI GNAS SU SONG BA DANG, GNAS GTZANG MA'I RIS KYI LHA'I BU DAG
GCIG GIS BDAG CAG NYID RGAS SHING 'KHOGS PA DANG, NAD KYIS BTAB
PA DANG, SHI BA'ANG BSTAN TE

DGE SBYONG ZHIG KYANG DER BZHAG PA DANG, RGYAL BU GZHON NU MAR ME
MDZAD KYIS MTHONG NAS KHA LO SGYUR BA LA 'DI SKAD CES SMRAS SO,
,KYE KHA LO SGYUR BA, RNAM PA SNA TSOGS SNANG BA

'DI DAG CI YIN, KHA LO SGYUR PAS SMRAS PA, GZHON NU, 'DI DAG NI
RGAS PA ZHES BGYI BA DANG, NA BA ZHES BGYI BA DANG, SHIB ZHES
BGYI BA LAGS TE, GZHON NU, JI SRID DU


@303B CHOS NYID GDAGS PA MCHIS PA DE SRID DU RGA BA DANG, NA BA
DANG, 'CHI BA'I CHOS RNAMS MCHIS TE, GZHON NU KHYOD DANG, 'O SKOL
YANG DE LTA BU LAGS TE, 'KHOR BA NA GNAS PA KHO NA

LAGS SO, ,GZHON NUS SMRAS PA, KHA LO SGYUR BA, MGRO BREGS TE NGUR
SMRIG GYON LA ZHI ZHING NYE BAR ZHI BA GNYA' SHING GANG TZAM DU
BLTA BA 'DI SU ZHIG ,KHA LO SGYUR BAS SMRAS PA, GZHON

NU; 'DI NI DGE SLONG STE, SDIG PA THAMS CAD SPANGS PA THAR PA LA
MNGON PAR DGA' BA'I 'DU SHES SKYES NAS KHYIM NAS KHYIM MED PAR
RAB TU BYUNG BA LAGS SO, ,GZHON NUS SMRAS PA,

KHA LO SGYUR BA, LEGS SO, ,LEGS SO, ,DGE SLONG 'DI'I LAM 'DI NI
'DOD PA YIN NO ZHES SMRAS NAS PHYIR LOG STE KHYIM DU SONG NGO,
,KUN DGA' BO, DE NAS RE ZHIG NA RGYAL BU GZHON NU

MAR ME MDZAD YANG SKYED MOS TSAL GYI GNAS SU SONG NGO, ,DE SKYED
MOS TSAL GYI GNAS SU PHYIN PA DANG, DE NA SANGS RGYAS BRGYA STONG
MANG POS BSTEN PA'I BYANG CHUB KYI SNYING PO MTHONG

NGO; ;KUN DGA' BO, DE NAS BYANG CHUB SEMS DPA' MAR ME MDZAD KYIS
BYANG CHUB KYI SNYING PO DE MTHONG NAS SKYES PA DANG, BUD MED KYI
TSOGS THAMS CAD HA CANG THAG MI RING BAR

BOR NAS BYANG CHUB KYI SNYING PO GA LA BA DER SONG STE PHYIN NAS,
DES BYANG CHUB KYI SNYING PO MTHONG BA DANG, LAN GSUM BSKOR BA
BYAS NAS BYANG CHUB KYI SNYING PO DER SKYIL MO KRUNG BCAS


@304A *, ,TE 'DUG GO, BYANG CHUB SEMS DPA' MAR ME MDZAD 'DUG MA
THAG TU DE NAS DE'I TSE DE NYID KYI MTSAN MO'I SKYA RENGS DANG BO
SHAR BA'I DUS NA DE BLA NA MED PA

YANG DAG PAR RDZOGS PA'I BYANG CHUB MNGON PAR RDZOGS PAR SANGS
RGYAS SO, ,KUN DGA' BO, DE BZHIN GSHEGS PA MAR ME MDZAD BLA NA
MED PA YANG DAG PAR RDZOGS PA'I BYANG

CHUB MNGON PAR RDZOGS PAR SANGS RGYAS MA THAG TU DE'I TSE SKU LAS
'DI LTA BU'I 'OD BYUNG STE, 'OD DES STONG GSUM GYI STONG CHEN
PO'I 'JIG RTEN GYI KHAMS THAMS CAD SNANG BAS

KHYAB PAR GYUR TO, ,DE NAS DE'I TSE LHA'I DBANG PO BRGYA BYIN
RANG GI GNAS NAS MI SNANG BAR GYUR TE, DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS

MAR ME MDZAD GA LA BA DER SONG STE PHYIN NAS, BCOM LDAN 'DAS KYI
ZHABS LA MGO BOS PHYAG BTZAL TE, BCOM LDAN 'DAS LA MCHOD PA BYAS
NAS SGRA 'DI SKAD CES KYANG BSGRAGS

SO; ;KYE MA'O, ,DE BZHIN GSHEGS PA MAR ME MDZAD 'DI 'JIG RTEN DU
BYUNG STE, 'DI LTAR DE'I 'OD KYIS 'JIG RTEN GYI KHAMS THAMS CAD
SNANG BAS KHYAB PAR MDZAD DO, ,DE

BZHIN GSHEGS PA MAR ME MDZAD LO LNGA BCU'I BAR DU BYANG CHUB KYI
SNYING PO DE NA BZHUGS KYANG THA NA SEMS CAN GCIG TZAM YANG BLTA
BA DANG, PHYAG BYA BA DANG, BSNYEN BKUR


@304B BYA BA'I PHYIR NYE BAR MI 'GRO'O, ,DE CI'I PHYIR ZHE NA,
RGYAL PO GLING LDAN GYI RGYAL PO'I PHO BRANG 'KHOR GYI MI RNAMS
BDE BA DANG LDAN PA'I PHYIR BLTA BA DANG, PHYAG BYA BA DANG,
BSNYEN BKUR

BYA BA'I PHYIR NYE BAR MI 'GRO'O, ,KUN DGA' BO, DE NAS DE BZHIN
GSHEGS PA MAR ME MDZAD 'DI SNYAM DU DGONGS TE, RGYAL PO GLING
LDAN GYI RGYAL PO'I PHO BRANG 'KHOR BA'I MI RNAMS

BDE BA DANG LDAN PAS HA CANG BAG MED PAR GYUR GYI, NGAS DE RNAMS
CUNG ZHIG YID BYUNG BAR BYA GOR MA CHAG SNYAM MO, ,DE NAS DE
BZHIN GSHEGS PA DGRA BCOM PA YANG DAG PAR

RDZOGS PA'I SANGS RGYAS MAR ME MDZAD KYIS DE'I TSE 'DI LTA BU'I
RDZU 'PHRUL MNGON PAR 'DU MDZAD PA MNGON PAR 'DU MDZAD DE, RDZU
'PHRUL JI LTA BU MNGON PAR 'DU MDZAD PA MNGON

PAR 'DU MDZAD PAS RGYAL PO GLING LDAN GYI RGYAL PO'I PHO BRANG
'KHOR BA'I MI RNAMS KYI NANG DU BEE d'URYA LAS BYAS PA'I GRONG
KHYER CHEN PO, BLTA NA SDUG PA, SKYE BO DANG, MI MANG POS GANG
LA, MI

DE DAG KYANG LHAG PAR MDZES PA, LHAG PAR BLTA NA SDUG PA, RGYAN
THAMS CAD KYIS BRGYAN PA DAG CIG MNGON PAR SPRUL TO, ,DE NAS
RGYAL PO GLING LDAN GYI RGYAL PO'I PHO BRANG 'KHOR

BA'I MI RNAMS BEE d'URYA LAS BYAS PA'I GRONG KHYER NA GNAS PA'I
MI RNAMS KYIS SPA GONG BAR NI GYUR NA GANG YANG SKYO BAR NI MA
GYUR TO, ,DE NAS BCOM LDAN 'DAS DE BZHIN GSHEGS


@305A *, ,PA DGRA BCOM PA YANG DAG PAR RDZOGS PA'I SANGS RGYAS
MAR ME MDZAD 'DI SNYAM DU DGONGS TE, RGYAL PO GLING LDAN GYI
RGYAL PO'I PHO BRANG 'KHOR BA'I MI RNAMS

HA CANG BAG MED PA DANG LDAN PAR GYUR PA NGAS YANG CUNG ZHIG SKYO
BA BSKYED PAR BYA GOR MA CHAG SNYAM MO, ,DE NAS DE BZHIN GSHEGS
PA DGRA BCOM PA YANG DAG PAR RDZOGS PA'I

SANGS RGYAS MAR ME MDZAD KYIS YANG 'DI LTA BU'I RDZU 'PHRUL MNGON
PAR 'DU MDZAD PA MNGON PAR 'DU MDZAD DE, RDZU 'PHRUL JI LTA BU
MNGON PAR 'DU MDZAD PA MNGON PAR 'DU MDZAD

PAS BEE d'URYA LAS BYAS PA'I GRONG KHYER CHEN PO DE LA ME CHEN PO
'BAR BAR BYIN GYIS BRLABS SO, ,BYIN GYIS BRLABS MA THAG TU DE LA
ME 'BAR BAR GYUR TO, ,DE NAS DE'I TSE SEMS

CAN DE DAG DANG, GRONG KHYER CHEN PO DE YONGS SU ZAD CING MTHAR
THUG PA DANG, ZHIG PAR GYUR NAS SEMS CAN DE DAG KYANG TSUL MA YIN
PA MTHONG BAS SDUG BSNGAL BAR GYUR TO, ,KUN

DGA' BO, DE NAS RGYAL PO GLING LDAN GYI RGYAL PO'I PHO BRANG
'KHOR BA'I MI RNAMS KYIS BEE d'YRYA LAS BYAS PA'I GRONG KHYER
CHEN PO RGUD PAR MTHONG NAS DANGS SKRAG PAR GYUR CING SKYO BAR

GYUR NAS SPU ZING ZHES BYED DE, DE DAG 'DI SNYAM DU SEMS PAR GYUR
TO, ,GANG GI PHYIR GRONG KHYER DE YONGS SU ZAD CING MTHAR THUG PA
DANG, ZHIG PAR GYUR PA LA NA RING PO MI THOGS PAR BDAG


@305B CAG KYANG DE LTA BU'I MI RTAG PA'I GNAS SKABS SU 'GYUR NA
SU ZHIG BDAG CAG GI SKYABS SU 'GYUR SNYAM MO, ,DE NAS DE BZHIN
GSHEGS PA DGRA BCOM PA YANG DAG PAR RDZOGS PA'I

SANGS RGYAS MAR ME MDZAD 'DI SNYAM DU DGONGS TE, RGYAL PO GLING
LDAN GYI RGYAL PO'I PHO BRANG 'KHOR BA'I MI 'DI RNAMS YONGS SU
SMIN PAS NGAS CHOS BSTAN PA KUN SHES PAR NUS SHING SKAL BA DANG

LDAN PA DANG, MTHU YOD PAR GYUR TO SNYAM MO, ,DE NAS DE BZHIN
GSHEGS PA MAR ME MDZAD KYIS MI DE RNAMS KYI BSAM PA THUGS SU CHUD
NAS DE'I TSE DRAN PA DANG, SHES BZHIN GYIS

BYANG CHUB KYI SNYING PO DE NAS BZHENGS TE, PHYI BZHIN 'BRANG
BA'I DGE SBYONG LHA'I DBANG PO BRGYA BYIN DANG THABS GCIG TU
RGYAL PO GLING LDAN GYI RGYAL PO'I BRANG GA LA BA DER GSHEGS

SO; ;KUN DGA' BO, DE BZHIN GSHEGS PA MAR ME MDZAD BYON MA THAG TU
DE NAS DE'I TSE DE BZHIN GSHEGS PA MAR ME MDZAD KYIS CHOS BSTAN
PA DANG PO'I TSE SROG CHAGS NYI KHRI RAB

TU PHYUNG STE, DE DAG THAMS CAD LEN PA MED PAR ZAG PA RNAMS LAS
SEMS RNAM PAR GROL LO, ,CHOS BSTAN PA GNYIS PA'I TSE SROG CHAGS
SU MA KHRI RAB TU PHYUNG STE, DE DAG THAMS CAD

KYANG LEN PA MED PAR ZAG PA RNAMS LAS SEMS RNAM PAR GROL LO,
,CHOS BSTAN PA GSUM PA'I TSE SROG CHAG BZHIN KHRI RAB TU PHYUNG
STE, DE DAG THAMS CAD KYANG CHOS RNAMS


@306A *, ,LA CHOS KYI MIG RDUL MED CING DRI MA DANG BRAL BA RNAM
PAR DAG GO ,CHOS BSTAN PA BZHI PA'I TSE SROG CHAGS LNGA KHRI RAB
TU PHYUNG STE, DE DAG THAMS

CAD KYANG LEN PA MED PA ZAG PA RNAMS LAS SEMS RNAM PAR GROL LO,
,KUN DGA' BO, DE NAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS

MAR ME MDZAD DGE SLONG GI DGE 'DUN MANG POS YONGS SU BSKOR ZHING
MDUN GYIS BLTAS TE CHOS STON TO, ,KUN DGA' BO, DE NAS RGYAL PO MA
SKYES DGRAS RGYAL PO GLING LDAN GYI BU

ZHIG SKYES NAS DE BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR SANGS RGYAS SO ZHES THOS NAS DE LA PHO
NYA BTANG STE, 'DI LTAR BDAG KYANG MCHOD PAR

'TSAL NA BDAG GI THAD DU GSHEGS PAR GSOL ZHES SPRING NGO, ,DE NAS
PHO NYA DES RGYAL PO MA SKYES DGRA LAS MNYAN NAS RGYAL PO GLING
LDAN GYI RGYAL PO'I PHO BRANG GAL BA DANG, RGYAL

PO GLING LDAN GA LA BA DER SONG STE PHYIN NAS PHRIN DE SKAD SMRAS
SO, ,DE NAS RGYAL PO GLING LDAN DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS MAR

ME MDZAD GA LA BA DER SONG STE PHYIN NAS BCOM LDAN 'DAS KYI ZHABS
LA MGO BOS PHYAG BTZAL TE PHYOGS GCIG TU 'DUG NAS SKABS DE GSOL
PA DANG, BCOM LDAN 'DAS KYIS


@306B BKA' STZAL PA, RGYAL PO CHEN PO, KHYOD SNYING LAS CHUNG
NGUR GYIS LA SLAR SONG ZHIG ,NGA NI RGYAL PO'I PHO BRANG PADMA
CAN DU GSHEGS SO, ,DE NAS DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS MAR ME MDZAD DGE SLONG GI DGE
'DUN DANG, BYANG CHUB SEMS DPA'I TSOGS DANG, LHA DANG, KLU DANG,
GNOD SBYIN DANG, DRI ZA DANG, LHA MA YIN DANG

NAM MKHA' LDING DANG, MI'AM CI DANG, LTO 'PHYE CHEN PO DANG, MI
DANG, MI MA YIN PA RNAMS KYIS YONGS SU BSKOR CING, RGYAL PO GLING
LDAN YANG RGYAL PO'I MTHU CHEN PO DANG, RGYAL PO'I

TSOGS MANG PO DANG, RGYAL PO'I RNAM PAR 'PHRUL PA CHEN PO DANG,
RGYAL PO'I BDOG PA CHEN PO DANG, RGYAL PO'I 'BYOR PA CHEN PO
DANG, RGYAL PO'I RNAM PAR RTZE BA CHEN PO DANG CHAS TE YONGS

SU BSKOR CING MDUN GYIS BLTAS TE THABS GCIG TU GSHEGS SO, ,KUN
DGA' BO, DE NAS DE BZHIN GSHEGS PA MAR ME MDZAD DE RIM GYIS RGYAL
PO'I PHA BRANG PADMA CAN GA LA BA

DER GSHEGS SO, ,DE'I TSE NA RI'I RGYAL PO GANGS RI LA BRAM ZE RIN
PO CHE ZHES BYA BA ZHIG 'DUG STE, BRAM ZE'I KHYE'U LNGA BRGYA
TZAM LA BSTAN BCOS DANG, RIG BYED DANG, GSANG SNGAGS

THAMS CAD SLOB TU 'JUG GO ,DE NA BRAM ZE'I KHYE'U LNGA BRGYA TZAM
PO DE DAG GI NANG NA BRAM ZE'I KHYE'U SPRIN CES BYA BA GZHON NU
DAR LA BAB PA, GZUGS BZANG BA, MDZES PA, BLTA NA


@307A *, ,SDUG PA, KHA DOG BZANG PO RGYAS PA MCHOG DANG LDAN PA,
GSANG SNGAGS DANG, BSTAN BCOS DANG, CHO GA SHES PA JI SNYED PA
THAMS CAD LA MKHAS PA

ZHIG YOD DO, ,KUN DGA' BO, DE NAS BRAM ZE'I KHYE'U SPRIN CES BYA
BAS MKHAN PO'I RKANG PA LA MGO BOS PHYAG BTZAL NAS 'DI SKAD CES
SMRAS SO, ,KYE MKHAN PO, BDAG GRONG DANG,

GRONG KHYER DANG, LJONGS DANG, YUL 'KHOR DANG, RGYAL PO'I PHO
BRANG 'KHOR RNAMS SU MCHI'O, ,MKHAN POS SMRAS PA, KYE BRAM ZE'I
KHYE'U, BDAG CAG BRAM ZE RNAMS KYI CHOS NYID NI

'DI YIN TE, GANG GIS BSTAN BCOS DANG, RIG BYED DANG, GSANG SNGAGS
THAMS CAD LOBS PA DES MKHAN PO LA ZOD LNGA BRGYA DANG, RAS ZUNG
GCIG DANG, 'KHAR BA DANG,

RIL BA RNAMS SBYIN DGOS SO, ,BRAM ZE'I KHYE'U SPRIN GYIS SMRAS
PA, MKHAN PO BDAG LA PAGS PA DANG, 'KHAR BA DANG, RIL PA MA GTOGS
PAR CI'ANG MA MCHIS PAS

MCHI'O, ,LAN GSUM GYI BAR DU GSOL NAS DE BZHIN GYIS SHIG CES
SMRAS SO, ,DE NAS BRAM ZE'I KHYE'U SPRIN RIM GYIS RI'I RGYAL PO
GANGS LAS BABS NAS GRONG DANG, GRONG

KHYER DANG, LJONGS DANG, YUL 'KHOR DANG, RGYAL PO'I PHO BRANG
'KHOR DU ZHUGS SO, ,DE'I TSE NA GRONG KHYER CHEN PO BDE BAR PHA
ROL TU 'GRO BA NA BRAM ZE SA GA BZANG PO ZHES BYA


@307B BA ZHIG GNAS TE DE LA BU MO BZANG LEN LDAN ZHES BYA BA
GZUGS BZANG BA, MDZES PA, BLTA NA SDUG PA KHA DOG BZANG PO RGYAS
PA MCHOG DANG LDAN PA ZHIG YOD PA DE'I PHYIR NYI MA RE

RE ZHING BRAM ZE BZHI KHRI LA ZAN SBYIN PAR BYED CING, DE RNAMS
KYI NANG NA THAMS CAD LAS KHYAD PAR DU 'PHAGS PA GANG YIN PA DE
LA BDAG GI BU MO SBYIN NO SNYAM PA DANG, GNAS GTZANG

MA'I RIS KYI LHA'I BU ZHIG GIS BRAM ZE'I KHYE'U SPRIN LA GRONG
KHYER CHEN PO BDE BAR PHA ROL TU 'GRO BA'I LAM BSTAN NO, ,DE NAS
BRAM ZE'I KHYE'U SPRIN MCHOD SBYIN GYI GNAS GA LA BA DER

SONG STE PHYIN TO, ,BRAM ZE'I KHYE'U SPRIN MCHOD SBYIN GYI GNAS
DER PHYIN MA THAG TU DE'I TSE BU MO DES RANG GI PHA MA LA 'DI
SKAD CES SMRAS SO, ,YAB, BRAM ZE'I KHYE'U 'DI'I MTSAN MA JI LTAR
GDA'

PA LAS NA 'DI BDAG GI KHYIM THAB TU 'GYUR RO, ,DE NAS BRAM ZE'I
KHYE'U SPRIN BRAM ZE DE DAG THAMS CAD DANG LHAN CIG KUN TU SMRA
BAR BYED CING, DE NA BRAM ZE SPRIN NYID BSTAN BCOS

DANG; GSANG SNGAGS DAG GIS KHYAD PAR DU 'PHAGS SO, ,DE'I TSE NA
MCHOD SBYIN GYI GNAS DER BRAM ZE DUM BU BYIN ZHES BYA BA ZHIG
RGAN GRAL DU 'DUG STE MCHOD SBYIN BYED DO, ,DE NAS

BRAM ZE'I KHYE'U SPRIN BRAM ZE DUM BU BYIN GA LA BA DER SONG STE
PHYIN NAS, BRAM ZE DUM BU BYIN DANG LHAN CIG TU RIG BYED DANG,
GSANG SNGAGS DAG SMRA BAR BYED CING DE NA, 'DI LTA STE, SPRIN


@308A *, ,NYID RIG BYED DANG, GSANG SNGAGS DANG, BSTAN BCOS DAG
GIS KHYAD PAR DU 'PHAGS SO, ,DE NAS BRAM ZE'I KHYE'U SPRIN GYIS
BRAM ZE DUM BU BYIN LA

'DI SKAD CES SMRAS SO, ,KYE BRAM ZE, BDAG CAG BRAM ZE RNAMS KYI
CHOS NYID NI GANG GIS BSTAN BCOS THAMS CAD RTOGS SHING KHONG DU
CHUD PA DE STAN MCHOG LA 'DUG PA YIN NO, ,

DE NAS YANG BRAM ZE'I KHYE'U SPRIN GYIS BRAM ZE DUM BU BYIN LA
'DI SKAD CES SMRAS SO, ,BRAM ZE CHEN PO, 'DIR KHO BO 'DUG GI STAN
'DI LAS LONGS SHIG ,DE NAS BRAM ZE DUM BU YIN

GYIS 'DI SKAD CES SMRAS SO, ,BRAM ZE'I KHYE'U, NGA STAN 'DI LAS
MA BSLANG ZHIG DANG, KHO BOS ZONG LNGA BRGYA THOB PA KHYOD LA
BYIN NO, ,SMRAS PA, KHO BO LA MI DGOS SO, ,DE MA LANGS

PA DANG, DE'I MGRIN PA NAS BZUNG STE BSLANG NGO, ,DE NAS BRAM ZE
DUM BU BYIN GYIS BRAM ZE'I KHYE'U SPRIN LA SMRAS PA, BRAM ZE'I
KHYE'U, KHYOD KYIS KHO BO STAN 'DI LAS BSLANGS NAS

MTHO BTZAMS SHING DNGANGS PAR BYAS PAS KHYOD GANG DANG, GANG DU
SKYES PA'I SKYE BA THAMS CAD DU SBYIN PA'I BAR CHAD BYA'O ZHES
DAM BCAS SO, ,DE NAS BRAM ZE'I KHYE'U SPRIN SENG

GE'I KHRI DE LA 'DUG GO ,DE NAS BRAM ZE SA GA BZANG POS BU MO
BZANG LEN LDAN LAG PA G-YAS PAS BZUNG STE, GSER GYI 'KHAR PA
DANG, RIL BA DANG, RAS ZUNG GCIG


@308B DANG; ZONG LNGA BRGYA KHYER NAS BRAM ZE'I KHYE'U SPRIN GA
LA BA DER SONG STE PHYIN NAS, BRAM ZE'I KHYE'U'I SPRIN LA 'DI
SKAD CES SMRAS SO, ,RIGS KYI BU, 'DI DAG LONG ZHIG ,DE NAS BRAM

ZE'I KHYE'U SPRIN GYIS ZONG LNGA BRGYA DANG, RAS ZUNG GCIG DANG,
'KHAR BA DANG, RIL PA RNAMS BLANGS TE BU MO DE MA BLANGS SO, ,'DI
SKAD CES KYANG SMRAS SO, ,BUD MED 'DIS CI

ZHIG BYA, BUD MED NI SPRE'U DANG 'DRA STE, RGOD PA, 'PHYAR BA,
DGE BA'I BAR CHAD BYED PA YIN LA, KHO BO NI DGON PA DANG, RAB TU
DBEN PA RNAMS NA GNAS PAS 'DI KHO BO LA MI DGOS

SO; ;RIGS KYI BU, BDAG LA SNYING BRTZE BA'I PHYIR LONG ZHIG ,DES
MA BLANGS SO, ,DE NAS BRAM ZE'I KHYE'U SPRIN MCHOD SBYIN GYI GNAS
DE NAS SONG STE, RI'I RGYAL PO GANGS GA LA BA DER SONG

NGO; ;DE NAS BRAM ZE SA GA BZANG POS BU MO BZANG LEN LDAN LA
SMRAS PA, BU MO, KHYOD KHYIM THABS KYI PHYI BZHIN CI'I PHYIR MI
'GRO ,DES DE'I TSIG MNYAN TE MNYAN NAS RI'I RGYAL PO

GANGS GA LA BA DER LONGS SU 'PHAGS SO, ,DE'I TSE NA GNAS GTZANG
MA'I RIS KYI LHA'I BU ZHIG GIS RI'I RGYAL PO GANGS SU 'GRO BA'I
LAM MI SNANG BAR BYAS NAS RGYAL PO'I PHO BRANG

PADMA CAN DU GANG NAS 'GRO BA'I LAM BSTAN CING, GANG DU BRAM ZE'I
KHYE'U SPRIN DRO 'DEBS PA DER BU MO BZANG LEN LDAN YANG DGONGS
'DEBS SO, ,DE NAS BRAM ZE'I KHYE'U DES


@309A *, ,RGYAL PO'I PHO BRANG PADMA CAN DAR GI LDA LDI BRES PA,
ME TOG BKRAM PA, BDUG SPOS 'THUL BA'I SNOD DANG RA BA MTHONG NAS
DES DRIS PA, GRONG KHYER CHEN

PO 'DI CI'I RGYUS MNGON PAR BRGYAN PAR GYUR, DE NAS RGYAL PO'I
PHO BRANG PADMA CAN GYI RGYAL PO'I PHO BRANG 'KHOR BA'I MI RNAMS
KYIS BRAM ZE'I KHYE'U SPRIN LA 'DI SKAD CES

SMRAS SO, ,BRAM ZE'I KHYE'U, KHYOD KYIS MA THOS SAM, 'DI LTAR DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
MAR ME MDZAD CES BYA BA 'JIG

RTEN DU BYUNG STE, DE RGYAL PO MA SKYES DGRAS SPYAN DRANGS NAS DE
'DIR BYON PA'I PHYIR GRONG KHYER CHEN PO MNGON PAR BRGYAN TO, ,DE
NAS BRAM ZE'I KHYE'U SPRIN 'DI SNYAM DU SEMS TE,

BDAG CAG BRAM ZE RNAMS KYI NANG NA GANG BSTAN BCOS THAMS CAD LA
SPYOD PA GSAL ZHING MKHAS PA'ANG DKON NA, SEMS CAN RIN PO CHE 'DI
LTAR 'JIG RTEN DU BYUNG BA LTA SMOS

KYANG CI DOGS KYI, BDAG GIS ZONG LNGA BRGYA PO 'DIS ME TOG NYOS
LA DE BZHIN GSHEGS PA LA MCHOD PAR BYA GOR MA CHAG SNYAM NAS DES
PHAN TSUN ME TOG BTZAL NA GANG NAS

KYANG MA RNYED PA DANG, RGYAL PO'I PHO BRANG PADMA CAN GYI RGYAL
PO'I PHO BRANG 'KHOR BA'I MI RNAMS NA RE, BRAM ZE'I KHYE'U, KHYOD
KYIS MA THOS SAM, RGYAL PO MA SKYES DGRAS BKA' STZAL


@309B TE; ME TOG THAMS CAD DE BZHIN GSHEGS PA MAR ME MDZAD LA
MCHOD PA BYA DGOS KYI, 'DI LTAR SU'ANG ME TOG NYOR YANG MI GNANG,
'TSONG DU'ANG MI GNANG NGO, ,GANG ZHIG GIS

NYOS SAM, BCONGS NA NGAS DE CHAD PA CHEN POS BCAD DO ZHE'O, ,DE
ME TOG TSOL BA NA BU MO BZANG LEN LDAN MDUN DU 'DUG STE 'DI SKAD
CES SMRAS SO, ,BRAM ZE'I KHYE'U, CI TSOL

BRAM ZE'I KHYE'U SPRIN GYIS SMRAS PA, BU MO, ME TOG 'TSOL LO, ,DE
NAS BU MO BZANG LEN LDAN ME TOG PHRENG BRGYUD MKHAN ZHIG GI KHYIM
GA LA BA DER STONG STE PHYIN NAS ME TOG PHRENG BRGYUD

MKHAN DE LA 'DI SKAD CES SMRAS SO, ,RIGS KYI BU, KHO MO LA ME TOG
BYIN CIG ,KHO MO'I KHYIM THAB LA DGOS SO, ,ME TOG PHRENG BRGYUD
MKHAN GYIS SMRAS PA, BU MO, KHYOD KYIS MA THOS

SAM; 'DI LTAR RGYAL PO MA SKYES DGRAS 'DI SKAD CES BKA' STZAL TE,
ME TOG THAMS CAD DE BZHIN GSHEGS PA MAR ME MDZAD LA MCHOD PA BYA
DGOS KYI, 'DI LTAR SU'ANG ME

TOG 'TSONG DU'ANG MI GNANG, NYOR YANG MI GNANG NGO, ,GANG ZHIG
GIS NYOS SAM, BTZONGS NA NGAS DE CHAD PA CHEN PO BCAD DO ZHE'O,
,LAN GSUM GYI BAR DU BSLANGS PA DANG, DE BZHIN

BYA'O ZHES ZER RO, ,DE NAS BU MO BZANG LEN LDAN GYIS BUM PA
BSLANGS NAS AUTPA LA BDUN BCUG STE, GRONG KHYER DU SONG NAS BRAM
ZE'I KHYE'U SPRIN MTHONG BA DANG MDUN DU 'DUG STE,


@310A *, ,'DI SKAD CES SMRAS SO, ,BRAM ZE'I KHYE'U, CI TSOL, BU
MO, ME TOG TSOL LO, ,SMRAS PA, BRAM ZE'I KHYE'U CI BYA, SMRAS PA,
BU MO, BSKYED PAR BYA'O, ,

BU MOS SMRAS PA, AUTPA LA BTOGS ZIN PA GANG DAG YANG SKYE BAR
'GYUR BA NI KHO MOS NAM YANG MA THOS MA MTHONG NGO, ,SMRAS PA, BU
MO, GANG LA BSKYED PA TZAM GYIS SKYE BA'I

BSOD NAMS KYI ZHING DE LTA BU LA BSKYED DO, ,DES SMRAS PA, GAL TE
KHO MO GANG DANG, GANG DU SKYES PA'I SKYE BA THAMS CAD DU KHYOD
KHO MO'I KHYIM THAB TU 'GYUR BAR DAM 'CHA' NA DE'I

PHYIR AUTPA LA SBYIN NO, ,DE NAS BRAM ZE'I KHYE'U SPRIN 'DI SNYAM
DU SEMS TE, BDAG NI DGON PA DANG, RAB TU DBEN PA NA GNAS PA YIN
LA, BUD MED NI RGOD PA, 'PHYAR BA,

DGE BA'I RTZA BA'I PAR CHAD BYED PA YIN PAS BUD MED 'DIS CI ZHIG
BYA SNYAM MO, ,LAN BDUN GYI BAR DU SMRAS PA DANG, DE BZHIN DU
GYUR CIG CES SMRAS SO, ,DE NAS DE'I TSE

BCOM LDAN 'DAS KYIS TSIGS SU BCAD PA 'DI DAG BKA' STZAL TO, ,'DI
SKAD NGAS THOS SNGON SRID NA, ,SANGS RGYAS MAR ME 'JIG RTEN
BYUNG, ,'KHOR NI MANG PO BDUN STONG DANG,,

PADMA CAN DU DE PHYIN TO, ,DE YI PHYIR NI RGYAL MTSAN BSGRENGS,
,RNGA NI BRGYA KHRAG DE PHYIR BRDUNGS, ,GRONG KHYER THAMS CAD KUN
SBYANGS SHING, ,LAM SRANG BZHI NI DE PHYIR BRGYAN, ,GRONG KHYER


@310B BRGYAN PA DE MTHONG NAS, ,BRAM ZE'I KHYE'US DRIS PA NI,
,GANG GI PHYIR NI RGYAL MTSAN SGRENGS, ,GANG PHYIR RNGA NI BRGYA
PHRAG BRDUNGS, ,GRONG KHYER THAMS CAD KUN SBYANGS SHING, ,GANG
PHYIR LAM SRANG BZHI

BRGYAN PA'I, ,BSAM PA DE NI LUNG STON CIG ,RIG BYED SHES KHYOD MA
THOS SAM, ,SANGS RGYAS MAR ME 'JIG RTEN BYUNG, ,'KHOR NI MANG PO
BDUN STONG DANG, ,PADMA CAN DU DE BYON TE, ,

DE YI PHYIR NI RGYAL MTSAN BSGRENGS, ,DE PHYIR RNGA NI BRGYA
PHRAG RDUNG, ,GRONG KHYER THAMS CAD KUN SBYANGS SHING, ,DE PHYIR
LAM SRANG BZHI BRGYAN TO, ,SANGS RGYAS KYI NI SGRA THOS NAS,
,SANGS RGYAS

YON TAN GYIS MGU STE, ,RINGS PAR MYUR DU SONG BA DANG, ,RGYANG
NAS BRAM ZE'I BU MO MTHONG, ,PADMA AUTPAL G-YO BA'I MIG ,CHU
SKYES THOGS SHING SGO NA 'DUG ,DE YIS BRAM ZE'I KHYE'U

MTHONG NAS, ,SNYAN PAR SMRA BAR BYA BA'I PHYIR, ,KA LA PINGKA RMA
BYA'I SGRA, ,YID 'ONG NGANG MO KHU BYUG SGRAS, ,SGRA CHEN SPANGS
NAS TSANGS PA'I SGRAS, ,BRAM ZE'I KHYE'U LA BU MOS SMRAS, ,KHYE'U
CI

NAGS KYI NANG NA DE, ,SBYIN SREG BYED CING RIG 'DON LA, ,RGYAL
PO'I DMAG GIS MA GTZES SAM, ,'KHRUGS SHING LAM SRANG DAG TU RGYU,
,BU MO NGA KHYIM GNYEN 'DUN MED, ,YONGS

SU BZUNG BA'ANG NGA LA MED, ,'DOD PA'I YON TAN NGA MI 'DOD, ,BU
MO RGYAL DMAG NGA MI GNOD, ,NGA DE DAG LAS ZAN MI ZA, ,CHOS GSOS
GOS KYANG MI LEN TE, ,SHES BZHIN RDZUN NI


@311A *, ,MI SMRA NA, ,BU MO RGYAL DMAG NGA MI GNOD, ,'BRAS BU
RTZA BAS NAGS NA GNAS, ,BU MO RGYAL DMAG NGA MI GNOD, ,SENG PHRUG
DAG GIS MA GTZES SAM, ,'BRAS

RTZA NAGS NA MED DAM CI, ,CI'I PHYIR KHYOD NI BRTAN PAR 'ONGS,
,SENG GE'I PHRUG GUS MA GTZES TE, ,NAGS NA 'BRAS BU RTZA BA YOD,
,BZANG MO AUTPAL DGOS PA'I PHYIR, ,DE PHYIR

NGA 'DI GRONG KHYER 'ONGS, ,GAL TE SHED BU LANG TSO YIS, ,DREGS
LUS BRGYAN PHYIR BRAM ZE'I KHYE'U, ,BDAG GI AUTPAL 'TSAM PA YIN,
,BDAG GI PHRENG PHYIR MI NYO LA, ,AUTPAL

BSNAMS PHYIR 'DOD PA MIN, ,BRTZE LDAN MAR ME MDZAD KYI PHYIR,
,BZANG MO BDAG NI AUTPAL SLONG, ,BDE BAR PHA ROL 'GRO BA NA,
,GANG DU PHA LAS ZAN ZOS TSE, ,BSLANG BA'I TSIG

SMRAS MI DRAN NAS, ,'DZEM MED CI PHYIR ME TOG SLONG, ,BZANG MO
AUTPAL RIN DU DBYIG ,LNGA BRGYA 'DI BYIN DGE MAS GNANG, ,SANGS
RGYAS YON TAN TSOL BA LA, ,BZANG MO BGEGS

NI MA BYED CIG ,BZANG MO BDAG GI GZHI BYAS NAS, ,SLONG BA RNAMS
KYI BGEGS SU 'GYUR, ,GZHAN LTA ZHOG GI BRAM ZE'I KHYE'U, ,GAL TE
SLONG LA BDAG BYIN NA, ,BDAG NI

KHYOD KYI BGEGS MI BYED, ,BDAG SMON 'DIR GYUR GZHAN DU MIN, ,DE
GNYIS SMON LAM BTAB NAS NI, ,BRAM ZE'I KHYE'US AUTPAL BLANGS, ,DE
DAG AUTPAL THOGS NAS KYANG, ,


@311B RGYAL BA'I ZHABS LA PHYAG BTZAL NAS, ,GAL TE BDAG LUS SKAMS
GYUR CING, ,BDAG GI RUS PA SKAMS GYUR KYANG, ,BYANG CHUB LUNG MA
BSTAN PAR DU, ,BDAG NI DE RING MI LDANG NGO, ,

BDAG SMON DER GYUR GZHAN DU MIN, ,DE NAS BU MO BZANG LEN LDAN
GYIS AUTPA LA LNGA BLANGS TE BRAM ZE'I KHYE'U SPRIN LA BYIN NAS,
BRAM ZE'I KHYE'U, AUTPA LA 'DI DAG LONG LA RANG GI MING

GIS SKRUN CIG ,BRAM ZE'I KHYE'U, AUTPAL 'DI GNYIS KYANG KHO MO'I
MING GIS SKRUN CIG ,DE NAS BRAM ZE'I KHYE'U SPRIN AUTPA LA DE DAG
KHYER NAS, GRONG KHYER GYI PHYI ROL TU BYUNG BA DANG, DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
MAR ME MDZAD MDZES PA, DAD PAR BYA BA, DBANG PO DUL BA, THUGS DUL
BA, MCHOG TU DUL BA, DANG

ZHING ZHI BA'I PHA ROL TU PHYIN PA, DUL BA DANG, ZHI BA'I DAM
PA'I PHA ROL TU PHYIN PA, GLANG PO CHEN PO DBANG PO BSRUNG ZHING
THUL BA, MTSO LTAR DANG ZHING RNAM PAR DANG LA RNYOG PA MED PA,

GSER GYI MCHOD SDONG LTAR MNGON PAR 'PHAGS PA, DPAL GYIS BRJID
PA, GZI BRJID KYIS 'BAR BA MTHONG NGO, ,SEMS CAN BYE BA BRGYA
STONG PHRAG DU MA DANG, KHYE'U DANG, BU MO

BRGYA PHRAG DU MA DANG, LHA DANG, LHA MA YIN DANG, KLU DANG, GNOD
SBYIN DANG, DRI ZA DANG, NAM MKHA' LDING DANG, MI'AM CI DANG, LTO
'PHYE CHEN PO MANG PO DANG, RGYAL PO MA SKYES DGRA'ANG


@312A *, ,BTZUN MO'I 'KHOR DANG LHAN CIG TU ME TOG DANG, ME TOG
PHRENG BA DANG, SPOS DANG, BYUG PA THOGS TE BCOM LDAN 'DAS LA
MCHOD PA'I PHYIR 'ONG

BA'ANG MTHONG NAS, YANG 'DI SNYAM DU SEMS PAR GYUR TO, ,DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS MAR
ME MDZAD NI SKYES BU CHEN PO'I MTSAN

SUM CU RTZA GNYIS KYIS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS YIN PAR BDAG GIS THOS NA, DE BZHIN
GSHEGS PA 'DI LA NI MTSAN SUM

CU ZHIG SNANG STE, MTSAN GNYIS NI MI SNANG BAR MTSAN SUM CU RTZA
GNYIS DANG LDAN PA MA YIN NO SNYAM MO, ,DE NAS BCOM LDAN 'DAS DE
BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS MAR ME MDZAD KYIS BRAM ZE'I
KHYE'U SPRIN GYI SEMS KYI KUN TU RTOG PA THUGS SU CHUD NAS, RDZU
'PHRUL JI LTA BU MNGON PAR 'DU MDZAD PA MNGON

PAR 'DU MDZAD PAS SKYES BU CHEN PO'I MTSAN SUM CU RTZA GNYIS PO
DE DAG SNANG BAR 'GYUR BA DE LTA BU'I RDZU 'PHRUL MNGON PAR 'DU
MDZAD PA MNGON PAR 'DU MDZAD DE, BRAM ZE'I

KHYE'U SPRIN GYIS DE MTHONG NAS YANG BRAM ZE'I KHYE'U SPRIN DGA'
ZHING MGU LA YI RANGS TE, RAB TU DGA' BA DANG, YID BDE BA SKYES
NAS PAGS PA DE BTING BA DANG, DE NAS RGYAL PO'I


@312B PHO BRANG PADMA CAN GYI RGYAL PO'I PHO BRANG 'KHOR BA'I MI
DE DAG GIS PAGS PA DE BLANGS NAS, PHAN TSUN DU BOR TE BRAM ZE'I
KHYE'U SPRIN LA 'DI SKAD CES SMRAS SO, ,BRAM ZE'I KHYE'U, MA
SMYOS

SAM; GANG DU RGYAL PO'I NA BZA' GDING BA DER KHYOD KYIS PAGS PA
BTZOG PA 'DI GDING BAR BYED, DE NAS BRAM ZE'I KHYE'U SPRIN GYIS
PAGS PA BLANGS NAS LAM LAS BZUR TE ,

LAM GOL BAR 'DUG NAS BDEN PA'I TSIG 'DI BYAS SO, ,BDEN PA DANG,
BDEN TSIG GANG GIS 'DI LTAR DE BZHIN GSHEGS PA THAMS CAD MKHYEN
PA, THAMS CAD GZIGS PA,

'JIG RTEN LA THUGS BRTZE BA YIN NA, SHUL LAS BZUR TE BDAG GI RAL
PA LA ZHABS 'JOG PAR GYUR CIG ,DE NAS DE BZHIN GSHEGS PA DGRA
BCOM PA YANG DAG PAR RDZOGS

PA'I SANGS RGYAS MAR ME MDZAD ZHAL PHYIR GZIGS NAS DGE SLONG
RNAMS LA BKA' STZAL PA, DGE SLONG DAG ,GANG DU NGA'I ZHABS GNYIS
'JOG PA DER KHYOD KYIS GZHAG PAR MI

BYA'O; ;DE CI'I PHYIR ZHE NA, DE NI SANGS RGYAS BYE BA KHRAG
KHRIG BRGYA STONG MANG PO LA BSNYEN BKUR BYAS PA'I RAL PA YIN
PA'I PHYIR RO, ,DE NAS DE BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS MAR ME MDZAD SHUL LAS BZUR
NAS BRAM ZE'I KHYE'U SPRIN GANG NA BAR GSHEGS TE BYON PA DANG,
ZHABS GNYIS RAL BA'I STENG DER BZHAG


@313A *, ,GO ;DE NAS BRAM ZE'I KHYE'U SPRIN SA'I STENG DE NAS
LANGS NAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS

MAR ME MDZAD LA AUTPA LA DE DAG GTOR TO, ,GTOR MA THAG TU DE'I
TSE DE BZHIN GSHEGS PA'I DBU'I GTZUG GI STENG GI DRANG THAD DU
AUTPA LA'I KHANG PA BRTZEGS PA GRVA BZHIR KA

PA BZHI ZUG PA, CHA MNYAM PA, SHIN TU RNAM PAR PHYE BA, NYAMS
DGA' BA, YID DU 'ONG BA ZHIG GNAS PAR GYUR TE, KHANG PA BRTZEGS
PA DE NA'ANG DE BZHIN GSHEGS

PA'I SKU SNANG NGO, ,DE NAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS MAR ME MDZAD KYIS BRAM ZE'I
KHYE'U SPRIN LA 'DI SKAD CES BKA' STZAL

TO; ;BRAM ZE'I KHYE'U, KHYOD DGE BA'I RTZA BA 'DIS MA 'ONGS PA'I
DUS BSKAL PA GRANGS MED PA NA, DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS

SH'AKYA THUB PA ZHES BYA BA, RIG PA DANG, ZHABS SU LDAN PA, BDE
BAR GSHEGS PA, 'JIG RTEN MKHYEN PA, SKYES BU 'DUL BA'I KHA LO
SGYUR BA, BLA NA MED PA, LHA DANG, MI

RNAMS KYI STON PA, SANGS RGYAS BCOM LDAN 'DAS SU 'GYUR RO, ,DE
NAS BRAM ZE'I KHYE'U SPRIN BDAG NYID LUNG BSTAN PA THOS NAS DGA'
ZHING MGU LA YI RANGS TE, RAB TU


@313B DGA' BA DANG, YID BDE BA SKYES NAS DE'I TSE MI SKYE BA'I
CHOS LA BZOD PA RAB TU THOB BO, ,DE BZOD PA THOB NAS STENG GI NAM
MKHA' BAR SNANG LA TA LA BDUN SRID DU 'PHAGS NAS

TING NGE 'DZIN DRUG STONG MNGON DU GYUR CING, DE BZHIN GSHEGS PA
GANGG'A'I KLUNG GI BYE MA SNYED DAG KYANG MNGON DU GYUR TO, ,DE
NAS BRAM ZE'I KHYE'U SPRIN PAR SNANG LAS BABS TE, BCOM

LDAN 'DAS KYI ZHABS LA PHYAG BTZAL NAS, BCOM LDAN 'DAS LAS RAB TU
BYUNG BA DANG, DGE SLONG GI DNGOS PO GSOL TO, ,KUN DGA' BO, DE'I
TSE DE'I DUS NA BRAM ZE'I KHYE'U

SPRIN CES BYA BAR GYUR PA DE GZHAN ZHIG YIN PA SNYAM DU SOM NYI
'AM, YID GNYIS SAM, THE TSOM ZA NA KUN DGA' BO DE DE LTAR MI
LTA'O, ,DE CI'I PHYIR ZHE NA, NGA NYID DE'I TSE DE'I

DUS NA BRAM ZE'I KHYE'U SPRIN CES BYA BAR DER GYUR TO, ,KUN DGA'
BO, DE'I TSE DE'I DUS NA BRAM ZE'I BU MO BZANG LEN LDAN ZHES BYA
BAR GYUR PA DE GZHAN ZHIG YIN PA SNYAM DU SOM

NYI'AM, YID GNYIS SAM, THE TSOM ZA NA, KUN DGA' BO, DE DE LTAR MI
LTA'O, ,DE CI'I PHYIR ZHE NA, SH'AKYA'I BU MO SA 'TSO MA DE'I TSE
DE'I DUS NA BU MO BZANG LEN LDAN ZHES BYA BAR GYUR

TO; ;KUN DGA' BO, DE'I TSE DE'I DUS NA BRAM ZE DUM BU BYIN ZHES
BYA BAR GYUR PA GANG RGAN GRAL DU 'DUG STE SBYIN SREG BYED PA DE
GZHAN ZHIG YIN SNYAM DU SOM NYI 'AM, YID


@314A *, ,GNYIS SAM, THE TSOM ZA NA, KUN DGA' BO, DE DE LTAR MI
LTA'O, ,DE CI'I PHYIR ZHE NA, MI GTI MUG CAN LHAS BYIN DE'I TSE
DE'I DUS NA BRAM ZE DUM BU

BYIN DU GYUR TO, ,KUN DGA' BO, DE LTA BAS NA DE'I PHYIR DGE BA'I
RTZA BAS CHOG SHES PAR MI BYA'O, ,BCOM LDAN 'DAS KYIS DE SKAD CES
BKA' STZAL NAS, TSE DANG LDAN PA KUN

DGA' BO DANG, LHA DANG, MI DANG, LHA MA YIN DANG, DRI ZAR BCAS
PA'I 'JIG RTEN THAMS CAD DANG LDAN PA'I 'KHOR DE YI RANGS TE,
BCOM LDAN 'DAS KYIS GSUNGS

PA LA MNGON PAR BSTOD DO, ,'PHAGS PA MAR ME MDZAD KYIS LUNG BSTAN
PA ZHES BYA BA THEG PA CHEN PO'I MDO RDZOGS SO,, ,,RGYA GAR GYI
MKHAN PO BI SHUDDHA SIDHA

DANG; LO TZ'A BA PANDE DGE BA DPAL GYIS BSGYUR, RGYA GAR GYI
MKHAN PO DZNY'A NA GARBHA DANG, ZHUS CHEN GYI LO TZ'A BA BANDE
KLU'I RGYAL MTSAN GYIS ZHUS CHEN BGYIS TE GTAN LA

PHAB PA,,