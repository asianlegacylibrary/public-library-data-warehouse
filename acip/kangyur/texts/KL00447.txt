@181B RGYA GAR
SKAD DU, BADZRA DZNY'A NA SA MUTZTSA YA N'A MA TANTRA, BOD SKAD
DU, YE

SHES RDO RJE KUN LAS BTUS PA ZHES BYA BA'I RGYUD, SANGS RGYAS
DANG BYANG CHUB SEMS DPA' THAMS CAD LA PHYAG 'TSAL LO, ,JI SKAD
DU BCOM LDAN 'DAS KYIS YE SHES RDO RJE KUN LAS

BTUS PA'I RGYUD LAS JI LTA BA BZHIN DU GSUNGS PA'O, ,BYAMS PA LA
SOGS PA BYANG CHUB SEMS DPA' DRUG STONG GIS BCOM LDAN 'DAS LA
ZHUS PA, BCOM LDAN 'DAS, MA RIG PA

DANG, SEMS LAS BYUNG BA DANG, SEMS ZHES BGYI BA CI LAGS, BCOM
LDAN 'DAS DE BZHIN GSHEGS PA THAMS CAD KYI SKU DANG, GSUNG DANG,
THUGS RDO RJES BKA' STZAL PA, RIGS

KYI BU NYON CIG ,YE SHES GSUM RDO RJE LAS YANG DAG PAR BYUNG BA
DE'I PHYIR YE SHES GSUM RDO RJE'I RANG BZHIN NO, ,BYAMS PAS GSOL
BA, BCOM LDAN 'DAS, YE SHES GSUM RDO RJE'I NGO

BO JI LTAR LAGS, BCOM LDAN 'DAS KYIS BKA' STZAL PA, YANG DAG PA'I
MTHA' ZAB PA, ,'GAG PA MED PA, SKYE BA MED PA DE'I RKYEN GYIS MA
RIG PA STE, MA RIG PA ZHES BYA BA DANG, SNANG BA

NYE BAR THOB PA DANG, STONG PA CHEN PO'O, ,DE YANG RTOGS PAR DKA'
BA'O, ,'ON KYANG SNANG BA DANG BCAS PAR BRJOD PAR BYA'O, ,MA RIG
PA'I RKYEN GYIS SEMS LAS BYUNG BA STE, DE NI, SNANG BA


@182A *, ,MCHED PA DANG, SHIN TU STONG PA ZHES GSUNGS SO, ,SEMS
LAS BYUNG BA'I RKYEN GYIS SEMS TE, DE NI, SNANG BA DANG, STONG PA
STE, SEMS DANG, SEMS LAS

BYUNG BA DANG, MA RIG PA'I RANG BZHIN BDAG MED PA'O, ,GSUM PO DE
DANG DE 'OD GSAL BA LAS BYUNG BA'I RDO RJE'I RANG BZHIN NO, ,DE
NAS BYAMS PA LA SOGS PA BYANG CHUB SEMS

DPA' DE DAG THAMS CAD NGO MTSAR DU GYUR PAS CANG MI SMRA BAR GYUR
TO, ,DE NAS BCOM LDAN 'DAS DE BZHIN GSHEGS PA THAMS CAD KYI SKU
DANG, GSUNG DANG, THUGS RDO RJES BYANG CHUB

SEMS DPA' SEMS DPA' CHEN PO DE RNAMS CANG MI SMRA BAR 'DUG PA
MTHONG NAS BKA' STZAL PA, RIGS KYI BU, CI'I PHYIR CANG MI SMRA
BAR GYUR PAS 'DUG ,DE NAS BYANG CHUB SEMS

DPA' CHEN PO DE RNAMS KYIS BCOM LDAN 'DAS KYI ZHABS GNYIS LA
PHYAG BTZAL TE GTUGS NAS GZHAN YANG ZHUS PA, AE MA'O STON PA,
RTOGS PAR DKA' BA RNAM PAR SHES PA

GSUM GYI DBYE BA MCHOG TU ZAB PA BCOM LDAN 'DAS BSHAD DU GSOL,
BDE BAR GSHEGS PA BSHAD DU GSOL, BCOM LDAN 'DAS KYIS BKA' STZAL
PA, GANG 'OD GSAL BA

LAS BYANG CHUB SE [?] PAR SHES PA DE NYID SEMS DANG, YID DANG, RNAM
PAR SHES PA ZHES BYA LA, DE NI, CHOS THAMS CAD KYI RTZA BA STE,
KUN NAS NYON MONGS PA DANG, RNAM PAR BYANG BA'I


@182B BDAG NYID DE LAS RTOG PA GNYIS SU GYUR TE BDAG DANG, GZHAN
DAG TU'O, ,RNAM PAR SHES PA DE'I BZHON PA RLUNG NGO, ,RLUNG LAS
ME'O, ,ME LAS CHU'O, ,CHU LAS SA'O, ,DE RNAMS

LAS PHUNG PO LNGA DANG, SKYE MCHED DRUG DANG, YUL LNGA STE, DE
DAG THAMS CAD NI, RNAM PAR SHES PA RLUNG DANG 'DRES PA'O, ,DE NAS
RNAM PAR SHES PA GSUM GYI RANG BZHIN GYI SNANG BA RAB

TU GSAL BAR SPYOD PA RJES SU MYONG BAR BYED DE, SNANG BA'I RGYUS
RANG BZHIN RNAMS YANG DAG PAR 'BYUNG NGO, ,DE LAS 'OD GSAL BA,
GNAS PA MED PA, 'GAG PA MED PA, SKYE BA MED PA,

DON DAM PA'I BDEN PA, YANG DAG PA'I MTHA' STE, DE LAS BYUNG BA'I
MUN PA'I SNANG BA NI, MA RIG PA'O, ,DE'I RANG BZHIN LTA BA DANG,
'KHRUL BA DANG, RNAM PAR G-YENG BA DANG, BRJED

NGES PA DANG, LE LO DANG, MI SMRA BA DANG, MI GSAL BA'O, ,MA RIG
PA SEMS LAS BYUNG BA STE, NYI MA'I SNANG BA LTA BU DANG, SHIN TU
GSAL BA'I SMIG RGYU BA LTA BU'O, ,DE'I RANG BZHIN

'DOD CHAGS DANG, DGA' BA DANG, MCHOG TU DGA' BA DANG, DRAG PO LA
SOGS PA DANG, KUN RDZOB TU MNGON SUM DU SKYES PA'I GZUGS DANG,
LHA'I TSOGS DANG, MTSAN MA DANG, RDO

RJE'I BRDA'O, ,SEMS LAS BYUNG BA LAS SEMS TE, ZLA BA'I SNANG BA
DANG, SHIN TU GSAL BA'I CHU'I ZLA BA LTA BU'O, ,RANG BZHIN NI,
'DOD CHAGS DANG BRAL BA LA SOGS PA'O, ,KUN RDZOB


@183A *, ,TU NI, MNGON SUM GYI BUD MED DANG, BHU GA DANG, PADMA
DANG, LHA MO'I TSOGS KYI BRDA'O, ,RDO RJE DANG PADMA YANG DAG PAR
SBYOR BA LAS SHES RAB KYI YE SHES

BYUNG BA LAS RANG GI RDO RJE'I 'BAD PA LAS ME'O, ,ME LAS CHU STE,
NUR NUR PO'I RNAM PA DANG, DE LAS MER MER PO DANG, NAR NAR PO
DANG, GOR GOR BO DAG GO ,DE NAS 'DOD CHAGS

DANG BRAL BA'I SNANG BA LA KHRAG GI GONG BU MKHRANG GYUR RNAMS
SO, ,DE KHU BA DANG KHRAG DAG GIS BSKYED PA'O, ,DE NAS DBANG PO
GNYIS MNYAM PAR SBYOR BA LAS 'DOD CHAGS SO, ,

'DOD CHAGS LAS 'DOD CHAGS DANG BRAL BA DANG, BAR MA'I 'DOD CHAGS
RAB TU SHES PAR BYA STE, DE'I PHYIR LUS TE, LUS LAS BYUNG BA'I
SKYIL KRUNG BCING BA LA SOGS PA DANG,

GSUNG GI PHYAG RGYA'I THABS SU GYUR PA A'A LI K'A LI LAS YANG DAG
PAR BYUNG BA'I SNGAGS DANG, SEMS KYI PHYAG RGYA'I THABS SU GYUR
PA SA BON DANG MTSAN MA LAS LHAR DMIGS

PA'O; ;GZUGS LA SOGS PA'I YUL NI, DBANG PO GNYIS SNYOMS PAR ZHUGS
PA'I THABS SU GYUR PA'O, ,RDO RJE DANG PADMA YANG DAG PAR SBYOR
BA NI, SEMS DANG SEMS LAS BYUNG

BA DAG GI THABS SU GYUR PA'O, ,SEMS DANG SEMS LAS BYUNG BA MNYAM
PAR SBYAR BA NI, BDE BA CHEN PO'I TING NGE 'DZIN GYI THABS SU
GYUR PA'O, ,DE SGYU MA'I DPES NYE BAR MTSON


@183B PA STE; DE'I PHYIR SANGS RGYAS KYI ZHING GANG+G'A'I KLUNG
GI BYE MA SNYED KYI DE BZHIN GSHEGS PA RNAMS NI, SGYU MA LTA BU
DANG, CHU ZLA DANG, MIG YOR DANG, SMIG RGYU DANG, RMI LAM DANG,
SGRA

BRNYAN DANG, DRI ZA'I GRONG KHYER DANG, MIG 'PHRUL DANG, DBANG
PO'I GZHU DANG, GLOG DANG, CHU BUR DANG, ME LONG GI GZUGS BRNYAN
LTA BU STE, SGYU MA'I DPE BCU GNYIS KYIS BDE BA CHEN

PO'I TING NGE 'DZIN NYE BAR MTSON PAR BYED PA YIN NO, ,JI LTAR 'O
MA BSRUBS PA LAS MAR DANG, JI LTAR TIL LAS TIL MAR TE, DE BZHIN
DU RDO RJES NI, THABS KYI YE SHES NYE BAR MTSON

PA'I PHYIR DANG, PADMAS NI, SHES RAB KYI YE SHES NYE BAR MTSON
PA'I PHYIR RO, ,JI LTAR 'O MA DANG TIL YANG DAG PAR MNGON PAR
'DUS BYAS PA MED PAR MAR DANG TIL MAR MI 'BYUNG BA DE

BZHIN DU SNGAGS DANG PHYAG RGYAS MNGON PAR 'DUS BYAS PA'I RDO RJE
DANG PADMA MNYAM PAR SBYAR BA MED PAR RNAM PAR SHES PA GSUM NYE
BAR MTSON PAR MI NUS SO, ,GANG GIS BHA GA DANG

LING+GA YANG DAG PAR SBYOR BAR MI NUS PA DES NI, BDE BA CHEN PO'I
TING NGE 'DZIN MI RNYED DO, ,BDE BA CHEN PO'I TING NGE 'DZIN 'BA'
ZHIG LA LHAG PAR MOS PA TZAM GYIS NI, LAS DANG PO PA'I

SA LA GNAS PAR 'GYUR TE, PHYIR MI LDOG PA LA YANG SLOB PAR 'GYUR
RO, ,GANG RDO RJE DANG PADMA MNYAM PAR SBYOR BA'I BDE BAS RANG
BZHIN SNANG BA YANG DAG PAR NYE BAR MTSON PAR BYED PA


@184A *, ,DE NI; BDE BA CHEN PO'I GO 'PHANG LA RAB TU GNAS PAR
'GYUR RO, ,'DI NI, SBAS PA'I BSHAD PA'O, ,BYANG CHUB SEMS DPA'
SEMS DPA' CHEN PO RNAMS KYIS

GSOL PA, BCOM LDAN 'DAS, SPYI'I DON JI LTAR LAGS, BCOM LDAN 'DAS
KYIS BKA' STZAL PA, NYAN THOS LA SOGS PA 'DOD CHAGS DANG BRAL
BA'I CHOS SPYOD PA RNAM PAR RTOG

PA'I BAG CHAGS LAS MA GROL BA RNAMS RNAL 'BYOR CHEN PO'I RGYUD
DAG TU BTZUN MO'I BHA GA LA BZHUGS ZHES BYA BA LA SOGS PA 'DOD
CHAGS KYI CHOS GSAL BAR BYED PA NGO MTSAR

CAN GYI RDO RJE'I TSIG THOS NAS SMOD PAR BYED PA DE RNAMS DANG MI
'GAL BA'I SGO NAS BSHAD PA DE NI, SPYI'I DON DU BSHAD PA GSUNGS
PA'O, ,BYANG CHUB SEMS DPA' SEMS DPA' CHEN

PO RNAMS KYIS GSOL PA, BCOM LDAN 'DAS, 'DOD CHAGS LA SPYOD PA'I
CHOS KYI TSUL DU MTHAR THUG PA JI LTAR LAGS, DE NAS BCOM LDAN
'DAS KYIS BKA' STZAL PA, BYANG

CHUB SEMS DPA' RNAMS, ,LEGS SO LEGS SO, ,BYANG CHUB SEMS DPA'
CHEN PO SNYING RJE MCHOG DANG LDAN PA RNAMS NYON CIG ,MTHA' NI,
MU STE, 'OD GSAL BA YANG DAG PA'I

TSUL ZHES BYA BA MTHAR THUG PA'O, ,BYANG CHUB SEMS DPA' SEMS DPA'
CHEN POS GSOL PA, BCOM LDAN 'DAS, THABS GANG GIS MTHAR THUG PA
THOB PA LAGS, BCOM LDAN 'DAS


@184B KYIS BKA' STZAL PA, PHUNG PO DANG KHAMS DANG SKYE MCHED LA
SOGS PA'I MTHA' STONG PA GSUM MO, ,STONG PA GSUM GYI MTHA' 'OD
GSAL BA'O, ,BYANG CHUB SEMS DPA' CHEN PO RNAMS KYIS

GSOL PA; BCOM LDAN 'DAS, STONG PA GSUM 'OD GSAL BA'I MTHAR JI
LTAR 'GYUR PA LAGS, BCOM LDAN 'DAS KYIS BKA' STZAL PA, JI LTAR
MES SHING BSREGS TE THAL BAR BYED PA DE

BZHIN DU 'OD GSAL BAR SHES RAB KYI YE SHES YUN RING POS RNAM PAR
SBYONG BAR BYED DO, ,JI LTAR TA LA'I LO MA THAL BAR BYED PA DE
BZHIN DU THABS KYIS YE SHES RNAM PAR SBYONG BAR BYED DO, ,

JI LTAR RAS BAL GYI 'DAB MA BSREGS PA DE BZHIN DU SNANG BA THOB
PA'I YE SHES MCHOG TU MYUR BAS RNAM PAR SBYONG BAR BYED DO, ,DE
BAS NA RIM PA 'DIS SHING TA LA'I LO MA DANG, RAS BAL GYI

'DAB MA THAL BAR 'GYUR BA DE BZHIN DU STONG PA DANG, SHIN TU
STONG PA DANG, STONG PA CHEN PO RNAMS MTHAR 'OD GSAL BAR 'GYUR
RO, ,'DI NI, MTHAR THUG PA'I BSHAD PA GSUNGS PA'O, ,BYAMS

PAS GSOL BA, BCOM LDAN 'DAS, RNAL 'BYOR GYI RGYUD DU DE BZHIN
GSHEGS PA THAMS CAD KYI MTHA' DRUG GIS BSHAD PA JI LTAR LAGS,
BCOM LDAN 'DAS KYIS BKA' STZAL PA, DGONGS

PAS BSHAD PA DANG, DGONGS PA MA YIN PAS BSHAD PA DANG, DRANG BA'I
DON DANG, NGES PA'I DON DANG, SGRA JI BZHIN PA DANG, SGRA JI
BZHIN PA MA YIN PA RNAMS SO, ,BYAMS PAS GSOL PA, BCOM


@185A *, ,LDAN 'DAS THUGS BRTZE BA NYE BAR BZHAG STE TSIG RE RE'I
BSHAD PA BKA' STZAL DU GSOL, BCOM LDAN 'DAS KYIS BKA' STZAL PA,
GANG MTHAR THUG PA

BSHAD PA DE NYID DGONGS PAS BSHAD PA STE, 'DI LTA STE, 'DOD CHAGS
MA YIN PA DANG, 'DOD CHAGS DANG BRAL BA MA YIN PA DANG, BAR MA
NYE BAR MI DMIGS PA ZHES BYA BA LA SOGS

PA RDO RJE'I TSIG RNAMS NI, ,DGONGS PAS BSHAD PA'O, ,LUS DANG
NGAG DANG YID MED PA DANG, BDAG MED PA DANG, THAMS CAD STONG PA
DANG, DAG PA DANG, 'OD GSAL BZHES BYA BA LA

SOGS PA RDO RJE'I TSIG NI, DGONGS PA MA YIN PAS BSHAD PA'O, ,GA
BUR DANG, KHRAG CHEN PO DANG, TZANDAN DMAR PO DANG, RDO RJE DANG,
PADMA DANG, PHYAG RGYA ZHES BYA BA LA SOGS PA RDO RJE'I

TSIG RNAMS NI, DRANG BA'I DON STE, GA BUR NI, KHU BA DANG, KHRAG
CHEN PO NI, ZLA MTSAN GYI KHRAG DANG, TZANDAN DMAR PO'I KHU BA
DANG BSRES PA NI, TZANDAN DMAR PO'O, ,RDO RJE NI, MTSAN

MA STE; THABS SO, ,PADMA NI, BHA GA STE, SHES RAB DANG, PHYAG
RGYA DANG, BTZUN MO ZHES BYA BA LA SOGS PA RDO RJE'I TSIG RNAMS
NI, NGES PA'I DON TO, ,GNYI GA DANG, SPYOD PA DANG, BYA BA'I
RGYUD

RNAMS SU DON GSAL BAR GSUNGS PA 'DI LTA STE, DKYIL 'KHOR DANG,
MCHOD SBYIN DANG, GTOR MA DANG, SMAN DANG, ZHI BA LA SOGS PA'I
LAS KYI TSOGS RNAMS DANG, DE BZHIN DU 'JIG


@185B RTEN PA'I DNGOS GRUB CHEN PO BRGYAD GSUNGS PA RNAMS NI,
SGRA JI BZHIN PA STE, DE NI, YI GE'I DON GYI BSHAD PA'O, ,KO t'A
KHYA, KO t'A BA, KO t'A:, KO t'A BASHTZA, KO tA R'A G'A, KO LA
KHYA, KO LA WA, KO

LA; KO LA BASHTZA, KO LA STA THA, 'DIS DBANG PO DANG, YUL GSUNGS
TE, DE LTA BU LA SOGS PA RDO RJE'I TSIG RNAMS NI, SGRA JI BZHIN
PA MA YIN PAS BSHAD PA'O, ,BYANG CHUB SEMS DPA'

CHEN PHOS GSOL PA, ,BCOM LDAN 'DAS, RNAL 'BYOR CHEN PO'I RGYUD
DANG, GNYI GA'I RGYUD DANG, SPYOD PA'I RGYUD DANG, BYA BA'I RGYUD
DANG, RTOG PA'I RGYUD RNAMS KYI TSAD JI LTAR LAGS,

BCOM LDAN 'DAS KYIS BKA' STZAL PA, RNAL 'BYOR CHEN PO'I RGYUD KYI
MING STONG PHRAG BCU GNYIS ZHES BYA STE, RGYAS PAR PHYEN GRANGS
MED DO, ,GNYIS KA'I RGYUD STONG PHRAG DRUG GO, SPYOD

PA'I RGYUD STONG PHRAG BRGYAD DO, ,BYA BA'I RGYUD STONG PHRAG
BZHI'O, ,RTOG PA'I RGYUD STONG PHRAG BZHI'O, ,DE DAG NI, STONG
PHRAG SUM CU RTZA BZHI STE, RGYUD DANG RTOG PA'I MING GI MTHA'
MA'I YI GE JI

SNYED PA NI, KA KHA GA GHA NGA, TZA TSA DZA DZHA NYA, tA thA dA
dHA nA, PA PHA BA BHA MA, YA RA LA WA, SHA shA SA HAKshA 'DI DAG
NI, MING GI YI GE'I MTHA' MA RNAMS SO, ,BYANG CHUB SEMS DPA'

CHEN PO RNAMS KYIS GSOL PA, BCOM LDAN 'DAS, DE RNAMS KYI BYED PA
DANG, CHO GA DANG, BSGRUB BYA DANG, SGRUB PA DE GANG LAGS, BCOM
LDAN 'DAS KYIS BKA' STZAL PA, DON DAM PA'I


@186A *, ,BDEN PA LAS BDAG BYIN GYIS BRLAB PA'I RIM GYIS LANGS TE
'DOD CHAGS LAS BYUNG BA'I BYANG CHUB KYI GNAS RAB TU BSTAN PA'I
PHYIR BTZUN MO'I 'KHOR GYI DBUS

SU 'KHOR LOS BSGYUR BA'I GZUGS KYIS BDE BA CHEN PO'I TING NGE
'DZIN GYIS BTZUN MO'I BHA GA LA YANG DAG PAR BZHUGS TE, 'JIG RTEN
GYI SPYOD PA DANG 'GAL BA, RMAD DU BYUNG

BA'I RDO RJE'I TSIG GI MTHA' DRUG GANG GIS RAB TU DPYAD DE SGRUB
PAR BYED PA NI, RNAL 'BYOR CHEN PO'I RGYUD LA BZHUGS SO, ,RIG
PA'I LHA MO RNAMS DANG LHAN CIG DKYIL 'KHOR GYI

'KHOR LO LA DGOD PA DANG, DE LAS BYUNG BA'I BYED PA DANG LAS DANG
SGRUB PA LA SOGS PA DE KHO NA NYID RNAM PA BCU RAB TU DPYAD DE
SGRUB PAR BYED PA NI, GNYI GA'I RGYUD LA BZHUGS SO,,

LAS KYI BYA BA SNA TSOGS PHYAG RGYA CHEN PO BYA BA'I RGYUD KYI
PHYAG RGYA DMIGS PA'I MTSAN NYID RAB TU DPYAD PAS BSGRUB PAR BYA
BA DANG SGRUB PAR BYED PA NI, SPYOD PA'I RGYUD LA BZHUGS

SO; ;'JIGS PAR DMIGS SHING SHIN TU GTZANG SPRA BYED PA DANG, YE
SHES SEMS DPA'I BDE BA DAM PA MED PA DANG, BDAG NYID LHA'I SNYEMS
PA MED PA DANG, RMAD DU BYUNG BA'I SPYOD

YUL MA YIN PA DANG, SKYON GYI RGYU'I RTOG PAS RAB TU SPYOD PAS
SGRUB PAR BYED PA NI, BYA BA'I RGYUD LA BZHUGS SO, ,SNGAGS DANG,
SMAN DANG, SBYIN SREG DANG, PHYE MA DANG, MIG SMAN


@186B DANG, RKANG MGYOGS LA SOGS PA DNGOS GRUB CHEN PO BRGYAD RAB
TU DPYAD PA SGRUB PAR BYED PA NI, RTOG PA'I RGYUD LA BZHUGS SO,
,BYANG CHUB SEMS DPA' CHEN PO RNAMS KYIS GSOL BA,

BCOM LDAN 'DAS, RGYAN RNAM PA BDUN JI LTAR LAGS, BCOM LDAN 'DAS
KYIS BKA' STZAL PA, GLANG BSLANG BA RNAM PA LNGA DANG, MTHA' DRUG
GI BSHAD PA DANG, RIG PA RNAM PA BZHI

DANG, BSHAD PA RNAM PA BZHI DANG, DBYE BA RNAM PA GNYIS DANG,
GANG ZAG RNAM PA LNGA'I SLOB MA BRTAG PA DANG, BDEN PA RNAM PA
GNYIS KYI DGONGS PA RNAMS SO, ,GLENG BSLANG BA RNAM PA

LNGA NI, 'DI LTA STE, MING DANG, GANG GI DON DU BYAS PA DANG,
BYED PA PO DANG, TSAD DANG, DGOS PA RNAMS SO, ,MTHA' DRUG TU
BSHAD PA NI, 'DI LTA STE, DGONGS PAS BSHAD PA DANG, DGONGS

PA MA YIN PAS BSHAD PA DANG, DRANG BA'I DON DANG, NGES PA'I DON
DANG, SGRA JI BZHIN PA DANG, SGRA JI BZHIN PA MA YIN PA RNAMS SO,
,RIGS PA RNAM PA BZHI NI, RGYUD DANG, GLENG GZHI DANG,

NGES TSIG DANG, RGYU RNAMS SO, ,BSHAD PA RNAM PA BZHI NI, YI GE'I
DON DANG, SPYI'I DON DANG, SBAS PA DANG, MTHAR THUG PA RNAMS SO,
,DBYE BA RNAMS PA GNYIS NI, 'DI LTA STE, TSOGS LA

BSHAD PA DANG, SLOB MA LA BSHAD PA'O, ,GANG ZAG RNAM PA LNGA'I
SLOB MA BRTAG PA NI ,'DI LTA STE, RIN PO CHE DANG, TZANDAN DANG,
PADMA DANG, PADMA DKAR PO DANG, AUTPA LA RNAMS SO, ,BDEN PA


@187A *, ,RNAM PA GNYIS KYI DGONGS PA NI, 'DI LTA STE, KUN RDZOB
KYI BDEN PA DANG, DON DAM PA'I BDEN PA'O, ,RIGS KYI BU, KUN RDZOB
NI, MI BRTAN PA DANG, G-YO BA'O,,

DE'I BDEN PA NI, CHU ZLA LTA BU'O, ,DON DAM PA'I BDEN PA NI,
STONG PA CHEN PO BCO BRGYAD DO, ,DE'I MTHA' NI, GNAS SO, ,BYANG
CHUB SEMS DPA' RNAMS KYIS GSOL BA, DON DAM PA'I

BDEN PA LA RAB TU GNAS PA'I RNAL 'BYOR CHEN PO BAS LAS KYI RGYAL
PO MCHOG GI TING NGE 'DZIN LA BRTEN NAS SEMS CAN GYI DON JI LTAR
RAB TU SPYOD PAR BGYID, BCOM LDAN 'DAS

KYIS BKA' STZAL PA, JI SRID DU ZHI BA LA SOGS PA'I LAS KYIS SEMS
CAN GYI DON MI BYED PA DE SRID DU YANG DAG PA'I MTHA' LA RAB TU
GNAS PAR 'GYUR RO, ,GANG DU SEMS CAN GYI

DON BYA BAR MTHONG BA DE'I TSE BDAG BYIN GYIS BRLAB PA'I RIM PAS
YANG DAG PA'I MTHA' LAS LANGS TE SEMS CAN GYI DON BYAS NAS YANG
DAG PA'I MTHA' NYID DU 'JUG PAR BYED DO, ,

DE NAS BYAMS PA LA SOGS PA BYANG CHUB SEMS DPA' CHEN PO RNAMS
DGA' ZHING MGU LA YID RANGS TE DGA' BA DANG YID BDE BA SKYES NAS
CANG MI SMRA BAR GYUR TO, ,YE SHES RDO RJE KUN

LAS BTUS PA ZHES BYA BA RNAL 'BYOR CHEN PO'I RGYUD LAS, BDE BA
CHEN PO'I LE'U STE RIM PAR PHYE BA GNYIS PA'O, ,RDZOGS SO,,
,,RGYA GAR GYI MKHAN PO DZNY'A NA KA RA'I ZHAL SNGA


@187B NAS DANG, ZHU CHEN GYI LO TZ'A PA KHU STON DNGOS GRUB KYIS
BSGYUR, SLAD NAS BLA MA DE NYID DANG, DGE SLONG TSUL KHRIMS RGYAL
BAS ZHUS SHING GTAN LA PHAB PA, YE SHES RDO RJE KUN

LAS BTUS, ,RNAL 'BYOR CHEN PO'I GSAL BYED YIN, ,YE SHES RANG
BZHIN 'KHOR BA DANG, ,MYA NGAN 'DAS PA'I NGO BO LA, ,DE GNYIS
DBYER MED RDO RJE STE, ,KUN 'DIR 'DUS PAS KUN

LAS BTUS, ,DE STON PA LA DER BRTAGS NAS, ,GZHUNG LA'ANG MING DON
'TSAM PA YIN,, 
