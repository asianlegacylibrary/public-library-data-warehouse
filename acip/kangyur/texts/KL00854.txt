@9B ,,RGYA GAR SKAD DU,
A'ARYA BUDDH'A HRI DA YAm N'A MA DHA RA nI, DHARMA PARY'A YA,

BOD SKAD DU, 'PHAGS PA SANGS RGYAS KYI SNYING PO ZHES BYA BA'I
GZUNGS KYI CHOS KYI RNAM GRANGS, SANGS RGYAS DANG, BYANG CHUB
SEMS DPA' THAMS CAD LA PHYAG 'TSAL LO, ,'DI SKAD

BDAG GIS THOS PA'I DUS GCIG NA, BCOM LDAN 'DAS DE BZHIN GSHEGS
PA'I SPYOD YUL CHOS KYI DPYA DGON PA RIN PO CHE BKOD PA'I 'KHOR
GYI KHYAMS, YE SHES KYI RNAM PAR SPYAD

PA; SNGON GYI SANGS RGYAS KYIS BYIN GYIS BRLABS PA, SEMS CAN
THAMS CAD KYIS MNGON PAR BSTOD PA, BYANG CHUB SEMS DPA' CHEN PO'I
GNAS, RNAM PA THAMS CAD KYI MCHOG

DANG LDAN PA, CHOS THAMS CAD MNYAM PA NYID KYI RJES SU SPYOD PA,
KUN NAS 'OD ZER GYI KHANG BZANG GI DBUS NA BYANG CHUB SEMS DPA'
BYE BA KHRAG KHRIG 'BUM PHRAG DU MA THAMS


@10A *, ,CAD KYANG 'JIG RTEN GYI KHAMS THA DAD PA NAS LUNG BSTAN
PA, THAMS CAD KYANG 'JIG RTEN GYI KHAMS THA DAD PA NAS 'DUS PA,
THAMS CAD KYANG DE BZHIN

GSHEGS PA'I CHOS KYI RGYAL PO'I SRAS, THAMS CAD KYANG GZUNGS
DANG, TING NGE 'DZIN SNA TSOGS THOB PA SHA STAG GIS YONGS SU
BSKOR CING MDUN GYIS BLTAS NAS THABS GCIG

TU BZHUGS TE CHOS STON TO, ,DE NAS BCOM LDAN 'DAS KYIS BYANG CHUB
SEMS DPA' 'KHOR RGYA CHEN PO LA BKA' STZAL PA, RIGS KYI BU DAG
,SKYE BO MANG PO LA PHAN PA DANG, SKYE BO

MANG PO LA BDE BA DANG, 'JIG RTEN LA THUGS BRTZE BA DANG, LHA
DANG, MI'I SKYE BO PHAL PO CHE'I CHOS KYI DON DANG, PHAN PA DANG,
BDE BA'I PHYIR DE BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS GANG G'A'I KLUNG GI BYE MA
SNYED KYIS GSUNGS PA, SANGS RGYAS KYI SNYING PO ZHES BYA BA'I
GZUNGS KYI CHOS KYI RNAM GRANGS YOD DO, ,RIGS KYI BU

'AM; RIGS KYI BU MO GANG LA LA SANGS RGYAS KYI SNYING PO ZHES BYA
BA'I GZUNGS KYI CHOS KYI RNAM GRANGS 'DI 'CHANG NGAM, 'DZIN TAM,
KLOG GAM, KUN CHUB PAR BYED DAM, GZHAN

DAG LA YANG RGYA CHER YANG DAG PAR RAB TU STON TAM, DAD DAM, LHAG
PA'I BSAM PAS MOS PAR BYED NA, DE BLA NA MED PA YANG DAG PAR
RDZOGS PA'I BYANG CHUB LAS PHYIR MI LDOG


@10B PAR 'GYUR, CHOS THAMS CAD 'DZIN PA DANG MI 'BRAL BAR 'GYUR,
SANGS RGYAS BCOM LDAN 'DAS RNAMS DANG MI 'BRAL BAR 'GYUR, DE
BZHIN GSHEGS PA LA BLTA BA DANG, BSNYEN

BKUR BYED PA DANG MI 'BRAL BAR 'GYUR, CHOS NYAN PA DANG MI 'BRAL
BAR 'GYUR, DGE 'DUN LA RIM GRO BYED PA DANG MI 'BRAL BAR 'GYUR,
BSKAL PA STONG DU 'KHOR BA'I SRID PA'I RGYA MTSO

PHYIR BSNYIL BAR 'GYUR, BLA NA MED PA YANG DAG PAR RDZOGS PA'I
BYANG CHUB TU MNGON PAR RDZOGS PAR SANGS RGYAS KYI BAR DU TSE
RABS DRAN PAR 'GYUR, MYUR DU BLA NA MED PA YANG DAG PAR RDZOGS

PA'I BYANG CHUB TU MNGON PAR RDZOGS PAR 'TSANG RGYA BAR 'GYUR, DE
LA 'BYUNG PO'I TSOGS THAMS CAD BSRUNG BAR 'GYUR, LHA DANG, KLU
DANG, GNOD SBYIN DANG, DRI ZA DANG, LHA MA YIN

DANG; NAM MKHA' LDING DANG, MI'AM CI DANG, LTO 'PHYE CHEN PO
DANG, MI DANG, MI MA YIN PA THAMS CAD DGA' BAR 'GYUR, ,DE'I LUS
LA NAD KYIS MI TSUGS PAR 'GYUR, PHA ROL

GYI GNOD PAS 'CHI BA'I DUS BYED PAR MI 'GYUR, CHAD PA SPONG BA
DANG, MTSON CHA SPONG BA DANG, DUG GZHIL BAS 'CHI BA'I DUS BYED
PAR MI 'GYUR, DE LA BDUD SDIG CAN GYIS GLAG

RNYED PAR MI 'GYUR, BDUD KYI RIS KYI LHA RNAMS KYIS SKABS RNYED
PAR MI 'GYUR TE, GANG DU YID LA BYAS PA DER BDUD KYI RIS KYI LHA
DE DAG THAMS CAD SKRAG CING DNGANGS LA DNGANG


@11A *, ,PAR 'GYUR ZHING PHYOGS BCUR 'BROS PAR 'GYUR RO, ,DE LA
'DI DAG NI SANGS RGYAS KYI TSIG GO, ,SANGS RGYAS KYI TSIG CHEN
PO'O, ,SANGS RGYAS KYIS GNANG BA'I TSIG CHEN PO'O, ,SANGS RGYAS

THAMS CAD KYI TSIG GO ,DE BZHIN GSHEGS PA THAMS CAD KYI TSIG YIN
NO, ,TADYA TH'A, BUDDHE SU BUDDHE, MAH'A BUDDHE, AI HA BUDDHE, TA
TRA BUDDHE, BUDDHE BUDDHE, BUDDHE BUDDHE MA TI BUDDHE, SARBA
BUDDHA,

AA NU MA TE, SARBA BUDDHE, AA NU DZNY'A NA TE, BUDDHA, BUDDHA,
BUDDHA, BUDDHA, BUDDHA, BUDDHA, BUDDHA, BUDDHA, BUDDHA, BUDDHA,
SANGS RGYAS KYI YUL MTHA' YAS TE, CHOS BSTAN PA YANG MTHA' YAS

MOD KYI, GCIG TU YID LA BYA BA NI MDOR NA CHOS SGOM PA'O, ,GZUNGS
'DI NI SEMS CAN RNAMS LA THUGS BRTZE BA'I PHYIR, SANGS RGYAS
THAMS CAD KYIS GSUNGS PA STE, CHOS THAMS

CAD KYI PHYAG RGYA YIN NO, ,TADYA TH'A, SHUDDHE, SU SHUDDHE, SU
SHUDDHE, SHO DHA NI, SAm SHO DHA NI, NI RMA LE MA LA AA PA GA TE,
GTE SA M'A TI KRANTI, KRA ME SA MA SA RE, SA R'A SA RA PA RI AA
SHO KE,

BI SHO KA, SHO KA SHA MA NI, SH'ANTE, AU PA SH'ANTE, PA SH'ANTE,
AA BA BH'A SE, SARBA PU n+YE PA RI MIntI TE, SARBA DHARMA PRA TI
MAndI TE, HA RA HA RA, MA LA HA RA, TZA RA TZA RA, SAm TZA RA,
TZA LA TZA

LA; SAm TZA LA, TA LA TA LA MA TA LA, SA MA TA LA, RI nE RI nE,
SU RI nE, SA MA RI nE, RI nA MA TI LOKA DHA RE, LO KA DHA RI nA,
DHA RA DHA RA, dA RA dA RA, RO DHA RO DHA, MAH'A BI DZA YA, B'A
HI NI,


@11B HA NA HA NA, SARBA BUDDHE, HRI PHRE SHI TRA SI, SARBA DZNY'A
PA THE, SARBA DZNY'A PA RI MI TE, MA H'A PRA TI BH'A NA, SAm
PANNE, SA MANTA, A'A LO KE BUDDHE, BI shA YE, BUDDHA, PRA TI
MAndI TE, BHA GA BA TE, SA RA SA RA, PRA SA

RA PRA SA RA, BI SA RA BI SA RA, PRA SA RA SARBA SHO KA AA BA GA
TE SV'AH'A, BCOM LDAN 'DAS KYIS SANGS RGYAS KYI SNYING PO'I
GZUNGS KYI CHOS KYI RNAM GRANGS 'DI BSHAD MA THAG TU RI DANG GNAS

SU BCAS PA DANG, TSAL RNAM PA DRUG TU G-YOS, STONG GSUM GYI STONG
CHEN PO'I 'JIG RTEN GYI KHAMS KYIS YANG G-YOS, RAB TU G-YOS, KUN
TU RAB TU G-YOS SO, ,RGYA MTSO CHEN PO

YANG 'KHRUG, ,RAB TU 'KHRUGS, KUN TU RAB TU 'KHRUGS SO, ,RI'I
RGYAL PO RI RAB KYANG LDEG CING 'GUL TO, ,BDUD KYI GNAS THAMS CAD
KYANG SKRAG NAS BDUD KYI RIS KYI LHA RNAMS DANG,

BDUD SDIG CAN RNAMS SHIN TU SDUG BSNGAL ZHING, YID MI BDE BAR
GYUR NAS NYAM THAG GO ,SEMS CAN GANG DAGS CHEN PO G-YOS PAR
MTHONG BA DE DAG GIS, DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS LA PHYAG 'TSAL
LO, ,DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS LA PHYAG 'TSAL LO ZHES

CHED DU BRJOD PA LAN GSUM CHED DU BRJOD DO, ,LHA GANG DAG SANGS
RGYAS LA MNGON PAR DAD PA DE DAG GIS, LHA'I ME TOG MAND'A RA BA
DANG, MAND'A RA BA CHEN POS BCOM LDAN


@12A *, ,'DAS LA GTOR, MNGON PAR GTOR NAS, GANG DAG SANGS RGYAS
LA SKYABS SU DONG BA DE DAG THAMS CAD RAB TU DGA' BA SKYES SO,
,DE LA 'DI SKAD CES BYA STE, SH'AKYA

SENG+GE YANG DAG RDZOGS PA YI, ,SANGS RGYAS SKYOB PAS SKAD CIG
YUD GANG LA, ,SANGS RGYAS THAMS CAD KYI NI SNYING PO YI, ,GZUNGS
'DI DAG NI RAB TU BSHAD PA YI, ,SKAD CIG YUD DER SA YANG

RNAM DRUG G-YOS, ,RGYA MTSO 'KHRUGS SHING BDUD KYI GNAS KUN
KYANG, ,RAB TU G-YOS NAS BDUD KYI RIS RNAMS NI, ,LHA DAG RAB TU
DNGANGS SHING 'KHRUGS PAR 'GYUR, ,BDUD YID MI BDE

SDUG BSNGAL MYA NGAN NON, ,DE TSE LHA RNAMS NGO MTSAR RAB THOS
NAS, ,'JIG RTEN MGON LA MCHOD PA BYA BA'I PHYIR, ,NAM MKHAR GNAS
NAS ME TOG MAN D'A 'THOR, ,GANG DAG SANGS RGYAS MNGON

DAD GZHAN RNAMS KYIS, ,SE MO DO DANG DO SHAL SPOS RNAMS DANG,
,PHYE MA DAG DANG BYUG PA GOS RNAMS DANG, ,RGYAN DANG DPUNG RGYAN
DAG KYANG RAB TU 'BUL, ,BRGYAD PO 'DI DAG NI DE'I YON

TAN GYI PHAN YON GYI RGYAN DU 'GYUR BA'O, ,BRGYAD GANG ZHE NA,
'DI LTA STE, BYANG CHUB KYI SEMS MI BRJED PA'I RGYAN DANG, THOS
PA THAMS CAD YONGS SU 'TSOL BAS MI NGOMS PA'I RGYAN DANG

CHOS ZAB MO RNAM PAR NGES PA RTEN CING 'BREL PAR 'BYUNG BA'I
RGYAN DANG, SEMS CAN THAMS CAD KYI DBANG PO MCHOG DANG, MCHOG MA
YIN PAR SHES PA'I RGYAN DANG, JI LTAR THOS PA DANG


@12B JI LTAR KHONG DU CHUD PA'I CHOS RNAMS LA TSUL BZHIN SO SOR
RTOG CING SPYOD PA'I RGYAN DANG, SEMS CAN YONGS SU SMIN PAR BYA
BA'I PHYIR CHOS THAMS CAD MI DMIGS PA'I RGYAN DANG, RGYAN DE YANG

SANGS RGYAS KYI BYIN GYIS BRLABS KYIS THABS LA MKHAS PA'I RGYAN
DANG, GZUNGS THOB PA'I RGYAN TE, BRGYAD PO DE DAG NI DE'I YON TAN
GYI PHAN YON GYI RGYAN DU 'GYUR RO, ,GZUNGS 'DI NI RTAG TU RGYUN
DU

YID LA BYA'O, ,SANGS RGYAS RJES SU DRAN PA BSGOM PAR BYA'O,
,GZUNGS KYI GZHI 'DI DAG RNAMS YID LA BYAS NA, LAS KYI SGRIB PA
THAMS CAD YONGS SU BYANG PAR 'GYUR RO, ,PADMA RNAM PAR BKOD PA

ZHES BYA BA'I TING NGE 'DZIN KYANG THOB BO, ,NAD THAMS CAD DANG,
NA BA THAMS CAD LA LAG PAS BYAB PAR BYA'O, ,BZLAS BRJOD KYANG
DPAG TU MED PAR BYA'O, ,BCOM LDAN 'DAS KYIS DE SKAD CES

BKA' STZAL PA DANG, BYANG CHUB SEMS DPA' SEMS DPA' CHEN PO DE DAG
DANG, NYAN THOS CHEN PO DE DAG DANG, LHA DANG, MI DANG, LHA MA
YIN DANG, DRI ZAR BCAS PA'I 'JIG RTEN

YI RANGS TE, BCOM LDAN 'DAS KYIS GSUNGS PA LA MNGON PAR BSTOD DO,
,'PHAGS PA SANGS RGYAS KYI SNYING PO ZHES BYA BA'I GZUNGS KYI
CHOS KYI RNAM GRANGS RDZOGS SO,, ,,RGYA

GAR GYI MKHAN PO JIN MI TRA DANG, D'A NA SH'I LA DANG, ZHU CHEN
GYI LOTZTSA BA BANDE YE SHES SDES BSGYUR CING ZHUS TE, SKAD GSAR
BCAD KYIS KYANG BCOS NAS GTAN LA PHAB PA, 
