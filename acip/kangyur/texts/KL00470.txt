@407A ,,RGYA GAR SKAD DU,
SHR'I BADZRA BHER WA KALPA TANTRA R'A DZA, BOD SKAD DU, DPAL RDO
RJE 'JIGS


@407B BYED KYI RTOG PA'I RGYUD KYI RGYAL PO, NGAG GI DBANG PHYUG
LA PHYAG 'TSAL LO, ,DE NAS 'DIR NI BSHAD BYA BA, ,JI LTAR 'GRO
RNAMS ZAD BYED BA, ,SDUG BSNGAL RNAMS MTHAR BYED PA YI, ,SGRUB
PA'I THABS CHEN

MCHOG GYUR PA, ,GSANG SNGAGS DE LAS 'BYUNG BAR 'GYUR, ,DANG PO
RNAM PAR SNANG MDZAD DE, ,DE DANG NYE BAR NGAG DBANG PHYUG ,RDO
RJE 'KHOR LO SGYUR BA'O, ,GDAN GYI BDAG DANG 'BYUNG PO'I RJE,
,MGO DANG

MTHA' MA GNYIS LDAN BYA, ,MCHOD RTEN SREG BYED MTHA' DANG BCAS,
,GZHAN DU SHES PAR MI 'GYUR RO, ,RDO RJE CAN GYI MKHA' LA GNAS,
,YI GE 'BUM PHRAG KHRI BRJOD NA, ,NYAMS PA THAMS CAD SEL BYED

CING, ,ZHI DANG RGYAS DANG DBANG MNGON SPYOD, ,GSOD DANG SKROD
DGUG DBYE RENGS DANG, ,DMAN PAR BYED DANG RGYAL SRID SOGS, ,THOB
PA NYID LA THE TSOM MED, ,DUR KHROD TSANG TSING KHROD NGOGS
RTZUB, ,SHING GCIG

KHANG STONG MTSAN GCIG DBEN, ,GANG 'DOD GNAS SU BSAM GTAN BRTZAM,
,DE NAS BCOM LDAN 'DAS CHOS THAMS CAD LA KHYAB PA ME LONG LTA BU
ZHES BYA BA'I TING NGE 'DZIN LA SNYOMS PAR ZHUGS TE,

SKU DANG YE SHES THAMS CAD LA KHYAB PAR BYA BA'I PHYIR SKU MDOG
DKAR PO ZHAL DRUG DANG LDAN PAR BYAS NAS 'JIG RTEN PA THAMS CAD
LA GZIGS NAS RANG GI RIGS KYI YI GE NYID BRJOD PAS SKU DANG,

GSUNG DANG, THUGS DANG, YON TAN DANG, 'PHRIN LAS DANG, YE SHES
KYANG GCIG GI NGO BO SPRUL PA'I SKUR GYUR TO, ,KYE MA BCOM LDAN
RDO RJE CHE, ,DON RNAMS SKYED PA YANG NYID DO, ,MKHA' DKYIL 'OD
KYIS


@408A *, ,'GENGS 'GYUR BA, ,SLAR ZHING KHA DOG LNGA LDAN PA, ,SA
BON SNGAGS KYIS BSKUL BA [?] YI 'OD KYI RTZE PHRAN THUB PA'I SKU,
,KUN KYANG SANGS RGYAS GNAS LAS SKYES, ,RANG LA ZHUGS PAS

SKU RDZOGS GYUR, ,ZHAL DRUG KHRO GNYER RAB BRJID PA, ,MA HE'I
ZHAL LDAN STENG GNAS PA, ,'JAM DPAL ZHAL NI 'DZUM BCAS BZHUGS,
,LHAG MA DKAR DANG SER DANG DMAR, ,DU BA'I MDOG MTSUNGS

GYEN SKRAR LDAN, ,THOD BA SKAM RLON RGYU MA SPRUL, ,RUS PA RDO
RJE'I PHRENG BAS BRGYAN, ,GLANG CHEN STAG LPAGS GYON NAS NI,
,H'Um PHAt GLUR LEN GAD MO CAN, ,NAM MKHA'I LUS CAN KHRO BO'I
SPRIN, ,YANG DANG

YANG DU SPRO BYED PA'I, ,PHYAG DRUG RAB TU BRJID PA STE, ,DBYUG
PA THO BA GTUN SHING DAG ,G-YAS PA'I PHYAG GIS RIM BZHIN 'DZIN,
,DGRA STA DANG NI LCAGS KYU DANG, ,ZHAGS PA G-YON PA'I PHYAG GIS

'DZIN; ;PADMA NYI MA MA HE DANG, ,GSHIN RJE'I STENG NA 'GYING BAG
CAN, ,ZHABS DRUG G-YON BRKYANG GAR GYIS GNAS, ,'JIG RTEN BDAG PO
MTHAR MDZAD PA'O, ,DE LTAR GANG ZHIG DAD PA DANG, ,BLO LDAN G-YO

SGYU RAB SPANGS SHING, ,LEGS PAR DBANG RNAMS THOB BYAS NAS, ,RDO
RJE SLOB DPON MNYES BYED PAS, ,YANG NAS YANG DU DRAN BYED NA,
,BRTAN PA CHEN PO THOB PAR 'GYUR, ,LHA YI DGE 'DUN NGA LA NYON, ,

DPA' BO CHANG LA RAB DGA' ZHING, ,SHA CHEN RTAG TU MUR BYED NA,
,LAS RNAMS DE YIS MYUR DU 'GRUB, ,SKU NI DU MA 'PHRO BYED CING,
,SKU LA SKU RNAMS NGES THIM BYED, ,THAMS CAD SGYU MA NYID SHES


@408B PAS; ;'JIG RTEN RNAMS SU YID SAD BYED, ,KHONG STONG KHA DOG
DKAR BA STE, ,RGYUN DU RLUNG NI 'DZAG PAR BYED, ,CHU SKYES DMAR
PO KHA SBYAR GNYIS, ,YAN LAG GNYIS KYIS LEGS PAR GCUN, ,SHES PA
'PHEL

BA ME DANG RLUNG, ,NYI MA ZLA BA THABS LDAN DANG, ,SHES RAB LDAN
PAR SHES PAR BYA, ,GNYIS PO DE NYID RNAM SPANGS NA, ,KHONG DU
CHUD PAR MI 'GYUR RO, ,CHU SKYES KHA SBYOR LA BRTEN TE, ,GSUM
GNAS PA YI TING

'DZIN LA, ,RDO RJE CHOS KYIS BTAB PA YIS, ,THABS DANG SHES RAB
GROL BA'I RGYU, ,BLO LDAN 'DAS PA SHES PAR 'GYUR, ,DE PHYIR DE LA
BRTZON PAR BYA, ,CHOS RNAMS CHOS NYID DBYER MED PAS, ,STONG PA
NYID KYI YE SHES

CHE; ;MI SHIGS RTOG BRAL MTSAN MA MED, ,BDE CHEN YE SHES RDO RJE
SKU, ,YE SHES MI RTOG RTOG PA BRAL, ,RTOG PA'I MTSAN MA THAMS CAD
SREG ,SPROS PA'I MTSAN MA MTHA' DAG NI, ,JI SNYED SGYU MA'I RNAM
PAR SHES, ,DE NYID

SHES NAS GROL BA'O, ,MI SHES PAS NI PHYIR ZHING 'KHOR, ,'JIG RTEN
SKYE BO BLO LDAN 'GAS, ,NGES PAR RTOG PA THABS KYI MCHOG ,SDUG
BSNGAL CHEN POS RAB 'JIGS NAS, ,BDE BA 'DOD PAS NAN TAN BYA,
,DPAL RDO RJE

'JIGS BYED KYI RTOG PA'I RGYUD KYI RGYAL PO LAS, THABS DANG SHES
RAB KYI BSAM GTAN BSTAN PA'I LE'U STE DANG PO'O,, ,,DE NAS YANG
DAG BSHAD BYA BA, ,SNGAGS GRUB PA LAS BYUNG BA YI, ,LAS RNAMS
'DIR NI SHES BYA STE,,

DER NI LHA YI SKU YANG SBYAR, ,ZHI SOGS BZLAS PA'I RIM PA LA,
,RDO RJE'I DBUS SU RDO RJE NI, ,NYI ZLA LA BRTEN YI GE YI,
,PHRENG BA KHA DOG LNGAR SHES PA, ,SKYEN BUL SPANGS NAS BKLAG PA
NI, ,MKHAS PAS BZLAS PA'I RIM PA'O, ,DRAG


@409A *, ,PO'I LAS RNAMS SGRUB PA LA, ,NYON MONGS GCOD PA'I 'KHOR
LO NI, ,SNGON PO RTZE RTZIBS BCU PA LA, ,'OD ZER SNA TSOGS 'PHRO
BA BSAM, ,ZHI BAR 'DOD PA'I SKYES

BU DES; ;SEMS NI YANG DAG MNYAM BZHAG NAS, ,SNGAGS KYI 'OD KYANG
'GRO GZHAN LA, ,PHAN PA'I YID DANG LDAN PAR BYA, ,GRO GA RAS DANG
SHING SHUN LA, ,GUR GUM GI WAm DRI RNAMS

KYIS; ;MCHOD RTEN RIM PA LNGA LDAN ZHING, ,GDUGS DANG 'KHOR LO
LDAN PAR BYA, ,SGRUB PA PO YI MING DANG RUS, ,DE YI BUM PA'I NANG
DU BRI, ,RTEN 'BREL SNYING PO LA SOGS PA'I, ,SNGAGS

KYIS G-YON NAS BSKOR BA BRI, ,GCIG SHOS G-YAS NAS G-YON DU BRI,
,DE LA SPEL TSIG MED PA 'AM, ,YANG NA 'KHOR LO'I BAR DU GZHAG
,'KHOR LO KUN LA KHA SBYOR GNAD, ,RAB

TU GNAS PAR BYAS NAS KYANG, ,LUS SAM MGUL LAM GANG BDER BZHAG
,DES NI GDON DANG BYAD STEMS DANG, ,RIMS DANG YAMS RNAMS SEL BAR
BYED, ,GANG ZHIG YUL

RNAMS GZHOM 'DOD NA, ,H'Um GI SA BON DANG LDAN PAR, ,MING YIG
TZAM PO BRI BAR BYA, ,SO PHAG PHYE MA LDONG ROS DANG, ,BA BLA MA
HE'I KHRAG GIS BRDZIS, ,ZLA GAM GNYIS PA'I

GZUGS BYAS TE, ,BAR DU GANG 'DOD BSGRUB PA YI, ,GZUGS BRNYAN SOR
BRGYAD PA YI TSAD, ,BYAS LA GAN RKYAL DU BZHAG LA, ,MA HE GDONG
GI SBYOR BA YIS, ,KHRI PHRAG GCIG


@409B TU SNGAGS BZLAS NAS, ,DUM BU DUM BUR GTUBS BYAS TE, ,CHU
BO'I GZHUNG DU GTOR BYAS NA, ,SKAD CIG DE LA DE DBANG 'GYUR, ,BYA
ROG 'UG PA'I GZUGS BYAS TE, ,MA NU MA LI RO TZA

NAS; ;KHYO SHUG BSGRUB BYA'I MING BRIS TE, ,GSHIN RJE'I PHYOGS
BLTAS GSANG SNGAGS GDON, ,RKANG PA G-YON PAS MNAN NAS NI, ,MI YI
RJE NGAR PHUR BUS GDAB, ,SKAD CIG TZAM LA

DE DAG DBYE, ,DE NAS 'DIR NI BSAD PA YI, ,CHO GA'I RIM PA BSHAD
PAR BYA, ,ZHAL DRUG PHYAG DRUG ZHABS DRUG PA'AM, ,YANG NA ZHAL
BZHI PHYAG BZHI PA'AM, ,ZHAL GCIG PHYAG GNYIS

PA YANG RUNG, ,MA HE GDONG BA'I SBYOR BA YIS, ,KHRAG RNAMS SNA
TSOGS THA DAD DANG, ,BSGRUB BYA'I RJES DANG DUG GI RIGS, ,RTA
DANG MA HE BONG BU'I CHUS, ,SPRUS PA'I BSGRUB BYA'I LING+GA BYA, ,

LUS LA TSER MAS GZUGS BYA ZHING, ,TIL MAR GYIS KYANG BSKU BAR
BYA, ,YANG NA SHING LE GRO GA'AM, ,DUR KHROD RAS SAM SHUN PA LA,
,RANG NYID GCER BU SKRA BSHIG NAS, ,LUS NI

THAL BAS BYUGS BYAS TE, ,MNGON SUM KHROS NAS SHA CHEN BZA', ,RAB
TU ZHIM PA'I CHANG BTUNG ZHING, ,NAG PO'I TSES KYI MTSAN PHYED
DUS, ,'KHOR LO BRI BAR BRTZAM PAR BYA, ,LE TSE BCU

GNYIS 'KHOR LO NI, ,H'Um DANG HR'I:shtR'I:DBUS SU DGOD, ,nA YO NI
RA RTZIBS MCHAN LA, ,YUNGS KAR TIL DANG SKAR CHU DANG, ,RTA DANG
MA HE KHYI PHAG KHRAG ,BYA ROG 'UG PA'I SGRO YIS BRI, ,


@410A *, ,YI GE YA YI LTO BAR YANG, ,MING DANG RUS SU LDAN BA
BRIS, ,PHYOGS BZHIR YI GE BCU PA NI, ,MING DANG BCAS PA BRI BAR
BYA, ,BRGYAD PO DAG LA RIM PA BZHIN,,

YI GE 'DI DAG BRI BAR BYA, ,AOm YA MA R'A DZA K'A LA RU PA AA MU
KA M'A RA YA H'Um H'Um PHAt PHAt SV'AH'A, YI GE RNAMS LA BSKOR
NAS NI, ,BSGRUB BYA GZUGS DANG LDAN PA BRI, ,DE YI MU KHYUD DAG

LA NI; ;YI GE BCU PA MING BCAS BRI, ,PHYOGS BZHIR RTZE GSUM RDO
RJES MTSAN, ,DE BZHIN RDZAS RNAMS MA LUS PAS, ,'KHOR LO LTA BAR
LDAN PA BRI, ,GSHIN RJE'I GZUGS NI RAL

GRI DANG, ,DBYIG PA 'DZIN PA BRIS NAS NI, ,DE DANG DE NYID LTO
SBYAR LA, ,MTSAN NGAN THOD PA'I NANG DU GZHUG ,TSVA GSUM SKE TSE
DUG MU ZI, ,RO NYES BKANG NAS DKYIL 'KHOR NI, ,GRU GSUM

DBUS SU GZHAG PAR BYA, ,YUNGS DANG BRA BO S'A LU NAG ,DZA BHI BRA
BO SOGS RNAMS LA, ,GSANG SNGAGS RGYAL PO BRJOD BYAS TE, ,DRO'AM
DU BA 'THUL BAR DU, ,RIM DANG RIM GYIS

KHRAG RNAMS NI, ,MA LUS ZAD PAR 'THUNG BA YI, ,MA YENGS PAR NI
BSAM GTAN BYA, ,YANG NA BSGRUB BYA ZA BAR MTHONG, ,SHING GCIG
RTZAR NI RENGS PA DANG, ,MAL 'OG TU NI ZHA

ZHING LKUGS, ,CHU MDOR BYED CING RI RTZE BSKRAD, ,BSAD PA ME THAB
'OG TU SBA, ,DGUG PA LA NI SGO KHANG 'OG ,LHA'AM 'KHOR LO SGYUR
BA'O, ,BDE GNAS RNAMS KYIS DBANG DU 'GYUR, ,


@410B MAR KHU CHEN PO THOD PA YI, ,NANG DU BLUGS NAS BSKOL BYAS
TE, ,BZHAR BAS MIG LA BYUG BYED NA, ,MNGON SHES DE NYID MYUR DU
'THOB, ,RIGS LDAN RGYAL PO LAS RNYED CING, ,MDOG LDAN

LANG TSO GSAR BKUG LA, ,TZANDAN LDE GU MANG BYAS TE, ,LAS KYI
SBYER BAS DE NYID BCING, ,YANG NA ME LA GDUNG BAS GRUB, ,AOm
BADZRA KRO TA YA MA R'A DA:, BADZRA K'I LI K'I LA HA NA HA NA M'A
RA

YA PHAt, CES BYA BA'I GSANG SNGAGS BRJOD BYAS LA, ,RUS PA'I PHUR
BAS GDAB PAR BYA, ,GSAL SHING LA BTZUGS SKYE BU YI, ,RDZAS LA
BRTEN TE BSGRUB PAR BYA, ,TIL MAR BYUGS LA

THOD PAS BZHAR, ,MAR ME BYAS PA'I DUD PA YIS, ,MIG RNON DAG NI
'GRUB PAR 'GYUR, ,GSANG SNGAGS RGYAL PO THOGS MED LA, ,BSTEN PAS
THOB BYA MANG YOD KYANG, ,'DI NI BRJOD

BA CI ZHIG DGOS, ,YANG NA 'DI LTAR SHES BYA STE, ,RANG NYID
SNGAGS DANG TING 'DZIN LDAN, ,BRTZON CHEN GZHAN DU MA YENGS PAS,
,GANG DU BRTZAMS PA DE 'GRUB 'GYUR, ,SMAD 'TSONG

RANG BYUNG NYID KYIS NI, ,SNGON BSTEN TZAKRA LEGS BRIS TE,
,LING+GA'I SNYING GAR BCUG BYAS LA, ,RANG MDUN KHRAG GI ZLA GAM
STE, ,KHRAG GIS BYUGS PA'I STENG DU BZHAG ,MI 'AM RGYAL

PO'I BU MO DAG ,DGUG DANG DBANG GI YI GE YIS, ,DE NYID DU NI NGES
PAR 'GYUR, ,NYAL SA'I 'OG TU MNAN PAR BYA, ,MI GLANG RA KHYI BONG
PHAG KHRAG ,'KHOR LO BRIS NAS LING+GA YI, ,


@411A *, ,MGRIN PAR BCUG NAS BYA ROG GI ,KHRAG GIS KHRAG SKYUG
SNGAGS BRIS NAS, ,YI GE DE LDAN THOD PA RU, ,BCUG NAS GSANG
SNGAGS MANG BZLAS TE, ,DUR

KHROD ME THAB 'OG BZHAG NA, ,KHRAG SKYUG PA LA THE TSOM MED,
,BSROS NA TSA BA'I NAD KYIS 'CHI, ,SBAL KHRAG PHA WANG KLAD PA
YIS, ,'KHOR LO DE NYID LEGS BRIS NAS, ,LING+GA'I

MCHAN KHUNG G-YON BCUG LA, ,G-YAS G-YON SBAL KHRAG GLANG KHRAG
BYUGS, ,LING+GA'I PHYOGS SU RANG NYID KYI, ,RKANG PA G-YON PA'I
MTHE BOS MNAN, ,DE TSE BZLAS PA MANG BYAS

NAS; ;RGYA GRAM LAM DU MNAN LA BZHAG ,DE LAS LDOG PA BRIS NAS NI,
,SHING GCIG KHONG PAR SBAS NA RENGS, ,RNGA MONG BYA ROG RGAN PO'I
KHRAG ,'KHOR LO BRIS NAS LING+GA YI, ,

RKANG GNYIS BAR BCUG RANG MDUN DU, ,KHRAG GIS RNGA MONG GZUGS
BRIS TE, ,DE YI STENG BZHAG RANG NYID KYIS, ,RLUNG GI BSAM GTAN
NGES LDAN NA, ,BSKRAD PA NYID DU THE TSOM

MED; ;RI BO'I RTZE LA 'DZEGS TE SBA, ,NE'U LE SBRUL RTA MA HE
DANG, ,BYA ROG 'UG PA'I KHRAG GIS NI, ,KHYO SHUG RKANG PA'I RJES
SBRUS PA'I, ,LING+GA SOR BRGYAD PAR BYAS TE, ,KHRAG

DES BRIS PA'I 'KHOR LO DAG ,SNYING GAR BCUG PA GNYIS BYAS TE,
,NE'U LE GZUGS BYAS STENG DU BZHAG ,LAG GNYIS RTA DANG MA HE YI,
,RUS PAS BRDUNG ZHING GSANG SNGAGS


@411B ZLAS, ,RTZA [?] DRUNG SHING KHAR SBAS NA 'BYED, ,TZANDAN DKAR
POS LEGS BRIS NAS, ,GSER SOGS RIN CHEN RDZAS SU DRIL, ,MDUN DU
ZLA BA'I GZUGS STENG DU, ,BZHAG LA NYIN RE BSKOR BA

NI, ,JI SRID BYAS NA SRUNG BAR NGES, ,SPYI BOR BTAGS NA G-YUL LAS
RGYAL, ,RKANG PAR BTAGS NA CHU STENG 'GRO, ,BA YI 'O MAS KHRUS
BYAS TE, ,KU SHA BA MAR SOGS MCHOD NAS, ,

GSOL BTAB NAD RNAMS THAMS CAD SRUNG, ,DE NAS BCOM LDAN 'DAS LAS
PHRA BA THAMS CAD LAS RNAM PAR RGYAL BA ZHES BYA BA'I TING NGE
'DZIN LA SNYOMS PAR ZHUGS NAS LAS

THAMS CAD KYI RJES SU 'GRO BA'I SNGAGS 'DI, SKU DANG GSUNG DANG
THUGS RDO RJE LAS PHYUNG NGO, ,M'A RA YA PHAt, CES BA BSAD PA'I
'O, ,BI DVE shA YA DBYE BA'I 'O, ,AUTZTSA tA YA BSKRAD PA'I 'O,
,MO

HA YA RMONGS PA'I 'O, ,WA SHAm KU RU DBANG DU BYA BA'I 'O,
,STAMBHA YA MNAN PA'I 'O, ,A'A KARshA YA DZA: DGUG PA'I 'O, ,AOm
HR'I: SV'AH'A, KHA DANG LAG PA BSHAL BA'I SNGAGS SO, ,AOm
HR'I:shtR'I: WI

KRi T'A NA NA H'Um SARBA SHA TR'UN N'A SHA LA STAMBHA YA PHAt
PHAt SV'AH'A, SNYING PO'I SNGAGS SO, ,AOm HR'I: K'A LA R'U PA
H'Um KHAm, NYE BA'I SNYING PO'O, ,AOm HR'I: KRUm PRUm SRUm DZRUm
H'Um GA ,SNYING PO DAM PA'O, ,AOm HR'I: H'Am:

BHO MAH'A KRO DHA GATZTSA GATZTSA SMATP'U DZA PRA TI GRAHNA PRA
S'A DAm DE BI M'Am KU RU SV'AH'A, SPYAN DRANGS PA'O, ,AOm HR'I:
shtR'I: HA: YON CHAB BO, ,AOm H'Um H'Um PHAt ZHABS BSIL LO, ,AOm
SARBA DUsht'A SA TVAD MA KA GA GA,


@412A *, ,ZHES PA DRI CHAB KYI SNGAGS SO, ,AOm KU M'A RA R'U PA
nI DZA: DZA:H'Um PHAt, ME TOG 'BUL BA'I SNGAGS SO, ,AOm
HR'I:HA:HE PHAt, BDUG PA'I'O, ,AOm K'A LA RU PA SARBA DUshtA
SATVA

DA MA KAm MA H'A BHU TA PA TI AI MAm BA LIm GRIHNA GRIHNA PA YA
SV'A H'A, GTOR MA'I SNGAGS SO, ,AOm D'IPTA LO TZA NA BI KRI T'A
NA NA MA H'A ttA ttA H'A SA N'A D'I NAm D'IPTA YA SV'AH'A, MAR
ME'I SNGAGS SO, ,AOm DZA YA DZA

YA SU DZA YA BI SHVA R'U PA DHA RI GATZTSA GATZTSA SVA STH'A NI
KRI TAm TE NA TA TH'A GA TA SHTZA BI SARDZA YA MA MA K'ARYAm KU
RU SV'A H'A, ZHES PA GSHEGS SU GSOL BA'I SNGAGS SO, ,DE NAS RDO
RJE 'DZIN PA NYID CHOS

THAMS CAD KYI RJES SU 'GRO BA DANG, LDOG PA ZHES BYA BA'I TING
NGE 'DZIN LA SNYOMS PAR ZHUGS NAS GSANG SNGAGS YONGS SU RDZOGS
PA'I 'PHRIN LAS 'DI NYID BKA' STZAL TO, ,

NAM MKHA'I DBYINGS KYI DBUS GNAS PAR, ,H'Um LAS YONGS SU RDZOGS
PA YI, ,RDO RJE 'JIGS BYED BSAM PAR BYA, ,DMAR PO ZHAL GCIG PHYAG
GNYIS PA, ,SHES RAB MO DANG MNYAM

DU SBYOR, ,SRIN PO RAB TU KHROS PA 'DRA, ,DBYUG PA THOD KHRAG
PHYAG NA 'DZIN, ,MA HE PADMA NYI MA LA, ,G-YON BRKYANG BA YI TSUL
GYIS BSGOM, ,AOm YA MANTA KRiTA H'Um PHAt, GSANG

SNGAGS RGYAL PO 'DI BZLAS NA, ,'DOD PA'I DNGOS GRUB THAMS CAD
'BYUNG, ,NAM MKHA'I DBYINGS KYI DBUS GNAS PAR, ,YA YIG SNGON PO
LAS SKYES PA'I, ,KHRO BO RDO RJE 'JIGS


@412B BYED NI; ;PADMA NYI MA'I GDAN STENG NA, ,SEMS DPA'I SKYIL
KRUNG GIS GNAS PA'I, ,GRI GUG BI DHI P'A LA DANG, ,DGRA STA DANG
NI THOD KHRAG DANG, ,PHYAG BZHI PO NA RIM PAS 'DZIN, ,MA HE NAG

PO'I ZHAL STENG NA, ,'JAM DPAL ZHAL NI SER ZHING 'DZUM, ,DPA' BO
CHEN PO RANG NYID BSGOM, ,RAB TU ZHIM PA'I CHANG BTUNG ZHING,
,SHA CHEN DAG KYANG MUR BA BYA, ,MTSAN MO DUR KHROD

RGYU BYED CING, ,RTAG PAR GSANG SNGAGS BZLAS PAR BYA, ,THIG LE
'DREN PA'I RNAL 'BYOR NI, ,BSGRUB BYA'I PHYOGS SU BSAM PAR BYA,
,LAS RNAMS MYUR DU 'DIS 'GRUB BO, ,YANG NA 'DI

LTAR SHES BYA STE, ,MA HE GDONG GI SBYOR BA YIS, ,SKU YI KHA DOG
SO SOR SHES, ,KHYAD PAR DU NI BSAD PA LA, ,NAG PO MA HE'I ZHAL
CAN NI, ,RTZE GSUM LCAGS KYU 'DZIN PA STE, ,MA HE SHA

STENG BSAM BYAS NA, ,KHRAG 'DREN PA YI MCHOG TU GSUNGS, ,RES 'GA'
SKU LAS KHRO BO NI, ,LCAGS KYU 'DZIN PA GRANGS MED SPRO, ,ZLA BA
SPYANG KIS ZIN DUS SU, ,BYI LA'I SDER MO

RA SNYING DANG, ,BYA YI KHRAG DANG MI RUS BSRE, ,GANG LA PHOG PA
SMYO BAR 'GYUR, ,DPAL RDO RJE 'JIGS BYED KYI RTOG PA'I RGYUD KYI
RGYAL PO LAS, SBYOR BA'I LE'U STE GNYIS PA'O,, ,,

DE NAS YANG DAG BSHAD BYA BA, ,SGRUB PAR BYED PA'I RNAL 'BYOR
PAS, ,DUR KHROD RAS SAM DPA' BO'I GOS, ,YANG NA MTSAN GYI KHAB MA
LA, ,RNAM SNANG MDZAD DANG RDO RJE'I CHU, ,DPA'


@413A *, ,BO'I KHRAG DANG CHANG DANG DUG ,GO RO TZA NAS RAS 'TSES
BYA, ,LEGS PAR DAM POR DRUD BYAS TE, ,LUS NGAG YID KYI GNAS SU
NI, ,BDUD RTZI LNGA DANG LDAN PA

PA'I CHUS, ,YI GE AOm DANG A'A:H'Um BRI, ,SKRA PHYED DUR KHROD
SOL BA DANG, ,KHRAG CHEN LDONG ROS BA BLA YIS, ,DBANG THOB DAM
TSIG SRUNG BYED CING, ,SHIN TU GSANG LA DAM PA YI, ,RI

MO MKHAN NI BRTZON LDAN DES, ,RGYUD KYI DON LA MKHAS BYAS NAS,
,NAG PO'I DUS KYI MTSAN PHYED DUS, ,GSANG BA'I GNAS SU RAB ZHUGS
NAS, ,BCOM LDAN RDO RJES 'JIGS

MDZAD BRI, ,RTZA BA MA HE KHROS PA'I ZHAL, ,DE STENG 'JAM DPAL
'DZUM PA'I ZHAL, ,LHAG MA DKAR DANG SER DANG DMAR, ,DU BA'I MDOG
MTSUNGS GYEN SKRA CAN, ,RAB TU RJID CING

KHRO BA'I ZHAL, ,DRUG DANG LDAN PA'I SKU LUS CHE, ,THOD PA SKAM
RLON RGYU MA SBRUL, ,RUS PA RDO RJE'I PHRENG BAS BRGYAN, ,GLANG
CHEN STAG LPAGS GYON NAS NI, ,PADMA NYI MA MA HE LA, ,

GSHIN RJE MNAN NAS ZHABS DRUG GIS, ,G-YON BRKYANG G-YAS BSKUM GAR
GYIS 'GYING, ,PHYAG DRUG G-YAS KYI DANG PO NA, ,RTZE GCIG GNYIS
PA THO BA STE, ,GSUM PA

GTUN SHING MKHA' LA 'PHYAR, ,DGRA STA LCAGS KYU ZHAGS PA NI,
,G-YON PA'I PHYAG GIS 'DZIN PA BRI, ,NAM MKHA'I MDOG CAN THAL BAS
BYUGS, ,SKU LAS KHRO BO DU MA


@413B 'PHRO; ;SNA TSOGS MCHOD PA'I LHA MOS BSKOR, ,LEGS PAR DE
LTAR BRIS PA YI, ,RGYAB DANG PHYOGS RNAMS THAMS CAD DU, ,DUR
KHROD CHEN POS BSKOR BA BRI, ,MGO RDUM RGYU MA

MKHA' LA KHYER, ,RKANG RDUM LAG RDUM RO LANGS DANG, ,WA DANG
SPYANG KI GTUM PO DANG, ,MKHA' 'GRO PHO MO SHA ZA'I TSOGS, ,BYA
DANG GCAN GZAN SNA TSOGS BRI, ,SKYI BUNG RAB TU

'JIGS BRIS NAS, ,DER NI SGRUB PA PO YANG BRI, ,GRI THOD BZUNG NAS
SHA CHEN MUR, ,GOS NAG GYON NAS KHRAG CHEN 'THUNG, ,RTA DANG MA
HE RUS PA YI, ,PHRENG BA BZUNG NAS GSANG SNGAGS

'DON; ;BCOM LDAN 'DAS LA BLTA BA BRI, ,DE LTAR BRIS NAS CHANG
DANG KHRAG ,SHA CHEN GO RO TZA NAS MCHOD, ,MNYAM GZHAG LHA YI DGE
'DUN DES, ,DUS GSUM RGYUN DU MCHOD

BYED NA; ;RDO RJE 'DZIN PA MYUR DU THOB, ,SKU NI RAB TU SBA ZHING
GSANG, ,PHAN YON DAM PA 'DI LAS 'BYUNG, ,DPAL RDO RJE 'JIGS BYED
KYI RTOG PA'I RGYAL PO LAS, BRIS SKU'I LE'U STE

GSUM PA'O,, ,,DE NAS YANG DAG BSHAD PAR BYA, ,RTOG PA MA LUS ZAD
BYED CING, ,LAS RNAMS THAMS CAD 'GRUB 'DOD PAS, ,BLO LDAN SER SNA
RNAM SPANGS TE, ,

BRTUL PHOD G-YENG BA RNAM SPANGS NAS, ,SBYIN SREG LAS LA RAB
BRTZON BYA, ,MTSAL DANG BA BLA LDONG ROS DANG, ,BSHAN PA'I GO
THAL DUR KHROD SA, ,MI DANG MA HE KHRAG GIS BRDZI, ,


@414A *, ,KHRU DO PA LA KHRU PHYED BRTZI ,GRU BZHI'I STENG DU
ZLUM PO NI, ,RDO RJE RGYA GRAM LDAN BYAS LA, ,DE STENG 'KHOR LO
RTZIBS DRUG LA, ,MTSAN MA DRUG NI DGOD

PAR BYA; ;LTE BAR ME YI DKYIL 'KHOR NI, ,MTHO GANG TSAD DU BYAS
PA LA, ,MA HE'I KHRAG GIS LEGS PAR BYUG ,BDAG NYID LHO YI PHYOGS
BLTAS TE, ,MA HE ZHAL GYI SBYOR BA

YIS; ;THAB KYI NANG GI LTE BA LA, ,ME YI SA BON MNGON BLTAS LA,
,BSKAL PA'I ME CHEN LTA BUR BSGOM, ,DER NI ME LHA BSGOM BYA STE,
,ZHAL GSUM PHYAG DRUG NAG LA RTZUB, ,PHYAG

GNYIS RANG 'DRA'I YUM LA 'KHYUD, ,G-YAS PA'I PHYAG GIS 'GRO RNAMS
LA, ,SKYABS SBYIN MDZAD CING BGRANG PHRENG 'DZIN, ,G-YON PAS RIL
BA MCHOG STZOL BRTZON, ,ZHABS DRUG

RIGS DRUG MTSAN MA BRDZIS, ,ZHAL NAS ME RNAMS RAB 'PHRO ZHING,
,'OD RNAMS SNA TSOGS RNAMS KYIS BRGYAN, ,DE LTAR SHES NAS RAB
BSREGS NA, ,'DOD PA'I DON RNAMS

RAB TU 'BYUNG, ,DGRA BO'I GZUGS RNAMS SHA CHEN DANG, ,CHANG DANG
MA HE'I KHRAG BCAS PA, ,STONG PHRAG GSUM DU BSREGS BYAS NA,
,BSGRUB BYA KHRAG TU SKYUGS NAS 'CHI, ,

GLANG PO RTA BONG KHYI SHA LA, ,STONG PHRAG GSUM GYIS DBANG DU
BYED, ,BYA ROG 'UG PA KHYI SHA CHU, ,BSREGS NA ME LHA 'BYE BAR
'GYUR, ,TIL DANG NAS DANG GRO S'A LU, ,YUNG BA GI WAm


@414B SO PHAG RNAMS, ,STONG PHRAG DRUG TU GANG BSREGS PA, ,LONGS
SPYOD THAMS CAD RNYED PAR 'GYUR, ,RTA DANG RNGA MONG BYA ROG SHA
,MI SHA RDO RJE CHUR BCAS PA, ,GSANG SNGAGS RNAL 'BYOR LDAN

BYAS TE; ;BRGYA RTZA BRGYAD KYIS NGES PAR SKROD, ,RA SHA DAndA
AUTPA LA, ,CHANG DANG MA HE CHUR BCAS PA, ,GANG 'DOD BRGYA RTZA
BRGYAD KYIS LKUGS, ,DUG DANG KHRAG DANG SGOG PA DANG, ,SHA CHEN

TIL MAR RAB SBAGS TE, ,BRGYA RTZA BRGYAD DU BSREGS BYAS NA, ,PHA
ROL GZHAN GYI GSANG SNGAGS GCOD, ,TZANDAN DKAR PO 'BRAS DKAR
DANG, ,TIL CAN 'BRAS CAN YUNGS KAR

DANG, ,AUTPAL KA RA GA PUR DANG, ,SHAR DU BLTAS TE BRGYA RTZA
BRGYAD, ,BSREGS NA DUS RNAMS KUN TU SRUNG, ,GANG ZHIG BYA BA'I
RIG SOGS DANG, ,SNGAGS RNAMS BSAM GTAN NGES

LDAN PAS, ,SNYING RJE YID NI MA BRAL NA, ,'DOD PA THAMS CAD 'DIR
BSGRUB BYA, ,GZHAN DU RMONGS PAS BYAS PA BSLU, ,BLO GROS MED GANG
SHES RAB 'CHAL, ,SNGAGS DANG DAM TSIG

DMAN GYUR CING, ,TING NGE 'DZIN LA MNGON G-YEL BA, ,BRTZON PA
CHUNG ZHING LHOD PA 'GAS, ,BSKAL PA STONG DU BSGRUBS BYAS KYANG,
,'BRAS BU YOD PA MA YIN TE, ,SHA THANG CHAD PA NYID

DU ZAD; ;DPER NA BLO ZHAN BYIS PA RNAMS, ,'GA' ZHIG 'BRAS 'DOD
'KHRUL GYUR NAS, ,PHUB MA RLUNG KHAR BYED PA LA, ,'BRAS YOD NAM
YANG MI 'GYUR BZHIN, ,JI LTAR SPRIN DANG CHU


@415A *, ,ZLA DANG, ,DBANG PO'I GZHU RNAMS RTAG MIN TE, ,THAR PA
'DOD PA'I BYA BA YANG, ,SGYU MA NYID LA SGYU MA ROL, ,YE SHES
GCIG PU RNAM GROL RGYU, ,STONG PA DPAG

PAR BLOS MI NUS, ,DE LA SPYAD CING GZHAN BZOD NA, ,BRTAGS PA'I
SNYING PO DE LA MED, ,DE LA DNGOS RNAMS MA GRUB NA, ,SGRUB PA'I
RIM GZHAN SMOS CI DGOS, ,BYA BA DANG NI BYED PA

DAG ,NGES PAR DE LA BRTAG MI BZOD, ,NGAM GROG G-YANG SAR LHUNG
YANG BLA'I, ,CHAD PAR RTOG PA 'DI MI BZOD, ,RTAG PA NYID KYANG
RIGS MIN TE, ,DNGOS PO YOD PAR GA LA 'GYUR,,

DPER NA BYIS PA RNAMS LA MAS, ,SA 'DIR SDOD DANG MA NYID KYIS,
,'BRAS BU SHING THOG MANG BLANGS LA, ,KHYOD LA BDE BAS SBYIN ZHES
BRJOD, ,DE BZHIN RNAM PA DU MA YANG, ,'JIG

RTEN RTOG PA THA DAD PAS, ,DE DAG DRANG BAR BYA PHYIR BSHAD,
,BCOM LDAN LHA YI LHA MDUN DU, ,SHA CHEN PO YI ZHAL ZAS DANG,
,CHANG DANG TIL MAR MA HE KHRAG ,RAB TU ZHIM PA'I ZAS

MCHOG RNAMS, ,DUS RNAMS RTAG TU DBUL BAR BYA, ,GSANG SNGAGS RGYAL
PO YI GE BCU, ,BDAG GIS RGYUN DU GDON BYA ZHING, ,BSAM GTAN RTAG
TU BRTZON PAR BYA, ,DE LTAR

SHES SHING SGRUB BYED PA'I, ,SKYES BU BLO LDAN DE YIS NI, ,SANGS
RGYAS NYID KYANG MYUR 'GRUB 'GYUR, ,ZHI SOGS LAS LA SMOS CI DGOS,
,GRONG KHYER DKRUGS NA SNGAGS PA DES, ,


@415B KHYI SHA SBAL SHA RUS SBAL SHA ,RNGA MONG BYI LA'I SHA
RNAMS LA, ,STONG RTZA BRGYAD DU BSREG PAR BYA, ,RTA SHA DRI CHEN
RAB SBYAR NAS, ,RIL BU BYAS NAS BDAG MDUN DU, ,GSANG SNGAGS RGYAL
PO

BZLAS BYAS NAS, ,BRGYA RTZA BRGYAD DU BSREGS PAS NI, ,RGYAL PO
DBANG DU BYED PAR 'GYUR, ,BUD MED DBANG DU BYED 'DOD NA, ,NYA SHA
CHANG DANG SHA CHEN RNAMS, ,RDO RJE CHU YIS SBAGS BYAS TE, ,BRGYA

RTZA BRGYAD DU BSREG PAR BYA, ,THA MAL DBANG DU BYED 'DOD NA,
,SHA CHEN GLANG PO'I SHA DANG BCAS, ,BYANG CHUB SEMS DANG BSRES
BYAS TE, ,STONG PHRAG BRGYAD DU BSREG PAR BYA, ,DGUG PA DUS

RNAMS THAMS CAD DU, ,KHYI SHA NYA SHA BDUD RTZI LNGA, ,CHA MNYAM
RIL BU BYAS NAS NI, ,BRGYA RTZA BRGYAD DU BSREGS NA 'GUGS, ,SBYIN
SREG LAS RNAMS THAMS CAD KYANG, ,MA HE ZHAL GYI

SBYOR BAS NI, ,GSANG SNGAGS RGYAL POS 'DOD PA SBYAR, ,MA YENGS
RTZE GCIG SEMS KYIS BYA, ,GSUNGS DANG MA GSUNGS MTHA' DAG KYANG,
,JI LTA BA YI RIM PA YIS, ,RGYUD KYI RGYAL PO

NYID NYER GNAS, ,SANGS RGYAS 'BRAS BU MYUR DU 'THOB, ,ZHI LA ZHI
BA'I SEMS KYIS TE, ,RGYAL PO LTA BUR RGYAS PA LA, ,SDANG BRAL
CHAGS PAS DBANG LA 'O, ,DRAG PO'I LAS LA KHRO ZHING

RTZUB, ;RAB TU GTUM PA'I YID KYIS NI, ,GSOD PA'I SEMS DANG LDAN
PAR BYA, ,GANG ZHIG LTOS PA MED PA'I MI, ,GRUB PA MYUR DU TSOL
BYED NA, ,SEMS KYI RANG BZHIN RNAM DAG PA, ,


@416A *, ,RDO RJE 'DZIN PAR DE 'GRUB 'GYUR, ,DNGOS PO GANG DANG
GANG SPYOD YUL, ,DE DANG DE YI RANG BZHIN 'GRO, ,MNYAM GZHAG
NYAMS PAR MI BYA LA, ,DUS RNAMS RTAG

TU RNAL 'BYOR PAS, ,SHIN TU MNYAM PAR GZHAG PAR BYA, ,DE NI THAR
PA NYID KYI RGYU, ,RGYUD KYI RGYAL PO 'DI LAS NI, ,'DOD PA'I
DNGOS GRUB MYUR BYED DE, ,DKA' BA MED PA'I THABS

'DI NI; ;DKA' SPYOD BRTUL ZHUGS RNAM SPANGS TE, ,SHIN TU BDE BAR
SGRUB PA'I THABS, ,DU: KHA 'JIGS MED BDUD RTZI'I RO, ,BLO LDAN
LEGS PAR BLANG BYA STE, ,SHIN TU 'BAD PAS

BSGRUB PAR BYA, ,MI SHES BLO GROS RMONGS PA 'GA', ,RTOG PA'I DRA
BAS BSGRIBS PA'I TSE, ,BSOD NAMS DANG NI SDIG PA YI, ,PHUNG PO
RNAM PA GNYIS SU BRTAG ,'ON KYANG 'DOD PA

THAMS CAD NI, ,RGYUD MCHOG 'DI LAS 'BYUNG 'GYUR PHYIR, ,DMAR
ZHING BRTZON PA CHUNG BA 'GA', ,'DI LA ZHUGS NA MYUR DU 'GRUB,
,DE BAS NGO MTSAR RGYUD 'DI NI, ,RNYED DKA'

KHYAD PAR MCHOG GYUR PA, ,YI GE'I DBYIBS KYANG MI BSTAN NA,
,BSHAD CING 'GROL BA SMOS CI DGOS, ,DBANG RNAMS NGES PAR MA
BLANGS SHING, ,BLA MA MNYES PAR MA BYAS TSE, ,

BSTAN KYANG THOB PAR MI 'GYUR TE, ,TSA BA LA SOGS 'KHOR BAR
'KHOR, ,DE SKAD STON PAS BSHAD PA'I TSE, ,SDE RNAMS MYOS SHING BA
RGYAL RMONGS TE, ,KUN KYANG 'DUD CING MGO


@416B BO [?] SMAD, ,'JIG RTEN 'DI NI SHIN TU G-YOS, ,GANG ZHIG RGYUD
'DI NYAN PA DANG, ,SHES NAS 'CHAD PAR BYED PA DANG, ,DUS RNAMS
KUN TU 'DON BYED NA, ,TSE 'DIR 'JIGS PA KUN BSAL TE, ,SHI

NAS MTHO RIS MYUR DU 'THOB, GAL TE GZHAN DU RGYUD MCHOG 'DI,
,BSTAN NAS BSHAD DAM GSAL PHYE NA, ,DE NI SDUG BSNGAL MANG MYONG
NAS, ,SHI NAS MYUR DU DMYAL BAR 'GRO ,RANG GIS

SHIN TU BCANG BYAS SHING, ,DNGOS GRUB NYID BZHIN MNGON BYAS NA,
,SDUG BSNGAL MTHA' DAG NGES ZAD NAS, ,MYUR DU BLA MED THOB PAR
'GYUR, ,DPAL RDO RJE 'JIGS BYED KYI RTOG PA'I RGYUD KYI

RGYAL PO LAS, SBYIN SREG GI RIM PAR PHYE BA'I LE'U STE BZHI
PA'O,, ,,DPAL LDAN RDO RJE 'JIGS BYED KYI RTOG PA'I RGYUD KYI
RGYAL PO LAS KYI DNGOS GRUB BRTAG PA ZHES BYA BA RDZOGS

SO,, ,,PAndI TA CHEN PO AA MO GHA'I ZHABS NUS BA CAN DANG, BOD
KYI LOTZTSA BA MAR BA BANDHE CHOS KYI DBANG PHYUG GRAGS PAS
BSGYUR CING ZHUS PA'O, ,SLAD KYIS GRUB THOB CHEN PO KARnA SHR'I'I
ZHAL SNGA

NAS NYAN TE THAR PA LOTZTSA NYI MA RGYAL MTSAN GYIS BSGYUR CING
ZHUS TE GTAN LA PHAB PA,