@411B ,,RGYA GAR SKAD DU, A'ARYA BI MA LA N'ATTA PA RI PRI TZTSA N'A MA
MAH'A Y'A NA

S'U TRA, BOD SKAD DU, 'PHAGS PA DRI MA MED KYIS BYIN PAS ZHUS PA
ZHES BYA BA THEG PA CHEN PO'I MDO, BAM PO DANG PO, SANGS RGYAS
DANG BYANG CHUB SEMS DPA' THAMS CAD LA PHYAG 'TSAL

LO; ;'DI SKAD BDAG GIS THOS PA DUS GCIG NA, BCOM LDAN 'DAS MNYAN
YOD NA RGYAL BU RGYAL BYED KYI TSAL MGON MED ZAS SBYIN GYI KUN
DGA' RA BA NA DGE SLONG STONG NYIS BRGYA LNGA BCU'I

DGE SLONG GI DGE 'DUN CHEN PO THAMS CAD DANG THABS GCIG TU BZHUGS
TE, THAMS CAD KYANG DGRA BCOM PA, ZAG PA ZAD PA, NYON MONGS PA
MED PA, DBANG DANG LDAN PAR GYUR PA, SEMS

SHIN TU RNAM PAR GROL BA, SHES RAB SHIN TU RNAM PAR GROL BA, CANG
SHES PA, GLANG PO CHEN PO BYA BA BYAS PA, BYED PA BYAS PA, KHUR
BOR BA, BDAG GI DON RJES SU THOB PA, SRID PAR

KUN TU SBYOR BA YONGS SU ZAD PA, YANG DAG PA'I SHES PAS SEMS SHIN
TU RNAM PAR GROL BA, SEMS KYI DBANG THAMS CAD KYI DAM PA'I PHA
ROL TU SON PA SHA STAG STE, GANG ZAG GCIG

MA GTOGS PA NI 'DI LTA STE, TSE DANG LDAN PA KUN DGA' BO'O,
,BYANG CHUB SEMS DPA' STONG PHRAG BCU PHAL CHER THAMS CAD KYANG
PHYIR MI LDOG PA SKYE BA GCIG GIS THOGS PA SHA STAG


@412A *, ,LA 'DI LTA STE, BYANG CHUB SEMS DPA' RIN CHEN 'OD DANG,
BYANG CHUB SEMS DPA' SHES RAB BRTZEGS DANG, BYANG CHUB SEMS DPA'
DPAL GYI SNYING PO DANG,

BYANG CHUB SEMS DPA' GRAGS PA'I BLO GROS DANG, SPOBS PA BRTZEGS
PA DANG, SPYAN RAS GZIGS DBANG PHYUG DANG, MTHU CHEN THOB DANG,
BYAMS PA DANG, MYA NGAN MED KYIS BYIN

DANG, 'JAM DPAL GZHON NUR GYUR PA DANG, GOM PA 'DOR BA DON YOD
DANG, MTHONG BA DON YOD DANG, NGAN SONG SPONG DANG, MYA NGAN GYI
MUN PA THAMS CAD 'JOMS PA DANG, YON

TAN RIN PO CHE'I ME TOG GIS RTAG TU BRGYAN DANG, GSER GYI PHRENG
BA'I 'OD KYI DPAL CAN DANG, SGRIB PA THAMS CAD RNAM PAR SEL BA
DANG, BYANG CHUB SEMS DPA' SEMS THOGS PA

MED PA DANG, DE DAG LA SOGS PA BYANG CHUB SEMS DPA' KHRI DANG
YANG THABS GCIG GO ,DE NAS TSE DANG LDAN PA SH'A RI'I BU DANG,
TSE DANG LDAN PA MO'U 'GAL GYI BU CHEN PO DANG, TSE

DANG LDAN PA BYAMS MA'I BU GANG PO DANG, TSE DANG LDAN PA 'OD
SRUNG CHEN PO DANG, TSE DANG LDAN PA RAB 'BYOR DANG, TSE DANG
LDAN PA NAM GRU DANG, TSE DANG LDAN PA MA 'GAGS PA DANG, TSE

DANG LDAN PA KUN DGA' BO DANG, NYAN THOS CHEN PO BRGYAD PO DE DAG
DANG, BYANG CHUB SEMS DPA' 'JAM DPAL DANG, BYANG CHUB SEMS DPA'
NGAN SONG SPONG DANG, RIN CHEN TOG DANG,


@412B MTHONG BA DON YOD DANG, SGRIB PA THAMS CAD RNAM PAR SEL BA
DANG, 'PHAGS PA SPYAN RAS GZIGS DBANG PHYUG DANG, SPOBS PA
BRTZEGS DANG, BYANG CHUB SEMS DPA' GOM

PA 'DOR BA DON YOD DANG, BYANG CHUB SEMS DPA' SEMS DPA' CHEN PO
BRGYAD PO DE DAG SNGA DRO'I DUS KYI TSE SHAM THABS DANG CHOS GOS
BGOS NAS, LHUNG BZED THOGS TE BSOD

SNYOMS KYI PHYIR GRONG KHYER CHEN PO MNYAN YOD DU ZHUGS NAS, DE
DAG LAM GYI BAR SKABS SU GTAM 'DI SKAD CES GANG GIS GRONG KHYER
DU SKYE BO'I TSOGS THAMS CAD KYIS 'PHAGS

PA'I BDEN PA'I GTAM THOS PAR 'GYUR BA RNAM PA DE LTA BU'I TING
NGE 'DZIN LA SNYOMS PAR ZHUGS TE GRONG KHYER DU 'JUG PAR BYA'O
ZHES BRJOD PAR GYUR TO, ,TSE DANG LDAN PA SH'A RI'I

BUS SMRAS PA, GANG GIS GRONG KHYER DU 'PHAGS PA'I BDEN PA RNAMS
LA SKYE BO'I TSOGS THAMS CAD KYI SHES RAB THOGS PA MED DE, DE DAG
GI SHES RAB LA MUN PA MUN NAG MED

PAR 'GYUR BA RNAM PA DE LTA'I TING NGE 'DZIN LA KHO BO SNYOMS PAR
ZHUGS TE GRONG KHYER DU 'JUG PAR BYA'O, ,TSE DANG LDAN PA MO'U
'GAL GYI BU CHEN POS SMRAS PA, GANG GIS GRONG KHYER

DU SKYE BO'I TSOGS THAMS CAD LA BDUD KYI LAS RNAMS 'BYUNG BAR MI
'GYUR BA RNAM PA DE LTA BU'I TING NGE 'DZIN LA KHO BO SNYOMS PAR
ZHUGS TE GRONG KHYER DU 'JUG PAR BYA'O, ,TSE DANG


@413A *, ,LDAN PA BYAMS MA'I BU GANG POS SMRAS PA, CI NAS KYANG
GZHAN MU STEGS CAN SPYOD PA PA DANG, KUN TU RGYU BA DANG, GCER BU
BA DANG, 'TSO BA PA DANG,

BRAM ZE DANG, KHYIM BDAG GANG DAG GRONG KHYER NA 'KHOD PA DE DAG
SDIG PA CAN GYI LTA BA DANG LDAN PAR MI 'GYUR BA RNAM PA DE LTA
BU'I TING NGE 'DZIN LA KHO BO SNYOMS PAR ZHUGS TE

GRONG KHYER DU 'JUG PAR BYA'O, ,TSE DANG LDAN PA 'OD SRUNG CHEN
POS SMRAS PA, CI NAS KYANG GRONG KHYER NA SKYES PA DANG, BUD MED
DANG, KHYE'U DANG, BU MO GANG DAG BDAG CAG LA

BSOD SNYOMS SBYIN PAR BYED PA 'KHOD PA DE DAG THAMS CAD YONGS SU
MYA NGAN LAS 'DAS PA LA THUG GI BAR DU LONGS SPYOD ZAD MI SHES PA
RNYED PAR 'GYUR BA RNAM PA DE LTA BU'I

TING NGE 'DZIN LA KHO BO SNYOMS PAR ZHUGS TE GRONG KHYER DU 'JUG
PAR BYA'O, ,TSE DANG LDAN PA RAB 'BYOR GYIS SMRAS PA, GANG GIS
GRONG KHYER DU SKYE BO'I TSOGS THAMS CAD NYON

MONGS PA MED PA THOB PAR 'GYUR BA RNAM PA DE LTA BU'I TING NGE
'DZIN LA KHO BO SNYOMS PAR ZHUGS TE GRONG KHYER DU 'JUG PAR
BYA'O, ,TSE DANG LDAN PA NAM GRUS SMRAS PA, GANG GIS

GRONG KHYER DU SKYE BO'I TSOGS THAMS CAD KYIS TING NGE 'DZIN THOB
PAR 'GYUR PA RNAM PA DE LTA BU'I TING NGE 'DZIN LA KHO BO SNYOMS
PAR ZHUGS TE GRONG KHYER DU 'JUG PAR BYA'O, ,TSE DANG


@413B LDAN PA MA 'GAGS PAS SMRAS PA, GANG GIS GRONG KHYER DU SKYE
BO'I TSOGS THAMS CAD NAD MED PA'I BDE BA THOB PAR 'GYUR BA RNAM
PA DE LTA BU'I TING NGE 'DZIN LA KHO BO SNYOMS PAR ZHUGS

TE GRONG KHYER DU 'JUG PAR BYA'O, ,TSE DANG LDAN PA KUN DGA' BOS
SMRAS PA, GANG GIS GRONG KHYER DU SKYE BO'I TSOGS THAMS CAD LA
SNGON MA THOS PA'I CHOS RNAMS MNGON DU 'GYUR BA

RNAM PA DE LTA BU'I TING NGE 'DZIN LA KHO BO SNYOMS PAR ZHUGS TE
GRONG KHYER DU 'JUG PAR BYA'O, ,'JAM DPAL GZHON NUR GYUR PAS
SMRAS PA, CI NAS KYANG GANG GIS GRONG KHYER NA SGO DANG,

SKAR KHUNG DANG, RTZIG PA DANG, SNOD DANG, RGYAN DANG, SHING
DANG, LO MA DANG, ME TOG DANG, 'BRAS BU DANG, GOS RNAMS LAS STONG
PA NYID KYI SGRA 'BYUNG BAR 'GYUR BA DANG, MTSAN MA MED

PA'I SGRA DANG, SMON PA MED PA'I SGRA DANG, SKYE BA MED PA'I SGRA
DANG, DNGOS PO MED PA'I SGRA DANG, BDAG MED PA'I SGRA 'BYUNG BAR
'GYUR BA RNAM PA DE LTA BU'I BSAM PA KHO BOS BSAM PAR

BYA'O, ,BYANG CHUB SEMS DPA' NGAN SONG SPONG GIS SMRAS PA, GANG
GIS GRONG KHYER NA SEMS CAN RNAMS KYI LAS NGAN SONG MYONG BAR
'GYUR BA GANG YOD PA DE'I TSE 'DI NYID LA YANG ZHING

CHUNG NGU MYONG BAR 'GYUR BA RNAM PA DE LTA BU'I BSAM PA KHO BOS
BSAM PAR BYA'O, ,BYANG CHUB SEMS DPA' MTHONG BA DON YOD KYIS
SMRAS PA, CI NAS KYANG GRONG KHYER NA SEMS CAN


@414A *, ,GANG DAG KHO BO'I MIG LA MA NA SNANG BAR 'GYUR BA DE
DAG THAMS CAD KYIS DE BZHIN GSHEGS PA'I GZUGS MTHONG BAR 'GYUR BA
RNAM PA DE LTA BU'I

BSAM PA KHO BOS BSAM PAR BYA'O, ,BYANG CHUB SEMS DPA' RIN PO CHE
TOG GIS SMRAS PA, GANG GIS GRONG KHYER NA KHYIM THAMS CAD DU RIN
PO CHES GANG BA'I GTER RNAMS

'BYUNG BAR 'GYUR BA RNAM PA DE LTA BU'I BSAM PA KHO BOS BSAM PAR
BYA'O, ,BYANG CHUB SEMS DPA' SGRIB PA THAMS CAD RNAM PAR SEL BAS
SMRAS PA, GANG GIS MNYAN

YOD KYI GRONG KHYER CHEN POR SKYE BO'I TSOGS THAMS CAD KYI SGRIB
PA LNGA PO DAG RNAM PAR SEL BAR 'GYUR BA RNAM PA DE LTA BU'I BSAM
PA KHO BOS BSAM PAR BYA'O, ,BYANG CHUB SEMS

DPA' SPYAN RAS GZIGS DBANG PHYUG GIS SMRAS PA, CI NAS KYANG GRONG
KHYER NA SEMS CAN GANG DAG BCINGS PA DANG, BSAD PAR BKRI PA DE
DAG THAR PA DANG, 'JIGS PAS NYEN PA

RNAMS KYANG 'JIGS PA MED PA THOB PAR 'GYUR BA RNAM PA DE LTA BU'I
BSAM PA KHO BOS BSAM PAR BYA'O, ,BYANG CHUB SEMS DPA' SPOBS PA
BRTZEGS KYIS SMRAS PA, GANG GIS

GRONG KHYER NA SKYE BO'I TSOGS THAMS CAD PHAN TSUN DU TSIGS SU
BCAD PA'I DBYANGS DANG, BYAMS PA'I SEMS KYIS SMRA BAR 'GYUR BA
DANG, SPOBS PA YANG THOB PAR 'GYUR BA


@414B RNAM PA DE LTA BU'I BSAM PA KHO BOS BSAM PAR BYA'O, ,BYANG
CHUB SEMS DPA' GOM PA 'DOR BA DON YOD KYIS SMRAS PA, CI NAS KYANG
GRONG KHYER NA SEMS CAN GANG DAG KHO BO'I MIG LAM

NA SNANG BAR 'GYUR BA DE DAG THAMS CAD BLA NA MED PA YANG DAG PAR
RDZOGS PA'I BYANG CHUB LAS PHYIR MI LDOG PAR 'GYUR BA RNAM PA DE
LTA BU'I BSAM PA KHO BOS BSAM PAR BYA'O, ,DE NAS

NYAN THOS CHEN PO DE DAG DANG, BYANG CHUB SEMS DPA' DE DAG RNAM
PA DE LTA BU'I GTAM 'DI BRJOD CING MNYAN YOD KYI GRONG KHYER CHEN
POR PHYIN TO, ,YANG DE'I TSE YUL KO SA LA'I RGYAL PO

GSAL RGYAL GYI BU MO DRI MA MED KYIS BYIN PA ZHES BYA BA SNGON
GYI RGYAL BA LA LHAG PAR BYA BA BYAS PA, DGE BA'I RTZA BA BSKYED
PA, SANGS RGYAS MANG PO LA BSNYEN BKUR BYAS PA, CHOS ZAB MO

LA BZOD PA DANG LDAN PA, MNGON PAR SHES PA LNGA PO DAG THOB PA
ZHIG YOD DE, BU MO DES LHA'I MIG RNAM PAR DAG PA MI'I LAS 'DAS
PAS BYANG CHUB SEMS DPA' DE DAG DANG, NYAN

THOS CHEN PO DE DAG MTHONG ZHING DE DAG LAM GYI BAR SKABS SU GTAM
CI BRJOD PA DE DAG THAMS CAD KYANG THOS SO, ,BU MO DE YANG GZUGS
BZANG BA, MDZES PA BLTA NA SDUG PA, KHA DOG

BZANG PO RGYAS PA MCHOG DANG LDAN PA, PHA MA DANG NANG MI LA
BYAMS PA, BTZAS NAS LO BCU GNYIS LON PA STE, DE DPYID ZLA THA
CHUNG TSES BRGYAD SKAR MA RGYAL GYI NYIN PAR PHA MAS DGE


@415A *, ,MTSAN DANG BKRA SHIS BYED DU GNANG NAS, BRAM ZE ZHO
DANG, RTZVA KU SHA DANG, ME TOG DANG, YAM SREG SHING DANG, MAR
DANG, BUM PA THOGS PA LNGA BRGYAS YONGS SU

BSKOR TE, KHRUS BYA BAR KHRID PA LAS BRAM ZE DE DAG GIS BYANG
CHUB SEMS DPA' DE DAG DANG, NYAN THOS CHEN PO DE DAG KYANG MTHONG
NGO, ,MTHONG NAS KYANG BKRA MI SHIS SO SNYAM PA'I 'DU

SHES KYIS GNAS PAR GYUR TO, ,DE NAS BRAM ZE DE DAG GI NANG NAS
BRAM ZE CHE BGRES TSANGS PA'I LHA ZHES BYA BA DES DRI MA MED KYIS
BYIN PA LA 'DI SKAD CES SMRAS SO, ,BU MO, DGE SLONG

DAG MDUN NA 'KHOD PA NI BKRA MI SHIS TE, DE DAG MTHONG NA DGOS
PA'AM, NOR RAM, BRTUL ZHUGS SAM, MCHOD SBYIN NAM, BKRA SHIS KYANG
RUNG STE MI 'GRUB KYI, GRONG KHYER DU SLAR

BZHUD DO, ,DE NAS BU MO DRI MA MED KYIS BYIN PAS BRAM ZE TSANGS
PA'I LHA DE LA TSIGS SU BCAD DE SMRAS PA, 'DI DAG CHAGS MED MCHOG
TU DGE SHIS PA, ,SKYE BO MANG PO'I SDIG PA

'JIG PAR BYED, ,'DI DAG RNAM PAR DAG CING BDEN BZHI MTHONG, ,DUL
LA GROL BAR GYUR CING MNYAM PAR BZHAG ,'DI DAG RKANG GNYIS DAM PA
BSOD NAMS ZHING, ,'DI LA YON

PHUL MTHO RIS 'GRO BAR 'GYUR, ,'DI LA YON PHUL 'BRAS BU 'CHI MED
'THOB, ,BYIN NAS SEMS CAN NGAN 'GROR 'GRO MI 'GYUR, ,TSUL KHRIMS
DANG NI DUL BAR LDAN PA YIN, ,'DOD


@415B LAS BRGAL CING SDIG MED RE BA MED, ,'DI DAG SMAN PA MCHOG
STE 'JIG RTEN RGYU, ,SDUG BSNGAL GZIR BA'I SROG CHAGS THAR PAR
BYED, ,SANGS RGYAS 'JIG RTEN DAG NA CHOS KYI RJE, ,DE YI

SRAS DAG RDUL MED NYON MONGS MED, ,'DI DANG BYANG CHUB SEMS DPA'
GZHAN YANG MANG, ,SHES RAB LDAN MIS 'DI DAG JI LTAR SPANG, ,'DI
DAG BRTUL ZHUGS SPYAD CING 'DOD CHAGS ZHI, ,

BKRA SHIS GYUR CING MKHAS PA SBYIN CHAR BAB, ,'DI DAG RNAMS LA
BKUR STI CHUNG BYAS KYANG, ,MI RNAMS CHOS DANG DE BZHIN NOR YANG
'GRUB, ,'DI DAG MTSAN RNAMS YONGS RDZOGS DGE

SHIS LDAN, ,'DI DAG ZHING MCHOG RNAM DAG SEMS DANG LDAN, ,BRAM ZE
'DI LA SU ZHIG DAD BYED PA, ,DE NI BSOD NAMS MANG PO BSKYED PAR
'GYUR, ,DE NAS BRAM ZE TSANGS PA'I LHAS

BU MO DRI MA MED KYIS BYIN PA LA TSIGS SU BCAD DE SLAR SMRAS PA,
BYIS PA'I SEMS KYI DBANG DU MA BZHUD CIG ,MCHOD SBYIN DUS 'DIR
DGE SLONG MA GZIGS SHIG ,NGUR SMRIG GOS

CAN DE BZHIN MGO BREGS PA, ,DE DAG DON 'DOD PAS NI BLTA MI BGYID,
,YAB DANG YUM YANG DGYES PAR MI 'GYUR ZHING, ,BDAG KYANG MKHAS PA
RNAMS KYIS SMAD PAR 'GYUR, ,KHYOD

KYANG MCHOD SBYIN 'GRUB PAR MI 'GYUR GYI, ,DE BAS DGE SLONG RNAMS
NI SHIN TU SPONGS, ,DE NAS BU MO DRI MA MED KYIS BYIN PAS BRAM ZE
TSANGS PA'I LHA DE LA TSIGS SU BCAD DE SLAR SMRAS


@416A *, ,PA; YON TAN LDAN PA 'DI DAG MA GTOGS PAR, ,PHA DANG MA
YANG KHO MO'I SKYABS MA YIN, ,GNYEN GYI TSOGS DANG NOR DANG LANG
TSO MIN, ,'DI DAG

'KHOR BAR BYING BA RNAMS KYI SKYABS, ,BDAG NI SANGS RGYAS DGA'
BAS LUS BTANG ZHING, ,DE BZHIN SROG DANG LONGS SPYOD RNAMS KYANG
BTANG, ,DKON MCHOG GSUM NYID SKYABS

YIN MA GTOGS PAR, ,KHO MO'I SKYABS RTEN SEMS CAN 'DI NA MED, ,DE
NAS BRAM ZE TSANGS PA'I LHAS BU MO DRI MA MED KYIS BYIN PA LA 'DI
SKAD CES SMRAS SO, ,BU MO BTZAS NAS

KHYOD KYIS SNGON SANGS RGYAS KYANG MA GZIGS, SNGON CHOS KYANG MA
GSAN, SNGON DGE 'DUN LA BSNYEN BKUR KYANG MA MDZAD NA, KHYOD CI'I
SLAD DU SANGS RGYAS LA DAD PAR 'GYUR, BU MO

DRI MA MED KYIS BYIN PAS SMRAS PA, BRAM ZE, KHO MO BTZAS NAS ZHAG
BDUN LON PA NA TZANDAN NA GYI KHANG BZANG GI NANG NA GSER GYI
KHRI LA BZHAG PA'I TSE LHA'I BU LNGA BRGYA STENG GI BAR SNANG

LA 'DONG BA KHO MOS MTHONG STE, DE DAG RNAM GRANGS DU MAS SANGS
RGYAS KYI BSNGAGS PA BRJOD, CHOS DANG, DGE 'DUN GYI BSNGAGS PA
BRJOD PA KHO MOS THOS SO, ,DE NAS LHA'I BU DE

DAG GI NANG NAS GANG GIS SNGON DE BZHIN GSHEGS PA MTHONG BA GCIG
PO DE LA LHA'I BU RNAMS KYIS DRIS PA, GROGS PO, DE BZHIN GSHEGS
PA NI CI 'DRA BA ZHIG ,DE NI JI LTAR SHES


@416B PAR BYA, DE NAS LHA'I BU DES KHO MO'I BSAM PA SHES NAS
LHA'I BU DE DAG KYANG DAD PA BSKYED PA'I PHYIR TSIGS SU BCAD PA
'DI DAG SMRAS SO, ,DE YI DBU SKRA DRI MED SNUM ZHING MDZES,
,GTZANG

'JAM G-YAS SU 'KHYIL BA'I LCANG LO CAN, ,ZHAL MDOG PADMA 'DAB MA
RGYAS PA 'DRA, ,ZLA NYA MTSAN MO NAM MKHAR MDZES PA BZHIN, ,DE YI
MDZOD SPU KHA BA SHEL MDOG BZANG, ,SMIN

MTSAMS PAR NAS 'KHYIL CING SHIN TU MDZES, ,DE YIS 'KHOR RNAMS ZIL
GYIS MNAN TE 'DUG ,RGYAL BA'I ZHAL YANG SHIN TU MDZES PAR BYED,
,MI DBANG SPYAN MDZES 'GRAM

PA SENG GE 'DRA, ,SEMS STOBS MI ZHUM TSEMS MNYAM THAGS KYANG
BZANG, ,DE YI LJAGS CHE ZHAL GYI DKYIL 'KHOR KHEBS, ,DE YI ZHAL
NI DRI MED RNAM PAR MDZES, ,DE YI GSUNG

NI PHAN ZHING SNYAN LA RAN, ,TSIG RTZUB SPANGS SHING MI 'BYED
SDIG PA MED, ,SKYE BO DPAG TU MED PA DAD MDZAD CING, ,'GRO LA
PHAN PHYIR RGYAL BA'I GSUNG YANG SGROGS, ,DE YI MGUR

NI DUNG DANG MTSUNGS SHING 'DRA, ,DE BZHIN MI DBANG PHYAG GI SOR
MO RING, ,DE YI PHYAG NI GLANG CHEN SNA DANG 'DRA, ,BRANG YANGS
DRI MED LTE BA GZHOL ZHING ZAB, ,RTA MCHOG LTA BUR 'DOMS

KYI SPA BA NUB, ,DE BZHIN SPU YI KHONG BU GSER DANG 'DRA, ,BRLA
YI DBYIBS NI GLANG PO'I LAG DANG MTSUNGS, ,ZHABS NI LEGS GNAS
BYIN PA AE NA'I 'DRA, ,THUB PA'I DBANG PO BDEN


@417A *, ,GSUNG RGYAGS PA'I SKYON DANG BRAL, ,NGAN LTAS BCOM PA
RNAMS KYI SDIG PA'I LTA BA 'JIG ,'KHOR GYI NANG DU DRI BA BYE BA
DRIS BYAS KYANG, ,'KHRUL

MED SKYON DANG BRAL BAS SEMS CAN KUN TSIM MDZAD, ,GYA GYUR MED
DRANG TSIG GIS LUS NI TSIM MDZAD CING, ,MYA NGAN 'DAS PA BDE
MCHOG YID 'ONG YANG DAG ZHI, ,SKYE BO KUN

GYI YID 'ONG MYA NGAN 'DAS STON CING, ,MTHA' GNYIS DAG DANG BRAL
BA'I DBU MA'I LAM YANG STON, ,DE NI RANG GIS SANGS RGYAS GYUR PA
STE, ,BDAG NYID BRGAL CING PHA ROL

RNAMS KYANG SGROL, ,'GRO BA'I SKYOB DANG SKYABS DANG DGE SHIS
SHING, ,'JIG RTEN KUN LA THUGS BRTZE PHAN PAR MDZAD, ,STON PA DE
YI YON TAN 'DI DAG DANG, ,GZHAN YANG

MTHA' YAS KHO BOS DENG MA BRJOD, ,THOS NAS LHA RNAMS YID DGA' DAD
GYUR NAS, ,RGYAL BA LA NI DANG BA'I YID KYANG BSGOM, ,DE NAS BU
MO DRI MA MED KYIS BYIN PAS TSIGS

SU BCAD PA 'DI DAG SMRAS NAS BRAM ZE TSANGS PA'I LHA LA 'DI SKAD
CES SMRAS SO, ,BRAM ZE, KHO MO BTZAS NAS ZHAG BDUN LON NAS SANGS
RGYAS KYI YON TAN RNAM PA 'DI LTA

BU DAG THOS SO, ,MNGON PAR DRAN TE DE TSUN TSAD NAM YANG RMUGS PA
DANG, GNYID KYIS NON PAR MA GYUR TO, ,NAM YANG 'DOD PA LA RNAM
PAR RTOG PA'I RNAM PAR RTOG PA DANG,


@417B GNOD SEMS KYI RNAM PAR RTOG PA'I RNAM PAR RTOG PA DANG,
'TSE BA'I RNAM PAR RTOG PA'I RNAM PAR RTOG PA MA BYAS SO, ,MNGON
PAR DRAN TE DE TSUN CHAD NAM YANG PHA LA DGA' BA'AM,

MA LA DGA' BA'AM, MING PO LA DGA' BA'AM, SPUN LA DGA' BA'AM, NYE
DU LA DGA' BA'AM, NOR LA DGA' BA'AM, RGYAN LA DGA' BA'AM, GOS LA
DGA' BA'AM, LUS LA

DGA' BA'AM, SROG LA DGA' BA'AM, GRONG KHYER LA DGA' BA'AM, SKYE
MCHED LA DGA' BA MA BSKYED KYI, BRAM ZE, GZHAN DU NA SANGS RGYAS
NYID RNAM PAS RJES SU BRAN NO, ,BRAM ZE,

KHO MOS NI, GSUM SEMS LA YID LA BYA BA YID LA BYAS TE, DE BZHIN
GSHEGS PA PHYOGS GANG NA BZHUGS PA DANG, DE BZHIN GSHEGS PAS CHOS
GANG BSHAD PA DE THAMS CAD

KHO MOS LEGS PAR YONGS SU BZUNG ZHING, KHO MOS DON NAM TSIG 'BRU
LAS YI GE DANG TSIG GCIG KYANG CHUD ZOS PAR MA BYAS SO, ,DE BZHIN
GSHEGS PA DGE SLONG GI DGE 'DUN

GYIS YONGS SU BSKOR BA KHO MOS NAM YANG YID LA MA BYAS PAR MA
GYUR TO, ,KHO MOS NYIN MTSAN GANG DU YANG SANGS RGYAS MA MTHONG
BA DANG, CHOS MA THOS PA DANG, DGE 'DUN LA

BSNYEN BKUR MA BYAS PAR MA GYUR TO, ,BRAM ZE, KHO MOS NI SANGS
RGYAS LA BLTA BA DANG, CHOS MNYAN PA DANG, DGE 'DUN LA BSNYEN
BKUR BYA BAS CHOG PA MED DO, ,DE NAS BRAM ZE TSANGS PA'I


@418A *, ,LHAS BRAM ZE'I KHYE'U ZHIG LA SMRAS PA, BRAM ZE'I
KHYE'U KHYOD SONG LA LO RGYUS 'DI RGYAL PO DANG, BTZUN MO LA GSOL
CIG ,DE NAS BRAM ZE'I KHYE'U DE RINGS

PA'I TSUL DU SONG STE, JI LTAR MTHONG BA'I LO RGYUS THAMS CAD
RGYAL PO DANG, BTZUN MO LA GSOL TO, ,BU MO DRI MA MED KYIS BYIN
PAS KYANG JI LTAR BRAM ZE TSANGS PA'I LHA LA SOGS

PA BRAM ZE LNGA BRGYA PO DE DAG GIS BLA NA MED PA YANG DAG PAR
RDZOGS PA'I BYANG CHUB TU SEMS BSKYED PA DE LTAR SANGS RGYAS KYI
BSNGAGS PA BRJOD, CHOS DANG, DGE 'DUN GYI BSNGAGS

PA BRJOD DO, ,DE NAS BU MO DRI MA MED KYIS BYIN PA SHING RTA LAS
BABS NAS BRAM ZE DE DAG DANG LHAN CIG TU BYANG CHUB SEMS DPA' DE
DAG DANG, NYAN THOS CHEN PO DE DAG GA LA BA DER SONG

STE PHYIN NAS, DE DAG GI RKANG PA LA MGO BOS PHYAG 'TSAL TSE GUS
PA DANG BCAS, ZHES DANG BCAS PAR, TSE DANG LDAN PA SH'A RI'I BU'I
MDUN DU 'DUG NAS TSE DANG LDAN PA SH'A RI'I BU GA

LA BA DE LOGS SU THAL MO SBYAR BA BTUD DE, TSE DANG LDAN PA SH'A
RI'I BU LA 'DI SKAD CES SMRAS SO, ,BTZUN PA SH'A RI'I BU, BUD MED
NI SHES RAB SOR GNYIS PA, NYON MONGS PA DRAG PA,

BAG MED PA MANG BA, DMAN PA LA MOS PA, TSUL BZHIN DU MA LAGS PA
YID LA BGYID PA'I DBANG DU MCHIS PA LAGS NA, BDAG LA THUGS BRTZE
BA NYE BAR BZUNG STE, CI NAS BDAG


@418B GI YUN RING PO'I DON DANG SMAN PA DANG BDE BAR 'GYUR BA'I
SLAD DU BTZUN PAS DE LTAR BDAG LA CHOS LEGS PAR BSTAN DU GSOL, KO
SA LA'I RGYAL PO GSAL RGYAL GYIS GTAM 'BYUNG

BA 'DI DANG, BRAM ZE'I TSIG THOS NAS MYUR BA'I TSUL GYIS PHYOGS
DER PHYIN TE, DES NYAN THOS DE DAG DANG, BYANG CHUB SEMS DPA' DE
DAG LA PHYAG BYAS NAS RANG GI BU MO LA 'DI SKAD

CES SMRAS SO, ,BU MO KHYOD NA RE, KHO MO NAM YANG RMUGS PA DANG,
GNYID KYIS NON PAR MA GYUR TO, ,NAM YANG DGA' BA DANG, RTZE BA
DANG LDAN PA'I SEMS MA BSKYED DO ZHES ZER BA DE LTAR

KHYOD BDE BA DANG, YID BDE BA LA BRTZON NAM, 'ON TAM 'DI LTAR YID
BYUNG BA'I TSUL GYIS SMRA, DE NAS RGYAL PO GSAL RGYAL GYIS RANG
GI BU MO LA TSIGS SU BCAD DE SMRAS PA, KHYOD

KYI GZUGS BYAD LHA YI BU MO MTSUNGS SHING 'DRA, ,RGYAN RNAMS KYIS
NI DE NYID CHAS PA'I CHA BYAD 'DZIN, ,JI LTAR KHYOD NI NAM YANG
GNYID KYIS MNON PA, ,CI PHYIR BU MO KHYOD NI 'DI 'DRA'I

YID BYUNG GYUR, ,KHYOD KYI RGYAL SRID RGYAS SHING SHIN TU LEGS
PAR 'BYOR, ,MA NI RTAG TU KHYOD KYI DBANG DU GYUR PA YIN, ,BU MO
DGA' BA DE LAS CI 'DRA GZHAN YOD NA, ,DE YIS KHYOD KYI LUS NI

DGA' BA RNYED MA 'GYUR, ,SDUG CING PHONGS LA YID DU 'ONG BA STE,
,SKYE BO KUN LA DGA' BA BSKYED YIN NA, ,YON TAN BRGYA PHRAG DU
MAS BRGYAN PA KHYOD, ,CI YI PHYIR NI KHYIM 'DIR DGA' BA


@419A *, ,MED, ,BU MO KHYOD KYIS CI ZHIG THOS GYUR CING, ,CI ZHIG
MTHONG NA 'DI LTAR YID MI BDE, ,YONGS SU NYAMS SHING YID BYUNG
SEMS SU GYUR, ,KHYOD KYI

'DOD PA CI 'DRA NGA LA SMOS, ,DE NAS BU MO DRI MA MED KYIS BYIN
PAS RANG GI PHA RGYAL PO GSAL RGYAL LA TSIGS SU BCAD DE SMRAS PA,
YAB GCIG PHUNG PO NYES DMIGS SNOD RNAMS

DANG, ,KHYIM GYI SKYON RNAMS THUGS SU MA CHUD DAM, ,'KHOR BA'I
GNAS NI GAR LA BLTA DANG MTSUNGS, ,'TSO BA'I 'JIG RTEN MI GNAS
'JIG PA CAN, ,SPRUL GDUG NANG NA GNAS

PA'I KHYIM 'DI LA, ,GNYID DANG 'DOD PA'I 'DUN PA GA LA MCHIS,
,KHAMS 'DI DAG NI GDUG PA'I SPRUL BZHI STE, ,SRID PA SEMS PA BDE
BA GA LA MCHIS, ,MI MDZA' TSOGS

KYIS RAB TU GTZES GYUR CING, ,DGON PAR PHYIN LA DGA' BA GA LA
MCHIS, ,KUN NAS NYON MONGS DGRA YIS YONGS BSKOR BA, ,JI LTAR BDE
'THOB RGYAL PO BKA' STZOL CIG,

DUG 'THUNGS PA LA BDE BA GA LA MCHIS, ,GSAD SAR BKRI LA DGA' BA
GA LA MCHIS, ,G-YANG SA CHE 'DIR SU ZHIG YID RTON BGYID, ,RGYAL
PO 'TSO BA 'JIG RTEN DE DAG MTSUNGS,,

BLO NGAN DAG GIS LUS RNAMS BOR BA NI, ,RI RAB TZAM GYIS PHUNG POR
GYUR TO ZHES, ,DE BZHIN GSHEGS PAS DPE NI BKA' STZAL NA, ,'DUS
BYAS SLU BA'I CHOS LA SU YID RTON, ,


@419B PHA DANG MA DANG SDUG DANG MING PO DANG, ,BU DANG RTZA LAG
GNYEN TSOGS 'GRO BA KUN, ,'DUS BYAS THAMS CAD ME LONG GZUGS
BRNYAN 'DRA, ,'DI 'DRA'I MI SDUG GANG LA SU YID RTON, ,

GANG TSE BDAG GIS RANG BYUNG RGYAL BA MTHONG, ,DE TSE SANGS RGYAS
'GYUR SNYAM SEMS KYANG BSKYED, ,BYANG CHUB SEMS DPA' BAG MED
'GYUR BA NI, ,YAB GCIG BDAG GIS MA MTHONG

MA THOS SO, ,BDAG NI MTSAN RDZOGS RGYAL BA BLTA 'TSAL GYUR, ,BDE
BAR GSHEGS PAS GSUNGS PA'I CHOS KYANG THOS, ,RGYAL BA RGYAL BA'I
SRAS PO 'DI DAG MTHONG, ,YAB GCIG

JI LTAR 'DOD PA BSTEN PAR BGYI, ,DE NAS RGYAL PO GSAL RGYAL BU
MO'I TSIG THOS NAS CANG MI SMRA BAR GYUR TO, ,DE NAS BU MO DRI MA
MED KYIS BYIN PAS RANG GI PHA CANG MI SMRA BAR GYUR

PAR RIG NAS, TSE DANG LDAN PA SH'A RI'I BU LA 'DI SKAD CES SMRAS
SO, ,BTZUN PA SH'A RI'I BU KHYOD LA ZHU BA ZHUS PA THUGS BRTZE
BAR DGONGS TE LAN GDAB TU GSOL, ,'DI LTAR BTZUN

PA SH'A RI'I BU NI BCOM LDAN 'DAS KYIS SHES RAB DANG LDAN PA
RNAMS KYI MCHOG TU BSTAN PA LAGS NA, CI SHES RAB DE 'DUS BYAS
LAGS SAM, 'ON TE 'DUS MA BYAS LAGS,

DE GAL TE 'DUS BYAS LAGS NA DE BZHIN GSHEGS PAS 'DUS BYAS THAMS
CAD NI RDZUN PA SLU BA'I CHOS CAN NO ZHES BKA' STZAL TO, ,JI STE
'DUS MA BYAS LAGS NAS 'DUS MA


@420A *, ,BYAS LA NI SKYE BA MA MCHIS SO, ,GANG LA SKYE BA MA
MCHIS PA DE PHRAD PA MA MCHIS PA'I SHES RAB KYIS JI LTAR BTZUN PA
SH'A RI'I BU SHES RAB CHEN PO ZHES BGYI,

DE NAS TSE DANG LDAN PA SH'A RI'I BU CANG MI SMRA BAR GYUR TO,
,DE NAS TSE DANG LDAN PA MOO 'GAL GYI BU CHEN POS TSE DANG LDAN
PA SH'A RI'I BU LA 'DI SKAD CES SMRAS SO, ,SH'A RI'I BU, BU MOS

DRIS PA'I LAN THOB CIG ,SH'A RI'I BUS SMRAS PA, BU MO NI 'DUS
BYAS MI 'DRI'I, ,BU MOS NI SKYE BA MED PA DRIS TE, DE NI LAN GDAB
PAR MI NUS SO, ,DE NAS BU MO DRI MA MED KYIS BYIN

PAS TSE DANG LDAN PA MOO 'GAL GYI BU CHEN PO LA 'DI SKAD CES
SMRAS SO, ,'DI LTAR BTZUN PA MOO 'GAL GYI BU CHEN PO KHYOD NI
BCOM LDAN 'DAS KYIS RDZU 'PHRUL DANG LDAN PA RNAMS KYI MCHOG

TU BSTAN PA LAGS NA, CI TSE DANG LDAN PA SEMS CAN DU 'DU SHES PA
LA GNAS TE RDZU 'PHRUL STON TAM, 'ON TE CHOS SU 'DU SHES PA LA
GNAS TE RDZU 'PHRUL STON, GAL TE SEMS

CAN DU 'DU SHES PA LA GNAS TE STON NA SEMS CAN NI MA MCHIS PA
STE, DE LTA BAS NA RDZU 'PHRUL DE YANG MA MCHIS PAR 'GYUR RO, ,JI
STE CHOS SU 'DU SHES PA LA GNAS TE

STON NA CHOS NYID NI 'GYUR BA MA MCHIS PA'O, ,'GYUR BA MA MCHIS
PA GANG LAGS PA DE LA NI RNAM PAR RTOG PA MA MCHIS NA RNAM PAR MI
RTOG PAS JI LTAR TSE DANG LDAN PA'I RDZU


@420B 'PHRUL 'BYOR PAR 'GYUR, TSE DANG LDAN PA MOO 'GAL GYI BU
CHEN PO YANG CANG MI SMRA BAR GYUR TO, ,DE NAS BYAMS MA'I BU GANG
POS TSE DANG LDAN PA MOO 'GAL GYI BU CHEN PO LA 'DI SKAD

CES SMRAS SO, ,MOO 'GAL GYI BU CHEN PO, BU MOS DRIS PA'I LAN THOB
CIG ,MOO 'GAL GYI BU CHEN POS SMRAS PA, BU MO NI 'GYUR BA MI
'DRI'I, BU MOS NI 'GYUR BA MED PA DRIS TE,

'GYUR BA MED PA DANG RNAM PAR RTOG PA NI DE BZHIN GSHEGS PA RNAMS
KYI BYANG CHUB YIN PAS DE NI LAN GDAB PAR MI NUS SO, ,DE NAS BU
MO DRI MA MED KYIS BYIN PAS BYAMS MA'I BU GANG

PO LA 'DI SKAD CES SMRAS SO, ,'DI LTAR TSE DANG LDAN PA GANG PO
NI BCOM LDAN 'DAS KYIS CHOS SMRA BA RNAMS KYI MCHOG TU BSTAN PA
LAGS NA, CI TSE DANG LDAN PA DMIGS PA DANG BCAS

PA'I CHOS STON TAM, 'ON TE DMIGS PA MA MCHIS PA'I CHOS STON, GAL
TE DMIGS PA DANG BCAS PA'I CHOS STON NA NI KHYOD BYIS PA SO SO'I
SKYE BO RNAMS DANG MTSUNGS SO, ,DE

CI'I SLAD DU ZHE NA, BYIS PA SO SO'I SKYE BO THAMS CAD NI DMIGS
PA DANG BCAS PA'I SLAD DU STE, DE LTA BAS NA BTZUN PA YANG BYIS
PA SO SO'I SKYE BO THAMS CAD KYI CHOS RNAMS DANG MA BRAL

BA LAGS SO, ,JI LTAR DMIGS PA MA MCHIS PA'I CHOS STON NA NI CHOS
SMRA BA NYID DNGOS PO MA MCHIS PAR 'GYUR TE DE NI MI 'THAD DO,
,DE NAS TSE DANG LDAN PA GANG PO YANG CANG MI SMRA BAR


@421A *, ,GYUR TO, ,DE NAS TSE DANG LDAN PA 'OD SRUNG CHEN POS
GANG PO LA 'DI SKAD CES SMRAS SO, ,GANG PO, BU MOS DRIS PA'I LAN
THOB CIG ,TSE DANG LDAN PA GANG POS SMRAS PA,

BU MO NI KUN RDZOB MI 'DRI YI, BU MOS NI DON DAM PA DRIS TE, DE
LA NI LAN GDAB PAR MI NUS SO, ,DE NAS BU MO DRI MA MED KYIS BYIN
PAS TSE DANG LDAN PA 'OD SRUNG CHEN PO LA 'DI SKAD

CES SMRAS SO, ,'DI LTAR BTZUN PA 'OD SRUNG CHEN PO NI RNAM PAR
THAR PA BRGYAD LA SNYOMS PAR ZHUGS NAS LANGS TE GZHAN DAG LA CHOS
STON CING GANG DAG LAS THA NA GZAR BU GANG TZAM

GYIS BSOD SNYOMS YONGS SU BLANGS PA DE DAG THAMS CAD MTHO RIS SU
'GRO BAR 'GYUR RO ZHES NA, DE CI BTZUN PA'I LUS KYIS SBYIN PA
SBYONG NGAM, 'ON TE SEMS KYIS SBYIN PA SBYONG,

GAL TE LUS KYIS SBYONG NA LUS NI BEMS PO G-YO BA MA MCHIS PA BYED
PA MA MCHIS PA STE, RTZVA DANG SHING DANG RTZIG PA'I CHOS LTA BU
MIG YOR DANG MTSUNGS PAS DES KYANG SBYONG BAR MI NUS

SO; ;JI STE SEMS KYIS SBYONG NA SEMS NI SGYU MA LTA BU GNAS PA MA
MCHIS PA STE, DES KYANG SBYONG BAR MI NUS SO, ,JI STE LUS DANG
SEMS KYI PHYI ROL GYIS SBYONG NA DE NI MA MCHIS PA STE MA

MCHIS PAS JI LTAR SBYONG BAR BGYID, DE NAS TSE DANG LDAN PA 'OD
SRUNG CHEN PO YANG CANG MI SMRA BAR GYUR TO, ,RAB 'BYOR GYIS
SMRAS PA, TSE DANG LDAN PA 'OD SRUNG CHEN PO BU MOS DRIS


@421B PA'I LAN THOB CIG ,'OD SRUNG CHEN POS SMRAS PA, BU MO NI
LEN PA MI 'DRI'I, BU MOS NI LEN PA MED PA DRIS SHING YANG DAG
PA'I MTHA' 'DRI BAS DE'I LAN GDAB PAR MI NUS SO, ,DE NAS

BU MO DRI MA MED KYIS BYIN PAS GNAS BRTAN RAB 'BYOR LA 'DI SKAD
CES SMRAS SO, ,'DI LTAR BTZUN PA RAB 'BYOR NI BCOM LDAN 'DAS KYIS
NYON MONGS PA MED PAR GNAS PA RNAMS KYIS

MCHOG TU BSTAN PA LAGS NA, CI NYON MONGS PA MED PA DE DNGOS POS
RAB TU PHYE BA LAGS SAM, 'ON TE CHOS NYID KYIS RAB TU PHYE BA
LAGS, GAL TE DNGOS POS RAB TU PHYE BA LAGS NA

NI 'DUS BYAS SU 'GYUR TO, ,JI STE CHOS NYID KYIS RAB TU PHYE BA
LAGS NA NI CHOS NYID NI SKYE BA MA MCHIS PA'I MTSAN NYID DANG,
'GAG PA MA MCHIS PA'I MTSAN NYID DE, SKYE BA MA MCHIS

PA DANG 'GAG PA MA MCHIS PA'I MTSAN NYID GANG LAGS PA DE NI MNYAM
PA NYID DO, ,MNYAM PA NYID GANG LAGS PA DE NI DE BZHIN NYID DO,
,DE BZHIN NYID GANG LAGS PA DE NI 'GYUR BA MA

MCHIS PA'O, ,'GYUR BA MA MCHIS PA GANG LAGS PA DE NI THA SNYAD MA
MCHIS PA'O, ,THA SNYAD MA MCHIS PA GANG LAGS PA DE NI BSAM GYIS
MI KHYAB PA'O, ,BSAM GYIS MI KHYAB PA

GANG LAGS PA DE NI BSTAN DU MA MCHIS PA'O, ,BSTAN DU MA MCHIS PA
GANG LAGS PA DE NI DNGOS PO MA MCHIS PA'O, ,DNGOS PO MA MCHIS PA
GANG LAGS PA DE NI MA BYUNG BA'O,,


@422A *, ,MA BYUNG BA GANG LAGS PA DE NI 'PHAGS PA RNAMS MI STON
TO, ,DE NAS TSE DANG LDAN PA RAB 'BYOR KYANG CANG MI SMRA BAR
GYUR TO, ,DE NAS TSE DANG DANG LDAN

PA NAM GRUS TSE DANG LDAN PA RAB 'BYOR LA 'DI SKAD CES SMRAS SO,
,TSE DANG LDAN PA RAB 'BYOR, BU MOS DRIS PA'I LAN THOB CIG ,RAB
'BYOR GYIS SMRAS PA, 'DI LA BRJOD

DU CI YANG MED, ,CANG MI SMRA BA DE 'THOB BYED, ,SPROS PA MED
PA'I CHOS 'DI DAG ,BU MO YONGS SU 'DRI BAR BYED, ,JI SRID DNGOS
PO SKYE YOD PA, ,DE SRID SKYON GYIS GOS PAR

'GYUR, ,CHOS KYI DBYINGS NI THA SNYAD MED, ,'DI NI NYON MONGS MED
PA'I TSUL, ,DE NAS BU MO DRI MA MED KYIS BYIN PAS TSE DANG LDAN
PA NAM GRU LA 'DI SKAD CES SMRAS SO, ,TSE

DANG LDAN PA NAM GRU NI BCOM LDAN 'DAS KYIS BSAM GTAN PA RNAMS
KYI MCHOG TU BSTAN PA LAGS NA, CI SEMS LA GNAS TE BSAM GTAN MDZAD
DAM, 'ON TE SEMS

MA MCHIS PA LA GNAS TE BSAM GTAN MDZAD, GAL TE SEMS LA GNAS TE
BSAM GTAN MDZAD NA SEMS NI BRJOD DU MA MCHIS SHING SGYU MA LTA BU
STE YANG DAG PA MA YIN

PA KUN BRTAGS PA LAGS NA, CI YANG DAG PA MA YIN PA KUN BRTAGS PA
MA MCHIS PA LA GNAS TE BSAM GTAN MDZAD DAM, JI STE SEMS MA MCHIS
PA GNAS TE BSAM


@422B GTAN MDZAD NA NI RTZVA DANG, SHING DANG, RTZIG PA DANG, RDO
LA SOGS PA BYUNG BA DANG, ZHIG PA DE DAG THAMS CAD KYANG TING NGE
'DZIN DU 'GYUR RO, ,DE CI'I SLAD DU ZHE NA, 'DI LTAR DE

DAG NI SEMS MA MCHIS PA'I SLAD DU'O, ,TSE DANG LDAN PA NAM GRU
YANG CANG MI SMRA BAR GYUR TO, ,DE NAS TSE DANG LDAN PA MA 'GAGS
PAS TSE DANG LDAN PA NAM GRU LA 'DI SKAD CES SMRAS SO, ,

TSE DANG LDAN PA NAM GRU, BU MOS DRIS PA'I LAN THOB CIG ,NAM GRUS
SMRAS PA, BU MO NI DE BZHIN GSHEGS PA'I YUL YONGS SU 'DRI STE DE
NI NYAN THOS RNAMS KYIS BSTAN PAR MI NUS

SO; ;BU MOS SMRAS PA, TSE DANG LDAN PA NAM GRU CHOS KYI DBYINGS
DE BZHIN GSHEGS PA RNAMS KYI YANG GZHAN LA, NYAN THOS RNAMS KYI
YANG GZHAN LAGS SAM, GAL TE CHOS KYI DBYINGS

GZHAN LAGS NA NI THA DAD DU 'GYUR RO, ,DE BZHIN NYID NI GNYIS SU
MA MCHIS TE, DE BAS NA DE BZHIN NYID DANG, GNYIS NI BYE BRAG MA
MCHIS NA CI'I SLAD DU TSE DANG LDAN PA NAM GRU DE SKAD

CES GSUNG, NAM GRU YANG CANG MI SMRA BAR GYUR TO, ,DE NAS BU MO
DRI MA MED KYIS BYIN PAS TSE DANG LDAN PA MA 'GAGS PA LA 'DI SKAD
CES SMRAS SO, ,'DI LTAR TSE DANG LDAN PA MA 'GAGS

PA NI BCOM LDAN 'DAS KYIS LHA'I MIG CAN RNAMS KYI MCHOG TU BSTAN
PA LAGS NA, CI LHA'I MIG GIS DNGOS PO GZIGS SAM, 'ON TE DNGOS PO
MA MCHIS PA GZIGS, GAL TE


@423A *, ,DNGOS PO GZIGS NA NI RTAG PAR LTA BAR 'GYUR RO, ,JI STE
DNGOS PO MA MCHIS PA GZIGS NA NI CHAD PAR LTA BAR 'GYUR TE DE
YANG MI RIGS SO, ,MA 'GAGS

PA YANG CANG MI SMRA BAR GYUR TO, ,DE NAS TSE DANG LDAN PA KUN
DGA' BOS TSE DANG LDAN PA MA 'GAGS PA LA 'DI SKAD CES SMRAS SO,
,TSE DANG LDAN PA MA 'GAGS PA, BU MOS DRIS PA'I

LAN THOB CIG ,TSE DANG LDAN PA MA 'GAGS PAS SMRAS PA, BU MOS NI
SHES RAB KUN TU 'JOMS PAS DRIS PAS DE NI LAN GDAB PAR MI NUS SO,
,DE NAS BU MO DRI MA MED KYIS BYIN

PAS TSE DANG LDAN PA KUN DGA' BO LA 'DI SKAD CES SMRAS SO, ,'DI
LTAR TSE DANG LDAN PA KUN DGA' BO KHYOD NI BCOM LDAN 'DAS KYIS
MANG DU THOS PA RNAMS KYI MCHOG TU BSTAN PA LAGS

NA; CI MANG DU THOS PA NYID DE DON DU LTA'AM, 'ON TE TSIG 'BRUR
LTA, GAL TE DON DU LTA NA DON NI BRJOD DU MA MCHIS SHING BSNYAD
DU MA MCHIS PA STE DE NI RNA BA'I RNAM PAR SHES

PAS SHES PAR BGYI BA MA LAGS PA NAS YID KYI RNAM PAR SHES PA'I
BAR GYIS SHES PAR BGYI BA MA LAGS PA STE, RNAM PA DE LTA BU GANG
LAGS PA DE NI BSTAN DU MA MCHIS PA'O, ,

JI STE TSIG 'BRUR LTA NA NI BCOM LDAN 'DAS KYIS DON LA RTON PA
YIN GYI TSIG 'BRU LA RTON PA MA YIN NO, ,ZHES GSUNGS PAS, DE BAS
NA TSE DANG LDAN PA KUN DGA' BO'I MANG DU


@423B THOS PA NI RTON PA MA LAGS SO, ,DE NAS TSE DANG LDAN PA KUN
DGA' BO YANG CANG MI SMRA BAR GYUR TO, ,DE NAS 'JAM DPAL GZHON
NUR GYUR PAS TSE DANG LDAN PA KUN DGA' BO LA 'DI

SKAD CES SMRAS SO, ,TSE DANG LDAN PA KUN DGA' BO, BU MOS DRIS
PA'I LAN THOB CIG ,KUN DGA' BOS SMRAS PA, BU MO NI YI GE DANG
BRAL BA 'DRI STE, DE NI SGRAS TSIM PAR BYED MI

NUS SO, ,BU MO NI SEMS DANG BRAL BA'I MNYAM PA NYID 'DRI STE SLOB
PA RNAMS KYIS MA YIN NA, DE JI LTAR BSTAN PAR BYA STE, CHOS KYI
MNGA' BDAG DE BZHIN GSHEGS PA LA

ZHU DGOS PA'O, ,DE NAS BU MO DRI MA MED KYIS BYIN PAS 'JAM DPAL
GZHON NUR GYUR PA LA 'DI SKAD CES SMRAS SO, ,'JAM DPAL KHYOD NI
DE BZHIN GSHEGS PAS ZAB MO LA MOS

PA'I BYANG CHUB SEMS DPA' RNAMS KYI MCHOG TU BSTAN PA LAGS NA, CI
RTEN CING 'BREL PAR 'BYUNG BA ZAB PAS KHYOD ZAB BAM, 'ON TE NGO
BO NYID ZAB PAS ZAB, GAL TE RTEN CING 'BREL

PAR 'BYUNG BA ZAB PAS KHYOD ZAB NA NI RTEN CING 'BREL PAR 'BYUNG
BA DANG LDAN PA'I CHOS GANG YANG MA MCHIS SO, ,DE CI'I SLAD DU
ZHE NA, 'DI LTAR RTEN CING 'BREL PAR 'BYUNG BA NI SONG BA MA

LAGS, 'ONG BA MA LAGS TE, RTEN CING 'BREL PAR 'BYUNG BA NI MIG GI
RNAM PAR SHES PAS SHES PAR BGYI BA MA LAGS PA NAS YID KYI RNAM
PAR SHES PA'I BAR GYIS SHES


@424A *, ,PAR BGYI BA MA LAGS SHING GNYIS SU MA MCHIS LA KUN DU
'BYUNG BA MA MCHIS PA'I SLAD DU'O, ,JI STE NGO BO NYID ZAB PAS
ZAB NA NI NGO BO NYID GANG YANG SUS KYANG BRTAG PAR MI

NUS SO, ,'JAM DPAL GYIS SMRAS PA, BU MO YANG DAG PA'I MTHA' ZAB
PAS KHO BO ZAB BO, ,BU MO DRI MA MED KYIS BYIN PAS SMRAS PA, 'JAM
DPAL, YANG DAG PA'I MTHA' NI MTHA' MA LAGS TE,

DE'I SLAD DU RNAM PAR SHES PAS 'TSAL BA MA LAGS SO, ,'JAM DPAL
GYIS SMRAS PA, BU MO, YANG DAG PA'I MTHA' ZHES BYA BA DE NI DMIGS
SU MED PA'I TSIG BLA DVAGS SO, ,BU MO DRI MA MED KYIS

BYIN PAS SMRAS PA, 'JAM DPAL, DMIGS SU MA MCHIS PA NI GANG GI
TSIG BLA DVAGS KYANG MA LAGS TE, DMIGS SU MA MCHIS PA NI TSIG BLA
DVAGS LAS YANG DAG PAR 'DAS PA LAGS SO, ,

'JAM DPAL GYIS SMRAS PA, BU MO, 'DI JI LTAR GZHAN DAG LA BSTAN
PAR BYA, BU MOS SMRAS PA, 'JAM DPAL, DE BZHIN GSHEGS PA RNAMS KYI
BYANG CHUB NI BSTAN PA LAS YANG DAG

PAR 'DAS PA LAGS TE, DE NI BRJOD PAS BSTAN PAR MI NUS SO, ,'JAM
DPAL, YANG CANG MI SMRA BAR GYUR TO, ,DE NAS BU MO DRI MA MED
KYIS BYIN PAS BYANG CHUB SEMS DPA' MTHONG BA DON

YOD PA LA 'DI SKAD CES SMRAS SO, ,RIGS KYI BU KHYOD 'DI SKAD DU
CI NAS KYANG GRONG KHYER NA SKYES PA'AM, BUD MED DAM, KHYE'U 'AM,
BU MO GANG DAG KHO BO'I MIG LAM NA SNANG BAR 'GYUR BA DE


@424B DAG THAMS CAD KYIS DE BZHIN GSHEGS PA'I GZUGS MTHONG BAR
'GYUR BA RNAM PA DE LTA BU'I BSAM PA KHO BOS BSAM PAR BYA'O ZHES
GSUNGS PA DE, CI DE BZHIN GSHEGS PA GZUGS KYI SKUR MTHONG

BA MDZAD DAM, 'ON TAM CHOS KYI SKUR MTHONG BA MDZAD, GAL TE GZUGS
KYI SKUR MTHONG BA MDZAD NA DE NI SANGS RGYAS KYI BKA' MA LAGS
TE, BCOM LDAN 'DAS KYIS NI 'DI SKAD DU, GANG DAG NGA LA

GZUGS SU MTHONG, ,GANG DAG NGA LA SGRAR SHES PA, ,'DUN PA 'DOD
CHAGS LDAN PA STE, ,SKYE BO DE DAG NGA MI MTHONG, ,ZHES GSUNGS
SO, ,CI STE DE BZHIN GSHEGS PA CHOS KYI SKUR MTHONG BAR MDZAD

NA CHOS KYI SKU NI BSTAN DU MI NUS PA'O, ,DE CI'I SLAD DU ZHE NA,
DE BZHIN GSHEGS PA RNAMS KYI CHOS KYI SKU NI MIG GI RNAM PAR SHES
PA LAS YANG DAG PAR 'DAS PA DE BLTA BAR MI NUS PA'I SLAD

DU'O; ;MTHONG BA DON YOD KYANG CANG MI SMRA BAR GYUR TO, ,BYANG
CHUB SEMS DPA' RIN PO CHE TOG GI SMRAS PA, MTHONG BA DON YOD, BU
MOS DRIS PA'I LAN THOB CIG ,MTHONG BA DON YOD KYIS SMRAS

PA; BU MO NI DNGOS PO MED PA 'DRI STE DE NI BSTAN PAR MI NUS SO,
,BU MO DRI MA MED KYIS BYIN PAS SMRAS PA, BDAG NI DNGOS PO'AM
DNGOS PO MA MCHIS PA MI 'DRI'O, ,BSTAN PA SLOBS LA DE NAS

STON CIG ,MTHONG BA DON YOD KYANG CANG MI SMRA BAR GYUR TO, ,DE
NAS BU MO DRI MA MED KYIS BYIN PAS BYANG CHUB SEMS DPA' RIN PO
CHE'I TOG LA 'DI SKAD CES SMRAS SO, ,RIGS KYI BU KHYOD KYIS 'DI


@425A *, ,SKAD DU GANG GIS GRONG KHYER NA KHYIM THAMS CAD DU RIN
PO CHE GANG BA'I GTER RNAMS 'BYUNG BAR 'GYUR BA'I RNAM PA DE LTA
BU'I BSAM PA KHO BOS BSAM PAR BYA'O, ,

ZHES GSUNGS PA DE, CI ZANG ZING DANG BCAS PAS PHAN 'DOGS PAR
MDZAD DAM, 'ON TE ZANG ZING MA MCHIS PAS PHAN 'DOGS PA MDZAD, GAL
TE ZANG ZING DANG BCAS PAS PHAN 'DOGS

NA NI BYIS PA SO SO'I SKYE BO'I PHAN 'DOGS PA DANG BYE BRAG MA
MCHIS PAR 'GYUR RO, ,DE CI'I SLAD DU ZHE NA, 'DI LTAR BYIS PA SO
SO'I SKYE BO RNAMS KYI DGA' BA NI ZANG ZING DANG BCAS PA'I SLAD
DU'O, ,

CI STE ZANG ZING MA MCHIS PAS PHAN 'DOGS PA MDZAD NA ZAN GZING MA
MCHIS PA NI BSGRUB TU MA MCHIS PA LAGS SO, ,RIN PO CHE TOG KYANG
CANG MI SMRA BAR GYUR TO, ,DE NAS BU MO DRI MA MED KYIS BYIN

PAS BYANG CHUB SEMS DPA' NGAN SONG SPONG LA 'DI SKAD CES SMRAS
SO, ,RIGS KYI BU KHYOD KYIS 'DI SKAD DU GANG GIS GRONG KHYER 'DI
NA SEMS CAN RNAMS KYI LAS NGAN SONG MYONG BAR 'GYUR BA

GANG YOD PA DE, TSE 'DI NYID LA YANG ZHING CHUNG DU MYONG BAR
'GYUR BA RNAM PA DE LTA BU'I BSDAM PA KHO BOS BSAM PAR BYA'O ZHES
GSUNGS PA DE DE BZHIN GSHEGS PAS LAS NI BSAM GYIS MI KHYAB

PA NYID DU BSTAN TE, DE NI KHYOD KYIS BSAM PAR MI SPYOD DO, ,GAL
TE SPYOD NA DE BZHIN GSHEGS PA'I BKA' DANG 'GAL BAR 'GYUR RO, ,JI
STE BSAM PAR MI SPYOD NA MI MKHYEN BZHIN DU MANG PO MYONG


@425B BAR 'GYUR BA'I LAS TSE 'DI NYID LA YANG ZHING CHUNG DU
MYONG BAR JI LTAR MDZAD DE BDAG PO MA MCHIS PA'I CHOS RNAMS LA
BDAG PO RNYED PAR 'GYUR RO, ,GAL TE DE LTAR MDZAD NA DE BZHIN
GSHEGS PA'I BKA'

DANG 'GAL BAR 'GYUR RO, ,NGAN SONG SPONG GIS SMRAS PA, KHO BOS NI
SMON LAM GYI DBANG GIS MANG DU MYONG BAR 'GYUR BA'I LAS NYUNG DU
MYONG BAR 'GYUR BAR BYED DO, ,BU MOS SMRAS PA, RIGS KYI BU, CHOS

RNAMS KYI CHOS NYID NI SMON LAM GYI DBANG GIS BSGYUR DU MI NUS
LAGS SO, ,GAL TE NUS PAR GYUR NA SEMS CAN THAMS CAD YONGS SU MYA
NGAN LAS BZLA'O ZHES DE BZHIN GSHEGS PA RE RE'I DGONGS

PA DE SMON LAM GYI DBANG GIS JI LTAR MI 'GRUB STE, RNAM GRANGS
'DIS NI SMON LAM GYI DBANG GIS BSGYUR MI NUS PAR RIG PAR BYA'O,
,NGAN SONG SPONG YANG CANG MI SMRA BAR GYUR TO, ,DE NAS BU MO DRI
MA

MED KYIS BYIN PAS BYANG CHUB SEMS DPA' SGRIB PA THAMS CAD RNAM
PAR SEL BA LA 'DI SKAD CES SMRAS SO, ,RIGS KYI BU KHYOD 'DI SKAD
DU GANG GIS MNYAN YOD KYI GRONG KHYER CHEN POR SKYE BO'I TSOGS

THAMS CAD KYI SGRIB PA LNGA PO DAG RNAM PAR SEL BAR 'GYUR BA RNAM
PA DE LTA BU'I BSAM PA KHO BOS BSAM PAR BYA'O ZHES GSUNGS PA DE,
CI TING NGE 'DZIN DE BDAG LA RAG LAS PA LAGS SAM,

'ON TE GZHAN LA RAG LAS PA LAGS, GAL TE BDAG LA RAG LAS PA LAGS
NA NI MI 'PHO BA'I CHOS CAN LAGS TE JI LTAR KHYOD SNYOMS PAR
ZHUGS PAS GZHAN DAG GI SGRIB PA RNAMS RAB TU ZHI


@426A *, ,BAR MDZAD, JI STE GZHAN LA RAG LAS PA LAGS NA NI TING
NGE 'DZIN DE KHYOD KYI MA LAGS SO, ,GANG KHYOD KYI MA LAGS PA DES
NI GZHAN LA PHAN PAR MDZAD PAR MI SPYOD DO, ,

BYANG CHUB SEMS DPA' SGRIB PA THAMS CAD RNAM PAR SEL BAS SMRAS
PA, BU MO KHO BO'I SBYOR BA 'DI NI BYAMS PA SNGON DU 'GRO BA'O,
,BU MO DRI MA MED KYIS BYIN PAS SMRAS PA, RIGS KYI BU ,

SANGS RGYAS BCOM LDAN 'DAS THAMS CAD KYANG BYAMS PA LA GNAS PA
LAGS NA, SANGS RGYAS KYI ZHING RNAMS NA SEMS CAN RNAMS LA SGRIB
PA RNAMS KYIS GNOD PA YANG MA MCHIS SO, ,BYANG

CHUB SEMS DPA' SGRIB PA THAMS CAD RNAM PAR SEL BA YANG CANG MI
SMRA BAR GYUR TO, ,DE NAS BU MO DRI MA MED KYIS BYIN PAS BYANG
CHUB SEMS DPA' SPYAN RAS GZIGS DBANG PHYUG LA 'DI SKAD CES

SMRAS SO, ,RIGS KYI BU KHYOD KYIS 'DI SKAD DU CI NAS KYANG GRONG
KHYER NA SEMS CAN GANG DAG BCINGS PA DANG, GSAD PAR BKRI BA DE
DAG THAR PA DANG, 'JIGS PAS NYEN PA RNAMS KYANG 'JIGS

PA MED PA THOB PAR 'GYUR BA RNAM PA DE LTA BU'I BSAM PA KHO BOS
BSAM PAR BYA'O ZHES GSUNGS PA DE, CI KHYOD KYI SBYOR BA 'DI LEN
PA DANG BCAS PA LAGS SAM, 'ON TE LEN PA MA MCHIS PA LAGS,

GAL TE SBYOR BA DE LEN PA DANG BCAS PA LAGS NA NI BYIS PA SO SO'I
SKYE BO RNAMS KYANG LEN PA DANG BCAS PA LAGS TE, BYIS PA SO SO'I
SKYE BO RNAMS DANG MTSUNGS PAR 'GYUR RO, ,DE LTA BAS NA


@426B DE YANG MI RIGS SO, ,JI STE SBYOR BA DE LEN PA MA MCHIS PA
LAGS NA NI MNGON PAR 'DUS MA BYAS PA LAGS TE, MNGON PAR 'DUS MA
BYAS PA LA NI NYE BAR BSGRUB PA MA MCHIS SO, ,BYANG CHUB SEMS

DPA' SPYAN RAS GZIGS DBANG PHYUG KYANG CANG MI SMRA BAR GYUR TO,
,DE NAS BYANG CHUB SEMS DPA' SPOBS PA BRTZEGS KYIS BYANG CHUB
SEMS DPA' SPYAN RAS GZIGS DBANG PHYUG LA 'DI SKAD CES

SMRAS SO, ,SPYAN RAS GZIGS DBANG PHYUG ,BU MOS DRIS PA'I LAN THOB
CIG ,BYANG CHUB SEMS DPA' SPYAN RAS GZIGS DBANG PHYUG GIS SMRAS
PA, BU MO NI SKYE BA DANG 'GAG PA MI 'DRI STE, DE NI

LAN GDAB PAR MI NUS SO, ,BU MO DRI MA MED KYIS BYIN PAS SMRAS PA,
SPYAN RAS GZIGS DBANG PHYUG, GANG NA SKYE BA MA MCHIS PA DANG,
'GAG PA MA MCHIS PA DE NI DRI BA MA MCHIS SO, ,BYANG

CHUB SEMS DPA' SPYAN RAS GZIGS DBANG PHYUG GIS SMRAS PA, BU MO,
GANG NA SKYE BA MED CING 'GAG PA MED PA DE NI YI GE 'JUG PA MED
DO, ,BU MOS SMRAS PA, 'JUG PA MA MCHIS PA DANG,

YI GE MA MCHIS PA'I CHOS THAMS CAD LA NI MKHAS PA DAG YI GE DANG
'JUG PA MI STON TE, YI GE RNAMS LA MI CHAGS SO, ,CHAGS PA MA
MCHIS PA NI CHOS KYI DBYINGS TE, DE LA NI RTOGS PAR

BGYI BA'I SLAD DU CHAGS PA MA MCHIS SO, ,BYANG CHUB SEMS DPA'
SPYAN RAS GZIGS DBANG PHYUG KYANG CANG MI SMRA BAR GYUR TO, ,DE
NAS BU MO DRI MA MED KYIS BYIN PAS BYANG CHUB SEMS DPA' SPOBS


@427A *, ,PA BRTZEGS LA 'DI SKAD CES SMRAS SO, ,RIGS KYI BU KHYOD
KYIS 'DI SKAD DU GANG GIS GRONG KHYER NA SKYE BO'I TSOGS THAMS
CAD PHAN TSUN TSIGS SU BCAD PA'I DBYANGS

DANG; BYAMS PA'I SEMS KYIS SMRA BAR 'GYUR BA DANG, SPOBS PA YANG
THOB PAR 'GYUR BA RNAM PA DE LTA BU'I BSAM PA KHO BOS BSAM PAR
BA'O ZHES GSUNGS PA'I KHYOD KYI SPOBS PA NYE BAR

BSGRUB PA GANG LAGS PA DE, CI RNAM PAR RTOG PAS BSKYED PA LAGS
SAM, 'ON TE RGYU MA MCHIS PA LAS BYUNG BA LAGS, GAL TE RNAM PAR
RTOG PAS BSKYED PA LAGS NA NI 'DUS BYAS

THAMS CAD KYANG RNAM PAR RTOG PAS BSKYED PA LAGS TE, DE LTA BAS
NA RNAM PAR ZHI BAR MI 'GYUR RO, ,JI STE RGYU MA MCHIS PA LAS
BYUNG BA LAGS NA NI MA BYUNG BA LA SGRO 'DOGS PAR 'GYUR RO, ,

BYANG CHUB SEMS DPA' SPOBS PA BRTZEGS KYIS SMRAS PA, BU MO SEMS
CAN GANG DAG KHO BO'I MIG LAM NA SNANG BAR 'GYUR BA DE DAG THAMS
CAD SPOBS PA THOB PAR GYUR CIG ,CES BYA BA'I

KHO BO'I SMON LAM 'DI NI DANG PO SEMS BSKYED PA NAS BZUNG STE
BTAB BO, ,BU MO DRI MA MED KYIS BYIN PAS SMRAS PA, RIGS KYI BU,
SEMS BSKYED PA GANG GIS SMON LAM GDAB PA'I SEMS

BSKYED PA STE MCHIS SAM, 'ON TE MA MCHIS, GAL TE MCHIS NA NI RTAG
PAR LTA BA LAGS SO, ,JI STE MA MCHIS NA CHAD PAR LTA BA LAGS TE,
DE GSUNG NA NI KHYOD KYIS GSUNG BA LOG


@427B PA LAGS SO, ,BYANG CHUB SEMS DPA' SPOBS PA BRTZEGS KYANG
CANG MI SMRA BAR GYUR TO, ,DE NAS BU MO DRI MA MED KYIS BYIN PAS
BYANG CHUB SEMS DPA' GOM PA 'DOR BA DON YOD LA 'DI SKAD CES

SMRAS SO, ,RIGS KYI BU KHYOD KYIS 'DI SKAD DU CI NAS KYANG GRONG
KHYER NA SEMS CAN GANG DAG KHO BO'I MIG LAM NA SNANG BAR 'GYUR BA
DE DAG THAMS CAD BLA NA MED PA YANG DAG PAR RDZOGS PA'I

BYANG CHUB LAS PHYIR MI LDOG PAR 'GYUR BA RNAM PA DE LTA BU'I
BSAM PA KHO BOS BSAM PAR BYA'O ZHES GSUNGS PA DE, CI BYANG CHUB
DE MCHIS PA ZHES BRJOD PAR BGYI'AM, 'ON TE MA MCHIS

PA ZHES BRJOD PAR BGYI, GAL TE MCHIS NA NI RTAG PA STE YOD PA'I
MTHAR 'DZIN PA LAGS SO, ,JI STE MA MCHIS NA NI CHAD PA STE MED
PA'I MTHAR 'DZIN PA LAGS SO, ,BYANG CHUB SEMS DPA'

GOM PA 'DOR BA DON YOD KYIS SMRAS PA, BU MO, BYANG CHUB CES BYA
BA 'DI NI YE SHES KYI TSIG BLA DVAGS SO, ,BU MO DRI MA MED KYIS
BYIN PAS SMRAS PA, CI YE SHES DE SKYE BAS RAB TU PHYE BA LAGS

SAM; 'ON TE ZHI BAS RAB TU PHYE BA LAGS, 'ON TE SKYE BAS RAB TU
PHYE BA LAGS NA NI TSUL BZHIN MA LAGS PA YID LA BGYID PA LAS
BYUNG BA 'DUS BYAS SU 'GYUR TE, SHES PA DE NI BYIS PA

RNAMS KYI LAGS SO, ,JI STE ZHI BAS RAB TU PHYE BA LAGS NA NI DE
LA DMIGS PA MA MCHIS SO, ,GANG LA DMIGS PA MA MCHIS PA DE LA 'DI
NI SO SO'I SKYE BO'O ZHE'AM, NYAN THOS SO ZHE'AM,


@428A *, ,RANG SANGS RGYAS SO ZHE'AM, BYANG CHUB SEMS DPA'O
ZHE'AM, SANGS RGYAS SO ZHES RNAM PAR RTOG PA MI SKYE'O, ,DE CI'I
SLAD DU ZHE NA, BYANG CHUB NI RNAM PAR MI RTOG PA

LAGS NA BYIS PA SO SO'I SKYE BO RNAMS NI BYANG CHUB LA RNAM PAR
RTOG STE, MKHAS PA RNAMS NI MI RTOG PA'I SLAD DU'O, ,BYANG CHUB
SEMS DPA' GOM PA 'DOR BA DON YOD KYANG CANG MI SMRA BAR GYUR TO, ,

DE NAS TSE DANG LDAN PA RAB 'BYOR GYIS BYANG CHUB SEMS DPA' DE
DAG LA 'DI SKAD CES SMRAS SO, ,BSOD SNYOMS KYI PHYIR GRONG KHYER
DU 'JUG PAR MI BYA'I, ,SLAR 'DONG NGO, ,DE CI'I PHYIR ZHE NA, DER
BU MO DRI

MA MED KYIS BYIN PA LAS CHOS THOS PA GANG YIN PA 'DI NI MKHAS
PA'I ZAS YIN PAS CHOG PAR 'GYUR BA'I PHYIR TE, CHOS KYI ZAS BZA'
BAR BYA'O, ,DE NAS BU MO DRI MA MED KYIS BYIN PAS GNAS

BRTAN RAB 'BYOR LA 'DI SKAD CES SMRAS SO, ,BTZUN PA RAB 'BYOR,
GANG NA GDEG PA MED PA DANG, BZHAG PA MED PA DE LA CI ZHIG KHYOD
KYIS BTZAL BAR SEMS, BTZUN PA RAB 'BYOR, DGE

SBYONG GI TSUL NI SPROS PA MA MCHIS PA LAGS KYI, SPROS PA LA DGA'
BA NI MA LAGS SO, ,BTZUN PA RAB 'BYOR, DGE SBYONG GI CHOS NI GNAS
PA MA MCHIS PA GNAS PAR MI BGYI BA LAGS TE,

'PHAGS PA RNAMS KYI SPYOD YUL NI MI 'KHRUGS PA LAGS SO,, ,,BAM PO
GNYIS PA STE THA MA, DE NAS NYAN THOS CHEN PO BRGYAD PO DE DAG
DANG, BYANG CHUB SEMS DPA'


@428B BRGYAD PO DE DAG DANG, BRAM ZE LNGA BRGYA TZAM PO DE DAG
DANG, BU MO DRI MA MED KYIS BYIN PA DANG, RGYAL PO GSAL RGYAL
DANG, DE LAS GZHAN PA SKYE BO PHAL PO CHE RNAMS BCOM LDAN 'DAS GA
LA BA DER

DONG STE PHYIN NAS, BCOM LDAN 'DAS KYI ZHABS LA MGO BOS PHYAG
'TSAL TE LAN GSUM BSKOR BA BYAS NAS PHYOGS GCIG TU 'KHOD DO, ,DE
NAS BU MO DRI MA MED KYIS BYIN PAS BCOM LDAN

'DAS LA LAN STONG BSKOR BA BYAS TE, GOS PHRAG PA GCIG TU BGOS NAS
PUS MO G-YAS PA'I LHA NGA SA LA BTZUGS TE, BCOM LDAN 'DAS GA LA
BA DER LOGS SU THAL MO SBYAR BA BTUD NAS

TSIGS SU BCAD PA'I DBYANGS KYIS ZHU BA ZHUS PA, TING 'DZIN STOBS
LDAN GRAGS PA MTHA' YAS MNGA', ,'JIG RTEN MGON PO BDUD RTZI DGA'
STZOL BA, ,MTSUNGS MED YE SHES BDE GSHEGS

KHYOD LA ZHU, ,BYANG CHUB SEMS DPA' JI LTAR SPYAD PA SPYOD, ,JI
LTAR SHING DBANG DRUNG MCHIS BDUD RNAMS 'JOMS, ,JI LTAR RIR BCAS
SA RNAMS G-YO BAR BGYID, ,GRAGS PA MTHA' YAS JI LTAR 'OD

ZER GTONG, ,BYANG CHUB SPYOD TSUL LEGS PAR BSHAD DU GSOL, ,SANGS
RGYAS NOR GYI GZUNGS NI JI LTAR 'THOB, ,TING 'DZIN ZHI BA DAM PA
JI LTAR BSGOM, ,MI YIS RDZU 'PHRUL STOBS NI JI LTAR

'THOB, ,SEMS CAN RIN CHEN RNAMS KYI SPYOD PA GSUNGS, ,GANG GIS
DRAN DANG RTOGS DANG BLO GROS 'GYUR, ,SPOBS PA MDZES DANG LDAN
PAR GANG GIS 'GYUR, ,GANG DANG RAB TU LDAN NA 'KHOR


@429A *, ,NANG DU, ,SNYAN CING SHIN TU MDZES PA SMRA BAR BGYID,
,GANG GIS MI NI TSE RABS DRAN PAR 'GYUR, ,DRI MA MCHIS LHA YI MIG
KYANG 'THOB, ,LHA RNA 'THOB CING PHA

ROL SEMS TSUL RIG ,RDZU 'PHRUL GYIS NI ZHING RNAMS BRGYAR YANG
MCHI, ,JI LTAR SBYIN PA GTONG LA BRTZON PAR 'GYUR, ,RTAG TU TSUL
KHRIMS DAG CING BZOD LA DGA', ,JI LTAR BRTZON

'GRUS BSAM GTAN MKHAS PAR 'GYUR, ,SHES RAB LA YANG JI LTAR SHIN
TU BRTZON, ,MNGAL GYI GNAS NI JI LTAR RNAM SPANGS NAS, ,PADMA LAS
NI RTAG TU BRDZUS TE SKYE, ,SANGS RGYAS

RNAMS KYI SPYAN SNGAR MCHIS PAR BGYID, ,BDAG MED STONG PA NYID
KYI SGRA YANG BRJOD, ,JI LTAR DE YID DGA' DANG MI DGA' MTSUNGS,
,SRED PA SPANGS SHING THA BA ZHE SDANG SPANGS, ,MTHO BAR

MI SEMS DMA' BAR SEMS MA MCHIS, ,SEMS BRTAN G-YO BA MA MCHIS RI
RAB MTSUNGS, ,RNYED DANG MA RNYED GRAGS DANG MA GRAGS DANG, ,STOD
DANG SMAD DANG BDE DANG SDUG BSNGAL DANG, ,

JI LTAR 'JIG RTEN CHOS RNAMS ZIL MNAN NAS, ,'JIG RTEN KUN NA ZLA
BA LTA BUR SPYOD, ,NGA YI MA MCHIS TSUL 'CHOS G-YO MA MCHIS, ,JI
LTAR RDUL BRAL NGA RGYAL RGYAGS PA SPONG, ,ZHI

DANG RAB TU ZHI DANG ZHI GNAS BRTZON, ,BLO LDAN JI LTAR YE SHES
MCHOG TU 'GYUR, ,CHUNG MA BU NOR MDZA' LA DGA' MA MCHIS, ,JI LTAR
BAS MTHA'I MAL LA MNGON PAR DGA', ,RTAG TU BYA


@429B DANG MTSUNGS SHING ZLA BA 'DRA, ,JI LTAR CHOS KYI NOR LA
DGA' ZHING MOS, ,CHU DANG MTSUNGS SHING SA 'DRA RLUNG DANG
MTSUNGS, ,MKHAS PA JI LTAR ME DANG 'DRA BAR 'GYUR, ,RTAG TU CI
YANG MA MCHIS

MI RTOG LAGS, ,MNYAM PA NYID LA DGA' ZHING NAM MKHA' MTSUNGS, ,JI
LTAR RTAG TU CHOS NI SPONG MI BGYID, ,BDAG 'DOR BGYID KYI CHOS
MCHOG YONG MI GTONG, ,'JIG RTEN DAG TU STON PA'I

SEMS BSKYED NAS, ,JI LTAR GNAS TE BYANG CHUB 'JUG PAR BGYID,
,ZHING GI BKOD PA JI LTAR GNAS PAR 'GYUR, ,DGE 'DUN DAG PAR JI
LTAR 'GYUR BA LAGS, ,JI LTAR DUS GSUM DU

YANG CHOS THOS SHING, ,JI LTAR TSE RING SEMS CAN BDE BAR 'GYUR,
,RTAG TU SRED PA 'GOG PA'I PHA ROL SON, ,DGRA BCOM 'DUL BAR BDEN
BZHI JI LTAR MTHONG, ,SEMS CAN BRGYA DAG

BYANG CHUB 'JOG BGYID DANG, ,SPYOD CING RTAG TU DGA' MOS JI LTAR
'GYUR, ,GANG GIS SHIN TU MDZES PAR 'GYUR, ,BRDZUS TE SKYE BAR
GANG GIS 'GYUR, ,LONGS SPYOD CHE LA SHES RAB CHE, ,KUN

MKHYEN RTOGS PAR KHONG DU CHUD, ,GANG GIS SUM CU RTZA GNYIS
MTSAN, ,DPE BYAD BZANG PO BRGYAD CU 'THOB, ,BSOD NAMS KUN LA
MKHAS PA LAGS, ,SPOBS PA GANG GIS SKYE BAR 'GYUR, ,ZHING

NI JI LTAR DGA' 'GYUR LAGS, ,DGE SLONG DGE 'DUN PHUN SUM TSOGS,
,GANG DU DE YIS SMON BTAB PA, ,DER NI JI LTAR SKYE 'GYUR LAGS,
,TSE RABS DRAN PAR JI LTAR 'GYUR, ,JI LTAR


@430A *, ,SANGS RGYAS RNAMS DANG MJAL, ,BSKAL PA BYE BA STONG
RNAMS SU, ,NGAN 'GROR MCHI BAR MI 'GYUR LAGS, ,RNAM PAR 'DREN PA
JI LTAR NA, ,MDOG DANG

GZI BRJID SNYAN GRAGS 'THOB, ,STOBS DANG MTHU DANG BRTZON 'GRUS
RNAMS, ,JI LTAR THUB PAR MI 'GYUR LAGS, ,JI LTAR SANGS RGYAS CHOS
DANG YANG, ,DGE 'DUN LA NI SKYABS SU MCHIS, ,

LUS DANG SROG NI GTONG BGYID KYI, ,DE DAG CHOS NI 'DOR MA BGYID,
,BYANG CHUB SPYAD PA SPYOD BGYID CING, ,THE TSOM MA MCHIS JI LTAR
'GYUR, ,'GYOD PA THAMS CAD SPANGS NAS SU, ,SROG CHAGS

RNAMS LA CHOS KYANG STON, ,KHYOD LA MI MKHYEN CANG MI MNGA',
,THUB CHEN KHYOD NI THAMS CAD MKHYEN, ,BYANG CHUB SEMS DPA'I
SPYOD GANG LAGS, ,GO RIM BZHIN DU BSTAN DU GSOL, ,DE SKAD

CES GSOL PA DANG, BCOM LDAN 'DAS KYIS BU MO DRI MA MED KYIS BYIN
PA LA 'DI SKAD CES BKA' STZAL TO, ,BU MO LEGS SO, ,LEGS SO, ,BU
MO, DE BZHIN GSHEGS PA LA DON 'DI

LTA BU 'DRI BAR SEMS PA NI KHYOD YANG LEGS SO, ,BU MO, DE'I PHYIR
LEGS PAR RAB TU NYON LA YID LA GZUNG ZHIG DANG, BSHAD DO, ,BU MO
DRI MA MED KYIS BYIN PAS BCOM LDAN 'DAS LA

LEGS SO, ,LEGS SO ZHES GSOL TE, BCOM LDAN 'DAS KYI LTAR NYAN PA
DANG, BCOM LDAN 'DAS KYIS 'DI SKAD CES BKA' STZAL TO, ,BU MO,
BYANG CHUB SEMS DPA' CHOS BZHI DANG LDAN


@430B NA BDUD 'DUL BAR BYED DE, BZHI GANG ZHE NA, GZHAN GYI RNYED
PA LA PHRAG DOG MED PA DANG, PHRA MA'I TSIG YONGS SU SPONG BA
DANG, SKYE BO MANG PO DGE BA'I RTZA BA 'DZIN DU 'JUG PA DANG,
SGRIB PA MED PA'I

BYAMS PA BSGOM PA STE, BU MO, BYANG CHUB SEMS DPA' CHOS BZHI PO
DE DAG DANG LDAN NA BDUD 'DUL BAR BYED DO, ,DE LA 'DI SKAD CES
BYA STE, PHRAG DOG MI BYA PHRA MA SMRA MI BYA, ,SKYE BO MANG PO
DGE

BA RNAMS LA SBYAR, ,PHYOGS BCU RNAMS SU BYAMS PA BSGOMS BYAS NA,
,BDUD 'DIR BTUL NAS BYANG CHUB REG PAR 'GYUR, ,BU MO, BYANG CHUB
SEMS DPA' CHOS BZHI DANG LDAN NA SANGS

RGYAS KYI ZHING MTHA' YAS PA DAG G-YO BAR BYED DE, BZHI GANG ZHE
NA, JI SKAD SMRAS PA DE BZHIN BYED PA DANG, CHOS ZAB MO LA MOS PA
DANG, YI DAM LA BRTAN PA DANG, SKYE BO MANG PO BYANG CHUB YANG

DAG PAR 'DZIN DU 'JUG PA STE, BU MO, BYANG CHUB SEMS DPA' CHOS
BZHI PO DE DAG DANG LDAN NA SANGS RGYAS KYI ZHING MTHA' YAS PA
DAG G-YO BAR BYED DO, ,DE LA 'DI SKAD CES BYA STE, JI SKAD SMRAS
PA

DE BZHIN BYED, ,MKHAS PA ZAB MO'I CHOS LA BZOD, ,YI DAM LA YANG
SHIN TU BRTEN, ,DKAR PO'I CHOS LA 'DZUD PAR BYED, ,RDZOGS PA'I
BYANG CHUB BLA MED LA, ,SKYE BO MANG PO DGA' BAR BYED, ,DE

LTAR CHOS BZHI DE DAG GIS, ,ZHING RNAMS BYE BA G-YO BAR BYED, ,BU
MO, BYANG CHUB SEMS DPA' CHOS BZHI DANG LDAN NA SANGS RGYAS KYI
ZHING MTHA' YAS MU MED PA RNAMS SU 'OD ZER DAG GTONG


@431A *, ,STE; BZHI GANG ZHE NA, MAR ME SBYIN PA DANG, DAM PA'I
CHOS YONGS SU 'DZIN PA DANG, SEMS CAN BAG MED PAR GYUR CING MI
KHOM PAR GYUR PA RNAMS KYI

GAN DU SONG STE CHOS STON PA DANG, DE BZHIN GSHEGS PA'I MCHOD
RTEN DAG LA RIN PO CHE'I DRA BAS 'GEBS PA STE, BU MO, BYANG CHUB
SEMS DPA' CHOS BZHI PO DE DAG DANG LDAN NA SANGS

RGYAS KYI ZHING MTHA' YAS MU MED PA RNAMS SU 'OD ZER DAG GTONG
NGO, ,DE LA 'DI SKAD CES BYA STE, MAR ME BYIN PAS 'OD NI RNAM PAR
DAG ,ZAD PA'I DUS NA DAM CHOS YONGS SU 'DZIN, ,

BAG MED GYUR PA RNAMS LA CHOS SBYIN BYED, ,MCHOD RTEN DAG LA RIN
CHEN DRA BA 'BUL, ,DES NA BYE BA BSAM YAS ZHING 'GRO ZHING,
,BYANG CHUB SEMS DPA' 'OD ZER GTONG BAR BYED, ,REG

NAS SEMS CAN BDE DANG LDAN PAR 'GYUR, ,MKHAS PA BYANG CHUB BLA
MED DON DU GNYER, ,BU MO, BYANG CHUB SEMS DPA' CHOS BZHI DANG
LDAN NA GZUNGS 'THOB STE, BZHI GANG ZHE NA,

RGYAN SNA TSOGS GTZANG ZHING DAG PA SBYIN PA DANG, BU MO RGYAN
THAMS CAD KYIS BRGYAN TE 'DOD PA RNAMS LA SBYIN PA DANG, RGYUN MI
'CHAD PAR DE BZHIN GSHEGS PA'I BSNGAGS PA BRJOD

PA DANG, SHES RAB KYI PHA ROL TU PHYIN PA LA MANG DU GNAS PA STE,
BU MO, BYANG CHUB SEMS DPA' CHOS BZHI PO DE DAG DANG LDAN NA
GZUNGS THOB BO, ,DE LA 'DI SKAD CES BYA STE, SNA TSOGS


@431B BYIN PAS GZUNGS NI THOB PAR 'GYUR, ,SLONG BA RNAMS LA BU MO
BRGYAN TE SBYIN, ,RGYUN MI 'CHAD PAR SANGS RGYAS BSNGAGS PA
BRJOD, ,RGYAL BA'I YE SHES DON DU SHES RAB BSGOM, ,CHOS BZHI

'DI DAG GIS NI GZUNGS THOB 'GYUR, ,BSKAL PA BRGYAR YANG THOS PA
CHUD MI ZA, ,PHYOGS BCUR DE BZHIN GSHEGS PA GANG 'CHAD PA, ,DE
DAG THAMS CAD DRAN PA'I STOBS KYIS 'DZIN, ,BU

MO; BYANG CHUB SEMS DPA' CHOS BZHI DANG LDAN NA TING NGE 'DZIN
'THOB STE, BZHI GANG ZHE NA, 'KHOR BA LA YID BYUNG BA MANG BA
DANG, ,GCIG PUR KUN DU DGA' ZHING MGU LA MOS PA DANG,

BRTZON 'GRUS BRTZAMS PA DANG, LAS KYI MTHA' SHIN TU YONGS SU
MTHAR PHYIN PA YIN TE, BU MO, BYANG CHUB SEMS DPA' CHOS BZHI PO
DE DAG DANG LDAN NA TING NGE 'DZIN THOB BO, ,DE LA 'DI SKAD

CES BYA STE, SRED PA'I 'GRO BA KUN LA YID KYANG BYUNG, ,BSE RU
LTA BUR GCIG PUR SPYOD LA DGA', ,RTAG TU SHIN TU BRTZON 'GRUS
BRTZAMS PA YIN, ,DE LAS RTAG TU SHIN TU MTHAR YANG PHYIN,,

RTAG TU CHOS BZHI DAG LA ZHUGS NAS SU, ,BYANG CHUB SPYOD PA ZHI
BA MYUR TSOL BYED, ,BYANG CHUB SEMS DPA' TING 'DZIN LA GOR 'THOB,
,RGYAL BA RNAMS KYI SPYOD YUL BYANG CHUB RTOGS, ,BU MO,

BYANG CHUB SEMS DPA' CHOS BZHI DANG LDAN NA RDZU 'PHRUL 'THOB
STE, BZHI GANG ZHE NA, LUS YANG BA DANG, SEMS YANG BA DANG, CHOS
THAMS CAD LA MNGON PAR ZHEN PA MED PA DANG, KHAMS


@432A *, ,BZHI NAM MKHA'I KHAMS DANG MNYAM PA NYID DU BYIN GYIS
RLOB PA STE, BU MO, BYANG CHUB SEMS DPA' CHOS BZHI PO DE DAG DANG
LDAN NA RDZU 'PHRUL 'THOB BO, ,

DE LA 'DI SKAD CES BYA STE, LUS YANG BA DANG DE BZHIN SEMS KYANG
YANG, ,CHOS RNAMS KUN LA GNAS PA MED PA NYID, ,NAM MKHA'I KHAMS
DANG MTSUNGS SHING 'DRA NYID DU, ,KHAMS

BZHI DAG NI BYIN GYIS RLOB PA BYED, ,CHOS BZHI 'DI DAG NGES PAR
BSTAN BYAS NA, ,BLO LDAN NA DE YIS RDZU 'PHRUL MTHA' YAS 'THOB,
,SKAD CIG GCIG LA ZHING RNAMS STONG DU 'GRO, ,SANGS RGYAS

STONG PHRAG MANG PO RNAMS KYANG MTHONG, ,BU MO, BYANG CHUB SEMS
DPA' CHOS BZHI DANG LDAN NA MDZES PAR 'GYUR TE, BZHI GANG ZHE NA,
KHRO BA MED DE, GTZE BA DANG, THA BA DANG, ZHE SDANG

DANG BRAL BA DANG, DE BZHIN GSHEGS PA'I MCHOD RTEN LA PHYAG BYA
BAR MNGON PAR DGA' BA DANG, TSUL KHRIMS KYI SDOM PAS BSDAMS SHING
TSUR SHOG ,LEGS PAR 'ONGS SO, ,

ZHES RTAG TU SMRA BA DANG, CHOS SMRA BA RNAMS LA KHRO GNYER DANG
BRAL ZHING ZHE 'GRAS PA'I SEMS MED PA YIN TE, BU MO, BYANG CHUB
SEMS DPA' CHOS BZHI PO DE DAG DANG LDAN NA MDZES PAR

'GYUR RO, ,DE LA 'DI SKAD CES BYA STE, GZHAN LA KHRO DANG KHON DU
'DZIN MA BYED, ,NGA RGYAL RGYAGS DANG THA BA ZHE SDANG BRAL,
,RTZOL BA MED LA DGA' ZHING SNYAN PAR SMRA, ,GUS PAR RGYAL


@432B BA'I MCHOD RTEN 'PHYAG PAR BYED, ,DE NI TSUL KHRIMS RNAM
DAG RTAG TU SRUNG, ,DE NI RTAG TU LEGS PAR 'ONG ZHES SMRA, ,CHOS
SMRA RNAMS LA DE NI THA BA MED, ,DE YIS SEMS NI RDO RJE RI RAB
MTSUNGS,

BU MO, BYANG CHUB SEMS DPA' CHOS BZHI DANG LDAN NA BRDZUS TE SKYE
BAR 'GYUR TE, BZHI GANG ZHE NA, DE BZHIN GSHEGS PA'I SKU GZUGS
PADMA'I STENG NA BZHUGS PA BYED DU 'JUG CING, ME TOG

AUTPA LA DANG, PADMA DANG, PADMA DKAR PO DAG GIS LAG PA BKANG
STE, DE BZHIN GSHEGS PA'AM DE BZHIN GSHEGS PA'I MCHOD RTEN LA
MNGON PAR 'THOR BA DANG, PHAN PA'I DNGOS PO MANG

ZHING YANG DAG PAR DGA' BAR BYED PA'I NGANG TSUL CAN DANG, GZHAN
DAG GI SKYON MI 'DZIN PA DANG, DGE BA'I RTZA BA THAMS CAD SEMS
CAN THAMS CAD LA PHAN PA DANG BDE BAR BYA BA'I PHYIR SANGS

RGYAS KYI BYANG CHUB TU YONGS SU BSNGO BAR BYED PA STE, BU MO,
BYANG CHUB SEMS DPA' CHOS BZHI PO DE DAG DANG LDAN NA BRDZUS TE
SKYE BAR 'GYUR RO, ,DE LA 'DI SKAD CES BYA STE, SANGS RGYAS SKU

GZUGS PADMA MCHOG BZHUGS BYED DU 'JUG ,CHU SKYES ME TOG LAGS PA
BKANG STE DBUL BAR BYED, ,PHA ROL DAG LA DGA' BA SKYED PA'I TSIG
KYANG SMRA, ,DGA' BAR BYED LA MNGON PAR BRTZON GYI

SKYON MI 'DZIN, ,SEMS CAN KUN LA PHAN PHYIR BSOD NAMS YONGS SU
BSNGO, ,THUB MCHOG RNAMS KYI SANGS RGYAS BYANG CHUB BSGRUB PA
SHES, ,SANGS RGYAS GSUNGS PA'I YON TAN 'DI BZHI


@433A *, ,BSTEN NA DE, ,RGYAL BA MCHOG RNAMS DRUNG DU BRDZUS TE
SKYE BAR 'GYUR, ,BU MO, BYANG CHUB SEMS DPA' CHOS BZHI DANG LDAN
NA LONGS SPYOD CHEN POR 'GYUR

TE; BZHI GANG ZHE NA, BRNYAS PA MED PAR SBYIN PA'I TSUL CAN DANG,
CHAGS PA MED PAR DNGOS PO YONGS SU GTONG BA DANG, MOS PA MANG BA
DANG, LTA BAR GYUR PA THAMS CAD DANG BRAL BA

YIN TE, BU MO; BYANG CHUB SEMS DPA' CHOS BZHI PO DE DAG DANG LDAN
NA LONGS SPYOD CHEN POR 'GYUR RO, ,DE LA 'DI SKAD CES BYA STE,
DES PA BRNYAS PA MED PAR SBYIN PA BYIN PAR BYED, ,DE NI

DNGOS PO KUN LA RTAG TU 'DZIN PA MED, ,RGYAL BA'I YE SHES MCHOG
LA MOS PA BSKYED BYAS NA, ,DE NI PHYIR ZHING LONGS SPYOD CHEN PO
THOB PAR 'GYUR, ,DAD DANG LDAN PAR 'GYUR ZHING G-YO MED

SGYU YANG MED, ,PHA ROL DAG GI SKYON NI 'DZIN PAR YONG MI BYED,
,LHAG PA'I BSAM PAS GANG GI LTA BA DANG 'GYUR BA, ,DES NA DE 'DIR
LONGS SPYOD BZANG PO RNAMS DANG LDAN, ,BU MO,

BYANG CHUB SEMS DPA' CHOS BZHI DANG LDAN NA SHES RAB CHEN PO
'GYUR TE, BZHI GANG ZHE NA, CHOS LA SER SNA MI BYED PA DANG, MI
MTHUN PAR MI 'JUG PAS 'GYOD PA SEL BA DANG, GSOL

BA 'DEBS PA LA YANG DAG PA JI LTA BA BZHIN DU GDAMS NGAG STON PA
DANG, STONG PA NYID BSGOM PA LA MANG DU GNAS PA STE, BU MO, BYANG
CHUB SEMS DPA' CHOS BZHI PO DE DAG DANG LDAN


@433B NA SHES RAB CHEN POR 'GYUR RO, ,DE LA 'DI SKAD CES BYA STE,
MKHAS PA NAM YANG SER SNA YONG MI BYED, ,MI MTHUN 'JUG PA MED PAS
'GYOD PA SEL, ,YANG DAG RAB LDAN GDAMS NGAG STON

PAR BYED, ,RGYAL BA'I SPYOD PA GANG YIN STONG NYID BSGOM, ,CHOS
BZHI 'DI DAG NGES PAR BSTEN BYAS NA, ,RGYAL BAS BZHED PA'I BYANG
CHUB MYUR DU 'THOB, ,SANGS RGYAS RJES SU BSTAN PA BSLAB

BYAS NAS, ,RKANG GNYIS DAM PA SANGS RGYAS DE 'GYUR RO, ,BU MO,
BYANG CHUB SEMS DPA' CHOS BZHI DANG LDAN NA TSE RABS DRAN PAR
'GYUR TE, BZHI GANG ZHE NA, LUNG NOD PA DANG, KHA TON LA

BRTZON PA RNAMS LUNG MNOS PA DANG GDAMS NGAG BRJOD NAS YUN RING
DU LON TE GSOL BA 'DEBS PA LA LUNG 'BOG CING DRAN PAR BYED PA
DANG, 'DI LTAR KUN DGA' BA'I TSIG GIS GZHAN

DAG LA DAD PA NYE BAR BSGRUB PA DANG, 'KHOR BA'I SDUG BSNGAL LAS
NGES PAR DBYUNG BA DANG, MYA NGAN LAS 'DAS PA'I BDE BA THOB PAR
BYA BA'I PHYIR GZHAN DAG LA CHOS STON PA DANG, YONGS SU

BSNGO BA LA MNGON PAR BRTZON ZHING TING NGE 'DZIN GYI MTSAN MA LA
MKHAS PA STE, BU MO, BYANG CHUB SEMS DPA' CHOS BZHI PO DE DAG
DANG LDAN NA TSE RABS DRAN PAR 'GYUR RO, ,DE LA 'DI SKAD CES

BYA STE, LUNG MNOS KHA TON BRJOD PA DRAN PAR BYED, ,GZHAN LA YID
DU 'ONG BA'I SGRA YANG SGROGS, ,SKYO BA MED PAR CHOS KYANG RJOD
PAR BYED, ,TING 'DZIN BSGOM PA'I MTSAN MA LEGS PAR


@434A *, ,'DZIN, ,CHOS BZHI 'DI DAG NGES PAR BSTEN BYAS NA, ,MTHU
CHEN LDAN PA TSE RABS DRAN PAR 'GYUR, ,BSKAL PA STONG PHRAG BSAM
YAS RJES SU DRAN, ,RNAM PAR

'DREN PA'I MCHOG NYID MYUR DU 'THOB, ,BU MO, BYANG CHUB SEMS DPA'
CHOS BZHI DANG LDAN NA SANGS RGYAS RNAMS DANG PHRAD PA 'THOB STE,
BZHI GANG ZHE NA, SROG GI PHYIR YANG DAM PA'I CHOS

MI SPONG BA DANG, SROG GI PHYIR YANG SDIG PA'I GROGS PO RNAMS
DANG MI BSTEN PA DANG, SROG GI PHYIR YANG CHOS SMRA BA LA SKUR BA
MI 'DEBS PA DANG, SANGS RGYAS RJES SU DRAN PA'I TING NGE

'DZIN BSGOM PA STE, BU MO, BYANG CHUB SEMS DPA' CHOS BZHI PO DE
DAG DANG LDAN NA SANGS RGYAS RNAMS DANG PHRAD PAR 'GYUR RO, ,DE
LA 'DI SKAD CES BYA STE, SANGS RGYAS BYANG CHUB GYA TSOM

SPONG MI BYED, ,CHOS SMRA BA LA SKUR PA YONG MI 'DEBS, ,DES NI
SDIG PA'I GROGS RNAMS RNAM PAR SPONG, ,G-YEL BA MED PAR RTAG TU
SANGS RGYAS DRAN, ,CHOS BZHI 'DI DAG NGES PAR

BSTEN BYAS NA, ,BDE GSHEGS RNAMS DANG PHRAD PA DES THOB BO, ,BLA
MED BYANG CHUB MA THOB BAR DU YANG, ,'DREN PA GA LA BZHUGS PA DER
DE SKYE, ,BU MO, BYANG CHUB SEMS DPA' CHOS BZHI

DANG LDAN NA SKYES BU CHEN PO'I MTSAN SUM CU RTZA GNYIS PO DE DAG
THOB STE, BZHI GANG ZHE NA, DE BZHIN GSHEGS PA DANG, DE BZHIN
GSHEGS PA'I MCHOD RTEN LA RIN PO CHE SPAR GYIS


@434B 'THOR BA DANG, 'BRU MAR DRI ZHIM PO DAG GIS DE BZHIN GSHEGS
PA'I MCHOD RTEN 'KHRU BAR BYED PA DANG, ME TOG DANG SPOS DANG SIL
SNYAN SNA TSOGS 'BUL BA DANG, YID DU 'ONG BA'I

G-YOG 'KHOR GYIS MKHAN PO DANG SLOB DPON LA BSNYEN BKUR BYA BAS
RIM GRO BYED PA STE, BU MO, BYANG CHUB SEMS DPA' CHOS BZHI PO DE
DAG DANG LDAN NA SKYES BU CHEN PO'I MTSAN SUM CU

RTZA GNYIS PO DAG 'THOB BO, ,DE LA 'DI SKAD CES BYA STE, MCHOD
RTEN LA NI SPAR GYIS DBYIG RNAMS 'THOR, ,DRI ZHIM 'BRU MAR RNAMS
KYIS MCHOD RTEN 'KHRU, ,SPOS DANG ME TOG SIL SNYAN SNA

TSOGS 'BUL, ,YID DU 'ONG BAS MKHAN PO SLOB DPON BSTEN, ,DES LUS
SUM CU RTZA GNYIS MTSAN DANG LDAN, ,RAB TU MDZES SHING YON TAN
KUN DANG LDAN, ,GANG GIS SHES RAB

MCHOG LDAN RGYAL MDZES PA, ,CHOS 'DI DAG GIS SKYES CHEN MTSAN DU
'GYUR, ,BU MO, BYANG CHUB SEMS DPA' CHOS BZHI DANG LDAN NA DPE
BYAD BZANG PO BRGYAD CU PO DAG 'THOB STE, BZHI GANG ZHE

NA; STAN RGYU SNA TSOGS CHOS KYI STAN DU 'BUL BA DANG, GZHAN LA
BSTI STANG BYED PAS MI SKYO BA DANG, CHOS SMRA BA LA 'THAB MO MI
RGOL BA DANG, SEMS CAN RNAMS BYANG CHUB YANG DAG PAR 'DZIN

DU 'JUG PA STE, BU MO, BYANG CHUB SEMS DPA' CHOS BZHI PO DE DAG
DANG LDAN NA DPE BYAD BZANG PO BRGYAD CU PO DAG 'THOB BO, ,DE LA
'DI SKAD CES BYA STE, STAN RGYU SNA TSOGS CHOS KYI STAN DU


@435A *, ,'BUL, ,GZHAN LA BSTI STANG BYED PAS SKYO BA MED, ,CHOS
SMRA BA LA 'THAB MO YONG MI RGOL, ,SEMS CAN RNAMS NI BYANG CHUB
'DZIN DU 'JUG ,'DI BZHIS

LUS LA DPE BYAD BZANG PO RNAMS, ,'DI NA DE YIS RNYED PAR DKA' BA
MED, ,YON TAN 'DI DAG RTAG TU BSNYEN BYAS NA, ,BYANG CHUB SEMS
DPA' 'DI NA BRGYAN PAR 'GYUR, ,BU MO,

BYANG CHUB SEMS DPA' CHOS BZHI DANG LDAN NA SPOBS PA 'THOB STE,
BZHI GANG ZHE NA, BYANG CHUB SEMS DPA'I SDE SNOD 'DZIN PA DANG,
NYIN MTSAN DU PHUNG PO GSUM PA'I CHOS KYI RNAM GRANGS

KHA TON BYED PA DANG, SANGS RGYAS BCOM LDAN 'DAS RNAMS KYI BYANG
CHUB 'JIG RTEN THAMS CAD DANG MI MTHUN PA SKYE BA MED CING 'GAG
PA MED PAR NGES PA LA MCHOG TU DGA' BA SKYES

NAS 'DZIN PA DANG, LUS DANG SROG DANG YO BYAD RNAMS LA MI LTA BA
STE, BU MO, BYANG CHUB SEMS DPA' CHOS BZHI PO DE DAG DANG LDAN NA
SPOBS PA 'THOB BO, ,DE LA 'DI SKAD CES BYA STE,

BYANG CHUB SEMS DPA'I SDE SNOD NI, ,NYIN MTSAN RAB TU 'DON PAR
BYED, ,'JIG RTEN KUN DANG MI MTHUN PA, ,SKYE BA MED PAR RAB TU
SGROGS, ,MCHOG TU DGA' BA RNYED GYUR NAS, ,SANGS

RGYAS BSTAN PA 'DZIN PAR BYED, ,LUS DANG SROG LA MI LTA BAR, ,DE
NI BYANG CHUB LTA BAR BYED, ,BZHI PO 'DI DAG BSTAN BYAS NA, ,DE
YI SPOBS PA 'PHEL BAR 'GYUR, ,LHA DANG BCAS


@435B PA'I 'JIG RTEN KUN, ,SNA TSOGS PHRENG 'DRAS TSIM PAR BYED,
,BU MO, BYANG CHUB SEMS DPA' CHOS BZHI DANG LDAN NA SANGS RGYAS
KYI ZHING YONGS SU DAG PA 'THOB STE, BZHI GANG ZHE NA, PHRAG DOG

MED PA DANG, SER SNA MED PA DANG, SEMS CAN THAMS CAD LA SEMS
SNYOMS PA DANG, 'KHOR DANG 'DRE BA MED PA STE, BU MO, BYANG CHUB
SEMS DPA' CHOS BZHI PO DE DAG DANG LDAN NA

SANGS RGYAS KYI ZHING YONGS SU DAG PA 'THOB BO, ,DE LA 'DI SKAD
CES BYA STE, GZHAN GYIS RNYED LA NAM YANG PHRAG DOG MED, ,MTHONG
NAS DGA' BAR GYUR TE SER SNA MED, ,SEMS CAN KUN

LA DE YI SEMS KYANG SNYOMS, ,'KHOR DANG 'DRA BAR DE NI YONG MI
BYED, ,CHOS BZHI 'DIS NI ZHING GI BKOD 'THOB CING, ,MYUR DU BYANG
CHUB MCHOG KYANG THOB PAR 'GYUR, ,BU MO, BYANG CHUB SEMS DPA'

CHOS BZHI DANG LDAN NA DGE 'DUN PHUN SUM TSOGS PA THOB STE, BZHI
GANG ZHE NA, GZHAN GYI 'KHOR MI 'BYED PA DANG, MI MTHUN PA RNAMS
KYI SDUMS BYED PA DANG, LUNG NOD PA DANG KHA TON BYED DU

'JUG PAS PHAN 'DOGS PA DANG, PHRA MA'I TSIG YONGS SU SPONG BA
STE, BU MO, BYANG CHUB SEMS DPA' CHOS BZHI PO DE DAG DANG LDAN NA
DGE 'DUN PHUN SUM TSOGS PA 'THOB BO, ,DE LA 'DI

SKAD CES BYA STE, GZHAN GYI 'KHOR NI NAM YANG YONG MI 'BYED,
,SKYE BO MI MTHUN PA DAG 'DUM PAR BYED, ,LUNG NOD KHA TON BYED LA
YANG DAG 'DZUD, ,PHA ROL DAG LA DBYEN GYI TSIG MI SMRA, ,CHOS


@436A *, ,BZHI 'DI DAG NGES PAR BSTEN BYAS NA, ,DGE 'DUN RGYA
CHEN RNAM DAG THOB PAR 'GYUR, ,DE BAS DGE 'DUN RNAM PAR SBYANG
BA'I PHYIR, ,MKHAS PAS CHOS 'DI RTAG

TU BSTEN PAR BYA, ,BU MO, BYANG CHUB SEMS DPA' CHOS BZHI DANG
LDAN NA SANGS RGYAS KYI ZHING GANG DU SEMS BSKYED PA DER SKYE
STE, BZHI GANG ZHE NA, GZHAN DAG GI SHES KYI KHE DANG RNYED

PA LA PHRAG DOG MI BSKYED PA DANG, LHAG PA'I BSAM PAS PHA ROL TU
PHYIN PA DRUG PO YONGS SU DAG PA YONGS SU TSOL BA DANG, BYANG
CHUB SEMS DPA' THAMS CAD LA STON PAR 'DU SHES

BSKYED DE, THA NA SEMS DANG PO BSKYED PA NA BYANG CHUB SEMS DPA'
LA YANG BSTI STANG BYED PA DANG, SHES KYI KHE'I PHYIR TSUL 'CHOS
PA MED PA STE, BU MO, BYANG CHUB SEMS DPA' CHOS

BZHI PO DE DAG DANG LDAN NA SANGS RGYAS KYI ZHING GANG DU SEMS
BSKYED PA DER SKYE'O, ,DE LA 'DI SKAD CES BYA STE, GZHAN LA MCHOD
PA MTHONG NA PHRAG DOG MED, ,PHA ROL PHYIN PA DAG LA YONGS

SU TSOL, ,BYANG CHUB SEMS DPA' STON PAR RTAG TU SEMS, ,SHES KHE
BDE BA'I DON DU TSUL 'CHOS MED, ,YON TAN 'DI DAG RTAG TU BSTEN
BYAS NA, ,DE BZHIN GSHEGS PA RNAMS

DANG DE PHRAD 'GYUR, ,ZHING GANG DAG TU SMON LAM BTAB BYAS PA,
,'DOD PA BZHIN DU ZHING DER SKYE BAR 'GYUR, ,DE NAS BCOM LDAN
'DAS LA BU MO DRI MA MED KYIS BYIN PAS 'DI SKAD CES


@436B GSOL TO, ,BCOM LDAN 'DAS, ,GAL TE BCOM LDAN 'DAS KYIS JI
LTAR CHOS BTAGS PA 'DI DAG BDAG GIS YANG DAG PAR BLANGS TE GNAS
PAR MI BGYIS NA, BDAG GIS SANGS RGYAS BCOM

LDAN 'DAS GANG DAG PHYOGS BCU'I 'JIG RTEN GYI KHAMS NA 'TSO ZHING
ZHES LA CHOS KYANG STON PA DE DAG THAMS CAD BSLUS PAR GYUR CIG
,DE NAS TSE DANG LDAN PA MO'U DGAL GYI BU CHEN POS BU

MO DRI MA MED KYIS BYIN PA LA 'DI SKAD CES SMRAS SO, ,BU MO KHYOD
'DI SKAD SMRA BA NI NGO MTSAR TE, BYANG CHUB SEMS DPA' RNAMS KYI
BYANG CHUB SEMS DPA'I SPYOD PA BSGRUB DKA' BA MI SHES SAM,

DE NAS BU MO DRI MA MED KYIS BYIN PAS GNAS BRTAN MO'U DGAL GYI BU
CHEN PO LA 'DI SKAD CES SMRAS SO, ,BTZUN PA MO'U DGAL GYI BU CHEN
PO, BDEN PA'I TSIG GANG DAG GIS BDAG MA 'ONGS

PA'I DUS NA, JI LTAR DA LTAR DE BZHIN GSHEGS PA MNGON SUM DU
BZHUGS PA DE BZHIN DU DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS SU 'GYUR BA DANG,

JI LTAR BTAGS PA'I CHOS 'DI DAG KYANG YANG DAG PAR BLANGS TE GNAS
PAR 'GYUR ZHE NA, BDEN PA DANG BDEN PA'I TSIG DES STONG GSUM GYI
STONG CHEN PO'I 'JIG RTEN GYI KHAMS 'DI RNAM

PA DRUG TU G-YOS PAR GYUR CIG ,SEMS CAN GANG LA YANG GNOD PA MED
PAR GYUR CIG ,BDEN PA DANG BDEN PA'I TSIG GANG GIS BCOM LDAN 'DAS
KYIS JI LTAR BTAGS PA'I CHOS 'DI


@437A *, ,DAG YONGS SU YANG DAG PAR BLANGS TE GNAS PAR 'GYUR ZHE
NA, BDEN PA DANG BDEN PA'I TSIG DES LHA'I ME TOG GI CHAR MNGON
PAR BAB PAR GYUR CIG ,MA

DKROL BAR SIL SNYAN BYE BA KHRAG KHRIG BRGYA STONG SGRA 'BYIN PAR
GYUR CIG ,BDAG KYANG BUD MED KYI LUS LAS BSGYUR TE SKYES PA'I LUS
SU RED CING LO BCU DRUG LON PA 'DRA BAR GYUR CIG ,

SMON LAM DE SKAD BTAB CING BDEN PA'I BYIN GYI RLABS 'DI BYAS MA
THAG TU DE NAS DE'I MOD LA STONG GSUM GYI STONG CHEN PO'I 'JIG
RTEN GYI KHAMS 'DI YANG RNAM PA DRUG TU G-YOS, MA DKROL BAR

SIL SNYAN BYE BA KHRAG KHRIG BRGYAD STONG GI SGRA YANG BYUNG,
LHA'I ME TOG GI CHAR YANG MNGON PAR BAB BO, ,BU MO DRI MA MED
KYIS BYIN PA YANG BUD MED KYIS LUS MI SNANG BAR GYUR TE SKYES
PA'I

DBANG PO THOB NAS LO BCU DRUG LON PA TZAM GYI GZHON NU 'DRA BAR
SNANG NGO, ,DE NAS BCOM LDAN 'DAS LA TSE DANG LDAN PA MO'U DGAL
GYI BU CHEN POS 'DI SKAD CES GSOL TO, ,BCOM

LDAN 'DAS, BYANG CHUB SEMS DPA' RNAMS NI NGO MTSAR CHE BA LAGS
SO, ,BCOM LDAN 'DAS, DANG PO SEMS BSKYED PA NAS BZUNG STE, BYANG
CHUB KYI SNYING PO GNAS PA'I BAR GYI BYANG

CHUB SEMS DPA' LA PHYAG 'TSAL LO, ,DE CI'I SLAD DU ZHE NA, 'DI
LTAR 'DI'I BDEN PA'I BYIN GYI RLABS KYI RGYU 'DI DAG SO SOR YONGS
SU RDZOGS PAS BU MO DRI MA MED KYIS BYIN PA 'DI NI 'DI


@437B LTAR RDZU 'PHRUL CHE BA, 'DI LTAR DBANG CHE BAR GRAGS PA
'DI LTAR MTHU CHE BA LAGS SO, ,BCOM LDAN 'DAS KYIS BKA' STZAL PA,
MO'U DGAL GYI BU, DE DE BZHIN NO, ,JI SKAD SMRA PA BZHIN TE,

DANG POR SEMS BSKYED PA NAS BZUNG STE, BYANG CHUB KYI SNYING PO'I
BAR GYI BYANG CHUB SEMS DPA' RNAMS NI LHA DANG BCAS PA'I 'JIG
RTEN GYI MCHOD RTEN DANG SBYIN GNAS YIN TE, NYAN THOS DANG, RANG

SANGS RGYAS THAMS CAD KYANG ZIL GYIS GNON TO, ,DE NAS BCOM LDAN
'DAS KYIS DE'I TSE 'DZUM PA MDZAD DO, ,'DI NI SANGS RGYAS BCOM
LDAN 'DAS RNAMS KYI CHOS NYID DE, GANG GI TSE 'DZUM

PA MDZAD PA DE'I TSE BCOM LDAN 'DAS KYI ZHAL GYI SGO NAS 'OD ZER
KHA DOG DU MA KHA DOG SNA TSOGS 'DI LTA STE, SNGON PO DANG, SER
PO DANG, DMAR PO DANG, DKAR PO DANG, LE BRGAN DANG, SHEL

DANG; DNGUL GYI KHA DOG LTA BU DAG BYUNG STE, 'OD DES 'JIG RTEN
GYI KHAMS MTHA' YAS MU MED PA DAG SNANG BAS KHYAB PAR BYAS NAS
TSANGS PA'I 'JIG RTEN GYI BAR DU MNGON PAR 'PHAGS

TE; SLAR LOG NAS BCOM LDAN 'DAS KYI DBU'I GTZUG TU NUB PAR GYUR
TO, ,DE NAS TSE DANG LDAN PA KUN DGA' BO STAN LAS LANGS TE BLA
GOS PHRAG PA GCIG TU GZAR NAS PUS MO G-YAS

PA'I LHA NGA SA LA BTZUGS TE, BCOM LDAN 'DAS GA LA BA DE LOGS SU
THAL MO SBYAR BA BTUD NAS BCOM LDAN 'DAS LA TSIGS SU BCAD DE GSOL
PA, LHA DANG TSANGS PA'I SGRA DANG MI


@438A *, ,MJED BDAG PO'I SGRA DANG 'BRUG SGRA DBYANGS LDAN PA,
,MGON PO LHA SGRA YID 'ONG LDAN ZHING 'DOD CHAGS ZHE SDANG ZHI
BAR MDZAD PA'O, ,GTI MUG SPONG PA 'JIG RTEN

DAG NA DGA' BA BZANG PO GZHAL YAS BSKYED MDZAD PA, ,STOBS BCU YON
TAN RGYA MTSO MNGA' BA GANG GI DON DU 'OD BTANG BSTAN DU GSOL,
,RIR BCAS NAGS TSAL BCAS SHING CHAB DANG

BCAS PA'I SA RNAMS RNAM PA DRUG TU G-YOS, ,LHA RNAMS NAM MKHAR
GNAS SHING LHA YI ME TOG YID DU 'ONG BA'I CHAR PA 'BEBS, ,SENG
GES WA PHAM BGYIS PA BZHIN DU KHYOD KYIS MU

STEGS GZHAN KUN PHAM PAR MDZAD, ,DPA' BO GANG GI DON DU 'OD KYI
LTAS 'DI BSTAN PA MDZAD PA BKA' STZAL GSOL, ,NYI ZLA BYE BA STONG
GI 'OD BKYE BA DANG GLOG DANG NOR BU RNAMS 'OD

DANG; ;LHA DANG KLU DANG DRI ZA GNOD SBYIN DAG GI 'OD RNAMS 'BAR
BA GANG LAGS PA, ,SH'AKYA THUB PA'I ZHAL NAS DGE ZHING DAG PA'I
'OD BYUNG BA DANG MJAL GYUR NAS, ,'OD RNAMS THAMS CAD

MOG MOG POR BGYIS SANGS RGYAS 'OD NA PHYOGS BCU RNAMS SU MDZES,
,KHYOD KYI SMIN MTSAMS PAR GYA MDZOD SPU RAB MDZES DKAR ZHING DRI
MA MA MCHIS BZANG, ,'BAR ZHING PADMA'I RTZA

DANG DUNG DANG ME TOG KUN DA 'DRA BAS PHYOGS GSAL BGYID, ,THAMS
CAD MOG MOG BGYIS NAS GDUGS KYIS SRIN BU ME KHYER BZHIN DU RGYAL
BAS MDZES, ,MI YI SENG GE THUB 'DI GANG


@438B GI DON CHEN BZANG POR DER 'GYUR BSTAN DU GSOL, ,DE SKAD CES
GSOL PA DANG, BCOM LDAN 'DAS KYIS TSE DANG LDAN PA KUN DGA' BO LA
'DI SKAD CES BKA' STZAL TO, ,KUN DGA' BO KHYOD

KYIS BU MO DRI MA MED KYIS BYIN PA 'DI BYIN GYI RLABS GANG GIS
BUD MED KYI DNGOS PO GYUR TE SKYES PA'I DBANG PO GYUR PAR MTHONG
NGAM, GSOL PA, BCOM LDAN 'DAS, MTHONG LAGS SO, ,BKA'

STZAL PA, KUN DGA' BO, BYANG CHUB SEMS DPA' DRI MA MED KYIS BYIN
PA 'DI BSKAL PA GRANGS MED PA 'BUM PHRAG BRGYAD CUR BLA NA MED PA
YANG DAG PAR RDZOGS PA'I BYANG CHUB KYI PHYIR SPYAD DE,

BSKAL PA GRANGS MED PA 'BUM PHRAG DRUG CUR SPYAD NAS, PHYIS BU MO
'DI 'JAM DPAL GZHON NUR GYUR PAS BLA NA MED PA YANG DAG PAR
RDZOGS PA'I BYANG CHUB TU SEMS BSKYED DO, ,'JAM DPAL

GZHON NUR GYUR PA CI 'DRA BA DE 'DRA BA'I BYANG CHUB SEMS DPA'
BRGYAD KHRI DAG GI SANGS RGYAS KYI ZHING GI YON TAN BKOD PA GANG
DAG YOD PA DE 'DRA BA DAG NI BYANG CHUB SEMS DPA' DRI MA MED

KYIS BYIN PA'I SANGS RGYAS KYI ZHING GI YON TAN BKOD PA GCIG TU
'GYUR RO, ,DE NAS TSE DANG LDAN PA MO'U DGAL GYI BU CHEN POS,
BYANG CHUB SEMS DPA' DRI MA MED KYIS BYIN PA LA 'DI SKAD

CES SMRAS SO, ,RIGS KYI BU KHYOD DE LTAR YUN RING DU BLA NA MED
PA YANG DAG PAR RDZOGS PA'I BYANG CHUB KYI PHYIR SPYOD SPYOD NA,
CI'I PHYIR KHYOD KYIS DE'I TSE BUD MED KYI DNGOS PO LAS MA
BSGYUR,


@439A *, ,BYANG CHUB SEMS DPA' DRI MA MED KYIS BYIN PAS SMRAS PA,
GNAS BRTAN MO'U DGAL GYI BU CHEN PO NI RDZU 'PHRUL DANG LDAN PA
RNAMS KYI MCHOG TU BSTAN PA

YIN LA, BTZUN PA KHYOD CI'I PHYIR SKYES PA'I LUS LAS MI BSGYUR,
GNAS BRTAN MO'U DGAL GYI BU CHEN PO CANG MI SMRA BAR GYUR TO, ,DE
NAS BYANG CHUB SEMS DPA' SEMS DPA' CHEN

PO DRI MA MED KYIS BYIN PAS MO'U DGAL GYI BU CHEN PO LA 'DI SKAD
CES SMRAS SO, ,BTZUN PA MO'U DGAL GYI BU CHEN PO, BUD MED KYI LUS
KYIS BYANG CHUB MNGON PAR RDZOGS PAR 'TSANG

RGYA BA YANG MA YIN, SKYES PA'I LUS KYIS BYANG CHUB MNGON PAR
RDZOGS PAR 'TSANG RGYA BA YANG MA YIN NO, ,DE CI'I PHYIR ZHE NA,
BYANG CHUB NI MA SKYES TE, DE NI LUS SAM SEMS KYIS MNGON

PAR RDZOGS PAR 'TSANG RGYA BAR MI NUS PA'I PHYIR RO, ,DE NAS BCOM
LDAN 'DAS LA BYANG CHUB SEMS DPA' 'JAM DPAL GYIS 'DI SKAD CES
GSOL TO, ,BCOM LDAN 'DAS, 'DI

LTAR BYANG CHUB SEMS DPA' DRI MA MED KYIS BYIN PA 'DI ZAB MO LA
MOS PA NI NGO MTSAR LAGS SO, ,BCOM LDAN 'DAS KYIS BKA' STZAL PA,
'JAM DPAL, 'DI LTAR BYANG CHUB SEMS

DPA' DRI MA MED KYIS BYIN PA 'DIS SANGS RGYAS BYE BA PHRAG DRUG
CU'I THAD NAS TSANGS PAR SPYOD PA SPYAD DO, ,STONG PA NYID KYI
TING NGE 'DZIN BSGOMS SO, ,BSKAL PA BRGYAD CUR MI SKYE BA'I


@439B CHOS LA BZOD PA BSGOMS SO, ,SANGS RGYAS BYE BA PHRAG SUM CU
DANG, BYANG CHUB SEMS DPA' ZAB MO'I TSUL DANG LDAN PA RNAMS LA
SHES RAB KYI PHA ROL TU PHYIN PA YONGS SU DRIS SO, ,SANGS

RGYAS BYE BA KHRAG KHRIG PHRAG BRGYAD CU LA NA BZA' DANG, ZHAL
ZAS KYIS BKUR STI BYAS SO, ,SPOBS PA RNAM PAR NGES PA BSTAN PA'I
CHOS KYI RNAM GRANGS 'DI YANG YONGS SU DRIS SO, ,'JAM

DPAL, RIGS KYI BU'AM RIGS KYI BU MO GANG GIS STONG GSUM GYI STONG
CHEN PO'I 'JIG RTEN GYI KHAMS GANGG'A'I KLUNG GI BYE MA SNYED DAG
RIN PO CHE SNA BDUN GYIS RAB TU BKANG STE, DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS RNAMS
LA DBUL BA PHUL BA BAS, ,RIGS KYI BU'AM RIGS KYI BU MO GANG GIS
CHOS KYI RNAM GRANGS 'DI NYAN TAM, LEN TAM,

'DZIN TAM, 'CHANG NGAM, KLOG GAM, KUN CHUB PAR BYED DAM, GZHAN
DAG LA YANG RGYA CHER RAB TU STON NA, 'DI NI DE BAS CHES BSOD
NAMS MANG DU BSKYED DO, ,DE CI'I PHYIR ZHE NA, BSGRUB

PA 'DI NI BYANG CHUB 'THOB PAR BYED PA'I PHYIR RO, ,DE NAS YANG
BCOM LDAN 'DAS KYIS 'JAM DPAL GZHON NUR GYUR PA LA BKA' STZAL PA,
'JAM DPAL KHYOD KYIS CHOS KYIS RNAM GRANGS 'DI

GZUNG ZHIG ,CHONGS SHIG ,LHOGS SHIG ,KUN CHUB PAR GYIS SHIG
,GZHAN DAG LA YANG RGYA CHER YANG DAG PAR RAB TU STON CIG ,DE NAS
BCOM LDAN 'DAS LA 'JAM DPAL GZHON NUR


@440A *, ,GYUR PAS 'DI SKAD CES GSOL TO, ,BCOM LDAN 'DAS CHOS KYI
RNAM GRANGS 'DI'I MING CI LAGS, 'DI JI LTAR GZUNG BAR BGYI, BCOM
LDAN 'DAS KYIS

BKA' STZAL PA, 'JAM DPAL, DE'I PHYIR CHOS KYI RNAM GRANGS 'DI
SPOBS PA RNAM PAR NGES PA BSTAN PA ZHES BYA BAR GZUNG ZHIG
,GZUNGS KYI RDO RJE'I TSIG CES BYA BAR YANG GZUNG ZHIG ,

BYANG CHUB SEMS DPA'I SDE SNOD CES BYA BAR YANG GZUNG ZHIG ,DRI
MA MED KYIS BYIN PAS ZHUS PA ZHES BYA BAR YANG GZUNG ZHIG ,BCOM
LDAN 'DAS KYIS CHOS KYI RNAM GRANGS 'DI BSTAN PA

NA; LHA DANG MI'I SKYE DGU LAS SROG CHAGS KHRAG KHRIG PHRAG
BRGYAD CU BLA NA MED PA YANG DAG PAR RDZOGS PA'I BYANG CHUB TU
NGES PAR GYUR TO, ,DE NAS BCOM LDAN 'DAS LA BYANG CHUB SEMS

DPA' SPOBS PA BRTZEGS KYIS 'DI SKAD CES GSOL TO, ,BCOM LDAN 'DAS,
BYANG CHUB SEMS DPA' DRI MA MED KYIS BYIN PA JI SRID CIG NA BLA
NA MED PA YANG DAG PAR RDZOGS PA'I BYANG

CHUB MNGON PAR RDZOGS PAR 'TSANG RGYA BAR 'GYUR, BCOM LDAN 'DAS
KYIS BKA' STZAL PA, RIGS KYI BU, BYANG CHUB SEMS DPA' DRI MA MED
KYIS BYIN PA 'DI BSKAL PA BRGYA STONG PHRAG

GRANGS MED PA BGRANG BA LAS 'DAS PA NA, SANGS RGYAS KYI ZHING
NYAN THOS DANG, RANG SANGS RGYAS RNAMS MED PA, TSE'I TSAD DPAG TU
MED PA, BYANG CHUB SEMS DPA'I DGE 'DUN DPAG


@440B TU MED PA DANG LDAN PA, LHA'I LONGS SPYOD PAS SHIN TU LHAG
PA DANG LDAN PA, YON TAN DPAG TU MED PA BKOD PA ZHES BYA BAR DE
BZHIN GSHEGS PA DGRA BCOM PA YANG DAG PAR RDZOGS PA'I SANGS

RGYAS BZHAD CING 'DZUM PA DRI MA MED PA TOG GI RGYAL PO ZHES BYA
BAR 'GYUR RO, ,DE NAS BYANG CHUB SEMS DPA' DRI MA MED KYIS BYIN
PAS BCOM LDAN 'DAS LAS MNGON SUM DU LUNG BSTAN PA

THOS NAS, DGA' BA DANG MCHOG TU DGA' BA DES TA LA BYE BA PHRAG
BRGYAD CU SRID DU NAM MKHA' LA MNGON PAR 'PHAGS TE, SANGS RGYAS
KYI ZHING STONG 'OD KYIS KHYAB PAR BYAS NAS, BCOM

LDAN 'DAS KYI DBU'I GTZUG GI STENG DU RIN PO CHE'I GDUGS DPAG
TSAD BRGYAD KHRI BZHI STONG YOD PA BYIN GYIS BRLABS TE, RIN PO
CHE'I GDUGS DES STONG GSUM GYI STONG CHEN PO'I 'JIG RTEN

GYI KHAMS 'DI KHEBS SO, ,DE YANG NAM MKHA' DE NYID NA RDZU 'PHRUL
DPAG TU MED PA BYAS NAS PHYOGS BCU'I SANGS RGYAS GANGG'A'I KLUNG
GI BYE MA SNYED DAG LA BSTOD CING PHYAG 'TSAL TE BSTI STANG

BYAS NAS NAM MKHA' DE LAS BABS TE, BCOM LDAN 'DAS LA LAN STONG
BSKOR BA BYAS NAS PHYOGS GCIG TU 'DUG GO ,DE NAS BRAM ZE TSANGS
PA'I LHA LA SOGS PA BRAM ZE LNGA BRGYA PO DE DAG

GIS BYANG CHUB SEMS DPA' DRI MA MED KYIS BYIN PA'I RDZU 'PHRUL
GYI CHO 'PHRUL YANG MTHONG, LUNG BSTAN PA YANG THOS NAS TSIM
ZHING MGU NAS YI RANGS TE, RAB TU DGA' NAS BDE BA DANG YID BDE


@441A *, ,BA SKYES TE, BCOM LDAN 'DAS GA LA BA DE LOGS SU THAL MO
SBYAR BA BTUD NAS SGRA SKAD MTHUN PAR BCOM LDAN 'DAS LA TSIGS SU
BCAD DE GSOL PA, GANG

DAG SANGS RGYAS GUS MCHIS DANG, ,GANG DAG SANGS RGYAS CHOS SLAD
DU, ,BLO NI SHIN TU NGES GYUR PA, ,DE DAG RNYED PA CHEN PO RNYED,
,SNGON CHAD SDIG PA'I LAS BGYIS PAS, ,BDAG CAG BRAM

ZE'I KHYIM DU SKYES, ,STON PA'I NYAN THOS MTHONG GYUR NA, ,BKRA
MI SHES ZHES TSIG TU BRJOD, ,SANGS RGYAS SRAS DAG MTHONG GYUR
NAS, ,BKRA MI SHIS ZHES BGYIS PA YI, ,TSIG TU BRJOD

PA GANG MCHIS PA, ,BTZUN PA NONGS PAR BSHAGS PAR BGYID, ,TSOGS
KYI RGYAL PO MCHOG GYUR PA, ,SANGS RGYAS GANG DAG MA MTHONG BA,
,MI DE DAG GIS NONGS PA RNYED, ,DE DAG KHA ZAS

NGAN PA BTZAL, ,DRI MED BYIN PAS MCHOD SBYIN SLAD, ,BDAG CAG
MGRON DU BOS PAR GYUR, ,STON PA'I NYAN THOS RNAMS MTHONG NAS, ,MA
GUS PAS NI SDOD CING MCHIS, ,DE LA BDAG

CAG RNAMS KYIS DRIS, ,KHYOD KYIS 'DREN PA GANG NA MTHONG, ,DES
SMRAS BTZAS NAS ZHAG BDUN NAS, ,KHO MOS SANGS RGYAS MTSAN THOS
MCHIS, ,DE YIS SANGS RGYAS BSNGAGS MANG BA, ,DE

BZHIN GZHAN DU MI 'GYUR BRJOD, ,DE YI TSIG THOS BDAG CAG KUN,
,BYANG CHUB MCHOG TU YANG DAG ZHUGS, ,BDAG CAG SNGON GYI BSOD
NAMS DANG, ,SANGS RGYAS ZHES BGYI'I SGRAS


@441B BSKUL BAS, ,SH'AKYA SENG GE'I ZHABS LA NI, ,PHYAG BGYI'I
SLAD DU LHAGS PA LAGS, ,RDZOGS PA'I SANGS RGYAS MTHONG PHYAG
BGYIS, ,CHOS KYI DAM PA THOB PAR GYUR, ,RKANG GNYIS DAM PA 'DI
MTHONG

BAS; ;BDAG CAG SDUG BSNGAL KUN LAS GROL, ,SKYOB PA SH'AKYA SENG
GE YIS, ,CHOS GANG BSHAD PA MDZAD PA RNAMS, ,SANGS RGYAS CHOS KYI
DON SLAD DU, ,BDAG CAG DE LA SLOB PAR BGYID, ,SANGS

RGYAS CHOS THOB BGYI SLAD DU, ,BYANG CHUB SPYOD PA THOS GYUR NAS,
,BDAG CAG YANG DAG NAN TAN GYIS, ,SPYOD PA DE LA BSLAB PAR BGYI,
,BYANG CHUB SEMS DPA'I SPYOD GANG DANG, ,LAM DANG SGO YANG

BSTAN PA LA, ,NAN TAN GYIS NI GNAS PAR BGYI, ,'JIG RTEN RNAMS KYI
MCHOD RTEN GYUR, ,DE DAG LHAG PA'I BSAM MKHYEN NAS, ,THUB PAS DE
TSE 'DZUM PA MDZAD, ,THUB CHEN LUNG BSTAN MDZAD

GSOL ZHES, ,SANGS RGYAS LA NI KUN DGAS ZHUS, ,BCOM LDAN 'DAS KYIS
KUN DGA' LA, ,'DI SKAD CES NI BKA' STZAL TO, ,BRAM ZE LNGA BCU
'DI DAG DANG, ,BRAM ZE TSANGS PA'I LHA DE DANG,,

DE KUN BSKAL PA GCIG GI TSE, ,RNAM PAR 'DREN PA SANGS RGYAS
'GYUR, ,SANGS RGYAS LNGA BRGYA THAM PA LA, ,TSE RABS SNGA MAR
MCHOD BYAS PA, ,DE NAS PHYIN CHAD SPYOD TSE YANG, ,SANGS RGYAS
BYE BA

MTHONG BAR 'GYUR, ,BSKAL PA BYE BA BRGYAD CUR NI, ,DE DAG NGAN
'GROR 'GRO MI 'GYUR, ,DE DAG BSKAL PA RE RER YANG, ,SANGS RGYAS
BYE BA MTHONG BAR 'GYUR, ,DE DAG BSKAL PA GCIG DE LA, ,


@442A *, ,RKANG GNYIS RNAMS KYI MCHOG 'GYUR TE, ,'OD BYED CES
BYA'I BSKAL GCIG LA, ,TSANGS PA'I SGRA ZHES BYA BAR 'GYUR, ,DE
DAG TSE TSAD MTSUNGS 'GYUR TE, ,BSKAL

PA BYE BA BRGYAD CU THUB, ,ZHING MTSUNGS DGE 'DUN MTSUNGS 'GYUR
TE, ,DGE SLONG BYE BA BRGYAD CU YOD, ,SEMS CAN RNAMS KYI DON
SPYOD CING, ,CHOS 'DI LA YANG SPYAD BYAS NAS, ,DE DAG

THAMS CAD MTHAR BGYIS SU, ,MYA NGAN 'DAS PA ZHI BA 'THOB, ,BCOM
LDAN 'DAS KYIS DE SKAD CES BKA' STZAL NAS, BYANG CHUB SEMS DPA'
SPOBS PA BRTZEGS DANG, BYANG CHUB SEMS

DPA' DRI MA MED KYIS BYIN PA DANG, 'JAM DPAL GZHON NUR GYUR PA
DANG, BRAM ZE DE DAG DANG, RGYAL PO GSAL RGYAL DANG, NYAN THOS
CHEN PO DE DAG DANG, LHA DANG, MI DANG, LHA MA YIN

DANG; DRI ZAR BCAS PA'I 'JIG RTEN YI RANGS TE, BCOM LDAN 'DAS
KYIS GSUNGS PA LA MNGON PAR BSTOD DO, ,'PHAGS PA DKON MCHOG
BRTZEGS PA CHEN PO'I CHOS KYI RNAM GRANGS LE'U

STONG PHRAG BRGYA PA LAS, DRI MA MED KYIS BYIN PAS ZHUS PA ZHES
BYA BA'I LE'U STE, 'DUS PA SUM CU RTZA GSUM PA RDZOGS SO,, ,,RGYA
GAR GYI MKHAN PO DZI NA MI TRA DANG, SU RENDRA

BO DHI DANG, ZHU CHEN GYI LO TZTSA BA BANDE YE SHES SDES BSGYUR
CING ZHUS TE GTAN LA PHAB PA,, 
