@248A ,,RGYA GAR SKAD DU, A'ARYA BHA DRA
KA R'A T'I N'A MA S'U TRA, BOD SKAD DU, 'PHAGS PA MTSAN MO BZANG
PO ZHES BYA


@248B BA'I MDO, SANGS RGYAS DANG, BYANG CHUB SEMS DPA' THAMS CAD
LA PHYAG 'TSAL LO, 'DI SKAD BDAG GIS THOS PA DUS GCIG NA, BCOM
LDAN 'DAS RGYAL PO'I

KHAB NA 'OD MA'I TSAL BYA KA LAN DA KA GNAS PA NA BZHUGS TE, DE'I
TSE DGE SLONG ZHIG RGYAL PO'I KHAB KYI CHU TA BO TA'I 'GRAM NA
'DUG GO ,DE NAS LHA KHA DOG MCHOG

DANG LDAN PA ZHIG NAM SROS NAS DGE SLONG DE GA LA BA DER SONG STE
PHYIN NAS, CHU TA BO TA'I 'GRAM THAMS CAD SNANG BA RGYA CHEN POS
KHYAB PAR SNANG BAR BYAS TE, DGE SLONG

DE LA 'DI SKAD CES SMRAS SO, ,DGE SLONG KHYOD KYIS MTSAN MO BZANG
PO'I MDO SDE SHES SAM, DES 'DI SKAD CES SMRAS SO, ,LHA; BDAG GIS
NI MTSAN MO BZANG PO'I

MDO SDE MA 'TSAL NA, LHA KHYOD KYIS MTSAN MO BZANG PO'I MDO SDE
MKHYEN TAM, MI MKHYEN, DES 'DI SKAD CES SMRAS SO, ,DGE SLONG,
BDAG GIS KYANG MTSAN MO BZANG

PO'I MDO SDE MI SHES SO, ,LHA; 'O NA MTSAN MO BZANG PO'I MDO SDE
'TSAL BA DA LTAR SU MCHIS, DES DI SKAD CES SMRAS SO, ,RGYAL PO'I
KHAB KYI 'OD MA'I TSAL

BYA KA LAN DA KA GNAS PA 'DI NA BCOM LDAN 'DAS BZHUGS KYI, KHYOD
BCOM LDAN 'DAS KYI THAD DU SONG LA ZHUS TE, BCOM LDAN 'DAS KYIS
DE KHYOD LA JI LTAR LUNG


@249A *, ,BSTAN PA DE BZHIN DU GZUNG LA BRTZON PAR GYIS SHIG CES
SMRAS NAS, LHA DE DE NYID DU MI SNANG BAR GYUR TO, ,DE NAS DGE
SLONG DE NANG PAR

LANGS NAS BCOM LDAN 'DAS GA LA BA DER SONG STE PHYIN NAS, BCOM
LDAN 'DAS KYI ZHABS LA MGO BOS PHYAG BTZAL TE PHYOGS GCIG TU 'DUG
GO ,PHYOGS GCIG

TU 'DUG NAS DGE SLONG DES BCOM LDAN 'DAS LA 'DI SKAD CES GSOL TO,
,BTZUN PA, MDANG DGUNG RMONGS NAS BDAG GI DER LHA KHA DOG MCHOG
DANG LDAN PA ZHIG

BDAG GA LA BA DER MCHIS TE, CHAB TU BO TA'I 'GRAM THAMS CAD SNANG
BA CHEN POS KHYAB PAR SNANG BAR BGYIS NAS BDAG LA 'DI SKAD
MCHI'O, ,DGE SLONG KHYOD KYIS MTSAN

MO BZANG PO'I MDO SDE SHES SAM, BDAG GIS DE LA 'DI SKAD CES BGYIS
SO, ,LHA; BDAG GIS NI MTSAN MO BZANG PO'I MDO SDE MA 'TSAL NA,
LHA KHYOD KYIS LHA

MTSAN MO BZANG PO'I MDO SDE MKHYEN TAM, MI MKHYEN, DE 'DI SKAD
CES MCHI'O, ,DGE SLONG, BDAG GIS KYANG MTSAN MO BZANG PO'I MDO
SDE MI SHES SO, ;LHA; 'O

NA MTSAN MO BZANG PO'I MDO SDE 'TSAL BA DA LTAR SU MCHIS, DE 'DI
SKAD CES MCHI'O, ,RGYAL PO'I KHYAB KYI 'OD MA'I TSAL BYA KA LAN
DA KA GNAS PA NA BCOM


@249B LDAN 'DAS BZHUGS KYI, KHYOD BCOM LDAN 'DAS KYI THAD DU SONG
LA ZHUS TE, BCOM LDAN 'DAS KYIS DE KHYOD LA JI LTAR LUNG BSTAN PA
DE BZHIN DU GZUNG LA BRTZON PAR

GYIS SHIG CES SMRAS NAS, LHA DE DE NYID DU MI SNANG BAR GYUR TO,
,BTZUN PA, BCOM LDAN 'DAS DE'I SLAD DU BDAG 'DI'I DON YONGS SU
ZHU'O, ,BCOM LDAN 'DAS

KYIS BKA' STZAL PA, DGE SLONG KHYOD KYIS LHA DE SHES SAM, DGE
SLONG DES GSOL PA, BTZUN PA, BDAG GIS LHA DE MA 'TSAL TO, ,BCOM
LDAN 'DAS KYIS

BKA' STZAL PA, LHA'I BU DE NI SUM CU RTZA GSUM GYI LHA RNAMS KYI
SDE DPON TE, TZANDAN ZHES BYA'O, ,DGE SLONG DES GSOL PA, BTZUN
PA, BDAG MTSAN MO BZANG

PO'I MDO SDE THOS PAR 'TSAL LO, ,BCOM LDAN 'DAS KYIS BKA' STZAL
PA, DGE SLONG KHYED DE'I PHYIR LEGS PAR RAB TU NYON LA YID LA
ZUNGS SHIG DANG, NGAS KHYOD LA

BSHAD PAR BYA'O, ,DGE SLONG, CHOS GSUM DANG LDAN NA, DGE SLONG,
MTSAN MO BZANG PO'I MDO SDE LA GNAS PA ZHES BYA'O, ,GSUM GANG ZHE
NA, 'DI LTA STE, 'DAS

PA LA RJES SU PHRAD PAR MI BYED PA DANG, MA'ONGS PA LA RE BA MED
PA DANG, DA LTAR BYUNG BA'I CHOS RNAMS KYIS MI 'PHROGS PAR GNAS
PA'I CHOS CAN TE, CHOS GSUM


@250A *, ,PO DE DAG DANG LDAN NA, DGE SLONG, MTSAN MO BZANG PO'I
MDO SDE LA GNAS PAR ZHES BYA'O, ,BCOM LDAN 'DAS KYIS DE SKAD CES
BKA' STZAL

TE; BDE BAR GSHEGS PAS DE SKAD GSUNGS NAS, STON PAS GZHAN YANG
'DI SKAD GSUNG NGO, ,'DAS LA RJES SU PHRAD MI BYED, ,MA 'ONGS PA
LA RE BA MED, ,

'DAS PA GANG YIN DE 'GAGS TE, ,MA 'ONGS DE NI MA PHYIN PA'O,
,GANG DAG DA LTAR BYUNG BA'I CHOS, ,DE DANG DE LA RAB BLTAS NAS,
,RNAM PAR RTOG PAS MI 'PHROGS

PAR; ;DE DAG THAMS CAD KHYONG DU CHUD, ,SANG TZAM SHI YANG SU
SHES KYI, ,DE RING NYID DU BRTUN TE BYA, ,'CHI BDAG SDE CHEN DE
DANG NI, ,BDAG TU BSHES PA MA YIN

NO; ;SEMS CAN KUN DANG SROG CHAGS KUN, ,'BYUNG PO KUN DANG THAMS
CAD KYANG, ,BDE BA 'BA' ZHIG GRUB GYUR TE, ,THAMS CAD NYON MONGS
MED PAR SHOG ,

THAMS CAD BZANG PO MTHONG GYUR TE, ,GANG YANG SDIG PAR MA GYUR
CIG ,DE LTAR GNAS SHING RAB BRTZON LA, ,NYIN MTSAN SNYOMS LAS MED
PAS NA, ,DE PHYIR MTSAN

MO BZANG PO YI, ,MDO SDE THUB PAS RTAG TU GSUNGS, ,DE NAS BCOM
LDAN 'DAS KYIS SEMS CAN THAMS CAD RJES SU GZUNG BA'I PHYIR MTSAN
MO BZANG PO'O


@250B MDO 'DI BSHAD NAS 'GRO LDING BA'I GSANG SNGAGS KYI GZHI 'DI
DAG GSUNGS SO, ,TADYA TH'A, BHI NI BHA RA DI, BI RI NI, BI RI NI,
BUDDHA MA HAR T'AN DHE, MA NI NI MI NA NI,

NI NI NI NI, TI TI TI TI TI, BHI RA TI, GOO RI, GANDHA RI, TZAndA
LI, MA TANG GI ,PU KA SI, BRAMHA NI, DRA MI dI, DRA MI dI, SH'A
BHA DI, SA D'A LAMBHE, HI N'A MA TYA MA AUDA TA RA

NI; MA HO LA NA, DA LA BHA NE, DA L'A BHA DRE, MAH'A DA L'A NI,
TZA L'A NI, AU SHE TZAKRA BHA KI, MAH'A TZAKRA BHA KI, SHA BA RI,
SHA BA RI, MAH'A SHA BA RI, BHU TZID GI NI, BHU TZID

RING GI NI, NI MI NI MING GI NI, NI MIN DHA RI BHU TA NI SV'AH'A,
TADYA TH'A, AE TU TU TU, NA TU MIRNI, KERNI AING KU, SUD TA RI
TZA LA, NAR TA, NAR MA LU LU, GA LU

LU; AA PA TRA NO NI, SHO KA NIR, BHA RA DHA SA LE, TA RA KRE TA
RE DH'A TU, NOD TU, TA LA L'A LU, BA TA BHA TI, YA BHA TI YE
SV'AH'A, TDYA TH'A, AE RA K'A TE, NA

RA K'A TE, BAm SU KA ,BA YEE YE, KA PO TA KA PA YEE YE TA BHO TA
ZHE SV'AH'A, DGE SLONG, RIGS KYI BU'AM, RIGS KYI BU MO GANG LA LA
ZHIG GIS SEMS CAN THAMS

CAD RJES SU GZUNG BA'I PHYIR MTSAN MO BZANG PO'I MDO SDE 'DI'I
DON DANG, TSIGS DANG, TSIGS SU BCAD PA DANG, 'GRO LDING BA'I
SNGAGS KYI GZHI 'CHANG NGAM, 'DZIN TAM,


@251A *, ,KLOG GAM, YID LA BYED DAM, KUN CHUB PAR BYED DAM, GZHAN
DAG LA'ANG RGYA CHER YANG DAG PAR STON NA, DE'I LUS LA MES MI
TSUGS PAR 'GYUR, DUG

GIS MI TSUGS PA YIN, RGYAL PO'I CHAD PAS MA YIN, RKUN PO'I CHAD
PAS MA YIN TE, DUS MA YIN PAR 'CHI BA'I DUS BYED PAR YANG MI
'GYUR ZHING NGES PAR MYA NGAN LAS 'DAS

PAR NYE BAR 'GRO BAR 'GYUR RO, ,GANG DANG GANG DU SKYES PAR YANG,
MTSAN MO BZANG PO'I MDO BKLAG NA, ,SKYE BA DRAN DANG DGRA BCOM
DANG, ,DBANG PHYUG TU YANG NGES PAR 'GYUR, ,

LAN GCIG GIS NI GNAS KUN TU, ,DUS MIN 'CHI DANG BAR MA DOR, ,BDAG
GIS BDAG LA MI SBYOR BAR, ,DUS MIN 'CHI DANG CHOS MA YIN, ,SEMS
CAN THAMS CAD SRUNG

ZHING SEL, ,NAD DANG MYA NGAN 'JIGS SKYE DANG, ,RMI LAM MI SHIS
MYA NGAM DU, ,BRJOD NA DPAL DU BYED PA 'GYUR, ,GANG GIS BRIS TE
SKYES PA DANG, ,BUD MED LUS LA BTAGS

NA NI; ;SKAL PA BZAR DANG GZI BRJID DANG, ,DE YI DPAL YANG SKYE
BAR 'GYUR, ,LUS DANG NGAG DANG YID KYIS SU, ,MI DGE CUNG ZAD GANG
BYAS PA, ,DE DAG THAMS CAD BZANG PO'I

MDOS, ,DUS MA YIN PAR 'CHI LAS SKYOB, ,RGYAL PO CHU DANG ME DANG
GLOG ,CHOM PO NAD DANG DGRA DAG DANG, ,G-YUL SPROD PA DANG 'THAB
PA YANG, ,BZANG PO DRAN NA SKYOB PAR


@251B BYED; ;RIG PA BZANG PO 'DI DANG NI, ,GSANG SNGAGS 'DI DAG
RTAG BRJOD NA, ,MI DAG MI ZHUM DUS KUN TU, ,DE BAS 'DI NI YID
KYIS BRJOD, ,'DAS PA DANG, MA BYON PA DANG, DA

LTAR BYUNG BA'I DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RNAMS LA PHYAG 'TSAL LO, ,PHYAG 'TSAL NAS
RIG SNGAGS 'DI DAG BRJOD PAR BYA STE,

RIG SNGAGS 'DIS BDAG 'BYOR PAR GYUR CIG ,TADYA TH'A, NI MI NI MI
NA DHA RA, TI MI TI MING GA LI, TREE LO KA AA BA LO KA NI, TRA
SHU LA DHA RA nI, AA KU PA NI, KRi M'I KRI TI, KI LI KI LI,

KUD TO KUD TO, ,KUD TO KUD SI, KURTI KU PI TI, BDAG DANG, SEMS
CAN THAMS CAD LAG NA RDO RJE DANG LHAN CIG TU 'JIGS PA THAMS CAD
DANG, NAD THAMS CAD DANG, DUG THAMS CAD

DANG; RIMS THAMS CAD DANG, GDON THAMS CAD DANG, GDUG PAS ZIN PA
THAMS CAD DANG, CHOM RKUN THAMS CAD DANG, MI DANG, MI YIN PA
THAMS CAD DANG, 'JIGS PA DANG,

GNOD PA DANG, NAD 'GO BA THAMS CAD DANG, 'THAB PA DANG, RNYOG PA
DANG, SDIG PA DANG, RTZOD PA DANG, 'GYED PA DANG, MTSANG 'DRU BA
THAMS CAD DANG, LUS DANG, NGAG DANG,

YID KYIS NGAN PAR SPYAD PA THAMS CAD DANG, THAMS CAD DU 'JIGS PA
THAMS CAD LAS SRUNG SHIG, SRUNGS SHIG ,TADYA TH'A, HI LI, MI LI,
TZI LI, AI LI, MI LI, PI SHA TZI


@252A *, ,P'ARnA SHA BA TI, TZI LI TZI LI SV'AH'A, BCOM LDAN 'DAS
KYIS DE SKAD CES BKA' STZAL NAS, DGE SLONG DE DAG DANG, THAMS CAD
DANG LDAN PA'I 'KHOR DE

DAG DANG; LHA DANG, MI DANG, LHA MA YIN DANG, NAM MKHA' LDING
DANG, DRI ZA DANG, MI'AM CI DANG, LTO 'PHYE CHEN PO DANG, GNOD
SBYIN CHEN PO DANG, SRIN PO DANG, YI DVAGS

DANG; SHA ZA DANG BCAS PA'I 'JIG RTEN YI RANGS TE, BCOM LDAN 'DAS
KYIS GSUNGS PA LA MNGON PAR BSTOD DO, ,'PHAGS PA MTSAN MO BZANG
PO ZHES BYA BA'I MDO RDZOGS

SO;; 
