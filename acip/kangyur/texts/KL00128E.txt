@269B ,,RGYA GAR SKAD DU, A'ARYA DHARMA T'A SVA BH'A
WA SH'U N+YA TA AA TZA LA PRA TI SARBA A'A LO KA S'U TRA, BOD
SKAD DU, 'PHAGS PA CHOS NYID RANG GI NGO BO STONG PA NYID LAS

MI G-YO BAR THA DAD PAR THAMS CAD LA SNANG BA'I MDO, SANGS RGYAS
DANG BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA DUS GCIG

NA; BCOM LDAN 'DAS RI DVAGS KYI RGYAL PO'I CHOS KYI KHANG PA NA
YE SHES KYI KHYAD PAR LAS GRUB PA'I RIN PO CHE SNA TSOGS KYI KHRI
CHEN PO BSHAMS PA LA CHOS NYID RANG GI NGO BO NYID

JI LTA BA LAS MI G-YO BAR BZHUGS SO, ,DE'I TSE GNAS DER BYANG
CHUB SEMS DPA' CHEN PO TSAD MED GRANGS MED PA DAG KYANG 'DUS, LHA
DANG, MI DANG, LHA MA YIN LA SOGS PA


@270A *, ,'KHOR PHAL PO CHE THAMS CAD KYANG 'DUS PAR GYUR TO, ,DE
NAS 'KHOR 'DUS PA THAMS CAD KYIS BCOM LDAN 'DAS LA YANG DANG YANG
DU BSKOR BA BYED

CING PHYAG BTZAL TE RANG RANG GI PHYOGS PHYOGS SU 'DUG STE MCHOD
PA'I MCHOG THAMS CAD KYIS MCHOD PAR BYED, BSTI STANG DU BYED, RI
MOR BYED PA LA YID SKYO BAR MI BYED DE, CHOS

NYAN PAR BRTZAMS TE MGO BTUD NAS 'DUG PAR GYUR TO, ,DE'I TSE BCOM
LDAN 'DAS NI RNAM GRANGS DANG DBYE BA'I CHOS LA RTOG PAR MI MDZAD
KYANG SMON LAM DANG THUGS RJE'I BYIN

GYI RLABS KYIS 'KHOR RNAMS KYI SO SO'I MOS PA DANG BSAM PA JI LTA
BA BZHIN DU GSUNG SGROGS BAR SNANG STE, BCOM LDAN 'DAS NI BDAG LA
CHOS STON TE, GZHAN DAG LA NI MA

YIN NO SNYAM MO, ,DE'ANG 'KHOR PHAL PO CHE DE DAG LAS KYANG KHA
CIG GIS NI JI LTAR SNANG BA BZHIN DU YOD PA'I CHOS STON TO SNYAM
STE, DE LA NGES PAR 'DZIN CING RTOG PAR BYED DO, ,

KHA CIG GIS NI CHOS THAMS CAD SEMS TZAM LAS MA GTOGS PAR GZHAN
MED PA'I CHOS STON TE SNYAM STE, DE LA NGES PAR 'DZIN CING RTOG
PAR BYED DO, ,KHA CIG GIS NI SEMS

NYID KYANG MA SKYES PA YIN PAR BDAG CAG LA CHOS STON TO SNYAM
STE, DE LA NGES PAR 'DZIN CING RTOG PAR BYED DO, ,KHA CIG GIS NI
CHOS THAMS CAD SGYU MA BZHIN DU SNANG ZHING SGYU MA


@270B BZHIN DU MA GRUB PA'I CHOS STON TO SNYAM STE, DE LA NGES
PAR 'DZIN CING RTOG PAR BYED DO, ,KHA CIG GIS NI CHOS THAMS CAD
RANG BZHIN GYIS MA SKYES PA, NGO BO NYID KYIS MI GNAS PA, LAS
DANG

BYA BA'I MTHA' THAMS CAD DANG BRAL BA RTOG PA DANG RTOG PA'I YUL
LAS 'DAS PA, THOG MA MED PA'I DUS NAS SPROS PA RNAM PAR DAG PA'I
CHOS STON TO SNYAM STE, DE LA NGES PAR 'DZIN CING

RTOG PAR BYED DO, ,DE NAS BCOM LDAN 'DAS CHOS NYID RANG GI NGO BO
NYID JI LTA BA LAS MI G-YO BAR BZHUGS PA DE LAS SNYING RJE DANG
LDAN PA'I SKUR BYAS NAS 'KHOR 'DUS PA DE DAG GI LTA

BA THA DAD PAR GYUR PA'I RTOG PA'I MUN PA SEL BA ZHES BYA BA'I
'OD ZER LJAGS KYI DBANG PO LAS SPROS TE, 'OD ZER DES PHYOGS BCU
THAMS CAD SNANG BAR BYAS NAS 'KHOR DE NA BYANG CHUB

SEMS DPA' 'JAM DPAL 'DUG PAR GYUR PA LA BSKUL BAS BYANG CHUB SEMS
DPA' 'JAM DPAL GYIS 'KHOR PHAL MO CHE'I RTOG PA LNGA PO THA DAD
PAR GYUR PA SEMS KYIS SHES

NAS; CI'I PHYIR CHOS THAMS CAD KYI GZHI GCIG LA LTA BA DANG MOS
PA THA DAD PAR GYUR SNYAM STE, BDAG GIS BCOM LDAN 'DAS LA ZHU PAR
BYA'O SNYAM PA DANG, 'OD ZER DE DAG

BCOM LDAN 'DAS KYI LJAGS KYI DBANG PO LA SLAR 'DUS PAR GYUR TO,
,DE NAS BCOM LDAN 'DAS LA BYANG CHUB SEMS DPA' 'JAM DPAL GYIS 'DI
SKAD CES GSOL TO, ,


@271A *, ,BCOM LDAN 'DAS, BCOM LDAN 'DAS NI RNAM GRANGS DANG DBYE
BA'I CHOS LA RTOG PAR MI MDZAD KYANG 'KHOR 'DUS PA 'DI DAG MOS PA
DANG RTOG PA THA DAD

PA 'DI CI LAS GYUR, BCOM LDAN 'DAS, CHOS LA BRTAG PA'I MTHA' LNGA
PO 'DI DAG KUN YANG DAG PA LAGS SAM, 'ON TE KHA CIG NI YANG DAG
PA LAGS LA, KHA CIG NI YANG

DAG PA MA LAGS SAM, BCOM LDAN 'DAS, CHOS LA BRTAG PA'I MTHA' LNGA
PO 'DI DAG GIS RNAM PAR GROL BA THOB PAR MTSUNGS LAGS SAM, BCOM
LDAN 'DAS, CHOS LA

BRTAG PA'I MTHA' LNGA PO 'DI DAG LA GANG ZAG GI RIGS NI MCHIS
LAGS SAM, BCOM LDAN 'DAS, CHOS LA BRTAG PA'I MTHA' LNGA PO 'DI
DAG LA THA DAD PAR SNANG BA'I MTHUN

PA'I DPE NI JI LTAR LAGS, BCOM LDAN 'DAS, CHOS LA BRTAG PA'I
MTHA' LNGA PO 'DI DAG LTAR SO SOR RTOG PA'I GANG ZAG MA 'ONGS
PA'I DUS NA'ANG 'BYUNG BAR 'GYUR BA

LAGS SAM, BCOM LDAN 'DAS, CHOS LA BRTAG PA'I MTHA' LNGA PO 'DI
DAG LA SLOB PA'I GANG ZAG RNAMS DON LAGS PA DANG MA LAGS PAR
RTZOD PAR MI 'GYUR LAGS

SAM; BCOM LDAN 'DAS, 'KHOR 'DUS PA 'DI DAG GI THE TSOM GYI DRA BA
BCAD PA'I SLAD DU BDAG LA BSHAD DU GSOL, DE SKAD CES GSOL PA
DANG, BCOM LDAN 'DAS,


@271B KYIS BKA' STZAL PA, 'JAM DPAL, KHYOD 'DI SKAD DU, BCOM LDAN
'DAS NI RNAM GRANGS DANG DBYE BA'I CHOS LA RTOG PAR MI MDZAD
KYANG 'KHOR 'DUS PA 'DI DAG 'DI LTAR MOS PA DANG RTOG

PA THA DAD PA CI LAS GYUR ZHES ZER BA NI SBYANGS PA DANG MA
SBYANGS PA'I DBANG LAS SHES PA DANG, MOS PA CHE CHUNG LAS GYUR
TE, SANGS RGYAS RNAMS NI SBYANGS PA DANG BSAGS PA DPAG TU

MED PAS RTZOL BA MED PAR CHOS NYID RANG GI NGO BO NYID JI LTA BA
LAS MI G-YO BA GCIG PU YIN TE, 'DI NI SANGS RGYAS THAMS CAD KYI
SPYOD YUL YIN NO, ,CHER SBYANGS PA DANG CUNG ZAD SBYANGS

PA RNAMS KYI NI YANG DAG PA YIN PA DANG MA YIN PA BRGYUD PA LAS
THOB PA STE, DE'I PHYIR NA MOS PA DANG RTOG PA THA DAD PAR 'GYUR
RO, ,'JAM DPAL, KHYOD 'DI SKAD DU, CHOS LA BRTAGS PA'I

MTHA' LNGA PO 'DI DAG KUN YANG DAG PA LAGS SAM, 'ON TE KHA CIG NI
YANG DAG PA LAGS LA, KHA CIG NI YANG DAG PA MA LAGS SAM ZHES ZER
BA NI, CHOS LA BRTAG PA'I MTHA'

LNGA PO 'DI DAG THAMS CAD KYANG YANG DAG PA YIN PAR GZUNG STE,
KHA CIG GIS NI CHOS THAMS CAD JI LTAR SNANG BA BZHIN DU YOD PA'I
CHOS STON TO SNYAM PA'ANG YIN TE, CI'I PHYIR ZHE NA,

'BYUNG BA BZHI DANG DES BYAS PA RNAMS NI THA DAD DU SGYU MA BZHIN
DU YOD PA'I PHYIR RO, ,KHA CIG GIS NI CHOS THAMS CAD NI SEMS TZAM
LAS MA GTOGS PA GZHAN MED PA'I CHOS STON TE,


@272A *, ,SNYAM PA'ANG YIN TE, CI'I PHYIR ZHE NA, CHOS SNA TSOGS
SU 'DOGS PA RNAMS RTAG PA THER ZUG TU BRTAGS PA'I BAG CHAGS SEMS
LA BZHAG PA'I MTHUS DUS

THAMS CAD DU BDAG DANG CHOS RNAMS SU SNANG BA THA SNYAD TZAM DUS
NANG YANG DON DU RANG BZHIN MED DE, SEMS TZAM LAS MED PA'I PHYIR
RO, ,KHA CIG GIS NI SEMS NYID KYANG MA SKYES

BA YIN PAR BDAG CAG LA CHOS STON TO SNYAM PA'ANG YIN TE, CI'I
PHYIR ZHE NA, 'DI LA DBYIBS SAM, KHA DOG GAM, DUS GSUM MAM, MTHA'
DBUS MED PA'I PHYIR RO, ,KHA

CIG GIS NI CHOS THAMS CAD SGYU MA BZHIN DU SNANG ZHING SGYU MA
BZHIN DU MA GRUB PA'I CHOS STON TO SNYAM PA'ANG YIN TE, CI'I
PHYIR ZHE NA, CHOS THAMS CAD NI RGYU RKYEN LAS SKYE ZHING 'BYUNG

BA'I PHYIR RO, ,KHA CIG GIS NI CHOS THAMS CAD RANG BZHIN GYI MA
SKYES PA, NGO BO NYID KYIS MI GNAS PA, LAS DANG BYA BA'I MTHA'
THAMS CAD DANG BRAL BA, RTOG PA DANG RTOG PA'I

YUL LAS 'DAS PA, THOG MA MED PA'I DUS NAS SPROS PA RNAM PAR DAG
PA'I CHOS STON TO SNYAM PA'ANG YIN TE, CI'I PHYIR ZHE NA, CHOS
THAMS CAD KYI RANG GI NGO BO NYID PHYIN CI MA LOG

PA DE YIN PA'I PHYIR RO, ,'JAM DPAL, YANG KHA CIG YANG DAG PA MA
YIN PAR YANG BZUNG STE, SBYANGS PA CHUNG BA, MOS PA DMAN PA, SHES
RAB ZHAN PA DAG GIS RTOGS PA'O,,


@272B KHA CIG SBYANGS PA DANG, MOS PA DANG, SHES RAB 'BRING BA
RNAMS KYIS RTOGS PA'O, ,LHAG MA NI YANG DAG PA STE MCHOG TU GYUR
PA'I RTOGS PA'O, ,'JAM DPAL, KHYOD 'DI SKAD DU, CHOS LA BRTAG

PA'I MTHA' LNGA PO 'DI DAG GIS RNAM PAR GROL BA THOB PAR MTSUNGS
SAM ZER BA NI, SHES RAB MCHOG TU GYUR PA'I RTOGS PA YANG DAG PA
LAS LHAG MA BZHI PO GCIG LA GCIG BRGYUD PA'I

KHYAD PAR GYIS NYE RING YOD KYANG RNAM PAR GROL BA THOB PAR
MTSUNGS PAR BLTA'O, ,'JAM DPAL, KHYOD KYIS 'DI SKAD DU, CHOS LA
BRTAG PA'I MTHA' LNGA PO 'DI DAG LA GANG ZAG GI RIGS

NI MCHIS LAGS SAM ZHES ZER BA NI THEG PA CHUNG NGU'I RIGS DANG
THEG PA CHEN PO'I RIGS GNYIS KYIS CHOS LA BRTAG PA'I MTHA' LNGA
LAS BZHI LAS BRGYUD NAS LHAG MA GCIG TU YANG

DAG PA PHYIN CI MA LOG PA SANGS RGYAS KYI SPYOD YUL RTOGS PAR
BYA'O, ,'JAM DPAL, KHYOD 'DI SKAD DU, CHOS LA BRTAG PA'I MTHA'
LNGA PO 'DI DAG LA THA DAD PAR SNANG BA'I MTHUN PA'I

DPE NI JI LTAR LAGS ZHES ZER BA NI, CHOS KYI GZHI GCIG LA THA DAD
PAR RTOG PA'I DPE NI DZAMBU'I GLING DU NYI MA 'CHAR BAS BSTAN TE,
DZAMBU'I GLING DU NYI MA 'CHAR BA DPAG TSAD BZHI KHRI'I

NAM MKHA' LAS 'CHAR BA'I TSE MI RNAMS KYIS RANG GI GRONG KHYER
DANG RI 'DI LAS SHAR BAR SO SO NAS RTOG GO ,DE BZHIN DU DE LTAR
GYI 'KHOR 'DUS PA 'DI DAG GIS CHOS KYI GZHI GCI


@273A *, ,LA SO SOR RTOG GO ,SO SOR MTHONG NGO, ,SO SOR 'DZIN TO,
,'JAL DPAL, RNAM PAR MA BRTAGS PA'I TSE RANG GI GRONG KHYER GYI
RI LAS MI 'CHAR BA MA YIN

PA BZHIN DU CHOS LA BRTAG PA'I MTHA' 'DI DAG KYANG YANG DAG PA
PHYIN CI MA LOG PA SANGS RGYAS RNAMS KYI SPYOD YUL LA MA LTOS PA
GZHAN BZHI PO DE BZHIN DU SNANG NGO, ,'JAM DPAL,

RANG GI GRONG KHYER GYI RI DE LAS YANG DAG PAR 'CHAR BA MA YIN PA
DE BZHIN DU BZHI PO NI RTOGS PA'I THABS BLO'I RIM PA LA DE LTAR
SNANG STE, DON YANG DAG PA NYID MA YIN NO, ,

'JAM DPAL, BRTAG PA LNGA PO 'DI DAG LAS RNAM PAR GROL BA MTSUNGS
PA THOB PA'I DPE NI NOR BU RIN PO CHES BSTAN TE, RIN PO CHE
DE'ANG SEMS CAN RNAMS KYIS BSTEN PA'I

LAS BYAS PA DANG MA BYAS PA YOD DE, GANG ZAG RTOG PA MED PA DANG
LOG PAR RTOG PA RNAMS KYIS NI CHOS LA BRTAG PA'I MTHA' LNGA LA MI
RTEN PA STE, RIN PO CHE BSTEN PA'I LAS MA

BYAS PA'I GANG ZAG GIS RIN PO CHE MI RNYED PA DANG, DGOS PA MI
'BYUNG BA BZHIN DU DE DAG LA MI DPYOD MI SEMS PAS KHAMS GSUM LAS
MI THAR PA YIN NO, ,BSTEN PA'I

LAS BYAS PA NI KHYAD PAR DU BSAGS PA DANG, CHER BSAGS PA DANG,
CUNG ZAD BSAGS PA DANG, CUNG ZAD BSAGS PA RNAMS LA RIN PO CHE'I
DGOS PA'ANG RIM PA GSUM DU 'BYUNG BA DE BZHIN DU YANG


@273B DAG PA PHYIN CI MA LOG PA DANG, LHAG MA BZHI PO BRGYUD PAR
BRTAG PA THEG PA CHE CHUNG RIM PA GSUM YANG DPE RIM PA BZHIN NO,
,NGAS BSHAD PA'I MDO SDE BCU GNYIS DANG, CHOS LA BRTAG

PA'I MTHA' LNGA JI LTA BU YIN PA'I DPE NI RGYA MTSO LA PHYOGS
BZHI NAS CHU 'BAB PAS BSTAN TE, PHYOGS BZHI NAS CHU BO BZHI YAN
LAG MANG PO DANG BCAS PA PHYOGS BZHI NAS BABS KYANG GZHI

RGYA MTSO CHEN PO LAS BABS PAR 'DU BAS RGYA MTSO NI PHYOGS BZHI
NAS 'BAB PA'I CHU THAMS CAD KYI GZHI YIN NO, ,SPYI YIN NO, ,DE
BZHIN DU CHOS LA BRTAG PA'I MTHA' LNGA THA DAD KYANG

NGAS MDO SDE BCU GNYIS BSHAD PA LA BRTEN PA YIN PAS MDO SDE BCU
GNYIS NI GZHI YIN NO, ,SPYI YIN NO, ,'JAM DPAL, KHYOD 'DI SKAD
DU, CHOS LA BRTAG PA'I MTHA' LNGA PO 'DI DAG

LTAR SO SOR RTOG PA'I GANG ZAG MA 'ONGS PA'I DUS NA'ANG 'BYUNG
BAR 'GYUR BA LAGS SAM ZHES ZER BA NI, DA LTAR NGAS CHOS RNAMS KYI
RANG GI NGO BO NYID JI LTA BA BZHIN DU STON PA NA'ANG

'KHOR 'DUS BA RNAMS LA RTOG PA 'DI LTA BUR THA DAD PAR GYUR NGA
MYA NGAN LAS 'DAS NAS THA DAD PAR 'GYUR BA LTA CI SMOS TE, CHES
MANG BAR 'GYUR RO, ,'JAM DPAL, NGA MYA NGAN

LAS 'DAS NAS LO LNGA BRGYA DANG, DGU BRGYA DANG, STONG DGU BRGYA
DANG, NYIS STONG DANG, NYIS STONG LNGA BRGYA'I BAR DU CHOS LA
BRTAG PA'I MTHA' LNGA PO 'DI DAG LA SO SOR RTOG PA'I GANG


@274A *, ,ZAG RIM PAR 'BYUNG BAR 'GYUR RO, ,'JAM DPAL, KHYOD 'DI
SKAD DU, CHOS LA BRTAG PA'I MTHA' LNGA PO 'DI DAG LA SLOB PA'I
GANG ZAG RNAMS LA DON

LAGS PA DANG MA LAGS PAR RTZOD PAR MI 'GYUR LAGS SAM ZHES ZER BA
NI, MA 'ONGS PA'I DUS NGA MYA NGAN LAS 'DAS NAS LO LNGA BRGYA NAS
RTZOD PAR 'GYUR TE, DE'I TSE GANG

ZAG RNAMS MOS PA DANG SHES RAB CHE CHUNG GI DBANG GIS DON MA NOR
BAR RTOGS MA RTOGS KYI BYE BRAG MED PAR BDAG NYID KYI DON MA YIN
PA LA YIN NGES PAR BYAS TE, GZHAN GYI

DON YIN PA'ANG MA YIN PAR BSGRUBS NAS RTZOD PAR 'GYUR RO, ,GZHAN
DRUNG NA 'KHOD CING NYAN PA RNAMS KYIS KYANG DON BZHIN DU PHYOGS
'DZIN PAR MI BYED KYI, YUL GYIS

BSDUS PA DANG GNYEN GYI PHYOGS 'DZIN PAR 'GYUR RO, ,DON MA NOR
BAR SHES PA RNAMS KYIS KYANG MI SHES PA RNAMS LA BSTAN PAR BYA
BA'I PHYIR MI RTZOD KYI, SMAD BAB PA DANG

SHED GCAD PA'I PHYIR RTZOD DE, KHYOD KYI DON GYI NGO BO JI LTAR
MTHONG BA SMROS ZHES DRIS NAS, DES SMRAS PA DANG, DON MA NOR YANG
MDO SDE GZHAN LA BRTZAMS NAS SMRA BAR 'GYUR

RO; ;KHYOD 'DI SKAD ZER ZHES NOR PA GZHAN LA SGROGS PAR 'GYUR RO,
,BDAG NYID LAS MA GTOGS PA GZHAN GYIS MA SHES NA CI MA RUNG SNYAM
PAR 'GYUR RO, ,BYANG CHUB KYI PHYIR MA


@274B YIN GYI ZANG ZING GI PHYIR SGROGS PAR 'GYUR RO, ,DE SKAD
CES BKA' STZAL PA DANG, 'JAM DPAL GYIS 'DI SKAD CES GSOL TO,
,BCOM LDAN 'DAS, CHOS LA BRTAG PA'I MTHA' LNGA PO 'DI

DAG CHOS KYI GZHI GCIG LA THA DAD PAR 'GYUR NA CHOS KYI GZHI DE
NI GANG LAGS, DE LA JI LTAR BRTAGS NA NI 'KHRUL PA LAGS, DE'I MA
NOR BA'I RANG GI NGO BO NI GANG LAGS, BCOM

LDAN 'DAS KYIS BKA' STZAL PA, 'JAM DPAL, GZHI NI PHUNG PO RNAMS
SO, ,'BYUNG BA RNAMS SO, ,KHAMS DANG SKYE MCHED RNAMS SO, ,DE DAG
SGYU MA BZHIN THA SNYAD TZAM DU SNANG BA LAS

RTAG PA DANG THAR ZUG TU BZUNG NA 'KHRUL PA YIN NO, ,RANG BZHIN
SKYE BA MED PA LA DNGOS PO THA SNYAD DU SNANG BA BSAL NAS MED PAR
BRTAGS NA'ANG 'KHRUL PA YIN NO, ,DE'I GZHI MA NOR BA'I RANG

GI NGO BO CHOS DE DAG GI RANG BZHIN SKYE BA MED PA YIN NO, ,GSOL
PA, 'O NA YUL 'KHRUL PA'I GZHI MA MCHIS NA YUL 'KHRUL PA SNANG
ZHES BYA BA JI LTA BU LAGS, BKA' STZAL PA, CHOS SGYU MA BZHIN

THA SNYAD TZAM DU SNANG ZHING YOD PA DE SEMS 'KHRUL PAS SNANG BAR
NI MI BZUNG GI ,CHOS DE DAG GI RANG BZHIN SKYE BA MED PAR MI SHES
NAS RTAG PA THER ZUG TU BZUNG BA'I 'KHRUL PA'I

SNANG BA LA SEMS 'KHRUL PA YUL DU SNANG BAR ZUNGS SHIG ,DE CI'I
PHYIR ZHE NA, CHOS RNAMS LA GANG GIS RTAG PA DANG THER ZUG TU
BZUNG NA 'KHOR BAR 'GYUR RO, ,'KHOR BAR GYUR


@275A *, ,NA PHUNG PO DANG, KHAMS DANG, SKYE MCHED RNAMS YOD PAR
'GYUR RO, ,DE YOD NA BDE BA DANG SDUG BSNGAL RNAMS MYONG BAR
'GYUR RO, ,GANG GIS CHOS RNAMS

GYI RANG BZHIN SKYE BA MED PA SHES NAS CHOS RNAMS KYI DNGOS PO
RTAG PA THER ZUG DANG, MED PA DANG CHAD PA'I MTHA' GNYIS PO BSAL
NA BLA NA MED PA YANG DAG PAR RDZOGS PA'I BYANG CHUB TU

'GYUR RO, ,DE THOB PA DANG, MTSAN DANG, DPE BYAD DANG, SANGS
RGYAS KYI ZHING YONGS SU DAG PAR SNANG BAR 'GYUR RO, ,'JAM DPAL,
MDOR NA CHOS KYI RANG BZHIN SKYE BA MED

PAR MA SHES CHOS RNAMS LA RTAG PA DANG THER ZUG TU BZUNG BAS
'KHOR PAR GYUR NAS, CHOS RNAMS SNANG BA LA SEMS 'KHRUL PA SNANG
ZHES BYA YI, THOG MA NAM MKHA' LTA BU

MED PA LAS SEMS 'KHRUL PA'I MTHUS CHOS RNAMS SNANG BA NI MA YIN
NO, ,'JAM DPAL, MTHONG BA DAG PA DANG MA DAG PA GNYIS KYIS 'KHOR
DANG MYA NGAN LAS 'DAS PAR

SNANG BA LA'ANG YUL NI SEMS SNANG BA YIN ZHES BYA'O, ,DE SKAD CES
BKA' STZAL PA DANG 'KHOR 'DUS PA DE DAG THAMS CAD YI RANGS TE,
BCOM LDAN 'DAS KYIS GSUNGS

PA LA MNGON PAR BSTOD DO,, ,,CHOS NYID RANG GI NGO BO NYID LAS MI
G-YO BAR THA DAD PAR THAMS CAD SNANG BA'I MDO RDZOGS SO,, ,,RGYA
GAR GYI MKHAN


@275B PO D'A NA SHA'I LA DANG, BANDE YE SHES SDES BSGYUR CING
ZHUS TE GTAN LA PHAB PA, D'A NA SHA'I LA'I ZHAL NAS SDE SNOD KYI
BSTAN BCOS DANG DBU MA'I LTA BA THA DAD RNAMS 'DI LAS 'PHROS PA

YIN GSUNG SKAD,,