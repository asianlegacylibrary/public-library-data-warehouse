*, ,DUS 'KHOR GYI LO RGYUS NGO MTSAR DAD PA'I SPU LONG GA-YO
BYED CES BYA BA BZHUGS SO, ,

@001A #, ,DE YANG NI JI SKAD DU, DPAL LDAN DAM PA DANG PO'I
SANGS RGYAS KYI, ,LHA RNAMS MKHA' LA SPRIN GYI PHUNG PO LTAR,
,

YONGS SU GANG BAR 'KHRIGS PA'I DGE MTSAN GYIS, ,BKRA SHIS DGE
LEGS ME TOG CHAR DU BSNYIL, ,ZHES SHIS PA BRJOD PA'I BDEN TSIG
DAR GYI SRAD BU LA BSTAR BA'I

ME TOG MAN+NGA RA BA'I 'PHRENG BA 'THOR BA SNGON DU BTANG STE
GANG ZHU NA, DE YANG JI SKAD DU, RIM GNYIS NOR BU'I COD PAn
GYIS, ,BSLAB GSUM GDENGS KA RAB TU

MDZES; ;ZAB YANGS RGYUD SDE'I RGYA MTSO LA, ,DBANG BSGYUR
GDENGS CAN DBANG PO, ZHES GSUNGS PA LTAR, LHAG PA BSLAB PA
GSUM GYIS BSDUS PA'I RIM

@002A #, ,GNYIS NOR BU'I COD PAn GYI GDENGS KA RAB TU MDZES
SHING, ZAB RGYAS MAN NGAG GI RLABS PHRENG DRAG TU PHYUR BA'I
MDO DANG

RGYUD SDE'I RGYA MTSO'I KHYON LA DBANG BSGYUR BA'I BSHES GNYEN
KLU DBANG 'BUM PHRAG DAM PA'I CHOS KYI DGA' STON DU GDAN
'DZOMS PA'I MDUN SAR GANG ZHU NA, DE YANG MI

'JED 'JIG RTEN GYI KHAMS 'DIR RNAM 'DREN NYI MA STONG 'BYON
PA'I NANG NAS PAD DKAR LTAR BSNGAGS PA RNAM 'DREN BZHI PA KUN
MKHYEN MNYAM MED SH'AKYA'I RGYAL PO DE NYID

'DZAM BU GLING GI YUL GYI DBUS RGYA GAR RDO RJE GDAN GYI SPO
LA MNGON PAR RDZOGS PAR SANGS RGYAS PA'I TSUL BSTAN TE YUL WA
RA n'A SIR 'KHOR LNGA SDE DANG LHA BRGYAD KHRI BZHI

@002B STONG SOGS LA BKA' DANG PO BDEN BZHI'I CHOS 'KHOR BSKOR
ZHING, SANGS RGYAS PA'I PHYI DE LOR DUS PHUN SUM TSOGS PA NAG
ZLA'I NYA LA BYA RGOD PHUNG PO'I RIR SHER MDO GSUNGS PA DANG
DUS MNYAM DU GNAS PHUN

SUM TSOGS PA 'PHAGS YUL LHO PHYOGS GRONG KHYER DPAL YON CAN DU
DPAL LDAN 'BRAS SPUNGS KYI MCHOD RTEN CHEN POR STON PA PHUN
SUM TSOGS PA MNYAM MED SH'AKYA'I RGYAL PO NYID MCHOD RTEN GYI
'OG KHANG DU CHOS DBYINGS

GSUNG GI DKYIL 'KHOR, STENG DU DPAL LDAN RGYU SKAR GYI DKYIL
'KHOR GYI BDAG PO'I SKUR BZHENGS NAS 'KHOR PHUN SUM TSOGS PA
GSANG BDAG RNAM 'PHRUL CHOS RGYAL ZLA BA BZANG PO DANG, GRONG
KHYER BYE BA DGU BCU GO

DRUG GI RGYAL PHRAN SOGS DAG PA'I 'KHOR TSOGS BGRANG LAS 'DAS
PA LA, CHOS PHUN SUM TSOGS PA MA RGYUD DUNG PHYUR PHRAG GCIG
DANG BYE BA DRUG GI GTZO BOR GYUR PA DPAL DUS KYI 'KHOR LO'I
RTZA RGYUD STONG PHRAG BCU

GNYIS DANG, ZHAL BZHI NAS PHA RGYUD 'DUS PA'I DKYIL 'KHOR DRUG
,RDOR DBYINGS GSUM, MA RGYUD DUS 'KHOR SDOM CHEN, BDE MCHOG
SDOM CHUNG SOGS SPROS TE GSANG SNGAGS KYI RGYUD SDE RAB 'BYAMS
GSUNGS NAS

GDUL BYA RNAMS SMIN GROL GYI LAM LA 'GOD PA'I MDZAD, CHOS
RGYAL ZLA BZANG SHAMBHA LAR BYON TE RTZA RGYUD BSDUS NAS RGYUD
'GREL RMAD DU BYUNG BA MDZAD CING DUS 'KHOR GYI BLOS BSLANG
BZHENGS, DE NAS LHA'I DBANG LDAN

@003A *, ,SOGS CHOS RGYAL BDUN DANG, KHYAD PAR 'JAM DPAL GRAGS
PA NYI MA'I SHING RTA SOGS DRANG SRONG BYE BA PHRAG MANG PO
TING NGE 'DZIN GYIS RMONGS PA DANG, DE LAS SAD

PAR BYAS TE BLOS BSLANG GI DKYIL 'KHOR DU BCUG NAS THAMS CAD
RDO RJE RIGS GCIG TU SMIN PAR MDZAD PAS DE PHYIN CHAD KYI
SHAMBHA LA'I RGYAL PO RNAMS LA RIGS LDAN DU GRAGS SHING, RTZA
RGYUD SLAR YANG BSDUS

NAS ME TOG 'PHRENG 'DZIN GYI SDEB SBYOR GYI LAM NAS DRANGS TE
BSDUS RGYUD MDZAD, DE SRAS 'PHAGS MCHOG PHYAG NA PADMA'I RNAM
'PHRUL RIGS LDAN PADMA DKAR POS BSDUS RGYUD KYI 'GREL CHEN DRI
MED 'OD MDZAD

CING; DE NAS BZUNG STE DA LTA RIGS LDAN STOBS PO CHE'I BAR DU
SPRUL BA'I CHOS RGYAL RNAMS KYIS LO BRGYA LAS MI NYUNG BAR
CHOS BSTAN NAS SHAMBHA LA'I YUL LJONGS KUN TU THUB DBANG BSTAN
PA'I SGRON ME SBAR BAR

MDZAD; TZI LU BA DANG, DUS ZHABS CHE CHUNG SOGS KYI 'PHAGS
PA'I YUL DANG, RVA BRO GNYIS SOGS CHOS RGYAL LO PAn DU MAS
DKA' BA BRGYA PHRAG GI GANGS LJONGS 'DIR SPYAN DRANGS TE BU
DOL

GNYIS SOGS RJES 'BRANG MKHAS PA RNAMS KYIS 'PHAGS BOD SKAL
LDAN TSOGS RNAMS DGA' BDE'I DPAL LA ROL BAR MDZAD, KHYAD PAR
DUS KYI 'KHOR LO'I BSTAN PA SPEL BA LA ZLA BZANG DANG 'DRA BAR
LUNG

@003B BSTAN PA CHOS KYI RGYAL PO TZONG KHA PA YAB SRAS BRGYUD
PA DANG BCAS PA'I BKA' DRIN KHO NA LA BRTEN NAS NGAN RTOGS
BSAL TE RGYUD DON JI BZHIN GSAL BAR MDZAD PA'I THUGS RJE LA
BRTEN NAS SA STENG YONGS LA DUS KYI

'KHOR LO'I 'CHAD NYAN GYI RGYAL MTSAN 'DZIN PA'I BSHES GNYEN
DANG CHOS SDE MANG DU 'PHEL ZHING, MDO SMAD KYI LJONGS SU LU
MI PA TSAL GNYIS PA RGYAL BA'I LUNG GIS ZIN PA'I CHOS SDE 'DIR
SKU 'BUM 'DUS TSOGS

DAD 'DUN CHIG DRIL THOG SHING BZA' PAndI TA BLO BZANG DAR
RGYAS LA SNYAN BSKUL ZHUS TE 'DUS 'KHOR DBANG CHEN GYI SNYAN
GSAN ZHUS SKABS ZHAL NAS NGED NA SO RGAS SHING DA SKABS DGUN
GRANG DAD CHE STABS 'BUL RGYU SHIN TU

DKA' MOD KHYED 'DUS TSOGS YONGS NAS DUS GRVA 'DZUG RGYU'I ZHAL
BZHES GNANG NA NGED KYANG DKA' BA DANG BLANG GI DBANG ZHIG
'BUL THABS BYED CES GSUNGS PAR KUN GYIS BKA' BZHIN SGRUB PAR
ZHU NAS PHYAG LEN PHRA

ZHIB GYIS BRGYAN TE DBANG CHEN RGYAS PAR BSTZAL, DE SKABS CHE
SHOS GONG MA NGAG DBANG BSHAD SGRUB BSTAN PA'I NYI MA GDAN
SA'I KHRI BA LA RGYUD GTAD PA DANG RDOR DRIL GLEGS BAM SOGS
BSTZAL NAS, RJE'I ZHAL NAS DA

RE NGED KYIS SKU 'BUM MKHAN PO LA GZAB GZAB MDZES CHOS BYAS PA
MA NI DGOS PA KHYAD PAR CAN YOD PHYIR KHONG LA BSTAN PA GTAD
PA YIN ZHES GSUNGS, DE PHRAL DU DPON GA-YOG BCU DRUG TSAGS
RGYAB NAS GRVA TSANG GSAR

@004A *, ,'DZUGS BYAS PHYAG LEN RA RGYA'I DUS GRVA LTAR SLAB,
DE NAS BRTZAMS TE CHE SHOS GONG MAS 'DU KHANG GSAR BSKRUN TSAR
GNYIS RTEN GSUM MCHOD CHA DGOS CHAS CHO

GA'I PHYAG LEN SOGS PHRA ZHIB MTHA' DAG DANG SRID KYI MDZAD
SGO MA LUS PA PHA BZANG GI BU BSKYANGS PA BZHIN MDZAD, DE'I
SKYES PHRENG RJES MA'I THOGS DUS GZER GYI KHA RLANG GIS GRVA
KHANG YO BYAD MA LUS PA BRLAG

CING NYAMS THAG PA'I SKABS, SLAR YANG SPRUL BA'I SKYES MCHOG
NYID NAS KYANG DUS GRVA'I 'DU KHANG RTEN GSUM YO BYAD SOGS LAN
GNYIS KYI BAR DU BKA' DRIN BSKYANGS, KHYAD PAR SHING BZA' RDO
RJE 'CHANG SKU 'PHRENG

RJES MAR SNYAN BSKUL ZHUS TE 'DU KHANG GSAR BA'I NANG DU DUS
'KHOR DBANG CHEN RDO RJE SHUGS KYI RJES GNANG BSDUS RGYUD YANG
SNYING GI LUNG BCAS BSTZAL, DE SKABS KYANG SKU GONG MA'I RNAM
THAR BZHIN GNANG ZHING KHYAD

PAR DU ZHAL NAS DUS GRVAR SA GAR MCHOD GAR ZHIG BYUNG NA NGED
KYI GONG MA'I DUS GRVA'I CHA LAG YONGS SU RDZOGS PAS NA KHYOD
KYIS KHUR GYIS ZHES BKA' NAN CHER MDZAD, CHE SHOS RIN PO CHE
NAS DKA' SPYAD DANG

BLANG GI NGOS NAS, RGYAL DBANG BCU GSUM PA CHEN PO GDAN SA
'DIR CHIBS ZHAL BSGYUR SKABS RANG DGON BLA MA GDAN SA PA DANG
TSOGS 'DUS, GRVA TSANG TSOGS 'DUS BCAS LA SNGAR GYI RGYU MTSAN
ZHUS PAR LEGS

@004B SO PHYIN THOGS, GONG SA RGYAL BA'I DBANG POR SNYAN BSKUL
MDZAD SKABS RNAM GRVA'I GAR DPON BSOD NAMS LAGS DGE RGAN DU
BRTEN ZHES BSTZAL, DER DGE 'DUN MANG NAS DGUN DPYID GNYIS KAR
LEGS PAR SLAB,

NAG ZLA'I SGRUB MCHOD THOGS ^RGYAL BA'I DBANG PO NYID 'DU
KHANG DU ZHABS SOR 'KHOD STE NYIN GNYIS KYI GAR RGYUG BZHES,
NYIN GSUM GYI RING LA SGRUB MCHOD KYI TSOGS DBUR BZHUGS TE
BYIN GYIS RLABS, NYIN

GNYIS SBAR DGOS KYI BKA' SLOB DANG MCHONG THEBS KYI BDAG RKYEN
BKA' DRIN TSAD MED PAS BSKYANGS SHING, BKAS MNGAGS PA'I BLA MA
DAM PA RIM BYON RNAMS KYIS KYANG MI NYAMS GONG 'PHEL DU SPEL
BAR MDZAD PA 'DI BZHIN

LAGS LA, DE LTA BU'I SGRUB MCHOD DANG 'BREL BAR RANG CAG RNAMS
KYIS ZLA 'OD 'BUM GYIS 'KHYUD PA'I 'O MA'I CHU GTER LA 'GRAN
BAR BZOD PA'I DGE TSOGS RGYA MTSO'I MTHU LA BRTEN NAS THUB
BSTAN YANG SNYING 'JAM

DPAL SNYING PO'I MDO SNGAGS BSTAN PA'I RING LUGS YAR ZLA LTAR
'PHEL ZHING, DE 'DZIN DAM PA RNAMS KYI ZHABS PAD BSKAL BRGYAR
BRTAN CING, RNAM PAR DKAR BA'I MDZAD 'PHRIN PHYOGS BCUR RGYAS
PA DANG, PHYOGS

BCU'I DGE 'DUN GYI SDE DANG CHOS SDE 'DIR BSLAB GSUM RIM GNYIS
KYI NYAMS LEN LUNG RTOGS BSTAN PA'I BYA BA DBYAR MTSO LTAR
'PHEL BA DANG, LJONGS 'DIS MTSON PA'I 'JIG RTEN KUN TU NAD
YAMS MU GE 'THAB

@005A *, ,RTZOD 'KHRUGS LONG MTHA' MI RGYA SER SOGS SNYIGS
MA'I RGUD PA MTHA' DAG LHAG MED DU ZHI NAS CHOS 'BYOR BDE
SKYID KYI DPAL LA SPYOD PA DANG, 'BREL THOGS KUN KYANG

TSE RABS KYI 'PHRENG BAR DAM PA'I CHOS KYI SNANG BA DANG MI
'BRAL ZHING, KHYAD PAR CHA BSAGS NOR BU'I GRONG KHYER BYE BA
GO DRUG GIS SPRAS SHING, LONGS SPYOD LHA DANG MNYAM PA, SA
PADMA 'DAB MA BRGYAD KYI TSUL DU GNAS

BA'I LTE BAR MA LA YA'I SKYED TSAL DANG, PADMA DKAR PO'I TSAL,
YID KYI MTSO LA SOGS PAS BSKOR BA'I DBUS SU PHO BRANG CHEN PO
K'A LA PA RU RIN CHEN SNA LNGA LAS GRUB CING DPAG TSAD BCU
GNYIS KYI KHYON DANG LDAN

PAS NYI ZLA'I 'OD KYANG ZIL GYIS GNON PA'I ZHING DER DA LTA SA
SNYING SPRUL PA CHOS RGYAL STOBS PO CHES MDO SNGAGS LAM BZANG
GI 'OD SNANG SPROS PAS MNGA' ZHABS 'KHOR 'BANGS MTHA' DAG NYIN
MTSAN KUN TU DAM PA'I

CHOS KYI DGA' BDES ROL BA'I GNAS DER SKYES NAS RIGS LDAN BLA
MA'I GSUNG GI BDUD RTZIS BDAG RGYUD SMIN CING, MA 'ONGS DRAG
PO 'KHOR LO CAN GYIS KLA KLO'I DPUNG TSOGS BCOM STE DUM BU BCU
GNYIS SA YI KHYON

LA GSANG CHEN CHOS KYI 'OD DKAR SPROS NAS RDZOGS LDAN GSAR
BA'I DGA' STON NGOMS PA'I TSE NA 'KHOR GYI THOG MAR GYUR NAS
SKU BZHI'I GO 'PHANG 'GRUB PA SOGS YID LA RE BA'I CHOS LDAN
GYI SMON LAM MTHA' DAG

@005B BGEGS MED BSAM BZHIN 'GRUB PA'I SKYABS 'JUG MKHYEN
BRTZE'I SPRIN DKAR ROL BA'I KLONG NAS DUS KUN 'DOR PA MED PAR
MKHYEN MKHYEN MKHYEN LAGS, (CES PA 'DI NI DUS 'KHOR DGE BSKOS
DGE SLONG BLO BZANG SBYIN PA

NAS BSKUL BA'I NGOR ^CHOS MED BAN RGAN 'DU GSUM SNYOMS LAS PA
CHOS KYI RDO RJES DAM PA'I GSUNG LA GZHI BYAS SKABS DON GYIS
ZUR BRGYAN NAS PHRAL MAR BRIS PA'O,,) ,, 