@001A *, ,YID DANG KUN GZHI'I RTZA BA'I MCHAN 'GREL BZHUGS SO,

@001B #, ,BDE CHEN CHOS SKU'I MKHA' KLONG YANGS PAR MNYAM NYID
THUGS RJE'I SPRIN PHUNG 'KHRIGS, ,MI SHES TSA BAS GDUNG BA
RNAMS LA ZHI BA BSIL BA'I CHAR RGYUN 'BEBS,,

DAD LDAN BLO GSAL GTZUG PHUD CAN LA LEGS BSHAD DBYAR RNGAS KUN
DGA' BSKYED, ,SA GSUM BLA MA 'JAM DPAL SNYING POR GUS PAS 'DUD
DO BRTZE BAS SKYONGS, ,'JIG RTEN DBANG

PHYUG RDOR 'DZIN ZUNG 'BREL GYI, ,GSANG GSUM YON TAN MTHA' DAG
GCIG BSDUS PA, ,DAD LDAN SEMS NYID AA DARSHA YI NGOR, ,DUR
SMRIG 'DZIN PAR SHAR BA DE LA 'DUD, ,

BLO GROS ZAB MOS GZHUNG BZANG DON, ,MCHOG TU JI BZHIN GZIGS PA
YIS, ,DON GNYIS LHUN GRUB SEMS DPA' CHE, ,BLA MA DE LA GUS
BTUD NAS, ,SGYID LUG LE LO'I DBANG

@002A #, ,GYUR PA, ,BDAG 'DRA 'GA' LA PHAN PA'I PHYIR, ,YID
DANG KUN GZHI'I MCHAN GYI 'GREL, ,BKLAG PAS RTOGS NUS BSHAD
PAR BYA, ,DE LA 'DIR YID DANG KUN

GZHI'I RTZA BA 'DI 'CHAD PA LA GSUM, BSTAN BCOS RTZOM PA LA
'JUG PA'I YAN LAG ,RTZOM PA DNGOS, DE MTHAR PHYIN PA'I TSUL
LO, ,DANG PO LA GNYIS, MCHOD PAR BRJOD PA DANG, RTZOM PAR DAM
BCA' BA'O, ,

DANG PO NI, BDUD BZHI LAS RGYAL BAS NA RGYAL BA DANG SRAS SU
'JOG TSUL LA RIGS DANG, GSUNG LAS SKYES PA DANG, BYANG CHUB
KYI SEMS KYI SGO NAS 'JOG TSUL GSUM LAS CI RIGS KYI SGO NAS
RGYAL BA'I SRAS SU

BZHAG PA'I NYAN RANG BYANG SEMS RNAMS LAM GANG NAS GSHEGS PA'I
BGROD BSHUL, ,THEG PA GSUM GYI LAM 'BRAS BU DANG BCAS PA RANG
GI BRJOD BYAR BYAS TE LEGS PAR GSUNGS PA'I BKA' SDE SNOD

@002B GSUM DANG, DE'I BRJOD BYA NGES LEGS SU BGROD PA'I LAM JI
LTA BA BZHIN THUGS SU CHUD NAS, ,GDUL BYA RNAMS LA NGO BO MA
NOR BA DANG KHYAD PAR MA 'DRES PAR YONGS SU RDZOGS PAR STON
PAR MDZAD PA'I, ,

MKHAS PA'I NANG NAS KYANG MKHAS PA'I MCHOG TU GYUR PA CHOS RJE
DON GRUB RIN CHEN, RJE RED MDA' BA LA SOGS PA'I RJE RANG GI
YONGS 'DZIN DE RNAMS LA MGO BOS PHYAG 'TSAL ZHES SHIN TU GUS
PA STON PA'O, ,GNYIS PA NI,

RNAM PAR RIG PA TZAM GYI GZHUNG GI DON SHIN TU RTOGS DKA' BA'I
SHES BYA'I GNAS, ,NYON YID DANG KUN GZHI'I RNAM BZHAG GZHAN LA
GSAL BAR BSTAN PA DANG, ,BDAG NYID KYIS KYANG SNANG TSOD LA
SNGAR NGES

PA RNAMS BRJED KYIS DOGS PAS PHYIS SU DE'I TSE DRAN PA GSO BAR
BYA BA'I PHYIR DU, ,THOGS MED SKU MCHED KYI GZHUNG DANG DON
GSANG BSHAD SBYAR SOGS DANG BLA MA'I GSUNG LA BRTEN NAS RTZA
BA 'DIR BSHAD PAR BYA'O, ,

GNYIS PA LA GNYIS, GANG LAS BYUNG BA'I GRUB MTHA' BSHAD PA, DE
LAS BYUNG BA'I KUN GZHI DANG NYON YID BSHAD PA'O, ,DANG PO NI,
CI KUN GZHI DANG NYON YID 'DOD PA'I GRUB MTHA' SMRA BA DE SU
ZHIG YIN, DUS NAM GYI TSE BYUNG ZHE NA, SMRA BA PO PHYI NANG
KUN LA YOD

MOD KYANG 'KHOR BA PHRA RAGS MTHA' DAG LAS SGROL BYED KYI
THABS RANG DBANG DU SMRA BAS NA, RANG RANG GI TSUL LUGS SMRA
BA'I PHYI NANG GI STON PA RNAMS LAS KYANG SMRA BA DAM PA SANGS
RGYAS BCOM LDAN 'DAS KYIS MDO LANGARKA GSHEGS PA DANG,

@003A *, ,'JAM DPAL RTZA RGYUD SOGS NAS THEG PA 'OG MA GNYIS
LAS MCHOG TU GYUR PA'I, ,THEG PA CHEN PO'I BSTAN PA 'DZIN PAR
LUNG BSTAN PA'I 'PHAGS PA KLU SGRUB KYIS, ,THEG PA MCHOG

STE THEG PA CHEN PO'I MDO SHER PHYIN SOGS KLU'I YUL NAS SPYAN
DRANGS TE DBU MA PA'I LUGS SU BKRAL ZHING SHING RTA'I SROL
PHYES TE DAR ZHING RGYAS PAR MDZAD PA'I RJES SU, ,'JAM DPAL
RTZA RGYUD SOGS NAS DRANG NGES 'BYED PAR LUNG BSTAN

BRNYES PA'I 'PHAGS PA THOGS MED KYIS, ,RJE BTZUN BYAMS PA
BSGRUB PAS ZHAL GZIGS TE DGA' LDAN DU BYON NAS BYAMS CHOS SDE
LNGA GSAN, SLAR YANG DZAMBU'I GLING 'DIR BYON NAS SEMS TZAM
PA'I SROL BTOD LA DE'I

SNGON DU 'PHAGS PA KLU SGRUB KYIS SROL PHYE BA'I DBU MA PA
NYID LAS GZHAN PA'I THEG PA CHEN PO'I GRUB MTHA' SMRA BA SU'I
GSAL KHA MED DO, ,GNYIS PA NI, 'O NA SEMS TZAM PA'I GRUB MTHA'
DE LAS BYUNG BA'I KUN GZHI DANG NYON YID DE RGYU GANG GIS SHES

PAR BYA SNYAM NA, MTSAN NYID DANG SGRUB PAR BYED PA DANG,
,RNAM SHES TSOGS DGUR 'DOD PA DGAG PA DANG TSOGS GCIG PUR 'DOD
PA DGAG PA STE, ,DON TSAN RNAM PA BZHI YI SGO NAS KUN GZHI

DANG; ;NYON MONGS CAN GYI YID SHES PAR BYA'O, ,DANG PO MTSAN
NYID LA KUN GZHI DANG, NYON YID KYI MTSAN NYID GNYIS LAS DANG
PO KUN GZHI'I MTSAN NYID NI, ,RTEN RNAM SMIN GYI KUN GZHI DANG
BRTEN PA

@003B SA BON GYI KUN GZHI'I DBYE BA YIS, ,MTSAN NYID RNAM PA
GNYIS SU 'DOD DO, ,DANG PO LA GNYIS, MDOR BSTAN PA DANG, RGYAS
PAR BSHAD PA'O, ,DANG PO NI, DE LA RTEN DU GYUR PA RNAM SMIN
GYI KUN GZHI NI, ,GANG ZHE NA, DMIGS PA

GZUGS SGRA DRI RO REG BYA STE, DON LNGA DANG RANG GI THUN MONG
MA YIN PA'I BDAG 'BRAS SU GYUR PA'I SEMS CAN GYI DBANG PO
GZUGS CAN PA LNGA DANG, GANG ZAG DANG CHOS KYI BDAG 'DZIN GYI
BAG CHAGS GSUM LA DMIGS NAS,

RNAM PA DBANG DON GNYIS KA RNAM PAR RIG PA STE SNANG YANG MI
RIG PA STE MA NGES PA, NGO BO DGE BA DANG MI DGE BA GANG DU
YANG LUNG DU MA BSTAN PA, 'KHOR REG PA LA SOGS PA'I, ,KUN 'GRO
LNGA NYID DE KHO NA DANG

MTSUNGS PAR LDAN ZHING TSOGS DRUG NYON YID LAS NGO BO THA DAD
PA'I RNAM PAR SHES PA SHIN TU PHRA BA RGYUN BRTAN PA, DGE BA
DANG MI DGE BA'I BAG CHAGS THAMS CAD BSGO BA'I GZHIR GYUR PA
ZHIG GO ,GNYIS PA NI, GAL TE DBANG DON BAG CHAGS GSUM LA

DMIGS PAR BSHAD NA, BAG CHAGS DE KUN GZHI'I DMIGS PAR JI LTAR
'GYUR SNYAM NA, BAG CHAGS KYI MING GI RNAM GRANGS SA BON GYI,
,DBANG GIS GNAS TE DBANG RTEN KHOG PA DANG DON TE GZUGS SOGS
YUL LNGA DANG LUS SU

STE DBANG PO LNGAR NI, ,SNANG BA'I PHYIR NA BAG CHAGS SAM SA
BON DE KUN GZHI'I DMIGS PA DAG GI NANG TSAN TU DE'I THA SNYAD
BTAGS PAR 'DOD KYI, KHO RANG KUN GZHI LA SNANG BA NI MA YIN
NO, ,KUN GZHI'I GZUNG CHA

@004A *, ,STE 'DZIN STANGS KYI YUL GZUGS SOGS DON LNGA DAG LA
NI, ,MIG SOGS DBANG PO'I RNAM PAR SHES PA LNGA YIS 'DZIN PAR
BYED CING, ,DRUG PA YID KYI RNAM PAR SHES PA 'DI NI GZUGS SO,
,

'DI NI MIG GO ,ZHES PA'AM, 'DI NI YUL LO, ,'DI NI DBANG PO'O,
,ZHES THA SNYAD 'DOG PAS NA, ,SNGAR JI SKAD BSHAD PA LTAR GYI
MTSAN NYID JI LTA BA BZHIN DU TSANG BA'I KUN GZHI'I RNAM PAR
SHES PA NI, KHAMS 'OG MA GNYIS KHO NA

DAG TU YOD PAR NGES PA STE, ,GAL TE DE LTA MIN NA GZUGS MED PA
RNAMS, ,GZUGS KYI 'DU SHES LAS MA 'DAS PAR THAL BA DANG,
,GZUGS CAN GYI SA PA RU THAL BAR 'GYUR TE, ,GANG GI PHYIR NA,

KHAMS 'OG MA GNYIS NA'ANG KUN GZHI'I STENG GI DON SNANG GI BAG
CHAGS SMIN PA LAS SHES PA LA RANG GI RDZAS TZAM GZUGS SU SNANG
BA LAS, ,MA GTOGS PA'I PHYI ROL NA RDUL PHRA RAB BSAGS PA'I
BEM PO ZHIG MED PA'I

PHYIR RO, ,GANG ZAG DE'I KUN GZHI LA SNANG BA'I DON LNGA NI,
DE'I DBANG SHES LA MNGON DU GYUR DGOS PA BSHAD PAS, MIG MED
KYI KUN GZHI LA GZUGS MI SNANG BA SOGS SHES PAR BYA'O, ,ZHIB
CHA GZHAN YANG MNGAL DU NYING MTSAMS SBYAR MA THAG PA DANG,

'CHI SRID LA GNAS PA'I GANG ZAG GI KUN GZHI LA YUL GANG SNANG
DPYAD DGOS SHING, DKA' 'GREL LAS, GZUGS MED KYI KUN GZHI DMIGS
BRAL GYI SHES PA LTA BUR GSUNGS MOD KYANG, SHES PA RANG MTSAN
PAR 'DOD PHYIN YUL ZHIG MED DU MI RUNG BAR SNANG

@004B DGOS SO, ,GAL TE NAM MKHA' MTHA' YAS SOGS KYI SNYOMS
'JUG LA NAM MKHA' SOGS KYI SNANG BA DE, SA DE DANG DE'I KUN
GZHI LA SNANG BAR 'DOD NA'ANG DPYAD PAR BYA STE, SNYOMS 'JUG
ZAG BCAS DE DAG RTOG BCAS YIN PAS SNANG BA DE DAG KYANG SGRO
BTAGS

YIN DGOS NA, DE KUN GZHI LA CI'I PHYIR SNANG SNYAM STE, 'DUS
MA BYAS SGRO BTAGS KUN GZHI LA MI SNANG BA 'CHAD PAR 'GYUR
BA'I PHYIR RO, ,KHAMS 'OG MA GNYIS NA'ANG RNAM PA GCIG TU
SNANG BA'I LUGS 'DOD MKHAN BAL PO DZA HU

NA RE, MI'I KUN GZHI LA LHA DANG DMYAL BA SOGS 'JIG RTEN THAMS
CAD MI'I 'JIG RTEN LTA BUR SNANG ZER BA DANG, RNAM PA KHRA BOR
SNANG BA'I LUGS 'DOD MKHAN MNGON PA BA KHA CIG GIS, MI LTA
BU'I SEMS CAN BYE BRAG PA GCIG GI NI, ,

RGYUD KYI KUN GZHI LA NI 'GRO BA RIGS DRUG GI SNOD DANG BCUD,
,THAMS CAD RANG RANG JI LTA BA BZHIN DU SNANG BAR 'DOD DO, ,DE
MI 'THAD DE, DE LTA NA GZUGS KHAMS KYI, ,LHA LA'ANG LCAGS
BSREG 'BAR BA SOGS,

DMYAL SNANG MTSAN NYID PA 'BYUNG BA DANG, ,DMYAL BA PA RNAMS
LA YANG LHA RNAMS KYI, ,LUS LONGS SPYOD PHUN SUM TSOGS PA SOGS
SNOD BCUD KYI SNANG BA 'BYUNG BAR THAL BA DANG, ,THA MAL PA
RANG RE LTA

BU RNAMS LA RANG LA BSKAL DON DU SONG BA YI, ,'OD ZER CAN GYI
ZHING KHAMS KYI 'GRO BA'I KHYAD PAR DANG, MDUN GYI SHA ZA
DANG, LHA'I BAR SRID PA LTA BU'I YUL SNA TSOGS PA SNANG BAR
THAL BAR 'GYUR TE, ,DE DAG GI RGYUD KYI 

@005A *, ,KUN GZHI LA SNANG BA GANG ZHIG ,KUN GZHI LA SNANG NA
KUN GZHI'I STENG GI YUL DE DAG SNANG BA'I BAG CHAGS SMIN PA'I
STOBS KYIS, GANG ZAG DE'I RGYUD KYI 'JUG SHES LA SNANG DGOS
SHING, DER MA ZAD BDE BA DANG SDUG BSNGAL BSKYED PAS

PHAN PA DANG GNOD PAR YANG 'GYUR DGOS PA'I PHYIR RO, ,DE'I PHYIR
MNGON PA BA KHA CIG GIS KUN GZHI GCIG LA 'DOD GZUGS GNYIS KA
SNANG BAR 'DOD PA DANG, LA LAS BSAM GTAN BZHI PA NI THUN MONG MA
YIN PA'I LAS KYIS BSKYED PAS MI SNANG

LA; GZHAN THAMS CAD SNANG BAR 'DOD PA DANG, GZHAN DAG GIS, TSAD
KYIS BCAD PAR MI NUS PA'I SNOD BCUD THAMS CAD SNANG BAR 'DOD PA
MI 'THAD PAR SHES PAR BYA'O, ,'O NA, KHAMS 'OG MA GNYIS KYI KUN
GZHI LA CI 'DRA ZHIG SNANG ZHE NA, DNGOS

SU RANG RGYUD LA LDAN PA'I GANG ZAG GI DBANG PO LNGA DANG, DE'I
YUL DON LNGA SNANG BA YIN NO, ,'O NA KUN GZHI'I YUL DER ZAD DAM
ZHE NA, BRGYUD NAS GANG ZAG DE YI RGYUD KYI RNAM SHES TSOGS DRUG
GI ,YUL DU SNANG BAR

GANG NUS PA, ,PHAL CHER GANG ZAG DE'I RGYUD KYI KUN GZHI'I YUL
DU'ANG 'JOG PA YIN TE, ,YUL DRUG GA GANG ZAG DE LA SNANG ZHES
PA'I SNANG MKHAN GYI GANG ZAG DE'I BTAGS DON BTZAL NA KUN GZHI
LAS MI RNYED PAS SO, ,'ANG SGRAS KUN GZHI'I

YUL DBANG DON GNYIS SU MA ZAD PAR STON PA'O, ,'O NA GANG ZAG
DE'I TSOGS DRUG GI YUL THAMS CAD KUN GZHI LA SNANG BA YIN NAM
SNYAM NA, DBANG PO LNGA DANG, DE'I YUL DON LNGA DANG, KUN GZHI'I
STENG GI MNGON PAR BRJOD PA DANG, BDAG TU

@005B LTA BA DANG, SRID PA'I YAN LAG GI BAG CHAGS RNAMS LAS
GZHAN PA DRUG PA YID KYI RNAM PAR SHES PA KHO NA'I 'DZIN STANGS
KYI YUL, ,GSUNG RAB YAN LAG BCU GNYIS KYI GZHUNG TSIG TU GYUR
PA'I MING DANG YI GE DU MA 'DUS PA'I

MING GI TSOGS DANG, TSIG GI TSOGS LDAN PA MA YIN PA'I 'DU BYED
DANG, 'DAS PA DANG, MA 'ONGS PA DANG, NAM MKHA' DANG, 'GOG PA
SOGS NI, KUN GZHI'I 'DZIN STANGS KYI YUL DU MI 'GYUR TE, ,GANG
GI PHYIR NA DRUG PA YID KYI

RNAM PAR SHES PA NI 'DI'O, ,DE'O ZHES THA SNYAD SNA TSOGS PA
BTAGS NAS YUL 'DZIN PA'I KHYAD CHOS CAN YIN PA DANG, ,KUN GZHI
NI RANG DANG MTSUNGS LDAN GYI BKRA BAR 'DZIN PA'I 'DU SHES KYIS
DBEN PA'I

PHYIR RO, ,'O NA, KUN GZHI DGE MI DGE LUNG MA BSTAN GSUM LAS
GANG YIN SNYAM NA, DGE MI DGE'I BAG CHAGS BSGO GZHI YIN PA'I
PHYIR DANG, ,DGE BA DANG MI DGE BA GANG DANG YANG CIG CHAR DU
MNGON GYUR DU, ,

RGYUD GCIG STE GANG ZAG BYE BRAG PA GCIG GI RGYUD LA NI 'JUG
PA'I PHYIR NA, ,'CHAD 'GYUR LTAR MA SGRIB LUNG MA BSTAN DU RIGS
PAS GRUB BO, ,MA SGRIB LUNG MA BSTAN YIN PAS DGE BA BCU GCIG
DANG, RTZA NYON DRUG ,

NYE NYON NYI SHU 'KHOR DU MI 'BYUNG BA DANG MI GSAL BA STE YUL
BYE BRAG TU GSAL BAR GCOD MI NUS PA DANG, DGE BA MA YIN PA'I
PHYIR NA, YUL DES LNGA 'KHOR DU MI 'BYUNG NGO, ,GZHAN YANG SEMS
PA DANG SHES RAB CI RIGS LA BRTEN NAS DON GYI NGO BO

@006A *, ,RAGS PA LA RTOG PA DANG KHYAD PAR DPYOD PA MED PAS,
RTOG DPYOD GNYIS MI 'BYUNG BA DANG, SAD MA SAD KYI GNAS SKABS
KUN TU 'BYUNG BA DANG, DBANG SHES YUL LA 'JUG PA RANG DBANG MED
PAR SDUD PA MED PAS GNYID

MI 'BYUNG BA DANG, TSOR BA YID MI BDE DANG MTSUNGS PAR MI LDAN
PAS 'GYOD PA MI 'BYUNG BA STE, DE LTAR GZHAN 'GYUR BZHI YANG
'KHOR DU MI 'BYUNG NGO, ,DES NA KUN GZHI'I 'KHOR LA REG PA LA
SOGS PA KUN 'GRO LNGAR NGES

LA DE'I NANG GI TSOR BA NI, ,BDE SDUG BTANG SNYOMS GSUM LAS GANG
ZHE NA, BDE BA DANG SDUG BSNGAL GANG RUNG YIN NA, DGE BAS KYANG
RNAM SMIN GYI TSOR BA SDUG BSNGAL 'BYIN PAR 'GYUR BA SOGS KYIS
GNOD PAS, BDE SDUG GANG

YANG MA YIN PA'I BAR MA'O CI'I PHYIR KUN GZHI ZHES BYA ZHE NA,
NYON YID KYIS SEMS CAN KUN RNAM SHES 'DI LA DMIGS NAS GANG ZAG
GI BDAG TU NI, ,'DZIN PA LA SBYOR BA'I GZHI YIN PA'I PHYIR NA
KUN GZHI

ZHES BYA'O, ,KUN GZHI'I RDZAS RGYUN RNAM SMIN GYI'AM LEN PA'I
RNAM PAR SHES PA DE THEG DMAN GYI DBANG DU BYAS NA, LHAG MA MED
PA'I DGRA BCOM THOB KHA DANG THEG CHEN GYI DBANG DU BYAS NA SGOM
LAM RDO RJE LTA BU'I TING NGE

'DZIN GYI SNGA LOG ,BAR DU RGYUN MI 'CHAD DU 'JUG CING, ,DE NAS
LDOG STE, DE SRID DU ZAG BCAS ZAG MED KYI BAG CHAGS SAM SA BON
CI RIGS 'DZIN LA, DE NAS DE'I STENG GI BAG CHAGS 'GAG DGOS THAM
CAD 'GAG ,SAD DGOS PA THAMS

@006B CAD SAD PAR 'GYUR BA'I PHYIR RO, ,GNYIS PA LA GSUM, NGO
BO, DBYE BA, 'PHROS DON NO, DANG PO NI, BRTEN PA SA BON GYI KUN
GZHI NI, ,GANG ZHE NA, GANG GIS BSGO BAR BYED PA TSOGS BDUN
'KHOR BCAS KYIS GANG LA BSGO BAR BYA BA'I

GZHI KUN GZHI'I RNAM SHES LA, ,BSGO BYED RANG NYID 'GAG PA LA
MNGON DU PHYOGS PA'I TSE, ,BZHAG PA'I DGE MI DGE LUNG MA BSTAN
CI RIGS KYI BAG CHAGS PHYIS SU RKYEN DANG 'PHRAD NAS SMIN PA LAS
RIGS 'DRA PHYI MA 'GRUB RUNG GI

NUS PA STE, DPER NA, DA LTA GSUNG RAB LA THOS SOGS ZHIB TU BYAS
PAS TSE RABS PHYI MA RNAMS SU RTEN BOR BAS BRJED KYANG, YANG
THOS SOGS BYAS NA SNGAR LAS TSEGS CHUNG DUS SHES NUS PA LTA BU
'O BSGO GZHI LA NI, ,KHYAD PAR DU DANG LDAN

PA DGOS ZHE NA, DPER NA, SNA MA'I ME TOG GI DRI DE RGYUN MI
BRTAN PA SGRA DANG RLUNG LTA BU LA BSGOS SU MED LA, BRTAN PA RDO
DANG SHING LA SOGS PA LA 'GO BA LTAR 'DIR YANG GNYEN PO MA SKYES
KYI BAR DU RGYUN CHAGS SU 'JUG PA'I RGYUN BRTAN PA'I KHYAD PAR
DANG,

SGOG SKYA DANG TZANDAN LTA BU DRI MI MNYAM PA LA MI 'GO ZHING,
MNYAM PA LA 'GO BA BZHIN DU 'DIR YANG DGE MI DGE GANG DU'ANG
LUNG DU MA BSTAN PA'I KHYAD PAR DANG, NAM MKHA' LTA BU MA YIN
PAR RGYU DANG RKYEN GYIS 'DU BYAS PAS BSGO BAR BYAR

RUNG BA'I KHYAD PAR, ,RANG LA BAG CHAGS BSGO BAR BYED PA TSOGS
BDUN DANG BSGO GZHI RANG NYID GNYIS GANG ZAG GCIG GI RGYUD LA
DUS MTSUNGS SU 'BREL BA'I KHYAD PAR DANG, ,RANG LAS GZHAN PA
GANG LA'ANG BAG CHAGS

@007A *, ,DE BSGOR MI RUNG BAS NA MTHA' GCIG TU RANG NYID KHO NA
BAG CHAGS KYI RTEN DU GYUR PA'I KHYAD PAR TE, ,BSGO GZHI KHYAD
PAR LNGA DANG LDAN PA'O, ,GNYIS PA NI, SPYIR SA BON LA NAS DANG
AUTPA LA'I RTZA BA LTA BU

PHYI'I SA BON DANG KUN GZHI'I STENG GI BAG CHAGS LTA BU NANG GI
SA BON DANG KUN NAS NYON MONGS DANG RNAM BYANG GI MI GSAL BA
DANG, ,DGE MI DGE GNYIS KYI MI GSAL BA'AM, YANG BSHAD TSUL GCIG
LA, KUN BYANG NGAM, DGE MI

DGER DPYAD NA DE GANG DU'ANG MI GSAL BA LUNG MA BSTAN GYI SA BON
DANG, PHYI NANG GI SA BON GNYIS SAM YANG NA, KUN NYON RGYU 'BRAS
DANG, RNAM BYANG RGYU 'BRAS GNYIS KYI SA BON DANG DON DU NANG
SHES PA'I RDZAS TZAM YIN YANG THA SNYAD PA'I SHES PA'I NGOR

PHYI'I YUL DU SNANG BA THA SNYAD PA'I SA BON NAM, KUN RDZOB PA'I
SA BON TE PHYI'I SA BON NYID DANG NI, ,GZHAN DBANG YONGS GRUB
GNYIS BDEN PAR GRUB PA NANG SHES PA BDEN PAR GRUB PA LA RAG LAS
PAS NA NANG GI SA BON LA DAM PA'I DON

GYI SA BON GYI MING BTAGS TE DE DAG KUN, ,BSDUS NA GRANGS KYI
SGO NAS SA BON RNAM PA DRUG TU 'DOD DO, ,DBYE BA'I TSUL GZHAN
YANG YUL LA THA SNYAD SNA TSOGS PA 'DOGS PAR BYED PA'I SHES PAS
BZHAG PA'I MNGON

BRJOD KYI BAG CHAGS DANG, 'JIG LTA KUN BTAGS SOGS DRUG PA YID
KYI RNAM SHES DANG MTSUNGS LDAN CI RIGS PA'I BDAG 'DZIN DANG,
NYON YID 'KHOR BCAS KYIS BZHAG PA'I BDAG LTA'I BAG CHAGS DANG,
,'PHEN BYED KYI LAS DANG,

@007B 'JUG SHES DGE MI DGE SOGS KYIS BZHAG PA'I SRID PA'I YAN
LAG GI BAG CHAGS GSUM DANG, ,SNOD KYI 'JIG RTEN 'GRUB PA'I THUN
MONG GI SA BON DANG, BCUD KYI 'JIG RTEN 'GRUB PA'I THUN MONG MA
YIN PA'I SA BON

DANG, ,YANG BDE SDUG GI RTEN DU GYUR CING SEMS KYIS ZIN PAS NA
BCUD KYI 'JIG RTEN 'GRUB PA'I TSOR BA DANG BCAS PA DANG DES MA
ZIN PAS NA SNOD KYI 'JIG RTEN 'GRUB PA'I TSOR BA MED PA'I, ,SA
BON TE DBYE TSUL RNAM

PA BZHI DANG, YANG GNAS NGAN NI SDIG PA STE, DE LEN PA NI DE KUN
NAS SLONG BAR BYED PA STE, NYON MONGS PA RNAMS KYI SA BON DANG,
,SHIN TU SBYANGS PA 'JIG RTEN PA'I CHOS DGE BA'I SA BON DANG
SPYAD ZIN PA DGE SDIG GI SA BON

RNAM SMIN GYI NGO BOR SMIN ZIN PA DANG, ,SPYAD MA ZIN PA MNGON
BRJOD KYI BAG CHAGS TE, DE DANG BCAS PA DRUG TSAN SOGS SU MA ZAD
BZHI RU'ANG GSUNGS SO, ,'ON KYANG DE DAG GI NANG NAS SA BON 'GA'
ZHIG NI NANG GI BAG CHAGS BSHAD PA'I ZHAR

LA BSTAN PAR DON GSANG BSHAD SBYAR GNYIS DANG, RJE'I DKA' 'GREL
LAS GSUNGS PAS THAMS CAD BRTEN PA SA BON GYI KUN GZHI'I DBYE BAR
MI SEMS SO, ,GSUM PA NI, KUN GZHI RNAM PAR SHES PA'I STENG GI
BAG CHAGS DE YANG RTEN DU GYUR PA RNAM SMIN GYI KUN

GZHI LAS NI, ,LDOG PAS PHYE BA'I RDZAS GCIG PA BYAS MI RTAG LTA
BU DANG, DE LA MA LTOS PA'I RDZAS THA DAD PA KA BA DANG BUM PA
LTA BU GANG YANG MIN TE, ,DANG PO LTAR NA, RTEN DU GYUR PA RNAM
SMIN GYI KUN GZHI LA DMIGS RNAM YOD PA BZHIN DU,

@008A *, ,BAG CHAGS KYI MING GI RNAM GRANGS SA BON DE LA'ANG
DMIGS RNAM YOD PAR THAL BA DANG, ,'GRO BA RIGS DRUG GI LHA DANG
LHA MA YIN GNYIS GCIG TU BGRANGS TE, DE LNGA YI SA BON RNAMS, ,

PHAN TSUN 'CHOL BA STE 'DRES PA NYID DU 'GYUR BA DANG, ,'DOD PA
LA SOGS PA'I KHAMS GSUM PO NYID KYANG 'CHOL BAR 'GYUR BA'I PHYIR
NA LDOG PAS PHYE BA'I RDZAS GCIG NYID MIN LA, ,GNYIS PA LTAR NA,
RTEN

GYI GANG ZAG BYE BRAG PA GCIG GI RGYUD LA NI RDZAS THA DAD PA'I
KUN GZHI'I RNAM SHES GNYIS, ,YOD PAR THAL BAR 'GYUR TE, BAG
CHAGS DE GZUGS SU NI DOGS PA MED LA, KHO RDZAS YOD DU KHAS
BLANGS PAS LDAN MIN 'DU BYED DU MI RUNG NA,

RNAM PAR SHES PA LAS GZHAN DU 'OS MED DO, ,DE BAS NA RTEN DU
GYUR PA RNAM SMIN GYI KUN GZHI LAM LTOS PA'I RDZAS SO SO PA'ANG
MIN NO, ,RGYU MTSAN DES NA RTEN DU GYUR PA RNAM SMIN GYI KUN
GZHI LAS KUN GZHI RNAM SHES DE NYID DU DANG,,

DE LA MA LTOS PA'I RDZAS GZHAN PA GANG DU YANG BRJOD DU MED PA
STE, ,KUN GZHI RNAM PAR SHES PA DE LA LTOS PA'I BTAGS YOD TZAM
DU GNAS PA YIN TE, DPER NA, MTSON BYA DE NGES PA DE'I MTSAN NYID
NGES PA LA LTOS DGOS PAS MTSON BYA LA

BTAGS YOD CHOS GSUM TSANG BA ZHES BRJOD PA BZHIN YIN PA'I PHYIR
RO, ,BAG CHAGS DE 'JOG BYED DGE BA LA SOGS PA GANG YIN KYANG,
,DES BZHAG PA'I BAG CHAGS KYI NGO BO NI MA SGRIB LA LUNG MA
BSTAN, ,YIN GYI, KUN

@008B BTUS LAS, DGE BA'I BAG CHAGS RJES 'BREL GYI DGE BAR BSHAD
PA'I LUNG DANG, RNAM SMIN GYI RGYU MI BYED PAR THAL BA DANG,
RGYU MTHUN GYI 'BRAS BU MI BSKYED PAR THAL BA DANG, SDOM PA THOB
NAS MA BTANG GI BAR DU DGE BA RGYUN CHAGS SU MI 'BYUNG BAR THAL
BA'I RIGS PAS

DGE BA DANG MI DGE BA MTSAN NYID PAR, ,BSGRUB NAS DE LTAR 'DOD
PA DAG GI DAM BCA' BA'I DON LA LUNG DANG RIGS PA DE RNAMS SGRUB
PAR BYED PA YANG DAG TU SONG BA MED DO, ,TSUL 'DI NI RGYAS PAR
DKA' 'GREL LAS SHES

PAR BYA'O, ,KUN GZHI'I STENG DU BAG CHAGS 'JOG PA'I TSUL LA LUGS
GSUM STE, ,BSGO BYED LA MI LTOS PAR CHOS NYID KYIS GNAS PAR 'DOD
PA DANG SNGON MED PA'I BAG CHAGS GSAR DU BSKYED, ,PAR 'DOD PA
DANG, BAG

CHAGS DE DAG GSAR RNYING GNYIS KAR 'DOD PA'O, ,'DIR BU STON RIN
PO CHES LUGS DANG PO BLO BRTAN DANG, GNYIS PA YANG DAG BDEN
SMRA, GSUM PA MCHOG GI SDES 'DOD GSUNGS, DBANG LO DANG SA BZANG
LO CHEN GYIS, DANG PO ZLA SKYONG DANG YANG

DAG BDEN, GNYIS PA DGA' BO DANG MCHOG GI SDE, GSUM PA SLOB DPON
CHOS SKYONG SOGS KYIS 'DOD GSUNGS KYANG SHES BYED MA MTHONG ZHES
GRUB MTHA' CHEN MO LAS SO, ,RANG LUGS LA BAG CHAGS GSAR RNYING
GNYIS KA 'DOD CES DKA' 'GREL DANG, BDAG CAG

SKYABS MGON DAM PA RGYAL KUN 'DUS PA'I NGO BO KUN MKHYEN CHEN PO
DKON MCHOG 'JIGS MED DBANG PO'I ZHAL SNGA NAS KYIS GSUNGS SO,
,BRTEN PA SA BON GYI KUN GZHI 'DI LA CI'I PHYIR KUN GZHI'I THA
SNYAD GDAGS SHE NA, KUN NAS NYON MONGS

@009A *, ,PHYOGS KYI CHOS THAMS CAD, ,MDOR BSDU NA, SDUG KUN
GNYIS TE, KUN 'BYUNG SDUG BDEN GYI RGYU 'AM SDUG BDEN KUN 'BYUNG
GI 'BRAS BU'I NGO BO RU, ,SBYOR BA'I PHYIR RAM YANG NA, RANG
NYID KUN NYON PHYOGS KYI

CHOS RNAMS KYI RGYU'I NGO BO DANG, CHOS DE DAG KYANG RANG GI
'BRAS BU'I NGO BOR SBYOR BA'AM, SEMS CAN RNAMS RANG GI CHA SHAS
BDAG LTA'I BAG CHAGS KYI DBANG GIS GANG ZAG GI BDAG TU 'DZIN PA
LA SBYOR BA'I GZHI'AM RGYU YIN PA'I PHYIR NA YANG KUN GZHI

ZHES THA SNYAD BTAGS PA 'O, ,SA BON DANG RNAM SMIN GYI CHA GNYIS
KA LA KUN GZHI'I THA SNYAD GDAGS RUNG DU 'JOG PAR BYED PA'I RGYU
MTSAN GNYIS PO DE'I PHYIR DBANG THOB PA'I BYANG CHUB SEMS DPA'
SA BRGYAD PA YAN CHAD DANG, THEG DMAN

DGRA BCOM PA'I RGYUD LA, ,KUN GZHI YOD PA MA YIN TE, ,KUN GZHI'I
THA SNYAD GDAGS RUNG DU, 'JOG BYED SEMS CAN KUN BDAG TU SBYOR BA
NYON YID DANG, KUN NYON GYI CHOS THAMS CAD RGYU 'BRAS KYI NGO
BOR SBYOR BA BRTEN PA SA BON GYI KUN

GZHI GNYIS PO GANG YANG MED PA'I PHYIR RO, ,GNYIS PA NYON YID LA
GNYIS, MTSAN NYID DANG, 'PHROS DON NO, ,DANG PO NYON MONGS CAN
GYI YID KYI MTSAN NYID NI, ,DMIGS PA KUN GZHI'I RNAM SMIN GYI
CHA NYID DE RTEN DU GYUR PA RNAM

SMIN GYI KUN GZHI LA DMIGS NAS, ,RNAM PA GANG ZAG GI BDAG TU LTA
BA NGO BO NYON MONGS PA CAN YIN PAS SGRIB PA YIN LA DGE BA DANG
MI DGE BA GANG DU'ANG LUNG DU MA BSTAN PA, ,'KHOR REG PA SOGS
KUN 'GRO LNGA DANG RNAM G-YENG,

@009B BAG MED, RGOD PA, MA DAD PA, LE LO, RMUG PA DRUG GI STENG
DU 'CHAD 'GYUR BZHI BSNAN PAS 'KHOR SEMS BYUNG BCO LNGA YOD
KYANG RNAM G-YENG SOGS DRUG NI, 'DOD CHAGS DANG SOGS SGRAS BSDUS
PA'I 'JIG LTA, NGA RGYAL, MA RIG PA BZHI CI RIGS KYI CHAR GTOGS

PA'I DBANG DU BYAS TE SEMS BYUNG DGU KHO NA DANG MTSUNGS PAR
LDAN PA'O, ,'DIR GAL CHE BA'I RTZOD SPONG ZUR TZAM 'GOD PA LA,
KHO NA RE, 'DOD NYON DGU PA SPANGS PA'I 'DOD RTEN CAN GYI PHYIR
MI 'ONG GI RGYUD KYI NYON YID CHOS CAN, 'DOD PA'I SAS BSDUS YIN
PAR THAL,

'DOD KHAMS PA'I RGYUD KYI NYON YID YIN PA'I PHYIR, KHYAB STE,
SUM CU PA LAS, GANG DU SKYES PA DE YI'O, ,ZHES GSUNGS PA'I
PHYIR, 'DOD NA, PHYIR MI 'ONG DE CHOS CAN, KHYOD KYI RGYUD LA
'DOD NYON YOD PAR THAL, KHYOD KYI RGYUD KYI NYON YID DANG
MTSUNGS LDAN GYI 'JIG LTA SOGS DE YIN

PA'I PHYIR, 'DOD MI NUS TE, KHYOD KYIS 'DOD NYON SKOR DGU PO
SPANG ZIN PA'I PHYIR, ZHE NA, DPYAD GZHI CHE YANG RE ZHIG SKABS
'DIR 'DOD NYON LA 'DOD NYON SKOR DGU GANG RUNG GIS MA KHYAB BAM
SNYAM MO, ,GNYIS PA NI, SLOB PA 'GOG SNYOMS PA DANG BDAG MED
MNGON

SUM DU RTOGS PA'I MNYAM GZHAG GNYIS KYI TSE NA, GNAS SKABS LDOG
DUS DANG, ,DBANG THOB PA'I BYANG SEMS SA BRGYAD PA YAN CHAD
DANG, THEG DMAN DGRA BCOM PA'I TSE MTHAR THUG STE GTAN NAS LDOG
GO ,'ON KYANG MTHAR THUG GI LDOG

TSUL 'DI NYON YID SPANG PA LA BYED NA, SA BRGYAD PA BA LA ZHIB
CHA DANG, SKYE MI RUNG DU BYAS TZAM LA BYED NA THEG DMAN GYI RDO
RJE LTA BU'I TING NGE 'DZIN LA GNAS PA LA ZHIB CHA BYED DGOS PAR
YOD DO, ,GAL TE GNAS SKABS DANG GTAN DU BA'I LDOG TSUL DE LTAR
YIN NA, DRUG PA YID

@010A *, ,SHES KYI BDAG RKYEN NYON YID MED PAS, DE DAG GI RGYUD
YA DRUG PA YID KYI RNAM SHES MED PAR THAL BA DANG, DAGS PA DANG,
THEG DMAN DGRA BCOM PAS KYANG MNYAM NYID YE SHES THOB PAR 'GYUR
RO SNYAM NA, DE DAG GI RGYUD LA NYON YID NYON

MONGS CAN DU 'JOG PAR BYED PA'I, ,'JIG LTA SOGS GANG ZAG GI BDAG
TU 'DZIN PA RNAMS GNAS SKABS DANG MTHAR THUG CI RIGS KYIS LOG
PAR GYUR KYANG, ,'PHAGS PA MNYAM GZHAG PA'I RGYUD LA NYON YID DE
YI RIGS

TE KHAMS SAM RGYUN TZAM YOD PA'I PHYIR DANG, DAG SA PA DANG,
DGRA BCOM PA'I RGYUD LA NYON YID KYIS CHOS KYI BDAG 'DZIN BSKYED
PA'I NUS PA MA LOG PA'I PHYIR NA, ,DE DAG GI RGYUD LA DRUG PA
YID SHES MED PAR THAL BA

DANG DAG SA PA DANG DGRA BCOM PA GNYIS KYIS MNYAM PA NYID KYI YE
SHES, ,THOB PAR THAL BA'I SKYON GNYIS RIM PA BZHIN RGYANG RING
DU SPANGS PA YIN NO, ,'DIR MNYAM GZHAG ZAG MED KYI TSE NYON YID
DE ZAG MED KHO NAR 'JUG

PA'I TSUL GCIG DANG, YANG THEG DMAN MNYAM GZHAG GI TSE CHOS KYI
BDAG 'DZIN GYI ZAG PA DANG BCAS PA DANG, THEG CHEN GYI DE'I TSE
ZAG MED KHO NAR 'JUG PA'I TSUL TE, LUGS GNYIS DKA' 'GREL LAS
GSUNGS PA RNAMS LA ZHIB TU DPYAD PAR BYA'O, ,

GNYIS PA LA GNYIS, LUNG RIGS LA BRTEN NAS LUGS 'DIR KUN GZHI
DANG NYON YID YOD PAR SHES DGOS PAR GDAMS PA DANG, SGRUB BYED
DNGOS SO, ,DANG PO NI, LANG GSHEGS, DGONGS 'GREL SOGS, YID CHES
PA'I LUNG DANG 'CHAD 'GYUR GYI RIGS PA BRGYAD

@010B SOGS PHRA ZHIB KYI RIGS PA YIS, ,RNAM SHES TSOGS DRUG LAS
NGO BO THA DAD PA'I, ,NYON YID DANG KUN GZHI RNAM PAR SHES PA,
,LUNG GI RJES 'BRANG GI RNAM RIG PA'I SKABS 'DIR, ,YOD PAR KHONG
DU CHUD PAR BYA'O, ,GNYIS PA LA GNYIS

KUN GZHI DANG, NYON YID SGRUB BYED DO, ,DANG PO LA GNYIS, RIGS
PA DANG, LUNG GIS SGRUB BYED DO, ,DANG PO NI, RNAM 'BYOR GYI SA
BZHI'I SGO NAS, SPYOD PA NYAMS LEN GTAN LA 'BEBS PA SEMS TZAM
PA'I GZHUNG LUGS THEG BSDUS SOGS NAS, ,KUN GZHI DANG NYON

YID SGRUB BYED KYI RIGS PA MTHA' YAS PA, ,GSUNGS KYANG KUN GZHI
SGRUB BYED KYI GNAD BSDU NA, LUS LEN PA MI RUNG BA DANG DANG POR
'JUG PA MI RUNG BA DANG, GSAL BAR 'JUG PA DANG, DGE MI DGE'I SA
BON DANG GCIG CHAR DU LAS

DU MA BYED PA DANG LUS LA KHYAB PA'I TSOR BA DANG, ,'GOG PA'I
SNYOMS 'JUG DANG 'CHI 'PHO BA MI RUNG BA STE, ,BRGYAD DU 'DUS
PHYIR 'DIR BSHAD PAR BYA'O, ,DE'I SGRUB BYED 'DI DAG DKA' 'GREL
LAS GSUNGS PA'I TSIG CUNG ZAD

GSAL DU BTANG NA, KUN GZHI MED NA LUS LEN PA MI RUNG STE, LUS
LEN BYED MED PA'I PHYIR, DER THAL, TSOGS DRUG RGYU MTSAN LNGA'I
SGO NAS LUS LEN BYED MI RUNG BA GANG ZHIG ,DE LAS GZHAN MED PA'I
PHYIR, TSOGS DRUG DER MI RUNG BA'I RGYU MTSAN GZHAN BZHI NI DKA'
'GREL DU

GSAL ZHING, TSIG MDOS SU DOGS PAS 'DIR MI 'GOD LA, BZHI PAS
BSHAD TSUL CUNG ZAD GO DKA' BAS DE GO BDE BAR BRJOD NA, TSOGS
DRUG CHOS CAN, LUS KYI CHA SHAS THAMS CAD LA KHYAB PAR THAL, LUS
LEN BYED KYI SHES PA YIN PA'I PHYIR, 'DOD MI NUS TE, YID SHES
SNYING

@011A *, ,KHO NAR GNAS, DBANG SHES RNAMS RANG RANG GI DBANG POR
GNAS PA'I PHYIR, GONG DU MA KHYAB NA, SHES PAS MA KHYAB PA'I LUS
KYI CHA YOD PAR THAL, 'DOD PA'I PHYIR, 'DOD NA, SHES PAS MA ZIN
PA'I LUS KYI CHA YOD PAR THAL, 'DOD PA'I PHYIR,

'DOD NA, DE 'DRA'I LUS KYI CHA LA MTSON BSNUN PAS KYANG GANG ZAG
DE LA SDUG BSNGAL MI BSKYED PAR THAL, DE SHES PAS MA ZIN PA'I
PHYIR, YANG KHO NA RE, LUS DBANG GIS MA ZIN PA'I LUS KYI CHA MED
PAS SKYON MED DO SNYAM NA, MI 'THAD DE, GANG LUS SHES KYIS MA
KHYAB

PA DER LUS DBANG GIS KYANG MA ZIN PA'I PHYIR, /1\ KHO NA RE, KUN
GZHI YOD NA 'DZIN STANGS MI GCIG PA'I RNAM SHES GNYIS CIG CHAR
DU 'JUG PA ZHIG 'DOD DGOS PAS DE MED DO,, ZHE NA, 'O NA, GANG
ZAG GCIG GIS MIG GIS GZUGS LA BLTA 'DOD PA NAS LUS

KYIS REG BYA REG PAR 'DOD PA'I YID BYED NUS MTSUNGS RIS MED LNGA
BSKYED NA, DE LA BRTEN NAS DBANG SHES LNGA GANG YANG MI SKYE BAR
THAL, CIG CHAR DU'ANG MI SKYE, RIM CAN DU'ANG MI SKYE BA'I
PHYIR, DANG PO KHAS, GNYIS PA GRUB STE, DE LNGA'I RGYU YID BYED
SOGS KYI NUS PA LA KHYAD PAR

CUNG ZAD KYANG MED PA'I PHYIR, /2\ GZHAN YANG, DBANG MNGON DANG
LHAN CIG TU DE'I YUL SNANG BA'I YID SHES 'JUG PA GSAL BA SKYE MI
RUNG BAR THAL, RNAM SHES GNYIS CIG CHAR DU MI SKYE BA'I PHYIR,
/3\ GZHAN YANG, DGE MI DGE'I SA BON MED PAR THAL, DE BSGO GZHI'I

KUN GZHI MED, TSOGS DRUG BSGO GZHIR MI RUNG BA'I PHYIR TE, RGYUN
MI BRTAN PA'I PHYIR, /4\ GZHAN YANG, LAS DU MA CIG CHAR DU MI
RUNG BAR THAL, SKYES BU ZHIG MGYOGS PAR 'GRO TSE, SNOD LAM
'PHRANG LA DMIGS PA'I RNAM RIG ,GNAS RKANG PA 'DEG 'JOG LA DMIGS
PA'I

@011B RNAM RIG ,NGA'O SNYAM PA'I RNAM RIG ,YUL MDUN GYI SA RDO
SOGS LA DMIGS PA'I RNAM RIG DU MA CIG CHAR DU MI 'BYUNG BA'I
PHYIR TE, 'DZIN STANGS MI GCIG PA'I RNAM SHES DU MA CIG CHAR MI
'BYUNG BA'I PHYIR, KHO NA RE, RNAM 'GREL LAS, RTOG GNYIS CIG
CHAR MTHONG BA

MED; ;CES GSUNGS PA DANG 'GAL LO, ,ZHE NA, SKYON MED DE, DE NI
SDE BDUN RJES 'BRANG GI SEMS TZAM PA'I 'DOD TSUL YIN PA'I PHYIR
TE, DES NA LUGS DES TSOGS BRGYAD KHAS MI LEN PA'I PHYIR, GRUB
MTHA' RTZA BA LAS, MA BSHAD RTOG GNYIS CIG CHAR MIN

SOGS PHYIR, ,BRGYAD MIN TSOGS DRUG SDE BDUN RJES 'BRANG LUGS,
,ZHES SO, ,/5\ GZHAN YANG, GNAS SKABS KUN TU LUS LA KHYAB PAR
SKYES PA'I TSOR BA MED PAR THAL, KUN GZHI MED NA DE MI RUNG BA'I
PHYIR, /6\ GZHAN YANG, 'DU SHES MED PA'I

DANG 'GOG PA'I SNYOMS 'JUG GNYIS MED PAR THAL, DE GNYIS KYIS
DGAG BYA TSOGS DRUG 'GOG DGOS LA, DE LAS GZHAN PA'I RNAM SHES
MED PAS LUS BOR TE SHI BA DANG KHYAD MED DU 'GYUR BA'I PHYIR,
/7\ GZHAN YANG, 'CHI 'PHO BA MED PAR THAL, LUS THAMS

CAD LA KHYAB PA'I KUN GZHI RIM GYIS 'GAG PA DANG, LUS KYI DROD
TSOR MTHA' NAS RIM BZHIN SDUD DGOS PA LAS, DE MI RUNG BA'I PHYIR
RO, ,/8\ 'DI'I DANG PO, BZHI PA, DRUG PA, BDUN PA, BRGYAD PA
RNAMS NI SGRUB BYED DNGOS DANG, LHAG MA GSUM NI RTZOD SPONG DU

GSUNGS SO, ,GNYIS PA NI, LUNG GIS KYANG GRUB STE, KUN GZHI RNAM
PAR SHES PA DE, ,DKA' 'GREL DU DRANGS PA'I DGONGS 'GREL SOGS
THEG CHEN GYI MDO LAS GSUNGS PAR MA ZAD, THEG DMAN GYI GTZUG LAG
STE SDE SNOD RNAMS SU YANG,,

@012A *, ,BSTAN TE, DE BZHIN GSHEGS PA 'BYUNG BA'I PHAN YON RNAM
BZHI'I MDO LAS, SKYE DGU KUN GZHI LA DGA' BA, ZHES DANG, PHAL
CHEN SDE PA'I LUNG LAS, RTZA BA'I RNAM PAR SHES PA ZHES DANG,
,GNAS BRTAN PA'I LUNG LAS,

SRID PA'I YAN LAG LTA BA DANG, ZHES SOGS DANG, SA STON SDE PA'I
LUNG LAS, 'KHOR BA JI SRID PA'I, ,PHUNG PO RNAM PA ZHES, MING GI
RNAM GRANGS GZHAN DANG GZHAN DAG GIS BSTAN PAS NA LUNG GIS GRUB
PO, ,'O NA, DE LTAR THEG DMAN

GYI SDE SNOD NAS, GSUNGS PA'I SKYE DGU KUN GZHI LA DGA' BA ZHES
SOGS KYI MDO TSIG GI DON, NYAN THOS SDE PAS JI LTAR 'GREL ZHE
NA, DE LA BTZUN PA DBYIG BSHES DANG MI 'U THUNG DANG DBYANGS
SGROG GSUM GYIS, ,RIM

PA BZHIN DU PHUNG PO DANG TSOR BA BDE BA DANG, ,'JIG LTA GSUM LA
DGONGS TE, DE DAG SKYE DGU RNAMS DGA' BAR 'GYUR BA'I GZHI YIN
PA'I PHYIR, ZHES 'DOD DO, ,THEG PA 'OG MA PA DAG KUN GZHI STON
PA'I SNOD MIN PAS DE'I

LUGS LA NI, SLOB DPON DE GSUM GYI 'DOD TSUL DE LA MI RUNG BA
CHER MED MOD KYI, ,'ON KYANG THEG CHEN PA RNAMS KYIS LUNG DE'I
DON, ,KUN GZHI RNAM PAR SHES PA RU, ,'DOD PA CHES CHER BZANG BA
STE, ,GANG GI PHYIR

NA DBYIG BSHES SOGS BTZUN PA DE GSUM KYIS NI, ,BKRAL BA DE NYER
LEN GYI PHUNG PO LNGA NI DMYAL BA PA SOGS KYI MI DGA' BA'I GZHI
DANG, TSOR BA BDE BA NI BSAM GTAN BZHI PA YAN CHAD KYI MI DGA'
BA'I GZHI DANG, 'JIG LTA NI CHOS THAMS CAD BDAG

@012B MED PA LA MOS PA'I RANG SDE RNAMS KYI MI DGA' BA'I GZHI
YIN PAS NA, SKYON DANG LDAN PA'I PHYIR RO, ,GNYIS PA NI, NYON
MONGS CAN GYI YID MED NA, ,MA 'DRES PA YI MA RIG PA MED PAR THAL
BA DANG, ,DRUG PA YID SHES DE 'JUG SHES YIN PA DBANG

SHES LNGA PO DAG DANG 'DRA BA MA YIN PAR THAL BA DANG, ,'DU SHES
MED PA'I SNYOMS 'JUG DANG, 'GOG PA'I SNYOMS PAR 'JUG PA'I BYE
BRAG STE KHYAD PAR MED PAR THAL BA DANG, ,LANGS GSHEGS SOGS LAS,
NGAR SEMS PA NI YID YIN NO, ,

ZHES PA'I NGES TSIG STE, MING GI RGYU MTSAN MED PA'I SKYON DU
'GYUR ZHING, ,GZHAN YANG, 'DU SHES MED PAS SKYES PA'I LHA LA DUS
RGYUN DU, ,NGAR 'DZIN MED PAR THAL BA'I SKYON DU 'GYUR LA, SO SO
SKYE BO LA NGAR 'DZIN PA'I 'JIG

LTA DANG MTSUNGS PAR LDAN PA'I BLO NI, ,RNAM PA KUN TU 'BYUNG BA
MI 'THAD DGOS PA'I PHYIR NA, ,NYON YID YOD PAR SHES PAR BYA'O,
,NYON YID MI 'DOD PA'I LUGS LA DE DAG MI RUNG BA'I TSUL NI, MA
'DRES PA'I MA RIG PA MED PAR THAL,

DE 'PHAGS LAM MA THOB BAR DU RGYUN MI 'CHAD DU 'JUG PAS 'JUG
SHES KYI 'KHOR DU MI 'BYUNG, NYON YID KYI 'KHOR DU 'BYUNG TSUL
MED PA'I PHYIR, /1\ GZHAN YANG, DRUG PA YID SHES DANG DBANG SHES
'JUG SHES YIN TSUL MI 'DRA BAR THAL, DBANG SHES LA 'DAS PA'I

RTEN YID GCIG DANG, LHAN CIG PA'I RTEN DBANG PO GCIG STE GNYIS
YOD PA BZHIN DU, DRUG PA YID SHES LA DE GNYIS MED PA'I PHYIR TE,
DE LA LHAN CIG PA'I RTEN NYON YID MED PA'I PHYIR, /2\ GZHAN
YANG, 'DU SHES MED PA'I SNYOMS 'JUG DANG 'GOG PA'I SNYOMS 'JUG

@013A *, ,GNYIS KYI KHYAD PAR MED PAR THAL, DE NYON YID MNGON
GYUR DU YOD MED KYI SGO NAS KHYAD PAR MI 'BYED PA'I PHYIR, /3\
GZHAN YANG, 'DU SHES MED PA BA'I RGYUD LA MA SHI BAR DU NGAR
'DZIN RGYUN CHAGS SU MI 'JUG PAR THAL, DE'I RGYUD LA

TSOGS DRUG NI 'GAG ,NYON YID MED PA'I PHYIR, /4\ GZHAN YANG, MDO
LAS, NGAR SEMS PA'I PHYIR YID DO, ,ZHES PA'I NGES TSIG MED PAR
THAL, DBANG SHES LA NGAR SEMS PA MED, DRUG PA YID SHES LA RTAG
TU NGAR SEMS PA MED PA'I PHYIR,

/5\ GZHAN YANG, SO SKYE'I RGYUD LA DUS RTAG TU 'BYUNG BA'I NGAR
'DZIN ZHIG MED PAR THAL, TSOGS DRUG LA DE MED, NYON YID MED PA'I
PHYIR RO,, /6\ KUN GZHI DANG NYON YID KYI SGRUB BYED 'DI NI
PHYOGS TZAM MTSON PA STE, RGYAS PAR DKA' 'GREL LAS

SHES PAR BYA'O, ,GSUM PA LA GNYIS, PHYOGS SNGA MA BRJOD PA DANG,
DE DGAG PA'O, ,DANG PO NI, YONGS GRAGS KYI RNAM SHES TSOGS DRUG
GI STENG DU BDUN PA NI LEN PA'I RNAM SHES ZHES BYA BA STE, RNAM
SHES BRGYAD PA LA DMIGS PA'I GANG ZAG GI BDAG

'DZIN ZHIG DANG, ,BRGYAD PA KUN GZHI RNAM SHES LA YANG NGO BO
NYID KYI KUN GZHI ZHES SANGS RGYAS 'GRUB PA'I DON DANG LDAN PA
ZHIG DANG, RNAM SMIN GYI KUN GZHI ZHES KHAMS BCO BRGYAD LA DMIGS
PA ZHIG DANG, KUN NAS NYON MONGS PA'I KUN GZHI ZHES CHOS KYI

BDAG 'DZIN ZHIG STE, GSUM DU 'CHAD PA DANG, ,DGU PA NI DE BZHIN
NYID KYI BDAG NYID GCIG PU LA DMIGS BYA YUL DE BZHIN NYID YANG
DAG MTHA' SOGS DANG DMIGS BYED SHES PA DRI MED RNAM SHES SAM
GZOD MA NAS RIG PA ZHES GNYIS SU, ,

@013B PHYE STE 'DOD PA NI SLOB DPON YANG DAG BDEN PA'I LUGS SO,
,GNYIS PA NI, TSUL DE NI MI 'THAD DE, RNAM SHES BDUN PA LEN PA'I
RNAM SHES SU MDO DANG SHING RTA CHEN PO GANG GIS KYANG MA BSHAD,
KUN GZHI LA GSUM DU BYED PA YANG MI RIGS, RNAM SHES TSOGS BRGYAD

DAG LAS LOGS PA STE GZHAN PA YI, ,KHYOD KYIS 'DOD PA'I GTZO BO
RNAM SHES DGU PA DE 'DRA YOD PAR GYUR NA, ,RTAG PA YIN PA'I
DNGOS PO YOD PAR 'GYUR TE, DE BZHIN NYID KYI NGO BOR GYUR PA'I
RNAM SHES YOD PA'I PHYIR RO,

DES NA TSOGS DGUR 'DOD PA LA LUNG RIGS KYIS SGRUB BYED MED DO,
,BZHI PA LA GNYIS, PHYOGS SNGA MA BKOD PA DANG, DE DGAG PA DNGOS
SO, ,DANG PO NI, BYANG SEMS GCIG PUR SMRA BA NA RE, YID KYI RNAM
PAR SHES PA GCIG PU NYID MIG SOGS

DBANG PO DRUG GI ,RTEN LA SO SOR RGYU ZHING YUL DRUG 'DZIN PA'I
TSE, ,'JUG SHES DRUG PO SO SO'I MING DU BTAGS PA TZAM YIN GYI,
,YID KYI RNAM SHES LAS NGO BO THA DAD PA'I DBANG SHES MED DO,
,DE LTAR YANG, BRAM ZE'I TSOMS DANG SKYE MCHED NI,,

BCU GNYIS STON PA'I MDO LAS KYANG, ,RIM PA BZHIN DU SNGA MAS,
RING DU 'GRO LA GCIG PUR RGYU ZHES GSUNGS PA DANG PHYI MAS RNAM
PAR SHES PA'I TSOGS DRUG NI, ,YID KYI SKYE MCHED YIN NO ZHES
GSUNGS PA'I PHYIR NA, ,SHES PA

KUN YID KYI RNAM SHES GCIG PU'I RDZAS RGYUN DANG RANG BZHIN YIN
NO, ,LO ZHES MA RANGS PAR BSTAN NO, ,GNYIS PA NI, DE MI 'THAD
DE, LUNG SNGA MA'I DON NI DBANG SHES LNGA LAS GZHAN DU 'AM LOGS
SU YID KYI RNAM SHES GCIG PUS DBANG SHES KYI YUL

@014A *, ,GZUGS SOGS KYIS MTSON PA'I CHOS THAMS CAD 'DZIN NUS PA
LA DGONGS PA'I PHYIR DANG, LUNG PHYI MAS RNAM SHES TSOGS DRUG GA
SKYE MCHED BCU GNYIS KYI NANG NAS YID KYI SKYE MCHED DU GSUNGS
PAS, YID KYI SKYE MCHED DANG YID

GNYIS DON GCIG PA'I PHYIR, DE YIN NA YID SHES YIN MI DGOS PAS
SO, ,DE LTA MIN NA, DBANG SHES KYIS KYANG YID SHES BZHIN DU DU
LDAN GYI LA PHAR RGYAB KYI ME LTA BU'I LKOG 'GYUR DU BA LTA BU'I
RTAGS KYIS DPOG PAR THAL BA DANG, ,RANG DUS NA 'DAS

ZIN DRAN PAR THAL BA DANG MA 'ONGS PA 'BYUNG 'GYUR GYI CHOS
'DZIN PAR THAL BAR 'GYUR BA'I PHYIR TE, ,YID SHES DANG NGO BO
GCIG PA GANG ZHIG ,YID SHES KYIS DE DAG NUS PA'I PHYIR RO, ,DES
NA RNAM SHES TSOGS GCIG TU 'DOD PA NI

MUN SPRUL LO STE RTOG BZO'O, ,'DI SEMS BYUNG MI 'DOD PA LA SLOB
DPON THOGS MED KYIS DGAG PA MDZAD DO, ,RTZA BA'I SA BCAD GSUM PA
RTZOM PA MTHAR PHYIN PA'I TSUL LA GNYIS, LUGS 'DIR RNAM SHES
TSOGS BRGYAD DU 'DOD RIGS PAR GDAMS PA DANG,

MDZAD PA PO NGOS BZUNG ZHING BRTZAM PA'I DGE BA BSNGO BA'O,
,DANG PO NI, SNGAR BSHAD PA LTAR RNAM SHES TSOGS BRGYAD 'DOD PA
LA LUNG RIGS KYIS SGRUB BYED DANG, DE LAS GZHAN DU 'DOD PA LA
GNOD PA YOD PA DE'I PHYIR RNAM RIG PA'I MKHAS PAS JI

SKAD BSHAD PA LTAR, YID CHES LUNG RIGS KYIS, ,LEGS PAR GRUB PA
NI RNAM SHES TSOGS BRGYAD NYID YIN PA'I PHYIR NA, ,RNAM RIG PA'I
GRUB MTHA'I GSANG BA STE LKOG TU GYUR PA'AM RTOGS DKA' BA'I GNAS

@014B ZAB MO KUN GZHI DANG, GNYIS STONG GI DE KHO NA NYID LA MI
ZHUM PA'I, ,MKHAS PAS LUGS DER RNAM SHES TSOGS BRGYAD NYID 'DOD
PAR BYA'O, ,GNYIS PA NI, NYON YID DANG KUN GZHI'I DKA' BA'I
GNAS, ,GSAL BAR STON PA'I BSTAN

BCOS 'DI RNAM RIG SMRA BA'I MKHAS MCHOG RNAMS KYIS, ,JI LTAR
BZHED PA BZHIN BLA MA YI, ,GSUNG LA BRTEN NAS RGYAL KHAMS PA,
,BLO BZANG GRAGS PAS SBYAR BA YI, ,DGE BA DES THUB PA'I BSTAN PA

PHYOGS DUS KUN TU RGYAS PAR GYUR CIG ,'DIR SMRAS PA, BLO BZANG
RNAM RIG BANG MDZOD SGO LCAGS KHA, ,MKHAS RMONGS SUS KYANG BDE
BLAG 'BYED NUS PA'I, ,RMAD BYUNG MCHAN 'GREL GSER GYI LDE MIG
'DI, ,KHO BOS

BCAD BRDAR BSREGS PA'I BLO YIS BSKRUN, ,'DIR 'BAD LEGS BYAS 'O
MA'I MDANGS 'DZIN DES, ,DRI MED RNAM DPYOD PIR GYIS LEGS BRIS
PA'I, ,MTHA' YAS RIG GNAS GYA GYU'I RI MO YIS, ,SNYING GI ME
LONG NGOS

KUN KHYAB GYUR CIG ,BKA' DRIN MTSUNGS MED RJE BTZUN BLA MA LA,
,'GYUR LDOG MED PA'I DAD PA SKYE BA DANG, ,TSANGS PA MTSUNGS PAR
SPYOD PA'I GROGS DAG LA, ,PHYOGS ZHEN MED PA'I DAG SNANG SKYE
BAR SHOG ,

CES CHOS 'DI LA SLOB GNYER BYED SKABS SEMS DPA' CHEN PO ^ BLO
BZANG MCHOG GRUB KYI BKA' DRIN LAS RANG GIS GO TSUL BLO BZANG
'JIGS MED KYIS BRJED GSO'I TSUL DU YI GER BKOD PA'O,, *, ,STENG
'OG PHYOGS MTSAMS BZHUGS

@015A *, ,PA'I SANGS RGYAS LA, ,PHYAG 'TSAL SKYABS MCHIS BDAG
CAG GAR 'GRO YANG, ,DGRA JAG CHOM RKUN ME CHU GCAN GZAN SOGS,
,'JIGS PA KUN SKYOBS BSAM DON LHUN GRUB MDZOD, ,PAn

CHEN RIN PO CHES MDZAD PA'I PHYOGS BCU MUN SEL BZHUGS SO,, ,,AOm
SVA STI, YID DANG KUN GZHIS 'GREL BA 'DI, ,AA BA GA YI WANG SHOG
GI ,DGE SLONG DPAL DAN RGYA MTSO YIS, ,CHOS SDE SKU 'BUM BYAMS

GLING DU, ,MTHUN RKYEN SBYAR TE PAR DU BSGRUBS, ,DGE 'DIS MA
RGAN 'GRO BA RNAMS, ,DKA' BA'I DON LA NGES RNYED NAS, ,SA LAM
BGROD PA MTHAR PHYIN SHOG, ,,AOm MA nI PAD ME H'Um, AOm A'A:RA
PA TZA NA DH'I, AOm BADZRA P'A

NI H'Um PHAt,, RJE BLO BZANG 'JIGS MED KYIS MDZAD PA'I BSTAN
BCOS 'DI'I DPE RGYUN DENG DUS SHIN TU DKON PAS RGYUN CHUD ZOS SU
MI 'GRO BA'I PHYIR, SGO MANG SKAL BZANG THABS MKHAS KYIS BOD
RGYAL LO 2101

AOB SED tA'I 'PHRUL PAR THOG DPE GRANGS BRGYA THAM PA PAR BSKRUN
BGYIS PA'O, ,DGE LEGS 'PHEL,, ,,
