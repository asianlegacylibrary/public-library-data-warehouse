@001A *, ,SBYOR BA YAN LAG DRUG GI KHRID ZAB MO'I DMIGS RIM GYI
LAG RJES BZHUGS SO, ,

@001B *, ,NA MA : SHRI'I K'A LA TZKRAm YA, GZHI DNGOS PO'I GNAS
TSUL, LAM BGROD PA'I RIM PA, 'BRAS BU MNGON DU BYED PA'I TSUL
DANG GSUM, DANG PO LA, GNAS PA RTZA, GA-YO PA RLUNG, BKOD PA

BYANG CHUB KYI SEMS BSHAD PA'O, ,DANG PO LA RTZA CHEN DRUG BSHAD
PA, RTZA 'KHOR DRUG BSHAD PA'O, ,DANG PO NI, RO RKYANG DBU MA
GSUM GYI MAR SNA RTAGS KYI RTZE DANG BSHAD PA'I SGOR ZUG CING,
LUS KYI DBUS DRANG THAD

SGAL TSIGS PHYOGS LA CUNG NYE BA NA YAR GYEN DU SONG STE, THOD
PA'I 'OG NAS BRGYUD DE 'ONGS PA'I YAR SNA SMIN MTSAMS NA YOD DO,
,DE'I LTE BA YAN GYI DBU MA LA, SGRA GCAN DANG, GNYIS SPANGS
DANG, AA WA DH'U T'I ZER,

KHA DOG LJANG GU NAM MKHA'I KHAMS PA, GTZO BOR RLUNG 'BAB,
GA-YAS KYI RTZA LA RO MA DANG, RA SA N'A DANG, NYE MA'I RTZA
ZER, KHA DOG DMAR PO ME'I KHAMS PA, GTZO BOR KHRAG 'BAB, GA-YON
GYI RTZAL, RKYANG MA DANG, LA

LA N'A DANG, ZLA BA'I RTZA ZER, KHA DOG DKAR PO CHU'I KHAMS PA,
GTZO BOR KHU BA 'BAB, LTE BA MAN GYI DBU MA GA-YAS SU 'KHYOGS
TE, RTAGS KYI RTZER ZUG CING, DE LA KUN RDAR MA DANG, DUNG CAN
MA DANG DUS ME ZER,

KHA DOG SNGON PO YE SHES KYI KHAMS PA, GTZO BOR KHU BA 'BAB,
GA-YON GYI RTZA DBUS SU 'KHYOGS TE RTAGS KYI RTZER ZUG CING, LUG
CES BYA BA KHA DOG NAG PO RLUNG GI KHAMS PA, GTZO BOR DRI CHU
'BAB, GA-YAS KYI RTZA

@002A *, ,GA-YON DU 'KHYOGS TE, BSHAD PA'I SGOR ZUG CING, DMAR
SER ZHES BYA BA, KHA DOG SER PO SA'I KHAMS PA GTZO BOR BSHAD PA
'BAB PA'O, ,RTZA 'KHOR DRUG NI, NOR BU'I DBUS NA RTZA 'KHOR

'DAB MA BRGYAD PA, GSANG GNAS NA RTZA 'DAB SO GNYIS PA, LTE BAR
RTZA 'DAB RE BZHI PA, SNYING GAR BRGYAD PA, MGRIN PAR SO GNYIS
PA, DPRAL BAR BCU DRUG PA, GTZUG TOR NA RTZA 'DAB BZHI PA RNAMS
SU YOD DO, ,DH'U T'I'I

YAR SNA MAR SNA GNYIS DANG, RTZA 'KHOR DE RNAMS KYI DBUS NI LUS
LA GNAD DU BSNUN PA YIN NO, ,CI'I PHYIR GNAD DU BSNUN PA YIN NA,
GANG DU DMIGS PA BZUNG NAS GNAD DU BSNUN NA YE SHES KHYAD PAR
CAN SKYE BAS DE

SKAD CES BYA'O, ,'KHOR LO GANG LA YAN LAG DRUG GANG GIS BSNUN
NA, SOR BSAM GNYIS KYIS DH'U T'I'I YAR SNA DANG, SROG RTZOL RJES
DRAN GNYIS KYI LTE BA DANG, 'DZIN PAS RTZA 'KHOR DRUG GA DANG,
TING NGE 'DZIN GYI DH'U

T'I'I MAR SNA NAS YAR SNA LA THUG GI BAR LA BSNUN NO, ,RLUNG LA,
SROG 'DZIN, THUR SEL, MNYAM GNAS, GYEN RGYU, KHYAB BYED, KLU,
RUS SBAL, RTZANGS PA, LHAS BYIN, NOR LAS RGYAL TE BCU YOD CING,

RLUNG BCU PO DE LAS ZHAG GCIG LA 'PHO CHEN BCU GNYIS YOD LA,
'PHO MTSAMS SU DBU MA NAS RLUNG LNGA BCU RTZA DRUG RKANG BCAS RE
RGYU BAS, ZHAG GCIG LA DBU MA NAS RLUNG DRUG BRGYA DON LNGA RE
RGYU'O, ,DE RNAMS

@002B SKYE BA GNAS PA DANG, RGYU BA NI SNYING GA'I RTZA MDUD YAN
GYI DBU MA NI SROG 'DZIN SKYE BA DANG, GNAS PA'I GNAS KYI GTZO
BO YIN LA, RGYU BA NI DE YAN GYI RO RKYANG DBU MA GSUM LA CI
RIGS PAR RGYU'O, ,SNYING KHA'I RTZA MDUD MAN GYI DBU MA NI, THUR
SEL

SKYE BA DANG GNAS PA'I GNAS KYI GTZO BO YIN LA, RGYU BA NI DE
MAN GYI RO RKYANG DBU MA GSUM LA CI RIGS PAR RGYU'O, ,DE BZHIN
DU, SHAR DANG SHAR LHO'I RTZA 'DAB LA, MNYAM GNAS DANG, RUS
SPAL, LHO DANG LHO NUB KYI RTZA 'DAB LA, GYEN RGYU DANG,

RTZANGS PA, BYANG DANG BYANG SHAR GYI RTZA 'DAB LA, KHYAB BYED
DANG, LHAS BYIN, NUB DANG NUB BYANG GI RTZA 'DAB LA, KLU DANG,
NOR LAS RGYAL BA RNAMS SKYE BA DANG GNAS PA'I GNAS KYI GTZO BO
BYED LA, RGYU BA NI YUR PO CHE GCIG NAS 'BAB PA'I CHU YUR PHRAN

DU MAR GYES NAS 'BAB PA BZHIN, RTZA BCU LA RGYU BA'I RLUNG DE
RNAMS MANG POR GYES TE, RTZA PHRAN RNAMS LA RGYU BA'I TSUL GYIS
LUS KYI RTZA THAMS CAD LA RGYU BA YIN NO, ,BYANG CHUB KYI SEMS
LA, SAD PA BSKYED PA'I THIG LE, RMI LAM BSKYED PA'I THIG

LE, GNYID 'THUG BSKYED PA'I THIG LE, BZHI PA'I GNAS SKABS BSKYED
PA'I THIG LE RNAMS SU YOD LA, DE YANG GTZUG TOR NA SAD PA BSKYED
PA'I SKU'I THIG LE, MGRIN PA NA RMI LAM BSKYED PA'I GSUNG GI
THIG LE, SNYING GA NA GNYID 'THUG BSKYED

PA'I THUGS KYI THIG LE, LTE BA NA BZHI PA'I GNAS SKABS BSKYED
PA'I YE SHES KYI THIG LE YOD CING, SLAR YANG LTE BA NA SAD PA
BSKYED PA'I LUS KYI THIG LE, GSANG GNAS NA RMI LAM BSKYED PA'I
NGAG GI THIG LE, NOR BU'I DBUS NA GNYID 'THUG

@003A *, ,BSKYED PA'I YID KYI THIG LE, NOR BU'I RTZE NA BZHI
PA'I GNAS SKABS BSKYED PA'I YE SHES KYI THIG LE YOD DO, ,DE YANG
LTE BA DANG NOR BU'I RTZER BZHI PA'I GNAS SKABS 'JOG PA NI,
KHAMS ZHU BA GNAS DE GNYIS SU SLEB PA NA

LUS KYI GNAS GZHAN DU SLEB PA LAS, BDE BA'I 'GYUR BA CHE BA RE,
GZHI DUS SU PHO MO 'DOD PA SPYOD PA NA 'BYUNG BA YIN LA, DE YANG
DE GNYIS NA BZHI PA'I GNAS SKABS BSKYED PA'I THIG LE RE YOD PAS
YIN NO, ,SAD PA, RMI LAM, GNYID 'THUG GI

THIG LE, ZHES PA NI, GNYID 'GRO DUS YAS RLUNG RNAMS SNYING GA
DANG, MAS RLUNG RNAMS NOR BU'I DBUS SU 'DU, RMI LAM 'OD DUS YAS
RLUNG RNAMS MGRIN PA DANG, MAS RLUNG RNAMS GSANG GNAS SU 'DU,
SAD PA'I DUS SU YAS RLUNG RNAMS

GTZUG TOR DANG, MAS RLUNG RNAMS LTE BAR 'DU BA YIN NO, ,DES NA
GZHI DUS NAS RANG RGYUD LA YOD PA'I CHOS GCIG THABS MKHAS KYI
LAM DU BLANGS PAS, SANGS RGYAS KYI YON TAN BSGYUR BA NI MTSAN
NYID THEG PA DANG, RGYUD SDE 'OG MA RNAMS LA

MED PA'I BLA MED KYI KHYAD CHOS YIN PAS, 'DIR YANG, SAD PA, RMI
LAM, GNYID, BZHI PA'I GNAS SKABS KYI THIG LE RNAMS KYI STENG NA,
MA DAG PA'I YUL SNANG DANG, YUL SNANG CAM DANG, SMRA BRJOD
'KHRUL PA DANG, SGRA TZAM DANG, MI

GSAL BA DANG, MI RTOG PA DANG, 'DZAG PA DANG, BDE BA BSKYED PA'I
NUS PA RE YOD PAS, MA DAG PA'I YUL SNANG DANG, SMRA BRJOD 'KHRUL
PA DANG, MI GSAL PA DANG, 'DZAG PA BSKYED PA'I NUS PA RNAMS
SBYANGS NAS, YUL SNANG TZAM DANG,

@003B SGRA TZAM DANG, ME RTOG PA DANG, BDE BA BSKYED PA'I NUS PA
RNAMS LAM DU BYAS PAS, RIM PA BZHIN LAM DUS SU STONG GZUGS DANG,
GZHOM DU MED PA'I SGRA DANG, MI RTOG YE SHES DANG, MI 'GYUR BA'I
BDE BAR 'GYUR LA, DE RNAMS GONG NAS GONG

DU KHYAD ZHUGS PA LAS, SANGS RGYAS KYI SKU GSUNG THUGS RNAM PA
THAMS CAD PA DANG, YE SHES CHOS KYI SKUR 'GYUR RO, ,DRI MA DE
RNAMS YAN LAG DRUG PO GANG GI SBYONGS NA, SOR BSAM GNYIS DANG,
RJES DRAN GYI PHYOGS GCIG GIS SAD PA'I THIG

LE'I STENG GI DRI MA SBYONG ZHING RIGS LAM DU BYED DO, ,LAM NI,
KHA CIG ,SOR SDUD KYI DMIGS PA LUS KYI SMIN MTSAMS KYI PHYI ROL
GYI NAM MKHA' LA 'JOG PA MI 'THAD DE, RLUNG DBU MAR ZHUGS GNAS
THIM GSUM BYAS PA LAS DU BA LA SOGS PA'I

RTAGS RNAMS 'CHAR DGOS LA, LUS KYI PHYI ROL DU DMIGS PAS BZUNG
BAS, DBU MAR ZHUGS GNAS THIM GSUM 'BYUNG BA MI SRID PA'I PHYIR
RO, ,DE NAS SOR SDUD KYI DMIGS PA DBU MAR 'DZIN DGOS TE, YE SHES
LE'U LAS RE GA NAG PO DRI

MED 'OD ZER 'PHRO BA DUS KYI RTZAL MTHONG BAR 'GYUR GYI BAR
DU'O, ,ZHES PA'I 'GREL CHEN DU, DUS KYI RTZA ZHES PA AA WA DH'U
T'I LA MTHONG GI BAR DU'O, ,ZHES PA'I BAR DANG, NAM MKHA' KUN
NAS ZHEN PA'I SEMS DANG MIG NI MI 'DZUM RDO RJE'I LAM

DU RAB TU ZHUGS PA YIS, ZHES PA'I 'GREL CHEN DU, RDO RJE'I LAM
DU RAB TU ZHUGS ZHES PA 'DIR SROG DBU MA'I LAM DU RAB TU ZHUGS
PAS STONG PA KHO NA LAS DU BA LA SOGS PA'I MTSAN MA RNAMS MTHONG
STE, ZHES GSUNGS PA'I PHYIR RO, ,DE

@004A *, ,YANG DBU MA'I YAR SNAR BSGOM DGOS TE, SGRUB LER,
BSNYEN PA LA NI DANG PO'I RNAL 'BYOR RNAM BCU MKHA' LA 'KHOR LO
CAN GYIS KHRO BOS BLTA BAS SO, ,BGEGS MTHAR BYED PA'I LTA BA
BDUD RTZIS LAM DU SON PA YIS

KYANG NYE BA'I SGRUB PA YAN LAG DRUG CES PA'I 'GREL CHEN DUS
'KHOR LO CAN GYI LTA BA ZHES PA GTZUG TOR CAN GYI LTA BA ZHES
PAS MIG MI 'DZUM PAR STENG DU BLTAS PAS, MTSAN MAR 'GYUR TE ZHES
DANG, BGEGS MTHAR BYED KYI LTA BA ZHES PA LA

BGEGS MTHAR BYED NI BDUD RTZI 'KHYIL PA YIN LA, DE'I LTA BA NI
BDUD RTZI'I LAM DU SON PA STE STENG DU SON PA'O, ,ZHES DANG, RI
GI AA RA LI'I RGYUD LAS, MIG PHYED GYEN DU LDOG NAS NI, ,SMIN
MA'I DBUS SU BSAMS BYAS NAS, ZHES DANG, PAn

CHEN SH'AKYA SHR'IS, DBU MAR RENGS PA'I LTA STANGS NYID, CES
GSUNGS PA'I PHYIR RO, ,DE LTAR BSGOMS PAS RLUNG DBU MAR ZHUGS
PA'I RTAGS SNA BUG YI RLUNG SHED MTSUNGS SU RGYU, GNAS PA'I
RTAGS SNA BUG GI RLUNG RGYU BA CHAD, THIM PA'I RTAGS

SHAR LHO'I RTZA 'DAB LA RGYU BA'I RLUNG RUS SBAL THIM PA'I RTAGS
DU BA, LHO NUB KYI RTZA 'DAB LA RGYU BA'I RLUNG RTZANGS PA THIM
PA'I RTAGS SMIG RGYU, BYANG SHAR GYI RTZA 'DAB RGYU BA'I RLUNG
LHA SBYIN THIM PA'I RTAGS MKHA' SNANG, NUB BYANG GI RTZA 'DAB LA
RGYU BA'I

RLUNG NOR LAS RGYAL THIM PA'I RTAGS MAR ME, SHAR GYI RTZA 'DAB
LA RGYU BA'I RLUNG MNYAM GNAS THIM PA'I RTAGS 'BAR BA, LHO'I
RTZA 'DAB LA RGYU BA'I RLUNG GYEN RGYU THIM PA'I RTAGS ZLA BA,
BYANG GI RTZA 'DAB LA RGYU BA'I RLUNG KHYAB BYED THIM PA'I RTAGS
NYI MA

@004B NUB KYI RTZA 'DAB LA RGYU BA'I RLUNG KLU THIM PA'I RTAGS
SGRA GCAN, STENG GI RTZA 'DAB LA RGYU BA'I RLUNG SROG 'DZIN THIM
PA'I RTAGS MCHOG GAM GLOG GI RTZA 'DAB LA RGYU BA'I RLUNG THUR
SEL THIM PA'I RTAGS THIG LE'AM RE GNAG PO DRI MED PA 'OD ZER
LNGA 'PHRO BA'I

DBUS SU NGES PA LNGA LDAN GYI STONG GZUGS 'CHAR BA YIN NO, ,NGES
PA LNGA NI, DUS NGES PA RTAGS BCU RDZOGS PA'I MJUG, GNAS NGES PA
DBU MA'I NANG, NGO BO NGES PA RDUL PHRA RAB BSAGS PA LAS MA YIN
PAR RANG GI SEMS KYI SNANG BA LAS GRUB PA, SKU

NGES PA BCOM LDAN 'DAS DUS KYI 'KHOR LO, ,RNAM PA NGES PA YAB
YUM ZHAL SBYOR DU BZHUGS SO, ,DE NAS STONG GZUGS BSAM GTAN
BSGOMS PAS, RIM PA BZHIN, DU BA, SMIG RGYU, MKHA' SNANG, MAR ME
'BAR BA, ZLA BA SGRA CAN, NYI MA,

MCHOG GAM, GLOG GI SNANG BA, THIG LE'AM RE NAG PO, DRI MA MED
PA'I 'OD ZER LNGA 'PHO BA'I DBUS SU NGES PA LNGA LDAN GYI STONG
GZUGS 'CHAR RO, ,BSAM GTAN LA RTOG DPYOD DGA' BDE RTZE GCIG PA'I
YAN LAG LNGA YOD, DE YANG STONG

GZUGS KYI NGO BO RAGS PAR RTOG PA, RTOG PA ZHIB PAR RTOG DPYOD
PA, LUS SHIN SBYANGS KYIS DRANGS PA'I DBANG SHES 'KHOR GYI TSOR
BA SIM PA NI DGA' BA, SEMS SHIN SBYANGS KYIS DRANGS PA'I YID
SHES 'KHOR GYI TSOR BA SIM PA NI BDE

BA, RANG GI SEMS DANG STONG GZUGS NGO BO GCIG PA LA RTZE GCIG TU
GNAS PA NI RTZE GCIG PA'I YAN LAG YIN NO, ,DE NAS SROG RTZOL
BSGOMS PAS DU BA NAS STONG GZUGS KYI BAR SDAR BZHIN, DE'I TSE
BYANG SEMS ZHU BA GTZUG TOR NAS

@005A *, ,DPRAL BAR SLEBS PA NA DGA' BA, DE NAS SNYING GAR SLEBS
PA NA MCHOG DGA', DE NA GSANG GNAS SU SLEBS PA NA KHYAD DGA', DE
NAS NOR BU'I RTZER SLEBS PA NA LHAN CIG SKYES PA'I DGA' BA
'BYUNG ZHING, DE DANG STONG

GZUGS NGO BO DBYER MED DU BSGOM, SLAR YANG NOR BU NAS LTA BAR
SLEBS PA NA DGA' BA, SNYING GAR SLEBS PA NA MCHOG DGA', DPRAL
BAR SLEBS PA NA KHYAD DGA', GTZUG TOR DU SLEBS PA NA LHAN CIG
SKYES PA'I DGA' BA 'BYUNG ZHING, DE DANG

STONG GZUGS NGO BO DBYER MED DU BSGOM PAR BYA'O, ,DE NAS SROG
THUR GNYIS DANG, RANG GI SEMS STONG GZUGS BZHI NGO BO DBYER MED
DU BYAS NAS SPYIR RTZA 'KHOR DRUG GA DANG, KHYAD PAR DU LTE BAR
'DZIN PA BSGOM PAS DU BA SMIG RGYU NAS STONG

GZUGS KYI BAR SNGAR BZHIN 'CHAR, DGA' BZHI LUGS 'BYUNG LUGS
BZLOG SNGAR BZHIN LHAN SKYES KYI DUS SU STONG GZUGS KYI NGO BOR
BSGOM PAR BYA'O, ,DE NAS RJES DRAN BSGOM PA'I RNAL 'BYOR PA LA
DBANG PO RTUL 'BRING RNO GSUM YOD PA'I

DBANG PO RTUL PO LAS RGYA DANG SNYOMS PAR 'JUG BZHIN PA'I NGANG
NAS YID NGO'I STONG GZUGS YAB YUM SNYOMS 'JUG BYED, 'BRING POS
YE RGYU DANG SNYOMS PA 'JUG BZHIN PA'I NGANG NAS YID NGO'I STONG
GZUGS YAB YUM SNYOMS 'JUG BYED, RNAN

POS LAS DANG YE SHES KYI PHYAG RGYA LA MI LTOS PAR YID NGO'I
STONG GZUGS YAB YUM SNYOMS 'JUG BYAS LA, DU BA NAS 'OD ZER LNGA
'PHRO BA'I BAR SNGAR BZHIN, DE'I DBUS SU NGES PA LNGA LDAN GYI
STONG GZUGS DNGOS GNAS LA 'CHAR RO, ,DE

@005B NI BSDUS RGYUD PA GZHAN GYI LUS KYI DOD YIN LA, DE'I BA
SPU'I BU GA'I 'OD ZER GYIS 'JIG RTEN GYI KHAMS BRGYA SNANG BAR
BYED DO, ,RJES DRAN MTHAR PHYIN PA'I RNAL 'BYOR PA DE LA YANG,
DBANG PO RTUL 'BRING RNO GSUM YOD PA'I RTUL PO LAS RGYA DANG
SNYOMS

PAR 'JUG BZHIN PA'I NGANG NAS STONG GZUGS YAB YUM DNGOS GNAS LA
SNYOMS 'JUG BYED, 'BRING POS YE RGYA DANG SNYOMS PAR 'JUG BZHIN
PA'I NGANG NAS STONG GZUGS YAB YUM DNGOS GNAS LA SNYOMS 'JUG
BYED, RNON POS LAS DANG YE

SHES KYI PHYAG RGYA LA MA LTOS PAR STONG GZUGS YAB YUM DNGOS
GNAS LA SNYOMS 'JUG BYAS PAS KHAMS DKAR PO GYEN DU SONG ZHING,
DMAR PO THUR DU BABS PA DH'U T'I'I YAR SNA MAR SNA MI 'GYUR BAR
GNAS PA LA TING NGE 'DZIN 'JOG PA

YIN NO, ,TING NGE 'DZIN DE LA SO SKYE DANG 'PHAGS PA'I SA GNYIS
YOD PA'I DANG PO LA, KHAMS DKAR DMAR BRTZEGS PA STONG BRGYAD
BRGYA, MI 'GYUR BA'I BDE BA DANG STONG GZUGS NGO BO GCIG PA
BRGYAD BRGYA, NYON SGRIB MNGON GYUR MGO GNON

PA'I GNYEN PO BAR CHAD MED LA MA STONG BRGYAD BRGYA, MNGON GYUR
MAG MNON PA'I RNAM GROL LAM STONG BRGYAD BRGYA, LAS RLUNG 'GAGS
PA STONG BRGYAD BRGYA, BEM PO'I KHAMS ZAD PA STONG BRGYAD DE
BRGYA RNAMS MNYAM GZHAG TU 'BYUNG ZHING, RJES

THOB TU MI 'GYUR BA'I BDE BAS NGES NGOR STONG NYID NGES PA DANG,
SNANG NGOR 'JIG RTEN GYI KHAMS BRGYA SNANG BAR BYED DO, ,'PHAGS
PA LA, SA DANG PO RAB TU DGA' BA, GNYIS PA DRI MA MED PA, GSUM
PA 'OD 'PHRO BA, BZHI PA 'OD BYED PA, LNGA

@006A *, ,PA SBYANGS DKA' BA, DRUG PA MNGON DU GYUR PA, BDUN PA
RING DU SONG BA, BRGYAD PA MI GA-YO BA, DGU PA LEGS PA'I BLO
GROS, BCU PA CHOS KYI SPRIN TE, BCU YOD LA KHYAD PAR BA GCIG
DANG GNYIS YOD DO, ,SA DANG PO

RAB TU DGA' BA LA KHAMS DKAR DMAR BRTZEGS PA STONG BRGYAD BRGYA,
MI 'GYUR BA'I BDE BAS STONG NYID MNGON SUM DU GSAR DU RTOGS PA
DANG, STONG GZUGS NGO BO GCIG PA BRGYAD BRGYA, NYON SGRIB KYI
DNGOS GNYAN BAR CHAD MED LAM STONG BRGYAD BRGYA,

NYON SGRIB SPANGS PA'I RNAM BROL LAM STONG BRGYAD BRGYA, LAS
RLUNG 'GAGS PA STONG BRGYAD BRGYA, BEM PO'I KHAMS ZAD PA STONG
BRGYAD BRGYA RNAMS GZHAG TU 'BYUNG ZHING, RJES THOB TU MI 'GYUR
BA'I BDE BAS NGES DOR STONG NYID NGES PA DANG, SNANG

NGOR 'JIG RTEN GYI KHAMS NYIS BRGYA SNANG BA 'BYUNG NGO, ,SA
GNYIS PA DRI MA MED PA LA YANG KHAMS DKAR DMAR BRTZAGS PAS STONG
BRGYAD BRGYA, MI 'GYUR BA'I BDE BAS STONG NYID MNGON SUM DU
RTOGS PA DANG, STONG GZUGS NGO BO GCIG PA STONG BRGYAD

BRGYA, RANG GI NGOS SKAL GYI SHES SGRIB KYI DNGOS GNYEN BAR CHAD
MED LAM STONG BRGYAD BRGYA, NGOS SKAL GYI SHES SGRIB SPANGS PA'I
RNAM GROL LAM STONG BRGYAD BRGYA, LAS RLUNG 'GAGS PA STONG
BRGYAD BRGYA, BEMS PO'I KHAMS ZAD PA STONG BRGYAD

BRGYA RNAMS MNYAM GZHAG TU 'BYUNG ZHING, RJES THOB TU MI 'GYUR
BA'I BDE BAS NGES NGOR STONG NYID NGES PA DANG, SNANG NGOR 'JIG
RTEN GYI KHAMS BRGYA SNANG PA RNAMS 'BYUNG NGO, ,DE BZHIN DU SA
BZHI PA NAS BCU PA'I BAR DU 'BYUNG ZHING, BCU PA KHYAD

@006B BAR BA LA KHAMS DKAR DMAR BRTZEGS PA STONG BRGYAD BRGYA,
MI 'GYUR BA'I BDE BAS STONG NYID MNGON SUM DU RTOGS PA DANG
STONG GZUGS NGO BO GCIG PA STONG BRGYAD BRGYA, SHES SGRIB KYI
DNGOS GNYEN BAR CHAD MED LAM STONG BRGYAD BRGYA, SHES

SGRIB SPANGS PA'I RNAM GROL LAM STONG BRGYAD BRGYA, LAS RLUNG
'GAGS PA STONG BRGYAD BRGYA, BEM PO'I KHAMS ZAD PA STONG BRGYAD
BRGYA RNAMS 'BYUNG ZHING, DE'I TSE STONG NYID MNGON SUM DU RTOGS
PA'I MI 'GYUR BA'I BDE BAS SHES BYA THAMS CAD

MNGON SUM DU CIG CAR RTOGS PA DANG, STONG GZUGS LONGS SPYOD
RDZOGS PA'I SKUR GYUR BA DANG, SHES SGRIB MA LUS PAR SPANGS PA
DANG, GDUL BYA LAS DAG LA SPRUL SKU BYE BA THER 'BUM STON PA
RNAMS DUS MNYAM DU 'BYUNG BA YIN NO, ,DE

'DRA BA'I CHOS GZUGS TSOGS PA'I SKU'I RGYUR RJES DRAN GYI YAN
LAG 'GRO DGOS, DE'I RGYUR 'DZIN PA, DE'I RGYUR BSAM GTAN, DE'I
RGYUR SOR SDUD KYI YAN LAG 'GRO DGOS, DE'I RGYUR BSKYED RIM PHRA
RAGS MTHAR PHYIN PA 'GRO DGOS,

DE'I RGYUR DBANG MTSAN NYID TSANG BA THOB STE DAM TSIG SDOM PA
TSUL BZHIN DU 'GRO DGOS, DE'I RGYUR SMON SEMS DANG MJUG SDOM
BLANGS TE, RGYAL SRAS KYI SPYOD PA RLABS PO CHE LA SLOB PA'I
SKYES BU CHEN PO'I LAM 'GRO DGOS, DE'I RGYUR 'KHOR

BA'I SDUG BSNGAL GYI NYES DMIGS MTHONG STE THAR PA LA DON GNYER
GYIS BSLAB PA GSUM LA TSUL BZHIN DU SLOB PA'I SKYES BU 'BRING GI
LAM 'GOR DGOS, DE'I RGYUR 'CHI BA MI RTAG PA DANG, NGAN SONG
GSUM GYI NYES DMIGS MTHONG STE, DKON MCHOG

@007A *, ,GSUM LA SKYABS SU 'GRO BA DANG, LAS 'BRAS LA YID CHES
KYI DAD PA SKYE BA, MI DGE BCU SPONG GI SKYES BU CHUNG NGU'I LAM
'GRO DGOS, DE'I RGYUR DAL 'BYOR DON CHE RNYED DKA' BSAMS PA 'GRO
DGOS, DE'I RGYUR LAM

GYI RTZA BA BSHES GNYEN TSUL BZHIN DU BSTEN PA 'GRO DGOS PA YIN
NO, ,DMIGS PA'I ZHIB CHA RNAMS SHES DGOS PA YOD LAGS SO, ,Ai
THI, DGE'O, ,( SBYOR DRUG KHRID KYI DMIGS RIM LAG RJES 'DI, ,BLO
BZANG GRAGS PA'I ZHAL SHES SNYAN

BRGYUD YIN, ,SROG PAS GCES BZUNG SNOD MIN GSANG BA GCES, ,RTZE
GCIG SGRUBS DANG SANGS RGYAS LAG MTHIL YOD, ,MANGGA LAm,, ,,