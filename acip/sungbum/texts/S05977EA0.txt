,*, ,SVASTI, TSE'I
RIG 'DZIN BSGRUB PAR 'DOD PAS, SKYABS 'GRO SEMS

BSKYED SOGS RGYAS PAR SNGON DU BTANG, SVA BH'A WAS SBYANGS,
STONG PA'I NGANG LAS, RANG NYID CHO GA GSUM GYIS TSE DPAG MED DU
BSKYED PA'I SNYING PADMA DMAR PO 'DAB MA BRGYAD PA'I LTE BAR,
RANG GI SEMS HR'I: DMAR PO'I 'OD

ZER 'PHRO 'DU LAS, RANG NYID DANG LHAG PA'I LHA BLA MA GSUM
DBYER MED PA'I BCOM LDAN 'DAS TSE DPAG MED DU BSKYED PA'I SGO
GSUM DU YI GE GSUM BKOD, YE SHES PA BSTIM, DBANG BSKUR, RGYAS
BTAB, MCHOD PA

BLA MED LTAR BYIN GYIS BRLABS, YAN LAG BDUN PA RGYAS BSDUS CI
RIGS BYA, DE'I THUGS KAR ZLA BA LA HR'I: YIG GI MTHAR, GZUNGS
KYIS BSKOR BA'I 'OD ZER LCAGS KYU LTA BUS TSE YAR BA BKUG ,NYAMS
PA GSOS,

SANGS RGYAS BYANG SEMS THAMS CAD DANG, TSE DPAG MED, TSE KHRID
BRGYUD PA'I BLA MA RNAMS KYI BYIN RLABS THAMS CAD TSE'I BDUD
RTZI'I RNAM PAR SPYAN DRANGS, RANG GI SNYING GA'I TSE DPAG MED
KYI THUGS KA'I HR'I: LA THIM, DE LAS

'CHI MED TSE'I BDUD RTZI'I RGYUN BABS, LUS GANG, TSE'I DNGOS
GRUB THOB PAR BSAMS LA, GZUNGS GNYIS CI RIGS MANG DU BZLA'O,
,TSUL 'DI RAB 'BYAMS SMRA BA'I 'TSO BYED NAM MKHA' RGYAL MTSAN
GYIS BSKUL BA LA

@146B BRTEN NAS, DGE SLONG BLO BZANG CHOS KYI RGYAL MTSAN GYIS
SBYAR BA DGE'O,, ,,