@00 *, ,'JAM MGON RGYAL BA'I BSTAN SRUNG RGYAL CHEN RDO RJE
SHUGS LDAN RTZAL GYI SKU GSUNG THUGS YON TAN 'PHRIN LAS KYI RTEN
DANG, PHYI NANG GSANG PA'I RTEN BCA' BA'I

LAG LEN GYI RIM PA GSAL BAR BKOD PA DNGOS GRUB GTER BRGYA DBYE
BA'I GSER GYI LDE MIG CES BYA BA BZHUGS SO, ,

@001A #, ,DAM LDAN BU LTAR SKYONG BA'I PHA GCIG PU, ,DAM NYAMS
SROG GI GSHED MA HA LA'I DUG ,'PHRIN LAS RDO RJE'I THOGS LTAR
RNO MYUR SHUGS, ,LDAN PA'I BSTAN SRUNG CHEN

PO KHYOD BSTOD NAS, ,KHYOD NYID DGYES PA BSKYED PA'I MTSON SPRIN
DU, ,PHYI NANG GSANG BA'I RTEN 'DZUGS BYA TSUL SOGS, MAG DAMS
GNAD KYI DON 'GA' 'DIR 'GOD KYI, ,SGRUB PA PO LA BU LTAR

RJES SU SKYONGS, ,'DIR NGES PA'I DON DU RING MO ZHIG NAS STOBS
BCU MNGA' BA'I GO 'PHANG MNGON DU MDZAD ZIN NA'ANG, DRANG DON
GDUL BYA MTHUN MONG BA'I SNANG NGOR SNYIGS DUS BLO BZANG RGYAL
BSTAN

BSTAN 'DZIN YON MCHOD DANG BCAS PA BSRUNG PHYIR 'JIGS RUNG DREGS
PA'I RNAM PAR ROL PA SPRUL BA'I RGYAL CHEN RDO RJE SHUGS LDAN
RTZAL CHEN PO'I SKU GSUNG THUGS YON TAN 'PHRIN LAS DANG PHYI
NANG

@002A #, ,GSANG BA'I RTEN RNAMS 'DZUGS PA'I LAG LEN MAN NGAG
GSAL BAR 'GOD PA LA, THOG MAR SKU RTEN DU BRIS SKU MTSAN NYID
TSANG BA ZHIG BZHENGS DGOS PA'I 'BRI GZHI

DPA' BO GA-YUL DU BSAD PA'I RO RAS SAM, BUD MED NA CHUNG MA'I
'DOM RAS KYIS BYA DGOS, RO RAS ZHES PA'ANG RO GOS NGO MA STABS
MA BDE NA MI DGOS PAR 'BRI GZHI RAS DKAR SOGS DPA' BO GA-YUL

DU BSAD PA'I RO LA BKAB TZAM BYAS NAS TSUR BLANGS PA DES CHOG
CING, NA CHUNG MA'I 'DOM RAS KYANG DE DANG PHYOGS MTSUNGS KYIS
'THUS, DE 'DRA GTAN NAS MA RNYED TSE SKYES BU DAM PA'I PUR RAS
DANG,

NA BZA' SOGS KYIS KYANG SHIN TU RUNG BAR GSUNGS, GANG LTAR RAS
GZHI DE LA SANGS RGYAS BYANG SEMS SOGS DAM PA GONG MA TSAD LDAN
GYI BZHUGS GNAS KYIS DANG, SKYES BU DAM PA'I ZHABS RJES

@002B KYIS SOGS SA SNA KHYAD 'PHAGS, SKYES BU DAM PA'I BYANG
SEMS DKAR DMAR DANG, GRONG PA'I CHOS KYI MA GOS PA'I RIGS BZANG
PHO MO'I KHU KHRAG ,GAL TE BYANG SEMS DKAR DMAR SOGS DNGOS MA
RNYED NA DE'I

DOD DU CONG ZHI, GA BUR, SINDHU RA, MTSAL BCAS DANG, GZHAN YANG
RANG LUGS KYI BDUD RTZI RIL BU, SEL MED KYI DAM RDZAS RIGS, LTA
GRUB MI GCIG PA DANG, DAM SEL YOD PA SOGS MA YIN PA'I 'PHAGS

BOD KYI SKYES BU DAM PA TSAD LDAN DANG, LHAG PAR DGE LDAN SNYAN
BRGYUD KYI BLA MA RNAMS KYI SHANGS MTSAL, GDUNG, RING BSREL, BUR
THAL SOGS BYIN RTEN GANG RNYED, RIN CHEN SNA LNGA, GUR KUM, SMAN
SNA TSOGS

GRI KHRAG DANG, GRI RUS, RO SOL CUNG ZAD BCAS ZHIB MOR BRDAR
BA'I SKYOB KYIS SKYANG NUL BYA, RDZAS DE DAG TSON LA'ANG CUNG
ZAD BSRE, LHA BZO BA YANG RDO RJE 'JIGS BYED KYI DBANG RDZOGS
PAR THOB CING CHOS SKYONG

'DI'I SROG GTAD THOB PA, DAM TSIG LA GNAS PA, BLA MA DANG, LHA
DANG, CHOS DANG, RANG SOGS LA DAM SEL MED PA ZHIG DGOS, 'BRI
BA'I DUS NI 'JAM PO GSUM GYI 'PHRIN LAS GTZO BOR BYED NA DUS
CHEN

KHYAD PAR CAN NAM, GZA' SKAR BYED SBYOR BZANG ZHING SGRUB PA
PO'I SNA RLUNG GA-YON NAS RGYU BA'I NYIN MO DANG, DRAG PO'I
'PHRIN LAS GTZO BOR BYED TSE YAR MAR GYI TSES BCU BZHI LTA BUR
GZA' SKAR BYED SBYOR SHIN

@003A *, ,TU RTZUB CING RANG GI SNA RLUNG GA-YAS NAS RGYU BA'I
DUS SU 'BRI DGOS, 'BRI BA'I TSE RANG DANG LHA BZO BA GNYIS KA
DBEN PA'I GNAS SU SNOD MIN, DAM SEL, DAM MED CAN DAG GIS

MI MTHONG BAR MTSAMS DAM PAR BCAD, CHOS SKYONG 'KHOR BCAS LA
GTOR MA PHUL TE 'PHRIN LAS 'CHOL ZHING GNANG BA ZHU, LHA BZO BAR
CHOS SKYONG GI BKA' BSGO BYAS, BGEGS BSKRAD, SRUNG 'KHOR

BSGOMS, 'BRI DUS LAS BZHI GANG GTZO BOR BYED PA DE DANG MTHUN
PA'I PHYOGS SU KHA PHYOGS TE RO SKRA'I PIR RAM DE MIN GANG YANG
RUNG BA'I BIR GYIS SGOG SKYA GCIG SKYES, BTZAN DUG ,GRI KHRAG
,GA BUR,

GHI HANG, TZANDAN, RO SOL RNAMS BSRES PA'I SNAG TSAS SKYA BRIS
LEGS PAR GDAB, DE LTAR GTZO BO 'DUL 'DZIN CHOS KYI RGYAL PO'AM,
YONGS GRAGS SPYI 'GRE LTAR GYI ZHI DRAG GANG RUNG, DE YANG GTZO
RKYANG

NGA MA, RIGS LNGA TZAM MA, GTZO 'KHOR YONGS RDZOGS SOGS RGYAS
BSDUS GANG 'BRI RANG GI MOS PA DANG BSTUN, STENG DU 'JAM MGON
TZONG KHA PA CHEN PO DANG, RANG GI BLA MA, YI DAM GSANG BA DE
'JIGS

GSUM SOGS 'BRIR RUNG, GZHAN LHA MGRON MANG PO MI 'BRI, SKYA BRIS
BTAB TSAR 'PHRAL GRI KHRAG GIS GTZO BO'I GNAS GSUM DU YI GE GSUM
DANG, THUGS KA'I H'Um GI STOD DU YI DAM GYI SNGAGS DANG, H'Um GI

@003B 'OG TU CHOS SKYONG GI SROG SNGAGS KYI MTHAR GANG 'DOD PA'I
SPEL TSIG DANG BCAS PA LTE BA YAN CHAD DU 'BRI, SBEL TSIG KYANG
SV'A H'A'I MJUG 'DUL 'DZIN CHOS KYI RGYAL PO RDO RJE SHUGS LDAN
RTZAL RIGS LNGA 'KHOR BCAS BDAG SGRUB PA PO'I

LUS DANG GRIB MA BZHIN DU 'GROGS NAS CI BCOL BA'I LAS THOGS MED
DU SGRUBS SHIG ,SNGON GYI DAM BCA' GNYAN PO MA GA-YEL CIG ,CES
PA LTA BU'AM, RANG NYID LAS BZHI GANG LA JI LTAR MOS PA DANG
MTHUN PA'I SPEL TSIG

KHA BSGYUR DANG RGYAS BSDUS SOGS JI LTAR 'OS PA 'BRI, SKYE MCHED
KYI SA BON YANG CHUD NA 'BRI, DE DAG ZIN 'PHRAL CHOS SKYONG
BSKYED BSTIM RAB GNAS MDOR BSDUS SHIG BYA, DE STENG TSON GYIS
MNAN TE BZHENGS GRUB MA THAG SLAR

YANG RAB GNAS LEGS PAR BYA, RAS GZHI'I SKU RGYAB TU GONG GI BYUG
RDZAS RNAMS LA RDO RJE 'JIGS BYED KYI RTZA SNGAGS DANG, CHOS
SKYONG GI SNGAGS MANG DU BTAB NAS RTEN BYIN RLABS CAN LA KHRUS
GSOL BA'I CHU DANG SBYAR TE PHYUGS PA'I

LTENG DU GRI KHRAG DANG, GUR KUM, GHI HANG, MTSAL SNAG ,RIN CHEN
PHYE MA RNAMS BSRES PA'I SNAG TSAS CHOS SKYONG GI DBU'I THAD DU
DMIGS BRTZE MA DANG BLA MA'I MTSAN SNGAGS, THUGS KA'I STOD DU YI
DAM 'JIGS BYED KYI SNGAGS GSUM

DANG; THUGS KA'I SMAD DU CHOS SKYONG 'DI NYID KYI SROG SNGAGS
RING THUNG DANG, SPRO NA 'OG NAS 'BYUNG BA LTAR GYI 'BOD RBAD
BSAD GSUM GYI SNGAGS KYANG BRIS PA'I MTHAR BKA' BSGO DAM SGRAG
'DOD GSOL RGYAS BSDUS JI LTAR 'OS PA RNAMS

@004A *, ,'OG TU NANG RTEN MDA' BO CHE'I SKABS DANG CHA 'DRA BA
BRIS LA 'GRUB NA SKYA BRIS NAS RAB GNAS KYI BAR THAMS CAD NYIN
GCIG LA TSAR BA'I NYIN THANG BYUNG NA SHIN TU LEGS PAR GSUNGS
SHING, GAL TE

NYIN GCIG LA MA 'GRUB KYANG MA ZIN PAR DU GSANG BA SHIN TU DAM
POS 'BRI BA GAL CHE, 'BRI BA'I SKABS SU YANG YE SHES PA THIM
PA'I DMIGS PA YANG YANG BYA, DE LTAR TSUL BZHIN BRIS PA'I SKU DE
NI BSNYEN SGRUB KYI DUS MA

GTOGS YANG YANG ZHAL KHENGS MI DBYE ZHING, RGYUN PAR GZHAN SUS
KYANG MA MTHONG BAR BCAD NA CHOS SKYONG LUS DANG GRIB MA BZHIN
DU 'GROGS PAR 'GYUR BA YIN, GSUNG RTEN NI LTA SPYOD RNAM PAR DAG
PA'I SGO NAS BYANG CHUB

LAM GYI RIM PA LA THOS BSAM SGOM GSUM TSUL BZHIN DU 'BAD NA CHOS
SKYONG 'DI NYID BSNYEN SGRUB MCHOD BSTOD BSKANG GSO SOGS CHED DU
MA 'BAD KYANG RANG SHUGS KYIS 'DU ZHING STONG GROGS MDZAD PA
CHOS NYID YIN STABS BYANG

CHUB LAM RIM CHEN MO'I GLEGS BAM, THUGS KYI RTEN DU GSER DNGUL
LI SOGS GANG RUNG GI ME LONG MIG DGU PA'I DBUS SU GSER DANG, GHI
HANG, GUR KUM, DAM RDZAS RNAMS BSRES PAS SA BON YA'AM H'Um GI
MTHAR MDUN

NAS BRTZAMS TE GA-YAS SKOR DU SROG SNGAGS YI GE BCU PA KHA NANG
BLTAS SU BKOD CING ME LONG LA DAR SNA LNGA'I CHUN 'PHYANG DANG,
DAR DMAR LA 'OG NAS 'BYUNG BA LTAR GYI SROG SNGAGS RING THUNG GI
MTHAR RGYAL CHEN RDO RJE SHUGS LDAN

@004B 'KHOR DANG BCAS PA RNAMS THUGS RTEN ME LONG 'DIR BRTAN PAR
BZHUGS SHING RTEN LAS MA 'DA', 'BEM LAS MA YOL BAR RTZA BRGYUD
KYI BLA MA'I BKA' DANG DAM TSIG LA GNAS PA'I SGO NAS BLO BZANG
RGYAL BSTAN BSRUNG ZHING BDAG

CAG DPON SLOB YON MCHOD 'KHOR BCAS LA NYIN MTSAN DUS DRUG TU
SRUNG SKYOB GA-YAL BA MED PAR LAS BZHI'I 'PHRIN LAS THOGS MED DU
SGRUB PAR MDZOD CIG ,CES 'DOD GSOL BRIS PAS BRGYAN PA, YON TAN
GYI RTEN DU YIG

CHA ZUR DU BKOD PA LTAR GYI GSANG BA'I RTEN MDOS TSUL BZHIN DU
BSHAMS SHING BSGRUBS PA, 'PHRIN LAS KYI RTEN DU GRI LCAGS LAS
GRUB PA'I CHU GRI RDO RJE PHYED PA'I YU BA CAN DANG, BTZAN ZHAGS
DMAR PO LCAGS KYU AA LONG

'BYAR BA, TZANDAN DMAR PO RNYED NA RAB DE MIN SENG LDENG GI BE
TZON ZUR BRGYAD PA RTZE MOR NOR BU ME 'BAR DANG RTZA BAR RDO RJE
PHYED PAS BRGYAN PA, GRI LCAGS SAM RGYAL BLON SOGS DBANG CHEN
GYI LAG NAS BYUNG BA'I LCAGS LAS BYAS PA'I

RDO RJE LCAGS KYU YU BA'I RTZA BAR RDO RJE PHYED PAS BRGYAN PA
BCAS SO SOR GONG BZHIN DAR SNA'I 'PHYANG 'PHRUL DANG DAR DMAR LA
SNGAGS DANG 'DOD GSOL PHYAG MTSAN SO SO'I MING BSGYUR TE BRIS
PAS BRGYAN PA, PHYI RTEN DU LHA RTA NGANG SER PHO RTA

SKYE MCHED DANG DBANG POR SKYON MED PA DNGOS 'BYOR NA DE'I ZE
PA'I 'OG TU 'DOGS RGYU'I SHING STAG PA'AM SHUG PA'I BYANG BUR
NGOS GCIG LA AOm BADZRA BI KI BItnA SV'AH'A, AOm DHARM'A P'A LA
MAH'A R'A DZA BADZRA BE GA WAN RU DRA: PANYTZA KU LA SARBA SHA

@005A *, ,TRUm M'A RA YA H'Um PHAt, CES SROG SNGAGS RING THUNG
GNYIS DANG, NGOS GCIG LA PHYI RTEN LHA RTA NGANG SER 'DI RGYAL
CHEN RDO RJE SHUGS LDAN 'KHOR BCAS LA RTEN DU 'BUL GYIS RTEN LAS
MA 'DA',

'BEMS LAS MA YOL ZHES SOGS RTEN 'DZUGS 'DOD GSOL MTSAL LAM SNAG
TSAS BRIS LA SRA RTZIS MNAN PA RAS KYI KHUG MAS GTUMS TE DAR
SNA'I CHUN PO DANG BCAS TE MGUL DU BTAGS, LHA RTA DNGOS MA 'BYOR
NA RIN PO CHA DANG

SMAN SNA BSRES PA'I 'JIM PA'AS, DAR GOS SOGS KYIS BCOS PA'I LHA
RTA NGANG SER RIN PO CHE'I SGA SRAB DANG, DAR DANG RIN PO CHE'I
RGYAN CHAS SPRAS PA'I NANG GZUNGS SU RGYA SHOG LA GSER RAM MTSAL
SNAG GIS SNGAGS KYI MTHAR

SPEL TSIG GONG BZHIN SBYAR BA BRIS PA DANG, SMAN 'BRU, RIN PO
CHE, DAR ZAB KYIS BKANG LA GZUGS DE'I SKER GONG BZHIN SHING
BYANG 'DOGS, DE BZHIN DU SENG GE ,GLANG CHEN, KHYUNG, 'BRUG STE
GZHON PA LNGA'I GZUGS

BCOS PA DANG, GA-YAG NAG ,LUG NAG ,BYA NAG ,KHYI NAG ,RTA NAG
STE NAG PO LNGA YANG DNGOS 'BYOR NA DANG, DE MIN 'JIM PA SOGS
LAS BCOS PA LA NANG GZUNGS SU SNGAGS KYI MTHAR PHYI RTEN SENG GE
'DI RGYAL CHEN RDO RJE SHUGS

LDAN 'KHOR BCAS LA RTEN DU 'BUL GYI SOGS SO SOR KHA BSGYUR BA
GONG BZHIN BRIS PA DANG NANG RDZAS KYIS BKANG, DE DAG GI MGUL DU
YANG SHING BYANG SNGAGS 'DOD GSOL BCAS GONG LTAR BRIS PA GDAGS,
PHYI RTEN DE DAG THAMS

@005B CAD 'GRUB NA RAB, GAL TE MA 'GRUB NA LHA RTA NGANG SER GYI
RTEN NGES PAR DGOS, NANG RTEN NI LUNG PA GRU GSUM LHA 'DRE GDUG
PA CAN GNAS SA'AM, DE MIN SA RTZUB NYAMS CHE BA'I BRAG LA CHU
'THAB TU SKYES PA'I SMYUG RGOD, SNGAR

MI GSOD MYONG BA ZHIG GIS MTSAN MO BLANGS PA TSIGS GSUM YOD PA
ZHIG KHYI DANG BUD MED BYI LA SOGS KYIS 'GO MA REG MA SONG BA LA
BYA RGOD KYI SGRO MES MA BSHUR BA GSUM GYIS BRGYAN PA'I MDA'I
KHA DOG RO SOL DANG DUG KHRAG

MTSAL RNAMS BSRES BAS DMAR NAG TU BSGYUR BA'I STONG KHA DMAR
PO'I NANG DU DZA: YIG DANG, SGRO GSUM GYI BAR DU SROG SNGAGS
RING THUNG GNYIS YIG 'BRU STENG 'OG TU BRTZEGS NAS 'BRI ZHING,
SGRO RTZA NAS BLA MA'I MTSAN SNGAGS SAM RJE BLA

MA'I MTSAN SNGAGS DANG, YI DAM 'JIGS BYED KYI RTZA SNGAGS SAM
SNYING PO'I SNGAGS, DE'I MTHAR CHOS SKYONG GE SROG SNGAGS THUNG
BA DANG MDA'I RKED PAR H'Um BCAS BRIS PA'I SNGAGS RNAMS LA DRI
BZANG DANG SMAN GYIS BYUGS SHING, H'Um GI 'OG

NAS SLAR YANG YI DAM GYI SNGAGS KYIS 'GO DRANGS NAS CHOS SKYONG
GI SROG SNGAGS RING BA AOm DHARMA P'A LA ZHES PA NAS H'Um PHAt,
CES PA'I MJUG GAM GSHONG ZHING SPRO NA, AOm MAH'A R'A DZA BADZRA
BE G'I BI KRANTA AA KARshA YA AA KARshA YA, AOm MAH'A R'A DZA
BADZRA BE G'I BI

KRANTA DAM NYAMS DGRA BGEGS STENG DU BHYO: BHYO: AOm MAH'A R'A
JA BADZRA BE G'I BI KRANTA SARBA SHA TRUm BI GHtAN M'A RA YA M'A
RA YA, SUm TRIG RAKshA RAKAshA BHYO: THIB THIB TZAKRA BHYO:
SNYING KHA RAK DUN TRI BHYO: TRI NAN SHIG ,SE NA GTUB, KHA RAKA
RBAD, DUm BU BHYO:
@006A *, ,BADZRA RA TI RAKSHA TZA TU RA M'A RA YA H'Um PHAt,
GNOD BYED DGRA BGEGS THAMS CAD M'A RA YA H'Um PHAt, CES 'BOD
RBAD BSAD GSUM GYI SNGAGS KYANG BRIS PA'I MJUG TU, RGYAL CHEN
RDO RJE SHUGS LDAN RTZAL

'KHOR DANG BCAS PA RNAMS RTEN 'DIR BRTAN PAR BZHUGS NAS SNGON
RGYAL BA RDO RJE 'CHANG DANG 'JAM MGON TZONG KHA PA CHEN PO SOGS
RTZA BRGYUD KYI BLA MA RNAMS KYI SPYAN SNGAR RDO RJE'I THA TSIG
GNYAN PO JI LTAR ZHAL GYIS 'CHES PA RNAMS

DGONGS PAR MDZOD LA, BLO BZANG RGYAL BA'I BSTAN PA RIN PO CHE
BSHAD SGRUB GNYIS KYIS 'JIG RTEN KUN TU DAR ZHING RGYAS PA DANG,
DE 'DZIN DAM PA RNAMS SKU TSE BRTAN CING BZHED DON MA LUS LHUN
GYIS 'GRUB PAR MDZAD DU GSOL, KHYAD

PAR DU YANG, DGON GNAS LTA BUR MTSON NA, GNAS 'DIR RIG GROL 'DUS
TSOGS GONG DU 'BEL ZHING THUGS MTHUN KHRIMS GTZANG MANG THOS
TSUL BZHIN SGRUB PA'I RNAL 'BYOR RAB BYUNG GI TSOGS KYIS YONGS
SU GANG BAR MDZAD DU

GSOL, GNAS 'DIR GUS MCHOD SRI ZHU TSUL BZHIN SGRUB PA RNAMS LA
NYIN MTSAN DUS DRUG TU SRUNG SKYOB LAS BZHI'I 'PHRIN LAS GA-YEL
BA MED PA DANG, DGON GNAS SNOD BCUD MI NOR SRID SDE DANG BCAS
PAR BSAM SBYOR LOG PAR

'KHU BA RNAMS LA RDO RJE'I CHAD PA DRAG PO 'PHRAL DU 'BEBS PAR
MDZOD CIG ,CES PA LTA BU DANG, BLA MA KHAG LTA BU LA, KHYAD PAR
DU YANG DPAL LDAN BLA MA DAM PA MCHOG GI SKU TSE BRTAN CING 'GRO
BA'I DON DU RLABS CHEN THUGS DAM JI

@006B LTAR BCAS PA RNAMS DE DE BZHIN DU LHUN GYIS 'GRUB PA LA
PHYI NANG GI 'GAL RKYEN MTHA' DAG ZHI ZHING MTHUN PA'I RKYEN DU
GYUR BA'I LEGS TSOGS KUN 'PHEL ZHING RGYAS PA DANG, KHAMS GSUM
GYI DREGS LDAN CHE RGU DANG DAD BRTZON GYI

BU SLOB PADMO'I TSAL LA BUNG PA BZHIN DBANG DU 'DU BA, LEG PAR
'KHU BA'I GZUGS CAN GZUGS MED KYI GNOD BYED MTHA' DAG DUS MTHA'I
ME LCES RTZA SBUR BZHIN RJES SHUL MED PAR BRLAG PAR MDZOD CIG
,CES PA DANG,

PHAL BA RANG GA BA LTA BUR, KHYAD PAR DU YANG KHYOD NYID GUS
MCHOD LTUR LEN PA'I DAM LDAN YON BDAG MI NOR 'KHOR DANG BCAS
PA'I PHYI NANG GI 'GAL RKYEN MI 'DOD CHAG CHE NYAM NGA THAMS CAD
ZHI ZHING, TSE BSOD DPAL 'BYOR

RIGS BRGYUD LUNG RTOGS KYI YON TAN SOGS SRID ZHI'I LEGS TSOGS
THAMS CAD 'PHEL ZHING RGYAS LA SNOD BCUD KYI DGE MTSAN PHYVA
GA-YANG MA LUS NGANG GI 'DU BA DANG, GNOD CING 'TSO BA'I MI DANG
MI MIN MTHA' DAG RMEG MED

DU BCOM PA SOGS LAS BZHI'I 'PHRIN LAS GANG DGOS BSAM PA LTAR
MYUR DU 'GRUB PA'I STONG GROGS GNYER KHA NAM YANG MI GA-YEL BAR
MDZAD DU GSOL, ZHES SO SOR DMIGS BSAL SBYAR BA'AM, YANG NA SPYIR
BTANG LTA

BUR; BDAG CAG DPON SLOB YON MCHOD MI NOR DGON GNAS DANG BCAS
PAR
'GAL RKYEN PHYI NANG GI NYER 'TSE MTHA' DAG LHAG MED DU ZHI
ZHING, MTHUN RKYEN TSE BSOD DPAL 'BYOR DBAB RLUNG SNYAN GRAGS
LUNG RTOGS KYI YON

@007A *, ,TAN SOGS SRID ZHI'I LEGS TSOGS THAMS CAD 'PHEL ZHING
RGYAS PA DANG, KHAMS GSUM GYI LHA 'DRE MI GSUM ZAS NOR LONGS
SPYOD THAMS CAD DBANG DU 'DU BA DANG, GNOD CING 'TSE

BA'I MI DANG MI MIN RNAMS GANG LA GANG 'TSAMS KYI DRAG PO'I CHAD
PAS TSAR GCOD PA SOGS SRUNG SKYOB LAS BZHI'I 'PHRIN LAS NYIN
MTSAN DUS DRUG TU NAM YANG GA-YEL BA MED PAR MDZAD DU GSOL, CES
PA LTA BU GANG LA

GANG 'OS KYI SPEL TSIG RTEN MDA' RING THUNG LA DPAGS PA'I RGYAS
BSDUS SKABS DANG SBYAR NAS SPRUL DKRIS SU KHENGS PAR BRIS PA'I
RTZE MOR GRI LCAGS KYI MDE'U ZUR GSUM DUG KHRAG GIS NGAR BLUD PA
MI'I GRI RGYUS KYIS BCINGS

PA'I MDE'U'I RTZA BAR BHYO: DANG RTZE MOR PHAt KYIS MTSAN PA,
MDA'I SKED PA'I H'Um MAN CHAD MDE'U'I BAR DU DUG KHRAG BYUGS,
MDA'I MGUL DU DAR SNA LNGA DANG, DAR DMAR LA SROG SNGAGS RTEN
'DZUGS 'DOD GSOL BYINGS SNGAR

PHYAG MTSAN GYI SKABS DANG 'DRA BA LA NANG RTEN MDA' PO CHE 'DI
ZHES KHA BSGYUR TE BRIS PA DANG, ME LONG LA SA BON H'Um GIS
MTSAN PA DANG, GA-YU BYUR, MCHONG, GZI, MU TIG ,DUNG DANG, MGRON
BU, STAG RAS, GZIG RAS,

LCAGS KYI BYANG BU MIG DGU DANG, DNGUL BYANG, BSE BYANG SOGS
KYIS PHYANG PHRUL DU BRGYAN CING, BZO PO MA GTOGS PA'I MI LAG MA
'GRIM PA, GSANG RTEN NI DPA' BO GA-YUL DU PAS SNYING RTZA GSUM
MA NYAMS PAR BLANGS PA

@007B DNGOS SAM, MA RNYED NA DAR GOS LAS SNYING GZUGS BCOS PA'I
NANG YIG CHA ZUR DU GSAL BA LTAR GYI SROG 'KHOR TSAD LDAN LTEB
'CHING BYAS PA DAR DMAR 'THUM LDAN DANG, RGYA SHOG LA SROG
SNGAGS KYI MTHAR 'DOD GSOL SBYAR BA'I GZUNGS

BRIS PA MANG TZAM DANG, SPOS 'BRU, SMAN DANG RIN CHEN GYIS BKANG
BA'I PHYI NAS DAR DMAR GYIS GTUMS SHING, TSON SKUD SNA LNGAS
BCINGS PA LA DAR DMAR LA SROG SNGAGS RTEN 'DZUGS 'DOD GSOL BRIS
PA'I CHUN 'PHYANG BTAGS PA

DANG, RANG BYUNG GI SHEL RDO DKAR PO ZUR DRUG PA RTZE MO MA
NYAMS PA'I LOGS LA SROG SNGAGS 'BRU BCU PA LAG LEN LTAR BRIS PA
ZHIG DAR DMAR LA KHYIM BYA DKAR PO'I GTZUG KHRAG GIS SROG SNGAGS
RING THUNG BRIS PA'I KHUD DU 'GO MJUG MA

LOG PAR SMAN DANG DRI BZANG GIS LTEMS NAS BCUG PA LA BYI LA'I
SNYING SHUN DANG, DAR DMAR GYIS GTUM PA'I PHYI NAS SKUD PA SNGO
DMAR GYIS RGYA GRAM DU BCINGS PA RNAMS NANG RTEN GYI MDA' BO
CHE'I MGUL DU BTAGS, GONG DU BSHAD PA'I GZUNGS

DANG 'DOD GSOL RNAMS 'BRI BYED GSER DANG, MTSAL SNAG GANG YIN LA
GUR GUM, GHI HANG, RGYA SKYEGS, SMAN SNA, DRI BZANG, BDUD RTZI
RIL BU, GRI KHRAG SOGS CUNG ZAD RE BSRE DGOS, DE LTAR GONG DU
BSHAD PA'I RTEN RNAMS BZHENGS

BA'I TSE SPYIR MI MANG PO DANG, LHAG PAR LTA GRUB MI GCIG PA
DANG, DAM NYAMS, DAM SEL CAN SOGS KYIS MA MTHONG BAR GSANG BAS
BZHENGS SHING, BZO BO YANG RAB LA CHOS SKYONG 'DI NYID KYI SROG
DBANG THOB PA'AM DE MIN YANG RDO RJE

@008A *, ,'JIGS BYED KYI DBANG TZAM THOB CING LTA GRUB MTHUN PA
ZHIG NGES PAR DGOS SHING, CI STE MA RNYED NA DGE LDAN BSTAN PAR
GUS SHING CHOS SKYONG 'DI NYID BSTEN CING MCHOD PA'I SNOD LDAN
ZHIG NGES PAR DU GAL TSE,

DE LTAR RTEN RNAMS TSUL BZHIN BZHENGS GRUB 'PHRAL STEGS KYI KHAR
BSHAMS TE BGEGS BSKRAD DANG KHRUS GSOL SNGON DU 'GRO BAS RTEN
RNAMS CHOS SKYONG GTZO 'KHOR DU BSKYED CING, SPYAN 'DREN, MCHOD
BSTOD, BSKANGS BSHAGS BCAS

GYI MTHAR RTEN RNAMS LA GZUNGS THAG BTAGS TE BZLAS PA'I SKABS
RANG YI DAM DU GSAL BA'I THUGS KA'I 'OD ZER GYIS GNAS YUL RAB
'BYAMS KYI ZHING NAS CHOS SKYONG GTZO 'KHOR BSAM GYI MI KHYAB PA
GNAMS PAR SNANG 'GENGS PA TZAM DU

SPYAN DRANGS TE MDUN GYI RTEN RNAMS LHAR GSAL BA LA MTSO LA KHA
PA BABS PA BZHIN SIB SIB THIM PA'I MOS PA DANG BCAS SROG SNGAGS
CI GRUB BZLAS PA'I MTHAR, GTOR 'BUL, 'PHRIN BCOL SOGS BYAS TE
LHA RNAMS 'OD ZHU MA BYAS

PAR THUN GROL, THUN GNYIS PA'I SKABS SNGAR YOD GSAL 'DEBS KYI
TSUL DU BSKYED DE MCHOD BSTOD BZLAS PA SOGS GONG BZHIN BYAS TE
THUN GROL, DE LTAR THUN BZHIR BCAD DE SGRUB PA NYIN ZHAG MANG
NYUNG LONG SKABS DANG BSTUN TE

BSGRUBS PA'I THUN MTHA' MAR CHOS SKYONG 'KHOR BCAS 'OD DU ZHU
NAS RTEN SO SO'I RNAM PAR BSGYUR BA LA BRTAN BZHUGS DANG, RTEN
'BREL SNYING PO BRGYA RTZA BRGYAD KYIS RAB GNAS GNAD SMIN BGYIS
TE RTEN RNAMS MGON KHANG NGAM, GTOR

@008B KHANG LTA BUR DAM TSIG LDAN PA RE ZUNG LAS DE MIN SKYE BO
SUS KYANG MI TSOR ZHING MI MTHONG BAR SBAS TE BZHUGS SU GSOL LA
RTAG TU MCHOD CING BSNYEN NA CHOS SKYONG RANG SHUGS KYIS 'KHOR
ZHING LAS BZHI'I 'PHRIN LAS GA-YEL BA MED

PAR MDZAD PA GDON MI ZA BAR GSUNGS SO, ,DE KHO NA NYID KYI RTEN
NAM BLA MED KYI RTEN NI, BLA MA BRGYUD PA DANG, GDAM NGAG DANG,
CHOS SKYONG LA 'GYUR LDOG MOD PA'I DAD GUS, ZOL DANG GA-YO SGYU
MED PA'I DAM TSIG ,'BRAL BAR MI PHONG

PA'I DUNG SEMS DANG LDAN PA'I NGOS NAS, BLA MA YI DAM CHOS
SKYONG GSUM DANG, RANG NYID BCAS CHOS NYID LA DPYE BA CUNG ZAD
KYANG MED PAR DBYER MED DU 'DRES NAS YOD PAS CHOS KYI DBYINGS SU
DBYER MED RO GCIG KYANG RNYOG DANG DVANGS PA'I

CHU SNOD SO SO'I BYE BRAG GIS ZLA BA'I GZUGS BRNYAN GYI KHYAD
PAR SO SOR 'CHAR BA LTAR, 'DAS DANG MA 'DAS KYI KUN RDZOB CHOS
CAN SNA TSOGS SU SHAR BA RNAMS CHU DANG CHU RLABS BZHIN RANG
SEMS LHAN CIG SKYES PA'I RANG RTZAL GYI 'CHAR SGO LAS

LOGS SU MED PAR THAG CHOD PA'I NGES SHES BSKYED PA NI YANG GSANG
BLA NA MED PA'I RTEN TE, MTSAN LDAN DGE BA'I BSHES GNYEN TSUL
BZHIN BSNYEN NAS BYIN RLABS SEMS LA ZHUGS PA'I MTHU LAS SO SOR
RANG RIG PA'I TSUL DU RTOGS PAR BYA

BA NYID DO, GZHAN YANG RTAG GTOR RTEN DU BYAS NAS SGRUB PA DANG,
DER MA ZAD 'DZIN GTOR, RGYUN GTOR, THUN GTOR SOGS KYI RNAM BZHAG
KYANG YOD MOD DE 'DIR 'GOD PAR MI LANG ZHING, SKABS SU BABS PAN
'GOD PAR SEMS SO, ,

@009A *, ,DE LTAR NGANG PA LA RDZING BU DANG BUNG BA LA ME TOG
BZHIN DAM CAN SRUNG MA RNAMS RANG SHUGS KYI 'DU BAR PHYI NANG
GSANG BA DE KHO NA NYID DANG SKU GSUNG THUGS SOGS KYI RTEN RNAMS
GAL CHE BAS DGE LDAN BSTAN

SRUNG YONGS KYI THU BO RDO RJE SHUGS LDAN RTZAL GYI RTEN 'DZUGS
PA'I MAN NGAG RNAMS DPYOD LDAN DAG CHOS SKYONG SPYI 'GRO'I RTEN
GZHI'I ZHAL GDAMS KYI YI GE RNAMS DANG, ` SKYABS MCHOG RDO RJE
'CHANG DE NYID KYIS MDZAD PA'I 'DI GA'I BSNYEN

SGRUB LAS GSUM GYI RNAM BZHAG DANG, BSKANG CHOG RNAMS LA LEGS
PAR BRTAG NA RAG PA TZAM RTOGS SHING DE'I STENG DAM PA'I GSUNG
DMAR 'KHRID DU NGO SPRAD PAS PHRA MO RNAMS LA'ANG THE TSOM MI
'JUG PA'I NGES PA RNYED NUS KYANG BLO

GROS DMAN PA RNAMS KYIS JI BZHIN RTOGS DKA' BAR MTHONG NAS PHYAG
LEN 'PHYUG BSLAD MI 'BYUNG ZHING RJES 'JUG RNAMS LA PHAN PA'I
BSAM PAS DPAL LDAN BLA MA DAM PA'I ZHABS DRUNG DU DOGS DPYOD
ZHIB TU ZHUS PA'I GSUNG RGYUN ZHAL

SHES RNAMS GAB SBAS MED PAR REG GZIGS SU BKOD PA LA LAGS SO,
,SMRA PA, DENG DUS 'PHRIN LAS RNO MYUR GRAGS SNYAN GYIS, ,'DI
NYID BSTEN PAR RLOM PA CHES MANG YANG, ,PHAL CHER DBYANGS DANG
RNGA ROL DRAG BRDUNG GIS, ,

RNAM BZHI'I LAS LA CI 'DOD 'KHOL DU RE, ,RTEN GZHI'I GNAD KYI
MAN NGAG MI LDAN CING, ,DREGS PA PHYI NANG GSANG BA'I DE NYID
RNAMS, ,MA MTHONG BSTOD BSKUL LBA BA 'DZER 'DZER DU, ,BRJOD
KYANG DON CHUNG 'GRUB PA'I MU COR TZAM, ,

@009B DNGOS GRUB RTZA BA KHAS BLANGS DAM TSIG BRAL, ,BSNYEN
SGRUB DAM RDZAS TSUL BZHIN MA TSANG BAR, ,ZAN SKAM LUG MJUG TZAM
GYI GTOR MA YIS, ,LAS LA BSKUL 'DOD RANG NYID NGAL BA'I RGYU,
,LHAG PAR RNAL 'BYOR ZAB MO'I GDENGS MED

CING; ;DGE LDAN LUGS BZANG 'CHAL BAR SPYOD BZHIN DU, ,'DI NYID
DRAG POR GNAD NAS BSKUL BA DE, ,RANG SROG GSHIN RJE'I KHA LA
'DEBS 'DOD YIN, ,KHO BO CHUNG NAS LHA MCHOG 'DI DANG NYE, ,TSAD
LDAN BLA MA'I THUGS RJES RTAG

BSKYANGS PAS, ,RANG SEMS LHAN SKYES GDOD NAS STONG PA'I RTZAL,
,BSTAN SRUNG RGYAL POR SHAR BA'I TSUL ZHIG MTHONG, ,NANG GI RTZA
KHAMS LAS RLUNG RTEN 'BREL GYI, ,SNANG CHAM 'GAG PHYI ROL DREGS
PA'I SPRIN, ,GANG SHAR SEMS NYID

GSANG BA MCHOG GI KLONG, ,RO GCIG NGES NA CHOS SKYONG DBANG MED
'DU, ,AE MA TSUL 'DI'I GNAD GSANG CHA TZAM YANG, ,MA MTHONG
BSTAN SRUNG GZHAN NAS 'TSOL BA DE, ,DVANGS PA'I MTSO NANG SHAR
BA'I RANG GZUGS LA, ,DNGOS SU

'KHRUL NAS RTZE 'DOD BYIS PAR MTSUNGS, ,BLA MA LHA YI DAM TSIG
SROG LTAR BSRUNGS, ,PHYI NANG GSANG BA'I RTEN DANG DAM RDZAS
TSOGS, ,LHA SNGAGS TING 'DZIN LDAN PA'I RNAL 'BYOR PA, ,DE LA
LUS DANG GRIB MA BZHIN DU 'GO, ,DE PHYIR

BSTAN SRUNG SNYING GI NOR BU MCHOG ,DRI LDAN PADMO'I TSAL LA
BUNG BA BZHIN, ,NGANG GI 'DU BA'I RTEN GYI LAG LEN RNAMS, ,GSAL
LAM 'DRES BLA MA'I GSUNG BZHIN BKOD, ,DGE 'DIS BLO BZANG RGYAL
BSTAN NYIN BYED DBANG, ,BSHAD

@010A *, ,SGRUB SNANG BA 'BUM GYI RTZE DGA' CAN, ,RNAM PAR RGYAL
BA'I GZI BYIN STONG 'BAR BAS, ,PHYOGS KYI MU KHYUD GSAL BA 'DZIN
GYUR CIG ,(CES 'JAM MGON RGYAL BA'I BSTAN SRUNG RGYAL CHEN RDO
RJE SHUGS LDAN RTZAL GYI SKU GSUNG THUGS YON TAN 'PHRIN

LAS KYI RTEN DANG, PHYI NANG GSANG BA'I RTEN BCA' BA'I LAG LEN
GYI RIM PA GSAL BAR BKOD PA DNGOS GRUB GTER BRGYA DBYE BA'I GSER
GYI LDE MIG CES BYA PA 'DI NI RIGS DANG DKYIL 'KHOR KUN GYI BDAG
PO RDO RJE 'CHANG PHA BONG KHA PA DPAL BZANG PO MCHOG SHAR DVAGS
PO'I PHYOGS SU MDZAD PA'I MTHA' MA STON BZHED

KYI CHIBS BSGYUR MDZAD NYE'I SKABS, 'DI'I RTEN 'DZUGS KYI LAG
LEN RNAMS ZHIB PAR BKA' SLOB DANG 'BREL BA'I YI GER THOB CIG CES
BKA' STZAL BA SNYING DU BZUNG STE SKABS 'PHRAL DER BRJED DBYANG
SA BON TZAM BKOD CING, SLAD NAS GSAL LA RGYAS BZHIG 'BRI 'DUN
YOD KYANG GZHAN DBANG RNAM GA-YENG GI KHOL BONG

'PHYAN PAS RIM 'GYANGS SU GYUR PA NA, MDO SMAD BSTAN PA'I SNANG
BYED TRE HOR DKAR MDZES 'KHRUNGS GSAR RIN PO CHE DANG, SHO MDO
GRVA SGOM RIN PO CHE, MANG THOS RNAL 'BYOR SPYOD PA BAR KHAMS
DPAL 'BAR MKHAN ZUR NGAG DBANG CHOS 'BYOR SOGS MCHOG DMAN
MANG
POS YANG YANG BSKUL MA MDZAD PA LA BRTEN NAS

TSE RABS DU MAR LHA MCHOG 'DI NYID KYIS RJES SU BSKYANGS SHING,
^PHA BLA MA BKA' DRIN MTSUNGS PA MED PA DE NYID KYI ZHABS DRUNG
NAS 'DI SKOR GYI MAN NGAG RDZOGS PAR NOD PAR ^SKU BCAR MTSAN
ZHABS DAR HAN DGA' LDAN KHRI BYANG SPRUL MING PA BLO BZANG YE
SHES BSTAN 'DZIN RGYA MTSOR 'BOD PAS RAB BYUNG BCU DRUG PA'I SA
GLANG LO'I

RGYAL ZLA'I MAR NGO'I TSES BCU DPA' BO MKHA' 'GRO 'DU BA'I DUS
CHEN GYI NYIN GRU 'DZIN GNYIS BA'I GZHAL MED KHANG PO T'A LA'I
DBANG PO'I PHYOGS KYI RIG GNAS SLOB GRVA KHANG GI YANG STENG DU
SBYAR BA'I YI GE PA NI RANG GI MDUN GA-YOG DPAL LDAN NAS BGYIS
BA BLO BZANG BSTAN PA RGYAS PA'I CHA RKYEN DU GYUR CIG , ,,)