/NGA\

KA *, ,YUM 'BUM BA'I SA BCAD BSDUS PA BZHUGS SO, , 23

@001B #, ,DRIN CAN RTZA RGYUD KYI BLA MA RNAMS LA PHYAG 'TSAL
LO, ,BLO MCHOG RNAMS KYI KUN DGA' BA STE, ,DMAN PAS

'JIGS PA RNAMS KYI RGYAL BYED TSUL, ,SRID PA'I 'BYOR BA BIL
GYIS GNON BA'I MCHOG ,GSUNG MCHOG CHOS LA BDAG NI SKYABS SU
MCHI, ,

'JAM MGON RGYAL BA GNYIS PAS LEGS BSHAD GSER PHRENG DU GSUNGS
PA LA BRTEN NAS, YUM 'BUM PA'I SA BCAD RIGS BSDUS TZAM 'BRI

BAR BYA STE, DE LA SNGON BOD KYI CHOS RGYAL CHEN POS RANG GI
SHANGS KHRAG MTSAL NGAD BSRES NAS YUM RGYAS BA'I GLEGS BAM
BZHENGS PA LA

REG ZIG DMAR PO ZHES PAR GRAGS, BTZUN MAS RANG GI DBU SKRA'I
THAL BA G-YU DANG BSRES NAS BRIS PA LA REG ZIG SNGON BOR
GRAGS,

@002A #, ,RLANGS LO TZ'A BAS RGYA GAR DU BYON, YUM 'BUM BA
THUGS LA BZUNG, BOD DU 'ONGS TE THUGS THOG NAS BOD SKAD DU

BSGYUR BA LA RLANGS KYI THUGS 'BYUNG MAD GRAGS PA STE, BOD KYI
YUL DU YUM 'BUM PA'I GLEGS BAM NGAR BA NI DE GSUM LAS MCHED PA
YIN

LA, DE GSUM GYI MI 'DRA BA'I RTAGS NI, MDO'I THOG MAR RGYA
SKAD KYI MTSAN LA, SHA TA SA TA SRA ZHES PA DANG, SA HA SRI KA
ZHES PA

DANG, DE'I STENG DU A'ARYA ZHES PA'I TSIG BSNAN PA STE GSUM
YOD PAR BSHAD DO, ,DE GSUM LAS 'DIR MTSAN LA, RGYA GAR SKAD
DU,

SHA TA SA HA SRI KA BRA DZNY'A B'A RA MI TA ZHES PA YOD BA LA
BRTEN NAS BCAD 'GOD DO, ,DE LA 'OG TU SHOG GRANGS BRIS PA
RNAMS NI, PE'I CING

@002B GI PAR MA, PO TI BCU DRUG YOD PA, PHU T'A LA'I GYIS BAR
DU BSGRUBS PA'I DBANG DU BYAS PA'O,, ,,/KA\ MDO'I SA GCOD
DNGOS LA, SBYOR PA'I SKABS KYI SA GCOD DANG, DNGOS

DANG, MJUG GI SKABS KYI SA GCOD DANG GSUM MO, ,DANG PO LA BZHI
STE, RGYA GAR SKAD DU ZHES SOGS KYIS MTSAN BSTAN PA DANG, BAM
PO DANG BO ZHES BAM GRANGS DANG, SANGS RGYAS

DANG BYANG CHUB SEMS DPA' THAMS CAD LA PHYAG 'TSAL LO ZHES
BSGYUR PHYAG DANG, 'DI SKAD BDAG GIS THOS BA DUS GCIG NA ZHES
PA NAS, SHOG GRANGS SO LNGA PA'I RGYAB LOGS SU, GLENG GZHI'I

LE'U STE DANG PO'I ZHES PA'I BAR GYIS GLENG GZHI BSTAN PA STE
BZHI YIN NO, ,DE YANG MTSAN MA MI 'DRA BA YOD TSUL NI GONG DU
BSHAD ZIN PA LTAR LA, BAM PO NI TSIG MANG NYUNG RTOGS PA'I
CHED DU

BYAS PA'O, ,DE YANG YUM RGYAS PA 'DI LA SHO LO KA 'BUM YOD
CING, BAM PO SUM BRGYA YONG PAS, BAM PO RE LA SHO LO KA SUM
BRGYA DANG SUM BCU LHAG TZAM 'THOB PAR SNANG LA,

BAM BOR BGOS PA'I DGOS PA NI, MDO'I TSIG GI TSAD RTOGS PA
DANG, PHRI SNON SOGS KYI BSAR BSLAD MI 'BYUNG BA'I CHED DU'O,
,MDO 'DI TSIG LTUG TU GSUNGS PA YIN KYANG, RGYA GAR

@003A *, ,SKAD KYI YI GE SO GNYIS LA SHO LO KA RER BYAS NAS,
TSIGS BCAD DANG BAM PO'I GRANGS BKOD PA YIN LA, BOD SKAD DU
BZHUGS PA'I MDO TSIG LA NI MANG NYUNG NGES PA MED

DO, ,SPYIR BAM PO NI BRJOD BYED TSIG GI DBANG DU BYAS LA, LE'U
NE BRJOD BYA DON GYI SA BCAD LTA BU YIN PAS, LE'U RE LA TSIG
MANG NYUNG NGES PA MED DO, ,BSGYUR PHYAG NI 'DOD DON

'GRUB PA'I CHED DU BYAS BA'O, ,GLENG GZHI LA, MDO 'DI GANG DU
GSUNGS PA'I GNAS NI BYA RGOD PHUNG PO'I RI'O, ,'KHOR NI, NYAN
THOS LNGA STONG DANG, NYAN THOS MA LNGA BRGYA DANG, BYANG SEMS

GRANGS MED RNAMS TSOGS PA NI, BCOM LDAN 'DAS RANG NYID KYIS
GDAN KHRI BSHAMS PA LA BZHUGS NAS RDZU 'PHRUL BSTAN, PHYOGS
BCU'I SANGS RGYAS RNAMS KYIS RANG RANG GI 'KHOR MNGAGS

NAS SKYES PHUL ZHING BSNYUN DRI MDZAD, 'JIG RTEN GYI KHAMS 'DI
DAG PA'I ZHING LTAR SPRUL BAR MDZAD PA RNAMS GSUNGS SO,,
,,GNYIS PA MDO DNGOS KYIS GCOD LA, DNGOS PO

BRGYAD DU BSDUS NAS BRJOD PA DANG, DON BDUN CUR PHYE NAS BRJOD
PA STE GNYIS SO, ,DANG PO LA BRGYAD LAS, DANG PO RNAM MKHYEN
BSTAN PA'I MDO NI, BO TI DANG PO'I SHOG BU SO LNGA PA'I RGYAB
LOGS

@003B SU, DE'I TSE DE LTAR BCOM LDAN 'DAS KYIS 'JIG RTEN LHA
DANG BCAS PA, ZHES PA NAS, PO TI DRUG PAR SHO GU BCU DRUG PA'I
MDUN LOGS KYI YIG PHRENG GSUM PAR, RAB 'BYOR GYI LE'U STE

BCU BZHI PA'O, ,ZHES PA'I BAR RO, ,GNYIS PA LAM SHES NI, YIG
PHRENG BZHI PA NAS, SHER PHYIN STONG PHRAG BRGYA BA BAM PO GO
DRUG PA, DE NAS STONG GSUM GYI STONG CHEN PO'O,

ZHES PA NAS, PO TI BCU GCIG PA'I SHO GU THOG MA'I MDUN LOGS
KYI YIG PHRENG THA MA LA, BCOM LDAN 'DAS KYIS BKA' STZAL PA,
LAM GYI RNAM BA SHES PA NYID KYI PHYIR RO, ,ZHES PA'I

BAR RO, ,GSUM PA GZHI SHES NI, SHO GU GNYIS PA'I YIG PHRENG
DANG POR, GSOL BA, BCOM LDAN 'DAS GAL TE, ZHES PA NAS, BRGYA
ZHE LNGA BA'I RGYAB KYI DRUG PAR, LE'U

NYI SHU DGU PA'O, ,ZHES PA'I BAR RO, ,BZHI PA RNAMS RDZOGS
BYANG BA NI, SNGA MA'I MJUG THOGS SU, DE NAS TSE DANG LDAN BA
RAB 'BYOR GYIS, BCOM LDAN 'DAS LA 'DI SKAD CES

GSOL TO, ,ZHES PA NAS, BO TI BCU GSUM PA'I SHO GU NYIS BRGYA
BA'I MDUN LOGS KYI YIG PHRENG GSUM PAR, LE'U BZHI BCU LNGA'O,
,ZHES PA'I BAR RO, ,LNGA PA RTZE SBYONG NI, SNGA

@004A *, ,MA'I 'PHRO YIG PHRENG BZHI PA NAS, DE NAS YANG BCOM
LDAN 'DAS KYIS TSE DANG LDAN BA RAB 'BYOR LA DE SKAD CES BKA'
STZAL TO, ,ZHES PA NAS, PO TI BCO LNGA BA'I SHO GU

DGU BCU PA'I MDUN GYI YIG PHRENG GNYIS PAR, SANGS RGYAS KYIS
MNGON PAR SHES PA THAMS CAD DNGOS PO MED BA'I NGO BO NYID DU
THUGS SU CHUD DE, BLA NA MED PA YANG DAG PAR RDZOGS PA'I BYANG
CHUB TU

MNGON BAR RDZOGS PAR SANGS RGYAS SO, ,ZHES BA'I BAR RO, ,DRUG
BA MTHAR GYIS SBYOR BA NI, SNGA MA'I 'PHRO YIG PHRENG GSUM PA
NAS, RAB 'BYOR GYIS GSOL PA, BCOM LDAN

'DAS GAL TE DE LTAR BYANG CHUB SEMS DPA' SEMS DPA' CHEN PO
CHOS THAMS CAD DNGOS PO MA MCHIS PA'I NGO BO NYID LA, ZHES PA
NAS, BRGYA BCU BDUN PA'I RGYAB KYI BDUN PAR, BDUD KYI

RIS KYI LHA RNAMS KYIS TSUGS PAR DKA' BA YIN NO, ,ZHES PA'I
BAR RO, ,BDUN PA SKAD CIG SBYOR NI, SNGA MA'I 'PHRO YIG PHRENG
THA MAR, DE SKAD CES BKA' BSTZAL PA DANG, TSE DANG

LDAN PA RAB 'BYOR GYIS, ZHES PA NAS, NYIS BRGYA BDUN PA'I
RGYAB KYI LNGA PAR, RAB 'BYOR DE LTAR BYANG CHOS MTSAN NYID
MED PA'I TSUL GYIS SHES PHYIN LA BSLAB BAR BYA'O, ,ZHES PA'I

@004B BAR RO, ,BRGYAD PA CHOS SKU NI, BAR 'DIR MI GSAL BAS
DBYANG BAR BYA ZHING, 'PHRIN LAS NI, NYIS BRGYA BCU BDUN PA'I
MDUN GYI GNYIS PA NAS, RAB 'BYOR NGAS 'DI NAS

SANGS RGYAS KYI SPYAN GYIS 'JIG RTEN LA GZIGS NAS, SHAR PHYOGS
KYI 'JIG RTEN GANGGA'I KLUNG GI BYA MA SNYED NA, ZHES PA NAS, PO
TI BCU DRUG PA'I MJUG SHU, NYIS BRGYA GYA BDUN PA'I RGYAB

KYI DRUG BAR, CHOS NYID MI 'GYUR BA BSTAN PA'I LE'U STE BDUN
CU GNYIS SO, ,ZHES PA'I BAR RO,, ,,GNYIS PA DON BDUN CUR GYI
NAS BRJOD GAL, RNAM MKHYEN MTSON BYED KYI

CHOS BCU, LAM SHES KYI BCU GCIG ,GZHI SHES KYI DGU, RNAM
RDZOGS SBYOR BA'I BCU GCIG ,RTZE SBYOR GYI BRGYAD, MA BAR GYIS
SBYOR BA'I BCU GSUM, SKAD CIG SBYONG GYI BZHI,

CHOS SKU'I BZHI STE BDUN CU YIN NO, ,DE RNAMS KYI NANG NAS,
RNAM MKHYEN MTSON BYED KYI TSES DANG PO SEMS BSKYED NI, SHO GU
SO LNGA PA'I RGYAB TU, DE'I TSE DE LTAR, ZHES PA

NAS, DON BZHI BA'I RGYAB TU, SDIG TO'I LAS BYED PAR 'GYUR PA
YANG MED DO, ,ZHES BA'I BAR GYIS BSTAN NO, ,DE YANG NANG GSES
KYIS GCOD NI, DE'I TSE ZHES SOGS MTSAMS

@005A *, ,SBYAR GYI MJUG TU, SEMS BSKYED NYER GNYIS KYI DANG
PO NI, SH'A RA DVA TI LI BU 'DI LA, BYANG CHUB SEMS DPA' SEMS
DPA' CHEN PO CHOS THAMS CAD RNAM BA

THAMS CAD DU MNGON BAR RDZOGS PAR 'TSANG RGYA BAR 'DOD PAS,
SHES RAB KYI PHA ROL TU PHYIN PA LA BRTZON PAR BYA'O, ,ZHES
PAS SEMS BSKYED KYI DMIGS PA BYANG CHUB MDOR BSTAN

NAS, SA LTA BU'I SEMS BSKYED KYANG BSTAN NO, ,GNYIS PA NI, DE
NAS TSE DANG LDAN PA, NAS, CHOS THAMS CAD MI DMIGS PA'I PHYIR,
SHES RAB KYI PHA ROL TU PHYIN PA YONGS

SU RDZOGS PAR BYA'O, ,ZHES PAS BYANG CHUB RGYAS BSHAD DANG,
GSER LTA BU'I SEMS BSKYED BSTAN NO, ,GSUM BA NI, DRAN NYE BZHI
RDZOGS PAR BYA'O NAS ZHE GCIG PA'I MDUN DU

BTANG SNYOMS CHEN PO RDZOGS PAR BYA'O BAR ZLA TSES LTA BU'I
SEMS BSKYED BSTAN NO, ,BZHI PA NI, THAMS CAD MKHYEN PA'I YE
SHES RNAM BA'I MCHOG LDAN 'TSANG RGYA 'DOD PAS,

SOGS KYIS ME LTA BU BSTAN NO, ,LNGA BA GTER LTA BU NI, ZHE
GNYIS PA'I MDUN DU NYAN RANG GI SBYIN BA THAMS CAD ZIL GYIS
GNOD PAR 'DOD PAS SOGS SO, ,'DIR GSER PHRENG DU SER

@005B SNA CAN SBYIN PA LA 'GOD PAR 'DOD PAS, ZHES SOGS LUNG
DRANGS KYANG MDO NA MI SNANG STE DBYAD DO, ,DRUG BA RIN CHEN
'BYUNG GNAS LTA BU NI, NYAN RAB GI TSUL KHRIMS GNOD PAR 'DOD
PAS

SOGS SO, ,DE BZHIN DU BZOD PA NAS SHES RAB KYI BAR DU SBYAR
RO, ,BCU GCIG PA BSHES GNYEN LTA BU NI, SBYIN PA CHUNG DU YANG
DPAG MED DU 'GYUR SNYAM NA SOGS SO, ,BCU

GNYIS PA NOR BU LTA BU NI, ZHE GSUM PA'I RGYAB TU SBYIN SOGS
DRUG LA GNAS 'DOD DANG RDZOGS 'DOD DANG, SANGS RGYAS KYI SKU
MTHONG PA DANG BSKUL BA DANG DGONGS PA DANG MNYES PA SOGS

SO, ,BCU GSUM PA NYI MA LTA BU NI, ZHE LNGA PA'I MDUN DU SEMS
CAN THAMS CAD YONGS SU DGA' BAR 'DOD PA DANG BSAM PA RDZOGS
PAR 'DOD PAS SOGS SO, ,BCU BZHI PA KLU

LTA BU NI, ZHE BRGYAD PA'I RGYAB TU SNANG STONG NYID LA GNAS
PAR 'DOD PAS SOGS SO, ,BCO LNGA PA RGYAL BO LTA BU NI, ZHE DGU
BA'I RGYAB TU RGYA MTSO CHEN PO SOGS KYI CHU THAMS CAD SKRA

CES GYIN DU BLANG BAR 'DOD BAS SOGS SO, ,BCU DRUG PA MDZOD LTA
BU NI, LNGA BCU PA'I RGYAB TU SHAR PHYOGS KYIS SANGS RGYAS
BYANG SEMS NYAM THOS THAMS CAD BSOD SNYOMS GCIG

@006A *, ,GIS KHYAB PAR 'DOD PAS SOGS SO, ,BCU BDUN PA LAM PO
CHE LTA BU NI, DA BDUN PA'I RGYAB TU SANGS RGYAS 'DAS DANG MA
BYON DA LTAR 'BYUNG BA RNAMS KYI YON TAN SHES

PA DANG THOB PAR 'DOD PAS SOGS SO, ,BCO BRGYAD PA BZHON PA LTA
BU NI, NGA BRGYAD PA'I RGYAB TU NYAN RANG THAMS CAD KYI SNGON
DU 'GRO BAR 'DOD PAS SOGS SO, ,BCU DGU PA BKOD

MA'I CHU LTA BU NI, DE GNYIS PA'I RGYAB TU DE BZHIN GSHEGS PA
RNAMS KYI GSUNG RAB YAN LAG BCU GNYIS GZUNG BCUR BKLAGS BAR
'DOD PAS SOGS SO, ,NYI SHU PA SGRA SNYAN LTA BU NI,

DE BZHI PA'I RGYAB TU SHAR PHYOGS KYI 'JIG RTEN MUN BA MUN NAG
TU GYUR PA SNANG BAR 'DOD BAS SOGS SO, ,NYER GCIG PA CHU BO
LTA BU NI, RE BDUN PA'I RGYAB TU SHAR PHYOGS KYI LONG BA THAMS

CAD GZUGS MTHONG BA DANG, 'ON PA RNAMS SGRA THOS PA SOGS SU
BYA'O SNYAM NA SOGS SO, ,NYER GNYIS PA SPRIN LTA BU NI, RE DGU
PA'I RGYAB TU DE BZHIN GSHEGS PA'I SPYOD LAM

LA BSLAB PAR 'DOD PAS DANG SPYOD BA DANG TSUL DANG 'PHRIN LAS
LA BSLAB PAR 'DOD PAS SOGS SO, ,DE LTAR NA, SEMS BSKYED PA NI
GZHAN DON PHYIR, ,YANG DAG RDZOGS PA'I BYANG CHUB 'DOD,

@006B CES PA'I RKANG PA GNYIS LA MDO SBYAR BA MED CING, MDO
TSIG GI NANG GSES LA GSER PHRENG DU BUD SA SU DRANGS PA DANG
GO RIM MI 'DRA BA YOD PA DANG, YANG MDO 'DIR GZHAN DON MDOR
BSTAN

RGYAS BSHAD GNYIS KYI TSIG MI GSAL BAS DPYAD PAR BYA'O, ,GNYIS
PA GDAMS NGAG NI, DON BZHI PA'I RGYAB TU DE SKAD CES BKA'
BSTZAL PA DANG, ZHE SOGS SH'A RI BUS

SHER PHYIN LA JI LTAR SBYAR BAR BYA BA ZHUS PA'I LAN DU GSUNGS
SHING, PO TI GNYIS PA'I ZHE BRGYAD PA'I RGYAB TU, BYANG SEMS
KYI SKYON DU MI LTUNG BA'I DGE RTZA RDZOGS PAR 'TSAL BA'I
BYANG CHEN

GYIS SHER PHYIN LA BSLAB PAR BGYI'O, ,ZHES PA'I BAR RO, ,NAD
GSES KYI SA BCAD LA BCU LAS, DANG PO SGRUB PA'I NGO BO LA
GDAMS PA NI, DON BZHI PA'I RGYAB TU SHA BU BYANG CHEN SHER

PHYIN LA SPYOD PA'I TSE, BYANG SEMS YANG DAG PAR RJES SU MI
MTHONG, DE'I MING MI MTHONG SOGS SO, ,GNYIS PA BDEN BZHI LA
GDAMS PA NI, GYA DRUG PA'I MDUN DU GSOL PA,

BCOM LDAN 'DAS BYANG CHOS JI LTAR BRTZON ZHUS PA'I LAN DU,
BYANG CHEN GZUGS STONG NYID LA BRTZON NA BRTZON ZHES BYA'O
ZHES SOGS SO, ,GSUM PA LA GSUM LAS, SANGS

@007A *, ,RGYAS DKON MCHOG LA GDAMS PA NI, BRGYA BDUN PA'I
RGYAB TU, GA BU BYANG TSE GZUGS DANG THAMS CAD MKHYEN PA NYID
DU MI SBYOR MI 'BYED DO SOGS SO, ,CHOS LA

GDAMS PA NI, BRGYA BCU DRUG PA'I MDUN DU, BYANG TSE GZUGS
DNGOS PO YOD CES BYA BAR MI SBYOR RO, ,DNGOS PO MED CES BYA
BAR MI SBYOR RO SOGS SO, ,DGE 'DUN LA GDAMS PA NI,

BRGYA RE BDUN PA'I MDUN DU, BYANG CHEN SHER PHYIN LA SBYOD PA
DE GANG NAS 'DI NA SKYES, 'DI NAS GANG DU SKYE SOGS SO, ,BZHI
PA MA ZHEN BA'I BRTZON 'GRUS LA GDAMS PA NI, BRGYA DON

DRUG PA'I MDUN DU, SHA BU BYANG TSE KHA NA MA THO BA DANG BCAS
PA'I LUS DANG NGAG DANG YID KYI LAS RNAMS KYI SGO MI DBYE'O
SOGS SO, ,LNGA PA MI DAL BA'I BRTZON 'GRUS LA GDAMS PA

NI, BRGYA DON BRGYAD PA'I MDUN DU, BYANG TSE, GZUGS LA RLOM
SEMS MED PA DANG, TSOR BA LA RLOM SEMS MED PA DANG SOGS SO,
,DRUG PA LAM YONGS SU 'DZIN BA'I BRTZON

'GRUS LA GDAMS PA NI, BRGYA DON DGU PA'I RGYAB TU, BYANG CHEN
NGAN SONG SOGS SU MI SKYE BA'I YE SHES DANG ZHUS PA'I LAN DU,
BYANG CHEN SHAR PHYOGS KYI SANGS RGYAS GANGGA'I KLUNG

@007B GI BYE MA SNYED KYANG MTHONG NGO, ,CHOS KYANG NYAN TO
SOGS SO, ,BDUN BA SPYAN LNGA LA GDAMS PA NI, BRGYA GYA GNYIS
PA'I RGYAB TU, BYANG TSE MIG LNGA RAB TU THOB PA DANG SPYOD PA
YOD DO, ,LNGA

GANG ZHE NA, SHA'I MIG DANG, LHA'I MIG DANG SOGS SO, ,BRGYAD
PA MNGON SHES DRUG LA GDAMS PA NI, BRGYA DGU BCU BA'I MDUN DU,
BYANG CHEN MNGON SHES RAB TU THOB STE RDZU

'PHRUL GYI RNAM PA NYAMS SU MYONG BAR BYED DO, ,SA G-YO BAR
BYED, GCIG TU GYUR CING MANG BOR 'GYUR SOGS SO, ,'DIR MA 'ONGS
LUNG BSTAN 'GA' YOD CING, NYIS BRGYA LNGA

BA'I RGYAB TU, SH'A RI'I BU'I LE'U STE GNYIS PA'O ZHES LE
MTSAMS MDZAD DO, ,DGU PA MTHONG LAM LA GDAMS PA NI, NYIS BRGYA
LNGA BA'I RGYAB TU, RAB 'BYOR KHYOD KYIS BYANG CHEN RNAMS LA

SHER PHYIN LAS BRTZAMS TE CHOS KYI GTAM BYA BAR SPO BAS PA
BSKYED CIG SOGS SO, ,BCU PA SGOM LAM LA GDAMS BA NI, NYIS
BRGYA DRUG PA'I MDUN DU, RAB 'BYOR GYIS ZHUS PA'I

LAN DU, SHER PHYIN DANG, BYANG SEMS DANG, MING DE DAG NI PHYI
NANG GNYIS KAR MI DMIGS, SEMS CAN SEMS CAN ZHES BTAGS PA NI
MING BRDA TZAM DU THA SNYAD KYIS BTAGS BA MA 
@008A *, ,GTOGS PAR SKYE 'GAG MED SOGS SO, ,NYIS BRGYA GYA GCIG
PAR BO TI NGAS PO'I RDZOGS MTSAMS BYAS SO,, ,,/KHA\ BOD KYI
DBUR, GDAMS NGAG

GI SMAD CHA YOD CING, SHO GU BZHI BCU PAR LE'U GSUM PA'I MTSAMS
YOD DO, ^ ,GSUM BA SBYOR LAM NI, ZHE BRGYAD PA'I RGYAB TU, DE
NAS TSE LDAN SHA BUS, RAB 'BYOR LA SMRAS

PA, JI LTAR NA BYANG CHAN GYI SKYON DU LTUNG BA YIN ZHES SOGS
SO, ,'DI LA NANG GSES KYI SA BCAD GSUM STE, DMIGS RNAM RGYU GSUM
DANG, RTOG PA DANG, YONGS 'JAN ZHO, ,

DANG PO LA, ZHE BRGYAD PA'I RGYAB TU, SH'A RI'I BUS RAB 'BYOR LA
DRIS PAS MTSAMS SBYAR NAS, SBYOD LAM DROD KYI DMIGS RNAM RGYU
GSUM NI, ZHE DGU BA'I MDUN DU, GZUGS MI

RTAG CES BYA BAR MNGON PAR CHAGS SHING GNAS TE 'DU SHES PA DANG,
ZHES SOGS SO, ,SHO GU RE GCIG PAR LE'U BZHI PA'I MTSAMS YOD, ^
RTZE MO'I DMIGS RNAM NI, GA BZHI BA'I

MDUN DU, BCOM LDAN 'DAS GZHAN YANG BYANG TSE, GZUGS LA GNAS PAR
MI BGYI'O, ,TSOR PA LA GNAS PAR MI BGYI'O, ,SOGS SO, ,BZOD PA'I
DMIGS RNAM NI, BRGYA RE

@008B BDUN PA'I RGYAB TU, RAB 'BYOR GYIS SMRAS PA, TSE LDAN SHA
BU GZUGS NI GZUGS KYI RANG BZHIN DANG BRAL BA STE, SOGS SO,
,BRGYA GYA DGU PAR LE'U LNGA BA'I MTSAMS YOD, CHOS

MA CHOG GI DMIGS RNAM NI, SUM BRGYA LNGA BA'I MDUN DU, RNAM PA
THAMS CAD MKHYEN PA DE YANG CHOS THAMS CAD DNGOS PO MED PA'I NGO
BO NYID KYI PHYIR GNYIS SU MED CING GNYIS SU BYAR MED PA STE,

ZHES SOGS SO, ,SUM BRGYA BCU PAR PO TI RDZOGS SO,, ,,/GA\ PA LA,
DBUD DMIGS RNAM KYI MJUG YOD DO, ` ,GNYIS PA SPANG BYA RTOG PA
LA, NYON MONGS GZUNG RTOG NI,

BCU GCIG PA'I MDUN DU, DA CI'I PHYIR ZHE NA, SHA BU CHOS 'DI DAG
NI BYIS PA SO SO'I SKYE BOS JI LTAR MNGON PAR CHAGS PAR BYA BA
DE LTA BU'I RNAM BAR YOD BA MA YIN NO, ,GSOL BA, 'O NA

RNAM PA GANG GIS MCHIS, BKA' STZAL BA, JI LTAR MED PA DE LTAR
YOD DO, ZHES SOGS SO, ,RNAM BYANG GZUNG RTOG NI, NYER BDUN PA'I
RGYAB TU, DE LA BYIS BA SO SO'I SKYE BO

RNAMS MED PA LA MNGON PAR ZHEN PAS SRED PA LA MNGON PAR ZHEN TE,
SOGS SO, ,RDZAS 'DZIN TOG PA NI, SO DRUG PA'I MDUN DU, GSOL BA,
BCOM LDAN 'DAS DE LTA LAGS

@009A *, ,NA, BYANG CHEN SHER PHYIN LA RNAM PA GANG GIS SLOB PAR
'GYUR, JI LTAR BSLABS NA RNAM MKHYEN DU 'BYUNG, BKA' STZAL PA,
BYANG STE, SHER PHYIN MI DMIGS SHING YANG

DAG PAR RJES SU MI MTHONG STE, SOGS SO, ,ZHE GNYIS PAR LE'U DRUG
PA'I MTSAMS YOD, BTAGS 'DZIN RTOG PA NI, ZHE GNYIS PA'I RGYAB
TU, TSE LDAN RAB 'BYOR GYIS GSOL TO, ,

BCOM LDAN 'DAS LA LA ZHIG 'DI SKAD DI 'DRI ZHING, CI SGYU MA'I
SKYES BU 'DI SHER PHYIN LA BSLABS SHING RNAM MKHYEN DU 'BYUNG
BAR 'GYUR RAM, RNAM MKHYEN THOB BAR 'GYUR DAM, SOGS SO, ,

^ GSUM PA YONGS 'DZIN NI, RGYA LNGA PA'I RGYAB TU, RAB 'BYOR
GYIS GSOL BA, BCOM LDAN 'DAS BSHES GNYEN GYIS ZIN PA'I BYANG
CHES SHER PHYIN THOS NA MI 'JIGS, MI BDANGS, SKRAG PAR

MI 'GYUR BA'I BSHES GNYEN GANG LAGS, SOGS SO, ,NYIS BRGYA RE
GCIG BAR LE'U BDUN PA'I MTSAMS YOD, ,BZHI PA RANG BZHIN GNAS
RIGS NI, NYIS BRGYA RE GCIG PA'I

RGYAB TU, DE NAS TSE LDAN RAB 'BYOR GYIS GSOL TO, ,BCOM LDAN
'DAS, BYANG CHUB SEMS DPA' ZHES BYA BA'I TSIG GI DON GSAGS, BKA'
STZAL TO, ,BYANG SEMS KYI TSIG GI

@009B DON NI TSIG GI DON MED PA STE, SOGS SO, ,LNGA PA DMIGS PA
NI, NYIS BRGYA GO LNGA PA'I RGYAB TU, DE CI'I PHYIR ZHE NA, RAB
'BYOR 'DI LTAR, BYANG CHUB GANG YIN PA DANG,

BYANG SEMS DANG, DE'I TSIG DON THAMS CAD LDAN MI LDAN MA YIN,
GZUGS MED, BSTAN MED, THOGS MED, SOGS SO, ,DRUG PA CHED DU BYA
BA NI, SUM BRGYA PA'I

MDUN DU, DE NAS TSE LDAN RAB 'BYOR GYIS, CI'I SLAD DU BYANG CHEN
ZHES BGYI, BKA' STZAL PA, SEMS CAN GYI PHUNG PO CHEN PO NGES
PA'I PHUL BYED PAR 'GYUR BAS BYANG CHEN ZHES BYA'O, ,

SOGS SO, ,SUM BRGYA LNGA PAR PO TI RDZOGS SO,, ,,/NGA\ BA LA,
DBUR CHED DU BYA PA'I MJUG YOD, ,BDUN PA GO SGRUB NI, NYER DRUG
PA'I RGYAB TU, DE NAS TSE

LDAN BYAMS GANG GI BUS GSOL TO, ,BCOM LDAN 'DAS GANG GI SLAD DU
BYANG CHEN ZHES BGYI BA DE LA BAD SHA KYANG SPOBS PA SKYE'O,
,BKA' STZAL PA, SPOBS BA SKYED CIG ,

GSOL PA, BCOM LDAN 'DAS DE NI GO CHA CHEN PO BGOS PA'I SEMS CAN
LAGS TE, SOGS SO, ,BRGYAD PA 'JUG SGRUB NI, SO BRGYAD PA'I RGYAB
TU, SMRAS PA, TSE LDAN

@010A *, ,GANG PO JI TZAM GYIS BYANG CHEN THEG CHEN LA ZHUGS
ZHES BYA, THEG CHEN SGI GYAD YIN, GANG POS SMRAS PA, TSE LDAN
SHA BU 'DI LA BYANG CHEN PHYIN DRUG LA SPYOD DE, SBYIN

PA'I PHAR PHYIN LA SPYOD CING 'DOD PAS DBEN PA, SOGS SO, ,DGU PA
TSOGS SGRUB LAS, DANG PA BCU NI, NGA DGU PA'I RGYAB TU, DE NAS
TSE LDAN RAB 'BYOR GYIS GSOL TO, ,CI

TZAM GYIS GO CHA CHEN PO BGOS ZHES BGYI, BKA' STZAL PA, BYANG
CHEN THIG CHEN GYI GO CHA GYON CING, SBYIN PA'I PHAR PHYIN GYI
GO CHA BGOS, TSUL KHRIMS KYI GO CHA BA GOS, SOGS SO, ,THABS

MKHAS NAS GZUNGS KYI TSOGS SGRUB GYI BAR NI, BRGYA GNYIS PA'I
RGYAB TU, DE NAS TSE LDAN RAB 'BYOR GYIS, BCOM LDAN 'DAS BYANG
CHEN GYI THEG CHEN NI GANG LAGS, JI TZAM GYIS ZHUGS,

GANG NAS 'BYUNG, GANG DU GNAS, SU ZHIG 'BYUNG BAR 'GYUR, ZHES
ZHUS PA'I LAN DU, THEG CHEN GANG ZER BA NI, RAB 'BYOR PHYIN DRUG
NI BYANG CHEN GYI THEG CHEN TE, DRUG GANG ZHE NA, SBYIN PA'I

PHAR PHYIN DANG, SOGS SO, ,BRGYA DGU PAR LE'U BRGYAD PA DANG,
BRGYA BCU BDUN PAR LE'U DGU PA, BRGYA SO BDUN PAR LE'U BCU PA'I
MTSAMS YOD, SA'I TSOGS SGRUB NI, BRGYA

@010B SO BDUN BA'I MDUN DU, RAB 'BYOR GANG YANG KHYOD 'DI SKAD
DU, JI LTAR NA BYANG CHEN THEG CHEN LA ZHUGS PA YIN ZHES ZER BA
NI, 'DI LA BYANG CHEN PHYIN DRUG LA SPYOD CING, SA NAS SANG
'PHANG

TE, SOGS SO, ,GNYEN BO'I TSOGS SGRUB NI, BRGYA NGA GCIG PA'I
RGYAB TU, RAB 'BYOR KHYOD KYIS GANG YANG 'DI SKAD DU, THEG PA DE
GANG NAS 'BYUNG BAR 'GYUR ZHES SMRAS PA NI,

DE MI DMIGS PA'I TSUL GYIS KHAMS GSUM NAS 'BYUNG BAR 'GYUR RO,
,RNAM MKHYEN DU GNAS PAR 'GYUR RO, ,SOGS SO, ,BRGYA GO GCIG PAR
LE'U BCU GCIG PA'I MTSAMS

YOD, ,BCU PA NGES 'BYUNG SGRUB PA NI, BRGYA GO GCIG PA'I RGYAB
TU, DE NAS TSE LDAN RAB 'BYOR GYIS, BCOM LDAN 'DAS THEG CHEN
ZHES BGYI BA NI LHA DANG MI DANG LHA MA YIN DU

BCAS PA'I 'JIG RTEN ZIL GYIS MNAN TE 'BYUNG BAR 'GYUR BAS THEG
CHEN ZHES BGYI'O, ,SOGS SO, ,NYIS BRGYA DON DRUG PAR LE'U BCU
GNYIS PA'I MTSAMS YOD, SUM BRGYA BCU

GCIG BAR PO TI RDZOGS SO,, ,,/CA\ POD RIL PO NGES 'BYUNG SGRUB
PA GSUNGS PAR SNANG ZHING, NYIS BRGYA BCU PAR LE'U BCU GSUM PA'I
MTSAMS YOD, SUM BRGYA

@011A *, ,BCU GNYIS PANG PO TI RDZOGS SO,, ,,/CHA\ PA LA, DBUNG
NGES 'BYUNG SGRUB PA'I MJUG YOD CING, SHO GU BCU DRUG PAR, RAB
'BYOR GYI LE'U STE

BCU BZHI BA'O, ,ZHES PA YAN CHAD KYIS RNAM MKHYEN MTSON BYED KYI
CHOS BCU RDZOGS SO,, ` ,,GNYIS PA LAM SHES MTSON BYED KYI CHOS
BCU GCIG LAS, DANG PO LAM

SHES KYI YAN LAG NI, BCU DRUG PA'I MDUN DU, DE NAS STONG GSUM
GYI STONG CHEN PO'I 'JIG RTEN GYI KHAMS 'DI NA RGYAL PO CHEN PO
JI SNYED YOD PA DE DAG THAMS CAD KYANG, ZHES

SOGS SO, ,GNYIS PA NYAN THOS KYI LAM SHES PA'I LAM SHES NI, BCO
BRGYAD PA'I MDUN DU, KOO SHI KA DE LA BYANG CHEN GYI SHENG PHYIN
GANG ZHE NA, KOO SHI KA 'DI LA BYANG

SEMS CHEN POS RNAM MKHYEN DANG LDAN BA'I SEMS BSKYED PAS, DE MI
DMIGS PA'I TSUL GYIS GZUGS NI MI RTAG PAR YID LA BYA'O, ,SOGS
SO, ,GSUM PA RANG RGYAL GYI

LAM SHES NI, DGU BCU PA'I MDUN DU, DE NAS 'KHOR DE'I NANG NAS
LHA'I BU KHA CIG 'DI SNYAM DU SEMS PAR GYUR TE, GANG GNOD SBYIN
RNAMS KYI GNOD SBYIN GYI TSIG DANG, SOGS SO, ,

@011B GO BRGYAD PAR LE'U BCO LNGA PA DANG, BRGYA RE GCIG PAR
LE'U BCU DRUG PA'I MTSAMS YOD, ,BZHI BA THEG CHEN MTHONG LAM NI,
NYIS BRGYA NYED DRUG PA'I RGYAB TU, DE NAS LHA

DANG BRGYA BYIN KYIS TSE LDAN SHA BU LA, BYANG CHEN RNAMS KYI
SHER PHYIN GANG NAS BTZAL BAR BYA, RAB 'BYOR GYI LE'U LAS BTZAL
BAR BYA'O, ,SOGS SO, ,NYIS BRGYA GYA BRGYAD PAR

PO TI RDZOGS SO,, ,,/JA\ PA LA, DBUR MTHONG LAM GYI MDO'I SMAD
CHA YOD CING, NGA BZHI PAR LE'U BCU BDUN PA'I MTSAMS YOD, ,LNGA
PA SGOM LAM GYI BYED PA

NI, DON GNYIS PA'I MDUN DU, BRGYA BYIN GYIS GSOL PA, BCOM LDAN
'DAS SHER PHYIN 'DI DE LTAR BYANG CHEN RNAMS YONGS SU 'DUL BA
DANG NGA RGYAL MA MCHIS PAR 'GYUR BA'I DON DU NYE BAR

GNAS PA NGO MTSAR CHE'O, ,SOGS SO, ,DON DRUG PAR LE'U BCO BRGYAD
PA'I MTSAMS YOD, ,DRUG PA MOS PA SGOM LAM NI, BRGYAD BCU PA'I
MDUN DU, BRGYA BYIN GYIS

GSOL PA, BCOM LDAN 'DAS RIGS KYI BU'AM BU MO GANG LA LAS SHER
PHYIN 'DI BRIS SHING GLEGS BAM DU BGYIS TE BCANGS LA, DE LA ME
TOG DANG, SOGS SO, ,BRGYA GNYIS BAR

@012A *, ,LE'U BCU DGU PA DANG, BRGYA BCU BZHI PAR LE'U NYI SHU
PA, BRGYA BCU DGU PAR LE'U NYER GCIG PA, BRGYA NGA LNGA PAR LE'U
NYER GNYIS PA, BRGYA GYA DGU PAR LE'U

NYER GSUM PA'I MTSAMS YOD, SUM BRGYA NYER BZHI PAR PO TI RDZOGS
SO,, ,,/NYA\ PA LA, DBUR MOS PA SGOM LAM GYI MJUG YOD, ,BDUN PA
BSTOD BKUR

BSNGAGS GSUM NI, BCU DRUG PA'I RGYAB TU, DE NAS TSE LDAN RAB
'BYOR GYIS BRGYA BYIN LA, KOO SHI KA KHYOD DE LTAR BYANG SEMS
RNAMS KYI MOS PA BSKYED PA DANG PHAN 'DOGS PA DANG SKYOB PA

LEGS SO LEGS SO, ,ZHES SOGS TE, 'DI'I THAD KYI MDO'I TSIG MTSAMS
GSER PHRENG DU MI GSAL BAS, 'DI YIN NAM DPYAD DO, ,BCO BRGYAD
PAR LE'U NYER BZHI PA'I MTSAMS

YOD, ,BRGYAD PA BSNGO BA SGOM LAM NI, BCO BRGYAD BA'I RGYAB TU,
DE NAS BYANG CHEN BYAMS PAS, RAB 'BYOR LA SMRAS PA, BYANG CHE'I
RJES SU YI RANG BA DANG LDAN PA'I

BSOD NAMS BYA BA'I DNGOS PO GANG YIN PA DANG, SOGS SO, ,DGU PA
RJES SU YI RANG SGOM LAM NI, GYA DRUG BA'I MDUN DU, DE NAS TSE
LDAN RAB 'BYOR GYIS GSOL TO, ,

@012B BCOM LDAN 'DAS KYIS, RIGS KYI BU'AM BU MOS DGE RTZA THAMS
CAD BSDUS TE GCIG TU BRTUL NAS RJES SU YI RANG BA DANG, SOGS SO,
,DGU BCU BAR YONGS SU BSNGO BA'I LE'U STE

NYI SHU LNGA PA'O, ,ZHES LE MTSAMS MDZAD DO, ,BCU PA SGRUB PA
SGOM LAM NI, DGU BCU PA'I RGYAB TU, DE NAS TSE LDAN SHA BUS GSOL
TO, ,BCOM LDAN 'DAS, SHER PHYIN

NI SHIN TU RNAM PAR DAG PA'I SLAD DU SNANG BAR BGYID PA'O, ,SHER
PHYIN NI PHYAG BGYI BAR 'OS PA'O, ,SOGS SO, ,NYIS BRGYA ZHE BDUN
PAD LE'U NYER DRUG PA'I MTSAMS YOD, ,

^ BCU GCIG PA RNAMS DAG SGOM DAMS NI, NYIS BRGYA ZHE BDUN PA'I
RGYAB TU, DE NAS TSE LDAN SHA BUS GSOL TO, ,BCOM LDAN 'DAS,
BYANG CHEN GANG SHER PHYIN ZAB MO 'DI LA MOS PAR

GYUR PA DE GANG NAS SHI 'PHOS TE 'DIR MCHIS PA LAGS, RIGS KYI
BU'AM BU MO DE JI SRID CIG NAS BLA MED BYANG CHUB TU ZHUGS BA
LAGS, ZHES SOGS SO, ,SUM BRGYA NYER GNYIS

PAR PO TI RDZOGS SO,, ,,/TA\ POD RIL PO RNAM DAG SGOM LAM GSUNGS
PA YIN ZHING, NYIS BRGYA GO GCIG PAR PO TI RDZOGS SO,, ,, /THA\
POD KYANG RNAM DAG

@013A *, ,SGOM LAM GSUNGS PA YIN LA, NYIS BRGYA BCU GSUM PAR
LE'U NYER BDUN BA'I MTSAMS YOD, NYIS BRGYA DON LNGA PAR PO TI
RDZOGS SO,, ,,

/DA\ POD KYI DBUR SGOM LAM GYI MJUG CUNG ZAD TZAM YOD CING, 'DI
YAN GYIS LAM SHES MTSON BYED KYI CHOS BCU GCIG RDZOGS SO,, `
,,GSUM PA GZHI SHES MTSON BYED

KYI CHOS DGU LAS, DANG PO SRID ZHI'I MTHA' LA MI GNAS PA'I GZHI
SHES DANG, GNYIS PA DER GNAS PA'I GZHI SHES GNYIS NI, SHO GU
GNYIS PA'I MDUN NGOS SU, ,GSOL PA,

BCOM LDAN 'DAS GAL TE BYAD CHEN SHER PHYIN LA SPYOD PA'I TSE,
CHU ROL GYI 'GRAM MAM, PHA ROL GYI 'GRAM MAM, GNYIS KYI DBUS NA
MI GNAS NA DE NI, ZHES SOGS SO,

^ GSUM PA 'BRAS YUM LA NYE PA DANG, BZHI PA DE LA RING BA'I GZHI
SHES GNYIS NI, SHO GU GNYIS PA'I RGYAB TU, GSOL BA, BCOM LDAN
'DAS GAL TE BYANG CHUB SEMS DPA'I

THEG PA PA'I RIGS KYI BU'AM BU MO THABS MI MKHAS PAS SHER PHYIN
'DI LA, SOGS SO, ,LNGA PA MI MTHUN PHYOGS DANG, DRUG PA GNYEN
PO'I PHYOGS KYI GZHI SHES GNYIS

@013B NI, SHO GU GSUM PA'I MDUN NGOS SU, DE NAS TSE LDAN SHA
BUS, TSE LDAN RAB 'BYOR LA SMRAS SO, ,BYANG CHEN RNAMS KYI CHAGS
PA NI GANG YIN, MA CHAGS PA NI GANG YIN,

SOGS SO, ,BCO LNGA PAR LE'U NYER BRGYAD LA'I MTSAMS YOD, ,BDUN
PA GZHI SHES KYI SBYOR BA NI, SHO GU BCU BDUN PA'I MDUN NGOS SU,
GSOL PA, BCOM LDAN 'DAS

'DI LA BYANG CHEN SHER PHYIN LA SPYOD PAS RNAM BA JI LTAR SPYOD
PAR BGYI, BKA' STZAL PA, RAB 'BYOR 'DI LA BYANG CHEN SHER PHYIN
LA SPYOD PA'I TSE, GAL TE GZUGS LA MI SPYOD NA

SHER PHYIN LA SPYOD DO, ,GAL TE GZUGS RTAG CES BYA BA'AM MI RTAG
CES BYA BAR MI SPYOD NA SHER PHYIN LA SPYOD DO, ,SOGS SO,
,BRGYAD PA MNYAM NYID NI, SHO GU RE

LNGA PA'I MDUN NGOS SU, RAB 'BYOR GYIS SMRAS PA, KOO SHI KA GAL
TE BYANG TSE, GZUGS RLO MA SEMS SU MI BYED, GZUGS KYIS RLOM SEMS
SU MI BYED, GZUGS LA RLOM SEMS

SU MI BYED NA, SOGS SO, ,DGU PA MTHONG LAM NI, SHO GU GO LNGA
PA'I RGYAB NGOS SU, DE NAS SANGS RGYAS KYI MTHUS STONG GSUM GYI
STONG CHEN PO'I 'JIG RTEN GYI KHAMS

@014A *, ,'DI NA, RGYAL CHEN BZHI'I RIS KYI LHA DANG, SOGS SO,
,MKHYEN GSUM GYI MJUG BSDU BA NI, BRGYA ZHE GNYIS PA'I MDUN LA,
RAB 'BYOR SHER

PHYIN 'DI NI CHOS GANG STON BA'AM, RNAM PAR STON PA'AM, YONGS SU
STON PA'AM, 'DZIN PAR BYED BA'AM, 'BYIN PAR BYED PA'AM, SOGS SO,
,BRGYA ZHE LNGA PAR LE'U NYER DGU PA'I

MTSAMS YOD CING, 'DI YAN GYIS GZHI SHES MTSON PA'I CHOS DGU MJUG
SDUD DANG BCAS PA RDZOGS SO,, ` ,,BZHI PA RNAM RDZOGS SBYOR BA
MTSON BYED KYI CHOS BCU GCIG LAS,

DANG PO MKHYEN GSUM GYI RNAM PA NI, BRGYA ZHE LNGA PA'I RGYAB
TU, DE NAS TSE LDAN RAB 'BYOR GYIS GSOL TO, ,BCOM LDAN 'DAS 'DI
LTA STE, SHER PHYIN 'DI NI MA MCHIS PA'I PHA ROL TU

PHYIN PA'O, ,SOGS SO, ,BRGYA NGA GNYIS PAR LE'U SUM BCU PA'I
MTSAMS YOD, ,GNYIS PA SBYOR BA LA, SGOM PA PO NI, BRGYA NGA
GNYIS PA'I RGYAB TU, DE NAS LHA DBANG

BRGYA BYIN 'DI SNYAM DU GYUR TE, SOGS DANG, SBYOR BA DNGOS NI,
BRGYA NGA DRUG PA'I MDUN DU, DE SKAD CES BKA' STZAL BA DANG, LHA
DBANG BRGYA BYIN GYIS GSOL TO, ,BCOM

@014B LDAN 'DAS JI LTAR NA BYANG CHEN SHER PHYIN LA GNAS PA
LAGS, SOGS SO, ,GSUM PA YON TAN NI, NYIS BRGYA NGA LNGA PA'I
RGYAB TU, DE NAS TSE LDAN SHU BU GSOL TO, ,

BCOM LDAN 'DAS CI'I MTHUS BYANG CHEN SHER PHYIN ZAB MO 'DI 'BRI
BA DANG KLOG PA DANG, SOGS SO, ,NYIS BRGYA RE DRUG PAR LE'U SO
GCIG PA'I MTSAMS YOD, ,BZHI BA SBYOR

BA'I SKYON NI, NYIS BRGYA DE DRUG PA'I MDUN DU, DE NAS TSE LDAN
RAB 'BYOR GYIS GSOL TO, ,BCOM LDAN 'DAS RIGS KYI BU DANG BU MO
GANG BLA MED RDZOGS PA'I BYANG CHUB TU ZHUGS PA, PHAR

PHYIN DRUG LA SBYOR BA, SOGS SO, ,NYIS BRGYA DON BDUN PAR LE'U
SO GNYIS PA'I MTSAMS YOD CING, NYIS BRGYA GO GSUM PAR PO TI
RDZOGS SO,, ,, /NA\ BOD KYI DBUR

SNGA MA'I 'PHRO YOD, ,LNGA PA SBYOR BA'I MTSAN NYID NI, SHO GU
BCU PA'I RGYAB TU, RAB 'BYOR GYIS GSOL PA, BCOM LDAN 'DAS KYIS
SHER PHYIN NI SANGS RGYAS RNAMS SKYED PA'O, ,

SHER PHYIN NI 'JIG RTEN STON PA ZHES BKA' STZAL PA, SOGS SO, ,DE
LA SHES MTSAN NI, SHO GU BCU GCIG PA'I MDUN DU, GSOL BA, BCOM
LDAN 'DAS 'JIG RTEN GANG LAGS,

@015A *, ,SOGS SO, ,NYER DRUG PAR LE'U SO GSUM PA'I MTSAMS YOD,
,KHYAD MTSAN NI, RE DRUG PA'I RGYAB TU, GSOL PA, BCOM LDAN 'DAS
SHER PHYIN 'DI

NI DON CHEN PO'I SLAD DU NYE BAR GNAS SO, ,DON BSAM GYIS MI
KHYAB PA'I SLAD DU NYE BAR GNAS SO, ,SOGS DANG, BRGYA GNYIS PAR
LE'U SO BZHI PA, BRGYA ZHE BRGYAD PAR SO LNGA PA,

BRGYA BDUN CU PAR LE'U SO DRUG PA'I MTSAMS YOD, ,BYED MTSAN NI,
BRGYA GYA GCIG PA'I MDUN DU, RAB 'BYOR JI LTAR NA BYANG CHEN BLA
MED BYANG CHUB TU 'TSANG RGYA BAR 'DOD CING 'JIG

RTEN GYI DON GYI PHYIR YANG DAG PAR BZHUGS PA YIN ZHE NA, SOGS
DANG, NGO BO NYID MTSAN NI, NYIS BRGYA SO BDUN PA'I RGYAB TU,
GSOL PA, BCOM LDAN 'DAS BYANG CHEN GANG SHER

PHYIN ZAB MO 'DI LA MOS PAR GYUR PA DE DAG GI RANG BZHIN JI LTA
BU ZHIG TU GYUR, ZHES SOGS KYI LAN DU, RAB 'BYOR BYANG CHEN GANG
SHER PHYIN ZAB MO 'DI LA MOS PAR GYUR PA DE DAG NI 'DOD

CHAGS RNAM PAR BSAL BAS DBEN PA'I RANG BZHIN DU 'GYUR RO, ,SOGS
SO, ,NYIS BRGYA SO BDUN PAR LE'U SO BDUN PA DANG, NYIS BRGYA
BRGYAD CU PAR LE'U SO BRGYAD PA'I MTSAMS

@015B YOD CING, SNGA MA BRGYA BCU GSUM PAR PO TI RDZOGS SO,,
,,/PA\ BOD KYI DBUR SNGA MA'I 'PHRO YOD, ,DRUG PA THAR PA CHA
MTHUN NI, SHO GU ZHE BDUN PA'I RGYAB TU, SH'A RA DVA TI'I

BU LA, DE BZHIN NYID DANG, MA NOR BA DE BZHIN NYID DANG, ZHES
SOGS MDO'I 'BREL GSUNGS SHING, ZHE DGU PA'I RGYAB TU, SHA BU 'DI
LA BYANG CHEN THOG MA SEMS BSKYED PA NAS, NYE BAR

BZUNG STE, RNAM PA THAMS CAD MKHYEN PA'I SEMS DANG MA BRAL BAR
SBYIN PA GTONG ZHING, SOGS KYIS THAR CHA DNGOS GSUNGS SO, ,BDUN
PA NGES 'BYED CHA MTHUN NI, BRGYAD CU PA'I

RGYAB TU, RAB 'BYOR GYIS GSOL PA, BCOM LDAN 'DAS 'BYUNG BAR
'CHAL BA'I BYANG CHES BLA MED BYANG CHUB LA JI LTAR GNAS PAR
BGYI, BKA' STZAL PA, SEMS CAN THAMS CAD LA SEMS

MNYAM PA NYID DU GNAS PAR BYA'O, ,SOGS SO, ,GO LNGA PAR LE'U SO
DGU PA'I MTSAMS YOD, ,BRGYAD PA PHYIR MI LDOG PA'I RTAGS NI, GO
LNGA PA'I RGYAB TU, 'DI SKAD CES

BKA' STZAL PA DANG, TSE LDAN RAB 'BYOR GYIS GSOL TO, ,BCOM LDAN
'DAS PHYIR MI LDOG SA'I BYANG CHE'I RNAM PA NI GANG LAGS, ZHES
SOGS YIN LA, DE YANG SBYOR LAM PA

@016A *, ,PHYIR MI LDOG PA'I RTAGS NI, GO DRUG PA'I RGYAB TU,
BCOM LDAN 'DAS KYIS BKA' STZAL PA, RAB 'BYOR BYAD CHEN GANG
GZUGS LAS PHYIR LOG PA, TSOR BA LAS

PHYIR LOG PA, SOGS DANG, MTHONG LAM PA PHYIR MI LDOG PA NI,
BRGYAB BCO BRGYAD PA'I RGYAB TU, DE SKAD CES BKA' STZAL PA DANG,
TSE LDAN RAB 'BYOR GYIS GSOL TO, ,PHYIR

CHEN CI LAS SLAR LOG PA'I SLAD DU PHYIR MI LDOG PA ZHES BGYI BA
LAGS, SOGS DANG, BRGYA BCU DGU PA'I LE'U BZHI BCU PA DANG, BRGYA
SO GCIG PAR, PHYIR MI LDOG PA'I RNAM PA DANG

RTAGS DANG TSUL GYI LE'U STE BZHI BCU GCIG GO ZHES MTSAMS MDZAD,
SGOM LAM PA PHYIR MI LDOG PA NI, BRGYA SO GCIG PA'I RGYAB TU, DE
SKAD CES BKA' STZAL BA DANG, TSE

LDAN RAB 'BYOR GYIS GSOL TO, ,BCOM LDAN 'DAS PHYIR MI LDOG PA'I
BYAD CHEN NI YON TAN CHEN PO DANG LDAN PA'O, ,SOGS SO, ,BRGYA RA
BRGYAD PAR LE'U ZHE GNYIS PA'I MTSAMS

YOD, ,DGU PA SRID ZHI MNYAM NYID KYI SBYOR BA NI, BRGYA DE
BRGYAD PA'I RGYAB TU, DE NAS TSE LDAN SHA BUS RAB 'BYOR LA SMRAS
SO, ,BYANG CHEN GAD LA LA RMI LAM DU STONG NYID

@016B MTSAN MED SMON MED GSUM LA SNYOMS PAR ZHUGS NA SHER PHYIN
RNAM PAR 'PHEL LAM, SOGS SO, ,BCU BA ZHING DAG SBYOR BA NI,
BRGYA DON GCIG PA'I RGYAB TU, DE NAS TSE

LDAN RAB 'BYOR GYIS GSOL TO, ,BCOM LDAN 'DAS JI LTAR NA BYANG
CHEN PHYIN DRUG YONGS SU RDZOGS PAR BGYID CING, RNAM MKHYEN DANG
YANG NYE BAR GYUR BA LAS, SOGS SO, ,BRGYA

GYA GCIG PAR LE'U ZHE GSUM PA YOD, BRGYA GYA GSUM PAR, GANGGA'I
LHA MO'I LE'U STE BA'I BCU BZHI'O GSUNGS SO, ,BCU GCIG PA THABS
MKHAS SBYOR BA NI, BRGYA GYA GSUM

BA'I RGYAB TU, DE NAS TSE LDAN RAB 'BYOR GYIS GSOL TO, ,BCOM
LDAN 'DAS SHER PHYIN LA SPYOD PA'I BYAD CHES, JI LTAR STONG BA
NYID LA YONGS SU 'DRIS PAR BGYI, SOGS SO, ,SHO

GU NYIS BRGYA PA'I MDUN LOGS SU LE'U ZHE LNGA BA'I MTSAMS YOD
CING, 'DI YAN GYIS RNAM RDZOGS SBYOR BA MTSON BYED KYI CHOS BCU
GCIG RDZOGS SO,, ` ,,LNGA BRTZE SBYOR MTSON

BYED KYI CHOS BAL ZHA LAS, DANG PO SBYOR LAM DROD RTZE SBYOR NI,
NYIS BRGYA PA'I MDUN DU, DE NAS YANG BCOM LDAN 'DAS KYIS TSE
LDAN RAB 'BYOR LA BKA' STZAL TO, ,RAB 'BYOR

@017A *, ,GAL TE BYANG CHEN RMI LAM NA YANG NYAN RANG GI SA'AM
KHAMS GSUM LA 'DOD PA'I SEMS MI SKYED, LEGS PA'I SEMS MI SKYED
CING, CHOS THAMS CAD RMI LAM

DANG 'DRA BA NYID DU LTA SOGS SO, ,GNYIS PA RTZE MO'I RTZE SBYOR
NI, NYIS BRGYA BCO BRGYAD BA'I MDUN DU, BCOM LDAN 'DAS KYIS BKA'
STZAL PA, RAB 'BYOR GAL TE 'DZAM BU'I

GLING GI SEMS CAN JI SNYED PA DE DAG THAMS CAD SNGA PHYI MED BAR
MI'I LUS THOB PAR GYUR TO, SOGS SO, ,GNYIS BRGYA ZHE GSUM PAR
LE'U ZHE DRUG PA, NYIS BRGYA NGA GCIG PAR LE'U ZHE BDUN

PA, NYIS BRGYA GYA GNYIS PAR PO TI RDZOGS SO,, ,,/PHA\ POD KYI
DBUR SNGA MA'I 'BRO YOD CING, SHO GU BCO LNGA PAR LE'U ZHE
BRGYAD PA YOD, ,GSUM PA BZANG PA'I RTZE

^ SBYOR NI, BCO LNA PA'I MDUN DU, DE NAS LHA DBANG BRGYA BYIN
'DI SNYAM DU SEMS PAR GYUR TE, 'DI LA BYANG CHEN SBYIN PA'I PHAR
PHYIN DANG, SOGS SO, ,BZHI PA CHOS MA CHOG

RTZE SBYOR NI, BCU DRUG PA'I MDUN DU, BCOM LDAN 'DAS BDAG NI
BYANG CHUB SEMS DPA'I THEG PA BA BLA MED BYANG CHUB TU ZHUGS PA
SLAR LDOG PAR 'GYUR BAR SEMS 'GA' TZAM

@017B YANG SKYE BA MA MCHIS SO, ,SOGS SO, ,LNGA PA MTHONG LAM
RTZE SBYOR LA, SPANG BYA RTOG PA NI, BCO BRGYAD BA'I RGYAB TU,
DE NAS TSE LDAN RAB 'BYOR GYIS GSOL TO, ,BCOM

LDAN 'DAS JI LTAR NA SGYU MA LTA BU'I SEMS BLA MED BYANG CHUB TU
'TSANG RGYA BAR 'GYUR LAGS, SOGS SO, ,SO GCIG BAR LE'U ZHE DGU
PA, ZHE BZHI BAR LE'U LNGA BCU PA YOD, MTHONG LAM RTZE

SBYOR DNGOS NI, ZHE BRGYAD PA'I MDUN DU, KOO SHI KA DE BAS NA
BYANG CHEN SEMS CAN THAMS CAD KYI MCHOG TU 'GYUR BAR 'DOD PAS
'DI LTA STE, SHER PHYIN GYI RNAM BAR SBYOD PAS 'DI NYID KYIS

RNAM PAR SBYAD PAR BYA'O, ,SOGS SO, ,NGA DGU PAR LE'U NGA GCIG
PA, GYA GNYIS PAR LE'U NGA GNYIS PA, ,DRUG PA SGOM LAM RTZE
SBYOR NI, BRGYA LNGA BA'I RGYAB TU, RAB 'BYOR

BYANG CHE'I TING NGE 'DZIN SENG GE RNAM BSGYINGS DE GANG ZHE NA,
RAB 'BYOR 'DI LA BYANG CHEN 'DOD PAS DBEN PA, SDIG TO MI DGE
BA'I TSES KYIS DBEN BA, SOGS SO, ,BRGYA BRGYAD PAR LE'U

NGA GSUM PA, SGOM LAM GYI SPANG BYA RTOG PA NI, BRGYA GYA BDUN
PA'I MDUN DU, GSOL BA, BCOM LDAN 'DAS DE LTAR DE BAS CHOS 'DI
DAG MDO DANG RGYAS PAR BSTAN NA, DE LA BYANG CHEN

@018A *, ,ZLA MED BYANG CHUB TU 'TSANG RGYA BAR 'TSAL BAS,
PHAR PHYIN DRUG PO 'DI DAG MDO DANG RGYAS PAR KUN CHUB PAR
BGYI'O, ,SOGS SO, ,NYIS BRGYA DON DRUG PAR LE'U DA BZHI

PA YOD, ,BDUN PA BAR CHAD MED RTZE NI, NYIS BRGYA GYA GCIG
PA'I RGYAB TU, GSOL BA, BCOM LDAN 'DAS BYANG CHEN SEMS DANG PO
BSKYED PA DANG LDAN PA, SEMS CAN THAMS CAD KYI

DON DU BLA MED BYANG CHUB TU 'TSANG RGYA BAR 'TSAL BA DE'I
BSOD NAMS JI TZAM ZHIG TU 'PHEL BAR 'GYUR, SOGS SO, ,BRGYAD PA
BSAL BYA LOG SGRUB NI, NYIS BRGYA GYA LNGA PA'I RGYAB TU,

GSOL PA, BCOM LDAN 'DAS CI LAGS, RNAM MKHYEN NYED 'BA' ZHIG
DNGOS PO MA MCHIS PA LAGS SAM, GZUGS KYANG DNGOS PO MA MCHIS
BA LAGS, SOGS SO, ,NYIS BRGYA GO

BZHI PAR PO TI RDZOGS SO,, ,, /BA\ POD KYI DBUR RTZE SBYOR GYI
MJUG YOD CING, DGU PAR LE'U NGA LNGA PA, NYI SHU PAR NGA DRUG
PA, NYER GCIG PAR DA BDUN PA, NYER GNYIS PAR NGA BRGYAD

PA, NYER BZHI PAR NGA DGU PA, GYA DRUG PAR DRUG CU PA'I MTSAMS
YOD, DGU BCU PAR RTZE SBYOR MTSON BYED KYI CHOS BRGYAD RDZOGS
SO,, ` ,,DRUG PA MTHAR GYIS SBYOR BA MTSON BYED

@018B KYI CHOS BCU GSUM NI, DGU BCU PA'I MDUN DU, RAB 'BYOR
GYIS GSOL PA, BCOM LDAN 'DAS GAL TE DE LTAR BYANG CHEN CHOS
THAMS CAD DNGOS PO MA MCHIS PA'I NGO BO NYID LA, BSAM

GTAN BZHI DANG MNGON SHES LNGAS BLA MED BYANG CHUB TU 'TSANG
RGYA NA, SOGS SO, ,'DI LA DANG PO SBYIN PA'I MTHAR GYIS PA NI,
GO GCIG PA'I MDUN DU, DE SBYIN PA'I PHAR PHYIN LA SPYOD PA'I

TSE, SOGS SO, ,GNYIS PA NI, GO GCIG PA'I RGYAB TU, RAB 'BYOR
GZHAN YANG BYANG CHEN SEMS DANG PO BSKYED PA NAS NYE BAR BZUNG
STE, BDAG KYANG TSUL KHRIMS KYI PHAR PHYIN LA

SPYOD DO, ,SOGS SO, ,GSUM PA NI, GO GNYIS PA'I RGYAB TU, BDAG
KYANG BZOD PA'I PHAR PHYIN LA SBYOD DO, ,SOGS SO, ,BZHI PA NI,
KO GSUM BA'I MDUN DU,

BDAG KYANG DGE BA'I CHOS RNAMS LA BRTZON 'GRUS RTZOM MO, ,SOGS
SO, ,LNGA PA NI, GO GSUM PA'I RGYAB TU, BDAG KYANG TSAD MED PA
DANG BSAM GTAN DANG GZUGS MED

PA'I SNYOMS 'JUG LA MNYAM PAR GZHOG GO ,SOGS SO, ,DRUG PA NA,
GO BZHI PA'I MDUN DU, SHES RAB KYI PHAR PHYIN LA SPYOD PA'I
TSE SEMS CAN RNAMS SBYIN PAS TSIM BAR

@019A *, ,BYED; SOGS TE PHYIN DRUG GO ,BDUN PA NI, GO LNGA
PA'I MDUN DU, JI LTAR NA BYANG CHEN SANGS RGYAS RJES DRAN SGOM
PA YIN ZHE NA, SOGS SO,

^ BRGYAD PA NI, GO BRGYAD PA'I MDUN DU, JI LTAR NA BYANG CHEN
CHOS RJES DRAN SGOM PA YIN ZHE NA, SOGS SA, ,DGU PA NI, BRGYA
BA'I MDUN DU, RAB 'BYOR JI LTAR NA BYANG

CHEN DGE 'DUN RJES DRAN SGOM PA YIN ZHE NA, SOGS SO, ,BCU PA
NI, BRGYA GNYIS PA'I MDUN DU, JI LTAR NA BYANG CHEN TSUL
KHRIMS RJES DRAN SGOM PA YIN ZHE NA, SOGS 

SO, ,BCU GCIG PA NI, BRGYA BZHI PA'I RGYAB TU, JI LTAR NA BYANG
CHEN GTOR PA RJES SU DRAN PAR 'GYUR BA YIN ZHE NA, SOGS SO, ,BCU
GNYIS PA NI, BRGYA DRUG BA'I

RGYAB TU, JI LTAR NA BYANG CHEN LHA RJES DRAN SGOM PA YIN ZHE
NA, SOGS BYE RJES DRAN DRUG GO ,BCU GSUM PA DNGOS MED NGO BO
NYID KYI MTHAR GYIS PA NI, BRGYA BRGYAD PA'I RGYAB TU,

RAB 'BYOR GZHAN YANG BYANG CHEN SEMS DANG PO BSKYED PA NAS
BZUNG STE SHER PHYIR LA SPYOD PA'I TSE MTHAR GYIS SPYAD PA
DANG, SOGS SO, ,BRGYA BCO LNGA PAR LE'U RE GCIG PA YOD, BRGYA

@019B BCU BDUN PAR MTHAR SBYOR MTSON PA'I CHOS BCU GSUM RDZOGS
SO,, ` ,,BDUN PA SKAD CIG SBYOR MTSON PA'I CHOS BZHI LAS, DANG
PO RNAM SMIN MA YIN PA'I SKAD CIG SBYOR NI,

BRGYA BCU BDUN PA'I RGYAB TU, DE SKAD CES BKA' STZAL BA DANG,
TSE LDAN RAB 'BYOR GYIS GSOL TO, ,BCOM LDAN 'DAS BYANG TSE JI
LTAR SEMS GCIG GIS PHYIN DRUG YONGS SU 'DZIN PA

LAGS, SOGS SO, ,GNYIS PA RNAM PAR SMIN PA'I SKAD CIG SBYOR NI,
BRGYA DON BDUN PA'I RGYAB TU, DE BYANG CHUB KYI LAM RNAM PAR
SMIN PA'I CHOS CAN LA GNAS PAS SBYIN

BA'I PHAR PHYIN YONGS SU RDZOGS PA DANG, SOGS SO, ,BRGYA GYA
GCIG PAR LE'U RE GNYIS PA YOD, ,GSUM PA MTSAN NYID MED PA'I
SKAD CIG SBYOR NI, BRGYA GYA GSUM BA'I RGYAB TU, DE SKAD

CES GSOL PA DAD BKA' STZAL TO, ,RAB 'BYOR 'DI LA BYANG TSE RMI
LAM LTA BU'I NYE BAR LEN PA'I PHUNG PO LNGA LA GNAS SHING, SOGS
SO, ,BZHI PA GNYIS SU MED BA'I SKAD CIG SBYOR NI,

NYIS BRGYA GNYIS PA'I RGYAB TU, GSOL PA, BCOM LDAN 'DAS BYANG
TSE JI LTAR NA CHOS THAMS CAD RMI LAM LTA BUR YANG DAG PA JI
LTA BA BZHIN DU YONGS SU 'TSAL BA LAGS, SOGS SO, ,

@020A *, ,NYIS BRGYA BDUN PA'I RGYAB KYI LNGA PAR SKAD CIG
SBYOR RDZOGS PA LTA BUR SNANG ZHING, DE'I 'PHRO NAS, DE NAS
TSE LDAN RAB 'BYOR GYIS GSOL TO, ,CHOS THAMS CAD RMI LAM LTA
BUR

DNGOS PO MA MCHIS PA, ZHES PA NAS, NYIS BRGYA BCU BDUN PA'I
MDUN GYI DAD POR, SU YANG GTUBS PA'AM GCOD DO SNYAM BA'I SEMS
MI 'BYUNG NGO, ,ZHES PA'I BAR NI 'PHRIN LAS GYI MTSAMS

SBYAR LTA BUR 'DUG PA DANG, GSER PHRENG DU DRANGS PA'I SKU
BZHI BSTAN PA'I MDO TSIG RNAMS BAR 'DIR MI 'JUG PAS DPYAD PAR
BYA'O, ,NYIS BRGYA BDUN PAR LE'U DE GSUM PA YOD,, ,,

` CHOS SKU'I 'PHRIN LAS NYER BDUN LAS, DANG PO NI, NYIS BRGYA
BCU BDUN PA'I MDUN DU, RAB 'BYOR NGAS 'DI NAS SANGS RGYAS KYI
SBYAN GYIS 'JIG RTEN LA GZIGS NA ZHES SOGS TE,

NGAN SONG GSUM DANG LHA MI RNAMS KYI SDUG BSNGAL ZHI BAR BYAS
NAS LAM LA 'GOD PAR GSUNGS SO, ,'DIR BSDU BA BZHIS MI RNAMS
SDUD PAR GSUNGS SHING, GSER PHRENG DU, MDO LAS

SBYIN PA LA CHOS ZANG ZING GNYIS SU YOD PA'I PHYI MA DANG DANG
PO'I 'JIG RTEN PA'I CHOS SBYIN MI'I 'GRO BA ZHI BA LA SBYAR
NAS 'JIG 'DAS KYI CHOS BSDU BZHI LA MDZAD DO, ,ZHES 'BYUNG PAS

@020B BSDU BZHI'I MDO TSIG GI STOD CHAS 'PHRIN LAS DANG PO
DANG, SMAD CHAS 'PHRIN LAS GNYIS PA BSTAN PA YIN NO, ,GNYIS PA
NI, NYIS BRGYA SO DGU BA'I RGYAB TU, RAB 'BYOR BYAD CHE'I

'JIG RTEN LAS 'DAS PA'I CHOS KYI SBYIN PA, BYIS PA SO SO'I
SKYE BO THAMS CAD DANG THUN MONG MA YIN PA GANG ZHE NA, ZHES
SOGS TE, 'DIR ZAG MED YE SHES DANG MTSAN DPE RNAMS RGYAS PAR

GSUNGS 'DUG GO ,NYIS BRGYA GYA DGU PAR LE'U DE BZHI PA YOD,
GSUM PA NI, NYIS BRGYA GO GCIG PA'I MDUN DU, GSOL PA, BCOM
LDAN 'DAS SPRUL PAS LAM BSGOMS

PA LA BRTEN KYANG, KUN NAS NYON MONGS PA MED PAR YANG MI
'GYUR, RNAM PAR BYAD BAR YANG MI 'GYUR LA, ZHES SOGS SO, ,SUM
BRGYA BZHI PAR PO TI DZOGS SO,, ,,

^ /MA\ POD KYI DBUR SNGA MA'I 'PHRO YOD, BZHI PA NI, SHO GU
BCO LNGA PA'I RGYAB TU, RAB 'BYOR DE BZHIN DU BYANG CHEN YANG
SHER PHYIN LA SPYOD PA'I TSE, CHOS KYI DBYINGS SU MA

GTOGS PA'I CHOS GANG YANG MI MTHONG STE, SOGS SO, LNGA PA NI,
SHO GU DE NYID LA, BDAG KYANG SBYIN PA GTONG BA YIN, GZHAN
YANG SBYIN PA LA YANG DAG BAR BSKUL BA YIN,

@021A *, ,SOGS SO, ,DRUG BA NI, BCU DRUG PA'I MDUN DU, BDAG
KYANG DGE BA BCU'I LAS KYI LAM YANG DAG PAR 'DZIN PA YIN, SOGS
SO, ,BCU DGU PAR,

MNYAM PA NYID DU BSTAN PA'I LE'U STE DE LNGA PA YOD, ,'DI YAN
NI TSOGS LAM LA 'GOD BA'I 'PHRIN LAS DRUG GO ,BDUN PA NI, SO
GNYIS PA'I RGYAB TU, DE BAS NA BYANG TSE, CHOS

THAMS CAD RANG BZHIN GYIS STOD PAR MTHONG NAS, BLA MED RDZOGS
PA'I BYANG CHUB LAS PHYIR MI LDOG GO ,SOGS SO, ,'DI SBYOR LAM
LA 'GOD PA'I 'PHRIN LAS SO, ,BRGYAD PA NI,

RE BDUN BA'I RGYAB TU, RE'I PHYIR BYANG CHEN RANG BZHIN STONG
PA NYID KYI PHAR PHYIN RNAMS LA SPYOD CING, GZUGS STONG PA'AM,
'ON TAM MI STONG ZHES BYA BAR RNAM BAR 'KHRUG PAR MI BYED DE,
,

ZHES SOGS TE, MTHONG LAM SOGS SA DAD PO LA 'GOD BA'I 'PHRIN
LAS SO, ,DGU PA NI, GO GSUM PA'I MDUN DU, CHOS DE DAG THAMS
CAD NI 'JIG RTEN GYI THA SNYAD NYE BAR

BZUNG STE BTAGS PA YIN GYI, DON DAM PAR NI MA YIN NO, ,ZHES
SOGS TE SA GNYIS PA NAS LNGA PA'I BAR LA 'GOD PA'I 'PHRIN LAS
SO, ,GO DRUG PAR, LE'U RE DRUG PA YOD,

@021B ^ BCU PA NI, GO BDUN PA'I MDUN DU, BCOM LDAN 'DAS KYIS
BKA' STZAL PA, RAB 'BYOR NAM BYANG CHEN SHER PHYIN LA SPYOD
PA'I TSE, THABS MKHAS PAS SBYIN PA'I PHAR PHYIN LA SPYOD

KYANG, SBYIN PA DANG SBYIN BDAG DANG LEN PA YANG MI DMIGS,
ZHES SOGS TE, GSER PHRENG DU KHUNGS SU DRANGS PA DAD TSIG MI
MTHUN KYANG DON MTHUN PA LTA BUR SNANG NGO, ,'DI

SA DRUG PA'I YIN NO, ,BCU GCIG PA NI, BRGYA NYER GNYIS PA'I
RGYAB TU, SHA BU 'DI LTA STE DPER NA SGYU MA'I MKHAN BO'AM
SPUL PA'I SKYES BU ZHIG GIS SROG CHAGS BYE BA KHRAG KHRIG
BRGYA STONG

MANG PO SPRUL TE, SOGS SO, ,'DI SA BDUN PA'I'O, ,BCU GNYIS PA
NI, BRGYA GYA GCIG PA'I MDUN DU, DE NAS TSE LDAN RAB 'BYOR 'DI
SNYAM DU GYUR TE, BYANG CHES

DE LTA BU'I GO CHA BGO BAR BYA NA, DE LA BYANG CHE'I BYANG
CHUB KYI LAM JI LTA BU ZHIG YOD, CES SOGS SO, ,BCU GSUM PA NI,
BRGYA GYA GSUM PA'I RGYAB TU, RAB 'BYOR

DE LA BYANG CHEN BYANG CHUB KYI LAM LA SPYOD PAS THOG MA NYID
DU 'DI LTAR YONGS SU BRTAG PAR BYA STE, SOGS TE, 'DI GNYIS SA
BRGYAD PA YI'O, ,BCU BZHI PA NI, BRGYA GO

@022A *, ,GNYIS PA'I RGYAB TU; GSOL PA, BCOM LDAN 'DAS 'O NA
BYANG CHUB JI LTAR THOB PAR 'GYUR, BKA' STZAL PA, BYANG CHUB
NI LAM GYIS THOB PA YANG MA YIN,

LAM MA YIN PAS 'THOB PA YANG MA YIN TE, SOGS SO, ,'DI SA DGU
PA YI'O, ,BCO LNGA PA NI, BRGYA GO DRUG PA'I RGYAB TU, BYANG
TSE GNAS DAN LEN PA DE DAG THAMS CAD

SPANGS SHING, BDAG KYANG SBYIN PA YONGS SU GTONG STE, SOGS SO,
,NYIS BRGYA PAR LE'U RE BDUN PA YOD, ,BCU DRUG PA NI, NYIS
BRGYA BA'I MDUN DU, DE NAS TSE LDAN

RAB 'BYOR GYIS GSOL TO, ,BCOM LDAN 'DAS BYANG CHEN DES ZHES
BGYI BA'AM, MA DOS ZHES BGYI, BKA' STZAL PA, BYANG CHEN NI
NGES PA STE, SOGS SO, ,BCU BDUN

PA NI, NYIS BRGYA GNYIS PA'I RGYAB TU, BCOM LDAN 'DAS BYANG
CHEN CHOS DKAR PO GANG GAD LA GNAS SHING, 'DI LTA BU'I THABS
MKHAS PA BGYID KYANG LAS DE LTA BUS MI GOS PAR

SPYOD PA LAGS, SOGS SO, ,BCO BRGYAD PA NI, NYIS BRGYA GSUM
PA'I RGYAB TU, DE NAS TSE LDAN RAB 'BYOR GYIS GSOL TO, ,BCOM
LDAN 'DAS BYANG CHEN SHER PHYIN LA SPYOD CING

@022B CHOS THAMS CAD LA GNAS TE, SOGS SO, ,BCU DGU PA NI, NYIS
BRGYA NYER DRUG PA'I RGYAB TU, RAB 'BYOR GYIS GSOL PA, BCOM
LDAN 'DAS BYANG CHEN LAM GYI YAN LAG RDZOGS PAR BRGYIS

SHING, BLA MED BYANG CHUB TU 'TSANG RGYA BA'I LAM DE DAG GANG
LAGS, SOGS SO, ,NYIS BRGYA SO LNGA PAR LE'U RE BRGYAD PA YOD,
NYI SHU BA NI, NYIS BRGYA SO DGU PA'I MDUN DU, BYANG CHEN SHES

RAB KYI PHA ROL TU PHYIN PAR DGE BA'I CHOS THAMS CAD 'DUS PAR
BYAS TE, BYANG SEMS KYI SPYANG PA SPYOD CING, SOGS SO, ,NYER
GCIG PA NI, SHO GU DE NYID LA, RAB 'BYER 'DI LA BYANG CHEN

BLA MED BYANG CHUB TU SANGS RGYAS TE, SDUG BSNGAL DANG SDUG
BSNGAL KUN 'BYUNG BA DANG, SOGS SO, ,NYER GNYIS PA NI, NYIS
BRGYA GYA GNYIS PA'I MDUN DU, GSOL PA, CHOS

NYID DE 'DUS BGYIS PA LAGS SAM, 'DUS MA BGYIS PA LAGS, BKA'
STZAL PA, DE NI 'DUS BYAS KYANG MA YIN, 'DUS MA BYAS KYANG MA
YIN TE, SOGS SO, ,'DI NI MDO'I TSIG GI GO RIM

LTAR NA NYER DRUG PAR 'JOG RGYU YIN KYANG DON GYIS 'DIR BLANGS
PAR GSUNGS, NYIS BRGYA ZHE GCIG PAR LE'U DE DGU PA YOD, ,NYER
GSUM PA NI, NYIS BRGYA ZHE BZHI PA'I RGYAB TU,

@023A *, ,RAB 'BYOR DE LA BYANG TSE THABS MKHAS PAS SEMS CAN
PHYIN CI LOG BZHIS PHUNG PO LNGA LA MNGON PAR ZHEN PA, SOGS
SO, ,NYER BZHI BA NI, SHO GU DE NYID LA,

BCOM LDAN 'DAS KYIS BKA' STZAL PA, RAB 'BYOR PHYIN CI LOG MA
GTOGS PAR GANG LA GNAS TE BYIS PA SO SKYE RNAMS, SOGS SO,
,NYIS BRGYA ZHE DGU PAR LE'U BDUN CU PA YOD,

^ NYER LNGA BA NI, NYIS BRGYA ZHE DGU PA'I RGYAB TU, DE NAS
TSE LDAN RAB 'BYOR GYIS GSOL TO, ,BCOM LDAN 'DAS YANG DAG PA
MTHONG BA LA KUN NYON DU 'GYUR BA'AM, RNAM BYANG DU 'GYUR BA

YANG MA MCHIS PA BZHIN DU, SOGS SO, ,NYER DRUG PA NI, RI SA
BRGYA NGA DGU PA'I MDUN DU, RAB 'BYOR 'ON KYANG CHOS DE DAG NI
THAMS CAD KYANG LAM SGRUB BA DANG LAM SKYED PA'I RGYU RA

'GYUR BA STE, SOGS SO, ,'DI LAN BCU GNYIS NI SA BCU PA LA 'GOD
PA'I 'PHRIN LAS SO, ,NYIS BRGYA GYA GNYIS BAR LE'U DON GCIG PA
YOD, ,NYER BDUN PA NI, NYIS

BRGYA GYA BDUN PA'I MDUN DU, GSOL PA, BCOM LDAN 'DAS GANG MA
SPRUL BA'I CHOS DE GANG LAGS, SOGS SO, ,'DI NI MI GNAS PA'I
MYANG 'DAS LA 'GOD PA'I 'PHRIN LAS TE, ,

@023B NYIS BRGYA GYA BDUN BAR, CHOS NYID MI 'GYUNG BA BSTAN
PA'I LE'U STE BDUN CU GNYIS SO, ,ZHES BAS MANG JAGS SO, ,NYIS
BRGYA GYA BRGYAD PAR PO TI RDZOGS SO, ,MJUG TU,

BSAM YAS DANG LHA SA GNYIS KYI REG ZIG SOGS LA GTUGS TE ZHUS
DAG LAN BCU DRUG BYAS PA'I RGYAN GONG GI 'BUM BA LAS MCHED
PA'I DPE LA MA PHYI BYAS PAR BSHAD CING, BAR BYANG DU,

RDZA YA PAntI TA'I ZHABS BRTAN DU BSGRUBS PA'I YUM MDO LA MA
DPE BYAS TE PHU'U TA LA'I GYIS PAR DU BSGRUBS PA LTA BUR SNANG
NGO,, ,,MANGGA LAm,, ,,

