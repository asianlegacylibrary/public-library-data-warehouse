@109A *, ,THUN DRUG RNAL 'BYOR DANG, BLA MA'I RNAL 'BYOR SOGS
BZHUGS SO, ,

@110A *, ,BLO BZANG BDE BA MCHOG GI RNAM GROL LAM, ,MDO SNGAGS
BSTAN PA 'DZIN PA'I ZUNG 'JUG GI ,BKA' DRIN CHEN PO BDE BLAG
'GRUB PA'I THABS, ,STZOL MDZAD SKYABS MGON RNAM GNYIS SPYI BOS
MCHOD, ,STON PA RNAMS

KYIS BSTAN PA'I LAM BZANG LA, ,ZHUGS NAS RANG GZHAN PHAN BDE
'BYUNG BA'I GNAS, ,RNAM DAG DAM TSIG SDOM PAR YID CHES PA'I,
,SKAL LDAN RJES SU 'DZIN PA'I GDAMS NGAG 'BRI, ,DE LA 'DIR THUN
DRUG RNAL 'BYOR GYI NYAMS LEN GZHUNG CHEN MO'I

DGONGS PA MAN NGAG GIS BRGYAN PA DMIGS PA GTZOR 'DON GYI SGO NAS
NYAMS SU LEN PA LA, ,BSHAD BYA'I GZHUNG 'GOD PA DANG GZHUNG DON
NYAMS LEN DU BSGRIGS PA GNYIS, DANG PO NI KHAMS GSUM CHOS KYI
RGYAL PO TZONG KHA PA CHEN PO'I GSUNG RNAM BSHAD DNGOS GRUB SNYE
MA'I SDOM GZUNG GI DON BSDU'I

SKABS SU, ,DKON MCHOG GSUM DANG BLA MA LA SKYABS SU 'GRO BAR
BYAS NAS, RANG NYID LHA'I SKU PHYAG RGYA CHEN POR BSKYED LA, RDO
RJE DANG DRIL BU'I DE KHO NA NYID DRAN TE GZUNG NAS RANG LA
MCHOD PAR BYED CING, THEG PA GSUM LA MKHAS PAR BYAS NAS NYES
SPYOD MTHA' DAG LAS LDOG PA DANG, DGE BA'I CHOS

MTHA' DAG BSDUS NAS SBYIN PA BZHI'I SGO NAS SEMS CAN GYI DON
BYED PA'O ZHES GSUNGS, ,GNYIS PA NI THOG MAR RNAM SNANG GI DAM
CHAG DRUG LAS, DKON MCHOG GSUM LA SKYABS SU 'GRO BA NI, BDAG
SOGS SEMS CAN THAMS CAD YUL DUS GNAS SKABS KUN TU DKON MCHOG

RIN PO CHE RNAM PA GSUM DANG KHYAD PAR SKYABS GNAS KUN 'DUS KYI
BLA MA RIN PO CHE LA SKYABS SU MCHI'O, ,BDAG SOGS SRID ZHI'I
'JIGS PA MTHA' DAG LAS SKYOBS PA'I MGON SKYABS DPUNG GNYEN DAM
PA MDZOD DU GSOL, ,SANGS RGYAS CHOS

@111A *, ,DANG TSOGS KYI MCHOG RNAMS LA, ,BYANG CHUB BAR DU BDAG
NI SKYABS SU MCHI, ,BDAG GI SBYIN SOGS BGYIS PA'I BSOD NAMS
KYIS, ,'GRO LA PHAN PHYIR SANGS RGYAS 'GRUB PAR SHOG ,SEMS LAN
DRUG TU BSKYED PA NI, BDAG GI GZHAN

DON DU RANG GI RDZOGS BYANG 'DOD NAS SGRUB PA'I BLO 'DI GANG
DANG 'PHRAD KYANG MI BTANG ZHING SPEL PAR BGYI'O, ,MI BSKYOD
PA'I DAM TSIG BZHI LAS, SLOB DPON GZUNG PA'I DAM TSIG NI, MKHYEN
RAB 'JAM DBYANGS RIGS BDAG RDO RJE 'CHANG, ,THUGS KAR YE SHES
SEMS

DPA' BLO BZANG GRAGS, ,KUN GYI NGO BO BLA MA RIN PO CHE, ,ZUNG
'JUG PHYAG RGYA CHEN PO'I BKA' DRIN STZOL, ,BLA MA LA MAndAL DUS
DRUG TU 'BUL BA NI, BDAG GZHAN LUS NGAG YID GSUM LONGS SPYOD DUS
GSUM DGE TSOGS BCAS, ,RIN CHEN MAndAL BZANG PO KUN

BZANG MCHOD PA'I TSOGS BCAS PA, ,BLO YIS BLANGS NAS BLA MA YI
DAM DKON MCHOG GSUM LA 'BUL, ,THUGS RJE'I DBANG GIS BZHES NAS
BDAG LA BYIN GYIS BRLAB TU GSOL, ,DE MJUG TU MTSAN SNGAGS GANG
MANG BZLAS NAS BLA MA RANG LA BSTIM RANG GI SGO GSUM DANG

BLA MA'I SKU GSUNG THUGS GSUM DBYER MED DU BSGOM, DE NAS MI
BSKYOD PA'I PHYAG RGYA'I DAM TSIG DANG RDO RJE DANG DRIL BU'I
DAM TSIG NI, RANG NYID RDO RJE 'CHANG DU GYUR PA YUM DANG SNYOMS
PAR ZHUGS PA'I BDE BA CHEN PO DANG, SHES RAB CHEN PO NI, DES DON
GYI RDO RJE DANG DRIL BU STE DE

GNYIS KA'ANG DON DAM PA'I BYANG CHUB KYI SEMS KYI RANG BZHIN NO,
,DE NAS DON GRUB KYI RIGS KYI MCHOD PA'I DAM TSIG NI, PHYI DANG
NANG DANG GSANG BA DANG DE KHO NA NYID KYI SGO NAS RANG LA MCHOD
PAR BYED CING, DE NAS 'OD DPAG MED KYI RIGS KYI PHYI DANG GSANG
BA THEG PA GSUM GYI

@112B DAM CHOS 'DZIN PA'I DAM TSIG GSUM NI, THEG PA GSUM DANG
PHYI BYA SPYOD GSANG BA RNAL 'BYOR DANG, RNAL 'BYOR CHEN PO BLA
NA MED PA DANG BCAS PA MTHA' DAG LA MKHAS PAR BYAS NAS, RNAM
SNANG GI NYES SPYOD SDOM PA'I DAM TSIG GI SKABS 'DIR RIGS LNGA
SPYI'I DAM TSIG LA

BSNGO BGRANG BYA TSUL NI, RTZA BA'I DAM TSIG DANG, YAN LAG GI
DAM TSIG GNYIS LAS, DANG PO NI BLOS LCOGS NA THUN RE NAS RTZA
LTUNG GI SDOM TSIG NGAG 'DON DANG, DER MIN MDOR BSDUS PA NI,
LTUNG BA RNAMS KYI NGO BO LA MKHAS PAR BYAS NAS THUN DAR 'DIR
RANG NYID LA DE DAG GIS GOS SAM MA GOS BLTA BA'I NGANG NAS 'DI

LTAR, DANG PO SLOB DPON LA BRNYAS SMOD KYI RTZA LTUNG, GNYIS PA
BDE GSHEGS BKA' 'DAS KYI RTZA LTUNG, GSUM PA RDO RJE'I SPUN LA
KHROS NAS NYES PA BRJOD PA'I RTZA LTUNG, BZHI PA SEMS CAN LA
BYAMS PA SPANG BA'I RTZA LTUNG, LNGA PA BYANG CHUB SEMS

DOR GYI RTZA LTUNG, DRUG PA CHOS LA SMOD PA'I RTZA LTUNG, BDUN
PA MA SMIN PA LA GSANG BA SGROGS PA'I RTZA LTUNG, BRGYAD PA
PHUNG PO LA BRNYAS GDUNG GI RTZA LTUNG, DGU PA STONG NYID ZAB MO
SPONG BA'I RTZA LTUNG, BCU PA GDUG CAN LA LUS NGAG GIS MDZA' BAR

BYED PA'I RTZA LTUNG, BCU GCIG PA STONG NYID MA BSKYANGS PA'I
RTZA LTUNG, BCU GNYIS PA DAD SUN 'BYIN PA'I RTZA LTUNG, BCU GSUM
PA DAM RDZAS MI BSTEN PA'I RTZA LTUNG, BCU BZHI PA BUD MED LA
SMOD PA'I RTZA LTUNG NGO, ,GNYIS PA LA GSUM LAS, DANG PO SPANG
BA'I DAM

TSIG NI, SROG GCOD PA, MA BYIN PAR LEN PA, LOG PAR GA-YEM PA,
BRDZUN CHANG DANG BCAS PA DGE BSNYEN GYI SPANG BYA LNGA DANG,
BYA BA MA YIN PA THAMS CAD SPONG BA'O, ,GNYIS PA BSTEN PA'I DAM
TSIG NI, SLOB DPON TSUL BZHIN DU BSTEN PA DANG,

GROGS LA BSNYEN BKUR BYA BA DANG, DGE BA'I LAS LAM BCU YANG DAG
PAR BSTEN PA'O, ,GSUM PA SPANG BA'I DAM TSIG GZHAN NI, THEG DMAN
GYI RANG LAM KHO NAS BGROD PAR 'DOD PA MI BYA BA DANG, 'BRAS BU
MYANG 'DAS TZAM LA MI CHAGS PA DANG, GZHAN

@113A *, ,DON DU DKA' SPYAD DANG DU LEN PA DANG, 'KHOR BA MA
STONG BAR DU SEMS CAN GYI DON BYED PA'I GO CHA GYON PA DANG,
DGOS MED DU LHA DANG LHA MIN SOGS LA MI BRNYAS PA DANG, LHA'I
SKU GZUGS TSANG BAR BRIS PA'I PHYAG RGYA

DANG, BLA MA SOGS KYI ZHON PA'AM ZHON PA'I CHED DU BYAS PA DANG,
PHYAG MTSAN DANG DE'I CHED DU BYAS PA'I RAL GRI SOGS MTSON BYA
DANG, 'KHOR LO SOGS MTSAN MA DANG, MCHOD RDZAS RNYING PA SOGS
DMAN MA DANG BCAS PA DE DAG LA 'GOM ZHING

'GOM PA'I SAR DOR BA DANG BCAS PA SPANG BA'O, ,PHYOGS THUN SBOM
PO'I BSNGO BGRANG BYA TSUL KYANG GRANGS DANG NGO BO MA NOR BAR
BYAS TE 'DI LTAR, SHES RAB STOBS KYIS LEN PA DANG, ,DE YI BDUD
RTZI STOBS KYI LEN, ,SNOD MIN LA NI MI GSANG DANG, ,TSOGS KYI
NANG

DU RTZOD PA DANG, ,DAD LDAN LA GZHAN CHOS STON DANG, ,NYAN THOS
NANG DU ZHAG BDUN GNAS, ,RDZUN GYI RNAL 'BYOR NGA RGYAL BYED,
,DAD PA MED LA CHOS STON PA, ,BSNYEN SOGS MA DAG LAS LA 'JUG
,DGOS MED SO BYANG LAS 'DAS PA, ,BLA MA LNGA

BCU'I SKABS DANG 'GAL, ,DE NAS LTUNG BA GANG DANG GANG GIS GOS
PA RNAMS DRAN PAR BYAS TE BSHAGS PA NAN TAN BYAS THOG BSRUNG
'DOD BSKYED THABS PHAN YON DANG NYES DMIGS BSAMS NAS SDOM SEMS
DNGOS NI, SHES SHING GUS LA RTAG TU BDAG NYID MA 'KHRUL BAR BYAS
NAS NYON

MONGS PA NGES PAR BCOM STE RTZA BA'I LTUNG BA RNAMS LTA CI YAN
LAG GI LTUNG BA PHRA MO YANG 'JUG PA'I SGO BSDAM STE SPANGS PA
MTHAR THUG GI TSAD DU 'KHYOL BAR BYA, DE LTAR BLA MA LHAS BYIN
GYIS BRLAB TU GSOL, ,RNAM SNANG GI DGE CHOS SDUD PA'I

TSUL KHRIMS BSRUNG BA'I DAM TSIG NI, DGE BA'I CHOS MTHA' DAG
RANG RGYUD LA BSDUS NAS BSKYED CING SPEL BAR BYAS TE GZHUNG CHEN
MO MTHA' DAG JI BZHIN DU KHONG DU CHUD PA'I BLO GROS RGYA CHE BA
DANG, DE DAG LA NGES SHES BSKYED PA'I SGO NAS GDAMS

@114B PAR SHAR TE LAG TU BLANG BDE BA'I THABS MAN NGAG ZAB MO
DANG LDAN PA DANG, BYIN RLABS STOBS CHEN RGYUD PA RNAM DAG DANG
LDAN PA BCAS GSUM TSOGS KYI SGO NAS RTOGS PA MTHAR THUG GI TSAD
DU 'KHYOL BAR BYA, DE LTAR BLA MA LTAS BYIN GYIS BRLAB TU GSOL,
,DE NAS RIN 'BYUNG GI SBYIN

PA RNAM BZHI'I DAM TSIG BZHI LAS, DANG POR ZANG ZING DANG CHOS
KYI SBYIN PA NI, LUS DANG LONGS SPYOD BDE DGE GANG LNGA YANG MA
CHAGS PAR GZHAN DON DU GTONG ZHING RDZOGS BYANG KHO NA'I PHYIR
DU BRTZAMS SHING BSNGO BAR BGYI'O, ,BTANG SNYOMS MI 'JIGS PA'I
SBYIN PA DANG BYAMS PA'I SBYIN PA NI, SEMS

CAN THAMS CAD BDAG LA PHRAL DU PHAN GNOD SNA TSOGS LTAR BYED PAR
SNANG BAR KHYAD MED, PHUGS YID BRTAN MI RUNG BAS BSLU BA'I CHOS
CAN YIN PA LA YANG KHYAD MED, SEMS CAN GYI NGOS NAS BSAMS NA BDE
BA 'DOD NAS SDUG BSNGAL GYIS MNAR ZHING CHOS KYIS

PHONGS PAS NYAM THAG PA'I RANG BZHIN CAN YIN PAR YANG MTSUNGS,
RANG GI NGOS NAS BSAMS NA YID 'OD GI RNAM PA CAN DU MTSUNGS PAS
NA DE DAG GI KHUR THAMS CAD BDAG GIS KHYER DGOS PA LA YANG KHYAD
PAR MED, MDOR NA KUN RDZOB DANG DON DAM PA GANG GI SGO

NAS KYANG NYE RING GI KHYAD PAR 'BYED PA'I RGYU MTSAN MI DMIGS
PAS NA CHAGS SDANG LA SOGS PA'I RNAM RTOG GANG GIS KYANG MI
BSKYOD PA'I BTANG SNYOMS LA GNAS PAR BYA'O, ,DES NA SEMS CAN
THAMS CAD MCHOG GI BDE BA DAM PA'I RGYU 'BRAS TSANG LA MA NOR BA
DANG LDAN PA

ZHIG BYUNG NA CI MA RUNG, LDAN PAR GYUR CIG ,THEG CHEN GYI RTZA
BA SNYING RJES BSKYOD PA'I GZHAN PHAN KHUR 'KHYER GYI LHAG BSAM
DANG BYANG CHUB KYI SEMS KYIS SEMS CAN DON BYED KYI TSUL KHRIMS
GZUNG BA'I RNAM SNANG GI DAM TSIG NI, SDUG BSNGAL RGYU 'BRAS
KYIS BCINGS PA LAS RNAM PAR GROL BA ZHIG BYUNG NA CI MA RUNG
GROL

BAR GYUR CIG ,DE GNYIS KA BDAG GIS CI NAS KYANG BYA, DE LTAR
BYED PA'I PHYI NANG GSANG GSUM GYI NUS PA THAMS CAD TSE 'DIR
MYUR DU YONGS SU RDZOGS PAR BLA MA LHAS BYIN GYIS BRLAB TU GSOL,
DES NA BDAG GIS CI BYAS GANG BYUNG SEMS CAN GYI DON BYED PA'O,
,BLO BZANG

@115A *, ,MDO SNGAGS BSHAD SGRUB PADMA'I TSAL, ,NGAN RTOGS MUN
PA'I SHUGS KYIS ZUM GYUR PA, ,MKHYEN BRTZE NYI 'OD STOBS KYIS
ZHAL PHYE NAS, ,RNAM GROL MCHOG GI DGA' STON 'GYED PAR SHOG
,THAMS CAD MKHYEN PA SNYING RJES BSKYOD PA YIS, ,SNA TSOGS

MDZAD PA BKA' DRIN CHE LAGS KYANG, ,RANG GNONG MA DAG SNANG TSUL
GZER CHE BAS, ,GNAS LUGS DAG PA'I DKYIL 'KHOR MJAL BAR SHOG ,CES
MDO SNGAGS LAM GYI GNAD LA MKHAS PA RNAMS KYI THUGS DAM GYI
MTHIL DU GYUR PA THUN DRUG RNAL 'BYOR DAM PA TSAD LDAN GONG MA
RNAMS KYIS CHOG BSGRIGS MDZAD

PA MANG DU MCHIS KYANG DON ZAB BLO YUL DU 'CHAR DKA' BA BCAS
SNYIGS DUS KYI BLO CHUNG BDAG DANG 'DRA BA GZHAN LA'ANG PHAN
PHYIR DU DON CHA RNAMS TSIG LHUG GI SGO NAS SKYONG BDE BA'I
PHYIR 'DI LTAR BKOD PA NI SPONG PA BSAM GTAN PA DBU MDZAD DGE
SLONG 'JAM DBYANGS TSUL KHRIMS KYI GTZO MDZAD RI KHROD 'DZIN PA
THUN MONG NAS KYANG BSKUL MA MDZAD

CING, GTZO BOR RANG YANG LAM MCHOG 'DI 'DRA BAR BAG CHAGS BRTAN
PO 'JOG PHYIR DANG 7 GTZUG RGYAN BLA MA RIN PO CHE'I BKA'I GNANG
BA THOB PA BCAS KE'U TSANG SPRUL MING 'DZIN PA BLO BZANG 'JAM
DBYANGS SMON LAM GYIS DANG BAS SBYAR BA'O, ,CHAD LHAG NOR 'KHRUL
MCHIS NA MKHAS GRUB RNAMS KYIS RNAM PAR DAG PAR MDZAD DU GSOL,,
,,