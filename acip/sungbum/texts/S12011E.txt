@001A *, ,TSE RABS RJES 'DZIN GYI SMON TSIG DON GNYIS 'BRAS
STER ZHES BYA BA BZHUGS SO, ,

@001B #, ,AOm SVA STI SIDDHAm, BLO BZANG MKHYEN BRTZE'I 'OD
ZER STONG 'BRA BAS, ,THUB DBANG BSTAN PA'I PADMO BZHAD PA'I
GNYEN, ,'JIGS MED SPANGS RTOGS YON TAN RGYA

MTSO CHE, ,MCHOG GSUM KUN 'DUS BLA MAR GSOL BA 'DEBS, ,BLO
GROS BZANG POS THUB DBANG BSTAN PA'I GNANG, ,KUN GZIGS MI
'JIGS BLA MED SKU BZHI'I LAM, ,ZAB

CING RGYA CHE MTSO LTANG DPAG DKA' BA, ,TSE GCIG BRTZON BAS
BGROD PA KHYOD LA 'DUD, ,BLO CHEN SKAL BZANG SKYE BO'I 'JUG
DOGS MCHOG ,THUB BSTAN SNYING PO MDO SNGAGS

ZAB RGYAS GNAD, ,'JIGS MED GSANG GSUM 'PHRIN LAS RGYA MTSO
YIS, ,SPEL MDZAD SKYABS MCHOG DAM PAR GSOL BA 'DEBS, ,BLO
BZANG BDE GSANG 'JIGS MDZAD DUS

@002A #, ,'KHOR LO, ,YONGS RDZOGS THUB BSTAN BDAG POR DUR
SMRIG GI ,RNAM ROL 'JIGS MED LUNG RTOGS RGYA MTSO CHE, ,SKYABS
GNAS KUN 'DUS KHYOD LA GSOL BA 'DEBS,,

BLO BZANG SHES BYA KUN GZIGS 'OD GSAL THUGS, ,THUB BSTAN GNAD
RDZOGS DPAL LDAN SGYU MA'I SKU, ,MNYAM SBYOR 'JIGS MED MTHU
STOBS RGYA MTSO'I BDAG ,ZUNG 'JUG

DANG PO'I MGON POR GSOL BA 'DEBS, ,GUS PAS PHYAG 'TSAL MCHOD
TSOGS MA LUS 'BUL, ,SDIG LTUNG KUN BSHAGS DGE LA RJES YI RANG,
,ZAB RGYAS CHOS STON SRID MTHAR

BZHUGS GSOL 'DEBS, ,DGE TSOGS BYANG CHEN KHO NA'I RGYUR SMIN
SHOG ,BLA MA KUN 'DUS NGO BOR GSOL 'DEBS NA, ,SRID ZHI'I 'JIGS
SGROL YONGS 'DZIN MDZAD DU GSOL, ,

@002B YI DAM KUN 'DUS NGO BOR GSOL 'DEBS NA, ,MCHOG MTHUN
DNGOS GRUB 'DOD BRA 'JO BAR MDZOD, ,MKHA' 'GRO KUN 'DUS NGO
BOR GSOL 'DEBS NA, ,ZAB LAM MYUR BGROD GTAN GROGS MDZAD DU
GSOL, ,CHOS SKYONG KUN 'DUS NGO BOR GSOL

'DEBS NA, ,THANG CHAD KUN SOL LAS BZHI THOGS MED SGRUBS, ,MGON
KHYOD 'OG MIN STUG PO BKOD PA RU, ,LNGA LDAN LONGS SPYOD
RDZOGS PA'I SKUR BZHENGS TE, ,THEG MCHOG CHOS SGRA CHAD MED
BSGRAGS BA KUN, ,LHAG CHAD MED PAR 'DZIN CING SPEL BAR SHOG,

RAB 'BYAMS PHYOGS BCU'I ZHING KHAMS MTHA' KLAS PAR, ,BCU GNYIS
MDZAD BA'I RNAM PAR ROL BA MI, ,'KHOR GYI THOG MAR GYUR NAS
SDE SNOD KUN, ,DRI DANG LAN LDON SMRA BA'I MCHOG GYUR CIG
,LHAG PA'I LHA MCHOG YI DAM RGYUD SDE BZHI'I, ,SKUR BZHENGS

DBANG BSKUR GSANG SDAGS 'DOM PA NA, ,RGYUD KUN ZHUS TE SDUD
CING 'DZIN PA DANG, ,RIN CHEN LTA BU'I GDUL BYAR 'GYUR BAR
SHOG ,NAM MKHA' JI SRID GANG 'DUL BKOD PA BRGYAS, ,'GRO RNAMS
SMIN GROL LAM LA 'GOD PA'I TSE, ,BDAG KYANG DE SNYED LUS

BZUNG MGON KHYOD DANG, ,LHAN CIG RGYAL SRAS SPYOD LA SLOB PAR
SHOG ,DUS DANG GNAS SKABS DAG NI THAMS CAD DU, ,SKU GSUNG
THUGS KYI RNAM THAR LEGS BZUNG NAS, ,MI MNYES SKAD CIG TZAM
YANG MI BGYED PAR, ,BKA' BZHIN BSGRUB PA'I MCHOD

PAS MNYES BYED SHOG ,THUGS RJE'I 'OD ZER BDAG YID ZHUGS PA
LAS, ,RNAM DPYOD PADMO'I GE SAR BZHAD BA'I NGOGS, ,'CHAD RTZOD
RTZOM PA'I GLU DBYANGS 'KHOL BA YIS, ,THAR 'DOD BUNG BA'I ROL
RTZED RGYAS PAR SHOG ,'DI SNANG 'GAG TSE MGON KHYOD

@003A *, ,BZHUGS PA'I ZHING, ,MNGON DGA' BDE CAN DGA' LDAN
SHAM BHA LAR, ,THEG CHEN RIGS CAN DBANG BO RNON PO RU, ,SKYES
NAS MDO SNGAGS ZAB RGYAS GNAD RDZOGS SHOG ,MDOR NA DENG NAS
BYANG CHUB SNYING BO'I BAR, ,

BRTZE LDAN MGON GYIS 'BRAL SED RJES BZUNG STE, ,BSAM GYIS MI
KHYAB GSANG GSUM YON TAN KUN, ,'DZIN PA'I SRAS KYI THU BOR
'GYUR BAR SHOG ,NGES 'BYUNG BYANG SEMS YANG DAG LTA BA DANG,
,MTSAN BCAS MTSAN MED RIM GNYIS

LAM BZANG LA, ,BRTEN NAS YAN LAG BDUN LDAN ZUNG 'JUG SKUS,
,SRID MTHA'I BAR DU 'GRO DON MKHA' KHYAB SHOG ,CES RNAM 'DREN
STOBS BCU MNGA' BA MA LUS PA'I RDUL BRAL ZAG PA MED PA'I YE
SHES KYI RANG GZUGS SKYABS MCHOG THAMS CAD

MKHYEN PA BKA' DRIN 'KHOR MED DE NYID KYIS TSE RABS KUN TU
RJES SU 'DZIN PA'I SMON TSIG DON GNYIS 'BRAS STER ZHES BYA BA
'DI YANG BDE MO THANG DGA' LDAN CHOS 'KHOR GLING NAS RNAM PAR
DPYOD PA'I BLO GROS KYI PADMO'I 'DAB YANGS GROL BA MCHOD DPON
LEGS

BSHAD RGYA MTSOS SNGA PHYIR NAN CHER BSKUL NGOR, BTZUN GZUGS
SHES RAB RGYA MTSOS RANG GIS YID LA BRANG PA'I DON BZHIN SKU
GDUNG YID BZHIN GYI NOR BU RIN PO CHE'I HRUNG DU RJE DE NYID
KYI DUS MCHOD KYI NYIN RTZE GCIG DAD BAS GSOL BA BTAB PA'O, ,

'DI YANG MDZOD DGE'I DGON GSAR DGA' LDAN RAB RGYAS GLING NAS
BAR DU BKOD,, ,,MANGGA LAm,,

@003B [BLANK PAGE]
