*, ,MKHAS PA DGYES PA'I MCHOD SPRIN LAS SKABS GNYIS PA'I TSIG
DON MTHA' DPYOD ZUNG 'BREL DU SMRAS PA BZHUGS SO, ,

@001A #, ,RJE BTZUN MA LAM MGON PO LA GUS PAS PHYAG 'TSAL ZHING
SKYABS SU MCHI'O, ,GNYIS PA LAM SHES TSIG DON YAN LAG GI SGO NAS
RGYAS PAR BSHAD PA LA GSUM, SKABS 'DIR LAM

SHES 'CHAD PA'I RGYU MTSAN BSHAD PA, GZHUNG DON DNGOS BSHAD PA,
SKABS BSDU BA'O, ,DANG PO NI, SHES BYA CHOS CAN, SKABS DANG POR
RNAM MKHYEN BSHAD ZIN PA'I 'OG TU 'DIR LAM SHES 'CHAD PA'I RGYU

MTSAN YOD DE, RNAM MKHYEN THOB PA LA LAM SHES BSGOM PA SNGON DU
'GRO DGOS SHING, DE MA SONG NA RNAM MKHYEN THOB PAR MI NUS PA'I
RGYU MTSAN GYIS BSHAD PA'I PHYIR, DE LTAR YANG, 'GREL PA'I
MTSAMS SBYAR DU,

RNAM PA THAMS CAD MKHYEN PA NYID RTOGS PA NI LAM SHES PA NYID
YONGS SU SHES PA MED NA MED PAS LAM SHES PA NYID, CES GSUNGS
PA'I PHYIR, 'DI'I SKABS SU MTHA' DPYAD PA LA GSUM LAS, DANG PO
LA

KHA CIG NA RE, RNAM MKHYEN THOB PA'I GANG ZAG YIN NA, LAM SHES
SNGON DU SONG BAS KHYAB ZER NA, LAM SHES YIN NA, RNAM MKHYEN
THOB PA'I GANG ZAG GI RGYU YIN DGOS PAR THAL, RNAM MKHYEN THOB
PA'I GANG

ZAG YIN NA, LAM SHES KYI 'BRAS BU YIN DGOS PA'I PHYIR, DER THAL,
DE YIN NA, LAM SHES SNGON DU SONG BAS KHYAB PA'I PHYIR, RTAGS
KHAS, 'DOD NA, RNAM MKHYEN CHOS CAN, RNAM MKHYEN THOB PA'I GANG

ZAG GI RGYU YIN PAR THAL, LAM SHES YIN PA'I PHYIR, DER THAL,
'BRAS BU LAM SHES YIN PA'I PHYIR, 'DOD MI NUS TE, DE DANG DUS
MNYAM YIN PA'I PHYIR, GZHAN YANG, RNAM MKHYEN THOB PA'I

@002A #, ,GANG ZAG YIN NA, LAM SHES KYI 'BRAS BU YIN DGOS PAR
THAL, DAM BCA' 'THAD PA'I PHYIR, 'DOD NA, LAM SHES KYI RGYUR
GYUR PA'I SANGS RGYAS 'PHAGS PA CHOS CAN, DER THAL, DE'I

PHYIR, RTAGS GSAL SLA'O, ,KHA CIG, RANG RGYUD LA LDAN PA'I GANG
ZAG GI RGYUD KYI STONG NYID MNGON SUM DU RTOGS PA'I SHES RAB
KYIS ZIN PA'I THEG CHEN GYI MNGON RTOGS LAM SHES KYI MTSAN NYID
ZER NA, BYANG SEMS TSOGS LAM

PA'I RGYUD KYI STONG NYID MNGON SUM DU RTOGS PA'I YE SHES CHOS
CAN, MTSON BYA DER THAL, MTSAN NYID DE'I PHYIR, 'DOD NA, THEG
CHEN 'PHAGS PA'I MKHYEN PA YIN PAR THAL, 'DOD PA'I PHYIR, 'DOD
MI NUS TE, THEG CHEN SO SKYE'I YE SHES

YIN PA'I PHYIR, KHA CIG, LAM GSUM BDEN MED DU MNGON SUM DU RTOGS
PA'I THEG CHEN 'PHAGS PA'I MNGON RTOGS, LAM SHES KYI MTSAN NYID
ZER NA, GZUGS MI RTAG PAR MNGON SUM DU RTOGS PA'I THEG CHEN GYI
MTHONG LAM

CHOS CAN, MTSAN NYID DER THAL, MTSON BYA DE'I PHYIR, DER THAL,
THEG CHEN 'PHAGS PA'I MKHYEN PA YIN PA'I PHYIR, 'DOD NA, BDEN
MED MNGON SUM DU RTOGS PA'I MKHYEN PA YIN PAR THAL, 'DOD PA'I
PHYIR, 'DOD NA,

STONG NYID MNGON SUM DU RTOGS PA'I YE SHES YIN PAR THAL, 'DOD
PA'I PHYIR, 'DOD NA, DE CHOS CAN, BDEN GNYIS DUS CIG CAR DU
MNGON SUM DU RTOGS PA'I YE SHES YIN PAR THAL, STONG NYID MNGON
SUM DU RTOGS PA'I

YE SHES GANG ZHIG, RANG GI GZHAL BYAR GYUR PA'I KUN RDZOB BDEN
PA MNGON SUM DU RTOGS PA'I YE SHES YIN PA'I PHYIR, DANG PO SONG,
PHYI MA DER THAL, GZUGS MI RTAG PAR MNGON SUM DU RTOGS PA'I YE
SHES YIN

@002B PA'I PHYIR, 'DOD NA, RNAM MKHYEN YIN PAR THAL, BDEN GNYIS
DUS CIG CAR DU MNGON SUM DU RTOGS PA'I YE SHES YIN PA'I PHYIR,
RTAGS KHAS, KHYAB STE, BDEN GNYIS NGO BO THA DAD DU 'DZIN PA'I
DRI MA ZAD PAR SPANGS PA'I SLOB PA MED PA'I PHYIR, GZHAN

YANG, LAM SHES YIN NA, LAM GSUM BDEN MED DU MNGON SUM DU RTOGS
PAS MA KHYAB PAR THAL, BDEN 'DZIN RGYUD LA LDAN PA'I BYANG SEMS
'PHAGS PA'I RGYUD LA LAM SHES YOD PA'I PHYIR, DER THAL, DE'I
RGYUD LA BYANG CHUB KYI SEMS DANG TSAD MED BZHI

SOGS YOD PA'I PHYIR, KHYAB STE, BYANG 'PHAGS KYI RGYUD KYI THEG
CHEN SEMS BSKYED DANG BYAMS SOGS TSAD MED BZHI PO GANG RUNG YIN
NA, LAM SHES YIN DGOS KYANG, STONG NYID RTOGS PA'I YE SHES MA
YIN DGOS PA'I PHYIR, KHA CIG NA RE, STONG NYID MNGON SUM DU

RTOGS PA'I SHES RAB DANG SNYING RJE CHEN POS ZIN PA'I BYANG SEMS
'PHAGS PA'I MKHYEN PA, LAM SHES KYI MTSAN NYID ZER NA, RNAM
MKHYEN CHOS CAN, MTSAN NYID DER THAL, MTSON BYA DE'I PHYIR, DER
THAL, 'BRAS BU LAM SHES YIN PA'I PHYIR, 'DOD NA, BYANG

SEMS 'PHAGS PA'I MKHYEN PA YIN PAR THAL, 'DOD PA'I PHYIR, 'DOD
MI NUS SO, ,KHA CIG, SKABS GNYIS PA'I BSTAN BYA'I GTZO BOR GYUR
PA'I LAM SHES YIN NA, RGYU LAM SHES YIN PAS KHYAB ZER NA, LAM
SHES CHOS CAN, DER THAL, DE'I PHYIR, DER

THAL, RNAM MKHYEN DE SKABS DANG PO'I BSTAN BYA'I GTZO BOR GYUR
PA'I RNAM MKHYEN YIN PA'I PHYIR, 'DOD NA, MI 'THAD PAR THAL,
'BRAS BU LAM SHES KHYOD YIN PA'I PHYIR, ,` ,,GNYIS PA RANG GI
LUGS LA, THABS SHES KHYAD PAR CAN GNYIS KYIS ZIN

PA'I THEG CHEN 'PHAGS PA'I MKHYEN PA, LAM SHES KYI MTSAN NYID,
NGO BO'I SGO NAS DBYE NA, RGYU LAM SHES DANG, 'BRAS BU LAM SHES
GNYIS, DANG PO DANG, BYANG 'PHAGS KYI MKHYEN PA DON GCIG, PHYI
MA DANG RNAM MKHYEN DON GCIG, BYED LAS KYI

@003A *, ,SGO NAS DBYE NA, NYAN THOS KYI LAM SHES PA'I LAM SHES,
RANG RGYAL GYI LAM SHES PA'I LAM SHES, BYANG SEMS KYI LAM SHES
PA'I LAM SHES DANG GSUM MO,, ` GSUM PA RTZOD PA SPONG BA LA, KHA
CIG, RNAM MKHYEN THOB PA'I

GANG ZAG YIN NA, LAM SHES SNGON DU SONG BA'I GANG ZAG YIN PAS
KHYAB PAR THAL, DE YIN NA, LAM SHES THOB PA SNGON DU SONG BAS
KHYAB PA'I PHYIR, ZER NA MA KHYAB, RTAGS DER THAL, DE YIN NA,
RGYU LAM SHES THOB PA SNGON DU SONG BAS KHYAB PA'I PHYIR, 'DOD
NA, BKAG ZIN,

KHA CIG, LAM SHES YIN NA, STONG NYID MNGON SUM DU RTOGS PA'I YE
SHES YIN DGOS PAR THAL, DE YIN NA, STONG NYID MNGON SUM DU RTOGS
PA'I SHES RAB KYIS ZIN PA'I YE SHES YIN DGOS PA'I PHYIR NA, MA
KHYAB, RTAGS DER THAL, DE YIN NA, STONG NYID

MNGON SUM DU RTOGS PA'I SHES RAB DANG SNYING RJE CHEN PO GNYIS
KYIS ZIN PA'I THEG CHEN 'PHAGS PA'I MKHYEN PA YIN DGOS PA'I
PHYIR, 'DOD NA, BDEN 'DZIN MNGON 'GYUR DU RGYUD LA LDAN PA'I
BYANG SEMS MTHONG LAM PA'I RGYUD KYI SNYING RJE CHEN PO CHOS
CAN, DER THAL, DE'I PHYIR,

DER THAL, THEG CHEN 'PHAGS PA'I MKHYEN PA YIN PA'I PHYIR, DER
THAL, BYANG SEMS 'PHAGS PA'I SNYING RJE YIN PA'I PHYIR, 'DOD NA,
DE'I RGYUD LA STONG NYID MNGON SUM DU RTOGS PA'I YE SHES YOD PAR
THAL, DE'I RGYUD KYI SNYING RJE CHEN PO DE DE LTAR YIN PA'I
PHYIR, RTAGS KHAS, 'DOD MI

NUS TE, BDEN 'DZIN MNGON 'GYUR DU RGYUD LA LDAN PA'I GANG ZAG
YIN PA'I PHYIR, GZHAN YANG, DE CHOS CAN, STONG NYID MNGON SUM DU
RTOGS PA'I YE SHES MA YIN PAR THAL, SLOB PA'I RGYUD KYI SNYING
RJE YIN PA'I PHYIR, KHYAB STE, SLOB PA'I RGYUD KYI SNYING RJE
YIN NA, RANG GI DMIGS YUL

DU GYUR PA'I SEMS CAN SDUG BSNGAL DANG BRAL 'DOD KYI RNAM PA CAN
YIN DGOS PA GANG ZHIG, SLOB LAM NA BDEN GNYIS DUS CIG CAR DU
MNGON SUM DU RTOGS PA'I YE SHES MED PA'I PHYIR, KHA CIG, SKABS
GNYIS PA'I DNGOS BSTAN BSTAN BYA'I GTZO BOR GYUR PA'I LAM SHES
YIN NA,

@003B RGYU LAM SHES YIN DGOS PAR THAL, 'BRAS BU LAM SHES DNGOS
BSTAN BSTAN BYA'I GTZO BOR GYUR PA'I SKABS GNYIS PA'I GZHUNG
TSIG MED PA'I PHYIR, ZER NA, MA KHYAB, 'DOD NA, LAM SHES CHOS
CAN, DER THAL, DE'I PHYIR, DER THAL, SKABS GNYIS PA'I DNGOS

BSTAN BSTAN BYA'I GTZO BO GANG ZHIG, LAM SHES YIN PA'I PHYIR,
KHA CIG MA KHYAB ZER, 'DOD NA SLA, KHA CIG, LAM SHES DE SKABS
GNYIS PA'I DNGOS BSTAN BSTAN BYA'I GTZO BOR GYUR PA'I LAM SHES
MA YIN PAR THAL, DE'I DNGOS BSTAN BSTAN BYA'I GTZO BOR

GYUR PA'I LAM SHES YIN NA, DMAN LAM SNGON DU MA SONG BA'I LAM
SHES YIN DGOS PA'I PHYIR, DER THAL, MNGON RTOGS RGYAN GYI DNGOS
BSTAN BSTAN BYA'I GTZO BOR GYUR PA'I LAM SHES LA DE LTAR DGOS
PA'I PHYIR, DER THAL, MNGON RTOGS RGYAN GYIS DMAN

LAM SNGON DU SONG MA SONG GNYIS LAS MA SONG BA'I LAM GYI RNAM
GZHAG GTZO BOR BSTAN PA'I PHYIR, ZER NA, MA KHYAB, LAM SHES KYI
YAN LAG, ` GNYIS PA GZHUNG DON DNGOS LA, GZHUNG NI, LHA RNAMS
RUNG BAR BYA BA'I PHYIR, ,ZHES PA NAS, GNYIS PO NYID DU 'DOD PA
YIN, ,ZHES PA'I BAR

GSUNGS, 'DI LA GNYIS, LAM SHES KYI YAN LAG DANG, DE'I RANG BZHIN
BSHAD PA'O, ,DANG PO NI, LHA RNAMS RUNG BAR BYA BA'I PHYIR,
,ZHES SOGS RKANG PA BZHI GSUNGS TE, DE'I DON 'GREL BAR 'CHAD PA
LA, LAM SHES PA NYID SKYANG RUNG BA NYID DU BSGRUB PA'I

PHYIR, ZHES PA NAS, SEMS CAN YONGS SU MA BSDUS PA YONGS SU BSDUS
PA LA SOGS PA YIN PAS BYED PA YIN NO, ,ZHES PA'I BAR GSUNGS, DE
DAG GANG LAS 'PHROS PA NI, GZHUNG SNGA PHYI GO RIM 'BREL BA'I
DANG DU BYAS NA 'GREL BA RTZA DANG, RTZA BA MDO

LAS 'PHROS PA YIN MOD, GNYIS KA THUN MONG BA'I 'PHROS GZHI YOD
DE, DE BZHIN GSHEGS PA'I RANG BZHIN GYI 'OD KYI DRUNG NA LHA
RNAMS KYI LAS KYI RNAM PAR SMIN PA LAS BYUNG BA'I 'OD DE NI LHAM
MER MA YIN, LHAN NER MA YIN, LHANG NGER MA YIN GYI DE BZHIN

@004A *, ,GSHEGS PA'I 'OD 'BA' ZHIG RAB CES BYA'O, ,ZHES SOGS
KYI MDO LAS 'PHROS PA'I PHYIR, 'DI'I SKABS SU TSIG DON DANG,
MTHA' DPYAD PA GNYIS LAS, DANG PO NI, SHES BYA CHOS CAN, DE
BZHIN GSHEGS PA'I

'OD KYIS 'DOD GZUGS KYI LHA'I 'OD MOG MOG POR MDZAD PA LA DGOS
PA YOD DE, 'DOD GZUGS KYI LHA RNAMS KYI NGA RGYAL BCOM NAS RGYUD
LA SEMS BSKYED DANG, LAM SHES SKYE RUNG BAR BYA BA'I PHYIR DU
YIN PA'I PHYIR, LAM SHES SKYE BA'I RTEN GYI YUL

NGES PA YIN TE, LAM GSUM RDZOGS PAR BSGOM PA'I LAM LA MKHAS PA
LA NI DE'I SNGON DU RIGS CAN GSUM KA'I DON DU SANGS RGYAS THOB
'DOD KYI RTEN NGES PAR DGOS PA'I PHYIR, BYANG CHUB SEMS DPAR MA
ZAD SEMS CAN THAMS CAD KYI RGYUD LA LAM SHES SKYE RUNG BA

YIN TE, DE THAMS CAD KYI RGYUD LA SANGS RGYAS KYI RIGS KYIS
KHYAB PA'I PHYIR, LAM SHES CHOS CAN, NYAN RANG GI LAM LAS RANG
BZHIN GYI SGO NAS KHYAD PAR DU 'PHAGS TE, NYON MONGS GTZO BOR MI
SPONG BAR DE GZHAN DON SGRUB PA'I YAN LAG TU BSGYUR BAR BYED NUS
PA'I RANG BZHIN CAN

YIN PA'I PHYIR, SHES BYA CHOS CAN, NYAN RANG GI LAM LAS LAM SHES
DE YI BYED LAS KYANG KHYAD PAR DU 'PHAGS TE, DE DUS MA YIN PAR
YANG DAG MTHA' MNGON DU MI BYED CING, SEMS CAN MTHA' YAS PA SMIN
CING GROL BAR BYED NUS PA'I BYED LAS CAN YIN PA'I PHYIR, MTHA'

DPYAD PA LA GSUM LAS, DANG PO LA, KHA CIG, LAM SHES KYI YAN LAG
YIN NA LAM SHES YIN PAS KHYAB ZER NA, SEMS CAN THAMS CAD KYI
RGYUD LA RANG BZHIN GNAS RIGS KYIS KHYAB PA CHOS CAN, DER THAL,
DE'I PHYIR, DER THAL, KHYAB PA DANG ZHES PA'I RTZA 'GREL GYIS DE
LAM SHES GYI

YAN LAG TU BSTAN PA'I PHYIR, 'DOD MI NUS TE, 'DUS MA BYAS YIN
PA'I PHYIR, KHA CIG NA RE, DE SKABS 'DIR DNGOS SU BSTAN PA'I LAM
SHES KYI YAN LAG YIN ZER NA, DE CHOS CAN, SEMS DPA'I YON TAN YIN
PAR THAL, SKABS 'DIR DNGOS SU BSTAN PA'I LAM

@004B SHES KYI YAN LAG YIN PA'I PHYIR, 'DOD MI NUS SO, ,KHA CIG,
GEGS MNGON PA'I NGA RGYAL MNGON 'GYUR BA DANG BRAL BA DE, SKABS
'DIR DNGOS SU BSTAN PA'I LAM SHES KYI YAN LAG YIN ZER NA, DE
CHOS CAN, KHYOD SKABS 'DIR DNGOS SU BSTAN PA'I LAM SHES KYI YAN
LAG MIN PAR

THAL, KHYOD RGYUD LA LDAN PA'I THEG DMAN PA YOD PA'I PHYIR, DER
THAL, NGA RGYAL SPANGS PA'I THEG DMAN DGRA BCOM PA YOD PA'I
PHYIR, MA GRUB NA, NGA RGYAL CHOS CAN, KHYOD SPANGS PA'I THEG
DMAN DGRA BCOM YOD PAR THAL, KHYOD NYON SGRIB YIN PA'I PHYIR, DE
LA KHO NA RE,

BYANG 'PHAGS KYI RGYUD KYI NYON MONGS CHOS CAN, KHYOD SPANGS
PA'I THEG DMAN DGRA BCOM YOD PAR THAL, KHYOD NYON MONGS YIN PA'I
PHYIR, ZER NA, RTZOD GZHI LA BRTAG GO, 'DOD MI NUS TE, BYANG
'PHAGS KYI RGYUD KYI NYON MONGS SPANGS PA'I DMAN PA'I YE SHES
MED PA'I PHYIR, DER

THAL, DE'I RGYUD KYI NYON MONGS SPANG PA'I YE SHES YIN NA, BYANG
SEMS KYI YE SHES YIN DGOS PA'I PHYIR, ZER NA, SEMS CAN GYI RGYUD
KYI SGRIB PA CHOS CAN, KHYOD SPANGS PA'I SANGS RGYAS YOD PAR
THAL, KHYOD SGRIB PA YIN PA'I PHYIR, 'KHOR GSUM, SKYON CAN NO
ZHE NA, CIG

SHES LA YANG MTSUNGS SO, ,'DOD MI NUS TE, SEMS CAN GYI RGYUD KYI
MI GNAS PA'I MYANG 'DAS MED PA'I PHYIR DANG, DE'I RGYUD KYI
STONG NYID RTOGS PA'I RNAM MKHYEN MED PA'I PHYIR, 'ON KYANG
DPYAD PAR BYA'O, ,KHA CIG, LAM SHES KYI YAN LAG YIN NA, LAM SHES
KYI RGYU YIN PAS

KHYAB ZER NA, THEG CHEN SEMS BSKYED CHOS CAN, DER THAL, DE'I
PHYIR, DER THAL, LAM SHES RDZOGS BYED DU GYUR PA'I THEG CHEN GYI
YON TAN YIN PA'I PHYIR, 'DOD MI NUS SO, ,KHA CIG, LAM SHES
RDZOGS BYED KYI THAGS SU GYUR PA'I THEG CHEN GYI YON TAN YIN NA,

SKABS 'DIR DNGOS SU BSTAN PA'I LAM SHES KYI YAN LAG YIN PAS
KHYAB ZER NA, SANGS RGYAS 'PHAGS PA'I RGYUD KYI THEG CHEN SEMS
BSKYED CHOS CAN, DER THAL, DE'I PHYIR, DER THAL, SANGS RGYAS
'PHAGS PA'I RGYUD KYI LAM SHES KYI YAN LAG YIN PA'I PHYIR, KHA

@005A *, ,CIG, LAM SHES KYI YAN LAG YIN NA, LAM SHES DANG THA
DAD YIN PAS KHYAB ZER NA, LAM SHES CHOS CAN, DER THAL, DE'I
PHYIR, DER THAL, 'PHAGS LAM 'PHAGS LAM GYI YAN LAG YIN PA'I
PHYIR,, ` GNYIS PA

RANG LUGS LA, LAM SHES RDZOGS BYED KYI KHYAD PAR DU GYUR PA'I
SEMS DPA'I YON TAN, SKABS 'DIR DNGOS SU BSTAN PA'I LAM SHES KYI
YAN LAG GI MTSAN NYID, DE LA DER GYUR PA'I GEGS MNGON PA'I NGA
RGYAL MNGON 'GYUR PA DANG BRAL BA, BYANG

CHUB TU SEMS BSKYED PA, LAM SHES BSGOM PA'I RTEN RANG BZHIN GNAS
RIGS KYIS KHYAB PA, NYON MONGS GTZO BOR MI SPONG BA'I RANG
BZHIN, SEMS CAN SMIN CING GROL BAR BYED PA'I BYED LAS DANG LNGA
YOD,, ` GSUM PA RTZOD PA SLONG BA LA, KHA CIG,

LAM SHES KYI YAN LAG YIN NA, LAM SHES YIN DGOS PAR THAL, 'PHAGS
LAM GYI YAN LAG YIN NA, 'PHAGS LAM YIN DGOS PA'I PHYIR, ZER NA,
MA KHYAB, KHA CIG, NYAN THOS DGRA BCOM PA'I RTOGS PA SNGON DU
SONG BA'I BYANG SEMS

TSOGS LAM PA'I RGYUD KYI THEG CHEN SEMS BSKYED CHOS CAN, SKABS
'DIR DNGOS SU BSTAN PA'I LAM SHES KYI YAN LAG YIN PAR THAL, LAM
SHES RDZOGS BYED KYI KHYAD PAR DU GYUR PA'I SEMS DPA'I YON TAN
YIN PA'I PHYIR, 'DOD NA, SKABS 'DIR

DNGOS BSTAN BSTAN BYA'I GTZO BO YIN PAR THAL, 'DOD PA'I PHYIR,
ZER NA, MA KHYAB, 'DOD MI NUS TE, DMAN LAM SNGON DU SONG BA'I
SEMS DPA'I YON TAN YIN PA'I PHYIR, KHA CIG, LAM SHES CHOS CAN,
LAM SHES KYI YAN LAG MA YIN

PAR THAL, LAM SHES DANG THA MI DAD YIN PA'I PHYIR, KHYAB STE,
SKYES BU'I YAN LAG YIN NA, SKYES BU DANG THA DAD YIN DGOS PA'I
PHYIR, ZER NA, MA KHYAB SNYAM, KHA CIG, GEGS MNGON PA'I NGA
RGYAL MNGON 'GYUR BA DANG BRAL BA DE, SKABS 'DIR DNGOS

@005B SU BSTAN PA'I LAM SHES KYI YAN LAG YIN PAR THAL, SKABS
'DIR DNGOS SU BSTAN PA'I LAM SHES KYI YAN LAG DE LA DER GYUR
PA'I GEGS MNGON PA'I NGA RGYAL MNGON 'GYUR BA DANG BRAL BA SOGS
LNGA YOD PA'I PHYIR, ZER NA, MA KHYAB BO, ,THEG GSUM RNAM GZHAG
,'DIR THEG PA GSUM

GYI RNAM GZHAG BSHAD PA NI, 'GREL BA LAS, THEG PA GSUM RNAM PAR
GZHAG PA NI DGONGS PA CAN YIN GYI, MTSAN NYID PA NI MA YIN NO
ZHES LUNG LAS 'BYUNG BAS SKYE BO THAMS CAD BLA NA MED PA YANG
DAG PAR RDZOGS PA'I BYANG CHUB KYI MTHAR THUG PA CAN YIN

TE; ZHES PA NAS, LAM SHES PA NYID BSGOM PAR BYA BAS KHYAB PA YIN
NO, ,ZHES GSUNGS, 'DI'I SKABS SU MTHA' DPYAD PA LA GSUM LAS,
DANG PO LA, KHA CIG, NYAN THOS SDE PA YIN NA, MTHAR THUG THEG PA
GSUM DU GRUB PAR 'DOD PAS

KHYAB ZER NA, NYAN THOS PAR 'DA' BA CHOS CAN, DER THAL, DE'I
PHYIR, 'DOD NA, DES MTHAR THUG THEG CHEN GYI THEG PA 'DOD PAR
THAL, 'DOD PA'I DE'I PHYIR, 'DOD MI NUS TE, DES THEG CHEN GYI
BKA' MI 'DOD PA'I PHYIR, KHA CIG, THEG CHEN PA YIN NA, MTHAR

THUG THEG PA GCIG TU GRUB PAR 'DOD PAS KHYAB ZER NA, SLOB DPON
DBYIG GNYEN CHOS CAN, DER THAL, DE'I PHYIR, 'DOD MI NUS TE,
MTHAR THUG THEG PA GSUM DU GRUB PAR 'DOD PA'I PHYIR, KHA CIG,
SEMS TZAM PA YIN NA, MTHAR THUG THEG PA GSUM DU GRUB PAR 'DOD

PAS KHYAB ZER NA, RIGS PA'I RJES 'BRANG GI SEMS TZAM PA CHOS
CAN, DER THAL, DE'I PHYIR, 'DOD NA, MI 'THAD PAR THAL, MTHAR
THUG THEG PA GCIG TU GRUB PAR 'DOD PA'I PHYIR, DER THAL, SEMS
CAN THAMS CAD 'TSANG RGYA BAR 'DOD PA'I PHYIR, DER THAL, DES
GNYEN POS

SPANG DU MI RUNG BA'I SGRIB PA MED PAR 'DOD PA'I PHYIR, DER
THAL, RNAM 'GREL LAS, RGYU YOD PHYIR NA RGYU YI NI, ,GNYEN PO
BSGOM PAS ZAD PHYIR RO, ,ZHES GSUNGS PA'I PHYIR, KHA CIG, LUNG
GI RJES 'BRANG GI SEMS TZAM PAS THEG DMAN DGRA BCOM PA THEG CHEN

@006A *, ,LAM DU 'JUG PA MI SRID PAR 'DOD ZER NA, DE MI 'THAD
PAR THAL, DES LHAG MED MYANG 'DAS LA GNAS PA'I NYAN THOS DGRA
BCOM PA THEG CHEN LAM DU 'JUG PAR MI 'DOD KYANG, YONGS SU 'GYUR
BA PO'I LHAG BCAS MYANG

'DAS LA GNAS PA'I NYAN THOS DGRA BCOM PA THEG CHEN LAM DU 'JUG
PAR 'DOD PA'I PHYIR, DANG PO DER THAL, DES THEG DMAN GYI LHAG
MED MYANG 'DAS KYI TSE RIGS PA RGYUN CHAD DU 'DOD PA'I PHYIR,
DER THAL, BSDU BA LAS, MTSAN MA DANG GNAS NGAN LEN THAMS CAD NAS

THAMS CAD DU RGYUN CHAD CING 'GAG PA'I PHYIR RO, ,ZHES GSUNGS
PA'I PHYIR, PHYI MA DER THAL, DGONGS 'GREL LAS, NYAN THOS BYANG
CHUB TU YONGS SU 'GYUR BA GANG YIN PA DE NI NGAS RNAM GRANGS KYI
BYANG CHUB SEMS DPA' YIN PAR BSTAN TE 'DI LTAR DE NI NYON MONGS
PA'I

SGRIB PA LAS RNAM PAR GROL NAS, DE BZHIN GSHEGS PA RNAMS KYIS
BSKUL NA SHES BYA'I SGRIB PA LAS SEMS RNAM PAR GROL BAR BYED
PA'I PHYIR RO, ,ZHES GSUNGS PA'I PHYIR, KHA CIG ,MTHAR THUG PA'I
THEG PA GSUM GRUB PAR 'DOD NA, MTHAR THUG THEG PA GSUM DU

GRUB PAR 'DOD PAS KHYAB ZER NA, SLOB DPON SENGGE BZANG PO CHOS
CAN, DER THAL, DE'I PHYIR, DER THAL, MTHAR THUG PA'I THEG PA
GSUM YOD PAR 'DOD PA'I GANG ZAG YIN PA'I PHYIR, DER THAL, MTHAR
THUG PA'I THEG PA DU MA YOD PAR 'DOD PA'I GANG ZAG YIN PA'I
PHYIR,

DER THAL, MTHAR THUG PA'I RNAM MKHYEN DU MA YOD PAR 'DOD PA'I
GANG ZAG YIN PA'I PHYIR, 'DOD MI NUS SO, ,KHA CIG, MTHAR THUG
SANGS RGYAS KYI THEG PA GRUB PAR 'DOD NA, MTHAR THUG THEG CHEN
GYI THEG PA GRUB PAR 'DOD PAS KHYAB ZER NA, NYAN THOS BYE BRAG
SMRA

BA CHOS CAN, DER THAL, DE'I PHYIR, 'DOD MI NUS TE, DES THEG CHEN
GYI THEG PA KHAS MI LEN PA'I PHYIR, DER THAL, THEG CHEN KHAS MI
LEN PA'I PHYIR, KHA CIG, SEMS CAN THAMS CAD 'TSANG RGYA BAR LTA
ZHOG, 'TSANG RGYA RUNG TZAM DU YANG SGRUB PAR MI NUS TE,

@006B SEMS CAN THAMS CAD 'TSANG RGYA BA'I RGYU TSOGS GRANGS
TSANG BA'I PHYIR, KHYAB STE, NAS MYUG 'BYUNG RUNG DU SGRUB PA LA
DE'I RGYU TSOGS GRANGS TSANG BA RTAGS SU 'GOD DGOS PA'I PHYIR,
DER THAL, RNAM 'GREL LAS, RGYU TSOGS PA LAS 'BRAS SKYE BA, RJES
SU DPOG

PA GANG YIN PA, ,DON GZHAN LA NI MI LTOS PHYIR, ,DE NI RANG
BZHIN YIN PAR BRJOD, ,CES GSUNGS PA'I PHYIR, ZER NA, 'ON DGUN
DUS KYI ZHING CHOS CAN, NAS MYUG 'BYUNG BA'I RGYU TSOGS GRANGS
TSANG BAR THAL, NAS MYUG 'BYUNG RUNG YIN PA'I PHYIR, KHYAB PA
KHAS,

DER THAL, DPYID DUS SU BAB BA NA DE LA NAS KYI MYU GU 'BYUNG
BA'I PHYIR, 'DOD MI NUS TE, DE LA DROD SOGS KYI RKYEN KHYAD PAR
CAN MA TSANG BA'I PHYIR, 'DIR ZHING DE LA DROD SOGS KYI RKYEN MA
TSANG GSUNG BA NI DON DU MI 'GAL YANG, RE ZHIG DE MI 'THAD PAR
THAL, DE LA DROD SOGS

TSANG BA'I PHYIR, DER THAL, DGUN DUS SU ZHING LA CHU LUNG DROD
SOGS SRID PA'I PHYIR, DER THAL, DE LA NYI MA'I 'OD KYIS DRO BAR
BYAS PA SOGS SRID PA'I PHYIR, ZHES SGRUB RGYU ZHIG KYANG MCHIS
LA, YANG NA, RGYU TSOGS GRANGS MA TSANG YANG TSANG BA SRID CES
BYA'O, ,KHA

CIG, 'TSANG RGYA BA'I DON NI, 'TSANG RGYA BA'I RGYU TSOGS TSANG
BA LA 'JOG ZER NA, NYAN THOS DGRA BCOM PA CHOS CAN, 'TSANG RGYA
BA'I RGYU TSOGS TSANG BAR THAL, 'TSANG RGYA BA'I PHYIR, DER
THAL, SEMS CAN MIN PA'I PHYIR, 'DOD NA, BYANG CHUB TU SEMS
BSKYED

PAR THAL, 'DOD PA DE'I PHYIR, KHA CIG, SEMS CAN THAMS CAD 'TSANG
RGYA YANG 'TSANG RGYA NGES MA YIN TE, DE 'TSANG RGYA BA LA GEGS
SRID PA'I PHYIR, DER THAL, RNAM 'GREL LAS, MA NGES PA NI NYID
YIN TE, ,GEGS BYED PA NI SRID PHYIR RO, ,ZHES GSUNGS PA'I PHYIR,
ZER NA,

SEMS CAN THAMS CAD 'TSANG RGYA NGES YIN PAR THAL, SEMS CAN THAMS
CAD 'TSANG RGYA BAR NGES PA'I PHYIR, DER THAL, SEMS CAN THAMS
CAD 'TSANG RGYA BAR TSAD MAS NGES PA'I PHYIR, DER THAL, SEMS CAN
THAMS CAD 'TSANG RGYA BA'I PHYIR, MA KHYAB NA, KHYOD KYIS

@007A *, ,SEMS CAN THAMS CAD 'TSANG RGYA BAR DAM BCAS PA'I DAM
BCA' DE TSAD MA'I STOBS LAS 'ONGS PA MA YIN PAR THAL, KHYOD KYIS
SEMS CAN THAMS CAD 'TSANG RGYA BAR DAM BCAS PA GANG ZHIG, SEMS
CAN THAMS CAD 'TSANG RGYA BAR

MA NGES PA'I PHYIR, RTAGS KHAS, GZHAN YANG, MDUN GYI SKYES BU
YOD NGES MA YIN PAR THAL, DE YOD PA LA GEGS SRID PA'I PHYIR, DER
THAL, DE 'JOMS BYED KYI 'CHI BA SOGS YOD PA'I PHYIR, GZHAN YANG,
BYANG SEMS 'PHAGS PA 'TSANG RGYA NGES MA YIN PAR

THAL, DE 'TSANG RGYA BA LA GEGS SRID PA'I PHYIR, DER THAL, DE LA
SHES SGRIB KYI GEGS DANG BCAS PA'I PHYIR, 'DOD MI NUS SO, ,KHA
CIG, SEMS CAN SEMS CAN SANGS RGYAS PA'I DUS SU SANGS RGYAS
KYANG, SEMS CAN SANGS RGYAS PA'I DUS SU SEMS CAN SANGS MA RGYAS
TE,

SEMS CAN SANGS RGYAS PA'I DUS SU SEMS CAN MED PA'I PHYIR, ZER
NA, 'O NA, SEMS CAN SEMS CAN SANGS RGYAS PA'I DUS SU YOD PAR
THAL, SEMS CAN SEMS CAN SANGS RGYAS PA'I DUS SU SANGS RGYAS PA
GANG ZHIG, KHYOD KYI DAM BCA' 'THAD PA'I PHYIR, 'DOD NA, SEMS
CAN

CHOS CAN, KHYOD RANG NYID SANGS RGYAS PA'I DUS SU MED PAR THAL,
KHYOD SEMS CAN YIN PA'I PHYIR, KHYAB STE, TSE 'DI'I SKYES BU
SKYE BA PHYI MAR MED PA'I PHYIR, MA GRUB NA, TSE 'DI'I SKYES BU
MA SHI BAR PHYI MAR SKYE BAR THAL LO, ,GZHAN YANG, SEMS CAN
SANGS RGYAS

PA'I DUS SU SEMS CAN SANGS RGYAS PAR THAL, SEMS CAN MED PA'I DUS
SU SEMS CAN MED PA'I PHYIR, DER THAL, SEMS CAN ZHIG PA'I DUS SU
SEMS CAN ZHIG PA'I PHYIR, DER THAL, DNGOS PO ZHIG PA'I DUS SU
DNGOS PO ZHIG PA'I PHYIR, MA GRUB NA, DNGOS

PO ZHIG PA'I TSE DE MA ZHIG PAR 'DOD RIGS PAR THAL, DNGOS PO
ZHIG PA'I DUS SRID PA GANG ZHIG, DNGOS PO ZHIG PA'I TSE DNGOS PO
ZHIG PA MA YIN PA'I PHYIR, PHYI MA KHAS, DANG PO MA GRUB NA,
DNGOS PO CHOS CAN, KHYOD ZHIG PA'I DUS SRID PAR THAL,

@007B KHYOD 'DUS BYAS YIN PA'I PHYIR, 'DOD NA, DNGOS PO MED PA'I
DUS SU DE YOD PAR THAL LO, ,KHA CIG, SEMS CAN SANGS RGYAS PA'I
TSE SEMS CAN SANGS RGYAS KYANG, DE'I TSE DE SANGS RGYAS 'PHAGS
PA MA YIN TE, DE'I DUS SU SANGS RGYAS 'PHAGS PA YIN NA, DE'I TSE
GANG ZAG YIN

DGOS, DE YIN NA, DE'I TSE YOD DGOS PA'I PHYIR, ZER NA, DE MI
'THAD PAR THAL, SEMS CAN SANGS RGYAS PA'I DUS SU DE SANGS RGYAS
'PHAGS PAR GYUR ZIN PA'I PHYIR, DER THAL, SEMS CAN SANGS RGYAS
'PHAGS PAR GYUR PA'I DUS SRID PA'I PHYIR, DER THAL, SANGS

RGYAS 'PHAGS PA DE SEMS CAN DU GYUR MYONG BA'I PHYIR, MA GRUB
NA, SANGS RGYAS 'PHAGS PA CHOS CAN, SEMS CAN DU GYUR MYONG BAR
THAL, SANGS RGYAS 'PHAGS PA YIN PA'I PHYIR, GZHAN YANG, KHYOD
KYI DE MI 'THAD PAR THAL, SPYIR SANGS RGYAS 'PHAGS PA YIN NA,

YOD DGOS KYANG, DUS DER SANGS RGYAS 'PHAGS PA YIN NA DUS DER YOD
MI DGOS PA'I PHYIR, DER THAL, SPYIR SKYE BZHIN PA YIN NA, YOD
DGOS KYANG, DUS 'GA' ZHIG GI TSE SKYE BZHIN PA YIN NA, DUS DER
YOD MI DGOS PA'I PHYIR, MA GRUB NA, MYU GU CHOS CAN, RANG GI

SA BON GYI DUS SU YOD PAR THAL, DE'I DUS SU SKYE BZHIN PA YIN
PA'I PHYIR, 'KHOR GSUM, GZHAN YANG, BYANG SEMS TSOGS LAM PA
SANGS RGYAS 'PHAGS PAR 'GYUR BA MI SRID PAR THAL, DE DER 'GYUR
BA'I DUS MI SRID PA'I PHYIR, DER THAL, DE DER GYUR BA'I DUS MI

SRID PA'I PHYIR, DER THAL, BYANG SEMS TSOGS LAM PA SANGS RGYAS
PA'I DUS SU DE SANGS RGYAS 'PHAGS PAR MA GYUR PA'I PHYIR, DER
THAL, DE SANGS RGYAS PA'I DUS SU DE SANGS RGYAS 'PHAGS PA MA YIN
PA'I PHYIR, RTAGS KHAS, 'DOD NA, DE CHOS CAN, KHYOD SANGS RGYAS
'PHAGS

PAR 'GYUR PA'I DUS SRID PAR THAL, KHYOD SEMS CAN YIN PA'I PHYIR,
GZHAN YANG, BYANG SEMS TSOGS LAM PA SANGS RGYAS PA'I DUS SU YOD
PAR THAL, DE SANGS RGYAS PA'I DUS SU DE SANGS RGYAS PA'I PHYIR,
KHYAB STE, SANGS RGYAS YIN NA, YOD DGOS PA'I PHYIR, ZER NA, MA
KHYAB, 'O NA,

@008A *, ,SEMS CAN SANGS RGYAS PA'I TSE SANGS RGYAS 'PHAGS PA
YIN KYANG DE DE'I TSE YOD MI DGOS PAR THAL, DAM BCA' 'THAD PA'I
PHYIR, 'DOD NA, 'GAL LO, ,KHA CIG ,'KHOR BA LA THOG MA'I MTHA'
YOD ZER NA, DE MED PAR THAL, RIG

PA LA THOG MA'I MTHA' MED PA'I PHYIR, DER THAL, RIG PA YIN NA,
RANG GI NYER LEN DU GYUR BA'I RIG PA SNGA MA LAS BYUNG BAS KHYAB
PA'I PHYIR, DER THAL, RNAM 'GREL LAS, RNAM SHES MIN PAS RNAM
SHES KYI, ,NYER LEN MI BYED PHYIR YANG 'GRUB, ,CES GSUNGS PA'I
PHYIR, GZHAN

YANG, 'KHOR BA LA THOG MA'I MTHA' MED PAR THAL, SA BON LA THOG
THOG MA'I MTHA' MED PA'I PHYIR, DER THAL, BZHI BRGYA PA LAS, JI
LTAR SA BON MTHA' MTHONG ZHING, ,DE LA THOG MA YOD MIN TE, ,ZHES
GSUNGS PA'I PHYIR, KHA CIG, 'KHOR BA LA PHYI MTHA' MED ZER NA,
DE YOD

PAR THAL, 'KHOR BA'I RTZA BA LA PHYI MTHA' YOD PA'I PHYIR, DER
THAL, 'KHOR BA'I RTZA BAR GYUR PA'I BDAG 'DZIN LA PHYI MTHA' YOD
PA'I PHYIR, DER THAL, DE 'JOMS BYED KYI GNYEN PO STOBS LDAN YOD
PA'I PHYIR, KHA CIG, 'KHOR BA'I PHYI MTHA' YOD KYANG,

'KHOR BA'I MTHA' MED ZER NA, DE MI 'THAD PAR THAL, 'KHOR BA LA
PHYI MTHA' YOD PAS 'KHOR BA'I MTHA' YOD PA'I GO CHOD PA'I PHYIR,
DER THAL, 'KHOR BA'I PHYI MTHA' SPANGS PAS, 'KHOR BA SPANG BAR
'JOG RIGS PA'I PHYIR, KHA CIG, 'KHOR

BA'I SEMS CAN GYI GRANGS LA MTHA' YOD ZER NA, DE MED PAR THAL,
NAM MKHAS GAR KHYAB SEMS GYIS KHYAB PA'I PHYIR, DER THAL, MDO
LAS NAM MKHA'I MTHAR THUG GYUR PA JI TZAM PA, ,SEMS CAN MA LUS
MTHA' YANG DE BZHIN TE, ,ZHES

PA'I PHYIR, KHA CIG, 'KHOR BA'I SEMS CAN RGYUN CHAD PA SRID ZER
NA, DE MI SRID PAR THAL, SEMS CAN RGYUN CHAD PA'I DUS MI SRID
PA'I PHYIR, DER THAL, SEMS CAN SANGS RGYAS PA'I SANGS RGYAS
'PHAGS PA DE SEMS CAN GYI RGYUN YIN PA'I PHYIR,

@008B DER THAL, DE DE'I PHYI RGYUN YIN PA'I PHYIR, KHA CIG, THEG
DMAN DGRA BCOM PA THEG CHEN LAM DU 'JUG PA'I TSES BRGYAD PA NAS
'JUG ZER NA, DE MI 'THAD PAR THAL, DE THEG CHEN LAM DU 'JUG PA
DE'I TSE THEG CHEN TSOGS LAM NAS 'JUG DGOS PA'I 

PHYIR, DER THAL, THEG CHEN SEMS BSKYED RGYAD LA SKYES PA DANG
THEG CHEN LAM DU GEGS PA DUS MNYAM PA'I PHYIR, DER THAL, THEG
CHEN SEMS BSKYED DE THEG CHEN LAM GYI 'JUG GYI 'JUG SGO YIN PA'I
PHYIR, KHA CIG, RNAM BSHAD LAS, NYAN RANG DGRA BCOM PA THEG

CHEN LAM DU 'JUG PA'I TSES BDUN PA MAN CHAD NAS 'JUG PAR 'DOD
PA'I PHYOGS SLA SMRA BA PO YOD PAR GSUNGS PA'I DON, SA BDUN PA
KHO NA NAS 'JUG PAR 'DOD PA LA BYED ZER NA, DE MI 'THAD PAR
THAL, DE'I DO NAS BRGYAD PA NAS KYANG 'JUG PAR 'DOD PA'I

DEN DU BYED DGOS PA'I PHYIR, DER THAL, DE LTAR DGONGS 'GREL GYI
'GREL CHEN RGYA NAG MA LAS BSHAD PAR GSER PHRENG LAS GSUNGS PA'I
PHYIR, DER THAL, GSER PHRENG LAS, SA BRGYAD PA NAS 'JUG PAR
BSHAD KYANG TSOGS LAM NAS 'JUG PA 'THAD, CES

GSUNGS PA'I PHYIR, DE LA KHO NA RE, NYAN RANG DGRA BCOM PA THEG
CHEN LAM DU 'JUG PA'I TSES BDUN PA NAS 'JUG GO ZER NA, DE YANG
MI 'THAD PAR THAL, DE LTAR NA, DMAN LAM SNGON DU MA SONG BA'I
BYANG CHUB SEMS DPA' DANG BRNON LAS, DMAN LAM SNGON

SONG GI BYANG SEMS RNAMS 'TSANG RGYA BAR MYUR BAR 'DOD DGOS PA'I
SKYON YOD PA'I PHYIR, DER THAL, NYAN THOS KYI BYANG CHUB MYUNG
NA TSE GSUM LA THOB NUS, THEG CHEN GYI RIGS CAN DBANG PO RNON PO
'TSANG RGYA BA LA YANG GRANGS MED GSUM DU TSOGS GSOG PAR BYED
DGOS PA

GANG ZHIG, KHYOD LTAR NA, NYAN RANG DGRA BCOM GYI RTOGS PA SNGON
DU SONG BA'I BYANG SEMS DES GRANGS MED GSUM DU TSOGS MA BSAGS
PAR 'TSANG RGYA BAR 'GYUR BA'I PHYIR, PHYI MA DER THAL, THEG
DMAN DGRA BCOM GYI RTOGS PA SNGON DU SONG BA'I BYANG SEMS DAS
GRANGS

@009A *, ,MED DANG BAR GNYIS KYI TSOGS MA BSAGS PAR SANGS RGYAS
PA'I PHYIR, DER THAL, GRANGS MED GSUM GYI TSOGS GSOG TSUL NI,
TSOGS SBYOR GYI SKABS SU GRANGS MED DANG PO DANG, MA DAG SA BDUN
GYI SKABS SU GRANGS MED GNYIS PA DANG,

DAG PAS GSUM DU GRANGS MED GSUM PA'I TSOGS GSOG DGOS PA GANG
ZHIG, THEG DMAN DGRA BCOM GYIS GRANGS MED DANG PO DANG PAR PA'I
NGOS SKAL GYI TSOGS MA BSAGS PAR SA BDUN PA DANG BRGYAD PA GANG
RUNG NAS THEG CHEN LAM DU 'JUG PA'I PHYIR, PHYI MA DER

THAL, DE SA BDUN PA NAS THEG CHEN LAM DU GSAR DU 'JUG PA GANG
ZHIG, DE'I SNGON DU THEG DMAN LAM GYI GNAS SKABS SU GRANGS MED
DANG BAR GNYIS KYI STOGS MA BSAGS PA'I PHYIR, DANG PO KHAS, PHYI
MA DER THAL, GRANGS MED DANG PO'I TSOGS KYI 'GO

THEG CHEN TSOGS LAM NAS RTZOM PAR 'JOG PA'I PHYIR, KHO NA RE,
THEG DMAN DGRA BCOM GYI RTOGS PA SNGON DU SONG BA'I BYANG SEMS
DE, 'TSANG RGYA BA NI DMAN LAM SNGON DU MA SONG BA'I BYANG SEMS
LAS MYUR BAS KYON MED CE NA, DE MI 'THAD PAR THAL, DE DANG DMAN

LAM SNGON DU SONG MA SONG GI BYANG SEMS GNYIS RDZOGS BYANG MNGON
DU BYED PA LA DMAN LAM SNGON DU MA SONG BA DE MYUR LA CIG SHOS
BUL BA'I PHYIR, DER THAL, MDO SDE RGYAN LAS, MYA NGAN LA MNGON
DGA'I PHYIR, ,RTOGS PA BUL BA NYID DU 'DOD, ,CES

GSUNGS PA'I PHYIR, KHA CIG, THEG DMAN DGRA BCOM PA'I RTOGS PA
SNGON DU SONG BA'I BYANG SEMS TSOGS LAM PA DE, THEG CHEN SO SKYE
MA YIN ZER NA, DE YIN PAR THAL, THEG CHEN TSOGS LAM PA DANG THEG
CHEN SBYOR LAM PA GANG RUNG YIN PA'I PHYIR, KHYAB STE, THEG CHEN

GYI 'PHAGS LAM THOB PA DANG THEG CHEN GYI MTHONG LAM THOB PA DUS
MNYAM PA'I PHYIR, KHA CIG, DE SO SKYE YIN ZER NA, DE MI 'THAD
PAR THAL, DE 'PHAGS PA YIN PA'I PHYIR, DER THAL, 'PHAGS LAM THOB
PA'I GANG ZAG YIN PA'I PHYIR, DER THAL, THEG DMAN GYI

@009B 'PHAGS LAM THOB PA'I GANG ZAG YIN PA'I PHYIR, KHA CIG, DE
TSOGS LAM PA MA YIN ZER NA, RE ZHIG DE MI 'THAD PAR THAL, DE
TSOGS LAM PA YIN PA'I PHYIR, DER THAL, DE THEG CHEN TSOGS LAM PA
YIN PA'I PHYIR, KHA CIG MA KHYAB ZER NA, KHYAD PAR THAL, THEG
CHEN

MTHONG LAM PA YI NA, MTHONG LAM PA YIN DGOS, THEG CHEN SGOM LAM
PA YIN NA, SGOM LAM PA YIN DGOS PA'I PHYIR, KHA CIG NA RE, DE
THEG CHEN 'PHAGS PA YIN ZER NA, DE MI 'THAD PAR THAL, DES THEG
CHEN GYI MTHONG LAM MA THOB PA'I PHYIR, KHA CIG, DE THEG CHEN

DGRA BCOM PA YIN ZER NA, DE YANG MI 'THAD PAR THAL, THEG CHEN
DGRA BCOM PA YIN NA SANGS RGYAS YIN DGOS PA'I PHYIR, KHA CIG, DE
THEG CHEN PAR GYUR PA'I DGRA BCOM PA MA YIN ZER NA, DE YIN PAR
THAL, DE THEG CHEN PA YANG YIN DGRA BCOM PA YANG YIN PA'I GZHI

MTHUN PA YIN PA'I PHYIR, DER THAL, THEG CHEN BA GANG ZHIG, DGRA
BCOM PA YIN PA'I PHYIR, DANG PO DER THAL, BYANG SEMS YIN PA'I
PHYIR, PHYI MA MA GRUB NA, DE DGRA BCOM PA'I RTOGS PA LAS NYAMS
PAR THAL, MA GRUB PA DE'I PHYIR, 'DOD MI NUS TE,

BDAG 'DZIN SA BON DANG BCAS PA SPANGS PA'I GANG ZAG YIN PA'I
PHYIR, KHYAB STE, RNAM 'GREL LAS, BDAG LTA'I SA BON SPANGS PA'I
PHYIR, ,SLAR MI GSHEGS PA NYID YIN NO, ,ZHES GSUNGS PA'I PHYIR,
KHA CIG, THEG DMAN DGRA BCOM PA'I RTOGS PA SNGON DU SONG

BA'I BYANG SEMS TSOGS LAM PA DE, 'PHAGS PA PHUNG GSUM PA MA YIN
ZER NA, DE YIN PAR THAL, DE 'PHAGS PA GANG ZHIG, THEG CHEN
'PHAGS PA YANG MIN, THEG DMAN 'PHAGS PA YANG MA YIN PA'I PHYIR,
MA KHYAB NA, KHYAB PAR THAL, RTAG MI RTAG GANG RUNG MA YIN

PA'I CHOS ZHIG YOD NA, DE GNYIS GANG RUNG MA YIN PA'I PHUNG GSUM
PA YOD DGOS PA'I PHYIR, DER THAL, KA BUM GANG RUNG MA YIN PA'I
CHOS YOD NA, DE GANG RUNG MA YIN PA'I LUNG GSUM PA YOD DGOS PA'I
PHYIR, GZHAN YANG, DE 'PHAGS PA PHUNG GSUM PA YIN PAR

@010A *, ,THAL, DE'I RGYUD KYI 'GOG BDEN DE 'GOG BDEN PHUNG GSUM
PA YIN PA'I PHYIR DANG, DE'I RGYUD KYI LAM BDEN DE LAM BDEN
PHUNG GSUM PA YIN PA'I PHYIR, DANG PO DER THAL, DE THEG CHEN GYI
'GOG BDEN YANG MA YIN, THEG

DMAN GYI DE YANG MA YIN PA'I PHYIR, DANG PO DER THAL, RANG THOB
BYED KYI THEG CHEN GYI LAM BDEN SNGON DU MA SONG BA'I PHYIR, DER
THAL, RANG THOB BYED KYI THEG CHEN GYI 'PHAGS LAM SNGON DU MA
SONG BA'I PHYIR, DER THAL, DE RGYUD LA LDAN PA'I BYANG SEMS DES
THEG

CHEN GYI 'PHAGS LAM MA THOB PA'I PHYIR, GNYIS PA, DE THEG DMAN
GYI 'GOG BDEN MA YIN PAR THAL, THEG DMAN PA'I RGYUD KYI YON TAN
MA YIN PA'I PHYIR, DER THAL, THEG CHEN PA'I RGYUD KYI YON TAN
YIN PA'I PHYIR, GONG GI PHYI MA DER THAL, DE THEG CHEN GYI LAM
BDEN

YANG MA YIN, THEG DMAN GYI LAM BDEN YANG MA YIN, DANG PO DER
THAL, DES THEG CHEN GYI 'PHAGS LAM MA THOB PA'I PHYIR, PHYI MA
DER THAL, SEMS DPA'I YE SHES YIN PA'I PHYIR, KHA CIG, NYAN THOS
DGRA BCOM PA'I RTOGS PA SNGON DU SONG BA'I

RANG RGYAL 'PHAGS PA YOD ZER NA, DE MED PAR THAL, NYAN RANG
GNYIS KYIS RANG DON DU SDUG KUN NYE BAR ZHI BA'I MYANG 'DAS GTZO
BOR DON DU GNYER BAR MTSUNGS PA GANG ZHIG, NYAN RANG DGRA BCOM
GNYIS KYIS KYANG NYON MONGS SPANGS PA'I SPANGS PA THOB PAR
MTSUNGS

PA'I PHYIR, KHA CIG, NYAN THOS RANG RGYAL LAM DU 'JUG PA MED ZER
NA, DE YOD PAR THAL, NYAN THOS SO SKYE TZAM DU MA ZAD NYAN THOS
'PHAGS PA YANG RANG RGYAL LAM DU 'JUG PA YOD PA'I PHYIR, DER
THAL, SPANGS CIG CHAR BA'I RGYUN ZHUGS RANG RGYAL

LAM DU 'JUG PA YOD PA'I PHYIR, KHA CIG, NYAN THOS 'PHAGS PA'I
RTOGS PA SNGON DU SONG BA'I RANG RGYAL TSOGS LAM PA DE THEG DMAN
SO SKYE YIN ZER NA, DE MI 'THAD PAR THAL, DE THEG DMAN 'PHAGS PA
YIN PA'I PHYIR, DER THAL, DE THEG

@010B DMAN 'PHAGS PA'I GO 'PHANG THOB PA'I GANG ZAG YIN PA'I
PHYIR, KHO NA RE, DE THEG DMAN SO SKYE YIN TE, THEG DMAN DGRA
BCOM GYI RTOGS PA SNGON DU SONG BA'I BYANG SEMS TSOGS LAM PA
THEG CHEN SO SKYE YIN PA'I PHYIR, ZER NA, DE GNYIS MI MTSUNGS
SO, ,

GNYIS PA RANG LUGS LA GSUM, THEG PA GSUM GYI RNAM GZHAG BSHAD
PA, 'KHOR BA LA MTHA' YOD MED BSGRUB PA, THEG DMAN DGRA BCOM
THEG CHEN DU 'JUG PA'I DUS BSTAN PA'O, ,DANG PO LA GNYIS, MTHUR
THUG THEG PA GSUM DU GRUB PAR 'DOD

PA'I LUGS BSHAD PA DANG, GCIG TU GRUB PAR 'DOD PA'I TSUL RNAM
PAR GZHAG PA'O, ,DANG PO NI, LUNG GI RJES SU 'BRANG BA'I SEMS
TZAM PAS, YUM GYI MDO LAS, GANG YANG DAG PAR SKYON MED PA LA
ZHUGS PAR GYUR PA DE DAG LA NI BLA NA MED PA YANG DAG PAR RDZOGS

PA'I BYANG CHUB SEMS BSKYED PA'I MTHU MED DO, ,DE CI'I PHYIR ZHE
NA, DE DAG GIS 'KHOR BA'I RGYUN GYI MTSAMS BCAD PA'I PHYIR RO,
,ZHES PA DANG, DGONGS 'GREL LAS, NYAN THOS KYI RIGS KYI GANG ZAG
ZHI BA BGROD PA GCIG PU PA NI SANGS RGYAS THAMS CAD BRTZON PA
DANG

LDAN PAR GYUR KYANG BYANG CHUB KYI SNYING PO LA BZHAG STE, BLA
NA MED PAR YANG DAG PAR RDZOGS PA'I BYANG CHUB TU SEMS BSKYED
PA'I MTHU MED DE, ,DE CI'I PHYIR ZHE NA, 'DI LTAR DE NI SNYING
RJE SHIN TU CHUNG BA DANG, 'KHOR BA'I SDUG BSNGAL GYIS SHIN TU
'JIGS PA'I PHYIR

DANG, RANG BZHIN GYI RIGS DMAN PA KHO NA'O, ,ZHES DANG, BLO GROS
MI ZAD PAS BSTAN PA'I MDO LAS KYANG, GSUM PO 'DI DAG NI NGES PAR
'BYIN PAR BYED PA'I PHYIR THEG PA YIN NO, ,'DI LTA STE, NYAN
THOS KYI THEG PA DANG RANGS SANGS RGYAS KYI THEG PA DANG THEG PA

CHEN PO'O, ,ZHES PA DANG, LANG GSHEGS LAS, LHA'I THEG DANG
TSANGS PA'I THEG ,DE BZHIN DU NI NYAN THOS DANG, ,DE BZHIN
GSHEGS DANG RANG RGYAL GYI, ,THEG PA 'DI DAG NGAS BSHAD DO,
,ZHES PA'I MDO RNAMS LA BRTEN NAS MTHAR THUG THEG PA GSUM DU
GRUB

@011A *, ,PAR 'DOD DE, DE LTAR 'DOD PA'I RGYU MTSAN YANG, LUNG
GI GTZO BO MDO SDE DGONGS 'GREL LA BRTEN NAS GZHAN DBANG DANG
YONGS GRUB GNYIS SO SO NAS DON DAM PAR GRUB PAS, SEMS CAN GYI
RGYUD LA KHAMS MI 'DRA BA

BDEN GRUB GSUM DANG, DE LAS GNAS SKABS MOS PA MI 'DRA BA BDEN
GRUB GSUM DANG, DE LAS 'BRAS BU BYANG CHUB MI 'DRA BA BDEN
GRUB GSUM SO SOR THOB PAR 'DOD PA'I RGYU MTSAN GYIS YIN LA,
LUGS 'DI LA SANGS RGYA MI SRID PA'I SEMS

CAN YOD PAR BZHED DO, ,'ON KYANG MTHAR THUG THEG PA GCIG TU
GRUB PAR MDO LAS GSUNGS PA DANG MI 'GAL TE, DGONGS GZHI DGONGS
PA DNGOS LA GNOD BYED GSUM GYI SGO NAS DRANG DON DU 'GREL BA'I
PHYIR, DE'I DGONGS GZHI YOD DE, BGROD BYA'I

THEG PA GSUM GYI CHOS DBYINGS NAM MKHA' LTAR RIGS THA DAD PA
MED PA DANG, BGROD PA PO'I THEG PA GSUM GYI GANG ZAG GIS BDAG
MED RTOGS PA YOD PAR MTSUNGS PA DANG, SDUG KUN SPANGS PA'I
RNAM GROL LAM YOD PAR MTSUNGS PA DANG, NYAN THOS KHA

CIG 'TSANG RGYA BAS RIGS THA DAD PA GNYIS KYANG LAM GCIG TU
'JUG PA YOD PAR MTSUNGS PA DANG, DE BZHIN GSHEGS PAS SNGON
BDAG GIS BYANG SEMS KYI SPYOD PA SPYAD PAS SANGS RGYAS SO
SNYAM DU DGONGS PA BZHIN DU, NYAN RANG 'GA' ZHIG THEG CHEN DU
ZHUGS NAS PHYIR

LHUNG STE DMAN PA'I BYANG CHUB MNGON DU BYAS PA'I TSE SANGS
RGYAS KYI MTHUS BDAG GIS SNGON BYANG SEMS KYI SPYOD PA SPYAD
PAS 'TSANG RGYA'O SNYAM PA'I BSAM PA MTSUNGS PA THANG CIG TZAM
RNYED PA SRID PA DANG, SPRUL PA'I NYAN THOS GDUL BYA'I DON DU
LAN DU MAR NYAN THOS KYI THEG

PAS MYA NGAN LAS 'DA' TSUL BSTAN PA DANG, MTHAR THUG PA'I THEG
PA NI SANGS RGYAS KYI THEG PA LAS GZHAN MED PA STE DGONGS GZHI
DE BDUN LA DGONGS PA'I PHYIR TE, MDO SDE RGYAN LAS, CHOS DANG
BDAG MED RNAM GROL RNAMS, ,MTSUNGS PHYIR RIGS NI THA DAD
PHYIR, ,

@011B BSAM GNYIS THOB PHYIR SPRUL PA'I PHYIR, ,MTHAR THUG
PHYIR NA THEG GCIG NYID, ,CES GSUNGS PA'I PHYIR, DGOS PA YOD
DE, THEG DMAN DU RIGS MA NGES PA KHA CIG THEG CHEN DU DRANG
BAR BYA BA DANG, THEG CHEN DU RIGS MA NGES PA KHA CIG THEG
DMAN LAM DU MI LTUNG

BAR BYA BA'I CHED YIN PA'I PHYIR TE, DE NYID LAS, KHA CIG DAG
NI DRANG PHYIR DANG, ,GZHAN DAG RJES SU BZUNG BA'I PHYIR,
,RDZOGS PA'I SANGS RGYAS RNAMS KYIS NI, ,MA NGES RNAMS LA THEG
GCIG BSTAN, ,ZHES GSUNGS PA'I PHYIR, DNGOS LA GNOD BYED YOD DE
MDO SDE

DGONGS 'GREL LA SOGS PA'I LUNG DANG, GZHAN DBANG DANG YONGS
GRUB GNYIS SO SOR BDEN GRUB TU SGRUB PA'I RIGS PAS GNOD PA'I
PHYIR, ZHES 'DOD DO,, ` GNYIS PA LA MTHAR THUG THEG PA GCIG TU
GRUB PAR 'DOD PA'I TSUL RNAM PAR GZHAG PA NI, LANG KAR GSHEGS

PA LAS, BLO GROS CHEN PO NYAN THOS KYI THEG PA RNAMS NI NYAN
THOS KYI THEG PAS RNAM PAR GROL BA MA YIN GYI 'ON KYANG DE DAG
NI THEG PA CHEN PO'I MTHAR THUG PA'O, ,ZHES PA DANG, DAM CHOS
PAD DKAR LAS, SH'A RI'I BU DE BZHIN GSHEGS PA LA RDZUN GSUNG
PA MI 'DA'

'O; ;SH'A RI'I BU THEG PA NI GCIG KHO NAR ZAD DE, 'DI LTA STE
SANGS RGYAS KYI THEG PA'O, ,ZHES PA DANG, DRANG SRONG CHEN POS
THEG PA GSUM BSTAN PA, ,RNAM 'DREN RNAMS KYI THABS LA MKHAS PA
STE, ,THEG PA GCIG STE GNYIS SU YOD MA YIN, ,BSTI BA'I DON DU
THEG

PA GSUM BSTAN TO, ,ZHES PA DANG, DPAL PHRENG GI MDO LAS, YONGS
SU MYA NGAN LAS 'DAS PA ZHES BYA BA 'DI NI DE BZHIN GSHEGS PA
RNAMS KYI THABS MKHAS PA'O, ,ZHES SOGS LUNG DU MA LA BRTEN
NAS, DBU MA PAS MTHAR THUG THEG PA GCIG TU GRUB PAR

BZHED LA, DE LTAR NA'ANG MTHAR THUG THEG PA GSUM DU GRUB PAR
STON PA'I MDO DANG MI 'GAL TE, DGONGS GZHI DGOS PA DNGOS LA
GNOD BYED GSUM GYIS DRANG DON DU 'GREL BA'I PHYIR, DGONGS GZHI
YOD DE, GNAS SKABS THEG PA SO SOR RIGS NGES PA GSUM YOD PA LA
DGONGS

@012A *, ,PA'I PHYIR, DGOS PA YOD DE, DED DPON THABS MKHAS PAS
LAM RING POS DUB PA'I 'GRON PO DBUGS DBYUNG BA'I CHED DU RGYA
MTSO'I GLING DU GRONG KHYER SPRUL NAS RIN PO CHE'I GLING DU
PHYIN PA'I THABS BYED PA LTAR, 'KHOR BA'I LAM

GYIS DU BSTE DANG POR THEG CHEN LAM DU 'JUG MI 'DOD PA 'GA' ZHIG
DMAN PA'I MYANG 'DAS SU 'KHRID PA DANG, KHYAD PAR SEMS TZAM PA'I
RIGS CAN RJES SU BZUNG BA'I CHED YIN PA'I PHYIR, DNGOS LA GNOD BYED
YOD DE, SNGAR BSHAD PA'I LUNG DE RNAMS DANG,

GZHAN YANG LUNG DU MA DANG, RIGS PA DU MAS KYANG GNOD PA'I
PHYIR, RIGS PAS GNOD PA'I TSUL YOD DE, SEMS CAN THAMS CAD KYI
SEMS DON DAM PAR RANG BZHIN GYIS MED CING, DRI MA GLO BUR BA
'BRAL RUNG DU GNAS PA DANG, CHAGS SOGS NYON

MONGS KYI RTZA BA PHUNG SOGS BDEN PAR 'DZIN PA'I BDEN 'DZIN DE
NYID, THAG KHRA LA SBRUL DU 'DZIN PA'I BLO LTAR RTZA BA MI
BRTAN PA'I PHYIR, DE LTAR YANG RGYUD BLA'I 'GREL PAR, RANG
BZHIN GYIS RNAM PAR DAG PA'I RIGS YOD PA'I PHYIR 'GA' YANG

GTAN RNAM PAR DAG PAR MI 'GYUR BA NI 'OS PA MA YIN TE, THOG
MED GYUR KYANG THA MA DANG LDAN PA, ,RANG BZHIN GYIS DAG RTAG
PA'I CHOS CAN PHYIR, ,THOG MED SBUBS KYI PHYI SGRIB MI MTHONG
STE, ,JI LTAR GSER GYI GZUGS NI SGRIB PA BZHIN, ,ZHES

GSUNGS PA'I PHYIR, 'KHOR MTHA' LA DPYAD PA, GNYIS PA 'KHOR BA
LA MTHA' YOD MED LA GNYIS, YOD PAR 'DOD PA'I LUGS DANG, MED
PAR 'DOD PA'I LUGS SO, ,DANG PO LA GNYIS, LUNG DANG RIGS PA'O,
,DANG PO NI 'KHOR BA LA MTHA' YOD DE, MTHAR THUG THEG

PA GCIG DANG SEMS CAN THAMS CAD 'TSANG RGYA BAR BSHAD PA'I
LUNG RNAMS DANG, GZHAN YANG RIGS PA DANG 'BREL BA'I LUNG NI,
JI SKAD DU, JI LTAR SA BON MTHA' MTHONG ZHING, ,ZHES SOGS
DANG, YANG, SA BON THOG MTHA' YOD MIN KYANG, ,MES

@012B BSREG PA NA PHYI MTHA' MTHONG, ,DE BZHIN 'KHOR BA THOG
MED KYANG, ,BDAG MED MTHONG BAS PHYI MTHA' MTHONG, ,ZHES SOGS
KYIS GRUB PA'I PHYIR, RIGS PAS GRUB STE, SEMS CAN THAMS CAD
'TSANG RGYA NGES YIN PA'I PHYIR TE, DE THAMS CAD KYI RGYUD LA

SANGS RGYAS KYI RIGS KYIS KHYAB PA'I PHYIR DANG, DRI MA GLO
BUR BA YIN PA'I PHYIR, GZHAN YANG, 'KHOR BA LA MTHA' YOD DE,
'KHOR BA LA PHYI MTHA' YOD PA'I PHYIR, DER THAL, 'KHOR BA'I
RTZA BAR GYUR BA'I BDAG 'DZIN 'JOMS PA'I GNYEN PO BDAG

MED MNGON SUM DU RTOGS PA'I SHES RAB YOD PA'I PHYIR, DER THAL,
RGYAN SNANG LAS, 'KHOR BA YANG BDAG MED PA LA SOGS PA'I GNYEN
PO'I PHYOGS MNGON DU GYUR PA NA 'GRIB PA'I CHOS CAN YIN NO,
,ZHES BYA BA'I RANG BZHIN GYI GTAN TSIGS KYI STOBS

KYIS 'KHOR BA RGYUN CHAD PA YIN NO, ,ZHES GSUNGS PA'I PHYIR
DANG, GZHAN YANG, RNAM 'GREL LAS, 'GRIB DANG PHUL BYUNG BSTEN
PA KUN, ,MI MTHUN PHYOGS DANG BCAS NYID PHYIR, ,DE GOMS PA LAS
BDAG 'GYUR BAS, ,LA LAR ZAG PA ZAD PAR

'GYUR, ,ZHES GSUNGS PA'I PHYIR, TSUL 'DI NI, AA BHY'E KA RA
SOGS MKHAS GRUB DU MA DANG, KHYAD PAR RGYAL TSAB THAMS CAD
MKHYEN PAS BZHED LA, DE YANG SEMS CAN THAMS CAD 'TSANG RGYA
BAS 'KHOR BA STONG PA'I DUS BRTAG PA MTHA' BZUNG TZAM DU YOD
PA LA

DGONGS BAR GSAL LO, ,DES NA SEMS CAN THAMS CAD 'TSANG RGYA BAR
SGRUB PA'I RIGS PA YANG 'DIR 'DUS PA YIN TE, SEMS CAN THAMS
CAD 'TSANG RGYAN 'KHOR BA MTHA' YOD DGOS PAR GRUB PA'I PHYIR
TE, RNAM BSHAD LAS, KHA CIG 'KHOR BA LA PHYI MTHA' MED LA,

SEMS CAN THAMS CAD SANGS RGYA'O ZHES ZER BA NI 'GAL BA'I KHUR
'BA' ZHIG GO, ZHES GSUNGS PA'I PHYIR,, ` GNYIS PA MTHA' MED
PAR SGRUB PA LA GNYIS, LUNG DANG RIGS PA'O, ,DANG PO NI, SDUD
PA LAS, MA RIG 'KHRUL 'KHOR 'DI LA ZAD MED

@013A *, ,'PHEL BA MED, ,CES PA DANG, MDO LAS, NAM MKHA'I
MTHAR THUG GYUR PA JI TZAM PAR, ,SEMS CAN MA LUS MTHA' YANG DE
BZHIN TE, ,ZHES PA DANG, 'KHOR BA THOG MA THA MA MED, ,CES
SOGS KYIS 'GRUB LA,

RIGS PA NI, 'KHOR BA LA MTHA' MED DE, SEMS CAN THAMS CAD
'TSANG RGYA BA SRID DU CHUG KYANG, DUS 'DI TZAM NA SEMS CAN
GCIG KYANG MI SRID CES PA'I MTSAMS 'DZIN PAR MI NUS PA'I
PHYIR, GAL TE NUS NA, SEMS CAN THAMS CAD DUS MNYAM DU SANGS

RGYAS PA MI SRID LA, RIM GYIS RGYA BAS DE'I TSE SANGS RGYAS
PHYI MA RNAMS KYIS SEMS CAN THAMS CAD KYI DON MA BYAS PAR
SANGS RGYAS PAR THAL BAR 'GYUR PA'I PHYIR, GZHAN YANG, 'KHOR
BA LA MTHA' MED DE, DE LA THOG MA'I MTHA' YOD NA RGYU MED DU
'GYUR LA, PHYI MA'I MTHA' YANG MED

PA'I PHYIR, DER THAL, SANGS RGYAS GRANGS MED PA BYON NAS SEMS
CAN GRANGS MED PA ZHIG MYANG 'DAS LA BKOD KYANG, SEMS CAN
NYUNG DU MA SONG ZHING MTHA' YAS PA'I PHYIR, DPER NA, NAM
MKHA' LA MTHA' MED PA BZHIN NO, ,DE LTAR YANG, 'GREL CHEN LAS,
SANGS RGYAS RE RE

BYUNG BA SEMS CAN GRANGS MED PA YONGS SU MYA NGAN LAS 'DA' MOD
KYI, DE LTAR NA'ANG 'KHOR BA LA ZAD PA MED PAS MTHA' YAS PA'I
PHYIR, NAM MKHA' DANG 'DRA STE, ZHES GSUNGS PA'I PHYIR, 'O NA
MTHA' YOD MED GNYIS KA CIG CAR DU RANG LUGS SU MI RUNG BAS
GANG

'DOD CE NA, 'DI LA GSER 'PHRENG LTAR NA GANG KHAS BLANGS KYANG
DON 'DRA BAR MNGON LA, RNAM BSHAD LAS, PHYI MTHA' YOD PAS
MTHA' YOD DU SGRUB PA LTAR KHAS LEN PA GONG DU BSGRUBS ZIN PA
LTAR RO, ,'DI NI RJE'I DGONGS PA YANG YIN PAR MNGON TE, RTZA
SHE'I RAB

BYED BCU GCIG PA'I RNAM BSHAD LAS, BZHI BRGYA PA'I LUNG SNGAR
BSHAD PA DE DRANGS SHING SGRUB PAR MDZAD PA'I PHYIR, 'ON KYANG
DE GNYIS GANG KHAS BLANGS KYANG DGONGS GZHI MTHAR THUG MI 'GAL
BAR SEMS TE, SEMS CAN THAMS CAD SANGS RGYA BAR 'DOD KYANG, DUS

@013B NAM GYI TSE 'TSANG RGYA BA'I MTHA' BZUNG BAR MI NUS PA'I
PHYIR, NYAN RANG DGRA BCOM THEG CHEN LAM DU 'JUG TSUL, GSUM PA
THEG DMAN DGRA BCOM PA LAM GANG NAS THEG CHEN DU 'JUG PA NI,
THEG CHEN TSOGS LAM DU NGES TE, THEG CHEN GYI RIGS CAN RNAMS
KYIS 'TSANG RGYA BA LA BSKAL PA GRANGS MED GSUM DU

TSOGS GSOG PAR BYED PAS, DE LTAR NA, DES KYANG GRANGS MED GSUM
GYI TSOGS GSOG DGOS SHING, DE'I THOG MA YANG THEG CHEN TSOGS
LAM NAS RTZOM DGOS PA'I PHYIR DANG, THEG CHEN SEMS BSKYED THEG
CHEN LAM GYI 'JUG SGO YIN PA SOGS BSGRUBS ZIN

PA'I PHYIR,, ` GSUM PA RTZOD PA SPONG BA LA KHA CIG ,NYAN THOS
BYE BRAG SMRA BAS MTHAR THUG THEG PA GSUM DU GRUB PAR 'DOD PAR
THAL, DES MTHAR THUG NYAN THOS RANG RGYAL SANGS RGYAS KYI THEG
PA GSUM GRUB PAR 'DOD PA'I PHYIR, ZER NA, MA KHYAB SNYAM STE,

MTHAR THUG THEG PA GSUM DU GRUB PAR 'DOD CES PA NI, MTHAR THUG
THEG CHEN GYI THEG PA GRUB PAR 'DOD PA ZHIG YAN LAG TU DGOS
PA'I DBANG DU BYAS PA'I PHYIR, DPYAD DO, ,KHA CIG, LUNG GI
RJES 'BRANG GI SEMS TZAM PAS MTHAR THUG THEG PA GCIG TU

GRUB PAR 'DOD PAR THAL, DES MTHAR THUG THEG PA GCIG LAS MED
PAR 'DOD PA'I PHYIR, DER THAL, DES MTHAR THUG PA'I THEG PA
GCIG LAS MED PAR 'DOD PA'I PHYIR, KHA CIG MA KHYAB STE, DES
MTHAR THUG PA'I THEG PA GCIG LAS MED PA DE MTHAR THUG THEG PA

GCIG TU GRUB PAR STON PA'I MDO'I DGONGS GZHIR 'DOD PA'I PHYIR
GSUNGS NA, RE ZHIG DE MI 'THAD PAR THAL, DES MTHAR THUG PA'I
THEG PA GCIG LAS MED PAR MI 'DOD PA'I PHYIR, DER THAL, DES
MTHAR THUG PA'I SANGS RGYAS KYI THEG PA GCIG LAS MED

PAR MI 'DOD PA'I PHYIR, DER THAL, MTHAR THUG PA'I RNAM MKHYEN
DU MA YOD PAR 'DOD PA'I PHYIR, KHYAB STE, RNAM MKHYEN YIN NA,
THEG PA YIN DGOS PA'I PHYIR, DER THAL, DE YIN NA, THEG PA CHEN
PO YIN DGOS PA'I PHYIR, KHA CIG ,SLOB DPON

@014A *, ,SENGGE BZANG POS MTHAR THUG PA'I THEG PA GSUM GRUB
PAR MI 'DOD PAR THAL, DES MTHAR THUG PA'I THEG PA GSUM DU GRUB
PAR MI 'DOD PA'I PHYIR, ZER NA, MA KHYAB, RTAGS DER THAL,
MTHAR THUG PA'I THEG PA GSUM DU

MA GRUB PA'I PHYIR, DER THAL, MTHAR THUG PA'I THEG PA GCIG YIN
PA'I PHYIR, DER THAL, RNAM MKHYEN GCIG YIN PA'I PHYIR, RE ZHIG
GO, KHA CIG ,SEMS CAN THAMS CAD SANGS RGYA YANG 'TSANG RGYA
NGES MA YIN PAR THAL, DE SANGS RGYAN RGYA NGES

YIN MI DGOS PA'I PHYIR, DER THAL, SPYIR SANGS RGYA NA 'TSANG
RGYA NGES YIN MI DGOS PA'I PHYIR, MA GRUB NA, SEMS CAN GYI
RGYUD KYI KHONG KHROS 'JOMS NGES KYI DGE BA CHOS CAN, DER
THAL, DE'I PHYIR, DER THAL, SANGS RGYAS SU 'GYUR RUNG YIN PA'I
PHYIR, DER THAL, SANGS RGYAS

KYI RIGS YIN PA'I PHYIR, DER THAL, SEMS CAN GYI RGYUD KYI DGE
BA YIN PA'I PHYIR, 'DOD MI NUS TE, SANGS RGYAS SU 'GYUR BA MI
SRID PA'I PHYIR, DER THAL, KHONG KHROS GTAN NAS 'JOMS NGES YIN
PA'I PHYIR, ZER NA, DPYAD PAR BYA'O, ,KHA CIG ,SEMS

CAN THAMS CAD SANGS RGYA BAR SPYIR THAG CHOD KYANG, DUS NAM
GYI TSE SANGS RGYA BA THAG CHOD PA MI SRID PAR THAL, DE 'TSANG
RGYA YANG DUS 'DI TZAM NAS SANGS RGYA BA NGES CAN DU MI 'GRUB
PA'I PHYIR, ZER NA, TSIG LA BRTEN NA, MA GRUB STE, SEMS CAN

THAMS CAD SANGS RGYAS PA'I DUS SU DE SANGS RGYAS SO ZHES 'OL
SPYI TZAM DU KHAS LEN RIGS PA'I PHYIR, 'ON KYANG DON LA DE
LTAR YIN PA'I PHYIR MI SEMS SO, KHA CIG ,SEMS CAN THAMS CAD
SANGS RGYAS PA'I DUS SU SEMS CAN THAMS CAD

SANGS MA RGYAS PAR THAL, DE SANGS RGYAS PA'I DUS SU SANGS MA
RGYAS PA'I SEMS CAN YOD PA'I PHYIR, ZER NA, RE ZHIG MA KHYAB,
KHO NA RE, KHYAB STE, DE'I DUS SU YOD PA'I SEMS CAN YOD NA, DE
YANG SEMS CAN THAMS CAD KYI KHONGS SU GTOGS

@014B DGOS PA'I PHYIR, ZER NA, DNGOS PO THAMS CAD KYI RGYU'I
DUS SU DNGOS PO THAMS CAD YOD PAR THAL, DE'I DUS SU YOD PA'I
DNGOS PO SRID PA'I PHYIR, DER THAL, DE'I DUS SU DE'I RGYU
DNGOS PO YIN PA'I PHYIR, MA KHYAB NA, DE DNGOS PO THAMS CAD
KYI NANG TSAN MA YIN PAR THAL

LO; ;GONG DU 'DOD MI NUS SO, ,KHA CIG ,SEMS CAN THAMS CAD KYI
NANG TSAN YOD PAR THAL, KHYOD KYI DAM BCA' 'THAD PA'I PHYIR,
'DOD NA, BDE 'GRO BA DANG NGAN 'GRO BA GNYIS KYI NANG TSAN YOD
PAR THAL, 'DOD PA'I PHYIR, 'DOD NA, BDE 'GRO BA'I NANG TSAN
DANG

NGAN 'GRO BA'I NANG TSAN GYI GZHI MTHUN YOD PAR THAL LO, ,ZER
NA, MA KHYAB, KHA CIG ,'KHOR BA LA THOG MA'I MTHA' MED PAR
THAL, KHYOD KYI DAM BCA' 'THAD PA'I PHYIR, 'DOD NA, DE YOD PAR
THAL, 'KHOR BA'I THOG MA YOD PA'I PHYIR, KHA CIG MA KHYAB ZER
NA, RTAGS DER

THAL; SKYE BA'I THOG MA YOD PA'I PHYIR, DER THAL, TSE 'DI'I
SKYE BA'I THOG MA YOD PA'I PHYIR, GZHAN YANG, SKYE BA'I THOG
MA YOD PAR THAL, SKYE BA'I SKAD CIG SNGON MA YOD PA'I PHYIR,
DER THAL, SKYE BA DE RANG GI RIGS 'DRA SNGA MA LAS BYUNG BA'I
PHYIR, GZHAN YANG, SKYE BA'I

THOG MA YOD PAR THAL, YAN LAG BCU GNYIS KYI THOG MA YOD PA'I
PHYIR, DER THAL, DE BCU GNYIS KYI THOG MAR GYUR PA'I MA RIG PA
YOD PA'I PHYIR, ZER RO, ,KHA CIG ,'KHOR BA STONG PA'I DUS SRID PAR
THAL, SEMS CAN THAMS CAD SANGS RGYA ZHING 'KHOR BA'I PHYI MTHA'

YOD PA'I PHYIR, 'DOD NA, SANGS RGYAS KYI 'PHRIN LAS RGYUN CHAD
SRID PAR THAL, 'DOD PA'I PHYIR, ZER NA, MA KHYAB STE, RGYAN
LAS, DE BZHIN 'KHOR BA JI SRID 'DI'I, ,LAS NI RGYUN MI CHAD
PAR 'DOD, ,CES GSUNGS PA'I PHYIR, KHO NA RE, DE MI 'THAD PAR
THAL,

'KHOR BA'I SEMS CAN MTHA' DAG SANGS RGYAS PA'I TSE SANGS RGYAS
KYI 'PHRIN LAS 'JUG YUL MED PA'I PHYIR, DER THAL, DE'I TSE
SEMS CAN MED PA'I PHYIR, ZER NA, SKYON MED DE, SEMS CAN THAMS
CAD 'TSANG RGYA YANG, DUS 'DI TZAM NAS SEMS CAN GCIG KYANG

@015A *, ,YOD MI SRID CES PA'I MTSAMS 'DZIN MI RIGS PAR
BSGRUBS ZIN PA'I PHYIR, KHA CIG ,'KHOR BA'I SEMS CAN 'DI PHAN
CHAD DU MED, 'DI TSUN CHAD DU YOD CES MTSAMS 'DZIN MI RIGS PAR
THAL, DAM BCA' 'THAD PA'I PHYIR, RE ZHIG

'DOD BYAS PAR, DE 'DZIN RIGS PAR THAL, DE SANGS RGYAS PA PHAN
CHAD DU MED, DE TSUN CHAD DU YOD PA'I PHYIR, ZER NA, DON DU MA
KHYAB, KHA CIG ,'KHOR BA LA MTHA' MED PAR THAL, 'KHOR BA LA
MTHA' MED PA'I RGYU MTSAN GYIS 'KHOR BA BDEN PAS STONG PA DE
THOG MA DANG THA MED PA

STONG PA NYID DU 'JOG PA'I PHYIR, ZER NA, MA GRUB STE, DE NI
'KHOR BA'I MTHA' SO SKYE RANG 'GA' BAS JI BZHIN NGES MI NUS
PAR DGONGS PA YIN PA'I PHYIR, KHA CIG NA RE, SEMS CAN GTAN NAS
MED PA SRID PAR THAL, SEMS CAN THAMS CAD 'TSANG RGYA BA SRID
PA'I

PHYIR; 'DOD NA, SEMS CAN NAM YANG MED PA SRID PAR THAL, 'DOD
PA'I PHYIR, ZER NA, RNAM BSHAD LTAR NA MI 'DOD LA, RE ZHIG
'DOD KYANG MI 'GAL SNYAM STE, DE LA NAM YANG YOD MA MYONG BAR
THAL BA 'PHEN NA MA KHYAB CES BYA'O, ,DE LA KHO NA RE, KHYOD
KYIS DE SKAD SMRA

BAR MI RIGS PAR THAL, RNAM BSHAD LAS DNGOS SU GSUNGS PA LAS
'GAL NA HA CANG THAL BA'I PHYIR, ZER NA, BDEN MOD, 'ON KYANG
DGONGS PA BTZAL DGOS PA'I PHYIR, DE LTA MA YIN NA, SEMS CAN
SANGS RGYAS PA'I TSE DE YOD PAR THAL, RNAM BSHAD LAS, KHYOD

SANGS RGYAS PA YOD NA KHYOD MED PAR 'GAL LO, ,ZHES GSUNGS PA'I
PHYIR, 'DOD NA BKAG ZIN CING, SEMS CAN DANG SEMS CAN YOD PA
GNYIS YUL DUS GANG LA LTOS TE RANG BZHIN GCIG YIN PA'I PHYIR,
DER THAL, SEMS CAN DANG SEMS CAN MI RTAG PA

GNYIS YUL DUS RANG BZHIN GANG LA LTOS TE GRUB SDE RDZAS GCIG
YIN PA'I PHYIR, KHA CIG ,'KHOR BA LA MTHA' YOD MED 'DOD PA'I
LUGS GNYIS KA 'GOD MI RIGS PAR THAL, 'KHOR BA LA MTHA' MED PAR
'DOD PA'I PHYIR, ZER NA, SKYON MED DE, 'KHOR BA LA

@015B MTHA' YOD MED GNYIS KA'I LUGS YOD PAR MDO LAS BSHAD PA'I
DGONGS BSGRUB PAR 'DOD PA'I PHYIR, DER THAL, GSER 'PHRENG LAS,
'KHOR BA LA MTHA' YOD MED GNYIS KA BCOM LDAN 'DAS KYIS GSUNGS
SHING, DE LA BRTEN NAS GRUB MTHA' 'DZIN PA RNAMS KYIS MTHAR

YOD MED GNYIS KA BSTAN BCOS SU BSHAD LA, PHYOGS GNYIS KA LA
SGRUB BYED YOD, ZHES GSUNGS PA'I PHYIR, KHA CIG ,THEG DMAN
DGRA BCOM PA THEG CHEN LAM DU 'JUG PA'I TSES BDUN PA NAS 'JUG
PAR THAL, STONG NYID MNGON SUM DU RTOGS MYONG BA'I THEG DMAN
DGRA BCOM

PA THEG CHEN LAM DU 'JUG PA'I TSE DE NAS 'JUG PA'I PHYIR, DER
THAL, DGRA BCOM PA DES THEG CHEN GYI MTHONG LAM MNGON DU BYED
MI DGOS PA'I PHYIR, DER THAL, THEG CHEN GYI MTHONG LAM DU BDEN
PA MNGON SUM DU RTOGS PA LTAR DES KYANG BDEN PA MNGON SUM DU
RTOGS MYONG BA'I PHYIR,

ZER NA, DE MI 'THAD PAR THAL, THEG CHEN GYI MTHONG LAM DE BDEN
PA MNGON SUM DU RTOGS PA TZAM GYI SGO NAS BZHAG PA MA YIN PA'I
PHYIR, DER THAL, DE YON TAN BRGYA PHRAG BCU GNYIS SOGS THEG
CHEN GYI KHYAD CHOS DU MAS BZHAG PA YIN PA'I PHYIR, KHA CIG
,THEG CHEN LAM DU

'JUG KHA MA'I NYAN THOS YOD PAR THAL, NYAN THOS THEG CHEN LAM
DU 'JUG KHA MA YOD PA'I PHYIR, ZER NA, MA KHYAB, RTAGS DER
THAL, NYAN THOS THEG CHEN LAM DU ZHUGS PA YOD PA'I PHYIR, DER
THAL, DE SANGS RGYAS PA YOD PA'I PHYIR, 'DOD MI NUS TE, LHAG
BSAM

RNAM DAG RGYUD LA SKYES PA'I NYAN THOS MED PA'I PHYIR, KHA CIG
NA RE, 'PHAGS PA PHUNG GSUM PA YOD PAR THAL, GONG GI DAM BCA'
'THAD PA'I PHYIR, 'DOD NA, SDE SNOD PHUNG GSUM PA YOD PAR
THAL, 'DOD PA'I PHYIR NA, MA KHYAB GSUNG, 'DOD MI NUS TE, SDE
SNOD BZHI PA

MED CING, GRUB MTHA' SMRA BA LPA PA MED PA'I PHYIR, ZER NA,
YANG NA 'DIR MA KHYAB, RTAGS DER THAL, JO BO'I GSUNG LAS,
SANGS RGYAS PA LA BZHI PA DANG, ,LNGA PA THUB PA'I DGONGS PA
MIN, ,ZHES GSUNGS PA'I PHYIR, KHO NA RE, SDE SNOD BZHI PA YOD
PAR THAL, SDE 

@016A *, ,SNOD BZHI YOD PA'I PHYIR, ZER NA, MA KHYAB, RTAGS DER
THAL, SDE SNOD BCU GNYIS YOD PA'I PHYIR, DER THAL, GSUNG RAB YAN
LAG BCU GNYIS YOD PA'I PHYIR, KHA CIG ,THEG DMAN DGRA BCOM GYI
RTOGS PA SNGON DU SONG

BA'I BYANG SEMS TSOGS LAM PA DE THEG CHEN DGRA BCOM PA YIN PAR
THAL, DE THEG CHEN GYI DGRA BCOM PA YIN PA'I PHYIR, ZER NA, RE
ZHIG MA KHYAB, RTAGS DER THAL, THEG CHEN PA'I DGRA BCOM PA YIN
PA'I PHYIR NA, MA KHYAB, KHA CIG NA RE, DE THEG CHEN

DGRA BCOM PA YIN PAR THAL, DE MI SLOB PA YIN PA'I PHYIR, DER
THAL, MI SLOB PA'I RTOGS PA SNGON SONG YIN PA'I PHYIR, DER THAL,
NYAN THOS DGRA BCOM PA DE MI SLOB PA YIN PA'I PHYIR, DER THAL,
MDZOD LAS, DE TSE DE MI SLOB DGRA BCOM, ,

ZHES GSUNGS PA'I PHYIR NA, MA KHYAB STE, DE NI THEG PA RANG LAM
GYI MI SLOB PA YIN PA LA DGONGS PA'I PHYIR, 'KHOR LO'I SGYUR
RGYAL, ` BYANG CHUB TU SEMS BSKYED PA NI 'KHOR BA JI SRID PAR
SEMS CAN GYI DON BYED PAR ZHUGS PA NYID KYIS NYON MONGS PA RNAM
PA THAMS CAD DU SPANGS

PA MA YIN PA ZHES BYA BA NI RANG BZHIN YIN NO, ,ZHES PA'I SKABS
SU MTHA' DPYAD PA LA GSUM LAS, DANG PO LA KHA CIG ,MA RIG PA'I
BAG CHAGS DE, 'DIR NYON MONGS PA RNAM PA THAMS CAD DU SPANGS PA
MIN ZHES PA'I DNGOS BSTAN GYI NYON MONGS YIN

ZER NA, DE MI 'THAD PAR THAL, DE BYANG CHUB SEMS DPAS SPANG
BYA'I GTZO BOR BYAS NAS SPONG DGOS PA'I PHYIR, DER THAL, NGES
SHES SGRIB SPANG BYA'I GTZO BOR BYAS NAS SPONG DGOS PA'I PHYIR,
GZHAN YANG, DE MI 'THAD PAR THAL, MA RIG PA'I BAG CHAGS

DE 'DIR BSTAN NYON MONGS YIN NA, DE NYAN RANG SLOB PA RNAMS KYIS
GTZO BOR SPONG DGOS PA LAS, NYAN RANG SLOB PAS DE GTZO BOR MI
SPONG BA'I PHYIR, DANG PO DER THAL, BYANG SEMS KYI LAM SHES DES
'DIR BSTAN NYON MONGS GTZO BOR MI SPONG BA'I SGO NAS

@016B NYAN RANG GI LAM LAS RANG BZHIN GYI KHYAD PAR DU 'PHAGS PA
LA RGYU MTSAN YANG DAG YOD PA'I PHYIR, PHYI MA DER THAL, NYAN
RANG DGRA BCOM PAS MA RIG PA'I BAG CHAGS MA SPANGS PA'I PHYIR,
DER THAL, BAG CHAGS DE SHES SGRIB PHRA ZHING PHRA BA YIN PA'I
PHYIR, KHA CIG

MA RIG PA DE 'DIR BSTAN NYON MONGS YIN ZER NA, 'O NA, BYANG CHUB
SEMS DPAS MA RIG PA DE GZHAN DON SGRUB PA'I YAN LAG TU SGYUR BAR
BYED PAR THAL, DE 'DIR BSTAN NYON MONGS YIN PA'I PHYIR, 'DOD MI
NUS TE, MA RIG PA'I DBANG GIS GZHAN DON BYED MI NUS PA'I

PHYIR, KHA CIG ,'DIR BSHAD PA'I NYON MONGS DE NYON MONGS MTSAN
NYID PA YIN CING, DE BYANG CHUB SEMS DPA' SKYE BA LEN PA'I RGYUR
YANG DGOS SO ZHE NA, DE MI 'THAD PAR THAL, BYANG SEMS 'PHAGS PA
BSAM BZHIN DU SNYING RJE DANG SMON LAM GYI DBANG GIS SKYE BA LEN
GYI,

DE NYON MONGS PA'I DBANG GIS SKYE BA LEN PA MA YIN PA'I PHYIR,
DER THAL, DE NYON MONGS PA'I DBANG GIS SKYE BA LEN NA DE'I DBANG
GIS RGA BA DANG NA BA SOGS KYANG YOD DGOS PA LAS BYANG SEMS
'PHAGS PA LA DE MED PA'I PHYIR, DER THAL, RGYUD BLA MAR, 'PHAGS

PAS NA DANG RGA BA DANG, ,'CHI BA'I SDUG BSNGAL RTZAD NAS
SPANGS, ,LAS DANG NYON MONGS DBANG GIS SKYE, ,DE LA DE MED PHYIR
DE MED, ,CES GSUNGS PA'I PHYIR, DE LA KHO NA RE, BYANG SEMS
'PHAGS PA YIN NA, LAS NYON GYI DBANG GIS SKYE 'CHI MI BYED PAS
KHYAB

PA BDEN YANG, DE'I DBANG GIS BYUNG BA'I SKYE 'CHI SPANGS PAS MA
KHYAB STE, DE LTAR KHYAB NA, BYANG SEMS 'PHAGS PA YIN NA, LAS
NYON GYI DBANG GIS NYID MTSAMS SBYOR BA SPANGS DGOS PAS 'KHOR BA
YANG SPANGS PAR 'GYUR LA, DE LTAR NA, BYANG 'PHAGS LA

DGRA BCOM GYIS KHYAB PAR 'GYUR BA'I PHYIR, GSUNG NGO, ,KHA CIG
,BSOD NAMS KYI TSOGS YONGS SU TSOL BAS MI NGOMS PA SOGS RGYU
BRGYAD PO DE, NYON MONGS DANG BYED LAS 'DRA BAS SKABS 'DIR BSTAN
GYI NYON MONGS YIN ZER NA, DE MI 'THAD PAR

@017A *, ,THAL, DE RNAMS BYANG CHUB SEMS DPAS SPANG BYA'I GTZO
BOR BYED DAM MI BYED SNYAM PA'I DOGS PA RTOGS LDAN LA MI SKYE
BA'I PHYIR, DER THAL, DE RGYAL SRAS KYI SPYOD PA KHYAD PAR CAN
YIN PA'I PHYIR,, ` GNYIS PA RANG LUGS LA, SKABS 'DIR BSTAN

GYI NYON MONGS DE NYON MONGS MTSAN NYID PA YIN KYANG, DE BYANG
CHUB SEMS DPAS GTZO BOR MI SPONG BA'I RGYU MTSAN YOD DE, BYANG
SEMS 'PHAGS PA 'DOD KHAMS SU SNYING RJE DANG SMON LAM GYI DBANG
GIS SKYE BA BLANGS NAS 'KHOR LO BSGYUR RGYAL LA SOGS PAR GYUR TE
SRAS STONG

SOGS BSKRUN PA LA 'DOD PA'I 'DOD CHAGS GZHAN DON SGRUB PA'I YAN
LAG TU SGYUR BAR BYED, GZUGS KHAMS SU SKYES NAS GZUGS KYI 'DOD
CHAGS GZHAN DON SGRUB PA'I YAN LAG TU SGYUR BAR BYED PA'I PHYIR,
DES NA 'DOD PA'I 'DOD CHAGS DANG, GZUGS KYI

SAS BSDUS PA'I 'DOD CHAGS GNYIS SKABS 'DIR BSTAN PA'I NYON MONGS
DANG, DE DMAN LAM SNGON DU MA SONG BA'I BYANG SEMS KYIS GTZO BOR
MI SPONG STE, 'GREL CHEN LAS, 'DOD PA DANG SRID PA'I ZAG PA NI
MA YIN TE, BSAM BZHIN DU SRID PAR SKYE BA LEN PA'I

PHYIR RO, ,ZHES GSUNGS PA'I PHYIR,, ` GSUM PA RTZOD PA SPONG BA
LA, KHA CIG ,BYANG SEMS 'PHAGS PA SNYING RJE DANG SMON LAM GYI
DBANG GIS SKYE BA LEN PA'I RGYUR NYON MONGS DGOS PAR THAL, DES
GZHAN DON SGRUB PA'I YAN LAG 'GA' ZHIG TU DE DGOS PA'I PHYIR

NA MA KHYAB, KHA CIG ,BYANG SEMS 'PHAGS PA YIN NA, LAS NYON GYIS
BLANGS PA'I LUS SPANGS PAS KHYAB PAR THAL, DAM BCA' 'THAD PA'I
PHYIR, ZER NA, MA KHYAB, 'DOD NA, MI 'THAD PAR THAL, LAS NYON
GYIS SKYE BA BLANGS PA'I BYANG SEMS SBYOR LAM PA

DANG LUS RTEN GCIG PA'I BYANG 'PHAGS KYI LUS YOD PA'I PHYIR, DER
THAL, BYANG SEMS SBYOR LAM PA'I RTEN LA THEG CHEN MTHONG LAM DU
'JUG DGOS PA'I PHYIR, KHA CIG ,DMAN LAM SNGON DU SONG BA'I BYANG
SEMS 'PHAGS PA 'KHOR LO BSGYUR RGYAL DU SKYE BA LEN PA

@017B MED PAR THAL, THEG DMAN DGRA BCOM PA'I RTOGS PA SNGON DU
SONG BA'I BYANG SEMS 'PHAGS PA 'KHOR LO BSGYUR RGYAL DU SKYE BA
LEN PA MED PA'I PHYIR NA, RE ZHIG MA KHYAB SNYAM, RTAGS DER
THAL, DES 'KHOR LO BSGYUR RGYAL DU SKYES NAS 'DOD PA'I 'DOD
CHAGS GZHAN

DON SGRUB PA'I YAN LAG TU SGYUR BAR MI BYED PA'I PHYIR, DER
THAL, DES 'DOD CHAGS SPANGS ZIN PA'I PHYIR, GONG DU 'DOD MI NUS
TE, THEG DMAN GYI TSOGS LAM TZAM THOB NAS THEG CHEN LAM DU ZHUGS
PA'I BYANG 'PHAGS 'KHOR LO BSGYUR RGYAL DU SKYE BA LEN PA SRID

PA'I PHYIR, KHO NA RE, 'KHOR LO BSGYUR RGYAL DU SKYE BA BLANGS
NAS SRAS STONG SOGS BSKYED PA LA NYON MONGS GROGS SU MI DGOS PAR
THAL, DBANG THOB PA'I BYANG SEMS KYIS NYON MONGS PA SPANGS ZIN
KYANG SAS BSKRUN NAS GZHAN DON BYED NUS PA'I PHYIR, DER THAL,
DPER

NA, RGYAL BU GZHON NU DON GRUB KYIS NYON MONGS SPANGS SU ZIN
KYANG SRAS SGRA GCAN 'DZIN BSKRUN PA BZHIN YIN PA'I PHYIR, GSUNG
NA, 'DI LA NI JI LTAR YIN GSAL BAR BSHAD PA GZHAN MA MTHONG
YANG, RJE'I RIM LNGA GSAL SGRON LTAR NA SNGA MA NYON MONGS DGOS
PA NI SPYIR

? PA DANG, 'DIR DMIGS BSAL LTA BUR KHAS LEN DGOS PA 'DRA STE, DE
LTAR MA YIN NA, THAL 'GYUR BA'I LUGS LA SA BRGYAD PA SOGS NAS
NYON MONGS SPANGS ZIN PAS, DAG SA LA GNAS PA'I BYANG SEMS DANG
SANGS RGYAS BCOM LDAN 'DAS KYIS MDZAD PA BCU

GNYIS KYI TSUL STON PA YOD PAR GSUNGS PA DANG 'GAL BAR 'GYUR
BA'I PHYIR, 'DIR DON GYI RJES SU 'BRANG BA'I MKHAS PAS DPYAD PAR
'TSAL LO, KHA CIG ,BYANG SEMS 'PHAGS PAS 'DOD PA'I NYON MONGS
GTZO BOR MI SPONG ZHING NYON MONGS GTZO BOR SPONG BA'I KHYAD

PAR 'THAD PAR THAL, 'GREL CHEN LAS, MA RIG PA DANG LTA BAS BSDUS
PA'I BAG LA NYAL NI SPONG GI, 'DOD PA DANG SRID PA'I ZAG PA NI
MA YIN TE, ZHES GSUNGS PA'I PHYIR NA, MA KHYAB BO, ` ,GNYIS PA
LAM SHES BZHIN BSHAD PA LA GSUM, NYAN

@018A *, ,THOS KYI LAM SHES PA'I LAM SHES, RANG RGYAL GYI LAM
SHES PA'I LAM SHES, BYANG SEMS KYI LAM SHES PA'I LAM SHES BSHAD
PA'O, ,DANG PO LA GNYIS, NGO BO DANG, RANG BZHIN BSHAD PA'O,
,DANG PO NI, LAM SHES

NYID KYI TSUL LA NI, ,ZHES SOGS RKANG PA BZHI GSUNGS TE, DE'I
DON 'CHAD PA NA 'GREL PAR, DE LA SDUG BSNGAL GYI BDEN PA'I GO
RIM BZHIN DU MI RTAG PA DANG ZHES PA NAS, DE LTAR YONGS SU SHES
PAR BYA'O, ,ZHES PA'I BAR GSUNGS LA, GANG

LAS 'PHROS PA YOD DE, 'DI LA BYANG CHUB SEMS DPA' SEMS DPA' CHEN
PO NI, RNAM PA THAMS CAD MKHYEN PA NYID DANG LDAN PA'I SEMS
BSKYED PAS MI DMIGS PA'I TSUL GYIS GZUGS MI RTAG PAR YID LA
BYA'O, ,ZHES SOGS KYI MDO LAS

'PHROS PA'I PHYIR, 'DI LA GNYIS, RTZA BA'I DON DANG, MTHA' DPYAD
PA'O, ,DANG PO NI, LAM SHES RDZOGS PAR BSGOM PA NYID KYI TSUL LA
NI, NYAN THOS LAM 'DI CHOS CAN, KHYOD JI LTAR BSGOM PA'I TSUL
SHES PAR BYA STE, 'PHAGS PA'I

BDEN PA BZHI PO DAG GI RNAM PA MI RTAG SOGS BCU DRUG PO BDEN PAR
MI DMIGS PAR RTOGS PA'I SHES RAB DANG, SEMS BSKYED, BSNGO BA
GSUM GYIS ZIN PA'I SGO NAS SGOM PAR BYED DGOS PA'I PHYIR,, `
GNYIS PA MTHA' DPYAD PA

LA GSUM LAS, DANG PO LA, KHA CIG NA RE, NYAN THOS KYI LAM RANG
BZHIN MED PAR MNGON SUM DU RTOGS PA'I THEG CHEN 'PHAGS PA'I
MKHYEN PA, NYAN THOS KYI LAM SHES PA'I LAM SHES KYI MTSAN NYID
ZER NA, DE MI 'THAD PAR THAL, DE 'DRA'I

THEG CHEN 'PHAGS PA'I MKHYEN PA MED PA'I PHYIR, DER THAL, NYAN
THOS KYI LAM RANG BZHIN GYIS GRUB PA'I PHYIR, KHA CIG ,NYAN THOS
KYI LAM DON DAM PAR RANG BZHIN MED PAR MNGON SUM DU RTOGS PA'I
THEG CHEN 'PHAGS PA'I MKHYEN PA, NYAN THOS KYI

@018B LAM SHES PA'I LAM SHES KYI MTSAN NYID ZER NA, THEG CHEN
MTHONG LAM BAR CHAD MED LAM CHOS CAN, MTSON BYA DER THAL, MTSAN
NYID DE'I PHYIR, DER THAL, CHOS THAMS CAD BDEN MED DU MNGON SUM
DU RTOGS PA'I THEG CHEN 'PHAGS PA'I YE SHES

YIN PA'I PHYIR, 'DOD NA, THEG DMAN GYI RTOGS RIGS SU GNAS PAR
THAL, 'DOD PA'I PHYIR, 'DOD MI NUS TE, STONG NYID MNGON SUM DU
RTOGS PA'I SLOB PA'I YE SHES YIN PA'I PHYIR, KHA CIG ,NYAN THOS
KYI LAM DON DAM PAR MED PAR MNGON

SUM DU RTOGS PA'I SHES RAB KYIS ZIN PA'I THEG CHEN 'PHAGS PA'I
MKHYEN PA, DE'I MTSAN NYID ZER NA, BYANG SEMS MTHONG LAM PA'I
RGYUD KYI THEG CHEN SEMS BSKYED CHOS CAN, MTSON BYA DER THAL,
MTSAN NYID DE'I PHYIR, DER THAL, BYANG 'PHAGS KYI MKHYEN PA YIN
PA'I PHYIR,

'DOD MI NUS TE, THEG CHEN SEMS BSKYED YIN PA'I PHYIR, KHA CIG
,SEMS BSKYED BSNGO BA SHES RAB GSUM GYIS ZIN PA'I THEG CHEN GYI
MNGON RTOGS, DE'I MTSAN NYID ZER NA, BYANG SEMS SBYOR LAM PA'I
RGYUD KYI NGES 'BYUNG CHOS CAN, MTSON BYA DER THAL, MTSAN NYID

DE'I PHYIR, DER THAL, THEG CHEN SEMS BSKYED KYIS ZIN PA GANG
ZHIG ,GZHAN GNYIS KYIS KYANG ZIN PA'I YE SHES YIN PA'I PHYIR,
DANG PO DER THAL, THEG CHEN PA'I RGYUD KYI LAM YIN PA'I PHYIR,
PHYI MA DER THAL, BSNGO BAS ZIN PA GANG ZHIG ,STONG NYID RTOGS
PA'I

SHES RAB KYIS ZIN PA'I PHYIR, RE RE NAS, DER THAL, THEG CHEN
SBYOR LAM THOB PA'I MKHYEN PA YIN PA'I PHYIR, KHA CIG ,DE GSUM
GYIS ZIN PA'I THEG CHEN 'PHAGS PA'I MNGON RTOGS, SKABS 'DIR
DNGOS SU BSTAN PA'I NYAN THOS KYI LAM SHES PA'I LAM SHES KYI

MTSAN NYID ZER NA, MI RTAG LA SOGS BCU DRUG MNGON SUM DU RTOGS
PA'I THEG CHEN GYI SGOM LAM CHOS CAN, MTSON BYA DER THAL, MTSAN
NYID DE'I PHYIR, DER THAL, THEG CHEN 'PHAGS PA'I MKHYEN PA YIN
PA'I PHYIR, 'DOD NA, THEG CHEN GYI MTHOB LAM YIN PAR THAL,

@019A *, ,'DOD PA'I PHYIR, KHA CIG ,NYAN THOS KYI RTOGS RIGS SU
GNAS PA'I THEG CHEN GYI BDEN PA MNGON RTOGS, SKABS 'DIR DNGOS SU
BSTAN PA'I DE'I MTSAN NYID ZER NA, BYANG SEMS MTHONG LAM PA'I
RGYUD KYI THAR PA DON GNYER GYI BLO

CHOS CAN, MTSON BYA DER THAL, MTSAN NYID DE'I PHYIR, 'DOD NA,
THABS SHES GNYIS SU PHYE BA'I SHES RAB KYI CHAR GTOGS PAR THAL,
'DOD PA'I PHYIR, 'DOD MI NUS SO, ,KHA CIG ,NYAN RANG GI LAM SHES
PA'I LAM SHES GNYIS 'GAL ZER NA, DE MI 'THAD PAR THAL, DE GNYIS
KYI

GZHI MTHUN YOD PA'I PHYIR, DER THAL, GANG ZAG GI BDAG MED MNGON
SUM DU RTOGS PA'I THEG CHEN GYI MTHONG LAM DE DE LTAR YIN PA'I
PHYIR, DER THAL, NYAN RANG GNYIS KYIS GANG ZAG GI BDAG MED GTZO
BOR SGOM ZHING BDAG 'DZIN SPANG BYA'I GTZO BOR BYED PAR MTSUNGS

PA'I PHYIR, KHA CIG ,LAM SHES GSUM PO 'GAL LO ZER NA, DE MI
'THAD PAR THAL, DE GSUM GYI GZHI MTHUN YOD PA'I PHYIR, DER THAL,
RTOGS RIGS GSUM KA'I GZHI MTHUN PA YOD PA'I PHYIR, DER THAL,
BYANG SEMS MTHONG LAM PA'I

RGYUD KYI RNAM THAR SGO GSUM PO DE DE LTAR YIN PA'I PHYIR, DER
THAL, NYAN RANG GNYIS KYIS RNAM THAR SGO GSUM GTZO BOR SGOM DGOS
PA GANG ZHIG ,BYANG SEMS KYIS KYANG DE LTAR SGOM DGOS PA'I
PHYIR, DANG PO DER THAL, DES THAR PA THOB PA LA MI RTAG SOGS

BCU DRUG GTZO BOR SGOM DGOS PA'I PHYIR, PHYI MA DER THAL, SANGS
RGYAS 'PHAGS PA'I RGYUD KYI RNAM THAR SGO GSUM PO DE BYANG CHUB
SEMS DPA'I RGYUD LA YOD PA DANG RJES SU MTHUN PA'I RNAM MKHYEN
GYI RNAM PA YIN PA'I PHYIR, GZHAN YANG, DE GSUM MI 'GAL

BAR THAL, BYANG SEMS 'PHAGS PA'I RGYUD KYI TSUL KHRIMS KYI BSLAB
PAR GYUR BA'I MKHYEN PA DE RTOGS RIGS GSUM GAR GNAS PA'I PHYIR,
DER THAL, THEG CHEN PAS BSLAB GSUM LA GTZO BOR 'BAD DGOS PA'I
PHYIR,, ` ,,GNYIS PA RANG GI

@019B LUGS LA, NYAN THOS KYI RTOGS RIGS SU GNAS PA'I THEG CHEN
'PHAGS PA'I MKHYEN PA, NYAN THOS KYI LAM SHES PA'I LAM SHES KYI
MTSAN NYID, DE LA DER GYUR PA'I RGYU LAM SHES DANG, 'BRAS BU LAM
SHES GNYIS YOD, SEMS BSKYED BSNGO BA SHES

RAB GSUM GYIS ZIN PA'I SGO NAS NYAN THOS KYI RTOGS RIGS SU GNAS
PA'I THABS SHES GNYIS SU PHYE BA'I SHES RAB KYI CHAR GTOGS PA'I
MNYAM GZHAG GI SAS BSDUS PA'I THEG CHEN MTHONG LAM PA'I RGYUD
KYI MKHYEN PA, SKABS 'DIR DNGOS SU BSTAN

PA'I NYAN THOS KYI LAM SHES PA'I LAM SHES KYI MTSAN NYID, MTSAN
GZHI NI, MI RTAG SOGS BCU DRUG MNGON SUM DU RTOGS PA'I THEG CHEN
GYI MTHONG LAM LTA BU, BYANG SEMS 'PHAGS PAS NYAN THOS KYI LAM
SHES PA'I LAM SHES SGOM PA LA DGOS

PA YOD DE, NYAN THOS KYI RIGS CAN RJES SU BZUNG BA DANG, RANG
RGYUD KYI NYON MONGS GZHOM PA'I CHED YIN PA'I PHYIR,, ` ,,GSUM
PA RTZOD PA SPONG BA LA, KHA CIG ,NYAN THOS KYI LAM SHES YOD PAR
THAL, NYAN THOS KYI LAM SHES PA'I LAM SHES

YOD PA'I PHYIR NA, MA KHYAB, KHA CIG ,RNAM MKHYEN YIN NA, NYAN
THOS KYI LAM SHES PA'I LAM SHES YIN DGOS PAR THAL, DE YIN NA,
NYAN THOS KYI LAM SHES DGOS PA GANG ZHIG ,LAM SHES YIN DGOS PA'I
PHYIR, ZER NA MA KHYAB, DANG PO DER

THAL, DE YIN NA, CHOS THAMS CAD SHES DGOS PA'I PHYIR, PHYI MA
DER THAL, DE YIN NA, 'BRAS BU LAM SHES YIN DGOS PA'I PHYIR, KHA
CIG ,GANG ZAG GI BDAG MED MNGON SUM DU RTOGS PA'I THEG CHEN GYI
MTHONG LAM CHOS CAN, NYAN THOS KYI

LAM SHES PA'I LAM SHES YIN PAR THAL, SKABS 'DIR BSTAN PA'I DE
YIN PA'I PHYIR, 'DOD NA, DE CHOS CAN, NYAN THOS KYI LAM SHES PAR
THAL, 'DOD PA'I PHYIR NA, MA KHYAB, 'DOD NA, MI 'THAD PAR THAL,
DE'I DNGOS KYI GZHAL BYA YIN

@020A *, ,NA, GANG ZAG GI BDAG MED PHRA MO YIN DGOS PA'I PHYIR,
KHA CIG ,BYANG SEMS MTHONG LAM PA'I RGYUD LA MI RTAG SOGS BCU
DRUG YOD PAR THAL, DE MNGON SUM DU RTOGS PA'I YE SHES YOD PA'I
PHYIR NA, MA KHYAB, 'DOD MI NUS

TE; DE'I RGYUD LA SDUG BSNGAL BDEN PA MED PA'I PHYIR, KHO NA RE,
DE'I RGYUD KYI MI RTAG SOGS BCU DRUG MNGON SUM DU RTOGS PA'I YE
SHES DE, MI RTAG SOGS BCU DRUG MNGON SUM DU RTOGS PA'I YE SHES
YIN PAR THAL, DE'I RGYUD LA DE YOD PA'I PHYIR NA, MA

KHYAB; 'DOD NA, MI 'THAD PAR THAL, DE'I RGYUD KYI BDAG MED MNGON
SUM DU RTOGS PA'I YE SHES YIN NA, NYER LEN GYI PHUNG PO'I STENG
GI MI RTAG PA MNGON SUM DU RTOGS PA'I YE SHES MA YIN DGOS PA'I
PHYIR, KHA CIG NA RE, SANGS RGYAS 'PHAGS PA'I RGYUD KYI MI RTAG

SOGS BCU DRUG RTOGS PA'I YE SHES DE, NYAN THOS KYI LAM SHES PA'I
LAM SHES YIN PAR THAL, BYANG SEMS 'PHAGS PA'I RGYUD KYI DE DE
LTAR YIN PA'I PHYIR, 'DOD NA, SANGS RGYAS 'PHAGS PA'I RGYUD KYI
MI RTAG SOGS BCU DRUG CHOS CAN, KHYOD YOD PAR THAL,

KHYOD MNGON SUM DU RTOGS PA'I YE SHES YOD PA'I PHYIR, DER THAL,
DE NYAN THOS KYI LAM SHES PA'I LAM SHES YIN PA'I PHYIR NA, SNGA
MAR RTZOD GZHI SKYON CAN NO,, ` ,,GNYIS PA NGES 'BYED CHA MTHUN
NI, 'PHAGS PA NYAN THOS LAM LA NI, ,ZHES PA NAS, MKHYEN NAS CHOS

RNAMS MA GZIGS PHYIR, ,ZHES PA'I BAR GSUNGS TE, DE'I DON 'GREL
PAR 'CHAD PA LA, GZUGS LA SOGS PA'I PHUNG PO RANG RANG GI NGO BO
NYID KYIS STONG PA'I PHYIR, ZHES PA NAS, GO RIM BZHIN DU BDEN PA
BZHI LA DMIGS PA LA NGES PAR 'BYED PA'I CHA DANG MTHUN

PA SKYE BA YIN NO, ,ZHES PA'I BAR GSUNGS, DE GANG LAS 'PHROS PA
YOD DE, KOO SHI KA GZUGS NI GZUGS KYIS STONG NGO, ,KOO SHI KA
TSOR BA DANG, 'DU SHES DANG, 'DU BYED RNAMS DANG RNAM PAR SHES
PA NI RNAM PAR SHES PAS STONG NGO, ,ZHES PA NAS, KOO SHI KA
GZHAN

@020B PAS BYANG CHUB SEMS DPA' SEMS DPA' CHEN POS SA DANG PO LA
DMIGS PA'I TSUL GYIS GNAS PAR MI BYA'O, ,ZHES SOGS KYI BAR GYI
MDO LAS 'PHROS PA'I PHYIR, 'DI'I SKABS SU RTZA BA'I TSIG DON
DANG, MTHA' DPYAD PA LA GNYIS LAS, DANG PO NI, SHES BYA CHOS
CAN,

'PHAGS PA NYAN THOS KYI LAM MNGON SUM DU SHES PA'I LAM SHES KYI
RGYU LA NI DROD SOGS BZHI YOD DE, DANG PO NI, MDO LAS, GZUGS LA
SOGS PA DON DAM PAR RANG GI NGO BOS STONG PA'I PHYIR NA DE DAG
GI STONG PA NYID RNAMS NGO BO DBYER MED PAR BSTAN PAS BSHAD PA'I
THEG CHEN

GYI SBYOR LAM DROD DANG, GZUGS SOGS DE DAG DON DAM PAR MI DMIGS
PA STE DE LTAR MI GNAS PAR BSTAN PAS BSHAD PA'I THEG CHEN GYI
SBYOR LAM RTZE MOR GYUR PA DAG TU 'DOD PA DANG, GZUGS SOGS DE
DAG LA DON DAM PAR RTAG PA DANG MI RTAG PA LA SOGS PA'I

TSUL GYIS GNAS PA BKAG PA STE MI GNAS PAR BSTAN PAS BSHAD PA'I
THEG CHEN GYI SBYOR LAM BZOD PA RNAMS DANG, SA DANG PO SOGS LA
DMIGS PA'I TSUL GYIS GNAS PAR MI BYA'O, ,ZHES SOGS KYI MDO LAS,
SA BCU DAG LAS BRTZAMS NAS NI

DON DAM PAR MI GNAS PA'I TSUL RGYAS PAR BSTAN PA YIS BSHAD PA'I
THEG CHEN GYI SBYOR LAM CHOS KYI MCHOG TU 'GYUR BA STE CHOS
MCHOG DANG BZHI BSHAD PA'I PHYIR, CHOS DE DAG LA CI'I PHYIR DON
DAM PAR MI GNAS ZHE NA, RGYU MTSAN YOD DE, SANGS RGYAS KYIS

CHOS NYID MNGON SUM DU MKHYEN NAS CHOS RNAMS DON DAM PAR GNAS PA
MA GZIGS PA'I PHYIR RO,, ` ,,GNYIS PA MTHA' DPYAD PA LA GSUM
LAS, DANG PO LA, KHA CIG ,NYAN THOS KYI LAM SHES PA'I LAM SHES
KYI RGYUR GYUR PA'I NGES 'BYED CHA MTHUN,

NYAN THOS KYI LAM SHES PA'I LAM SHES KYI RGYU NGES 'BYED CHA
MTHUN GYI MTSAN NYID ZER NA, NYAN THOS KYI LAM SHES PA'I LAM
SHES KYI RGYUR GYUR PA'I THEG DMAN GYI SBYOR LAM CHOS CAN, MTSON
BYA DER THAL, MTSAN NYID DE'I PHYIR, 'DOD NA, THEG CHEN GYI

@021A *, ,NGES 'BYED CHA MTHUN YIN PAR THAL, 'DOD PA'I PHYIR,
'DOD MI NUS SO, ,KHA CIG ,DE'I RGYUR GYUR PA'I THEG CHEN GYI
NGES 'BYED CHA MTHUN, NYAN THOS KYI LAM SHES PA'I LAM SHES KYI
RGYU NGES 'BYED CHA MTHUN GYI MTSAN NYID ZER

NA, DE MI 'THAD PAR THAL, DE DANG DUS MNYAM PA'I THEG CHEN GYI
NGES 'BYED CHA MTHUN YOD PA'I PHYIR, DER THAL, LAM SHES DANG DUS
MNYAM PA'I THEG CHEN GYI SBYOR LAM YOD PA'I PHYIR, DER THAL,
BYANG SEMS 'PHAGS PA DANG DUS MNYAM DU GRUB

PA'I BYANG SEMS SBYOR LAM PA YOD PA'I PHYIR, GZHAN YANG, NYAN
THOS KYI LAM SHES PA'I LAM SHES KYI RGYUR GYUR PA'I STONG NYID
RTOGS PA'I THEG CHEN GYI SBYOR LAM CHOS CAN, NYAN THOS KYI LAM
SHES PA'I LAM SHES KYI RGYU NGES 'BYED CHA MTHUN YIN PAR THAL,

MTSAN NYID DE'I PHYIR, 'DOD NA, NYAN THOS KYI RTOGS RIGS SU GNAS
PAR THAL, 'DOD PA'I PHYIR, 'DOD MI NUS SO, KHA CIG, NYAN THOS
KYI RTOGS RIGS SU GNAS PA'I THEG CHEN GYI NGES 'BYED CHA MTHUN,
SKABS 'DIR NGOS SU BSTAN PA'I NYAN THOS KYI LAM

SHES PA'I LAM SHES KYI RGYU NGES 'BYED CHA MTHUN GYI MTSAN NYID
ZER NA, DE MI 'THAD PAR THAL, GZHUNG 'DIS NYAN THOS KYI LAM SHES
PA'I LAM SHES KYI RGYU NGES 'BYED CHA MTHUN DNGOS SU MA BSTAN
PA'I PHYIR, 'DIS STONG NYID RTOGS PA'I THEG CHEN GYI SBYOR LAM
DNGOS

SU BSTAN NAS GANG ZAG GI BDAG MED RTOGS PA'I THEG CHEN GYI SBYOR
LAM DE NYAN THOS KYI LAM SHES PA'I LAM SHES KYI RGYU NGES 'BYED
CHA MTHUN DU SHUGS LA BSTAN PA'I PHYIR, DER THAL, 'DI'I THAD KYI
RNAM SHAD LAS, 'DIR DNGOS SU BSTAN PA NI, STONG NYID

RTOGS PA'I SBYOR LAM YIN LA, NYAN THOS KYI LAM SHES PA'I RGYU
NGES 'BYED NI GZHUNG 'DIR DON GYIS 'PHANGS PA ZHES GSUNGS PA'I
PHYIR, KHA CIG, NYAN THOS KYI LAM SHES PA'I LAM SHES KYI RGYU
NGES 'BYED CHA MTHUN YIN NA, SKABS 'DIR BSTAN GYI DE YIN PAS

@021B KHYAB ZER NA, THEG CHEN SBYOR LAM PA'I RGYUD KYI BSAM
BYUNG DU GYUR PA'I THAR PA DON GNYER GYI BLO CHOS CAN, DER THAL,
DE'I PHYIR, 'DOD NA, SGOM BYUNG YIN PAR THAL, 'DOD PA'I PHYIR,
KHYAB STE, RNAM BSHAD LAS, 'JIG RTEN PA'I SGOM PA LAS BYUNG BA
YIN NO, ,ZHES GSUNGS

PA'I PHYIR, KHA CIG NA RE, 'DIR BSTAN PA'I NYAN THOS KYI LAM
SHES PA'I LAM SHES KYI RGYU NGES 'BYED CHA MTHUN YIN NA, 'JIG
RTEN PA'I SGOM BYUNG YIN PAS KHYAB ZER NA, THEG DMAN DGRA BCOM
GYI RTOGS BA SNGON DU SONG BA'I THEG CHEN SBYOR LAM PA'I RGYUD
KYI MI RTAG SOGS BCU DRUG

MNGON SUM DU RTOGS PA'I YE SHES CHOS CAN, DER THAL, DE'I PHYIR,
DER THAL, MI RTAG SOGS BCU DRUG DON SPYI'I TSUL GYIS RTOGS PA'I
THEG CHEN GYI SBYOR LAM DE DE LTAR YIN PA'I PHYIR, DER THAL,
RNAM BSHAD LAS, 'DI NI RNAM PA BCU DRUG STONG NYID RTOGS PA'I

SHES RAB KYIS ZIN PAS SGOM PAR SHES PA'I CHED YIN NO, ,ZHES
GSUNGS PA'I PHYIR,, ` ,GNYIS PA RANG LUGS LA, NYAN THOS KYI
RTOGS RIGS SU GNAS PA'I THEG CHEN GYI DON MNGON RTOGS, NYAN THOS
KYI LAM SHES PA'I LAM SHES KYI RGYU NGES 'BYED CHA MTHUN GYI
MTSAN

NYID, NYAN THOS KYI RTOGS RIGS SU GNAS SHING SHES RAB KYI CHAR
GTOGS PA'I SGOM BYUNG GIS BSDUS PA'I THEG CHEN GYI DON MNGON
RTOGS, SKABS 'DIR BSTAN PA'I NYAN THOS KYI LAM SHES PA'I LAM
SHES KYI RGYU NGES 'BYED CHA MTHUN GYI MTSAN NYID,, ` ,,GSUM PA
RTZOD PA

SPONG BA LA, KHA CIG, NYAN THOS KYI LAM SHES PA'I LAM SHES KYI
RGYUR GYUR BA'I NYAN THOS KYI SBYOR LAM CHOS CAN, NYAN THOS KYI
LAM SHES PA'I LAM SHES KYI RGYU NGES 'BYED CHA MTHUN YIN PAR
THAL, DE'I RGYU GANG ZHIG, NGES 'BYED CHA MTHUN YIN PA'I PHYIR,
ZER NA, MA

KHYAB, 'DOD MI NUS SO, ,RNAM MKHYEN CHOS CAN, RGYU LAM SHES YIN
PAR THAL, RGYU GANG ZHIG, LAM SHES YIN PA'I PHYIR, 'KHOR GSUM,
GZHAN YANG, DE CHOS CAN, LAM SHER PHYIN YIN PAR THAL, LAM GANG
ZHI, SHER PHYIN YIN PA'I PHYIR, KHYAB

@022A *, ,PA KHAS, KHA CIG, BYANG SEMS SBYOR LAM PA'I RGYUD KYI
THAR PA DON GNYER GYI BLO CHOS CAN, RANG LUGS KYI MTSON BYA DANG
PO DER THAL, MTSAN NYID DE'I PHYIR, 'DOD NA, DE CHOS CAN, SKABS
'DIR BSTAN PA'I NYAN THOS KYI LAM SHES

PA'I LAM SHES KYI RGYU NGES 'BYED CHA MTHUN YIN PAR THAL, 'DOD
PA'I PHYIR NA, MA KHYAB, 'DOD NA, THABS SHES GNYIS LAS SHES RAB
KYI CHAR GTOGS PAR THAL, 'DOD PA'I PHYIR, 'DOD MI NUS TE, DE
GNYIS LAS THABS KYI CHAR GTOGS YIN PA'I

PHYIR, KHA CIG, SKABS 'DIR NYAN THOS KYI LAM SHES PA'I LAM SHES
KYI RGYU NGES 'BYED CHA MTHUN DNGOS SU MA BSTAN PA DE MI 'THAD
PAR THAL, DE DNGOS SU STON PA SKABS SU BAB PA'I PHYIR, DER THAL,
LAM SHES NYID KYI TSUL LA NI, ,ZHES SOGS KYI NYAN THOS KYI

LAM SHES PA'I LAM SHES DNGOS SU BSTAN NAS, DE'I RGYU NGES 'BYED
CHA MTHUN GANG YIN DNGOS SU BSTAN PA LA, 'PHAGS PA NYAN THOS LAM
LA NI, ,ZHES GSUNGS PA'I PHYIR NA, SKYON MED DE, DE SKABS 'DIR
ZIN BYED STONG NYID RTOGS PA'I THEG CHEN GYI SBYOR LAM DE DNGOS

SU BSTAN PA'I SHUGS LA CIG SHOS BSTAN PA'I PHYIR, YANG NA DE
GNYIS KYI NANG NAS NYAN THOS KYI LAM SHES PA'I LAM SHES DE SHUGS
LA BSTAN KYANG SPYIR DNGOS SU BSTAN ZHES BYA'O, ,RANG RGYAL GYI
KHYAD CHOS, GNYIS PA RANG RGYAL GYI LAM SHES PA'I LAM SHES 'CHAD
PA LA BZHI, LAM

BGROD PA'I KHYAD PAR, CHOS STON TSUL, LAM SHES JI LTAR SHES
TSUL, DE'I RGYU NGES 'BYED CHA MTHUN BSHAD PA'O, ,DANG PO NI,
RANG BYUNG BDAG NYID RTOGS PA'I PHYIR, ,ZHES PA NAS, ZAB PA
GNYID DU MNGON PAR BRJOD, ,CES PA'I BAR GSUNGS TE, DE'I DON 

'GREL PAR 'CHAD PA LA, RANG SANG RGYAS RNAMS NI SNGON THOS PA LA
SOGS PA MNGON PAR 'DU BYAS PAS GZHAN GYIS BSTAN PA LA MI LTOS
PAR BDAG NYID KYIS RANG GI BYANG CHUB RTOGS PAR 'GYUR TE, ZHES
PA NAS, DE'I PHYIR DE DAG GI YE SHES MI RTOGS PA NYID NI

@022B KHYAD ZHUGS PA GNYIS PA YIN NO, ,ZHES PA'I BAR GSUNGS, DE
DAG GANG LAS 'PHROS PA YANG YOD DE, YANG 'KHOR DER LHA'I BU KHA
CIG 'DI SNYAM DU SEMS PAR GYUR TE, GANG GNOD SBYIN RNAMS KYI
SKAD LA SOGS PA DE DAG NI SMRAS NA SHES PAR 'GYUR GYI, GANG

'PHAGS PA RAB 'BYOR GYIS SHES RAB KYI PHA ROL TU PHYIN PA 'CHANG
BA DE DAG NI SHES PAR MI 'GYUR RO, ,ZHES PA NAS, KYE MA GNAS
BRTAN RAB 'BYOR NI SHES RAB KYI PHA ROL TU PHYIN PA GSAL BAR
BYED PA STE, ZAB PA BAS KYANG SHIN TU ZAB PA STON PAR BYED LA,
PHRA BA

PAS KYANG SHIN TU PHRA MO STON PA 'BYED PA'O, ,ZHES PA'I BAR GYI
MDO LAS 'PHROS PA'I PHYIR, 'DIR DRANGS PA'I LUNG LA MDO DANG
GSER 'PHRENG RNAM BSHAD DU'ANG TSIG ZUR CUNG ZAD MI 'DRA BA YOD
KYANG MI 'GAL TE, DE NI TSIG TSOGS NYUNG BAR BYA BA'I CHED DU
TSIG SNA CUNG

ZAD RE BSDUS PA YIN LA DE BZHIN DU GZHAN YANG DU MA YOD PA'I
PHYIR, 'DI'I SKABS SU GNYIS, RTZA BA'I DON DANG, MTHA' DPYAD
PA'O, ,DANG PO NI, RANG BYUNG STE RANG RGYAL DGRA BCOM PA CHOS
CAN, KHYOD KYIS SRID PA THA MA'I TSA BYANG CHUB MNGON DU BYED
PAR SLOB DPON

GZHAN GYIS GDAMS NGAG BSTAN PA LA LTOS MI DGOS TE, DE'I TSE DE
LA MI LTOS PAR BDAG NYID KYIS BYANG CHUB RTOGS PA STE MNGON DU
BYED NUS PA'I PHYIR, YANG SGRA SMOS PA LA CHOS CAN, DGOS PA YOD
DE, DE'I TSE RANG GIS GZHAN LA NGAG GI SGO NAS

CHOS MI STON PAR SHES PA'I CHED YIN PA'I PHYIR, BSE RU LTA BU'I
YE SHES NI CHOS CAN, NYAN THOS LAS RTOGS PA ZAB PA NYID DU MNGON
PAR BRJOD PA YIN TE, NYAN THOS LTAR CHOS STON PA'I NGAG GI 'BRAS
RTAGS LAS RTOGS MI NUS SHING SGRA MED LUS KYI RNAM 'GYUR GYI

SGO NAS STON PA'I RTOGS PA ZAB MO DANG LDAN PA'I PHYIR,, `
,,GNYIS PA MTHA' DPYAD PA GSUM LAS, DANG PO LA, KHA CIG, RANG
RGYAL YIN NA, RANG RGYAL DGRA BCOM GYI GO 'PHANG MNGON DU BYED
NGES YIN PAS KHYAB ZER NA, RANG RGYAL DU RIGS MA NGES

@023A *, ,PA'I TSOGS SPYOD CHE CHUNG GI RANG RGYAL CHOS CAN, DER
THAL, DE'I PHYIR, 'DOD MI NUS TE, TSOGS SPYOD CHE CHUNG GANG
RUNG GI RANG RGYAL GYIS SANGS RGYAS DANG 'PHRAD NA THEG CHEN LAM
DU 'JUG PA YOD PA'I PHYIR, KHA CIG, RANG RGYAL

YIN NA, BSE RU LTA BUR GCIG PUR GNAS PAS KHYAB ZER NA, TSOGS KYI
NANG DU GNAS PA'I RANG RGYAL CHOS CAN, DER THAL, DE'I PHYIR, DER
THAL, CHOS CAN DE'I PHYIR, DER THAL, DE YOD PA'I PHYIR, DER
THAL, GROGS DANG BCAS PA'I RANG RGYAL

YOD PA'I PHYIR, DER THAL, GSER 'PHRENG LAS, GROGS DANG LHAN CIG
TU SPYOD PAS SO, ,ZHES GSUNGS PA'I PHYIR, GZHAN YANG, DE YOD PAR
THAL, TSOGS SPYOD CHE CHUNG GI RANG RGYAL YOD PA'I PHYIR, KHYAB
STE, DE'I SGRA BSHAD YOD PA'I PHYIR, KHA

CIG, RANG RGYAL YIN NA, RANG BYUNG GI BSNYEN PAR RDZOGS PA'I DGE
SLONG YIN PAS KHYAB ZER NA, BAR DO'I RTEN CAN GYI RANG RGYAL
CHOS CAN, DER THAL, DE'I PHYIR, DER THAL, DE YOD PA'I PHYIR, DER
THAL, RANG RGYAL GYI BYANG CHUB MNGON DU BYED PA

LA BSKAL PA BRGYAR TSOGS GSOGS PA GANG ZHIG ,DE'I BAR DU RANG
RGYA SO SKYE 'CHI BA YOD PA'I PHYIR, DANG PO DER THAL, MDZOD
'GREL LAS, BSKAL BA CHEN PO BRGYAR BYANG CHUB KYI TSOGS DAG LA
SBYANG PAS BSE RU LTA BUR 'GYUR RO, ,ZHES

GSUNGS PA'I PHYIR, 'DOD NA, MI'I RTEN CAN YIN PAR THAL LO, ,KHA
CIG, RANG RGYAL LA NANG TSAN GYI SGO NAS DBANG PO RNO RTUL GYI
KHYAD PAR MED ZER NA, DE YOD PAR THAL, BSE RU LTA BU'I RANG
RGYAL SLOB PA DE RANG RGYAL GYI RIGS CAN GSUM

GYI NANG NAS DBANG PO RNO LA TSOGS SPYOD CHE CHUNG GI RANG RGYAL
GNYIS DE LAS DBANG PO RTUL BA'I PHYIR, KHA CIG, SRID PA THA MA'I
TSE SLOB DPON GZHAN GYI GDAMS NGAG LA MI LTOS PAR RANG GI BYANG
CHUB MNGON DU BYED NUS PA'I GANG ZAG YIN NA, NYAN

@023B THOS LAS KHYAD PAR 'PHAGS PAS KHYAB ZER NA, THEG CHEN DU
RIGS NGES PA'I DMAN LAM SNGON DU MA SONG BA'I LAM MA ZHUGS KYI
SO SKYE RANG GA BA CHOS CAN, DER THAL, DE'I PHYIR, DER THAL, DES
SRID PA THA MA BA'I TSE GDAMS NGAG GZHAN LA RAG

MA LAS PAR SANGS RGYAS THOB NUS PA'I PHYIR, 'DOD MI NUS TE, SO
SKYE RANG BA YIN PA'I PHYIR, KHA CIG ,DE 'DRA'I THEG DMAN PA YIN
NA, NYAN THOS LAS KHYAD DPAR DU 'PHAGS PAS KHYAB ZER NA, GZUGS
MED KYI RTEN LA MYANG 'DAS MNGON DU BYED PA'I PHYIR

MI 'ONG CHOS CAN, DER THAL DE'I PHYIR, DE DER THAL, DE'I RTEN
LA MYANG 'DAS MNGON DU BYED PA'I GZUGS MED NYE BAR 'GRO BA'I
PHYIR MI 'ONG YOD PA GANG ZHIG ,GZUGS MED KHAMS NA GDAMS NGAG
MED PA'I PHYIR, PHYI MA DER THAL, DER SGRA MED PA'I PHYIR,

'DOD MI NUS TE, NYAN THOS YIN PA'I PHYIR, GZHAN YANG, RANG RGYAL
GYI BYANG CHUB MNGON DU BYED PAR NGES PA'I NYAN THOS CHOS CAN,
DER THAL, DE'I PHYIR, DER THAL, CHOS CAN DE'I PHYIR, DER THAL,
DE YOD PA'I PHYIR, DER THAL, MDZOB 'GREL LAS, DE LA CHOG SHING
SPYOD PA RNAMS NI NYAN

THOS KYI RIGS SU GYUR PA SNGON DU SONG BA'I RANG RGYAL BA RNAMS
SO, ,ZHES GSUNGS PA'I PHYIR, 'DOD NA SLA'O, ,KHA CIG, SGRA MED
LUS KYI RNAM 'GYUR GYI SGO NAS CHOS STON NUS PA'I GANG ZAG YIN
NA, RANG RGYAL YIN PAS KHYAB ZER NA, DE LTAR NUS PA'I SANGS

RGYAS 'PHAGS PA CHOS CAN, DER THAL, DE'I PHYIR, DER THAL, DE YOD
PA'I PHYIR, DER THAL, SANGS RGYAS 'PHAGS PAS SPRUL PA SNA TSOGS
BSTAN NAS GDUL BYA LA CHOS STON NUS PA'I PHYIR, GZHAN YANG DE
YOD PAR THAL, SANGS RGYAS 'PHAGS PAS

SNGON BDAG GIS SGRA MED KYANG CHOS STON NUS PAR GYUR CIG CES
SMON LAM BTAB PA'I PHYIR, DER THAL, BYANG CHUB SEMS DPAS 'DI
LTAR SANGS RGYAS SU GYUR NAS BRJOD PA MED PAR YANG CHOS STON PAR
GYUR CIG CES SMON LAM BTAB BO, ,ZHES GSUNGS PA'I

@024A *, ,PHYIR, KHA CIG, DE 'DRA'I THEG DMAN PA YIN NA, RANG
RGYAL YIN PAS KHYAB ZER NA, DE LTAR NUS PA'I NYAN THOS CHOS CAN,
DER THAL, DE'I PHYIR, RTAGS GSAL SLA'O, KHA CIG, RANG RGYAL YIN
NA, NGAG GI

CHOS MI STON PAS KHYAB ZER NA, DE MI 'THAD PAR THAL, NGAG GI SGO
NAS CHOS STON PA'I RANG RGYAL YOD PA'I PHYIR, DER THAL, RNAM
BSHAD LAS, RANG SANGS RGYAS NGAG TU CHOS STON PA MI SRID PA MIN
TE, NGAG GI CHOS STON PA 'DUL BA LUNG

LAS GSUNGS PA'I PHYIR DANG, ZHES GSUNGS PA'I PHYIR,, ` ,,GNYIS
PA RANG LUGS LA BDUN, RIGS DANG, LAM DANG, YANG DAG PAR 'GRUB PA
DANG, TSOGS GSOG PA DANG, GNAS PA DANG, RGYU BA DANG, SGRA BSHAD
PA'O, ,DANG PO YOD DE, RANG RGYAL DE RANG

BZHIN GYIS NYON MONGS CHUNG BA DANG, SNYING RJE DMAN PA DANG,
DBANG PO 'BRING DU GNAS PA'I RIGS CAN YIN PA'I PHYIR, GNYIS PA
YOD DE, PHUNG PO, SKYE MCHED, KHAMS, RTEN 'BREL, GNAS DANG GNAS
MA YIN PA, BDEN PA RNAMS TE MKHAS PAR BYA BA'I

DNGOS PO DRUG LA MKHAS PAR BYED PA DANG, 'CHI KHAR PHYI MAR
SANGS RGYAS MED PA'I ZHING DU SKYE BA DANG, SRID PA THA MA'I TSE
SLOB DPON GYIS GDAMS NGAG BSTAN PA LA MA BLTOS PAR BYANG CHUB
MNGON DU BYED PA DANG, SGRA MED LUS KYI RNAM 'GYUR GYI SGO NAS
CHOS STON PAR GYUR CIG

CES SMON LAM CHEN PO GSUM 'DEBS SHING, RTEN 'BREL YAN LAG BCU
GNYIS LUGS 'BYUNG LUGS ZLOG BSGOMS NAS LAM BGROD PAR BYED PA'I
PHYIR, GSUM PA YOD DE, DE LTAR BSLABS NAS BSKAL PA CHEN PO
BRGYAR TSOGS BSAGS TE, SANGS RGYAS

'JIG RTEN DU MI 'BYUNG BA'I TSE MYANG 'DAS MNGON DU BYED PA'I
PHYIR, BZHI PA YOD DE, RANG RGYAL DU RIGS NGES PA'I RANG RGYAL
SLOB PA DES DUS NGES PA MED PAR SANGS RGYAS SOGS MNYES PAR BYAS
NAS BSOD NAMS DANG, RTEN 'BREL BCU GNYIS KYI DON TSUL BZHIN DU
YID

@024B LA BYED PA SOGS YE SHES KYI TSOGS GSOG PAR BYED PA'I
PHYIR, TSOGS GSOG PA'I YUN NI, GSUM PO BSKAL BA BRGYAR MTSUNGS
TE, 'ON KYANG DBANG PO RNO RTUL YOD PAS YUN LA KHYAD PAR CUNG
ZAD 'BYUNG SRID PA'I PHYIR, DE LA BSE RU LTA BU'I RANG RGYAL
SLAB

BA NI RANG RGYAL DU RIGS NGES PA DANG CIG SHOS GNYIS LA NGES PA
MANG STE, GSER 'PHRENG LAS, DE YANG DANG PO RIGS NGES PA DANG,
PHYI MA GNYIS MA NGES PAR KUN LAS BTUS LAS, RANG SANGS RGYAS KYI
THEG PA BA GANG ZHE NA, RANG SANGS RGYAS KYI CHOS NYID NGES
PA'AM

MA NGES PA DANG, ZHES GSUNGS PA'I PHYIR, LNGA PA YOD DE, THUGS
NI RTEN 'BREL BCU GNYIS BSGOM PA DANG BYANG PHYOGS SO BDUN DANG
RNAM THAR SGO GSUM CI RIGS PAR GNAS SHING, SKU'I GNAS PA NI BSE
RU LTA BU NI GCIG BU DANG, CIG SHOS GNYIS GROGS KYI

NANG DU GNAS PAR MDZAD PA'I PHYIR, DRUG PA YOD DE, GRONG DU BSOD
SNYOMS LA RGYU BA SOGS KYI TSE, LUS SHIN TU BSRUNG BA DANG,
DBANG PO RNAMS BSDAMS PA DANG, DRAN PA SHIN TU GNAS PA SPYOD LAM
ZHI BAS RGYU BA'I PHYIR, BDUN PA YOD DE, SRID PA THA MA'I TSE

SLOB DPON GZHAN GYI GDAMS NGAG LA MA BLTOS PAR RANG GI BYANG
CHUB MNGON DU BYED NUS PA'I RGYU MTSAN GYIS RANG RGYAL ZHES
BRJOD PA'I PHYIR, KHYAD PAR DE DAG GIS RTEN GANG LA LAM JI LTAR
BGROD PA'I TSUL YOD DE, KHA CIG SO SKYE'I DUS SU BSKAL PA BRGYAR
TSOGS

BSAGS NAS PHYI MA MTHONG LAM THOB PA'I TSA DE LA DGRA BCOM PA'I
'BRAS BU MNGON DU BYED, KHA CIG NI SBYOR LAM MAN CHAD RTEN THOG
GCIG TU BSKYED NAS, SKYE BA DE'I RTING MA LA MTHONG LAM DANG,
DE'I YANG RTING MA LA DGRA BCOM PA'I 'BRAS BU MNGON DU BYED PA

SOGS LAM BGROD TSUL MI 'DRA BA YOD PA'I PHYIR,, ` ,,GSUM PA
RTZOD PA SPONG BA LA, KHA CIG, RANG RGYAL SLOB PA YIN NA, RANG
RGYAL DU RIGS NGES PAS KHYAB PAR THAL, 'JUG PA LAS, RANG BYANG
CHUB LA BDAG NYID NGES RNAMS DANG, ,ZHES

@025A *, ,GSUNGS PA'I PHYIR NA, MA KHYAB STE, DE NI GTZO CHE BA
LA DGONGS PA'I PHYIR, KHO NA RE, DE YIN NA, RANG RGYAL DU RIGS
NGES PAS MA KHYAB KYANG NYAN THOS KYI LAM DU 'JUG MI SRID DO ZHE
NA, DE MI 'THAD PAR THAL, RANG RGYAL

SLOB PA NYAN THOS LAM DU 'JUG PA YOD PA'I PHYIR, DER THAL, RNAM
BSHAD LAS, DGRA BCOM THOB PA'I TSE DE LA SLOB DPON LA MI LTOS
PAR BYANG CHUB THOB PAR NGES PA YIN GYI, GZHAN DU NA NYAN THOS
SU 'GYUR PAS SO, ,ZHES GSUNGS PA'I PHYIR,

KHA CIG, BSE RU LTA BU'I RANG RGYAL YIN NA, GCIG PU KHO NAR GNAS
PAS KHYAB PAR THAL, BSE RU LTA BU'I RANG RGYAL DE GROGS MANG PO
DANG LHAN CIG TU MI GNAS PAR RI DVAGS BSE RU LTAR GNAS PA DANG
CHA 'DRA BA'I RGYU MTSAN GYIS DE LTAR BTAGS PA'I

PHYIR NA MA KHYAB, RTAGS DER THAL, MDZOD KYI 'GREL BSHAD LAS,
BSE RU LTA BU YIN ZHES BYA BA NI JI LTAR BSE RU DAG GNYIS PA MED
PA DE BZHIN DU, ZHES PA NAS, BSE RU LTA BU ZHES BYA'O, ,ZHES
GSUNGS PA'I PHYIR, 'DOD NA, BSOD

SNYOMS LA RGYU ZHING BYON NAS GRONG DU TSOGS DU MA LA LUS KYI
RDZU 'PHRUL STON PA'I BSE RU LTA BU'I RANG RGYAL CHOS CAN, DER
THAL, DE'I PHYIR, DER THAL, CHOS CAN DE'I PHYIR, DER THAL, DE
YOD PA'I PHYIR, DER THAL, BSE RU LTA BU'I RANG

RGYAL SLOB PAS GZHAN RJES SU 'DZIN PA DANG RANG GI LUS GNAS PA'I
CHED DU BSOD SNYOMS LA RGYU BA YOD PA'I PHYIR, 'DOD NA, SLA'O,
,KHO NA RE, BSE RU LTA BU'I RANG RGYAL ZHES BTAGS PA DON MED PAR
THAL, DE GROGS DANG BCAS PAR GNAS

SRID PA'I PHYIR NA, MA KHYAB STE, DE YANG GTZO CHE BA LA DGONGS
PA'I PHYIR, KHA CIG, TSOGS SPYOD CHE CHUNG GI RANG RGYAL GCIG
PUR GNAS PA MED PAR THAL, DE GNYIS TSOGS DANG LHAN CIG TU SPYOD
PAS TSOGS SPYOD PA ZHES BRJOD PA'I PHYIR NA MA KHYAB,

@025B 'DOD NA, GCIG PU DBEN PAR BSAM GTAN LA GNAS PA'I TSOGS
SPYOD KYI RANG RGYAL MED PAR THAL, 'DOD PA'I PHYIR, 'DOD MI NUS
TE, NANG DU YANG DAG 'JOG LA GNAS PA'I TSOGS SPYOD CHE CHUNG
GANG RUNG GI RANG RGYAL YOD PA'I PHYIR RO, ,'O NA, NYAN

THOS YIN NA, NYAN THOS KYI SGRA BSHAD TSANG DGOS PAR THAL, SGRUB
BYED 'THAD PA'I PHYIR, 'DOD NA, GZUGS MED KHAMS PA'I NYAN THOS
CHOS CAN, DER THAL, DE'I PHYIR, 'DOD NA, DES GSUNG RAB NYAN CING
THOS PAR BYED PAR THAL, 'DOD PA'I PHYIR,

'DOD MI NUS SO, ,KHA CIG ,RANG RGYAL SRID PA THA MA PA DE SRID
PA THA MA YIN PAR THAL, GONG GI DAM BCA' 'THAD PA'I PYIR, KHA
CIG MA KHYAB ZER, 'DOD BYAS PA LA, DE MI 'THAD PAR THAL, DE SKYE
BA LEN PA SRID PA'I PHYIR, DER THAL, DE MA RIG BAG CHAGS 

KYIS DANG ZAG MED KYI LAS LA BRTEN NAS SKYE BA LEN PA SRID PA'I
PHYIR, DER THAL, NYAN RANG DGRA BCOM PAS DE LA BRTEN NAS YID KYI
LUS LEN PA'I PHYIR, DER THAL, RNAM BSHAD LAS, SA BDUN PA MAN
CHAD PAS KYANG 'BAD PAS BSGRUBS NA MA RIG BAG

CHAGS KYIS DANG ZAG PA MED PA'I LAS LA BRTEN NAS YID KYI RANG
BZHIN GYI LUS LEN NUS MOD KYI, NGAM NGAM SHUGS KYI 'GRUB PA NI
NYAN RANG DGRA BCOM PA DANG DBANG THOB PA'I BYANG CHUB SEMS DPA'
RNAMS LA YIN PAR SHES PAR BYA'O, ,

ZHES GSUNGS PA'I PHYIR, ZER NA, SKYON MED DE, SRID PA THA MA PA
NI TSE DE LA DGRA BCOM MNGON DU BYED PAR NGES PA'I RTEN CAN ZHIG
LA 'JOG RIGS KYI, SLAN CHAD SKYE BA MED PA TZAM LA MI 'JOG PA'I
PHYIR, DANG PO DE LTAR YIN TE, 'KHOR BA TSE DE LA SPONG BAR

NGES PA'I RTEN CAN ZHIG LA 'JOG PA'I PHYIR, DPYAD DO,, `
,,GNYIS PA CHOS STON TSUL NI, GANG GANG DON NI GANG GANG LA,
,ZHES SOGS RKANG PA BZHI GSUNGS TE, DE'I DON 'GREL PA LAS,
RNAM PAR MA BRTAGS RNAM PAR MA DPYAD PA'I TSIG TU MI SMRA BAS,
ZHES PA 

@026A *, ,NAS, BSKYED PA ZHES BYA BA 'DI YIN NO, ,ZHES PA'I BAR
GSUNGS, MDO'I 'PHROS DANG MTHA' DPYOD NI SNGAR BSHAD PA DER 'DUS
LA, RTZA BA'I DON NI, SHES BYA CHOS CAN, RANG RGYAL GYI SGA MED
KYANG CHOS STON PA MI 'GAL TE, DES

LUS KYI RNAM 'GYUR GYI SGO NAS GDUL BYA GANG DANG GANG YIN PA
DES RTOGS BYA'I DON NI GANG DANG GANG LA RNAM PA JI LTAR JI LTAR
NYAN PAR 'DOD PA DE DANG DE LA DON DE DANG DE BSHAD PA DE LTAR
SNANG BAR BYED NUS PA'I PHYIR, RANG RGYAL GYI LAM SHES PA'I LAM
SHES, ,GSUM PA LAM JI LTAR SHES PA'I TSUL NI,

GZUNG DON RTOGS PA SPONG PHYIR DANG, ,ZHES SOGS RKANG PA BZHI
GSUNGS TE, DON NI 'GREL PA LAS, RANG SANGS RGYAS KYI LAM JI SKAD
BSHAD PA'I BDEN PA SGOM PA KHO NA DANG, ZHES PA NAS, THAMS CAD
SHES PA NI MA YIN NO ZHES BYA BA NI RANG SANGS RGYAS KYI LAM

MO, ,ZHES PA'I BAR GSUNGS, DE GANG LAS 'PHROS PA YANG YOD DE,
GZUGS NI ZAB PA MA YIN, PHRA BA MA YIN NO, ,DE CI'I PHYIR ZHE
NA, GZUGS KYI RANG BZHIN NI ZAB PA MA YIN, PHRA BA MA YIN NO,
,ZHES PA NAS, LHA'I BU DAG CHOS NYAN PA NI SGYU MA LTA DANG

SPRUL BA LTA BUR BTZAL BAR BYA STE, ZHES SOGS KYI MDO LAS 'PHROS
PA'I PHYIR, 'DI LA GNYIS, RTZA BA'I DON DANG, MTHA' DPYAD PA'O,
,DANG PO NI, BSE RU LTA BU'I LAM DE NI CHOS CAN, KHYAD CHOS GSUM
DANG LDAN PAS YANG DAG PAR BSDUS PAR SHES

PAR BYA STE, GZUNG BA GZUGS SOGS PHYI ROL GYI DON DU 'DZIN PA'I
RTOG PA GTZO BOR SPONG BA'I PHYIR DANG, GZUGS 'DZIN SHES PA SOGS
NANG 'DZIN PA LA BDEN PAR ZHEN PA GTZO BOR MI SPONG BA'I PHYIR
DANG NI, RANG RGYAL GYI RIGS LA BRTEN PA'I RTEN GYIS KHYAD

PAR GYI SGO NAS SHES PAR BYA BA'I PHYIR,, ` ,,GNYIS PA MTHA'
DPYAD PA LA GSUM LAS, DANG PO LA, KHA CIG ,GZHUNG 'DIS, RANG
RGYAL GYI LAM SHES PA'I LAM SHES SNGAR BSHAD PA LTAR GYI KHYAD
CHOS GSUM DANG LDAN PAR BSTAN ZER NA,

@026B 'O NA LAM SHES DES NANG SHES PA BDEN PAR 'DZIN PA'I BDEN
'DZIN GTZO BOR MI SPONG BAR THAL, DAM BCA' 'THAD PA'I PHYIR,
'DOD MI NUS TE, DES BDEN 'DZIN GTZO BOR SPONG BA'I PHYIR, KHA
CIG ,RANG RGYAL DANG SEMS TZAM PA GNYIS LTA BA MI MTSUNGS ZER
NA, DE

MTSUNGS PAR THAL, GZUGS PHYI ROL DON GYI STONG PAR RTOGS PA'I
LTA BA DE DE GNYIS KA'I LTA BA YIN PA'I PHYIR, DER THAL, DE DE
GNYIS KA'I THUN MONG BA'I LTA BA YIN PA'I PHYIR, KHO NA RE, RANG
RGYAL GYIS GZUNG BA BDEN PAR 'DZIN PA'I BDEN 'DZIN GTZO BOR
SPONG

ZHING SHES PA BDEN PAR 'DZIN PA'I BDAG 'DZIN GTZO BOR MI SPONG
YANG SPANG BYAR BYED, SEMS TZAM PAS NANG GNYIS STONG GI SHES PA
BDEN GRUB TU 'DOD PAS MI MTSUNGS SO ZHE NA, DE MI 'THAD PAR
THAL, RANG RGYAL SLOB PAS GZUNG BA BDEN PAR 'DZIN PA'I BDEN

'DZIN GTZO BOR MI SPONG BA'I PHYIR, DER THAL, DES BDEN 'DZIN
GTZO BOR MI SPONG BA'I PHYIR, DER THAL, RANG RGYAL DGRA BCOM PAS
BDEN 'DZIN MA SPANGS PA'I PHYIR, DER THAL, DES SHES SGRIB MA
SPANGS PA'I PHYIR, KHA CIG ,RANG RGYAL SLOB PAS GZUNG BA

PHYI ROL DON DU 'DZIN PA'I RTOG PA SPONG BA DANG, GZUNG BA PHYI
ROL DON DU MED PA CHOS KYI BDAG MED RAGS PA YIN ZER NA, DE MI
'THAD PAR THAL, GZUNG BA PHYI ROL DON DU 'DZIN PA'I RTOG PA CHOS
KYI BDAG 'DZIN RAGS PA MA YIN PA'I PHYIR, DER THAL, GZUNG

BA RJES SU GRUB PAR 'DZIN PA'I RTOG PA DE CHOS KYI BDAG 'DZIN
RAGS PA MA YIN PA'I PHYIR, DER THAL, DE GANG ZAG GI BDAG 'DZIN
RAGS PA YIN PA'I PHYIR, KHA CIG ,GZUNG 'DIS RANG RGYAL GYI LAM
SHES PA'I LAM SHES MTHA' DAG DNGOS SU BSTAN

PA YIN NO, ,ZER NA, DE YANG MI 'THAD PAR THAL, DES GANG ZAG GI
BDAG MED MNGON SUM DU RTOGS PA'I RANG RGYAL GYI LAM SHES PA'I
LAM SHES DE DNGOS SU MA BSTAN PA'I PHYIR, KHA CIG ,RANG RGYAL
GYI LAM SHES PA'I LAM SHES YIN NA, THABS SHES

@027A *, ,GNYIS SU PHYE BA'I SHES RAB KYI CHAR GTOGS PAS KHYAB
ZER NA, BYANG SEMS 'PHAGS PA'I RGYUD KYI RTEN 'BREL BCU GNYIS
KYI NANG TSAN SKYE RGA LA YID 'BYUNG SGOM PA'I SNYING RJE'I NGO
BOR GYUR PA'I YE SHES CHOS CAN, DER THAL, DE'I

PHYIR, 'DOD MI NUS TE, DE GNYIS SU PHYE BA'I THABS KYI CHAR
GTOGS YIN PA'I PHYIR,, ` ,,GNYIS PA RANG LUGS LA, RANG RGYAL GYI
RTOGS RIGS SU GNAS PA'I THEG CHEN 'PHAGS PA'I MKHYEN PA, RANG
RGYAL GYI LAM SHES PA'I LAM SHES KYI

MTSAN NYID, MTSAN GZHI NI, GZUGS PHYI ROL DON GYIS STONG PAR
MNGON SUM DU RTOGS PA'I THEG CHEN GYI MTHONG LAM LTA BU, BYANG
SEMS 'PHAGS PAS RANG RGYAL GYI LAM SHES PA'I LAM SHES BSGOM PA
LA DGOS PA YOD DE, RANG RGYAL GYI RIGS CAN RJES

SU 'DZIN PA'I CHED DANG, RANG RGYUD KYI PHYI ROL DON 'DZIN GYI
RTOG PA GZHOM PAR BYA BA'I CHED YIN PA'I PHYIR,, ` ,,GSUM PA
RTZOD PA SPONG BA LA, KHA CIG, GZUGS PHYI ROL DON GYIS STOR PAR
RTOGS PA'I YE SHES RANG RGYAL DANG SEMS TZAM

PA GNYIS KA'I LTA BA YIN PAR THAL, DE 'DRA'I LTA BA DE DE GNYIS
KA'I LTA BA YIN PA'I PHYIR, RTAGS KHAS, 'DOD NA, DE DE GNYIS
KA'I YE SHES YIN PAR THAL, YE SHES GANG ZHIG ,DE GNYIS KA'I LTA
BA YIN PA'I PHYIR, ZER NA, MA KHYAB SNYAM, 'DOD MI

NUS TE, DE GNYIS KA'I LAM MA YIN PA'I PHYIR, DER THAL, RANG
RGYAL GYI LAM MA YIN PA'I PHYIR, DER THAL, KHYOD DU GYUR PA'I
NYAN THOS KYI LAM DANG THEG CHEN GYI LAM YOD PA'I PHYIR, KHA CIG
,'DIR MA KHYAB ZER, YANG KHO NA RE, BDAG

MED RTOGS PA'I LTA BA DE THEG PA GNYIS KA'I LTA BA YIN PAR THAL,
DE DE GSUM THUN MONG BA'I LTA BA YIN PA'I PHYIR, DER THAL, DE
GSUM THUN MONG GI LTA BA GCIG YOD PA'I PHYIR, DER THAL, DE GSUM
THUN MONG BA'I LUGS GCIG YOD

@027B PA GANG ZHIG, KHYOD KYI DAM BCA' 'THAD PA'I PHYIR, 'DOD
NA, DE DE GSUM PO RANG RGYUD KYI LTA BA YIN PAR THAL, 'DOD PA'I
PHYIR NA, MA KHYAB STE, 'ON KYANG DA DUNG DPYOD PA'I GNAS SU
SNANG NGO, ,KHA CIG ,SHES SGRIB YIN NA, RANG RGYAL GYIS

GTZO BOR MA SPANG BAS KHYAB PAR THAL, RANG RGYAL GYIS SHES SGRIB
GTZO BOR MI SPONG BA'I PHYIR NA, MA KHYAB, 'DOD MI NUS TE, DES
GZUGS PHYI ROL GYI DON DU 'DZIN PA'I RTOG PA GTZO BOR SPONG BA'I
PHYIR, KHYAB STE, DE SHES SGRIB YIN PA'I PHYIR, DER

THAL, DE SHES SGRIB RAGS PA YIN PA'I PHYIR, KHA CIG ,GZUGS DANG
GZUGS 'DZIN PA'I TSAD MA RDZAS GZHAN GYIS STONG PAR THAL, GZUGS
PHYI ROL DON GYIS STONG PA'I PHYIR, 'DOD NA, DE MI 'THAD PAR
THAL, GZUGS DANG GZUGS

'DZIN PA'I TSAD MA GNYIS RDZAS GZHAN DU GRUB PA'I PHYIR, DER
THAL, DE GNYIS RDZAS GZHAN YIN PA'I PHYIR, DER THAL, DE GNYIS
RGYU 'BRAS YIN PA'I PHYIR ZER NA MA GRUB STE, PHYI DON KHAS LEN
NA, DE GNYIS RGYU 'BRAS SU 'THAD KYANG 'DIR

PHYI DON KHAS MI LEN PA'I PHYIR, KHA CIG ,THEG CHEN 'PHAGS PA'I
RGYUD KYI GANG ZAG GI BDAG MED RTOGS PA'I THEG CHEN SEMS BSKYED
CHOS CAN, RANG RGYAL GYI LAM SHES PA'I LAM SHES YIN PAR THAL,
RANG LUGS KYI MTSAN NYID DE'I

PHYIR, DER THAL, CHOS CAN DE'I PHYIR, DER THAL, THEG CHEN 'PHAGS
PA'I RGYUD KYI GANG ZAG GI BDAG MED RTOGS PA'I SNYING RJE DE
THEG DMAN GYI RTOGS RIGS SU GNAS PA'I PHYIR, DER THAL, DE'I
RGYUD KYI GANG ZAG GI BDAG MED RTOGS

PA'I RNAMS MKHYEN DE THEG DMAN GYI RTOGS RIGS SU GNAS PA'I PHYIR
NA, MA KHYAB, MA GRUB NA DER THAL, SANGS RGYAS 'PHAGS PA'I RGYUD
KYI GANG ZAG GI BDAG MED RTOGS PA'I YE SHES THEG DMAN GYI RIGS
SU GNAS PA'I PHYIR, DER THAL, SANGS

@028A *, ,RGYAS 'PHAGS PA'I RGYUD LA 'PHAGS PA 'OG MA PA'I RGYUD
LA YOD PA DANG RJES SU MTHUN PA'I RNAM MKHYEN GYI RNAM PA YOD
PA'I PHYIR, 'DOD MI NUS TE, THEG CHEN SEMS BSKYED YIN PA'I
PHYIR, KHYAB STE, THEG CHEN

SEMS BSKYED GTZO BOR BSGOM PA'I RANG RGYAL MED PA'I PHYIR, BYAS
PA LA KHO NA RE, GANG ZAG GI BDAG MED RTOGS PA'I SANGS 'PHAGS
KYI YE SHES DE THEG DMAN GYI RTOGS RIGS SU MI GNAS PAR THAL,
SANGS RGYAS 'PHAGS PA'I YE SHES GTZO BOR SGOM

PA'I THEG DMAN PA MED PA'I PHYIR, ZER NA, MI MTSUNGS SNYAM STE,
SNGA MA NI YUL CAN GYI DBANG DU BYAS PA DANG, PHYI MA NI YUL
RTOGS TSUL GYI DBANG DU BYAS PA YIN PA'I PHYIR, 'ON KYANG KHA
CIG GIS SANGS RGYAS 'PHAGS PA'I RGYUD KYI GANG ZAG GI BDAG MED

RTOGS PA'I YE SHES, THEG DMAN GYI RTOGS RIGS SU MI GNAS KYANG,
SPYIR GANG ZAG GI BDAG MED RTOGS PA'I YE SHES THEG DMAN GYI
RTOGS RIGS SU GNAS ZHES ZER RO, ,KHA CIG ,BYANG SEMS 'PHAGS PA'I
RGYUD LA 'KHOR BA LA YID 'BYUNG BA'I YID 'BYUNG YOD PAR

THAL, DE'I RGYUD LA YAN LAG BCU GNYIS KYI NANG TSAN SKYE RGA LA
YID 'BYUNG BA'I YID 'BYUNG YOD PA'I PHYIR, 'DOD NA, DE'I RGYUD
LA 'KHOR BA YOD PAR THAL, 'DOD PA'I PHYIR, ZER NA MA KHYAB PO, `
RANG RGYAL GYI LAM SHES KYI RGYU NGES CHA, BZHI PA RANG RGYAL
GYI LAM SHES PA'I LAM SHES

KYI RGYU NGES 'BYED CHA MTHUN NI, BTAGS PA'I CHOS NYID MI 'GAL
BAR, ,ZHES PA NAS, RNAM PA CAN NI CHOS KYI MCHOG ,CES PA'I BAR
GSUNGS TE, DE'I DON NI 'GREL PA LAS, GZUGS LA SOGS PA'I CHOS KYI
BRDA LAS BYUNG BA'I BTAGS PA'I CHOS

NYID DANG MI 'GAL BAR RAB TU STON PA DANG, ZHES PA NAS, NGES PAR
'BYED PA'I CHA DANG MTHUN PA RNAMS SKYE BA YIN NO, ,ZHES PA'I
BAR GSUNGS, DE DAG GANG LAS 'PHROS PA YOD DE, GZUGS NI BTAGS PA
TZAM MO, ,BTAGS PA TZAM GANG YIN PA DE

@028B NI CHOS NYID DE, DE NI GNAS BRTAN RAB 'BYOR GYIS MI 'GAL
BAR BSTAN TO, ,ZHES PA NAS, TSE DANG LDAN PA SH'A RI'I BU DE NI
'DI LTAR GZUGS GZUGS KYI RANG BZHIN GYIS MED DO, ,ZHES SOGS KYI
MDO LAS 'PHROS PA'I PHYIR, 'DI'I SKABS SU RTZA BA'I DON DANG,

MTHA' DPYAD PA GNYIS LAS, DANG PO NI, SHES BYA CHOS CAN, RANG
RGYAL GYI LAM SHES PA'I LAM SHES KYI RGYU NGES 'BYED CHA MTHUN
DE LA BZHI YOD DE, PHYI DON MED PAR RTOGS KYANG BRDAR BTAGS PA'I
CHOS NYID DANG MI 'GAL BAR CHOS STON PA'I RNAM PA CAN GYI THEG

CHEN GYI SBYOR LAM DRO BAR GYUR PA DANG, GZUGS LA SOGS PA PHYI
ROL GYI DON DU 'GRIB PA MED PAR RTOGS PA LA SOGS PAS PHYE BA'I
RTZE MOR GYUR PA DANG, NANG STONG PA NYID LA SOGS PA RTOGS PA'I
MTHU YIS GZUGS SOGS PHYI ROL DON DU MI 'DZIN PA'I PHYIR DU ZHUGS

PA'I BZOD PA DANG, GZUGS SOGS PHYI ROL PHYI DON DU SKYE BA MED
PA SOGS KYI RNAM PA CAN DU RTOGS PA'I THEG CHEN GYI SBYOR LAM
CHOS KYI MCHOG CES BYA BA RNAMS SU YOD PA'I PHYIR,, ` ,,GNYIS PA
MTHA' DPYAD PA LA GNYIS LAS, DANG PO LA, KHA CIG ,RANG RGYAL GYI

LAM SHES PA'I LAM SHES KYI RGYUR GYUR PA'I THEG CHEN GYI NGES
'BYED CHA MTHUN, RANG RGYAL GYI LAM SHES PA'I LAM SHES KYI RGYU
NGES 'BYED CHA MTHUN GYI MTSAN NYID ZER NA, RANG RGYAL GYI LAM
SHES PA'I LAM SHES KYI 'BRAS BUR GYUR PA'I GANG ZAG GI BDAG MED
RTOGS PA'I THEG

CHEN GYI SBYOR LAM CHOS CAN, MTSAN NYID DER THAL, MTSON BYA DE'I
PHYIR, 'DOD NA, RANG RGYAL GYI LAM SHES PA'I LAM SHES KYI RGYU
YIN PAR THAL LO, ,KHA CIG ,RANG RGYAL GYI LAM SHES PA'I LAM SHES
KYI RGYU NGES 'BYED CHA MTHUN YIN NA, SKABS 'DIR DNGOS

SU BSTAN PA'I DE YIN PAS KHYAB ZER NA, DE MI 'THAD PAR THAL,
GZHUNG 'DIS GANG ZAG GI BDAG MED RTOGS PA'I THEG CHEN GYI SBYOR
LAM DE RANG RGYAL GYI LAM SHES PA'I LAM SHES KYI RGYU NGES 'BYED
CHA MTHUN GYI SHUGS LA BSTAN PA'I PHYIR, KHA CIG ,PHYI DON MED

@029A *, ,PAR RTOGS PA'I THEG CHEN GYI SBYOR LAM DE, GZHUNG
'DI'I SHUGS BSTAN GYI RANG RGYAL GYI LAM SHES PA'I LAM SHES KYI
RGYU NGES 'BYED CHA MTHUN YIN ZER NA, RE ZHIG DE MI 'THAD PAR
THAL, DE GZHUNG 'DI'I DNGOS BSTAN YIN PA'I PHYIR TE, DE

LTAR RNAM BSHAD LAS GSUNGS PA'I PHYIR, 'ON KYANG 'GREL PAR SHUGS
BSTAN DU GSUNGS PA'I DON NI, STONG NYID RTOGS PA'I THEG CHEN
SBYOR LAM DANG, DE GNYIS KYI NANG NAS DE SHUGS BSTAN DANG 'DRA
BA'I DON NO,, ,TSUL 'DI NI GONG GI NYAN THOS KYI SKABS DANG

MTSUNGS PAR SBYOR RUNG NGO,, ` ,,GNYIS PA RANG LUGS NI, RANG
RGYAL GYI RTOGS RIGS SU GNAS PA'I THEG CHEN GYI DON MNGON RTOGS,
RANG RGYAL GYI LAM SHES PA'I LAM SHES KYI RGYU NGES 'BYED CHA
MTHUN GYI MTSAN NYID DO,, ` PHAN YON CAN GYI THEG CHEN GYI
MTHONG LAM, ,GSUM PA BYANG SEMS

KYI LAM SHES PA'I LAM SHES 'CHAD PA LA GNYIS, MTHONG LAM DANG,
SGOM LAM BSHAD PA'O, ,DANG PO LA GNYIS, MDER BSTAN PA DANG,
RGYAS PAR BSHAD PA'O, ,DANG PO NI, BDEN DANG BDEN LA BZOD PA
DANG, ,ZHES PA NAS, PHAN YON BCAS PA 'DI

BSHAD DO, ,ZHES PA'I BAR GSUNGS TE, DON NI, 'GREL PA LAS, LAM
SHES PA NYID KYI SKABS SU, ZHES PA NAS, PHAN YON CHEN PO ZHES
BRJOD DO, ,ZHES PA'I BAR GSUNGS, DE DAG GANG LAS 'PHROS PA YOD
DE, BTZUN PA SH'A RI'I BU SHES

RAB KYI PHA ROL TU PHYIN PA GANG LAS BTZAL BAR BYA, SH'A RI'I
BUS SMAS PA, KOO SHI KA, SHES RAB KYI PHA ROL TU PHYIN PA NI,
RAB 'BYOR GYI LE'U LAS BTZAL BAR BYA'O, ,ZHES PA'I MDO LAS
'PHROS PA'I PHYIR, 'DI'I SKABS SU RTZA BA'I DON NI,

SHES BYA CHOS CAN, LAM SHES NYID KYI SKABS LA MTHONG BA'I LAM
PHAN YON DANG BCAS PA 'DI BSHAD PAR BYA BA YIN TE, DE YANG SDUG
KUN GYI BDEN PA DANG 'GOG LAM GYI BDEN PA LA BZOD PA DANG SHES
PA'I SKAD CIG MA RNAM PA BZHI BZHI YI SGO

@029B NAS BSHAD PAR BYA BA'I PHYIR,, ,,GNYIS PA RGYAS PAR BSHAD
PA NI, DE BZHIN NYID DANG SANGS RGYAS DAG ,CES PA NAS, LAM SHES
NYID KYI SKAD CIG MA, ,ZHES PA'I BAR GYIS RGYAS PAR BSHAD CING,
DON NI 'GREL PA LAS, DON DAM PA'I

TSUL GYIS DE BZHIN NYID DANG SANGS RGYAS DAG LA RTEN DANG BRTEN
PA'I DNGOS PO MED PAS DE'I PHYIR, ZHES PA NAS, LAM SHES PA NYID
KYI SKAD CIG MA DAG YIN NO, ,ZHES PA'I BAR GSUNGS, DE DAG GANG
LAS 'PHROS PA YANG YOD DE, GZUGS KYI DE

BZHIN NYID LA DE BZHIN GSHEGS PA MI DMIGS, DE BZHIN GSHEGS PA LA
YANG GZUGS KYI DE BZHIN NYID MI DMIGS, ZHES PA NAS, SEMS CAN
THAMS CAD DANG THUN MONG DU BYAS TE MI DMIGS PA'I TSUL GYIS BLA
NA MED PA YANG DAG PAR RDZOGS

PA'I BYANG CHUB TU YONGS SU BSNGO'O, ,ZHES PA'I BAR GYI MDO LAS
'PHROS PA'I PHYIR, 'DI'I SKABS SU RTZA BA'I DON DANG, MTHA'
DPYAD PA GNYIS LAS, DANG PO NI, SHES BYA CHOS CAN, THEG CHEN GYI
MTHONG LAM SHES BZOD SKAD CIG MA BCU DRUG YOD

DE, DON DAM PAR SDUG BDEN GYI DE BZHIN NYID DANG SANGS RGYAS TE
DE MNGON SUM DU RTOGS PA'I YUL CAN GYI YE SHES DAG PHAN TSUN
RTEN PA DANG BRTEN PA MED PA'I PHYIR NA DON DAM PAR RTEN BRTEN
PA'I RNAM GRANGS KHAS MI LEN PA STE KHAS LEN PA MED PAR

RTOGS PA'I THEG CHEN GYI MTHONG LAM SDUG BSNGAL CHOS BZOD DANG,
GZUGS SOGS KYI CHOS DBYINGS RGYA CHE BA DON DAM PAR MED PAR
RTOGS PA'I SHER PHYIN CHEN PO SDUG BSNGAL CHOS SHES DANG, SDUG
BSNGAL DON DAM PAR 'JAL BA'I TSAD MA MED PAR

RTOGS PA'I SDUG BSNGAL RJES BZOD DANG BCAS PA DANG, SDUG BSNGAL
GYI TSAD DON DAM PAR MED PAR RTOGS PA'I SDUG BSNGAL RJES SHES
DANG, KUN 'BYUNG DON DAM PAR RTAG CHAD KYI MTHA' MED PAR RTOGS
PA'I KUN 'BYUNG CHOS BZOD DANG, CHOS BZOD DER

@030A *, ,GNAS NAS GZUGS LA SOGS PA LA SANGS RGYAS KYI RANG
BZHIN BDEN STONG NYID DU NGES PAR 'DZIN PA'I KUN 'BYUNG CHOS
SHES DANG, DON DAM PAR BLANG BA MED CING DOR BA MED PA SOGS SU
RTOGS PA'I KUN 'BYUNG RJES BZOD

DANG, BYAMS PA LA SOGS PA TSAD MED BZHI SGOM PA'I YON TAN DANG
LDAN PA'I KUN 'BYUNG RJES SHES DANG, 'GOG PA'I RANG BZHIN STONG
PA NYID MNGON SUM DU RTOGS PA'I 'GOG PA CHOS BZOD DANG, 'DRAS BU
SANGS RGYAS NYID NI 'THOB PAR BYED

PA'I 'GOG PA CHOS SHES DANG, RNAM PAR BYANG BA'I RIGS KUN YONGS
SU BSDUS PA'I 'GOG PA RJES BZOD DANG, PHYI'I 'TSE BA NYAM NGA BA
DANG NANG GI NAD KUN SEL BAR BYED PA'I 'GOG PA RJES SHES DANG
LAM BDEN GYI THOB BYA MTHAR THUG GI MYA NGAN

LAS 'DAS PA NI BDEN 'DZIN GYI SPROS PA ZHI BA'I BDEN STONG NYID
DU RTOGS PA'I LAM CHOS BZOD DANG, SANGS RGYAS BCOM LDAN 'DAS
RNAMS KYIS RANG NYID LA GNAS PA'I RNAL 'BYOR PA BSRUNG BA LA
SOGS PAR BYED PA'I LAM CHOS SHES DANG,

SROG MI GCOD PA LA SOGS PA'I DGE BA BCU PO RNAM PA KUN MKHYEN
PA'I SANGS RGYAS SGRUB PAR BYED PA'I TSUL LA NI BDAG NYID KYANG
GNAS TE, SEMS CAN GZHAN DAG 'GOD PAR BYED PA'I LAM RJES BZOD
DANG, SBYIN PA LA SOGS PA PHYIN DRUG GI DGE RTZA

RNAMS RDZOGS PA'I BYANG CHUB TU BSNGO BAR BYED PA'I LAM RJES
SHES TE, MDOR NA LAM SHES NYID KYI SKABS SU MTHONG LAM SKAD CIG
MA BCU DRUG YOD PA'I PHYIR,, ` ,,GNYIS PA MTHA' DPYAD PA LA GSUM
LAS, DANG PO LA, KHA CIG ,

NGAN SONG GSUM DANG SGRA MI SNYAN PA TSE DE LA MTSAMS MED PA'I
LAS STOBS CHEN BSAGS LA MA SBYANGS PA RNAMS KYI RTEN LA MTHONG
LAM GSAR DU SKYE BA YOD ZER NA, DE MED PAR THAL, DE DAG GI RTEN
LA MTHONG LAM GSAR DU SKYE BA LA GEGS BYED

@030B KYI SGRIB PA CHEN POS BSGRIBS PA'I PHYIR, KHA CIG ,ZA MA
DANG MA NING GI RTEN DANG, KHAMS GONG MA'I RTEN LA DE GSAR DU
SKYE BA YOD ZER NA, DE MI 'THAD PAR THAL, SNGA MA DE GNYIS KYI
RTEN LA MTHONG LAM GSAR DU SKYE PA LA GEGS BYED KYI NYON MONGS
PA'I

SGRIB PA SHAS CHEN POS BSGRIBS, KHAMS GONG MA'I RTEN GYI SO SO
SKYE BO RNAMS SKYO SHAS CHUNG BA'I PHYIR, PHYI MA DER THAL, BSDU
BA LAS, GZUGS KYI KHAMS DANG GZUGS MED PA'I KHAMS GONG MAR SKYES
PAS KYANG DANG POR BDEN PA RNAMS MNGON PAR MI RTOGS

TE, ZHES PA DANG, MDZOD LAS, GONG NA MTHONG LAM MED, ,MI SKYE,
,ZHES GSUNGS PA'I PHYIR, KHA CIG ,DE RNAMS KYI RGYUD LA DE GSAR
DU SKYE BA MED, ZER NA, DE YOD PAR THAL, DE RNAMS KYI RGYUD LA
RNAM MKHYEN GSAR DU SKYE BA YOD PA GANG ZHIG ,DE RNAMS

KYI RGYUD LA MTHONG LAM DANG RNAM MKHYEN GNYIS SKYE DGOS SU
MTSUNGS PA'I PHYIR, KHA CIG ,THEG CHEN MTHONG LAM GYI SEMS RTEN
YIN NA, DE'I RGYU YIN PAS KHYAB ZER NA, THEG CHEN MTHONG LAM GYI
NGO BOR GYUR PA'I BSAM GTAN GYI DNGOS GZHI CHOS CAN, DER

THAL, DE'I PHYIR, DER THAL, THEG CHEN GYI MTHONG LAM DE RANG
DANG NGO BO GCIG PA'I SEMS RTEN BSAM GTAN BZHI PA'I SEMS RTEN LA
BRTEN NAS SKYES PA'I PHYIR, DER THAL, SEMS RTEN PHAL CHER SA DE
DANG DE'I NGO BOR SKYES PA ZHIG LA 'JOG DGOS

PA'I PHYIR, 'DOD MI NUS TE, DE THEG CHEN MTHONG LAM DANG NGO BO
GCIG YIN PA'I PHYIR, DER THAL, CHOS CAN DE YIN PA'I PHYIR, KHA
CIG ,THEG CHEN MTHONG LAM GYI SEMS RTEN YIN NA, DE DANG NGO BO
GCIG YIN PAS KHYAB ZER NA, THEG CHEN SBYOR LAM CHOS

MCHOG SKAD CIG THA MA'I YE SHES CHOS CAN, DER THAL, DE'I PHYIR,
DER THAL, THEG CHEN GYI MTHONG LAM DE RANG GI SEMS RTEN CHOS
MCHOG SKAD CIG THA MA'I YE SHES LA BRTEN NAS SKYES PA'I PHYIR,
KHA CIG MA KHYAB ZER, 'DOD MI NUS TE, DE THEG

@031A *, ,CHEN MTHONG LAM GYI RGYU YIN PA'I PHYIR, KHA CIG, THEG
CHEN MTHONG LAM BAR CHAD MED LAM DE, 'DOD SEMS LA BRTEN NAS SPYI
BO ZER NA, DE MI 'THAD PAR THAL, 'DOD SEMS DANG SBYOR LAM CHOS
MCHOG SKAD CIG THA MA'I

GZHI MTHUN YANG MED, DE DANG THEG CHEN MTHONG LAM BAR CHAD MED
LAM GYI GZHI MTHUN YANG MED PA'I PHYIR, DER THAL, DE GNYIS GANG
RUNG YIN NA, MNYAM GZHAG GI SAS BSDUS DGOS, 'DOD SEMS YIN NA,
MNYAM PAR MA BZHAG PA'I SAS

BSDUS DGOS PA'I PHYIR, KHA CIG ,BDEN BZHI MI RTAG SOGS BCU DRUG
MNGON SUM DU RTOGS PA'I BDEN PA MNGON RTOGS, MTHONG LAM GYI
MTSAN NYID ZER NA, STONG NYID MNGON SUM DU RTOGS PA'I MTHONG LAM
CHOS CAN, MTSAN NYID DER THAL, MTSON BYA

DE'I PHYIR, 'DOD NA, BDE MA BZHI MNGON SUM DU RTOGS PA'I YE SHES
YIN PAR THAL, 'DOD PA'I PHYIR, 'DOD NA, DE CHOS CAN, RANG GI
GZHAL BYA KUN RDZOB MNGON SUM DU RTOGS PA'I YE SHES YIN PAR
THAL, 'DOD PA'I PHYIR, 'DOD MI NUS

TE, STONG NYID MNGON SUM DU RTOGS PA'I SLOB LAM YIN PA'I PHYIR,
KHA CIG ,MI RTAG SOGS BCU DRUG BDEN STONG SPROS BRAL DU MNGON
SUM DU RTOGS PA'I THEG CHEN GYI BDEN PA MNGON RTOGS, THEG CHEN
MTHONG LAM GYI MTSAN NYID ZER NA, BYANG SEMS

MTHONG LAM PA'I RGYUD KYI THEG CHEN SEMS BSKYED CHOS CAN, MTSAN
NYID DER THAL, MTSON BYA DE'I PHYIR, DER THAL, BYANG SEMS MTHONG
LAM PA'I RGYUD KYI MKHYEN PA YIN PA'I PHYIR, 'DOD NA, STONG NYID
MNGON SUM DU RTOGS PA'I YE SHES YIN

PAR THAL, 'DOD PA'I PHYIR, 'DOD MI NUS SO, ,KHA CIG ,THEG CHEN
SBYOR LAM CHOS MCHOG GI RJES SU BYUNG BA'I THEG CHEN GYI BDEN PA
MNGON RTOGS, THEG CHEN MTHONG LAM GYI MTSAN NYID ZER NA, THEG
CHEN SBYOR LAM CHOS MCHOG GI RGYUR GYUR

@031B BA'I THEG CHEN GYI MTHONG LAM CHOS CAN, MTSAN NYID DER
THAL, MTSON BYA DE'I PHYIR, RTAGS SLA, 'DOD NA, DE MI 'THAD PAR
THAL, THEG CHEN GYI SBYOR LAM CHOS MCHOG GI SNGA ROL DU BYANG
PA'I PHYIR, DE DER THAL, DE'I RGYU YIN PA'I PHYIR, KHA CIG ,THEG

FCHEN MTHONG LAM SHES BZOD SKAD CIG MA BCU DRUG PO RNAMS RIM CAN
DU SKYE STE, SDUG BSNGAL CHOS BZOD SKYES PA'I RJES SU SDUG
BSNGAL RJES BZOD SKYE BA SOGS RIGS 'GRE BA'I PHYIR, ,DE MI 'THAD
BAR THAL, THEG CHEN MTHONG LAM BZOD PA BRGYAD CIG

CAR DU SKYE ZHING, SHES PAR BRGYAD KYANG CIG CAR DU SKYE BA'I
PHYIR, DER THAL, THEG CHEN MTHONG LAM BAR CHAD MED LAM YIN NA,
BZOD PA BRGYAD KA YIN DGOS, THEG CHEN MTHONG LAM RNAM GROL LAM
YIN NA, SHES PA BRGYAD KA YIN DGOS PA'I PHYIR,

KHA CIG ,THEG CHEN MTHONG LAM SHES BZOD SKAD CIG MA BCU DRUG PO
CIG CAR RIM CAN GANG RUNG DU MI SKYE STE, CIG CAR SKYE NA, BAR
CHAD MED LAM DANG RNAM GROL LAM GNYIS CIG CAR DU SKYE DGOS LA,
RIM GYIS SKYE NA, BZOD PA BRGYAD KYANG RIM GYIS SKYE DGOS PA'I
PHYIR,

PHYIR ZER NA, DE MI 'THAD PAR THAL, 'DUS BYAS YIN NA, CIG CAR
RIM CAN GANG RUNG DU SKYE DGOS PA'I PHYIR, DER THAL, DE YIN NA,
DE GANG RUNG DU GRUB DGOS PA'I PHYIR, KHA CIG ,YUL BDEN BZHI'I
CHOS NYID RTOGS PA'I CHA NAS BZOD PA BRGYAD DANG

YUL CAN BZOD PA BRGYAD PO RNAMS RTOGS PA'I CHA NAS RJES SHES
BRGYAD DU 'JOG ZER NA, DE MI 'THAD PAR THAL, YUL CAN BZOD PA
BRGYAD MNGON SUM DU RTOGS PA'I THEG CHEN GYI MTHONG LAM RJES
SHES MED PA'I PHYIR, DER THAL, KUN RDZOB MNGON SUM DU

RTOGS PA'I THEG CHEN MTHONG LAM RNAM GROL LAM MED PA'I PHYIR,
RTAGS BSGRUB ZIN, KHA CIG ,THEG CHEN MTHONG LAM BAR CHAD MED LAM
PA'I RGYUD KYI SHES PA YIN NA, MTHONG LAM BAR CHAD MED LAM YIN
PAS KHYAB ZER NA, THEG CHEN MTHONG LAM

@032A *, ,BAR CHAD MED LAM NYAMS SU MYONG BA'I RANG RIG MNGON
SUM CHOS CAN, DER THAL, DE'I PHYIR, 'DOD NA, RNAL 'BYOR MNGON
SUM YIN PAR THAL, 'DOD PA'I PHYIR, KHA CIG ,THEG CHEN MTHONG LAM
PA'I RGYUD KYI MNGON

SUM DU GYUR PA'I YE SHES YIN NA, MTHONG LAM BAR CHAD MED LAM YIN
PAS KHYAB ZER NA, BYANG SEMS MTHONG LAM PA'I RGYUD KYI GANG ZAG
GI BDAG MED MNGON SUM DU RTOGS PA'I YE SHES CHOS CAN, DER THAL,
DE'I PHYIR, DER THAL, RNAL 'BYOR MNGON

SUM DU GYUR PA'I THEG CHEN GYI MTHONG LAM YIN PA'I PHYIR, 'DOD
NA, STONG NYID MNGON SUM DU RTOGS PA'I YE SHES SU THAL LO, ,KHA
CIG ,BYANG SEMS MTHONG LAM PA'I RGYUD LA RJES THOB YE SHES DANG
MNGON SUM GYI GZHI MTHUN MED ZER NA, DE YOD

PAR THAL, DE'I RGYUD KYI MYU GU BDEN STONG SGYU MA LTA BUR MNGON
SUM DU RTOGS PA'I YE SHES DE MNGON SUM YIN PA'I PHYIR, DER THAL,
LAM BSGRIGS LAS, RTEN 'BREL SGYU MA LTA BUR SNANG BA'I BLO 'DRE
RUNG 'DZIN PA'I RTOG BRAL LO, ,ZHES GSUNGS PA'I

PHYIR, KHA CIG ,THEG CHEN MTHONG LAM BAR CHAD MED LAM GYIS RANG
NYID RTOGS ZER NA, DE MI 'THAD PAR THAL, DES RANG NYID MNGON SUM
DU YANG MA RTOGS, SHUGS LA YANG MA RTOGS PA'I PHYIR, DANG PO DER
THAL, THEG CHEN MTHONG LAM BAR CHAD

MED LAM GYI GZHAL BYAR GYUR PA'I KUN RDZOB BDEN PA MED PA'I
PHYIR, DER THAL, DE'I GZHAL BYA STONG NYID YIN PA'I PHYIR, KHO
NA RE, DE'I GZHAL BYA YIN NA, STONG NYID YIN DGOS KYANG, DE'I
GZHAL BYA STONG NYID MA YIN NO ZHE NA, DE MI 'THAD PAR THAL,

DE NI TSIG TZAM LA BRTEN PA MA GTOGS RGYU MTSAN YANG DAG MED
PA'I PHYIR, PHYI MA DER THAL, DE'I SHUGS RTOGS MED PA'I PHYIR,
KHA CIG ,'DA' BYA GANG ZAG GI BDAG MED RTOGS PA'I THEG CHEN GYI
MTHONG LAM DANG 'GA' BYED STONG NYID RTOGS PA'I THEG CHEN 

@032B GYI MTHONG LAM GNYIS KYI NANG NAS DANG POR 'DA' BYA'I
MTHONG LAM DANG, DE RJES 'DA' BYED KYI MTHONG LAM SKYE'O ZER NA,
DE MI 'THAD PAR THAL, THEG CHEN DU DANG PO NYID NAS RIGS NGES
PA'I BYANG SEMS KYIS STONG NYID RTOGS PA'I THEG CHEN MTHONG LAM
BAR CHAD MED

LAM RANG RGYUD LA MA SKYES PAR GANG ZAG GI BDAG MED RTOGS PA'I
MTHONG LAM SKYE BA'I SKABS MED PA'I PHYIR, KHA CIG ,GANG ZAG GI
BDAG MED RTOGS PA'I 'DA' BYA'I MTHONG LAM RANG RGYUD LA MA SKYES
PAR STONG NYID RTOGS PA'I MTHONG LAM SKYE BA MED

ZER NA, DE YOD PAR THAL, DANG PO GANG ZAG GI BDAG MED RTOGS PA'I
THEG DMAN GYI MTHONG LAM THOB NAS DE'I RJES SU STONG NYID RTOGS
PA'I THEG CHEN GYI MTHONG LAM RGYUD LA SKYES PA'I BYANG SEMS YOD
PA'I PHYIR, KHA CIG ,'DA' BYA 'DA' BYED KYI MTHONG

LAM GNYIS 'GAL ZER NA, DE MI 'GAL BAR THAL, LHAG PA TSUL KHRIMS
KYI BSLAB PA'I NGO BOR GYUR PA'I THEG CHEN GYI MTHONG LAM DE DE
GNYIS KA YIN PA'I PHYIR, DER THAL, DE 'DA' BYED GANG ZHIG ,'DA'
BYA'I MTHONG LAM YIN PA'I PHYIR, DANG PO

DER THAL, BYANG SEMS KYIS RNAM MKHYEN THOB PA'I PHYIR DU LHAG PA
TSUL KHRIMS KYI BSLAB PA LA GTZO BOR 'BAD DGOS PA'I PHYIR, PHYI
MA DER THAL, THEG DMAN GYI RTOGS RIGS SU GNAS PA'I THEG CHEN GYI
MTHONG LAM YIN PA'I PHYIR, DER THAL, THEG

DMAN PAS THAR PA THOB PHYIR DU TSUL KHRIMS KYI BSLAB PA GTZO BOR
NYAMS SU LEN DGOS PA'I PHYIR, KHA CIG ,MTHONG SPANG DNGOS SU
SPONG BYED KYI BDEN PA MNGON RTOGS, MTHONG LAM BAR CHAD MED LAM
GYI MTSAN NYID, DE DNGOS SU SPANGS PA'I BDEN PA MNGON

RTOGS, MTHONG LAM RNAM GROL LAM GYI MTSAN NYID ZER NA, DANG PO
LA NYAN THOS KYI MTHONG LAM BAR CHAD MED LAM CHOS CAN, MTSAN
NYID DER THAL, MTSON BYA DE'I PHYIR, 'DOD NA, MTHONG SPANG SHES
SGRIB DNGOS SU SPONG BYED YIN PAR THAL, 'DOD

@033A *, ,PA'I PHYIR, 'DOD NA, NYAN THOS MTHONG LAM RNAM GROL
LAM PA BAS MTHONG SPANG SHES SGRIB DNGOS SU SPANGS PAR THAL,
'DOD PA'I PHYIR, 'DOD MI NUS SO, ,PHYI MA LA NYAN THOS MTHONG
LAM RNAM GROL LAM GYIS MA NGES

SO, ,KHA CIG ,MTHONG SPANG SHES SGRIB SPONG BYED KYI THEG CHEN
GYI BDEN PA MNGON RTOGS, THEG CHEN MTHONG LAM BAR CHAD MED LAM
GYI MTSAN NYID, DE SPANGS PA'I THEG CHEN GYI BDEN PA MNGON
RTOGS, THEG CHEN MTHONG LAM RNAM GROL LAM GYI MTSAN NYID

ZER NA, PHYI MA MI 'THAD PAR THAL, BYANG SEMS MTHONG LAM RJES
THOB PAS MTHONG SPANGS SHES SGRIB SPANGS PA'I PHYIR, DER THAL,
DES MTHONG SPANG SHES SGRIB SPANGS PA'I RNAM GROL LAM THOB PA'I
PHYIR, DER THAL, DES THEG CHEN MTHONG LAM RNAM GROL LAM THOB
PA'I

PHYIR, KHYAB STE, THEG CHEN MTHONG LAM RNAM GROL LAM GYIS MTHONG
SPANG SHES SGRIB SPANGS PA'I PHYIR, KHA CIG ,THEG CHEN MTHONG
LAM BAR CHAD MED LAM PA'I RGYUD LA THEG CHEN SEMS BSKYED SNGAR
SKYES SHING PHYIS KYANG SKYE BA'I NUS PA MNYAM PAR YOD KYANG,
DE'I

RGYUD LA THEG CHEN SEMS BSKYED MED DO, ,GSUNG NA, RNAM BSHAD
LTAR BYED NA, DE MI 'THAD PAR THAL, DE'I RGYUD LA THEG CHEN SEMS
BSKYED YOD PA'I PHYIR, DER THAL, DE'I RGYUD LA THEG CHEN SEMS
BSKYED YOD NA, SEMS CAN THAMS CAD KYI DON DU RDZOGS

PA'I SANGS RGYAS THOB PAR BYA'O SNYAM PA'I THUGS BSKYED MNGON
'GYUR BA YOD MI DGOS PA'I PHYIR, DER THAL, DE LTAR MI DGOS PAR
GSUNGS PA'I RNAM BSHAD KYI LUS SNGAR DRANGS ZIN PA'I PHYIR, 'DI
LTAR BYED NA, DE'I RGYUD LA THEG CHEN SEMS BSKYED

YOD KYANG DE THEG CHEN MTHONG LAM BAR CHAD MED LAM MA YIN NO,
,'ON KYANG, RJE BLA MAS DE LTAR YOD MED BZHED PA NI DNGOS SU MI
GSAL YANG, RNAM BSHAD RIGS PA'I RGYA MTSO LAS, THEG CHEN MTHONG
LAM BAR CHAD MED LAM PA'I RGYUD LA SHES SGRIB

@033B KYI BAG CHAGS BSGO BA'I GZHIR GYUR PA'I YID SHES MED PA
LTA BUR GSUNGS 'DUG PAS, DE LTAR NA, DE'I RGYUD LA THEG CHEN
SEMS BSKYED KYANG MED DGOS SO, ,DE LTAR NA'ANG, STONG NYID RTOGS
PA'I BYANG SEMS KYI RGYUD LA THEG CHEN SEMS BSKYED YOD DGOS TE,

DE MED NA GNYID 'THUG PO SOGS KYI TSE YANG DE'I RGYUD LA THEG
CHEN SEMS BSKYED MED PAR THAL BA'I PHYIR RO, ,KHA CIG ,THEG CHEN
MTHONG LAM RNAM GROL LAM LAS LANGS PA'I RJES SU THEG CHEN SGOM
LAM MA THOB KYI BAR DER STONG NYID MNGON SUM DU RTOGS PA'I THEG
CHEN GYI

MTHONG LAM SKYE BA MED ZER, KHA CIG ,DE YOD DO ZER NA, RE ZHIG
LA, DANG PO DE MI 'THAD PAR THAL, DE LTAR YIN NA, SA DANG PO'I
GNAS SKABS SU STONG NYID RIGS PA'I RNAM GRANGS DU MAS SGOM MI
DGOS PA'I SKYON DU 'GYUR BA'I PHYIR, DER THAL, THEG CHEN MTHONG

LAM RNAM GROL LAM LAS LANGS RJES SU SA GNYIS PA MA THOB GONG DER
STONG NYID GTZO BOR SGOM PA'I MTHONG LAM MED PA'I PHYIR, DER
THAL, DER STONG NYID MNGON SUM DU RTOGS PA'I MTHONG LAM MED PA'I
PHYIR, MA KHYAB NA, THEG CHEN SGOM LAM SO SO'I RNAM GROL

LAM LAS LANGS RJES SU RANG RANG GI SKAD CIG THA MA'I BAR CHAD
MED LAM MA THOB KYI BAR DU STONG NYID MNGON SUM DU RTOGS PA MED
PAR THAL, MA KHYAB PA DE'I PHYIR, 'DOD NA, BYANG SEMS 'PHAGS PAS
THEG CHEN MTHONG LAM NAS SANGS RGYAS KYI BAR DU STONG NYID

LAN 'DI TZAM ZHIG RTOGS ZHES GRANGS KYI MTHA' 'DZIN RIGS PAR
THAL, DES THEG CHEN MTHONG LAM THOB PA NAS SANGS MA RGYAS KYI
BAR DU STONG NYID MNGON SUM DU RTOGS PA LAN SUM CU TZAM LAS LHAG
'BYUNG BA MI SRID CES DAM BCA' RIGS PA'I PHYIR, DER

THAL, DES SA BCU SO SO LA THOG MTHA'I BAR CHAD MED LAM GNYIS RE
DANG SA SO SO'I RNAM GROL LAM RE RE DANG BCAS GSUM GSUM 'BYUNG
ZHING DE LAS GZHAN DU SA DE RNAMS SU STONG NYID MNGON SUM DU
RTOGS PA'I YE SHES ZUR MA 'BYUNG BA MED PA'I PHYIR, DER THAL,

@034A *, ,KHYOD KYI DAM BCA' 'THAD PA'I PHYIR, 'DOD NA, MI 'THAD
PAR THAL, 'TSANG RGYA BA LA MYUR NA BSKAL PA CHEN PO GRANGS MED
GSUM DU TSOGS GSOG DGOS PA GANG ZHIG ,DE'I BAR DU STONG NYID
RTOGS PA'I GRANGS KYI MTHA' 'DI

TZAM ZHIG LAS MED CES 'DOD NA, BYANG SEMS KYIS 'TSANG RGYA BA LA
YE SHES KYI TSOGS DPAG MED GSOG MI DGOS PAR KHAS BLANGS PAR
'GYUR BA'I PHYIR,, ` ,,GNYIS PA RANG GI LUGS LA, LUS RTEN SOGS
GO BAR ZAD LA, BDEN PA MNGON

RTOGS, MTHONG LAM GYI MTSAN NYID, DE LA DBYE NA, NYAN THOS KYI
MTHONG LAM, RANG RGYAL GYI MTHONG LAM, THEG CHEN GYI MTHONG LAM
DANG GSUM YOD, THEG CHEN GYI BDEN PA MNGON RTOGS, THEG CHEN GYI
MTHONG LAM GYI MTSAN NYID, THEG DMAN GYI BDEN

PA MNGON RTOGS, THEG DMAN GYI MTHONG LAM GYI MTSAN NYID, NYAN
RANG SO SO'I MTHONG LAM LA'ANG RIGS PA SBYOR, STONG NYID MNGON
SUM DU RTOGS PA'I THEG CHEN GYI BDEN PA MNGON RTOGS, STONG NYID
LA RTZE GCIG TU MNYAM PAR BZHAG PA'I THEG CHEN GYI

MTHONG LAM GYI MTSAN NYID DAM, YANG NA STONG NYID MNGON SUM DU
RTOGS PA'I THEG CHEN MTHONG LAM GYI MTSAN NYID, DE LA, DER GYUR
PA'I BAR CHAD MED LAM DANG RNAM GROL LAM GNYIS, BDEN 'DZIN KUN
BTAGS KYI DNGOS GNYEN DU GYUR PA'I THEG

CHEN GYI BDEN PA MNGON RTOGS, THEG CHEN MTHONG LAM BAR CHAD MED
LAM GYI MTSAN NYID, BDEN 'DZIN KUN BTAGS LAS DNGOS SU GROL BA'I
THEG CHEN GYI BDEN PA MNGON RTOGS, THEG CHEN MTHONG LAM RNAM
GROL LAM GYI MTSAN NYID, DANG PO LA,

DER GYUR PA'I BZOD PA BRGYAD DANG, PHYI MA LA DER GYUR PA'I SHES
PA BRGYAD YOD, DANG PO BRGYAD 'JOG TSUL YOD DE, SDUG BSNGAL CHOS
BZOD DANG, SDUG BSNGAL RJES BZOD GNYIS, DE BZHIN DU, KUN 'BYUNG,
'GOG PA, LAM LA'ANG SBYAR BAS

@034B BRGYAD YOD PA'I PHYIR, PHYI MA BRGYAD YOD DE, SDUG BSNGAL
CHOS SHES DANG, SDUG BSNGAL RJES SHES GNYIS, DE BZHIN DU LHAG MA
GSUM LA'ANG SBYAR BAS BRGYAD YOD PA'I PHYIR, THEG CHEN MTHONG
LAM BAR CHAD MED LAM DANG, THEG CHEN MTHONG LAM BZOD PA

BRGYAD NGO BO GCIG LA LDOG PA THA DAD, THEG CHEN MTHONG LAM RNAM
GROL LAM DANG, THEG CHEN MTHONG LAM SHES PA BRGYAD NGO BO GCIG
LA LDOG PA THA DAD TZAM MO, ,YUL BDEN BZHI'I CHOS NYID MNGON SUM
DU RTOGS PA LA SKRAG RIGS PA LA MI SKAG PA'I RGYU

MTSAN GYIS CHOS BZOD DANG, YUL CAN CHOS BZOD KYI CHOS NYID MNGON
SUM DU RTOGS PA LA SKRAG RIGS PA LA MI SKRAG PAS RJES BZOD CES
BRJOD LA, BDEN 'DZIN KUN BTAGS SPANGS PA'I SGO NAS BDEN BZHI'I
CHOS NYID MNGON SUM DU RTOGS PAS CHOS

SHES DANG, DE'I SGO NAS CHOS SHES BZHI'I CHOS NYID MNGON SUM DU
RTOGS PA'I RGYU MTSAN GYIS RJES SHES ZHES BRJOD DO, ,'DA' BYED
'DA' BYED KYI MTHONG LAM GNYIS KYI NANG NAS DANG POR 'DA' BYED
STONG NYID MNGON SUM DU RTOGS PA'I THEG CHEN GYI MTHONG

LAM SKYES PA'I RJES SU GANG ZAG GI BDAG MED MNGON SUM DU RTOGS
PA'I 'DA' BYA'I THEG CHEN GYI MTHONG LAM SKYE BA YIN TE, BYANG
SEMS KYIS STONG NYID MNGON SUM DU RTOGS PA'I THEG CHEN GYI
MTHONG LAM MA THOB PAR GANG ZAG GI BDAG MED MNGON SUM DU RTOGS

PA'I THEG CHEN GYI MTHONG LAM THOB PA MI SRID PA'I PHYIR, THEG
CHEN MTHONG LAM PA DE THEG CHEN SGOM LAM DU 'PHOS PA'I DUS
MTSAMS YOD DE, SA DANG PO'I NGOS SKAL GYI BSOD NAMS KYI TSOGS
RDZOGS PA LA NYE BAR MNGON DU PHYOGS PA'I TSE SGOM SPANG BDEN
'DZIN GTZO BOR

SPONG BA'I PHYIR DU STONG NYID LA MNGON SUM DU MNYAM PAR MI 'JOG
TSUN CHAD MTHONG LAM DANG, DE LTAR MNYAM PAR BZHAG PA NA SGOM
LAM DU 'PHOS PA YIN PA'I PHYIR,, ` ,,GSUM PA RTZOD PA SPONG BA
LA, KHA CIG ,KHAMS GONG MA'I RTEN LA THEG

@035A *, ,CHEN MTHONG LAM GSAR DU SKYE BA YOD PAR THAL, DE'I
RTEN LA GSAR DU SKYES PA'I THEG CHEN GYI MTHONG LAM YOD PA'I
PHYIR ZER NA, MA KHYAB, MA GRUB NA DER THAL, DE'I RTEN CAN GYI
BYANG 'PHAGS YOD PA'I PHYIR, MA KHYAB NA, KHYAB

PAR THAL, DE YOD NA DE'I RGYUD LA TSE DER GSAR DU SKYES PA'I
MTHONG LAM YOD DGOS PA'I PHYIR, DER THAL, DE'I RGYUD LA MTHONG
LAM GONG 'PHEL DU SONG BA YOD DGOS PA'I PHYIR, KHA CIG ,'DOD
SEMS KYI SEMS RTEN LA BRTEN NAS SKYES PA'I THEG CHEN MTHONG LAM
BAR

CHAD MED LAM YOD PAR THAL, DE LA BRTEN NAS SKYES PA'I THEG CHEN
GYI MTHONG LAM YOD PA'I PHYIR NA, MA KHYAB, MA GRUB NA, DER
THAL, DE LA BRTEN NAS GSAR DU SKYES PA'I THEG CHEN GYI SGOM LAM
YOD PA'I PHYIR, DER THAL, KHAMS GSUM DGU'I SEMS RTEN LA BRTEN
NAS SKYES

PA'I THEG CHEN GYI SGOM LAM YOD PA'I PHYIR, DER THAL, SA DGU LA
NI CHEN PO YI, ,ZHES GSUNGS PA'I PHYIR, KHA CIG MA KHYAB ZER NA,
DE YOD PAR THAL, DE LTAR YOD PAR 'GREL CHEN LAS BSHAD PA'I
PHYIR, KHA CIG ,THEG CHEN GYI MTHONG LAM DE 'DOD

SEMS LA BRTEN NAS GSAR DU SKYE BAR THAL, DE LA BRTEN NAS GSAR DU
SKYE BA'I DE YOD PA'I PHYIR NA YANG MA KHYAB, KHA CIG ,THEG DMAN
GYI MTHONG LAM YIN NA, MI RTAG SOGS BCU DRUG BDEN STONG SPROS
BRAL DU MNGON SUM DU RTOGS PA'I YE SHES YIN DGOS PAR

THAL, SKABS 'DIR DNGOS SU BSTAN PA'I THEG CHEN GYI MTHONG LAM LA
DE LTAR DGOS PA'I PHYIR NA, MA KHYAB, MA GRUB NA DER THAL,
GZHUNG 'DI'I DNGOS BSTAN GYI MTHONG LAM LA, STONG NYID MNGON SUM
DU RTOGS PA'I THEG CHEN GYI MTHONG LAM GYIS KHYAB PA'I PHYIR,

KHA CIG ,THEG CHEN GYI MTHONG LAM SHES BZOD SKAD CIG MA BCU DRUG
PO DE, BYA RDZOGS KYI THUNG MTHA'I SKAD CIG MA YIN PAR THAL, DE
BYA RDZOGS KYI SKAD CIG MA YIN PA'I PHYIR NA, MA KHYAB, MA GRUB
NA DER THAL, DE BCU DRUG PO BYA RDZOGS KYI MNYAM GZHAG THUN

@035B GCIG YIN PA'I PHYIR, DER THAL, THEG CHEN MTHONG LAM BAR
CHAD MED LAM PAS MNYAM GZHAG DE LAS MA LANGS PAR THEG CHEN GYI
MTHONG LAM RNAM GROL LAM MNGON DU BYED PA'I PHYIR, 'DOD MI NUS
SO, ,KHA CIG ,THEG CHEN GYI MTHONG LAM SHES BZOD SKAD

CIG MA BCU DRUG PO RNAMS CIG CAR RIM CAN GANG RUNG DU MI SKYE
BAR THAL, DE RNAMS CIG CAR DU MI SKYE BA GANG ZHIG ,RIM CAN DU
YANG MI SKYE BA'I PHYIR NA, MA KHYAB, DANG PO DER THAL, THEG
CHEN GYI MTHONG LAM BAR CHAD MED LAM DANG, THEG CHEN GYI MTHONG
LAM RNAM

GROL LAM GNYIS CIG CAR DU MI SKYE BA'I PHYIR, PHYI MA GRUB NA
DER THAL, THEG CHEN GYI MTHONG LAM BZOD PA BRGYAD PO'I MA CAN DU
MI SKYE ZHING, SHES PA BRGYAD KYANG RIM CAN DU MI SKYE BA'I
PHYIR, MA KHYAB NA, RNAMS ZHES PA'I MANG TSIG SMOS PA LA DON MED
PAR THAL

LO, ,'DOD MI NUS SO, ,ZER NA DE RNAMS CHOS CAN, DE RNAMS KYI
LDOG PA MA YIN PAR THAL, THEG CHEN MTHONG LAM BZOD PA BRGYAD KYI
LDOG PA MA YIN PA GANG ZHIG ,CIG SHOS KYI LDOG PA MA YIN PA'I
PHYIR, KHYAB PA KHAS, RTAGS GSAL SLA'O, ,KHA CIG ,THEG 

CHEN MTHONG LAM BAR CHAD MED LAM GYIS RANG NYID RTOGS PAR THAL,
DES RANG NYID GRUB PA'I PHYIR, DER THAL, DES RANG NYID 'GRUB
PA'I PHYIR NA, MA KHYAB, RTAGS DER THAL, DES TSAD MA GZHAN LAM
BLTOS PAR RANG NYID NGES PA'I NGES SHES 'DREN NUS PA'I PHYIR,

KHO NA RE, NGES RANG NYID RTOGS PAR THAL, DES BYANG SEMS KYI LAM
RTOGS PA'I PHYIR, DER THAL, DES BYANG SEMS KYI LAM SHES PA'I
PHYIR, DER THAL, DE BYANG SEMS KYI LAM SHES PA'I LAM SHES YIN
PA'I PHYIR NA, MA KHYAB, 'DOD MI NUS SO, ,

ZER NA, 'O NA BYANG SEMS KYI LAM SHES PA GANG ZHIG ,LAM SHES YIN
NA, BYANG SEMS KYI LAM SHES PA'I LAM SHES YIN DGOS PAR THAL, DAM
BCA' 'THAD PA'I PHYIR, 'DOD NA, GANG ZAG GI BDAG MED MNGON SUM
DU RTOGS PA'I RNAM MKHYEN CHOS CAN,

@036A *, ,DER THAL, DE'I PHYIR, 'DOD NA, THEG CHEN GYI RTOGS
RIGS SU GNAS PAR THAL, 'DOD PA'I PHYIR, KHYAB STE, NYAN THOS KYI
LAM SHES PA'I LAM SHES YIN NA, NYAN THOS KYI RTOGS RIGS SU GNAS
PAS KHYAB PA GANG

ZHIG ,RANG RGYAL GYI DE YIN NA, RANG RGYAL GYI RTOGS RIGS SU
GNAS PAS KHYAB PA'I PHYIR, KHA CIG ,BYANG 'PHAGS KYI RGYUD KYI
GANG ZAG GI BDAG MED MNGON SUM DU RTOGS PA'I YE SHES CHOS CAN,
THEG CHEN GYI RTOGS RIGS SU GNAS PAR

THAL, THEG CHEN GYI LAM SHES PA'I LAM SHES YIN PA'I PHYIR, DER
THAL, BYANG SEMS KYI LAM SHES PA'I LAM SHES YIN PA'I PHYIR, DER
THAL, BYANG SEMS KYI LAM SHES YIN PA'I PHYIR NA, MA KHYAB BO,
,KHA CIG ,STONG NYID LA RTZE GCIG

TU MNYAM PAR BZHAG PA'I YE SHES YIN NA, STONG NYID MNGON SUM DU
RTOGS PA'I YE SHES YIN DGOS PAR THAL, DE LTAR BZHED PA'I TSUL
ZHIG YOD PA'I PHYIR, 'DOD NA, MI 'THAD PAR THAL, STONG NYID
RTOGS PA'I YE SHES YIN NA, STONG

NYID LA RTZE GCIG TU MNYAM PAR BZHAG PA'I YE SHES YIN DGOS PA'I
PHYIR, DER THAL, DE YIN NA, STONG NYID LA BLO RTZE GCIG PA YIN
DGOS PA'I PHYIR NA, RE ZHIG MA KHYAB, MA GRUB NA, DER THAL, PHYI
ROL TU SEMS RNAM PAR G-YENG BA'I STONG

NYID RTOGS PA'I YE SHES MED PA'I PHYIR NA, MA KHYAB, KHA CIG
,'DA' BYA 'DA' BYED KYI THEG CHEN GYI MTHONG LAM GNYIS 'GAL BAR
THAL, GANG ZAG GI BDAG MED RTOGS PA'I 'DA' BYA'I MTHONG LAM
DANG, STONG NYID RTOGS PA'I 'DA' BYED KYI MTHONG

LAM GNYIS 'GAL BA'I PHYIR NA, MA KHYAB, 'DOD NA, DE MI 'THAD PAR
THAL, BKAG ZIN CING, DMAN PAS BRGYAD DANG BYANG SEMS KYI SA DGU
PA MAN CHAD BYANG SEMS KYI 'DA' BYA'I SA YIN PA'I PHYIR, DER
THAL, BYANG SEMS SA BCU PA BA DES 'DA' BYAS

@036B DGU 'DAS NAS SA BCU PA THOB PA'I PHYIR, DER THAL, SA DGU
'DAS NAS YE SHES NI, ,ZHES SOGS GSUNGS PA'I PHYIR, GZHAN YANG,
DE GNYIS MI 'GAL BAR THAL, THEG CHEN GYI MTHONG LAM DE GNAS NAS
'DA' BYED DANG 'DA' BYA GNYIS KA YIN

PA'I PHYIR, DER THAL, DE BSGOM BYA DANG SGOM BYED GNYIS KA YIN
PA GANG ZHIG ,BYANG SEMS MTHONG LAM PAS MTHONG LAM LA GNAS TE
'DAS NAS SGOM LAM MNGON DU BYED PAR 'GYUR BA'I PHYIR,, ` THEG
CHEN SGOM LAM GYI BYED PA, GNYIS PA SGOM LAM BSHAD PA LA GNYIS,

SGOM LAM GYI BYED PA DANG, BYED PA CAN GYI SGOM LAM MO, ,DANG PO
NI, KUN NAS ZHI DANG THAMS CAD LA, ,ZHES PA NAS, RTEN MCHOD
NYID, CES PA'I BAR GSUNGS TE, DON NI 'GREL PA LAS, RNAM PA THAMS
CAD DU SEMS LA RANG DBANG NYID DU BYED PA DANG,

ZHES PA NAS, BYED PA RNAM PA DRUG YIN NO, ,ZHES PA'I BAR GSUNGS,
DE YANG GANG LAS 'PHROS PA YOD DE, DE LTAR BYANG CHUB SEMS DPA'
SEMS DPA' CHEN PO RNAMS YONGS SU DUL BA DANG NGA RGYAL MA MCHIS
PA'I DON DU NYE BAR GNAS PA NI NGO MTSAR 

CHE'O, ,ZHES PA NAS, SA PHYOGS DE SEMS CAN THAMS CAD KYI MCHOD
RTEN DU 'GYUR BAR BYAS, ZHES SOGS KYI MDO LAS 'PHROS PA'I PHYIR,
'DI LA GNYIS, TSIG DON DANG, MTHA' DPYAD PA'O, ,DANG PO NI, SHES
BYA CHOS CAN, THEG CHEN SGOM

LAM BYED PA DE LA DRUG YOD DE, BYANG SEMS SGOM LAM PA'I SEMS
KHENGS PA'I NGA RGYAL SOGS KUN NAS ZHI BA DANG, DE'I MTHUS DGE
BA'I BSHES GNYEN THAMS CAD LA 'DUD PA DANG, DE'I MTHUS CHAGS
SOGS KYI NYON MONGS CI RIGS PA'I

G-YUL LAS RGYAL BA DANG, PHA ROL GYI GNOD PA BYAS PAS BRDZI BA
MED PA NYID DANG BCAS PA'I SKYES BU BYED 'BRAS BZHI DANG, RDZOGS
PA'I BYANG CHUB MNGON DU BYAS NAS CHOS NYID MNGON SUM DU MTHONG
BA'I RGYU MTHUN GYI 'BRAS BU GCIG DANG, RTEN BYANG SEMS

@037A *, ,SGOM LAM PA RANG NYID GNAS PA'I SA PHYOGS GZHAN GYIS
MCHOD PA'I GNAS NYID DU GYUR PA'I BDAG PO'I 'BRAS BU GCIG DANG
DRUG YOD PA'I PHYIR, ` GNYIS PA MTHA' DPYAD PA LA GSUM LAS, DANG
PO LA KHA CIG ,

SGOM LAM BSGOMS STOBS KYIS THOB PA'I PHAN YON, THEG CHEN SGOM
LAM GYI BYED PA'I MTSAN NYID ZER NA, NYAN THOS DGRA BCOM PA'I GO
'PHANG CHOS CAN, MTSON BYA DER THAL, MTSAN NYID DE'I PHYIR, MA
GRUB NA DER THAL, NYAN THOS SGOM

LAM BSGOMS STOBS KYIS THOB PA'I PHAN YON YIN PA'I PHYIR, 'DOD
NA, THEG CHEN SGOM LAM BSGOM STOBS KYIS THOB PA'I PHAN YON YIN
PAR THAL, 'DOD PA'I PHYIR, 'DOD MI NUS SO, ,KHA CIG, THEG CHEN
SGOM LAM BSGOMS STOBS KYIS THOB

PA'I YON TAN, 'DIR DNGOS SU BSTAN PA'I THEG CHEN SGOM LAM GYI
BYED PA'I MTSAN NYID ZER NA, 'O NA, LAM MA ZHUGS NA RNAM MKHYEN
SGOM PA MED PAR THAL, DE NA SGOM LAM SGOM PA MED PA'I PHYIR, DER
THAL, DE NA SGOM LAM BSGOMS NAS PHAN

YON THOB PA MED PA'I PHYIR, MA GRUB NA, DE CHOS CAN, 'DIR DNGOS
SU BSTAN PA'I THEG CHEN SGOM LAM GYI BYED PA YIN PAR THAL, THEG
CHEN SGOM LAM BSGOMS STOBS KYIS THOB PA'I YON TAN YIN PA'I
PHYIR, DER THAL, CHOS CAN DE YIN PA'I

PHYIR, DER THAL, DE YOD PA'I PHYIR, RTAGS KHAS, 'DOD MI NUS TE,
LAM MA ZHUGS KYI CHOS YIN PA'I PHYIR, GONG DU 'DOD NA, DE YOD
PAR THAL, DE NA MKHYEN GSUM GYI RNAM PA SGOM PA YOD PA'I PHYIR,
DER THAL, MNGON RTOGS RGYAN GYI CHED DU BYA

BA'I GDUL BYAS DANG POR GZHI SHES KYI RNAM PA NYAMS SU BLANGS TE
BYANG CHUB TU SEMS BSKYED PA YOD PA'I PHYIR, GZHAN YANG, DE YOD
PAR THAL, DE NA SANGS RGYAS SGOM PA YOD PA'I PHYIR, DER THAL, DE
NA SANGS RGYAS KYI SKU SGOM PA YOD PA'I PHYIR,

@037B DER THAL, DE BZHI GNAS KYI DMIGS RTEN DU DE SGOM PA YOD
PA'I PHYIR, DER THAL, MDO LAS, GSER GYI KHA DOG LTA BU'I SKU LUS
NI, ,ZHES SOGS GSUNGS PA'I PHYIR, KHA CIG ,RGYU MTHUN GYI 'BRAS
BU DANG BDAG 'BRAS GANG RUNG YIN NA, THEG CHEN SGOM

LAM GYI BYED PA YIN PAS KHYAB ZER NA, SROG GCOD PA'I RGYU MTHUN
GYI 'BRAS BU SROG GCOD LA DGA' BA CHOS CAN, DER THAL, DE'I
PHYIR, GZHAN YANG, MA DAG PA'I SNOD KYI 'JIG RTEN RNAMS CHOS
CAN, DER THAL, DE'I PHYIR, DER THAL, BDAG 'BRAS

YIN PA'I PHYIR, 'DOD MI NUS SO, ,KHA CIG ,SKYES BU BYED PA'I
'BRAS BU YIN NA, DE YIN PAS KHYAB ZER NA, NYAN THOS KYI MTHONG
LAM CHOS CAN, DER THAL, DE'I PHYIR, DE DER THAL, NYAN THOS KYI
MTHONG LAM BAR CHAD MED LAM DE SKYES BU BYED PA'I 'BRAS BUR
BSHAD PA'I

PHYIR, KHA CIG, THEG CHEN SGOM LAM GYI BYED PA YIN NA, GANG ZAG
GI RGYUD KYI YON TAN YIN PAS KHYAB ZER NA, BYANG SEMS SGOM LAM
PA BZHUGS PA'I GNAS MCHOD PA'I RTEN DU GYUR PA CHOS CAN, DER
THAL, DE'I PHYIR, DE DER THAL, RTEN MCHOD NYID, CES

GSUNGS PA'I PHYIR, 'DOD MI NUS TE, BYANG SEMS SGOM LAM PA BZHUGS
PA'I GNAS SKYES BU'I SHES RGYUD KYIS SDUD MI NUS PA'I PHYIR,, `
GNYIS PA RANG LUGS LA, THEG CHEN SGOM LAM PAS SGOM LAM BSGOMS
STOBS KYIS THOB PA'I PHAN YON

THEG CHEN SGOM LAM GYI BYED PA'I MTSAN NYID, YANG NA 'DIR BSTAN
SBYAR RO, ,DBYE NA SNGAR BSHAD PA LTAR DRUG YOD DO,, ` GSUM PA
RTZOD PA SPONG BA LA, KHA CIG ,LAM MA ZHUGS NA THEG CHEN SGOM
LAM GYI BYED PA YOD PAR THAL, DAM BCA' 'THAD

PA'I PHYIR NA, MA KHYAB, KHA CIG ,BYANG SEMS SGOM LAM PA BZHUGS
PA'I GNAS YIN NA, MCHOD RTEN YIN DGOS PAR THAL, DE BZHUGS PA'I
GNAS MCHOD RTEN DU 'OS PA YOD PA'I PHYIR NA MA KHYAB, 'DOD NA,
DE MI 'THAD PAR THAL, BYANG SEMS

@038A *, ,SGOM PA 'DRI MI BZHUGS ZHES PA'I GNAS NGES CAN 'DZIN
DKA' BA'I PHYIR, KHO NA RE, DE MI BZHUGS PA'I GNAS YOD DE, GZUGS
MED KHAMS GZHI GRUB PA'I PHYIR, ZER NA, KHO BOS NI DE LTA BU LA
BSAM PA

MA YIN LA, DE LTAR NA SANGS RGYAS DANG, SEMS CAN GYIS DAG PA'I
SA PHYOGS KYANG KHAS LONGS SHIG DANG HA CANG THAL BAR 'GYUR RO,,
` MOS PA SGOM LAM, GNYIS PA BYED PA CAN GYI SGOM LAM BSHAD PA LA
GNYIS, ZAG BCAS SGOM LAM DANG, ZAG MED SGOM LAM

BSHAD PA'O, ,DANG PO LA GSUM, MOS PA SGOM LAM, BSNGO BA SGOM
LAM, RJES SU YI RANG SGOM LAM MO, ,DANG PO LA GNYIS, DNGOS DANG,
DE'I PHAN YON NO, ,DANG PO NI, MOS PA RANG GI DON DANG NI, ,ZHES
PA NAS, RNAM PA NYI SHU BDUN DU

'DOD, ,CES PA'I BAR GSUNGS TE, DON NI 'GREL PA LAS, RANG DANG
GNYIS KA GZHAN GYI DON LA DMIGS PA NYID, CES PA NAS, MOS PA RNAM
PA NYI SHU RTZA BDUN NO, ,ZHES PA'I BAR GSUNGS, GNYIS PA PHAN
YON NI, SHES RAB PHA ROL TU PHYIN

PA LA, ,ZHES PA NAS, BKUR BA DANG NI BSNGAGS PAR 'DOD, ,CES PA'I
BAR GSUNGS TE, DON NI 'GREL PA LAS, JI LTAR MOS PA BZHIN MTHONG
BA'I CHOS KYI MTSAN NYID, CES PA NAS, GCAM BU'I NGO BO NYID MA
YIN NO, ,ZHES PA'I BAR GSUNGS,

DE YANG GANG LAS 'PHROS PA YOD DE, SHES RAB KYI PHA ROL TU PHYIN
PA 'DI 'DRI BA DANG, ZHES PA NAS, RAB 'BYOR GYIS SMRAS PA, KOO
SHI KA KHYOD KYIS BYANG CHUB SEMS DPA'I THEG PA BA RNAMS LA MOS
PA BSKYED PA LEGS SO LEGS SO, ,ZHES SOGS LAS

'PHROS PA YIN PA'I PHYIR, 'DI LA GNYIS, TSIG DON DANG, MTHA'
DPYAD PA'O, ,DANG PO NI, THEG CHEN GYI MOS PA SGOM LAM CHOS CAN,
RNAM PA GSUM DU SHES PAR BYA STE, RANG GI DON GYI MOS PA SGOM
LAM DANG, DE BZHIN DU RANG GZHAN

@038B GNYIS KA'I DON DANG, GZHAN DON MOS PA SGOM LAM DANG BCAS
PA RNAMS SU YOD PA'I PHYIR, GSUM PO DE YANG NI CHOS CAN, KHYOD
LA DBYE NA, SO SOR RNAM PA GSUM GSUM DU 'DOD DE, KHYOD RE RE LA
DER GYUR BA'I CHU DANG 'BRING DANG CHEN PO'I MOS PA SGOM

LAM RNAMS SU YOD PA'I PHYIR, CHUNG 'BRING CHEN PO DE YANG CHOS
CAN, RE RE LA RNAM PA GSUM GSUM DU 'DOD PA YIN TE, MOS PA SGOM
LAM CHUNG NGU'I CHUNG NGU SOGS TE CHUNG NGU'I 'BRING SOGS KYI
DBYE BA YIS DE LTAR YOD PA'I PHYIR, SHES BYA CHOS

CAN, DON BSDUS NA MOS PA SGOM LAM DE LA RNAM PA NYI SHU RTZA
BDUN DU 'DOD PA YIN TE, SNGAR BSHAD PA BZHIN DGU GSUM NYI SHU
RTZA BDUN DU 'GYUR BA DE LTA NA STE DE'I PHYIR, GNYIS PA PHAN
YON NI, GZHUNG LAM 'BRAS BU'I SHES RAB KYI PHA ROL TU PHYIN PA
LA

RANG DON SOGS DON GSUM GYI 'BYUNG GNAS SU MOS PA'I GNAS SKABS
RNAMS LA NI CHOS CAN, DE LTAR MOS PA'I BYANG SEMS SGOM LAM PA LA
SANGS RGYAS BYANG SEMS KYI BSTOD PA DANG BKUR BA DANG NI BSNGAGS
PAR 'DOD DE, DGU TSAN GSUM GYIS

BSTOD BKUR BSNGAGS PAR 'DOD PA'I PHYIR,, ` GNYIS PA MTHA' DPYAD
PA LA GSUM LAS, DANG PO LA KHA CIG ,BYED PA'I 'OG TU SGOM PA'I
LAM STE, DE YANG ZAG PA DANG BCAS PA DANG ZAG PA MED PA'I BYE
BRAG GIS RNAM PA GNYIS SO, ,

ZHES PA'I DNGOS BSTAN GYI ZAG BCAS LA, ZAG BCAS KYI KHYAB ZER
NA, BYANG SEMS SGOM LAM PA'I RGYUD KYI THEG CHEN SEMS BSKYED
CHOS CAN, DER THAL, DE'I PHYIR, DER THAL, ZAG PA DANG BCAS PA
DANG ZHES PA'I DNGOS BSTAN GYI ZAG BCAS

YIN PA'I PHYIR, 'DOD MI NUS TE, ZAG MED YIN PA'I PHYIR, DER
THAL, LAM BDEN YIN PA'I PHYIR, KHA CIG ,MA KHYAB ZER NA, KHYAB
STE, MDZOD LAS, ZAG MED LAM GYI BDEN PA DANG, ,ZHES GSUNGS PA'I
PHYIR, KHA CIG ,ZAG BCAS

@039A *, ,KYI DNGOS PO YIN NA, SPANG BYA YIN PAS KHYAB ZER NA,
SO SO SKYE BA'I RGYUD KYI ZAG BCAS KYI DGE BA'I LAS CHOS CAN,
DER THAL, DE'I PHYIR, DER THAL, ZAG BCAS KYI LAS YIN PA'I PHYIR,
'DOD NA SLA'O, ,KHA CIG ,ZAG

BCAS YIN NA, ZAG PA YIN PAS KHYAB ZER NA, NYAN THOS DGRA BCOM
PA'I ZAG BCAS NYER LEN GYI GZUGS PHUNG CHOS CAN, DER THAL, DE'I
PHYIR, 'DOD NA, DE'I RGYUD LA ZAG PA YOD PAR THAL, 'DOD PA'I
PHYIR, 'DOD MI NUS TE, DE

ZAG PA SPANGS PA'I GANG ZAG YIN PA'I PHYIR, DER THAL, DGRA BCOM
PA YIN PA'I PHYIR, KHYAB STE, THAMS CAD KYANG DGRA BCOM PA ZAG
PA ZAD PA, ZHES GSUNGS PA'I PHYIR, KHA CIG ,ZAG BCAS SGOM LAM
YIN NA, ZAG BCAS YIN PAS

KHYAB ZER NA, THEG CHEN GYI MOS PA SGOM LAM CHOS CAN, DER THAL,
DE'I PHYIR, DER THAL, SGRA DON 'DRES RUNG DU 'DZIN PA'I THEG
CHEN GYI RJES LA MNGON RTOGS YIN PA'I PHYIR, KHYAB STE, SKABS
'DRI DNGOS SU BSTAN PA'I ZAG BCAS KYI DON DE LTAR

YIN PA'I PHYIR, KHA CIG ,THEG CHEN MTHONG LAM GYI RJES SU BYUNG
BA'I THEG CHEN GYI RJES LA MNGON RTOGS, THEG CHEN SGOM LAM GYI
MTSAN NYID ZER NA, THEG CHE MTHONG LAM GYI RGYUR GYUR BA'I THEG
CHEN SGOM LAM CHOS CAN, MTSAN NYID DER THAL,

MTSON BYA DE'I PHYIR, 'DOD NA, MI 'THAD PAR THAL, DE THEG CHEN
GYI MTHONG LAM GYI SNGON DU BYUNG BA'I PHYIR, KHA CIG ,STONG
NYID MNGON SUM DU RTOGS SHING SGOM PAR BYED PA'I THEG CHEN GYI
RJES LA MNGON RTOGS, THEG CHEN SGOM LAM GYI MTSAN NYID

ZER NA, DE MI 'THAD PAR THAL, STONG NYID MNGON SUM DU RTOGS PA
MA YIN PA'I THEG CHEN GYI SGOM LAM YOD PA'I PHYIR, DER THAL,
THEG CHEN SGOM LAM RJES THOB YE SHES YOD PA'I PHYIR, KHA CIG
,THEG CHEN SGOM LAM RJES THOB YE SHES

@039B YIN NA, ZAG BCAS SGOM LAM YIN PAS KHYAB ZER NA, MYU GU
BDEN STONG SGYU MA LTA BUR MNGON SUM DU RTOGS PA'I THEG CHEN
SGOM LAM RJES THOB YE SHES CHOS CAN, DER THAL, DE'I PHYIR, 'DOD
NA, RTOG PA YIN PAR THAL, 'DOD PA DE'I PHYIR,

'DOD MI NUS TE, MNGON SUM YIN PA'I PHYIR, KHA CIG ,THEG CHEN
SGOM LAM MNYAM GZHAG YE SHES YIN NA, ZAG MED SGOM LAM YIN PAS
KHYAB ZER NA, STONG NYID LA DON SPYI'I TSUL GYIS MNYAM PAR BZHAG
PA'I THEG CHEN GYI SGOM LAM

CHOS CAN, DER THAL, DE'I PHYIR, 'DOD MI NUS TE, RTOG PA YIN PA'I
PHYIR, KHA CIG ,ZAG BCAS SGOM LAM YIN NA, THEG CHEN GYI SGOM LAM
YIN PAS KHYAB ZER NA, NYAN THOS SGOM LAM PA'I RGYUD KYI BDAG MED
DON SPYI'I TSUL GYIS RTOGS PA'I YE

SHES CHOS CAN, DER THAL, DE'I PHYIR, RTAGS GSAL SLA'O, ,KHA CIG
,ZAG PA DANG BCAS PA'I THEG CHEN GYI RJES LA MNGON RTOGS, THEG
CHEN GYI ZAG BCAS SGOM LAM GYI MTSAN NYID, ZAG PA DANG BRAL BA'I
THEG CHEN GYI RJES LA MNGON RTOGS, THEG CHEN GYI

ZAG MED SGOM LAM GYI MTSAN NYID ZER NA, NYAN THOS DGRA BCOM PA'I
RTOGS PA SNGON DU SONG BA'I BYANG SEMS SGOM LAM PA'I RGYUD KYI
THEG CHEN SEMS BSKYED CHOS CAN, MTSAN NYID DANG PO DER THAL,
MTSON BYA DANG PO DE'I PHYIR, DER THAL, SGRA DON 'DRES RUNG DU
'DZIN

PA'I THEG CHEN GYI RJES LA MNGON RTOGS YIN PA'I PHYIR, DER THAL,
CHOS CAN DE'I PHYIR, 'DOD MI NUS TE, DGRA BCOM PA'I RGYUD LA ZAG
PA MED PA'I PHYIR, PHYI MA LA DE CHOS CAN, MTSON BYA DER THAL,
MTSAN NYID DE'I PHYIR, 'DOD NA SLA'O, ,KHA CIG ,MOS PA

SGOM LAM YIN NA, MOS PA YIN PAS KHYAB ZER NA, MOS PA SGOM LAM DU
GYUR BA'I GTZO SEMS CHOS CAN, DER THAL, DE'I PHYIR, DER THAL,
CHOS CAN DE'I PHYIR, DER THAL, DE YOD PA'I PHYIR, DER THAL, MOS
PA SGOM LAM PA'I RGYUD LA GTZO SEMS

@040A *, ,YOD PA'I PHYIR, 'DOD NA, SEMS BYUNG YIN PAR THAL LO,
,KHA CIG ,SGOM LAM DU GYUR PA'I MOS PA YIN NA, MOS PA SGOM LAM
YIN PAS KHYAB ZER NA, NYAN THOS SGOM LAM PA'I RGYUD KYI THAR PA
LA MOS PA'I MOS PA CHOS CAN, DER

THAL, DE'I PHYIR, DER THAL, SGOM LAM GANG ZHIG ,MOS PA YIN PA'I
PHYIR, 'DOD NA, THEG CHEN GYI SGOM LAM YIN PAR THAL, 'DOD PA'I
PHYIR, KHA CIG ,YUM DON GSUM GYI 'BYUNG GNAS SU YID CHES PA'I
THEG CHEN GYI ZAG BCAS SGOM LAM, MOS

PA SGOM LAM GYI MTSAN NYID ZER NA, SA GNYIS PA BA'I RGYUD KYI
MOS PA SGOM LAM CHOS CAN, MTSAN NYID DER THAL, MTSON BYA DE'I
PHYIR, 'DOD NA, YUM DON GSUM GYI 'BYUNG GNAS YIN PAR THAL, 'DOD
PA DE'I PHYIR, 'DOD NA, YUM LAS DON GSUM PO

'BYUNG BAR THAL, 'DOD PA'I PHYIR, 'DOD NA, YUM LAS RANG DON
'BYUNG BAR THAL, 'DOD PA'I PHYIR, 'DOD NA, YUM LAS RANG DON CHOS
SKU 'BYUNG BAR THAL, 'DOD PA'I PHYIR, 'DOD NA, YUM LAS DE SKYE
BAR THAL LO, ,KHA CIG, YUM RANG 'BRAS RANG

DON GYI 'BYUNG GNAS SU YID CHES PA'I THEG CHEN GYI ZAG BCAS SGOM
LAM, RANG DON MOS PA SGOM LAM GYI MTSAN NYID, DE BZHIN DU GZHAN
GNYIS LA'ANG SBYOR ZHING, MOS PA SGOM LAM GSUM PO 'GAL LO ZER
NA, DE MI 'THAD PAR THAL, MOS PA SGOM LAM

GSUM PO YIN KHYAB MNYAM YIN PA'I PHYIR, DER THAL, MOS PA SGOM
LAM YIN NA, YID CHES DE GSUM GA DANG LDAN DGOS PA'I PHYIR, DER
THAL, DE YIN NA, RANG GZHAN GYI DON GNYIS SGRUB PAR BYED PA'I
SGOM LAM YIN DGOS PA GANG ZHIG ,DAM BCA' 'THAD

PA'I PHYIR, KHO NA RE, MOS PA SGOM LAM DE LA, DON GSUM GYI NANG
NAS GTZO BOR RANG DON DON DU GNYER BA'I SGO NAS RANG DON MOS PA
SGOM LAM DANG, GZHAN GNYIS KA'ANG RIG PA SBYAR NAS 'JOG PA'I DON
NO ZHE NA, DE YANG MI 'THAD PAR THAL, DE GSUM GYI NANG NAS

@040B GTZO BOR RANG DON DON DU GNYER BA'I MOS PA SGOM LAM MED
PA'I PHYIR, DER THAL, MOS PA SGOM LAM YIN NA, DE GSUM GYI NANG
NAS GTZO BOR GZHAN DON DON DU GNYER BA'I SGOM LAM YIN DGOS PA'I
PHYIR RO, ,KHA CIG ,MOS PA SGOM LAM GYI MOS YUL YIN NA,

GZHUNG LAM 'BRAS BU SHER PHYIN GSUM PO GANG RUNG YIN PAS KHYAB
ZER NA, SANGS RGYAS CHOS CAN, DER THAL, DE'I PHYIR, DER THAL, DE
DES DAD PAR BYA BA'I YUL YIN PA'I PHYIR, DER THAL, DE MOS PA
SGOM LAM GYI DAD PA'I GNAS YIN PA'I PHYIR, 'DOD

MI NUS SO,, ` GNYIS PA RANG GI LUGS LA, SPYIR ZAG BCAS ZAG MED
KYI 'JOG MTSAMS MI 'DRA BA YOD KYANG, SKABS 'DIR DNGOS BSTAN GYI
DBANG DU BYAS NA SGRA DON 'DRES RUNG DU 'DZIN PA'I ZHEN RIG DANG
BCAS MA BCAS LA BYED LA, DES NA SGRA

DON 'DRES RUNG DU 'DZIN PA'I ZHEN RIG DANG BCAS PA'I THEG CHEN
GYI RJES LA MNGON RTOGS, THEG CHEN GYI ZAG BCAS SGOM LAM GYI
MTSAN NYID, DE DANG BRAL BA'I THEG CHEN GYI RJES LA MNGON RTOGS,
THEG CHEN GYI ZAG MED SGOM LAM GYI MTSAN NYID, YANG NA,

MTSAN NYID KYI STENG DU BRAL BA'I RIGS SU GNAS PA ZHES SBYOR BAR
BYA'O, ,DANG PO LA GSUM, MOS PA SGOM LAM, BSNGO BA SGOM LAM,
RJES SU YI RANG SGOM LAM MO, ,GNYIS PA LA GNYIS, SGRUB PA SGOM
LAM DANG, RNAM DAG SGOM LAM MO, ,ZAG BCAS

SGOM LAM DANG ZAG MED SGOM LAM GNYIS KA'I SA MTSAMS NI SA DANG
PO NAS YOD PAR RNAM BSHAD LAS GSAL BAR BSHAD PAS, SA DANG PO NAS
THEG CHEN GYI SGOM LAM RJES THOB YE SHES YOD PAR GRUB BO, ,YUM
RANG 'BRAS DON GSUM PO GANG YANG RUNG

BA'I 'BYUNG GNAS SU YID CHES PA'I RIGS SU GNAS PA'I SGRA DON
'DRES RUNG DU 'DZIN PA'I ZHEN RIG DANG BCAS PA'I THEG CHEN GYI
RJES LA MNGON RTOGS, MOS PA SGOM LAM GYI MTSAN NYID, DE LA DBYE
NA, RANG DON MOS PA SGOM LAM SOGS GSUM YOD

@041A *, ,GSUM PO RE RE LA YANG CHUNG 'BRING CHEN PO GSUM GSUM
YOD, MOS PA SGOM LAM GYI MOS YUL LA DU MA YOD KYANG, 'DIR NI
GTZO BO'I DBANG DU BYAS NA GZHUNG LAM 'BRAS BU SHER PHYIN GSUM
PO DE DE'I MOS YUL DANG,

MOS PA SGOM LAM SGOM PA'I BYANG CHUB SEMS DPA' LA SANGS RGYAS
BYANG SEMS THUGS DGYES PA'I CHA DANG DNGOS GNAS KYI YON TAN
BRJOD PA'I CHA, MOS PA SGOM LAM GYI PHAN YON GYI NGO BO YIN LA,
DE LA DER GYUR PA'I BSTOD PA CHUNG NGU 'BRING CHEN PO DGU, DE

BZHIN DU BKUR BA DGU, BSNGAGS PA DGU'O, , ` GSUM PA RTZOD PA
SPONG BA LA, KHA CIG ,BDEN 'DZIN RGYUD LA LDAN PA'I BYANG SEMS
SGOM LAM PA'I RGYUD KYI YE SHES YIN NA, ZAG BCAS SGOM LAM YIN
DGOS PAR THAL, BDEN 'DZIN YIN

NA SGRA DON 'DRES RUNG DU 'DZIN PA'I ZHEN RIG YIN DGOS PA GANG
ZHIG ,KHYOD KYI DAM BCA' 'THAD PA'I PHYIR ZER NA, 'DIR ZAG BCAS
ZAG MED NI RANG NYID KYI NGO BO'I SGO NAS RTOG PA YIN MIN LA
BYED KYI, RTOG PA GZHAN DANG BCAS MA BCAS TZAM LA MI BYED DO,,

'DOD NA, MI 'THAD PAR THAL, BDEN 'DZIN RGYUD LA LDAN PA'I BYANG
SEMS KYI RGYUD LA MYU GU BDEN STONG SGYU MA LTA BUR MNGON SUM DU
RTOGS PA'I YE SHES YOD PA'I PHYIR, KHO NA RE, PHYI ROL PA CHOS
CAN, RTOG BRAL YIN PAR THAL, SGRA DON 'DRES RUNG DU

'DZIN PA'I ZHEN RIG MA YIN PA'I PHYIR, 'DOD NA, DE MA YIN PAR
THAL, RTOG BCAS YIN PA'I PHYIR, DER THAL, PHYIN CI LOG GI RTOG
PA DANG BCAS PA'I PHYIR, ZER NA, MA KHYAB, KHA CIG ,THEG CHEN
GYI ZAG BCAS SGOM LAM DANG ZAG MED

SGOM LAM GNYIS KA CHOS CAN, ZAG MED SGOM LAM YIN PAR THAL, SGRA
DON 'DRES RUNG DU 'DZIN PA'I ZHEN RIG DANG BRAL BA'I THEG CHEN
GYI RJES LA MNGON RTOGS YIN PA'I PHYIR, DER THAL, DE DANG BRAL
BA GANG ZHIG ,THEG CHEN GYI RJES LA

@041B MNGON RTOGS YIN PA'I PHYIR, ZER NA, 'O NA, ZAG BCAS SGOM
LAM CHOS CAN, ZAG MED SGOM LAM YIN PAR THAL, ZAG MED GANG ZHIG
,SGOM LAM YIN PA'I PHYIR, KHYAB PA MTSUNGS, KHA CIG ,THEG CHEN
GYI SGOM LAM DE, RTOG PA DANG BCAS MA BCAS GANG

RUNG YIN PAR THAL, DE RTOG PA DANG LDAN MI LDAN GANG RUNG YIN
PA'I PHYIR, DER THAL, DE RTOG PA DANG LDAN PA'I PHYIR, DER THAL,
DE ZAG BCAS SGOM LAM DANG LDAN PA'I PHYIR, 'DOD NA, THEG CHEN
GYI SGOM LAM CHOS CAN, RTOG PA DANG BCAS MA BCAS GANG RUNG MA
YIN

PAR THAL, SGRA DON 'DRES RUNG DU 'DZIN PA'I ZHEN RIG DANG BCAS
MA BCAS GANG RUNG MA YIN PA'I PHYIR, MA GRUB NA, THEG CHEN GYI
SGOM LAM CHOS CAN, KHYOD DE DANG BCAS PAR THAL, DE DANG BCAS MA
BCAS GANG RUNG YIN, MA BCAS PA MA YIN PA'I PHYIR, 'DOD NA DE
CHOS

CAN, THEG CHEN GYI ZAG BCAS SGOM LAM YIN PAR THAL, SGRA DON
'DRES RUNG DU 'DZIN PA'I ZHEN RIG DANG BCAS PA'I THEG CHEN GYI
RJES LA MNGON RTOGS YIN PA'I PHYIR, DER THAL, DE DANG BCAS PA
GANG ZHIG ,THEG CHEN GYI RJES LA MNGON RTOG YIN PA'I PHYIR

ZER NA, MA KHYAB, 'DOD MI NUS TE, KHYOD DU GYUR PA'I ZAG MED
SGOM LAM YOD PA'I PHYIR, KHA CIG ,RTOG PA DANG BCAS PA'I THEG
CHEN GYI ZAG MED SGOM LAM MED PAR THAL, DAM BCA' 'THAD PA'I
PHYIR, 'DOD NA, DE YOD PAR THAL, BDAG 'DZIN DANG BCAS

PA'I DE YOD PA'I PHYIR, DER THAL, MYU GU BDEN STONG SKYU MA LTA
BUR MNGON SUM DU RTOGS PA'I BYANG SEMS KYI RGYUD LA ZAG MED SGOM
LAM YOD PA'I PHYIR, ZER NA, SNGA MAR MA KHYAB SNYAM, YANG, SGRA
DON 'DRES RUNG DU 'DZIN PA'I ZHEN RIG DANG BA'I ZAG MED SGOM LAM

YOD PAR THAL, RTOG PA DANG BCAS PA'I ZAG MED SGOM LAM YOD PA'I
PHYIR, ZER NA, ZHI BA CHA BYED DGOS PAR SNANG STE, SNGA MA NI
RANG GI NGO BO'I SGO NAS DANG, PHYI MA NI DON GZHAN GYI DBANG DU
BYED DGOS PA'I PHYIR, 'ON KYANG DPYAD PAR BYA'O, ,KHA

@042A *, ,CIG ,RTOG PA MA YIN NA, RTOG BRAL YIN DGOS PAR THAL,
DBANG SHES RTOG BRAL YIN PA LA RGYU MTSAN YANG DAG YOD PA'I
PHYIR, 'DOD NA, DE MIN NA, DE DANG BRAL BA YIN DGOS PAR THAL,
'DOD PA'I PHYIR, ZER NA, MA

KHYAB, 'DOD MI NUS TE, SKABS THOB LA DPYOD DGOS PA'I PHYIR, DE
LTAR MI 'THAD NA, BU YIN NA, RANG GI PHA MA DANG BRAL DGOS PA HA
CANG THAL LO, ,KHA CIG NA RE, RANG DON MOS PA SGOM LAM MA DAG SA
BDUN PA ?, GNYIS DON MOS PA SGOM LAM DGAS DANG

PO GNYIS DANG, GZHAN DON MOS PA SGOM LAM SA BCU PA KHO NA NA YOD
PAR THAL, DE LTAR TSAD LDAN GYI GZHUNG LAS BSHAD PA'I PHYIR, ZER
NA, SKYON MED DE, DE NI NANG GSES KYI DBANG DU BYAS NAS GTZO CHE
BA LA DGONGS PA'I PHYIR, KHA CIG NA RE, SGRIB PA CHOS CAN,

THEG CHEN SGOM LAM GYI MOS YUL YIN PAR THAL, MOS YUL YIN PA'I
PHYIR, KHA CIG ,MA KHYAB ZER, MA GRUB NA DER THAL, LUNG RIGS
RNAM DAG GIS GTAN LA PHAB PA'I DON YIN PA'I PHYIR, KHYAB STE,
RNAM BSHAD LAS, SPYIR MOS YUL NI, LUNG RIGS KYIS

GTAN LA PHAB PA'I DON YIN LA, ZHES GSUNGS PA'I PHYIR, ZER NA, MA
KHYAB STE, SPYIR LUNG RIGS KYIS GRUB PA NI 'JUG PA'I GNAS YIN
PAR BSTAN PA TZAM YIN PA'I PHYIR,, ` BSNGO BA SGOM LAM, GNYIS PA
BSNGO BA SGOM LAM NI, YONGS SU BSNGO BA KHYAD PAR CAN, ,

ZHES PA NAS, CHE 'BYUNG BDAG NYID DO, ,ZHES PA'I BAR GSUNG STE,
DON NI 'GREL PA LAS, JI SKAD BSHAD PA'I MOS PA KHYAD PAR CAN
DANG, ZHES PA NAS, BSNGO BA RNAM PA BCU GNYIS SU BYED DO, ,ZHES
PA'I BAR GSUNGS PA LAS, DE YANG GANG LAS 'PHROS PA

YOD DE, RJES SU YI RANG DANG LDAN PA'I BSOD NAMS BYA BA'I DNGOS
PO GANG YIN PA DE SEMS CAN THAMS CAD DANG THUN MONG DU BYAS TE,
MI DMIGS PA'I TSUL GYIS BLA NA MED PA YANG DAG PAR RDZOGS PA'I
BYANG CHUB TU YONGS SU BSNGO'O, ,ZHES PA NAS, DE NI MTSAN

@042B MA'I TSUL LAM DMIGS PA'I TSUL GYIS YONGS SU BSNGO BAR MI
NUS SO, ,ZHES SOGS MANG DU GSUNGS PA LAS 'PHROS PA'I PHYIR,
'DI'I SKABS SU GNYIS, TSIG DON DANG, MTHA' DPYAD PA'O, ,DANG PO
NI, SHES BYA CHOS CAN, 'PHAGS PA SGOM LAM PA'I

YONGS SU BSNGO BA KHYAD PAR CAN DE'I BYAD PA NI BSNGO BA GZHAN
LAS MCHOG YIN TE, DE NI RANG GZHAN GYI DGE RTZA RDZOGS BYANG
CHUB SGYUR BAR BYED PAS KHYAD PAR DU BYAS PA YIN PA'I PHYIR,
BSNGO BA DE NI CHOS CAN, KHYOD LA RNAM PA BCU GNYIS YOD DE, JI
SKAD BSHAD PA'I

BYED PA MCHOG DANG LDAN PA'I BSNGO BA DANG, BSNGO BYA'I RDZAS LA
BDEN ZHEN 'GOG PA'I DMIGS MED KYI RNAM PA CAN GYI BSNGO BA DANG,
GANG GIS BSNGO BAR BYED PA'I SEMS PHYIN CI MA LOG PA'I MTSAN
NYID CAN GYI BSNGO BA DANG, BSNGO BA PO DON DAM PAR DBEN PAR
RTOGS

PA'I SHES RAB KYIS ZIN PA'I BSNGO BA DANG, RANG DANG SANGS RGYAS
KYI BSOD NAMS DANG YE SHES KYI TSOGS KYI RANG BZHIN DON DAM PAR
MI DMIGS PAR DRAN PA'I SPYOD YUL CAN GYI BSNGO BA DANG, PHYIN
DRUG GI DGE RTZA DON DAM PAR MI DMIGS PAR BSNGO BA'I THABS MKHAS

DANG BCAS PA'I BSNGO BA DANG, GANG GIS GANG DU GANG BSNGO BA'I
'KHOR GSUM LA BDEN ZHEN 'GOG PA'I MTSAN MA MED PA'I BSNGO BA
DANG, DON DAM PAR MED KYANG RTEN 'BREL SGYU MA LTA BUR SHES NAS
SANGS RGYAS KYI SAR BSNGO BA'I SANGS RGYAS KYIS RJES SU YI RANG

BSNGO BA'I BSNGO BA DANG, 'KHOR BA'I RGYUR MI BSNGO BAS 'DOD
PA'I KHAMS LA SOGS PA'I KHAMS GSUM DU GTOGS PA MA YIN PA'I BSNGO
BA DANG, STONG GSUM GYI SEMS CAN THAMS CAD DGE BA BCU LA BKOD
PA'I BSOD NAMS DANG MNYAM PA'I BSNGO BA

CHUNG NGU DANG RGYUN DU ZHUGS PA LA BKOD PA'I 'BRING DANG, SANGS
RGYAS KYI LAM LA BKOD PA'I BSOD NAMS CHEN PO 'BYUNG BA'I BSNGO
BA DANG BCAS PA RNAMS SU YOD LA, DE RNAMS LAS PHYI MA GZHAN NI
RNAM PA GSUM PO DE BSOD NAMS CHEN PO 'BYUNG BA'I

@043A *, ,BDAG NYID CAN YIN PA'I PHYIR,, ` GNYIS PA MTHA' DPYAD
PA LA GSUM LAS, DANG PO LA, KHA CIG ,RANG GZHAN GYI DGE RTZA
RDZOGS BYANG DU BSNGO BA'I ZAG PA DANG BCAS PA'I THEG CHEN GYI
RJES LA MNGON RTOGS, BSNGO BA SGOM

LAM GYI MTSAN NYID ZER NA, NYAN THOS DGRA BCOM PA'I RTOGS PA
SNGON DU SONG BA'I BYANG SEMS SGOM LAM PA'I RGYUD KYI BSNGO BA
SGOM LAM CHOS CAN, MTSAN NYID DER THAL, MTSON BYA DE'I PHYIR,
'DOD NA, ZAG PA DANG BCAS PAR THAL, 'DOD PA'I PHYIR,

'DOD MI NUS TE, ZAG PA DANG BRAL BA'I PHYIR, DER THAL, NYON
SGRIB DANG BRAL BA'I PHYIR, KHA CIG NA RE, BYANG SEMS SGOM LAM
PA'I RGYUD LA RANG GZHAN SO SO BA KHO NA'I DGE RTZA RDZOGS BYANG
DU BSNGO BA'I SGOM LAM YOD ZER NA, DE MED PAR THAL,

RANG GZHAN SO SO BA KHO NA'I CHED DU DGE RTZA BSNGO BA'I BYANG
SEMS SGOM LAM PA MED PA'I PHYIR, DER THAL, BYANG 'PHAGS YIN NA
RANG GZHAN GNYIS KA'I CHED DU DGE BA RDZOGS BYANG DU SGYUR BAR
BYED PA'I GANG ZAG YIN DGOS PA'I PHYIR, KHA CIG NA RE,

SKYES BU LHAS BYIN GYI DGE RTZA KHO NA RDZOGS BYANG DU BSNGO
BA'I BSNGO BA SGOM LAM YOD DO ZHE NA, DE MI 'THAD PAR THAL, DE'I
DGE RTZA KHO NA RDZOGS BYANG DU BSNGO BAR MI RUNG BA'I PHYIR, MA
KHYAB NA, DE KHO NA RDZOGS BYANG DU BSNGO BA'I BSNGO BA SGOM LAM
CHOS CAN, YE SHES MA

YIN PAR THAL, SKYES BU LHAS BYIN GYI DGE RTZA KHO NA RDZOGS
BYANG DU BSNGO MI RUNG BZHIN DU DER BSNGO RUNG BAR BZUNG NAS
BSNGO BA'I SHES PA YIN PA'I PHYIR, RTAGS KHAS, GZHAN YANG, DE MI
'THAD PAR THAL, BSNGO BA SGOM LAM YIN NA, RANG GZHAN

GNYIS KA'I DGE RTZA RDZOGS BYANG DU BSNGO BA'I BSNGO BA SGOM LAM
YIN DGOS PA'I PHYIR,, ` GNYIS PA RANG LUGS LA, RANG GZHAN GYI
DGE RTZA RDZOGS BYANG DU SGRUB PA'I YAN LAG TU BSNGO BA'I SGRA
DON 'DRES RUNG DU 'DZIN PA'I ZHEN RIG DANG BCAS PA'I THEG CHEN
GYI RJES LA

@043B MNGON RTOGS, BSNGO BA SGOM LAM GYI MTSAN NYID, SKABS 'DIR
DNGOS SU BSTAN PA LA SEMS BSKYED BSNGO BA SHES RAB GSUM GYIS ZIN
PAS KHYAD PAR BYAS ZHES SBYAR RO,, ` GSUM PA RTZOD PA SPONG BA
LA, KHA CIG NA RE, NYAN THOS KYI DGE RTZA RDZOGS BYANG

DU BSNGO BA'I BSNGO BA SGOM LAM CHOS CAN, RANG LUGS KYI MTSAN
NYID DER THAL, MTSON BYA DE'I PHYIR, DER THAL, DE YOD PA'I
PHYIR, DER THAL, BYANG SEMS SGOM LAM PAS GZHAN GYI DGE BA CHUNG
NGU LA YANG DGA' BA BSGOM PA YOD PA'I PHYIR, 'DOD NA, DE BYANG

SEMS SGOM LAM PA RANG GI DGE RTZA RDZOGS BYANG DU BSNGO BA'I
BSNGO BA SGOM LAM YIN PAR THAL, 'DOD PA'I PHYIR, 'DOD NA, DE MA
YIN PAR THAL, GZHAN KHO NA'I DGE RTZA RDZOGS BYANG DU BSNGO BA'I
BSNGO BA SGOM LAM YIN PA'I PHYIR, DER THAL, CHOS CAN DE'I

PHYIR, ZER NA, MA KHYAB, YANG KHO NA RE, NYAN THOS KYI DGE RTZA
NYAN THOS KYI BYANG CHUB TU BSNGO BA'I BSNGO BA SGOM LAM MED PAR
THAL, NYAN THOS KYI DGE RTZA NYAN THOS KYI BYANG CHUB KHO NAR
BSNGO BA'I BSNGO BA SGOM LAM MED PA'I PHYIR, ZER NA, MA KHYAB,
'DOD MI NUS TE,

NYAN THOS RIGS NGES KYI SLOB PA'I DGE RTZA GTZO BOR RDZOGS BYANG
DU BSNGOS NAS RE ZHIG NYAN THOS KYI BYANG CHUB TU BSNGO BA'I
BSNGO BA SGOM LAM YOD PA'I PHYIR, KHA CIG NA RE, BYANG SEMS SGOM
LAM PA'I RGYUD KYI DGE RTZA NYAN THOS KYI BYANG CHUB TU BSNGO
BA'I BSNGO BA

SGOM LAM YOD PAR THAL, NYAN RANG GI DGE RTZA BYANG CHUB TU BSNGO
BA'I BSNGO BA SGOM LAM YOD PA'I PHYIR, ZER NA, MA KHYAB, 'DOD
NA, DE MI 'THAD PAR THAL, NYAN RANG GI BYANG CHUB DON DU GNYER
BA'I BSNGO BA SGOM LAM MED PA'I PHYIR,, ` RJES SU YID RANG SGOM
LAM, GSUM PA

RJES SU YI RANG SGOM LAM NI, THABS DANG MI DMIGS PA DAG GIS,
,ZHES PA NAS, 'DIR BRJOD DO, ,ZHES PA'I BAR GSUNGS TE, DON NI
'GREL PA LAS, RAB TU DGA' BA'I SEMS KYIS KUN RDZOB TU THABS
KYIS, ,ZHES PA NAS, RANG GZHAN GYI

@044A *, ,BSOD NAMS BYA BA MNYAM PA NYID DU 'THOB BO ZHES BYA BA
'DI YIN NO, ,ZHES PA'I BAR GSUNGS LA, DE YANG GANG LAS 'PHROS PA
YOD DE, DE LTAR MI DMIGS PA'I TSUL GYIS BYANG CHUB SEMS DPA'
SEMS DPA' CHEN PO SBYIN PA'I

PHA ROL TU PHYIN PA LA SPYOD PA DANG, ZHES PA NAS, DGE BA'I RTZA
BA DE DAG BLA NA MED PA YANG DAG PAR RDZOGS PA'I BYANG CHUB TU
BSNGO BAR BYA'O, ,ZHES PA'I BAR LAS 'PHROS PA'I PHYIR, 'DI'I
SKABS SU GNYIS, TSIG DON DANG, MTHA' DPYAD PA'O, ,DANG PO NI,

BYANG SEMS SGOM LAM PA'I RGYUD KYI RANG GZHAN GYI DGE RTZA LA
RJES SU YI RANG BAR MDZAD PA'I ZAG BCAS SGOM LAM CHOS CAN, KHYOD
RJES SU YI RANG BA YID LA BYED PA'I SGOM PA'I LAM YIN PAR SKABS
'DIR BRJOD PA YIN TE, DGE RTZA RNAMS BDEN STONG SGYU MA

LTA BUR RTOGS PA'I THABS DANG, DE RNAMS DON DAM PAR MI DMIGS PAR
RTOGS PA'I SHES RAB KYIS ZIN PA DAG GI RANG GZHAN GYI DGE BA'I
RTZA BA LA DGA' BA SGOM PA LA YID BDE DANG BCAS PA'I THEG CHEN
GYI RJES LA MNGON RTOGS YIN PA'I PHYIR,, ` GNYIS

PA MTHA' DPYAD PA LA GSUM LAS, DANG PO LA KHA CIG NA RE, RANG
GZHAN GYI DGE RTZA LA DGA' BA SGOM PA'I THEG CHEN GYI RJES LA
MNGON RTOGS, RJES SU YI RANG SGOM LAM GYI MTSAN NYID, ZER NA,
THEG CHEN SGOM LAM BAR CHAD MED LAM PA'I RGYUD KYI RANG

GZHAN GYI DGE RTZA LA DGA' BA SGOM PA'I YE SHES CHOS CAN, MTSON
BYA DER THAL, MTSAN NYID DE'I PHYIR, DER THAL, THEG CHEN SGOM
LAM BAR CHAD MED LAM PA'I RGYUD LA, TSOGS GSOG PA LA DGA' BA'I
YE SHES YOD PA'I PHYIR, DER THAL,

DE'I RGYUD LA YE SHES KYI TSOGS BSGRUB PA LA DGA' BA'I YE SHES
YOD PA'I PHYIR, DER THAL, DE'I RGYUD LA STONG NYID SGOM PA LA
DGA' BA'I YE SHES YOD PA'I PHYIR, DER THAL, DE'I RGYUD LA STONG
NYID SGOM PA'I DGA' BA YANG DAG BYANG CHUB KYI YAN LAG

@044B YOD PA'I PHYIR, KHA CIG ,BYANG SEMS SGOM LAM PA'I RGYUD LA
RANG RGYUD KYI DGE RTZA KHO NA LA DGA' BA SGOM PA'I YE SHES YOD
ZER NA, DE MED PAR THAL, RANG RGYUD KYI DGE BA KHO NA LA DGA' BA
SGOM PA'I BYANG SEMS SGOM LAM PA MED PA'I PHYIR, DER THAL, RANG
RGYUD KYI

DGE BA KHO NA SANGS RGYAS THOB PA'I THABS SU 'DZIN PA'I BYANG
SEMS SGOM LAM PA MED PA'I PHYIR, DER THAL, RANG NYID KHO NA
SANGS RGYAS SGRUB PA'I SKYES BUR 'DZIN PA'I BYANG SEMS SGOM LAM
PA MED PA'I PHYIR, GZHAN YANG, DE MED PAR THAL, RANG DON

KHO NA BYED PA LA DGA' BA'I BYANG SEMS 'PHAGS PA MED PA'I PHYIR,
DER THAL, RANG DON KHO NA DON DU GNYER BA'I BYANG SEMS 'PHAGS PA
MED PA'I PHYIR,, ` ,GNYIS PA RANG LUGS LA, RANG GZHAN GYI DGE
RTZA LA DGA' BA SGOM PA'I SGRA DON 'DRES

RUNG DU 'DZIN PA'I ZHEN RIG DANG BCAS PA'I THEG CHEN GYI RJES LA
MNGON RTOGS, RJES SU YI RANG SGOM LAM GYI MTSAN NYID, SKABS 'DIR
DNGOS SU BSTAN PA LA RANG GI GROGS YID BDE DANG MTSUNGS LDAN DU
GYUR PA'I ZHES SBYOR,, ` GSUM PA

RTZOD PA SPONG BA LA, BYANG SEMS SGOM LAM PAS NYAN THOS KYI DGE
BA LA DGA' BA SGOM PA YOD PAR THAL, DES RANG GZHAN SEMS CAN SUS
KYANG DGE BA BSGRUBS NA DE'I DGE BA GANG BSAGS PA LA DGA' BA
SGOM PA'I PHYIR, DER THAL, DES RANG GZHAN SKYE

'PHAGS THAMS CAD KYIS DUS GSUM DU BSAGS PA'I DGE BA LA DGA' BA
SGOM PA'I PHYIR, DER THAL, DES DE LA RJES SU YI RANG BA'I PHYIR,
'DOD NA, DES NYAN THOS KYI LAM LA DGA' BA SGOM PA YOD PAR THAL,
'DOD PA'I PHYIR, 'DOD NA, DES

DMAN PA'I LAM LA DGA' BA SGOM PA YOD PAR THAL, 'DOD PA'I PHYIR,
'DOD NA, DES RANG BDE GCIG PU ZHI BDE DON GNYER LA DGA' BA SGOM
PA YOD PAR THAL, 'DOD PA'I PHYIR NA, RE ZHIG MA KHYAB, 'DOD MI
NUS TE, RANG BDE GCIG BZHI

@045A *, ,BDE DON GNYER GYI BLO LA DGA' BA'I BYANG SEMS SGOM LAM
PA MED PA'I PHYIR, ZER NA, MA KHYAB SNYAM, KHA CIG NA RE, BYANG
SEMS SGOM LAM PAS RANG GZHAN SKYE 'PHAGS THAMS CAD KYI DGE BA LA
DGA' BA SGOM PAS

BSOD NAMS DE DANG CHE CHUNG MNYAM PA THOB PAR THAL, 'GREL PA
LAS, RANG GZHAN GYI BSOD NAMS BYA BA MNYAM PA NYID DU THOB BO,
,ZHES GSUNGS PA'I PHYIR, ZER NA, SKYON MED DE, DES RANG GZHAN
GYI DGE BA LA DGA' BA BSGOMS PAS BSOD NAMS MNYAM POR THOB PAR

'GYUR BA LA DGONGS PA'I PHYIR, 'DOD NA, BYANG SEMS SGOM LAM PAS
SANGS RGYAS 'PHAGS PA'I DGE BA LA DGA' BA BSGOMS PAS BSOD NAMS
DE DANG CHE CHUNG MNYAM PA THOB PAR THAL, 'DOD PA'I PHYIR, 'DOD
MI NUS TE, SANGS RGYAS 'PHAGS PA'I

BSOD NAMS DANG MNYAM PA THOB PA'I SEMS CAN MED PA'I PHYIR,, `
SGRUB PA SGOM LAM, GNYIS PA ZAG MED SGOM LAM BSHAD PA LA GNYIS,
SGRUB PA SGOM LAM DANG, RNAM DAG SGOM LAM MO, ,DANG PO NI, DE YI
NGO BO NYID MCHOG NYID, ,CES PA NAS, DON

CHEN NYID, CES PA'I BAR GSUNGS TE, DON NI 'GREL PA LAS, GZUGS LA
SOGS PA PHYIN CI MA LOG PAR MTHONG BA NI NGO BO NYID DO, ,ZHES
PA NAS, DON CHEN PO SANGS RGYAS NYID DU BYED PA'I PHYIR DON CHEN
PO NYID DO, ,ZHES PA'I BAR GSUNGS, DE YANG

GANG LAS 'PHROS PA YOD DE, SHES RAB KYI PHA ROL TU PHYIN PA NI
SHIN TU RNAM PAR DAG PAS NA SNANG BAR BGYID PA'O, ,ZHES PA NAS,
RNAM GRANGS GANG GIS NA SHES RAB KYI PHA ROL TU PHYIN PA 'DI PHA
ROL TU PHYIN PA CHEN MO YIN, SMRAS PA, SHES RAB KYI PHA

ROL TU PHYIN PA NI GZUGS CHE BAR MI BGYID CHUNG BAR MI BGYID,
CES SOGS LAS 'PHROS PA'I PHYIR, 'DI'I SKABS SU GNYIS, TSIG DON
DANG, MTHA' DPYAD PA'O, ,DANG PO NI, SGRUB PA SGOM LAM CHOS CAN,
KHYOD LA LDOG PA'I SGO NAS RNAM PA

@045B LNGA YOD DE, GZUGS SOGS KYI GNAS LUGS PHYIN CI MA LOG PAR
MNGON SUM DU MTHONG BA'I SGRUB PA SGOM LAM DE'I NGO BO NYID
DANG, THABS MKHAS KYIS MA ZIN PA'I SBYIN SOGS KYIS SANGS RGYAS
MI 'THOB CING THABS MKHAS PAS 'BRAS BU SANGS

RGYAS 'THOB PAR BYED PA'I THABS KYI MCHOG NYID DANG, CHOS THAMS
CAD BDEN PA'I SKYE BA MED PAR RTOGS PA'I KUN LA BDEN PAR MNGON
PAR 'DU MI BYED PA DANG, RNAL 'BYOR PA LA GNAS SKABS KYI BYA BA
KHYAD PAR CAN CHOS NYAMS DON DAM PAR DMIGS SU MED

PAR NI GTOD PAR BYED PA DANG, MTHAR SANGS RGYAS 'THOB PAR 'GYUR
BA SA DON CHEN PO NYID DU BYED PA RNAMS SU YOD PA'I PHYIR,, `
GNYIS PA MTHA' DPYAD PA LA GSUM LAS, DANG PO LA KHA CIG NA RE,
BLAG PA DANG BCAS PA'I LOG TU ZAG PA MED

PA'I SGOM PA'I LAM STE, DE YANG RNAM PA GNYIS SO, ,ZHES PA'I
SKABS SU, STONG NYID MNGON SUM DU RTOGS PA'I THEG CHEN GYI RJES
LA MNGON RTOGS, THEG CHEN GYI ZAG MED SGOM LAM GYI MTSAN NYID,
ZER NA, GANG ZAG GI BDAG MED MNGON

SUM DU RTOGS PA'I THEG CHEN GYI SGOM LAM CHOS CAN, MTSAN NYID
DER THAL, MTSON BYA DE'I PHYIR, DER THAL, RANG GI GZHAL BYAR
GYUR PA'I BDAG MED PHRA RAGS GSUM PO GANG RUNG MNGON SUM DU
RTOGS PA'I THEG CHEN GYI SGOM LAM YIN PA'I PHYIR, DER

THAL, GANG ZAG GI BDAG MED PHRA MO MNGON SUM DU RTOGS PA'I THEG
CHEN GYI SGOM LAM YIN PA'I PHYIR, DER THAL, CHOS CAN DE'I PHYIR,
DER THAL, GANG ZAG GI BDAG MED PHRA MO YIN PA'I PHYIR, DER THAL,
GANG ZAG GI BDAG 'DZIN DE BDAG 'DZIN PHRA

MO YIN PA'I PHYIR, 'DOD NA, GANG ZAG GI BDAG MED STONG NYID YIN
PAR THAL LO, ,KHA CIG NA RE, RANG GI GZHAL BYAR GYUR PA'I BDAG
MED PHRA RAGS GSUM PO GANG RUNG MNGON SUM DU RTOGS PA'I THEG
CHEN GYI RJES LA MNGON RTOGS, THEG CHEN

@046A *, ,GYI ZAG MED SGOM LAM GYI MTSAN NYID, ZER NA, MYU GU
BDEN STONG SGYU MA LTA BUR MNGON SUM DU RTOGS PA'I THEG CHEN GYI
SGOM LAM CHOS CAN, MTSAN NYID DER THAL, MTSON BYA DE'I PHYIR,
DER THAL, SGRA DON 'DRES RUNG DU

'DZIN PA'I ZHEN RIG DANG BRAL BA'I THEG CHEN GYI RJES LA MNGON
RTOGS YIN PA'I PHYIR, 'DOD MI NUS SO, ,KHA CIG NA RE, SGRUB PA
SGOM LAM DANG RNAM DAG SGOM LAM GNYIS 'GAL ZER NA, DE MI 'THAD
PAR THAL, DE GNYIS KYI GZHI MTHUN PA YOD PA'I PHYIR, DER

THAL, RTOGS PA MTHAR THUG GI LAG RJES 'JOG BYED DANG SPANGS PA
MTHAR THUG GI LAG RJES 'JOG BYED GNYIS MI 'GAL BA'I PHYIR, DER
THAL, DE GNYIS GTZO BOR DON DU GNYER BA'I BLO GNYIS MI 'GAL BA'I
PHYIR, GZHAN YANG, DE GNYIS MI 'GAL BAR THAL,

DE GNYIS LAG RJES 'JOG BYED KYI SGO NAS BZHAG KYANG KHYAB CHE
CHUNG 'DRA BA'I PHYIR, DER THAL, RTOGS PA MTHAR THUG GTZO BOR
DON DU GNYER BA'I BLO YIN NA, SPANGS PA MTHAR THUG GTZO BOR DON
DU GNYER BA'I BLO YIN DGOS PA'I PHYIR, DER THAL, RNAM MKHYEN DON
DU

GNYER BA'I BLO YIN NA, NGO BO NYID SKU DON DU GNYER BA'I BLO YIN
DGOS PA'I PHYIR, KHA CIG NA RE, GTZO BOR RTOGS PA MTHAR THUG GI
LAG RJES 'JOG BYED KYI THEG CHEN GYI RJES LA MNGON RTOGS, SGRUB
PA SGOM LAM GYI MTSAN NYID, GTZO BOR SPANGS PA MTHAR

THUG GI LAG RJES 'JOG BYED KYI THEG CHEN GYI RJES LA MNGON
RTOGS, RNAM DAG SGOM LAM GYI MTSAN NYID, ZER NA, STONG NYID DON
SPYI'I TSUL GYIS RTOGS PA'I THEG CHEN GYI SGOM LAM CHOS CAN,
MTSON BYA GNYIS PO DER THAL, MTSAN NYID GNYIS PO DE'I PHYIR,

DER THAL, STONG NYID RTOGS PA'I THEG CHEN GYI SGOM LAM YIN PA'I
PHYIR, 'DOD NA, ZAG MED SGOM LAM YIN PAR THAL, 'DOD PA'I PHYIR,
'DOD MI NUS TE, ZAG BCAS SGOM LAM YIN PA'I PHYIR, DER THAL, THEG
CHEN SGOM LAM DU GYUR PA'I

@046B RTOG PA YIN PA'I PHYIR, , `GNYIS PA RANG LUGS LA, GTZO BOR
RTOGS PA MTHAR THUG GI LAG RJES 'JOG BYED KYI THEG CHEN GYI ZAG
MED SGOM LAM, SGRUB PA SGOM LAM GYI MTSAN NYID, GTZO BOR SPANGS
PA MTHAR THUG GI LAG RJES 'JOG BYED KYI THEG

CHEN GYI ZAG MED SGOM LAM RNAM DAG SGOM LAM GYI MTSAN NYID, ,`
GSUM PA RTZOD PA SPONG BA LA, KHA CIG NA RE, GANG ZAG GI BDAG
MED MNGON SUM RTOGS PA'I THEG CHEN GYI SGOM LAM CHOS CAN, GTZO
BOR RTOGS PA MTHAR THUG GI LAG RJES 'JOG BYED YIN

PAR THAL, SGRUB PA SGOM LAM YIN PA'I PHYIR, 'DOD NA, GTZO BOR
RTOGS PA MTHAR THUG GI LAG RJES 'JOG BYED KYI RIGS SU GNAS PAR
THAL, 'DOD PA'I PHYIR, ZER NA, MA KHYAB, 'DOD MI NUS TE, THEG
CHEN GYI RTOGS RIGS SU MI GNAS PA'I

PHYIR, PHYI MA LA YANG, DE CHOS CAN, SPANGS PA MTHAR THUG GI LAG
RJES 'JOG BYED KYI RIGS SU GNAS PAR THAL, 'DOD PA'I PHYIR, ZER
NA, MA KHYAB, 'DOD MI NUS TE, DE SPANGS PA NYI TSE BA'I LAG RJOS
'JOG BYED KYI RIGS SU GNAS PA

YIN PA'I PHYIR, 'ON KYANG LAG RJES 'JOG BYED KYI RIGS GNAS GNYIS
KYANG MI 'GAL BAR SEMS SO, ` RNAM DAG SGOM LAM, GNYIS PA LA
BZHI, RGYU'I KHYAD PAR, YUL GYI KHYAD PAR, 'BRAS BU'I KHYAD PAR,
NGO BO'I KHYAD PAR RO, ,DANG PO NI, SANGS

RGYAS BSTEN DANG SBYIN SOGS DANG, ,ZHES PA NAS, SDIG PA'I GROGS
POS YONGS ZIN PA'O, ,ZHES PA'I BAR GSUNGS TE, DON NI, 'GREL PA
LAS, SANGS RGYAS MNYES PAR BYED PA DANG, ZHES PA NAS, MI DGE
BA'I GROGS PO DANG 'GROGS

PA ZHES BYA BA NI MI SKYE BA'I RGYU DAG YIN NO, ,ZHES PA'I BAR
GSUNGS, DE YANG GANG LAS 'PHROS PA YOD DE, BYANG CHUB SEMS DPA'
SEMS DPA' CHEN PO DE NI, PHYOGS BCU'I 'JIG RTEN GYI KHAMS KYI DE
BZHIN GSHEGS PA DGRA BCOM PA

@047A *, ,YANG DAG PAR RDZOGS PA'I SANGS RGYAS TSAD MED GRANGS
MED PA BSNYEN BKUR NAS 'DIR 'ONGS SHING SKYES PA STE, ZHES PA
NAS, RANG 'BYOR RNAM PA BZHI PO DE DAG DANG LDAN NA, SKYES BU
GLEN PA DE DAG SHES RAB KYI PHA

ROL TU PHYIN PA ZAB MO 'DI SPONG BAR 'GYUR RO, ,ZHES PA'I BAR
LAS 'PHROS PA'I PHYIR, 'DI'I SKABS SU TSIG DON NI, PHYI'I RKYEN
SANGS RGYAS KYIS MTSON DGE BA'I BSHES GNYEN BSTEN PA DANG, NANG
RKYEN SBYIN SOGS DANG, ZHI LHAG ZUNG 'BREL

GYI THABS LA MKHAS PA GANG YIN PA DE CHOS CAN, KHYOD RNAM DAG
SGOM LAM 'DI LA MOS PA'I RGYU DAG YIN TE, DE SKYE BA'I MTHUN
RKYEN KHYAD PAR CAN YIN PA'I PHYIR, BDUD KYIS THIBS KYIS NON PA
STE GNOD PA BYAS PA DANG, ZAB MO'I CHOS

STONG PA NYID LA MA MOS PA DANG, PHUNG PO SOGS LA BDEN PAR MNGON
PAR ZHEN PA DANG, SDIG PA'I GROGS POS YONGS SU ZIN PA RNAMS CHOS
CAN, KHYOD RNAM DAG SGOM LAM SOGS KYIS PHONGS PA'I RGYU DAG YIN
TE, DE'I 'GAL RKYEN

GYI GEGS YIN PA'I PHYIR,, ` GNYIS PA YUL GYI KHYAD PAR NI, 'BRAS
BU DAG PA GZUGS LA SOGS, ,ZHES PA NAS, DAG PAR BRJOD, ,CES PA'I
BAR GSUNGS TE, DON NI 'GREL PA LAS, 'PHAGS PA'I GANG ZAG

DGE SBYONG GI TSUL GYI 'BRAS BU GANG YIN PA DE, ZHES PA NAS, DE
LTAR RNAM PAR DAG PAR BRJOD DO, ,ZHES PA'I BAR GSUNGS, DE YANG
GANG LAS 'PHROS PA YOD DE, RAB 'BYOR GZUGS RNAM PAR DAG PA GANG
YIN PA DE NI 'BRAS BU

RNAM PAR DAG PA'O, ,ZHES PA NAS, DE LTAR NA RNAM PA THAMS CAD
MKHYEN PA NYID RNAM PAR DAG PA DANG, 'BRAS BU RNAM PAR DAG PA
DANG, SHES RAB KYI PHA ROL TU PHYIN PA RNAM PAR DAG PA GANG YIN
PA 'DI LA GNYIS SU MED CING

@047B GNYIS SU BYAR MED, SO SO MA YIN THA MI DAD DO, ,ZHES PA'I
BAR LAS 'PHROS PA'I PHYIR, 'DI'I SKABS SU GNYIS, TSIG DON DANG,
MTHA' DPYAD PA'O, ,DANG PO NI, SHES BYA CHOS CAN, DGE SBYONG
TSUL GYI 'BRAS BU BTAGS PA'I THEG CHEN SGOM LAM

RNAM GROL LAM DE RANG 'DREN BYED BAR CHAD MED LAM GYI NGOS SKAL
GYI DRI MAS RNAM PAR DAG PA NA, DE'I DMIGS YUL GZUGS LA SOGS PA
YANG DE'I NGOS SKAL GYI DRI MAS RNAM PAR DAG PA NYID YIN TE,
RGYU MTSAN GANG GI PHYIR NA DAG PA DE GNYIS DAG BYA GCIG

GIS DBEN PA'I SGO NAS NGO BO THA DAD MA YIN ZHING LDOG PA RIGS
THA DAD PAR GCAD DU MED PA'I PHYIR, DES NA DAG PA RIGS GCIG PAR
BRJOD DO,, ` GNYIS PA MTHA' DPYAD PA LA GSUM LAS, DANG PO LA,
KHA CIG, SA GNYIS PA'I SGOM LAM BAR

CHAD MED LAM RANG GI NGOS SKAL GYI DRI MAS RNAM PAR DAG PA'I
RNAM GROL LAM THOB PA'I TSE, DE'I YUL GZUGS SOGS KYANG DE'I NGOS
SKAL GYI DRI MAS RNAM PAR DAG PA YIN NO, ,ZER NA, 'O NA, SA
GNYIS PA'I BAR CHAD MED LAM DANG RNAM GROL LAM

GYI YUL GZUGS SOGS YOD PAR THAL, DAM BCA' 'THAD PA'I PHYIR, 'DOD
NA, DE'I YUL DU GYUR PA'I GZUGS YOD PAR THAL, 'DOD PA'I PHYIR,
'DOD NA, DE'I DNGOS YUL DU GYUR PA'I GZUGS YOD PAR THAL, 'DOD
PA'I PHYIR,

'DOD NA, SA GNYIS PA'I SGOM LAM BAR CHAD MED LAM DANG DE'I RNAM
GROL LAM GNYIS KUN RDZOB DNGOS YUL DU BYED PA'I SHES PA YIN PAR
THAL, 'DOD PA'I PHYIR, 'DOD MI NUS TE, STONG NYID MNGON SUM DU
RTOGS PA'I SLOB PA'I YE SHES YIN

PA'I PHYIR, KHA CIG, 'BRAS BU DAG PA GZUGS LA SOGS, ,ZHES PA'I
DNGOS BSTAN GYIS 'BRAS BU DE DGE SBYONG TSUL GYI 'BRAS BU LA
BYED ZER NA, 'O NA, DE MTSON BYED DPA'I DGE SBYOR TSUL GYI 'BRAS
BU LA BYED RIG PAR THAL, DE DGE SBYONG TSUL

@048A *, ,GYI 'BRAS BU LA BYED RIGS PA'I PHYIR, KHYAB STE, BYANG
SEMS LA ZHUGS GNAS BRGYAD KYI RNAM GZHAG DNGOS GNAS PA MI 'THAD
PA'I PHYIR, 'DOD NA, RGYAL SRAS RNAMS KYI DAG PA STE, ,ZHES PA'I
SKABS

NAS DNGOS SU BSTAN PA'I DAG PA DE YANG DE LA BYED RIGS PAR THAL,
'DOD PA'I PHYIR, 'DOD MI NUS TE, DE NI MTSON BYA DON GYI DGE
SBYONG TSUL GYI 'BRAS BU DNGOS LA BYED PA'I PHYIR, DER THAL,
RGYAL SRAS RNAMS KYI ZHES SMOS PA LA DGOS PA YOD PA'I

PHYIR, KHA CIG, SA GNYIS PA'I RNAM GROL LAM DES RANG 'DREN BYED
BAR CHAD MED LAM GYI NGOS SKAL GYI SPANG BYA'I DRI MA SPANGS
PA'I TSE, DE'I DMIGS YUL GZUGS SOGS KYIS KYANG DE'I NGOS SKAL
GYI DRI MA SPANGS PA YIN ZER NA, GZUGS SOGS KYI CHOS

THAMS CAD KYIS KYANG DRI MA SPANGS PA'I DUS SRID PAR THAL, RNAM
MKHYEN GYIS RANG 'DREN BYED RGYUN MTHA'I BAR CHAD MED LAM GYI
NGOS SKAL DU GYUR PA'I DRI MA SPANGS PA DE'I TSE, RNAM MKHYEN
GYI DMIGS YUL GZUGS KYI RGYUN MTHA'I BAR CHAD MED LAM GYI NGOS

SKAL GYI DRI MA MTHA' DAG SPANGS ZIN PA'I PHYIR, DER THAL, SA
GNYIS PA'I RNAM GROL LAM DES RANG 'DREN BYED KYI BAR CHAD MED
LAM GYI NGOS SKAL DU GYUR PA'I DRI MA SPANGS PA'I TSE, DE'I
DMIGS YUL GZUGS SOGS KYIS RNAM GROL LAM DE 'DREN

BYED PAR CHAD MED LAM GYI NGOS SKAL DU GYUR PA'I DRI MA SPANGS
PA'I PHYIR, RTAGS KHAS, 'DOD NA, YAN LAG BCU GNYIS PO THAMS CAD
KYIS DRI MA SPANGS PA'I SKABS GCIG SRID PAR THAL, 'DOD PA DE'I
PHYIR, 'DOD NA, MA RIG PAS KYANG DRI MA

SPANGS PA'I SKABS ZHIG SRID PAR THAL LO, ,'DOD MI NUS SO,,
`GNYIS PA RANG LUGS LA, DON GYI SBYOR BA NI TSIG DON GYI SKABS
SU SONG YANG, CUNG ZAD ZHIB PAR BYED NA, DPER MTSON TE, SA GNYIS
PA'I RNAM GROL LAM

@048B CHOS CAN, KHYOD RANG 'DREN BYED BAR CHAD MED LAM GYI NGOS
SKAL GYI DRI MAS RNAM PAR DAG PA'I TSE, KHYOD KYI DMIGS YUL
GZUGS SOGS KYANG, KHYOD 'DREN BYED KYI BAR CHAD MED LAM GYI NGOS
SKAL GYI DRI MAS RNAM PAR DAG PA YIN TE, DE'I TSE KHYOD RANG
'DREN

BYED KYI BAR CHAD MED LAM GYI NGOS SKAL GYI DRI MAS RNAM PAR DAG
PA'I DAG PA DE DANG, KHYOD KYI DMIGS YUL GZUGS SOGS KHYOD 'DREN
BYED KYI BAR CHAD MED LAM GYI NGOS SKAL DU GYUR PA'I DRI MAS
RNAM PAR DAG PA'I DAG PA DE GNYIS DAG BYA GCIG GIS DBEN

PA'I DAG PA RIGS GCIG YIN PA'I PHYIR, ZHES BYA'O, ,DE'I DON NI,
DPER NA, THEG CHEN MTHONG LAM RNAM GROL LAM DES THEG CHEN MTHONG
LAM BAR CHAD MED LAM GYI NGOS SKAL GYI DRI MA MTHONG SPANG
SPANGS PA NA, DE PHYIN CHAD DES SPANGS BA'I DRI MA

DE RNAMS RJES THOB KYI GNAS SKABS SU GZUGS SOGS LA DMIGS NAS MI
SKYE BA BZHIN DU, SA GNYIS PA'I RNAM GROL LAM DES RJES THOB KYI
GNAS SKABS SU GZUGS SOGS KYI CHOS LA CI TZAM DMIGS KYANG, RANG
'DREN BYED SA GNYIS PA'I BAR CHAD

MED LAM GYI NGOS SKAL GYI BDEN 'DZIN SLAR SKYE MI RUNG DU SONG
BA'I DON YIN NO,, ` GSUM PA RTZOD PA SPONG BA LA, KHA CIG, RNAM
MKHYEN SKAD CIG DANG PO DE RGYUN MTHA'I BAR CHAD MED LAM GYI
NGOS SKAL GYI DRI MAS RNAM PAR DAG PA'I TSE, DE'I DMIGS

YUL GZUGS SOGS KYANG RGYUN MTHA'I BAR CHAD MED LAM GYI NGOS SKAL
GYI DRI MAS RNAM PAR DAG PAR THAL, KHYOD KYI DAM BCA' 'THAD PA'I
PHYIR, 'DOD NA, RNAM MKHYEN SKAD CIG DANG PO'I DMIGS YUL GZUGS
SOR SA THAMS CAD RGYUN MTHA'I BAR CHAD MED

LAM GYI NGOS SKAL GYI DRI MAS RNAM PAR DAG PAR THAL, RNAM MKHYEN
SKAD CIG DANG PO DE RGYUN MTHA'I BAR CHAD MED LAM GYI NGOS SKAL
GYI DRI MAS RNAM PAR DAG PA DE'I TSE, DE'I DMIGS YUL GZUGS SOGS
RGYUN MTHA'I BAR CHAD MED LAM GYI NGOS SKAL

@049A *, ,GYI DRI MAS RNAM PAR DAG PA'I PHYIR, ZER NA, MA KHYAB,
'DOD MI NUS SO, ,ZER NA, 'O NA, MYU GU SKYES PA'I TSE, MYU GU'I
SA BON RDZOGS PAR 'GAGS NA, MYU GU'I SA BON RDZOGS PAR 'GAGS

DGOS PAR THAL, KHYOD KYI SGRUB BYED 'THAD PA'I PHYIR, 'DOD NA,
MYU GU'I SA BON RDZOGS PAR 'GAGS PAR THAL, MYU GU RDZOGS PAR
SKYES PA'I TSE, DE'I SA BON RDZOGS PAR 'GAGS PA'I PHYIR, KHYAB
PA KHAS, DER THAL, MYU GU RDZOGS PAR

SKYES ZIN PA DANG, DE'I SA BON RDZOGS PAR 'GAGS ZIN PA DUS MNYAM
YIN PA'I PHYIR, 'DOD MI NUS SO, ,KHA CIG, THEG CHEN SGOM LAM
RNAM GROL LAM DANG BAR CHAD MED LAM GNYIS 'GAL BAR THAL, THEG
CHEN MTHONG LAM RNAM

GROL LAM DANG BAR CHAD MED LAM GNYIS 'GAL BA'I PHYIR, ZER NA, MA
KHYAB, 'DOD NA, SA GNYIS PA THOB MA THAG PA'I YE SHES CHOS CAN,
THEG CHEN SGOM LAM RNAM GROL LAM MA YIN PAR THAL, THEG CHEN SGOM
LAM BAR CHAD MED LAM

YIN PA'I PHYIR, DER THAL, SA GNYIS PA THOB MA THAG PA'I YE SHES
YIN PA'I PHYIR, KHYAB STE, SA DANG PO THOB MA THAG PA'I YE SHES
YIN NA, MTHONG LAM BAR CHAD MED LAM YIN DGOS PA'I PHYIR, 'DOD
NA, DE CHOS CAN, THEG CHEN SGOM

LAM RNAM GROL LAM YIN PAR THAL, SA DANG PO'I SKAD CIG THA MA'I
BAR CHAD MED LAM GYIS DNGOS SU DRANGS PA'I RNAM GROL LAM YIN
PA'I PHYIR, DER THAL, SA DANG PO'I SKAD CIG THA MA'I YE SHES DE
BAR CHAD MED LAM YIN PA'I

PHYIR, DER THAL, SA BCU PA'I SKAD CIG THA MA'I YE SHES DE BAR
CHAD MED LAM YIN PA'I PHYIR, DER THAL, DE RGYUN MTHA'I BAR CHAD
MED LAM YIN PA'I PHYIR,, ` GSUM PA 'BRAS BU NI, NYON MONGS SHES
BYA LAM

@049B GSUM GYI, ,ZHES PA NAS, SANGS RGYAS RNAMS KUN SHIN TU BA,
,ZHES PA'I BAR GSUNGS TE, DON NI 'GREL PA LAS, 'DOD CHAGS LA
SOGS PA'I NYON MONGS DANG, ZHES PA NAS, BLA NA MED PA'I SANGS
RGYAS KYI YIN ROL 'DOGS

ZHES PA'I BAR GSUNGS SO, ,DE YANG GANG LAS 'PHROS PA YOD DE,
'DOD CHAGS DANG ZHE SDANG DANG GTI MUG RNAM PAR DAG PA DANG,
ZHES PA NAS, RNAM PA THAMS CAD MKHYEN PA NYID YONGS SU DAG PA
GANG YIN PA 'DI LA GNYIS SU GYUR RAM

DE THA MI DAD CING MCHAD PA'O, ,ZHES PA'I BAR LAS 'PHROS PA'I
PHYIR, 'DI'I SKABS SU GNYIS, TSIG DON DANG, MTHA' DPYAD PA'O,
,DANG PO NI, NYAN THOS DGRA BCOM PA'I RGYUD KYI 'GOG BDEN CHOS
CAN, SLOB MA NYAN THOS RNAM DGOS

TE; NYON MONGS SPANGS PA'I NYAN THOS KYI BRAL BA YIN PA'I PHYIR,
RANG RGYAL DGRA BCOM PA'I RGYUD KYI 'GOG BDEN CHOS CAN, BSE RU
RANG SANGS RGYAS KYI RNAM DAG YIN TE, GZUGS PHYI ROL DON 'DZIN
GYI SHES BYA'I SGRIB PA'I RTOG PA SPANGS PA'I

RANG RGYAL GYI BRAL BA YIN PA'I PHYIR, BYANG 'PHAGS KYI 'GOG
BDEN CHOS CAN, RGYAL SRAS RNAMS KYI RNAM PAR DAG PA YIN TE, LAM
GSUM GYI SGRIB PA CI RIGS NYAMS PA STE SPANGS PA'I BYANG SEMS
KYI BRAL BA YIN PA'I PHYIR, SANGS RGYAS

KYI 'GOG BDEN CHOS CAN, RNAM KUN SHIN TU BA'I DAG PA YIN TE,
SGRIB GNYIS SPANGS PA'I BRAL BA YIN PA'I PHYIR,, ` GNYIS PA
MTHA' DPYAD PA LA GSUM LAS, DANG PO LA KHA CIG ,RNAM DAG SGOM
LAM RNAM DAG

YIN ZER NA, DE CHOS CAN, RNAM DAG MA YIN PAR THAL, 'GOG BDEN MA
YIN PA'I PHYIR, DER THAL, LAM YIN PA'I PHYIR, KHA CIG, NYAN THOS
KYI RNAM DAG YIN NA, NYAN THOS KYI MYANG 'DAS YIN PAS KHYAB ZER
NA, NYAN

@050A *, ,THOS MTHONG LAM RNAM GROL LAM PA'I RGYUD KYI 'GOG BDEN
CHOS CAN, DER THAL, DE'I PHYIR, DER THAL, NYAN THOS KYI 'GOG
BDEN YIN PA'I PHYIR, 'DOD NA, NYAN THOS DGRA BCOM PA'I RGYUD KYI
'GOG

BDEN YIN PAR THAL LO, ,KHA CIG ,RANG RGYAL GYI RNAM DAG YIN NA,
GZUGS PHYI ROL GYI DON 'DZIN GYI RTOG PA SPANGS PAS KHYAB ZER
NA, RANG RGYAL MTHONG LAM RNAM GROL LAM PA BA'I RNAM DAG CHOS
CAN, DER THAL, DE'I PHYIR, 'DOD NA, MYANG 'DAS

YIN PAR THAL, NYON MONGS SPANGS PA'I 'GOG BDEN YIN PA'I PHYIR,
DER THAL, GZUGS PHYI ROL DON 'DZIN GYI RTOG PA SPANGS PA'I 'GOG
BDEN YIN PA'I PHYIR, DER THAL, DE SPANGS PA'I RNAM DAG YIN PA'I
PHYIR, 'DOD MI NUS SO, ,KHA CIG,

BYANG SEMS KYI RNAM DAG YIN NA, LAM GSUM GYI SPANG BYA'I SGRIB
PA SPANGS PAS KHYAB ZER NA, THEG CHEN MTHONG LAM RNAM GROL LAM
PA BA'I RGYUD KYI 'GOG BDEN CHOS CAN, DER THAL, DE'I PHYIR, DER
THAL, BYANG SEMS KYI 'GOG BDEN YIN PA'I

PHYIR, 'DOD NA, SGRIB PA SPANGS PAR THAL, 'DOD PA GANG ZHIG
,SGRIB PA DE LAM GSUM GYI SPANG BYA'I GTZO BO YIN PA'I PHYIR,
PHYI MA DER THAL, SANGS RGYAS DE LAM GSUM GYI THOB BYA'I GTZO BO
YIN PA'I PHYIR, 'DOD NA, RNAM DAG SHIN TU BA YIN PAR

THAL, SGRIB PA SPANGS PA'I RNAM DAG YIN PA'I PHYIR, RTAGS KHAS,
'DOD MI NUS TE, SLOB PA'I RGYUD KYI CHOS YIN PA'I PHYIR, KHA CIG
NA RE, RANG BZHIN GYI RNAM DAG YIN NA, RNAM DAG YIN PAS KHYAB
ZER NA, BDEN 'DZIN GYI CHOS NYID CHOS CAN, DER

THAL, DE'I PHYIR, DER THAL, DON DAM BDEN PA YIN PA'I PHYIR, 'DOD
NA SLA'O, ,KHA CIG NA RE, RANG BZHIN GYI RNAM DAG YIN NA, RNAM
DAG MA YIN PAS KHYAB ZER NA, THEG CHEN MTHONG LAM RNAM GROL LAM
GYI CHOS NYID CHOS CAN, DER THAL,

@050B DE'I PHYIR, 'DOD NA, DE RNAM DAG YIN PAR THAL, DE 'GOG
BDEN YIN PA'I PHYIR, KHA CIG ,NYAN THOS KYI RGYUD KYI SPANGS PA,
NYAN THOS KYI RNAM DAG GI MTSAN NYID, DE BZHIN DU GZHAN GNYIS LA
YANG SBYOR ZER NA, 'O NA, RANG RGYAL GYI RGYUD KYI RNAM DAG YIN
NA,

RANG RGYAL GYI RNAM DAG YIN DGOS PA DANG, BYANG SEMS KYI RGYUD
KYI RNAM DAG YIN NA, BYANG SEMS KYI RNAM DAG YIN DGOS PAR THAL,
DAM BCA' 'THAD PA'I PHYIR, 'DOD NA, DE MI 'THAD PAR THAL, NYAN
THOS MTHONG LAM RNAM GROL LAM LAS

LANGS RJES SU RANG RGYAL LAS DANG THEG CHEN LAM DU 'JUG PA YOD
PA'I PHYIR, DER THAL, NYAN THOS MA NGES RNAM GNYIS TE, THEG DON
MTHONG DANG MA MTHONG DANG, ,ZHES GSUNGS PA'I PHYIR, GZHAN YANG,
THEG CHEN MTHONG LAM BAR CHAD MED LAM

PA'I RGYUD KYI 'GOG BDEN CHOS CAN, BYANG SEMS KYI 'GOG BDEN YIN
PAR THAL, BYANG SEMS KYI RNAM DAG YIN PA'I PHYIR, DER THAL,
BYANG SEMS KYI RGYUD KYI RNAM DAG YIN PA'I PHYIR, KHYAB PA KHAS,
'DOD NA, RANG THOB BYED KYI THABS

SU GYUR PA'I THEG CHEN GYI BAR CHAD MED LAM GYI STOBS KYIS THOB
PAR THAL, 'DOD PA'I PHYIR, 'DOD NA, THEG CHEN GYI MTHONG LAM
RNAM GROL LAM THOB ZIN PAR THAL LO,, ` GNYIS PA RANG LUGS LA,
BAR CHAD MED LAM

GYI STOBS KYIS THOB PA'I SPANGS PA, RNAM DAG GI MTSAN NYID, DE
LA NYAN THOS KYI RNAM DAG NAS, RNAM DAG SHIN TU BA'I BAR BZHI
YOD, RANG THOB BYED KYI THABS SU GYUR PA'I NYAN THOS KYI BAR
CHAD MED LAM GYI STOBS KYIS THOB PA'I NYAN THOS

KYI SPANGS PA, NYAN THOS KYI RNAM DAG GI MTSAN NYID DU 'JOG PA
NAS, SGRIB GNYIS BAG CHAGS DANG BCAS PA SPANGS PA'I SPANGS PA,
RNAM DAG SHIN TU BA'I MTSAN NYID DU 'JOG GO,, ` GSUM PA RTZOD PA
SPONG BA LA, KHA CIG ,

@051A *, ,BYANG SEMS KYI RGYUD KYI RNAM DAG YIN NA, BYANG SEMS
KYI RNAM DAG YIN DGOS PAR THAL, RANG RGYAL GYI RGYUD KYI RNAM
DAG YIN NA, RANG RGYAL GYI RNAM DAG YIN DGOS PA'I PHYIR, DER
THAL, NYAN

THOS KYI RGYUD KYI RNAM DAG YIN NA, NYAN THOS KYI RNAM DAG YIN
DGOS PA'I PHYIR, ZER NA, MA KHYAB, KHA CIG ,RNAM MKHYEN CHOS
CAN, SGRIB GNYIS SPANGS PA'I SPANGS PA YIN PAR THAL, RNAM DAG
SHIN TU BA YIN PA'I PHYIR, DER

THAL, SHIN TU RNAM DAG YIN PA'I PHYIR, ZER NA, RE ZHIG MA KHYAB,
RTAGS DER THAL, SHIN TU RNAM PAR DAG PA YIN PA'I PHYIR NA, MA
KHYAB BO,, ` RNAM DAG SHIN TU BA, BZHI PA NGO BO'I KHYAD PAR LA
GNYIS, RNAM DAG SHIN TU BA YIN MIN

GYI KHYAD PAR DANG, SANGS RGYAS KYI RNAM DAG SHIN TU BAR BSGRUB
PA'O, ,DANG PO NI, SA DGU LA NI CHEN PO YI, ,ZHES PA NAS, DAG PA
YIN, ,ZHES PA'I BAR GSUNGS TE, DON NI 'GREL PA LAS, 'DOD PA'I
KHAMS DANG, BSAM

GTAN DANG, GZUGS MED PA'I SNYOMS PAR 'JUG PA DAG PA STE, ZHES PA
NAS, RNAM PAR DAG PA SHIN TU BA DANG CIG SHOS ZHES BYA'O, ,ZHES
PA'I BAR GSUNGS LA, GNYIS PA NI, DE LA KLAN KA SPANGS PA YIS,
,ZHES PA NAS,

GNYEN PO NYID DU 'DOD PA YIN, ,ZHES PA'I BAR GSUNGS TE, DON NI
'GREL PA LAS, DE LA GNYEN PO NI CHEN PO'I CHEN PO LA SOGS PA,
ZHES PA NAS, SANGS RGYAS KYI RNAM PAR DAG PA SHIN TU BA YIN PA'I
PHYIR RNAM PAR BZHAG

GO, ,ZHES PA'I BAR GSUNGS SO, ,GZHUNG SNGA PHYI DE GNYIS RTZA
BA'I GZHUNG GANG LAS 'PHROS PA YOD DE, BCOM LDAN 'DAS RNAM PAR
DAG PA NI 'DOD PA DANG GZUGS DANG GZUGS MED PA'I KHAMS SU SKYE
BA MA LAGS SO, ,ZHES

@051B PA NAS, BCOM LDAN 'DAS RNAM PAR DAG PA NI 'TSAL BA MA
MCHIS PA'O, ,ZHES SOGS KYI MDO LAS 'PHROS PA'I PHYIR, 'DI'I
SKABS SU GNYIS, RTZA BA'I TSIG DON DANG, MTHA' DPYAD PA'O, ,DANG
PO LA GNYIS LAS, DANG PO NI,

SHES BYA CHOS CAN, SANGS RGYAS KYI RNAM DAG DANG NYAN RANG GI
RNAM DAG LA RNAM DAG SHIN TU BA YIN MIN GYI KHYAD PAR 'THAD DE,
SANGS RGYAS KYI RNAM DAG DE NI 'DOD PA'I KHAMS DANG BSAM GTAN
BZHI DANG GZUGS MED BZHI STE SA DGU LA GTOGS

BA'I SGOM SPANG BDEN 'DZIN LHAN SKYES CHEN PO YI CHEN PO NAS
CHUNG NGU'I CHUNG NGU LA SOGS PA RNAMS RIM GYIS 'JOMS BYED DRI
MA DE'I GNYEN PO THEG CHEN GYI SGOM LAM BAR CHAD MED LAM CHUNG
NGU'I CHUNG NGU DANG CHUNG NGU'I 'BRING LA SOGS

PA'I LAM RIM GYIS SKYES STOBS KYIS DRI MA DE DAG DAG PAR BYED
PA'I RGYU BYAS PA'I SGO NAS THOB PAS RNAM DAG SHIN TU BA YIN LA,
NYAN RANG GI RNAM DAG NI RANG GI SGOM LAM GYIS DRI MA DE DAG
TSUL DE LTAR DAG BAR BYED PA'I RGYU BYAS PA'I SGO NAS

THOB PA MA YIN PA'I PHYIR, GNYIS PA NI, THEG CHEN GYI SGOM LAM
BAR CHAD MED LAM DE NI CHOS CAN, KHAMS GSUM GYIS DGUS BSDUS PA'I
SGRIB PA'I GNYEN PO NYID DU 'DOD PA YIN TE, SPANG GNYEN SKYE
'GAGS KYI RIM PA DE LA KLAN KA SPANGS PA YI SGO NAS

GNYEN PO DE DAG SPANG BYA DE RNAMS KYI GNYEN POR GRUB PA'I
PHYIR, DE LTAR GRUB STE, 'JAL BYED KYI SHES PA DANG, GZHAL BYA
DAG BDEN STONG MNYAM PA NYID DU MNGON SUM DU RTOGS PA NYID KYI
YE SHES DES SPANG BYA DE DAG DNGOS SU 'JOMS PAR BYED PA'I

PHYIR,, ` GNYIS PA MTHA' DPYAD PA LA GSUM LAS, DANG PO LA,, KHA
CIG ,SA DANG PO'I NGO BOR GYUR PA'I SGOM LAM MED DO, ,ZER NA, DE
YOD PAR THAL, 'GREL CHEN LAS, SA DANG PO'I SKAD CIG MA DANG PO
NI MTHONG

@052A *, ,BA'I LAM YIN NO, ,SKAD CIG MA GNYIS PA NAS RDO RJE LTA
BUR BRJOD PA BAR CHAD MED PA'I LAM GANG LAS DE MA THAG SANGS
RGYAS KYI SA KUN TU 'OD BYED PA'I BAR 'DI DAG THAMS CAD NI SGOM
PA'I LAM YIN PAR SHES PAR BYA'O, ,ZHES

GSUNGS PA'I PHYIR, KHA CIG ,SA DANG PO'I NGO BOR GYUR PA'I SGOM
LAM BAR CHAD MED LAM MED ZER NA, DE YOD PAR THAL, SA DANG PO'I
SGOM LAM THOB MA THAG PA'I YE SHES YIN NA, SGOM LAM BAR CHAD MED
LAM YIN DGOS PA'I PHYIR, DER THAL, THEG

CHEN GYI SGOM LAM THOB MA THAG PA'I YE SHES YIN NA, SGOM LAM BAR
CHAD MED LAM YIN DGOS PA'I PHYIR, KHYAB STE, THEG CHEN GYI SGOM
LAM THOB MA THAG PA'I YE SHES YIN NA, SA DANG PO'I SGOM LAM THOB
MA THAG PA'I YE SHES YIN DGOS PA'I PHYIR,

KHO NA RE, THEG CHEN GYI SGOM LAM THOB MA THAG PA'I YE SHES YIN
NA, SGOM LAM GYI BAR CHAD MED LAM YIN MI DGOS ZER NA, DE DGOS
PAR THAL, THEG CHEN GYI MTHONG LAM THOB MA THAG PA'I YE SHES YIN
NA, MTHONG LAM BAR CHAD MED LAM YIN

DGOS PA'I PHYIR, GZHAN YANG, SA DANG PO'I NGO BOR GYUR PA'I SGOM
LAM BAR CHAD MED LAM YOD PAR THAL, SA DANG PO'I SKAD CIG THA
MA'I YE SHES YIN NA, BAR CHAD MED LAM YIN DGOS PA'I PHYIR, DER
THAL, SA BCU PA'I SKAD CIG

THA MA'I YE SHES YIN NA, BAR CHAD MED LAM YIN DGOS PA'I PHYIR,
KHA CIG ,SA DANG PO'I NGO BOR GYUR PA'I CGOM LAM BAR CHAD MED
LAM YOD KYANG DE'I NGO BOR GYUR PA'I SGOM LAM RJES THOB YE SHES
MED ZER NA, DE YOD PAR THAL, DE'I

NGO BOR GYUR PA'I MOS PA SGOM LAM YOD PA RNAM BSHAD LAS GSUNGS
PA GANG ZHIG ,DE YOD NA SGOM LAM RJES THOB YE SHES YOD PAR 'GRUB
PA'I PHYIR, DANG PO DER THAL, RNAM BSHAD LAS, MOS PA SGOM LAM DE
MA DAG SA BDUN NA YOD PAR GSAL, ,

@052B BAR BSHAD PA'I PHYIR, PHYI MA DER THAL, MOS PA SGOM LAM
YIN NA, SGOM LAM BAR CHAD MED LAM MA YIN DGOS PA'I PHYIR, DER
THAL, DE YIN NA, RTOG PA YIN DGOS PA'I PHYIR, DER THAL, DE YIN
NA, SGRA DON 'DRES RUNG DU 'DZIN PA'I

ZHEN RIG YIN DGOS PA'I PHYIR, GZHAN YANG, SA DANG PO'I NGO BOR
GYUR PA'I SGOM LAM RJES THOB YE SHES YOD PAR THAL, SA DANG PO DE
RDZOGS PA LA BSKAL PA LA SOGS PA YUN RING DU 'GRO DGOS PA GANG
ZHIG ,DE LTAR NA DE'I NGO BOR GYUR PA'I SGOM LAM

YOD DGOS LA, DE YANG ZAG MED SGOM LAM YOD CING ZAG BCAS SGOM LAM
MED PA'I KHYAD PAR DBYE BAR MI NUS PA'I PHYIR, DANG PO DER THAL,
THEG CHEN SGO 'BYED LAS, SA DANG PO BSKAL PA LA SOGS PA'I YUN
GYIS RDZOGS DGOS PAS DE'I NGO BOR GYUR PA'I

SGOM LAM YOD PAR RIGS PAR BYA'O, ,ZHES GSUNGS PA'I PHYIR, KHA
CIG ,BAR CHAD MED LAM YIN NA, KHYOD KYIS DNGOS SU DRANGS PA'I
RNAM GROL LAM YOD PAS KHYAB ZER NA, RGYUN MTHA'I BAR CHAD MED
LAM CHOS CAN, DER THAL, DE'I PHYIR, 'DOD

NA, MI 'THAD PAR THAL, DES DNGOS SU DRANGS PA'I YE SHES YIN NA,
RNAM GROL LAM MA YIN DGOS PA'I PHYIR, DER THAL, DES DNGOS SU
DRANGS PA'I YE SHES YIN NA, RNAM MKHYEN YIN DGOS PA'I PHYIR, KHA
CIG ,RNAM GROL LAM YIN NA,

SKYOD DNGOS SU 'DREN BYED KYI BAR CHAD MED LAM YOD PAS MA KHYAB
ZER NA, DE KHYAB PAR THAL, THEG CHEN GYI RNAM GROL LAM LA YANG
DES KHYAB, THEG DMAN LA YANG DES KHYAB PA'I PHYIR, 'ON KYANG
THEG CHEN MTHONG LAM RNAM GROL LAM DANG SGOM LAM

RNAM GROL LAM GNYIS DNGOS SU 'DREN BYED YIN PA 'JOG DKA'O, ,KHA
CIG ,THEG CHEN SGOM LAM BAR CHAD MED LAM CHUNG RIM NAS SKYES
STOBS KYIS, BDEN 'DZIN LHAN SKYES CHUNG RIM NAS SPONG BA YIN ZER
NA, DE MA YIN PAR THAL, THEG CHEN

@053A *, ,SGOM LAM BAR CHAD MED LAM CHUNG RIM GYIS BDEN 'DZIN
LHAN SKYES CHE RIM NAS SPONG BA'I PHYIR, DER THAL, DPER NA, GOS
LA CHAGS PA'I DRI MA SEL BA NA, DRI MA CHE RIM NAS SEL BA BZHIN
YIN PA'I PHYIR, ,

DER THAL, 'BREL PA LAS, GOS LA CHAGS PA'I DRI MA BSAL BA LA BTZO
BLAG MKHAN CHE THANG DU 'BAD PA'I DPES, ZHES GSUNGS PA'I PHYIR,
KHA CIG ,BDEN 'DZIN LHAN SKYES LAS DNGOS SU GROL BA'I RNAM GROL
LAM YOD ZER NA, DE MED

PAR THAL, BDEN 'DZIN LHAN SKYES LAS DNGOS SU GROL BA'I SLOB LAM
MED PA'I PHYIR, DER THAL, BDEN 'DZIN LHAN SKYES SPANGS PA'I SLOB
LAM MED PA'I PHYIR, DER THAL, SGRIB PA SPANGS PA'I SLOB LAM MED
PA'I PHYIR, DER THAL, DE SPANGS

PA'I SLOB PA MED PA'I PHYIR, DER THAL, DE SPANGS PA'I SEMS CAN
MED PA'I PHYIR, ,`GNYIS PAR RANG LUGS LA, THEG CHEN SGOM LAM BAR
CHAD MED LAM CHUNG 'BRING CHEN PO DGU RIM GYIS SKYES STOBS KYIS
BDEN 'DZIN LHAN

SKYES CHE 'BRING CHUNG DGU RIM GYIS SPONG BAR BYED DE, SA DGU LA
NI CHEN PO YI, ,ZHES SOGS KYIS DE LTAR BSTAN PA'I PHYIR, SA DGU
ZHES PA NI MKHAS PA DU MAS BSAM GTAN SA DRUG GI STENG DU GZUGS
MED DANG PO GSUM BSNAN NAS SEMS

RTEN SA DGU LA BSHAD PA YOD KYANG, 'GREL PA'I SGRAS ZIN LTAR NA
'DOD PA DANG GZUGS DANG GZUGS MED GSUM GYI PHYI MA GNYIS LA BZHI
BZHIR PHYE NAS SPANG BYA'I STENG DU BSHAD DO, ,DES NA KHAMS GSUM
SA DGUS BSDUS PA'I BDEN 'DZIN

LHAN SKYES LA CHUNG 'BRING CHEN PO DGUR PHYE NAS, DE SA GANG GIS
JI LTAR SPONG BA'I TSUL YOD DE, DE YANG CHEN PO LA SKOR GSUM,
'BRING LA SKOR GSUM, CHUNG NGU LA SKOR GSUM DU PHYE NAS, SA DANG
PO'I SGOM LAM BAR CHAD MED LAM

@053B NAS SA GNYIS PA'I SGOM LAM SKAD CIG THA MA'I BAR CHAD MED
LAM DANG, GSUM PA DANG, BZHI PA'I THOG MTHA'I BAR CHAD MED LAM
GYIS RIM PA BZHIN DU, DANG PO GSUM GYI SPONG GNYEN DANG, LNGA PA
DRUG PA BDUN PA'I THOG MTHA'I BAR CHAD MED LAM

GYIS RIM PA BZHIN DU BAR PA GSUM GYI SPONG GNYEN DANG, BRGYAD PA
DGU PA BCU PA'I THOG MTHA'I BAR CHAD MED LAM GYIS RIM PA BZHIN
DU PHYI MA GSUM GYI SPONG GNYEN BYED PA'I PHYIR, 'ON KYANG DNGOS
GNYEN NI SA GNYIS PA NAS BCU PA'I BAR GYI MTHA'I BAR CHAD MED
LAM

DGU PO SO SOR 'JOG GO, DE LA NANG GSES KYIS PHYE NA BCO BRGYAD
DANG BCU DGU DANG NYI SHUR 'BYED DU YANG RUNG STE, DGU GNYIS BCO
BRGYAD DU PHYE NAS SA PHYI MA DGU'I THOG MTHA'I BAR CHAD MED LAM
DANG SPANG GNYEN SBYOR BA DANG, YANG BCO BRGYAD KYI DANG PO LA
GNYIS SU PHYE BA'I DANG

PO SA DANG PO'I SKAD CIG THA MA'I BAR CHAD MED LAM DANG SPANG
GNYEN SBYOR BA DANG, YANG NA BDEN 'DZIN LHAN SKYES LA BCUR PHYE
NAS NANG GSES GNYIS GNYIS SU BYAS TE, SA DANG PO'I SGOM LAM THOB
MA THAG PA DANG, DE'I SKAD CIG THA MA'I BAR CHAD MED LAM GNYIS
SO SO

DANG SPANG GNYEN SBYOR ZHING, DE BZHIN DUS LHAG MA DGU LA YANG
SBYOR RUNG TZAM SNANG BA'I PHYIR, DE DAG NI TSIG 'KHRI TZAM PA
MA BLTOS PAR BSHAD DO, ,DE LTAR NA'ANG DNGOS BSTAN NI DGUR PHYE
BA NYID GTZO CHE BA RJE BLA MA'I DGONGS PA YIN PAR RTZA SHE'I tI
KKAR GSAL

LO, ,GZHAN YANG, BDEN 'DZIN LHAN SKYES LA BRGYAD CU GYA GCIG TU
'BYED TSUL YOD DE, 'DOD PA'I SAS BSDUS PA'I BDEN 'DZIN LHAN
SKYES CHUNG 'BRING CHEN PO DGU, DE BZHIN DU BSAM GTAN BZHI DANG,
GZUGS MED BZHI'I SAS

BSDUS ZHES SBYAR BAS DGU DGU BRGYAD CU GYA GCIG YOD PA'I PHYIR,
'ON KYANG RTZA BAR BDEN 'DZIN LHAN SKYES LA DGUR PHYE BA LTA BU
NI GDUL BYA NYE BA'I BSAM PA LA LTOS PA'I DBANG DU BYAS PA YIN
GYI, DNGOS PO'I GNAS TSED LA NI GRANGS DE TZAM DU MA

@054A *, ,NGES PAR GSER PHRENG LAS BSHAD DO, ` GSUM PA RTZOD PA
SPONG BA LA, KHA CIG NA RE, SA DANG PO'I NGO BOR GYUR PA'I SGOM
LAM BAR CHAD MED LAM YOD KYANG DE'I NGO BOR GYUR PA'I SGOM LAM

BAR CHAD MED LAM YIN NA, SA DANG PO'I SKAD CIG THA MA'I BAR CHAD
MED LAM YIN DGOS PAR THAL, DE LTAR DGOS PA MKHAS PA KHA CIG GIS
BZHED PA'I PHYIR, ZER NA, MA KHYAB, 'DOD NA BKAG ZIN TO, ,KHA
CIG,

THEG CHEN SGOM LAM BAR CHAD MED LAM CHUNG 'BRING CHEN PO DGU RIM
GYIS SKYES STOBS KYIS BDEN 'DZIN LHAN SKYES CHE 'BRING CHUNG NGU
DGU RIM GYIS SPONG BA DE MI 'THAD PAR THAL, BDEN 'DZIN LHAN
SKYES CHEN PO'I CHEN PO DNGOS SU SPONG BA LA THEG CHEN

SGOM LAM BAR CHAD MED LAM CHEN PO'I CHEN PO RGYUD LA SKYE DGOS
PA'I PHYIR, DER THAL, DPER NA, DGRA STOBS LDAN 'DUL BA LA GSHED
MA STOBS LDAN DGOS PA BZHIN YIN ZER NA, DE LTA BU'I KLAN KA'I
SKYON MI 'JUG STE SPANG GNYEN SKYE 'GAGS

KYI RIM PA NI TSUL DE DANG MI 'DRA BAR GOS LA CHAGS PA'I DRI MA
RAGS RIM NAS SEL BA BZHIN YIN PA'I PHYIR, DER THAL, DE LA KLAN
KA SPANG BA YIS, ,ZHES PA'I THAD KYI RNAM BSHAD LAS DE LTAR
GSUNGS PA'I PHYIR, KHA CIG,

NYAN THOS SGOM LAM BAR CHAD MED LAM CHUNG 'BRING CHEN PO DGU RIM
GYIS SKYES STOBS KYIS GANG ZAG GI BDAG 'DZIN CHE 'BRING CHUNG
NGU DGU RIM GYI SPONG BAR THAL, THEG CHEN GYI SGOM LAM BAR CHAD
MED LAM LA SNGAR GYI DE'I PHYIR,

'DOD NA, MI 'THAD PAR THAL, NYAN THOS KYI SGOM LAM CHUNG 'BRING
CHEN PO DGU MED PA'I PHYIR, DER THAL, NYAN THOS KYI SGOM LAM YIN
NA, NYAN THOS KYI SGOM LAM RDO RJE LTA BU'I TING NGE 'DZIN YIN
DGOS PA'I

@054B PHYIR, DE DER THAL, NYAN THOS MTHONG LAM NAS SGOM LAM DU
'PHOS MA THAG TU NYAN THOS KYI SGOM LAM RDO RJE LTA BU'I TING
NGE 'DZIN LA 'JUG PA'I PHYIR, KHA CIG ,MA KHYAB ZER YANG, RANG
RES MA GRUB BO, ,KHA CIG,

SA BCU PA'I BAR CHAD MED LAM DE BDEN 'DZIN LHAN SKYES CHUNG
NGU'I DNGOS GNYEN BAR CHAD MED LAM YIN PAR THAL, SA BCU PA'I BAR
CHAD MED LAM GYI NGOS SKAL DU GYUR PA'I BDEN 'DZIN LHAN SKYES
CHUNG NGU'I CHUNG NGU YOD PA'I PHYIR, ZER NA,

MA KHYAB, 'DOD NA, DE MI 'THAD PAR THAL, BDEN 'DZIN LHAN SKYES
CHUNG NGU CHUNG NGU'I DNGOS GNYEN BAR CHAD MED LAM YIN NA, RGYUN
MTHA'I BAR CHAD MED LAM YIN DGOS PA'I PHYIR, DER THAL, BDEN

'DZIN LHAN SKYES KYI DNGOS GNYEN BAR CHAD MED LAM YIN NA, RGYUN
MTHA'I BAR CHAD MED LAM YIN DGOS PA'I PHYIR, DER THAL, BDEN
'DZIN LHAN SKYES LAS DNGOS SU GROL BA'I YE SHES YIN NA, RNAM

MKHYEN SKAD CIG DANG PO YIN DGOS PA'I PHYIR,, ,,GSUM PA SKABS
BSDU NI GO SLA'O,, ,,ZHES PA'I GSUNG BAR 'DI BZHIN SER SMAD GRVA
TSANG GI MKHAS GRUB CHEN PO BSTAN PA DAR RGYAS KYI YIG CHA GZHIR
BZUNG STE YIG CHA'I BKA' GNAD MDOR BSDUS RNAMS SPROS BSHAD DANG,

KHA SKONG, MTHA' DPYOD, THUN MONG MIN PA'I KHAS LEN MI GSAL BA
RNAMS 'DIR GSAL YOD PAR BRTEN SNGA DUS BLO GSAL BA RNAMS NAS YIG
CHA DANG ZUNG SBREL GSAN SBYONG MDZAD MUS DANG, MKHO GNAD KYANG
SHIN TU CHE RUNG, ,GSUNG PAR CO NE DGON CHEN DU BZHUGS PA DUS
'GYUR DBANG GIS SNGAR NAS ME BZHES ZIN

'DUG PAS DA PHAN SLOB GNYER BA'I KHROD DU YIG CHA DKON GSHIS
GRVA TSANG MKHAN PO RGYAL RONG BLO BZANG BSTAN 'DZIN DANG, DGE
SHES, SLOB GNYER BA RNAMS NAS YIG CHA CHA TSANG GSUNG PAR ZHIG
'GRUB THABS THUGS GNYER CHE BA DANG BCAS MKHA' MNYAM 'GRO KUN
PHAN BDE'I RTZA BAR RGYAL BA'I LUNG RTOGS KYI BSTAN PA RIN PO
CHE

@055A *, ,BSHAD SGRUB DAR RGYAS GONG 'PHEL YUN RING DU GNAS CHED
SER SMAD GZHUNG PA GRVA SKU BCAR MKHAN DRUNG T'A BLA MA RONG
RNAM SRAS PA THUB BSTAN NOR BZANG SHAG TSANG NAS LHAG BSAM RNAM
PAR DAG PAS RGYU SBYOR 'DU 'GOD KYIS GONG GSAL YIG CHA CO NE'I
BAR RNYING KHUNGS DAG RANG LA MA PHYI BYAS TE

RAB BYUNG BCU DRUG PA'I LCAGS PHO STAG LOR GSUNG PAR DU LEGS
BSKRUN THOG GRVA TSANG 'DI NYID KYI CHOS MDZOD DU BZHUGS SU GSOL
BA'O, ,'DIR 'BAD DGE BA'I SA BON LEGS SMIN THUB PA'I RING LUGS
YONGS 'DU'I LJON, ,BSTAN 'DZIN RKANG DRUG BYE BA RNAM RTZEN KUN
DGA'I

ME TOG PHYOGS MTHAR RGYAS, ,MA NOR LAM BZANG 'BRAS BU'I KHUR
CHEN BSTAN SRID 'GRO PHAN ZUNGS SU DUD, ,BLA MED ZHI BA'I GRIB
BSIL SNUM POR 'GRO BA MA LUS DBUGS 'BYIN SHOG , ,,SRBA MANGGA
LAm,, ,,
