` ,,NA MA: SHR'I GU RU MANYDZU GHO sh'A YA, BDE GSHEGS KUN GYIS
BSNGAGS PA'I BDE BA CAN,

@16B RNAM DAG ZHING GI DBANG PHYUG BCOM LDAN 'DAS, ,LHA MI'I STON
PA MGON PO TSE DPAG MED, ,RGYAL BA'I DBANG POS 'GRO LA 'CHI MED
STZOL, ,SNA TSOGS SNOD KYI DBYE BA MTHA' YAS PA'I, ,DANG BA'I CHU LA
SPRIN BRAL ZLA GZUGS BZHIN, ,SKAL LDAN GRANGS MED 'GRO

LA CIG CAR DU, ,RNAM PA DU MAR STON PA KHYOD KYI SKU, ,MTHA' YAS GDUL
BYA'I SOM NYI'I DRA BA RNAMS, ,SKAD CIG NYID LA SO SOR GCOD MDZAD
CING, ,YANG DAG DON LA BLO GROS MIG 'BYED PA'I, ,RGYUN MI 'CHAD PAR
SGROG PA KHYOD KYI GSUNG, ,SHES BYA KUN LA RAB

'BYAMS MKHYEN PA 'PHRO, ,RGYUD LNGA'I 'GRO LA THUGS RJE'I GZHAN
DBANG GYUR, ,MKHYEN BRTZE'I NUS PAS SRID ZHI'I 'JIGS LAS SKYOB, ,'BAD
RTZOL MTSAN MAS MI GA-YO KHYOD KYI THUGS, ,NYIN BYED ZER GYIS LHA YI
LAM LA BZHIN, ,DPAG YAS ZHING KUN

MTHA' MED 'OD DPUNG GIS, ,YONGS SU 'GENGS PA'I GZI BRJID PHUNG PO'I
SKUS, ,SKAL LDAN BDAG GI MIG GI DGA' STON BSGRUBS, ,SNYAN PA'I 'BRUG
SGRAS RMA BYA'I SNYING LA BZHIN, ,THOS PA TZAM GYIS BDE BA'I MCHOG
STER BA'I, ,YAN LAG LNGA DANG

LDAN PA'I TSANGS DBYANGS KYIS, ,RNA BA'I LAM DU BDUD RTZI'I ZEGS MA
'THOR, ,NAM MKHA'I DBYINGS SU SPRIN PHUNG ZHI BA BZHIN, ,STONG PA'I
NGANG DU RIG PA ZHUGS GYUR PAS, ,SPROS KUN NYER ZHI ZHI BA'I THUGS
MCHOG GIS, ,KUN RTOG YID KYI DMIGS

GTAD THAMS CAD ZHI, ,RGYAL BA KUN GYIS DPAG MED BSKAL PA RU, ,BRJOD
KYANG PHA MTHA' RNYED PAR MI SLA BA'I, ,KHYOD KYI YON TAN PHUNG PO
CI 'DRA BA, ,DE 'DRA BDAG GIS BRJOD PA'I YUL LAS 'DAS, ,DE PHYIR MI ZAD
YON TAN GTER GYUR CING, ,NYES PA'I

@17A *, ,SA BON MTHA' DAG GTAN SPANGS PA, ,KHYOD DANG MTSUNGS PA'I
STON PA GZHAN YOD MIN, ,DE SLAD KHYOD NYID GCIG PU 'GRO BA'I SKYABS,
,SKYOB PA KHYOD KYI SMON LAM BYE BA BRGYAS, ,LEGS PAR BSGRUBS PA'I
ZHING MCHOG DAM PA GANG, ,

SDUG BSNGAL RNAMS KYI MING YANG MI 'BYUNG BAS, ,BDE BA CAN ZHES
YONGS SU GRAGS PA DER, ,TSE 'DI'I SNANG BA NUB PAR GYUR TZAM NA, ,'DAB
STONG PADMA'I SBUBS SU SKYES MA THAG ,CHU SKYES DBUS NAS THOGS PA
MED BYUNG STE, ,KHYOD SKU MTHONG NAS GSUNG GIS

TSIM PAR SHOG ,MGON PO KHYOD LA THEG MCHOG GTAM THOS NAS, ,SRID
PA'I 'DAM DU BYING RNAMS BSGRAL PHYIR DU, ,SPYAN RAS GZIGS DANG MTHU
CHEN THOB GNYIS KYIS, ,JI LTAR SPYOD PA DE LTAR BDAG GYUR CIG ,CES
MGON PO 'OD DPAG MED KYI

BSTOD PA ZHING MCHOG SGO 'BYED CES BYA BA 'DI NI MANG DU THOS PA'I
RGYAL KHAMS PA BLO BZANG GRAGS PA'I DPAL GYIS GANGS CAN KHROD KYI
GANGS RI'I DBANG PO 'O DE GUNG RGYAL GYI LHA ZHOL DU SBYAR BA'O,,