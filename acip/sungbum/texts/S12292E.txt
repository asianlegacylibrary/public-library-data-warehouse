@001A *, (,JO BO BYANG CHUB CHEN PO NGAN SONG KUN SGROL GYI CHE
BRJOD PHAN BDE MA LUS 'BYUNG BA'I BSAM 'PHEL NOR BU ZHES BYA BA
BZHUGS SO, ,)

@001B #, ,NA MO GU RU MU NI AINDRA YA, ZHING 'DI'I GDUL DKA'I
'GRO RNAMS KUN DOR TSE, ,THUGS RJES NYER BZUNG SRAS BCAS RGYAL
RNAMS KYIS, ,PAD DKAR LTAR BSNGAGS RNAM 'DREN KUN GYI

GTZO; ;STON PA MNYAM MED SH'AKYA'I RGYAL POR 'DUD, ,ZLA MED STON
PA DE YI ZHAL SKYIN MCHOG ,BYIN RLABS GZI 'OD 'BAR BA'I SKU'I
SNANG BRNYAN, ,MTHONG THOS DRAN PAS SMIN CING GROL MDZAD PA, ,

BGRANG YAS LUS CAN GTZUG NA RTAG TU RGYAL, ,DGON 'DI'I BSRUNG MA
SPYI DANG KHYAD PAR DU, ,NAG PHYOGS DPUNG 'JOMS MTHU LDAN KUN
GYI GTZO, ,MA GCIG 'DOD KHAMS DBANG PHYUG 'KHOR BCAS

KYIS; ;RNAM PA KUN TU DGE LEGS MTSAN MAS SKYONGS, ,ZHES STON
PA'I YON TAN DANG BKA' DRIN RJES SU DRAN PAS BSTOD BSNGAGS KYI
ROL MOS LAM YANGS POR BYAS NAS GANG GLENG BAR BYA

@002A #, ,BA NI; BDAG CAG SNYIGS MA'I 'GRO BA KUN LA RGYAL DANG
RGYAL SRAS THAMS CAD LAS THUGS RJE DANG BKA' DRIN CHE BA MNYAM
MED STON PA THUGS RJE CAN 'DI NYID SNGON BSKAL PA

DPAG TU MED PA'I SNGA ROL NAS SANGS RGYAS ZIN NA'ANG SLAR YANG
SNYIGS MA LNGA CHES CHER BDO BA'I DUS SU ZHING 'DIR MDZAD PA BCU
GNYIS KYI RNAM PAR ROL BAS SKU DNGOS KYI GDUL BYA RNAMS SMIN
CING

GROL BAR MDZAD NAS MYA NGAN LAS 'DAS PA'I TSUL STON PAR DGONGS
PA NA 'OD SRUNGS CHEN PO LA BSTAN PA GTAD DE LO LNGA STONG DU
GNAS PAR BYIN GYIS BRLABS, SKU GZUGS KYIS 'DUL BAR

BYA BA RNAMS KYI DON DU BZO BO SPRUL SKU RNAMS KYIS SKU BRNYAN
BRIS 'BUR SNA TSOGS GDUL BYA'I BSOD NAMS KYI ZHING DU BZHENGS PA
DANG, STON PA NYID KYI SKU GZUGS GANG DU BZHUGS PA'I

@002B GNAS SU BSTAN PA DAR BA DANG, SANGS RGYAS ZHAL BZHUGS DUS
SU SKU DNGOS LA MCHOD PA DANG, MYA NGAN LAS 'DAS PA'I RJES SU
SKU BRNYAN DANG MCHOD RTEN LA MCHOD PA BSOD NAMS MNYAM PAR THOB
PA SOGS KYI BKA' CHEM MANG DU STZAL ZHING,

GZHAN YANG, MDO MYANG 'DAS LAS, RTAG TU DGA' BA'I SEMS BSKYED
DE, ,SANGS RGYAS GZUGS SAM RTEN YANG RUNG, ,MTHE BONG TZAM ZHIG
GAR BYAS PA, ,MI G-YO ZHING DER SKYE BAR 'GYUR, ZHES DANG, BDE
MCHOG SDOM 'BYUNG LAS,

SNGAGS PA LAS NI DANG PO PAS, ,GZUGS BRNYAN LA SOGS BYA BA STE,
,BRIS SKU BSGRUB NA MYUR BAR NI, ,DNGOS GRUB RGYA CHEN THOB PAR
'GYUR, ZHES GSUNGS, DE BZHIN DU RMAD DU BYUNG BA'I CHOS KYI RNAM
GRANGS, 'JAM DPAL RTZA RGYUD

SOGS MDO RGYUD DU MA NAS SKU GSUNG THUGS RTEN BZHENGS PA'I PHAN
YON RGYA CHER GSUNGS SHING, DE LA BRTEN NAS RGYA GAR 'PHAGS PA'I
YUL DANG, BOD GANGS CAN GYI LJONGS CHEN PO, HOR GYI RGYAL KHAMS
SOGS SU PAn GRUB DANG, CHOS RGYAL

RIM 'BYON RNAMS KYIS STON PA'I SKU GZUGS SOGS SKU GSUNG THUGS
RTEN GTZUG LAG KHANG DANG BCAS PA BZHENGS TE 'GRO BA KUN GYI
GTAN BDE'I RTZA BA TSUGS PAS SA STENG THAMS CAD KHYAB PAR MDZAD
PA NI SNGON BYUNG LO RGYUS RNAM THAR KHUNGS THUB

RNAMS SU GSAL BA LTAR YIN NO, ,DA LAM AOR TU SU TA LAD PES ZE'I
SHOG BKRA SHIS THEG CHEN CHOS GLING GI BLA MA KHRI THOG PA BSTAN
'GROR SMAN PA'I SMON LAM GYI MTHU LEGS PAR GRUB CING, SNYING
STOBS PHUL DU PHYIN PA'I SKYES MCHOG SPRUL

@003A *, ,PA'I SKU BLO BZANG BSTAN 'DZIN NYI MA NAS SNGON BYON
DAM PA'I RNAM THAR BDAG GIR MDZAD DE LHA LDAN JO BO RIN PO CHE
RNAM GNYIS DANG CHA TSAD MTSUNGS PA'I JO BO RNAM GNYIS GSER
ZANGS LAS BZHENGS RGYU'I THUGS 'DUN BYUNG (NAS NGOS)

RANG LA BZO BKOD PHUN SUM TSOGS PA YONG DGOS TSUL MOL BYUNG BAR
DBU RGYAN DANG STOD G-YOGS SKU'I CHA TSAD SOGS GANG CIR LHA LDAN
RTEN GTZO JO BO RNAM GNYIS DANG CHA MTSUNGS PA'I BKOD PA ZHIB TU
BYAS NAS MTSO BDUN GYI BZO RIG MKHAS PAR SBYANGS

PA'I RGYA BZO 'GA' ZHIG LA BZOR CUG MOD RGYA'I LHA BZO KHA MI
NYAN PAS DAG BKOD LTAR MI YOD KYANG DKYUS MA LAS KHYAD THON PA
'DI NI RAB BYUNG BCU BZHI PA'I ME PHO SPRE'U LO'I ZLA(5)?
TSES(1) NAS BZO GRVA TSUGS, ME MO BYA LO'I ZLA(8) TSES(15) KYI
BAR GANG CIR BZO BKOD

PHUN SUM TSOGS PA BYON LEGS PA RGYU DANG BKOD PAS MDZES PAR
BSGRUBS SHING, NANG GZHUG LA RING BSREL RNAM BZHI GANG 'DZOM
BGYIS PA'I THOG MAR SROG SHING AA KA RU BSHAD TSOD DANG MTHUN
PAR BCOS PA'I RTZER RNAM RGYAL MCHOD RTEN, ZHABS LA SNA

TSOGS RDO RJE LOGS SU GZUNGS SNGAGS ZAB MO GSER GYIS BRIS PA,
CHOS SKU'I RING BSREL THOG MAR 'BRI PAR BTAB PA SOGS NANG DU
BZHUGS RGYU THAMS CAD LA BGEGS BSKRAD RAB GNAS GNAD SMIN BYAS,
GZUNGS 'BUL DNGOS GZHIR RGYUD DANG

DAM BA'I PHYAG BZHES LTAR, DBU'I DBYINGS GTZUG TOR GYI NANG DU
DE BZHIN GSHEGS PA'I 'PHEL GDUNG GSUM, RIG PA CHEN MO'I GZUNGS,
NOR BU RGYAS PA'I GZHAL MED KHANG GI GZUNGS, BLA MA BRGYUD PA'I
MTSAN SNGAGS, SANGS RGYAS

@003B BYANG SEMS NYAN RANG GI MTSAN SNGAGS, GTZUG TOR 'KHOR
SGYUR SOGS KYI SNGAGS GANG MANG, MGRIN PAR HAL HA RJE BTZUN DAM
PA SKU PHRENG BZHI PA'I PHYAG PHRENG RDOG GSUM DANG AA LI KA
LI'I GZUNGS GANG MANG, THUGS KAR YE SHES

SEMS DPA'I TSUL DU 'PHAGS YUL LI MA STON PA THUB PA'I DBANG PO'I
SNANG BRNYAN MDZUB GANG BYIN RLABS KYI GZI 'OD 'BAR BA KUN GZIGS
PAn CHEN BLO BZANG DPAL LDAN YE SHES DBANG PO'I SKU GZAN GYI NA
BZA' CAN, SKU STOD LA BYANG SEMS

CHOS 'PHAGS KYI TSEMS, BYANG CHUB 'OD KYI SKU SHA, RJE BTZUN DAM
PA SKU GONG MAS DRIL GNANG BA'I RGYA BOD KYI PAn GRUB DU MA'I
BYIN RTEN KHU BSDUS, 'BROM RGYAL PA'I 'BYUNG GNAS KYI DBU LO,
MKHAS GRUB RJE, BA SO PA PAn CHEN CHOS RGYAN GSUM

GYI NA BZA', PAn CHEN SH'AKYA SHRI'I SKU CHOS, PAn CHEN N'A RO
PA'I BUM CHU, GRUB CHEN AO RGYAN PA'I SGOM THAG ,SGAM PO PA'I
DBU LO, BLA MA DAM PA BSOD NAMS RGYAL MTSAN GYI SNAM SBYAR, DPEN
SA PA'I DBU LO, MCHIMS NAM MKHA' GRAGS

KYI DBU ZHVA, RVA LO TZ'A BA'I NA BZA', PHAm MTHING PA YAB YUM
GYI NA BZA', SRAS DAR MA MDO SDE'I NA BZA', SA SKYA BDAG CHEN
MTHU STOBS DBANG PHYUG GI DKAR CHAS, CHOS RJE DON GRUB RIN PO
CHE'I PHYAG LCAG, KARMA MTHONG BA DON LDAN GYI DBU LO,

RGYAL BA BLO BZANG DON GRUB KYI NA BZA', PAn CHEN BLO BZANG CHOS
RGYAN GYI DBU LO, RGYAL DBANG BLO BZANG RGYA MTSO'I NA BZA',
RGYAL DBANG BSKAL BZANG RGYA MTSO'I NA BZA', DE'I DBU LO, PAn
CHEN DPAL LDAN YE SHES KYI NA BZA', RGYAL DBANG 'JAM

@004A *, ,DPAL RGYA MCHA'I DBU SDAS, DE'I SKU CHOS, RGYAL BA
LUNG RTOGS RGYA MTSO'I DBU LO, DE'I SKU 'GAGS KYI NANG SHA, PAn
CHEN PHYOGS LAS RNAM RGYAL GYI NA BZA', GTER BDAG GLING PA'I DBU
LO, 'JAM DBYANGS BDE BA'I RDO RJE'I DBU

LO; PAD DKAR 'DZIN PA YE SHES RGYA MTSO'I GDUNG THAL, RJE YE
SHES RGYAL MTSAN, KLONG RDOL GRUB CHEN GNYIS KYI GDUNG RUS,
GDUNG THAL, RDO RJE 'CHANG LCANG SKYA ROL PA'I RDO RJE'I NA
BZA', YONGS 'DZIN PAndI TA KHRI CHEN NGAG DBANG SNYAN GRAGS

KYI DBU LO, DE'I GDUNG THAL, YONGS 'DZIN YE SHES RGYAL MTSAN GYI
NA BZA', DE'I SKE RAGS, DE'I DBU LO, KLONG RDOL RIN PO CHE'I
MTHANG GOS KYI TSAL BU, DE'I NA BZA', RJE DRUNG RIN PO CHE'I NA
BZA', GUNG THANG RDO RJE 'CHANG DKON MCHOG BSTAN PA'I

SGRON ME'I DBU LO, KHRI CHEN BYANG CHUB CHOS 'PHEL GYI DBU LO,
RDO RJE 'CHANG 'JIGS MED RIGS PA'I SENG+GE'I DBU LO, SGO MANG
MKHAN RIN PO CHE'I SPUR RAS, DON KUN GRUB PA'I RIL BU, RTEN 'DAM
SKYE DGU'I SNYING NOR, RIN CHEN RIL BU RNAM

GRANGS MANG PO, YANG BSKYAR LAG 'BYOR GRAS JO BO AA TI SHA'I
SNAM SBYAR GYI TSAL BU, CHOS RJE DON GRUB RIN PO CHE'I SKU GDUNG
GI BDUD RTZI, RJE RIN PO CHE'I SNAM SBYAR GYI TSAL BU, DE'I NA
BZA'I TSAL BU, RJE RIN PO CHE DANG, RGYAL BA BLO BZANG DON

GRUB GNYIS KYI DBU LO, BU STON RIN PO CHE'I ZHABS BCAGS TSAL BU,
BLA MA ZHANG GI ZHABS BCAGS TSAL BU, RGYAL DBANG DGE 'DUN GRUB
PA'I DBU ZHVA'I TSAL BU, DE'I BZHUGS GDAN, RGYAL DBANG BSOD NAMS
RGYA MTSO'I SKU CHOS KYI

@004B TSAL BU, RGYAL DBANG LNGA PA'I SGOM THAG ,RGYAL DBANG
BRGYAD PA'I SKU CHOS, RGYAL DBANG SKU PHRENG GSUM GYI SPUR TSVA,
RGYAL DBANG DGU PA'I SKU 'GAGS KYI TSAL BU, DE'I ZHAL PHYIS,
SHAR RTZE ZUR BZHUGS RJE BLO BZANG YON TAN GYI DBU LO,

DUS 'KHOR PAndI TA YE SHES BSTAN PA DAR RGYAS KYI SKU 'GAGS KYI
NANG SHA, BLA MA BLO BZANG SNYAN GRAGS KYI SNE RINGS SBUBS, BLA
MA SANGS RGYAS RDO RJE'I SGOM ZHVA SBUBS, GSER GDUNG RIN PO
CHE'I NA BZA', YI DAM PADMA DBANG CHEN KYI

NA BZA' SOGS, RGYAL DBANG YAB SRAS KYI PHYAG TSVA'I? SKOR LA RJE
RIN PO CHE, PAn CHEN CHOS RGYAN, RGYAL DBANG LNGA PA, BKA' GDAMS
LHA BZHI(3), THUB PA, MI 'KHRUGS PA(2), 'OD DPAG MED(2), TSE
DPAG MED, RDO RJE SEMS

DPA'(4), 'JAM DBYANGS, SPYAN RAS GZIGS, RNAM 'JOMS, DBYANGS CAN
MA, SGROL LJANG, SGROL DKAR(2), GSANG 'DUS, 'JIGS BYED, RTA
MGRIN DBYUG THO CAN, GZHAN BSNYEN RDZOGS THUB PA, 'JIGS BYED RVA

PAR MA(2), RJE BTZUN DAM PA'I PHYAG TSVA MKHA' SPYOD MA, GNAS
MCHOG BSOD NAMS KUN SDUD GLING GI BLA BRANG NAS BZHENGS PA'I SKU
PAR MDUN RGYAB YOD PA'I PADMA 'BYUNG GNAS, AA TI SHA, RJE RIN PO
CHE RNAMS DANG, GZHAN YANG RJE BTZONG

KHA PA; LCANG SKYA ROL PA'I RDO RJE, PHA DAM PA, MI LA, THUB PA,
'OD DPAG MED, MI 'KHRUGS PA, SMAN BLA, TSE LHA GSUM, TSE DPAG
MED, RNAM RGYAL MA, 'JAM DBYANGS, BYAMS PA, RDO RJE SEMS DPA',
SGROL(3) LJANG, SGROL DKAR(2), @005A *, ,GDUGS DKAR(2), RDO RJE 'CHANG, DBYANGS CAN MA, 'OD ZER
CAN MA, LO MA GYON MA, 'JIGS BYED, 'KHOR CHEN, RTA MGRIN YANG
GSANG, RTA MGRIN GSANG SGRUB, PHYAG RDOR, N'A RO MKHA' SBYOD, KU
RU KU LLE, GNAS

BRTAN BCU DRUG, MGON PO PHYAG DRUG PA, ZHAL BZHI, LHA MO, RNAM
SRAS, LCAM SRID RNAMS DANG, DAR CHEN DANG SHOG BU CI RIGS LA PAR
MAR BZHUGS PA'I JO BO MAH'A BODHI BRGYA RTZA, JO BO MI BSKYOD
RDO RJE NYIS BRGYA, BDE GSHEGS SO LNGA? STONG

PHRAG GSUM DANG BDUN BRGYA, SMAN BLA KHRI PHRAG GCIG DANG DGU
BRGYA, MI 'KHRUGS PA 'BUM PHRAG GCIG DANG NYIS STONG BZHI BCU,
SGROL LJANG NYIS STONG SUM BRGYA BZHI BCU, DON YOD ZHAGS PA LNGA
BRGYA BZHI BCU, NYI GZHON 'CHAR KA MA'I TSE DPAG

MED BZHI BRGYA, RJE BLA MA SUM BRGYA, LA L'I TA BADZRA LNGA BCU,
RJE MI LA BRGYA DANG NYI SHU, 'OD ZER CAN MA BRGYA DANG BZHI
BCU, SGROL DKAR KHRI PHRAG GSUM DANG BRGYAD BRGYA, RNAM RGYAL MA
KHRI PHRAG GNYIS DANG BRGYAD BRGYA, TSE DPAG MED KHRI PHRAG
GNYIS DANG

BRGYAD BRGYA RNAMS DANG, SROG SHING BRTAN PA DANG, BLA MED KYI
GZUNGS MANG DU BZHUGS, DE'I 'OG KUN RIG SOGS RNAL 'BYOR RGYUD
KYI GZUNGS DANG, SKU SKED LA SPYOD RGYUD RNAM SNANG MNGON BYANG
DANG, MI 'KHRUGS PA SOGS BYA RGYUD KYI SNGAGS DANG,

LTE 'OG GZUNGS CHEN SDE LNGA, YAS MAS THAMS CAD DU 'KHRUG SEL
RIG PA PHUG RON GYI GZUNGS GANG MANG, PAD GDAN LA BKRA SHIS KYI
TSIGS BCAD DANG BRTAN BZHUGS, CHOS SKYONG BSRUNG MA'I GZUNGS
SNGAGS, SENG KHRI'I NANG DU

@005B GNOD SBYIN PHO MO DANG TSOGS BDAG 'KHOR LO, GTER BUM GCIG,
GNAS CHEN RNAMS KYI SA SNA RDO SNA SOGS BYIN LDAN BKRA SHIS PA'I
RDZAS MANG POS LEGS PAR BKANG STE, JI SKAD DU, RDUL GCIG STENG
NA RDUL SNYED SANGS RGYAS

RNAMS, ZHES GSUNGS PA LTAR ZUNG 'JUG GI YON TAN LA NGES SHES
RNYED PA'I RTOGS PA'I KLOD? RDOL BA RNAMS LA RAB GNAS BYAS MA
BYAS KYI KHYAD CHEN PO MED MOD SKYE BO RNAM RTOG NGAN PA CAN
RNAMS KYIS YE SHES PA DNGOS SU MI

BZHUG SNYAM PA SOGS KYI DOGS PA SEL PHYIR RAB GNAS BYA BAR RGYUD
LAS GSUNGS PA LTAR ME BYA ZLA(9) TSES(4) NYIN RAB GNAS TSAD LDAN
BYAS SHING 'BUL YON GYA NOM PAS ZHING GI MCHOG RDO RJE SLOB DPON
DANG DGE 'DUN PA RNAMS THUGS

MNYES PAR BYED PA LAGS, DE LTA BU'I RTEN KHYAD PAR CAN 'DI LA
PHYAG MCHOD BSKOR BA SOGS BGYIS NA 'DI PHYI'I GTAN GYI 'DUN MA
LHUN GRUB TU 'BYUNG BAS DE'I TSUL LA NGES PA RNYED PHYIR PHAN
YON BSTAN PA NI DAM CHOS PAD DKAR LAS, BDE

GSHEGS RING BSREL LA NI CUNG ZAD KYANG, ,SIL SNYAN GCIG BRDUNGS
PA YI SGRA BYUNG BA, ,ME TOG GCIG TZAM GYIS NI MCHOD PA DANG,
,BDE GSHEGS GZUGS NI RTZIG NGOS BRIS PA LA, ,'KHRUGS BZHIN PA YI
SEMS KYIS MCHOD NA

YANG; ;DE DAG RIM GYIS SANGS RGYAS BYE BA MTHONG, ,MCHOD RTEN DE
LA GANG GIS THAL MO SBYAR, ,YONGS SU TSANG BA'I THAL MO YA GCIG
GAM, ,YANG NA MGO BO SKAD CIG BTUD PA DANG, ,DE BZHIN LUS KYANG
LAN CIG BTUD PA

@006A *, ,DANG; ;GANG GIS RING BSRIL GNAS PA DE DAG LA, ,YENGS
PA'I SEMS KYIS SANGS RGYAS PHYAG 'TSAL ZHES, ,TSIG GCIG LAN 'GA'
BRJOD PAR BYAS PA YANG, ,DE DAG KUN GYIS BYANG CHUB MCHOG 'DI
'THOB,,

CES SOGS GSUNGS PA RNAMS LA NGES PA GTID TSUGS PA RNYED PAR BYA,
DE'ANG LHA LAS PHUL BYUNG LAS, SNYING NAS DAD DAM JI LTAR DGA'
BA DANG, ,THE TSOM GYIS SAM GZHAN GYI NGOR YANG? RUNG, ,GANG
ZHIG THUB DBANG DE LA

PHYAG BYED PA, ,DE RNAMS LHA MI'I BDE BA PHUN TSOGS 'THOB, CES
PHAN YON MTHA' YAS MU MED GSUNGS PAS MCHOD PA'I DNGOS PO CI
'BYOR PAS MCHOD PA DANG, PHYAG DANG BSKOR BA LA 'GRUS PAR BYA
ZHING THA NA SPOS DANG ME TOG NYAG

MA RE DANG PHYAG SKOR LAN RE LAS MA BYUNG YANG DE DAG GI TSE
CHOS DBYINGS THAMS CAD RIGS GCIG PA'I TSUL DRAN PA SOGS SEMS
BSKYED BSNGO BA STONG NYID RTOGS PA'I SHES RAB GSUM GYIS ZIN PAR
BYAS NA SANGS RGYAS THAMS CAD LA PHYAG

MCHOD BYAS PAR GYUR PA SOGS PHAN YON DPAG TU MED PA BLA LHAG TU
'THOB PAS BDAG LEGS SU 'DOD PA RNAMS KYIS DAL 'BYOR LAN GCIG
THOB PA'I DUS 'DIR DE LTA BU'I TSUL LA BRTZON PA LHUR LEN TE
RTEN BZANG THOB PA DON LDAN DU 'GYUR

PA LA RTZAL CI YOD KYIS 'BAD PA LHUR BYA'O,, SMRAS PA, MDZES
SDUG BLTABS MI DOM? BDE GSHEGS SKU, ,MTHONG BA'I MOD LA NYON
MONGS DPAL 'JOMS SHING, ,JI SNYED BSKAL BAR BSAGS SDIG DRUNGS
'BYIN NA, ,DE LA BLO LDAN SU ZHIG DAD MI

@006B BYED; ;DE PHYIR 'DI SNANG BYA BAS MI G-YENGS PAR, ,BDAG GI
STON PA DNGOS SU BYON 'DRA BA'I, ,SKU GZUGS MCHOG 'DIR MOS GUS
DAD SEMS KYIS, ,PHYAG MCHOD SRI ZHU SGRUB LA BRTZON PAR 'TSAL,
,PHAN BDE'I 'BYUNG GNAS GZUGS

SKU'I RGYAL MTSAN MCHOG ,NAM MKHA' DE BZHIN GZHAN PHAN RGYA CHE
ZHING, ,GANG+G'A'I RGYUN BZHIN GZHAN DON YUN RING BAR, ,DPAG
BSAM 'BRAS BZHIN GZHAN PHAN LHUN 'GRUB SHOG ,RTEN 'DIR 'BREL
THOGS MCHOG DMAN SKYE BO KUN, ,SKYE BA KUN TU ZLA MED

STON PA YIS, ,RJES GZUNG GSUNG GI BDUD RTZI MYONG BA'I MTHUS,
,RNAM 'DREN THUB DBANG DE DANG MTSUNGS PAR SHOG ,CES AOR TO SU
TA LAD PES ZE'I SHOG BKRA SHIS THEG CHEN CHOS GLING GI RTEN GTZO
JO BO BYANG CHUB CHEN PO NGAN SONG KUN SGROL GYI CHE BRJOD

PHAN BDE MA LUS 'BYUNG BA'I BSAM 'PHEL NOR BU ZHES BYA BA 'DI
NI, 'JAM MGON BSTAN PA'I GSAL BYED DAM PA SPRUL PA'I SKU RIN PO
CHE BLO BZANG BSTAN 'DZIN NYI MAS 'PHRAL DU SGRIGS DGOS ZHES
BSKUL MA MDZAD PA LTAR 7 ZHVA SER COD PAN 'DZIN PA

RNAMS KYI thA SHAL DUS MTHA'I DGE SBYONG GI GZUGS BRNYAN DGA'
LDAN BSTAN PA'I GSAL BYED LCANG LUNG AARYA PAnti TA HO THOG THU
NGAG GI DBANG PHYUG BLO BZANG BSTAN PA'I RGYAL MTSAN DPAL BZANG
POS ME BYA ZLA(12) TSES(15) LA GNAS MCHOG BSOD NAMS

KUN SDUD GLING GI BLA BRANG BKRA SHIS BSAM GTAN PHO BRANG NAS
BRIS PA DGE LEGS 'PHEL,,