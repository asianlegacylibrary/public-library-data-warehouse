*, ,NA MO LO KE SHVA R'A YA, BLA MA

MCHOG DANG DBYER MED PA'I, ,PHYAG NA PADMO'I ZHABS BTUD NAS,
,'KHYER SO GSUM GYI GDAMS NGAG GI ,SNYING PO DRIL TE BRJOD PAR
BYA, ,RANG NYID RJE BTZUN SPYAN RAS GZIGS DBANG DU, ,GSAL BA'I
THUGS KA'I

HR'I: YIG 'OD ZER GYIS, ,SNOD BCUD SKYON RNAMS MA LUS SBYANGS
BYAS TE, ,SNOD KYI 'JIG RTEN BDE BA CAN GYI ZHING, ,BCUD KYI
SEMS CAN 'JIG RTEN DBANG PHYUG BSGOM, ,DE YI NGANG NAS GZUGS
SNANG CI SHAR

YANG, ,'PHAGS MCHOG PAD DKAR 'DZIN PA'I SKUR BSGOM PA, ,SNANG BA
SKU YI 'KHYER SO'I RNAL 'BYOR YIN, ,BDAG NYID LHAR GSAL SNYING
GA'I SNGAGS PHRENG GI ,'OD ZER SPRO BSDU'I NGANG NAS YIG DRUG
BZLA, ,RNA BAR

BYUNG DANG 'BYUNG 'GYUR LAS BYUNG BA'I, ,SNYAN DANG MI SNYAN CI
DANG CI THOS PA, ,YIG DRUG RANG SGRAR LHANG LHANG SGROG PAR
BSAM, ,SGRA GRAG GSUNG GI 'KHYER SO'I NYAMS LEN YIN, ,BRJOD MA
THAG PA'I 'KHYER SO GNYIS

KYI DANG, ,CHAGS SDANG MI DGE'I RNAM RTOG RGYUN BCAD NAS, ,'KHOR
'DAS CHOS KUN SGYU MA RMI LAM DANG, ,ZAB GSAL SNANG STONG TSOGS
PA'I RNAL 'BYOR DANG, ,MAR GYUR 'GRO LA PHAN BDE'I SEMS BSKYED
DE, ,

@139A *, ,STONG NYID SNYING RJE'I DBYINGS SU MNYAM 'JOG PA,
,DRAN RTOG THUGS KYI 'KHYER SO'I RNAL 'BYOR YIN, ,DE LTAR BSGOMS
PAS RDZOGS PA'I SANGS RGYAS KYI, ,SKU GSUNG THUGS KYI PHUN TSOGS

MYUR DU 'THOB, ,DE SKAD SMRA BA MANG THOS CHOS SMRA BA, ,BLO
BZANG CHOS KYI RGYAL MTSAN ZHES BYA BAS, ,MI DBANG THUGS DAM ZAB
MO SPEL PHYIR BKOD, ,DGE BAS 'GRO KUN BYANG CHUB MCHOG THOB SHOG
,CES PA

'DI YANG BTZUN PA BLO BZANG CHOS KYI RGYAL MTSAN GYIS SBYAR
BA'O,, ,,