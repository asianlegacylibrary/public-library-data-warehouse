*, ,BLA MA DAM PA RNAMS LA PHYAG 'TSAL LO, ,RJE BLO GROS SBAS PA'I 
GSUNG GI BDUD RTZI DRAN PA BZHI LDAN GYI SNYING PO NYAMS SU LEN 
PA'I TSUL NI, DANG POR SEMS MA YENGS PAR DKON MCHOG GSUM LA 
SKYABS 'GRO RTZE GCIG TU BYAS

PA'I RJES SU 'DI LTAR BSAM PAR BYA STE, DE YANG, YANG DAG PAR
RDZOGS PA'I SANGS RGYAS SH'AKYA THUB PA LA SOGS PA'I SANGS RGYAS
THAMS CAD KYIS MGRIN GCIG TU, SEMS CAN THAMS CAD KYIS BDAG GI MA
BYAS PAR

GSUNGS PA DE NI MI 'KHRUL BA'I GSUNG TSAD MA YIN LA, DES NA SEMS
CAN THAMS CAD KYIS MA NAM BYAS RES KYIS, TSE 'DI'I MA BZHIN DU
DRIN GYIS BSKYANGS PA'I DRIN CAN SHA STAG YIN PAS, DE'I DRIN LAN
DU MA NAM

MKHA'I MTHA' DANG MNYAM PA'I SEMS CAN THAMS CAD NYE RING CHAGS
SDANG DANG BRAL BA'I BTANG SNYOMS CHEN PO LA GNAS PAR GYUR CIG
,SDUG BSNGAL DANG SDUG BSNGAL GYI RGYU DANG BRAL BAR GYUR CIG
,BDE BA DANG BDE BA'I RGYU

THAMS CAD DANG PHRAD PAR GYUR CIG ,SDUG BSNGAL MED PA'I BDE BA
CHEN PO LA DUS RTAG TU GNAS PAR GYUR CIG ,DE LTA BU'I BDE BA LA
GNAS PAR BYA BA'I PHYIR DU BDAG GIS SEMS CAN THAMS CAD KYI DON
DU RDZOGS PA'I SANGS

@220B RGYAS MYUR DU THOB PAR BYA'O, ,DE LTA BU'I SANS RGYAS MYUR
DU THOB PA'I PHYIR DU LAM ZAB MO'I RIM PA NYAMS SU LEN PA LA
'JUG PAR BYA'O SNYAM DU BSAM MO, ,'DI NI SEMS CAN THAMS CAD MAR
DRAN TSUL LO, ` ,DE

NAS RANG THA MAL DU GNAS PA'I SPYI BOR SNA TSOGS PADMA DANG ZLA
BA'I STENG DU, DRIN CAN RTZA BA'I BLA MA DE NYID SKU MDOG DMAR
SER ZHAL GCIG PHYAG GNYIS KYIS RAL GRI DANG GLEGS BAM 'DZIN PA,
RJE BTZUN 'JAM PA'I

DBYANGS KYI RNAM PA CAN DU BSGOM, DE'I SPYI BOR PAD ZLA'I STENG
DU PAn CHEN YE SHES RTZE MO RJE BTZUN 'JAM DBYANGS KYI RNAM PA
CAN, DE'I SPYI BOR PAD ZLA'I STENG DU 'DUL 'DZIN BLO GROS SBAS
PA RJE BTZUN 'JAM DBYANGS KYI RNAM

PA CAN, DE'I SPYI BOR PAD ZLA'I STENG DU RJE BTZUN SHES RAB SENG
GE 'JAM PA'I DBYANGS KYI RNAM PA CAN, DE'I SPYI BOR PAD ZLA'I
GDAN LA, RJE BTZUN BLO BZANG GRAGS PA 'JAM PA'I DBYANGS KYI RNAM
PA CAN, DE'I SPYI BOR PAD ZLA'I

GDAN LA RJE BTZUN 'JAM PA'I DBYANGS NYID SKU MDOG DMAR SER ZHAL
GCIG PHYAG GNYIS PA, G-YAS RAL GRI 'PHYAR ZHING, G-YON GLEGS
BAM THUGS KAR 'DZIN PA, DBU SKRA RAL PA'I THOR TSUGS CAN, DAR
GYI NA BZA'

GSOL BA, RIN PO CHE'I RGYAN GYIS BRGYAN PA, ZHABS GNYIS RDO
RJE'I SKYIL KRUNG GIS BZHUGS PA, DE'I SPYI BOR PAD ZLA'I GDAN LA
RGYAL BA RDO RJE 'CHANG SKU MDOG SNGON PO ZHAL GCIG PHYAG GNYIS
KYIS RDO RJE DANG DRIL BU THUG

@221A *, ,KAR 'DZIN PA, DBU SKRA RAL PA'I THOR TSUGS CAN, DAR
GYI NA BZA' GSOL BA, RIN PO CHE SNA TSOGS PAS BRGYAN CING, RDO
RJE'I SKYIL MO KRUNG GIS BZHUGS PA'I BLA MA SANGS RGYAS DE RNAMS
KYI MTHA'

SKOR LA, RTZA BRGYUD KYI BLA MA RNAMS DANG, DE'I MTHA' SKOR LA
PHYOGS BCU'I SANGS RGYAS RNAMS DANG, DE'I MTHA' SKOR LA BYANG
CHUB SEMS DPA' RNAMS DANG, DE'I MTHA' SKOR LA NYAN RANG DGRA
BCOM PA RNAMS DANG,

DE'I MTHA' SKOR LA BSTAN BSRUNG YE SHES PA'I TSOGS DANG BCAS PA
THAMS CAD BZHUGS PAR BSAM MO, ,RGYAL BA RDO RJE 'CHANG GI SPYI
BOR AOm DKAR PO, MGRIN PAR A'A: DMAR PO, THUGS KAR H'Um SNGON
PO, THUGS KA'I H'Um

DANG, DE THAMS CAD KYI SKU LAS 'OD ZER 'PHROS PAS, RTZA BRGYUD
KYI BLA MA SANGS RGYAS BYANG SEMS LA SOGS PA THAMS CAD SPYAN
DRANGS NAS SPYI BO NA BZHUGS PA'I RTZA BRGYUD KYI BLA MA SOGS
THAMS CAD LA THIM PAS,

GNYIS SU MED PAR GYUR PAR BSAM, DE NAS, SANGS RGYAS THAMS CAD
'DUS PA'I SKU, ZHES SOGS DANG, STON PA BLA MED SANGS RGYAS RIN
PO CHE, ZHES SOGS DANG BCAS PHYAG BYA, DE NAS, MAndAL RGYAS
BSDUS GANG RIGS

'BUL, DE NAS, DNGOS BSHAMS YID SPRUL MCHOD PA MA LUS 'BUL, ZHES
SOGS YAN LAG BDUN PA BYA'O, ,DE NAS RANG GI SPYI BO NA BZHUGS PA
DE RNAMS LA LUS NGAG YID GSUM GUS 'DUD DANG BCAS PAS,

@221B MKHYEN PAS SRID PA'I 'CHING BA MTHAR MDZAD CING, ZHES PA
NAS, RGYAL BA RDO RJE 'CHANG LA GSOL BA 'DEBS, CES PA'I BAR
BRJOD, DMIGS PA NI, RANG GI SPYI BOR MTHO BRTZEGS SU BZHUGS PA'I
RTZA BRGYUD KYI BLA MA SANGS

RGYAS BYANG SEMS SOGS DANG, KHYAD PAR, RGYAL BA RDO RJE 'CHANG
GI SKU'I CHA LAS BDUD RTZI 'OD ZER DANG BCAS PA BYUNG BA RANG GI
SPYI BO LA SOGS PA'I LUS KYI CHA LA THIM PAS, SDIG SGRIB DANG
NANG GI DON THAMS CAD SBYANGS, LUS

BDUD RTZIS GANG, SANGS RGYAS BYANG SEMS SOGS DANG, KHYAD PAR
RGYAL BA RDO RJE 'CHANG GI BYIN RLABS ZHUGS PAS, TSE DANG BSOD
NAMS DANG LUNG RTOGS KYI YON TAN THAMS CAD 'PHEL ZHING RGYAS PAR
BSAM MO, ,DE NAS,

RAB 'BYAMS ZHING GI ZHES PA NAS, MGON PO 'JAM PA'I DBYANGS LA
GSOL BA 'DEBS, CES PA'I BAR DANG, DE NAS, RJE BTZUN TZONG KHA
PA'I GSOL 'DEBS, RJE SHES RAB SENG GE'I GSOL 'DEBS, RJE BLO GROS
SBAS

PA'I GSOL 'DEBS, PAn CHEN YE SHES RTZE MO'I GSOL 'DEBS, RANG GI
RTZA BA'I BLA MA'I GSOL 'DEBS RNAMS BYA'O, ,DE YANG GSOL BA
'DEBS CES PA'I SKABS SU DMIGS PA GZHAN RNAMS SNGAR BZHIN DANG,
KHYAD

PAR, BLA MA GANG DANG GANG YIN PA DE'I BYIN RLABS ZHUGS PAR BSAM
MO, ,DE NAS MTHA' NAS RIM PA BZHIN DU, CHOS SKYONG NYAN RANG
RNAMS BYANG SEMS DANG, BYANG SEMS RNAMS SANGS RGYAS DANG, SANGS
RGYAS RNAMS RTZA

@222A *, ,BRGYUD KYI BLA MA DANG, RTZA BRGYUD KYI BLA MA RNAMS
RDO RJE 'CHANG LA THIM PAR BSAM MO, ,DE NAS, 'JIG RTEN 'JIG RTEN
'DAS PA'I DGE LEGS KYI, ZHES PA NAS, 'PHAGS MCHOG KLU SGRUB YAB
SRAS

DGONGS PA DAG ,JI BZHIN KHONG DU CHUD PAR BYIN GYIS RLOBS, CES
PA'I BAR BRJOD NAS DE DANG DE'I RTOGS PA RANG RGYUD LA SKYES BAR
BSAM MO, ,DE NAS RDO RJE 'CHANG 'JAM DBYANGS LA THIM, DE NAS RIM
BZHIN DU GCIG

LA GCIG THIM, DE RNAMS RTZA BA'I BLA MA LA THIM PAS, RTZA BA'I
BLA MA DE NYID SKYABS GSUM KUN 'DUS KYI NGO BOR GYUR PAR BSAM,
DE NAS, DGE 'DIS MTSON NAS DUS GSUM DANG 'BREL BA'I, ZHES SOGS
SMON

LAM YANG GDAB BO, ,'DI NI BLA MA SANGS RGYAS SU DRAN TSUL LO, `
,DE NAS BLA MA RANG LA THIM PAS, RANG GI LUS NGAG YID GSUM DANG,
BLA MA'I SKU GSUNG THUGS DBYER MED DU GYUR PAS, RANG NYID PADMA
DANG ZLA BA'I

GDAN LA RJE BTZUN 'JAM PA'I DBYANGS SKU MDOG DMAR SER 'OD KYI
RANG BZHIN CAN, RAL GRI DANG GLEGS BAM 'DZIN PA, RDO RJE'I SKYIL
KRUNG GIS BZHUGS PAR BSAM MO, ,'DI NI RANG LUS LHA SKUR DRAN
TSUL LO, ,

` GANG SNANG RANG BZHIN GYIS MED PAR DRAN PA BSGOM PA'I TSUL LA,
GANG ZAG GI BDAG MED BSGOM TSUL DANG, CHOS KYI BDAG MED BSGOM
TSUL LO, ,DANG PO LA, ZHI GNAS BSGOM TSUL DANG, LHAG MTHONG
BSGOM TSUL

@222B LO, ,DE YANG STONG NYID LA DMIGS PA'I ZHI GNAS BSGOM PA'I
SNGON DU RIGS PA'I DPYAD PA BYED KYANG, DNGOS GZHI BSGOM PA'I
GNAS SKABS SU DPYAD SGOM MI BYED PAR 'JOG SGOM KHO NA BYA'O,
,RIGS PAS DPYAD SGOM BYED

TSUL NI, DPER NA, MTHO YOR BDEN GRUB TU 'DZIN PA'I SHES PA LA,
MTHO YOR BDEN PAR GRUB PAR SNANG YANG, MTHO YOR KHO RANG GI NGOS
NAS BDEN PAR GRUB PA CUNG ZAD KYANG MED PAS, MTHO YOR BDEN PAR
GRUB PA CUNG ZAD KYANG MED DE,

SKYES BU'I RTZOL BAS RDO DANG SO PHAG SOGS DU MA BRTZIGS PA'I
RKYEN TSOGS PA LA BRTEN NAS, MTHO YOR ZHES BYUNG BA YIN NO, ,DE
YANG YIN TE, RKYEN MA TSOGS GONG DU MTHO YOR DU GRUB PA MED LA,
DE NYID SO SOR BSHIG PA'I RJES SU YANG

MTHO YOR DU GRUB PA MED, DA LTA RKYEN TSOGS PA'I TSE YANG, RDO
DANG SO PHAG SOGS RIG NAS MTHO YOR YIN MIN DPYAD PA'I TSE NA,
MTHO YOR YIN PA CUNG ZAD KYANG MED PAS NA, MTHO YOR KHO RANG GI
NGOS NAS MTHO YOR DU GRUB PA CUNG ZAD

TZAM YANG MED PA YIN NO, ,DPE DE BZHIN DU, NGAR 'DZIN LHAN SKYES
LA NGA KHO RANG GI NGOS NAS BDEN GRUB TU SNANG YANG, NGA ZHES PA
ZHIG KHO RANG GI NGOS NAS BDEN PAR GRUB PA CUNG ZAD TZAM YANG
MED PAS, NGA BDEN PAR GRUB PA

CUNG ZAD KYANG MED DE, NGA DE RGYU RKYEN TSOGS PA LA BRTEN NAS
BYUNG BA YIN PAS SO, ,RGYU RKYEN TSOGS PA LA BRTEN NAS JI LTAR
'BYUNG SNYAM NA, RANG GI PHUNG PO 'DI LA BRTEN NAS NGA'O SNYAM
PA 'BYUNG, PHUNG PO 'DI LA MA BRTEN PA'I NGA CUNG ZAD

@223A *, ,TZAM YANG MED PAS SO, ,PHUNG PO 'DI YANG RGYU RKYEN
TSOGS PA LA BRTEN NAS BLO BUR DU BYUNG BA YIN TE, DANG POR RGYU
RKYEN MA TSOGS GONG DU PHUNG PO ZHES PA MI 'BYUNG, MTHAR PHUNG
PO ZHIG PA'I TSE NA YANG, PHUNG PO ZHES

PA MI 'BYUNG, DA LTAR BA'I PHUNG PO 'DI RE RE NAS DPYAD DE,
PHUNG PO YIN MIN BRTAGS PA NA, PHUNG POR GRUB PA CUNG ZAD TZAM
YANG MED PAS NA, NGA GANG LAS BYUNG BA'I GZHI PHUNG POR GRUB PA
CUNG ZAD TZAM YANG MED PAS, NGA ZHES

PA 'DI KHO RANG GI NGES NAS BDEN PAR GRUB PA CUNG ZAD TZAM ZHIG
MED PAR THAG CHOD PA'I NGES SHES SKYES PA NA, DE'I STENG DU RTZE
GCIG TU BZHAG PAR BYA'O, ,DE YANG, NGA ZHES PA 'DI MING RKYANG
TZAM DU SNANG TSUL LTAR BYUNG YANG,

NGA ZHES PA DE YOD MED DON LA DPYAD PA NA, SNANG TSUL LTAR MED
SNYAM DU BSGOM, DE'I TSE DPYAD SGOM SOGS MI BYED PAR 'JOG SGOM
KHO NA BYA'O, ,DE YANG STONG NYID NGES PA'I DMIGS RTEN SHIN TU
GSAL BA'I GSAL CHA'I

NGAR DAM SPRING NGE BA DANG, STONG NYID LA DMIGS RTEN MA GTOGS,
KHYAD CHOS GNYIS DANG LDAN PAS BSKYANG BAR BYA'O, ,DE YANG,
KHYAD CHOS DANG POS BYING BA SEL, KHYAD CHOS GNYIS PAS RGOD PA
SEL LO, ,'O NA, BYING

RGOD GANG ZHE NA, DMIGS PA LA BZHAG PA'I TSE, DMIGS PA LA DMIGS
PA'I 'DZIN STANGS MI GSAL BA NI BYING BA YIN, RGOD PA GANG ZHE
NA, SEMS DMIGS PA LA MI GNAS PAR DMIGS PA LAS SEMS 'PHRO

@223B BA NI, RGOD PA YIN NO, ,DE GNYIS GANG GIS SEL ZHE NA,
DMIGS PA LA DMIGS PA'I 'DZIN STANGS GRIMS PAR BYAS TE BSGOMS PAS
BYING RGOD GNYIS KA SEL LO, ,'ON KYANG BYING BA YANG YANG 'ONG
BA LA NI, DE'I

GNYEN POR DKON MCHOG GI YON TAN SEMS PA DANG, NYI ZLA SOGS KYI
SNANG BA YID LA BYAS TE BSGOM, RGOD PA YANG YANG 'ONG BA LA NI,
DE'I GNYEN POR, 'CHI BA MI RTAG PA, 'KHOR BA'I NYES DMIGS SOGS
BSGOMS NAS

BYING RGOD SANGS BA DANG, SLAR YANG DMIGS PA LA RTZE GCIG TU
BZHAG NAS BSGOM PAR BYA'O, ,DES NA DMIGS RTEN MA BRJED PA'I DRAN
'DUN DU RE BA YOD NA BYING RGOD GNYIS KA SEL BAS, DMIGS RTEN MA
BRJED PAR

DRAN DU RE BA'I SKYONG TSUL GAL CHE'O, ,DE LTAR STONG NYID LA
DMIGS PA'I ZHI GNAS BSGOMS PAS, ZHI GNAS RJES MTHUN PA DANG, ZHI
GNAS MTSAN NYID PA RGYUD LA SKYE BAR 'GYUR RO, ,GNYIS PA LHAG
MTHONG BSGOM TSUL

LA NGA BDEN MED DU BSGOM TSUL, NGA YI BA BDEN MED DU BSGOM TSUL
LO, ,DANG PO NI, LHAG MTHONG BSGOM PA'I SNGON DU YANG RIGS PA'I
DPYAD PA BYA LA, DNGOS GZHI BSGOM PA'I SKABS SU YANG RIGS PA'I
DPYAD PA

BYA'O, ,DANG PO BSGOM PA'I SNGON DU RIGS PA'I DPYAD PA BYED PA'I
TSUL NI, DPER NA MTHO YOR BDEN 'DZIN GYI SHES PA LA, MTHO YOR
BDEN GRUB TU SNANG YANG, ZHES PA NAS, NGA SNANG TSUL LTAR CUNG
ZAD KYANG GRUB PA MED,

@224A *, ,CES PA'I BAR RNAMS SNGAR BSHAD PA LTAR 'DIR YANG BSGOM
PAR BYA'O, ,DE YANG, NGA ZHES BYA BA DE KHO RANG GI NGOS NAS YUL
STENG NAS GRUB TSUL CUNG ZAD TZAM YANG MI 'DUG SNYAM PA'I NGES
SHES

DE LA GNAS BZHIN PA'I NGANG NAS SHES PA'I CHA SHAS PHRA MO ZHIG
GIS, SLAR YANG RANG BZHIN MED PA'I TSUL GYIS DPYAD SGOM PHRA MO
YANG YANG BYA'O, ,DE LTA BU'I MNYAM GZHAG LAS LANGS PA'I RJES
THOB TU KUN

RDZOB SNANG BA'I CHA CI SHAR YANG, MNYAM GZHAG TU BDEN MED DE,
DES RTZIS ZIN PA'I NGANG NAS, 'DI RNAMS MED BZHIN DU SNANG BA'I
SNANG BA SGYU MA LTA BU YIN SNYAM DU BSAM PAR BYA'O, ,GNYIS PA
NI, NGA KHO RANG GI

NGOS NAS YUL STENG NAS GRUB PA CUNG ZAD TZAM YANG MED PAS, PHUNG
PO MIG RNA SOGS NGA YI BA RNAMS KYANG YUL STENG NAS GRUB PA MED
PA'I TSUL RNAMS BSGOM PAR BYA'O, ,GNYIS PA CHOS KYI BDAG MED
BSGOM TSUL NI,

BSGOM PA'I SNGON DU YANG RIGS PA'I DPYAD PA BYA, DNGOS GZHI
BSGOM PA'I SKABS SU YANG RIGS PA'I DPYAD PA BYA, BSGOM PA'I
SNGON DU RIGS PAS DPYAD PA BYED TSUL NI, MTHO YOR BDEN GRUB BAM,
BDEN 'DZIN GYI

SHES PA LA MTHO YOR BDEN GRUB TU SNANG YANG ZHES SOGS SNGAR LTAR
DPYAD PA'I MTHAR, DPE DE BZHIN DU RANG GI PHUNG PO BDEN GRUB TU
SNANG BA'I SHES PA LA, PHUNG PO BDEN MED DU MI SNANG BAR, PHUNG
PO BDEN GRUB TU

@224B SNANG YANG, PHUNG PO BDEN GRUB TU MED DE, PHUNG PO RGYU
DANG RKYEN LA BLTOS NAS SKYES PA'I PHYIR, PHUNG PO RGYU DANG
RKYEN LA BRTEN NAS SKYES PAS, PHUNG PO RGYU DANG RKYEN LA BLTOS
PAR GRUB, PHUNG PO RGYU RKYEN LA BLTOS PAS, PHUNG PO

RANG TSUGS MA THUB, PHUNG PO RANG TSUGS MA THUB PAS, PHUNG PO
YUL KHO RANG GI NGOS NAS YUL STENG NAS GRUB PA CUNG ZAD TZAM
YANG MED PAR NGES PA THAG CHOD PA'I NGES SHES NAM MKHA' LTA BU'I
STONG NYID KYI NGANG DU SNGAR

LTAR BZHAG PAR BYA'O, ,DE LTA BU'I MNYAM GZHAG LA GNAS BZHIN
PA'I NGANG NAS SLAR YANG SHES PA'I CHA SHAS PHRA MO ZHIG GIS
PHUNG SOGS YUL STENG NAS MA GRUB PA'I TSUL YANG YANG BSGOM PAR
BYA'O, ,

DE LTA BU'I MNYAM GZHAG LAS LANGS PA'I RJES THOB SGYU MA LTA
BU'I RNAL 'BYOR YANG BSGOM PAR BYA'O, ,GZHAN YANG, NGA DANG NGA
YIR 'DZIN PA LA SOGS PA'I CHOS THAMS CAD BDEN PAR YOD MED KYI
RIGS PAS

DPYAD PA'I RJES SU, DE RNAMS THAMS CAD BDEN PAR MED PA'I MNYAM
GZHAG NAM MKHA' LTA BU'I STONG NYID DANG, DE LAS LANGS PA NA,
RJES THOB SGYU MA LTA BU'I RNAL 'BYOR YANG YANG BSGOM PAR BYA'O,
,'DI NI

RJE 'DUL BA 'DZIN PA BLO GROS SBAS PAS GSUNGS PA'I DRAN PA BZHI
LDAN GYI SNYING PO TZAM ZHIG BRJOD PA'O, ,ZHES PA 'DI YANG DKA'
BCU PA DPAL 'BYOR RAB RGYAS KYIS GSOL BA BTAB PA LA BRTEN NAS,
CHOS

@225A *, ,SMRA BA'I BTZUN PA BLO BZANG CHOS KYI RGYAL MTSAN GYIS
SMRAS PA'O,, ,,