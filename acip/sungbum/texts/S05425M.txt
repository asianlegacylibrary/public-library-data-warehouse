@001A *, ,BDEN GNYIS KYI RNAM GZHAG DANG LTA BA'I KHRID YIG
RIN PO CHE'I 'PHRENG BA BZHUGS SO, ,

@001B #, ,STONG PA RTEN 'BYUNG DON DU THUGS CHUD NAS, ,THUGS
RJES GZHAN LA 'DOMS MDZAD BLA MA YI, ,ZHABS PAD BTUD NAS DE
NYID ZAB MO'I DON, ,MDOR BSDUS TZAM ZHIG TSUL BZHIN BSHAD PAR

BYA, ,DE LA 'DIR BDEN PA GNYIS MGON PO KLU SGRUB KYIS JI LTAR
BKRAL BA DE NYID NGES PAR BYA BA LA, GZHI'I GNAS LUGS GTAN LA
DBAB PA DANG, LAM BGROD PA'I RIM PA DANG, 'BRAS BU MNGON DU
BYED PA'I TSUL LO, ,DANG PO LA

BDEN GNYIS KYI MTSAN GZHI DANG, DBYE BA DANG, GCIG DANG THA
DAD BRTAGS PA DANG, GRANGS NGES SO, ,DANG PO LA KUN RDZOB BDEN
PA NI, PHUNG PO LA SOGS PA DON DAM BDEN PA MIN PA'I CHOS THAMS
CAD DO, ,DON DAM BDEN PA GTAN LA

DBAB PA LA, GZHI GANG GI STENG DU BKAG NA CHOS KYI BDAG MED DU
'JOG PA'I DGAG BYA'I CHOS BDAG NGOS BZUNG BA DANG, DE BKAG PA
DON DAM BDEN PAR SGRUB PA DANG, DE NAS SGYU MA LTA BUR 'CHAR
TSUL GYI DPE BSTAN PA'O, ,DANG PO NI, MDO LAS,

RTOG PA'I DBANG GIS 'JIG RTEN RNAMS BTAGS TE, ZHES GSUNGS PA
DANG, STONG NYID BDUN CU PA LAS, 'JIG RTEN MA RIG RKYEN CAN
DU, ,GANG PHYIR RDZOGS PA'I SANGS RGYAS GSUNGS, ,DE YI PHYIR
NA 'JIG RTEN 'DI, ,RNAM RTOG YIN ZHES

CIS MI 'THAD, ,CES DANG, BZHI BRGYA PA LAS, RTOG PA MED PAR
'DOD CHAGS LA, ,SOGS LA YOD NYID YOD MIN NA, ,YANG DAG DON
DANG RTOG PA ZHES, ,BLO DANG LDAN PA SU ZHIG 'DZIN, ,CES DANG,
DE'I 'GREL PAR, RTOG PA YOD PA KHO NAS YOD PA

@002A *, ,DANG, RTOG PA MED PAR YOD PA NYID MAD PA DE DAG NI
THAG PA BSDOGS PA'I CHUN PO LA SGRUL LTAR RANG GI NGO BOS MA
GRUB PAR NGES SO, ,ZHES GSUNGS PAS, 'JIG RTEN BTAGS PA TZAM
GYIS YOD PAR GSUNGS PA'I LDOG

PHYOGS NI BDEN PAR YOD PA DANG, YANG DAG PAR YOD PA DANG, RANG
BZHIN GYIS YOD PA DANG, RANG GI MTSAN NYID KYIS DANG, RANG GI
NGO BOS DANG, RANG DBANG GIS YOD PA ZHES BSNYAD DO, ,DE YANG
MING GI THA SNYAD KYI DBANG GIS BZHAG PA TZAM MA YIN PA'I YOD
PA STE, RTAG PA MTHA' BZUNG GI TSUL DU

BDEN TSAD BZUNG BA'O, ,DE LA LHA SBYIN ZHES PA DANG, DE'I MIG
DANG RNA BA ZHES SOGS KYI THA SNYAD MTHONG LA, THA SNYAD BTAGS
PA TZAM GYIS MA TSIM PAR THA SNYAD 'JUG PA'I GZHI DE JI LTAR
YIN SNYAM DU BTZAL BA NA, THA SNYAD 'JUG PA'I GZHI DE THA

SNYAD DAM YIN ZHING, 'JUG GZHI'I NGOS NAS SDOD LUGS SU GRUB PA
GANG YANG RUNG BA ZHIG RNYED NA, BDEN PAR GRUB PA DANG, RANG
GI NGO BOS GRUB PA ZHES PA YIN LA, DE YOD NA GDAGS PA'I GZHI
DANG RANG BZHIN GCIG DANG THA DAD GANG RUNG

DU RNYED DGOS PA LA MA RNYED PAS RANG BZHIN MED DO, ,DES NA
MING TZAM DANG BRDA TZAM DANG BTAGS PA TZAM DU BSHAD PA STE,
DPER NA THAG PA BSDOGS PA'I CHUN PO LA SGRUL LO SNYAM DU BTAGS
PA'I TSE THAG PA DE'I CHA SHAS RE RE BA DANG, TSOGS PA

DANG, RGYUN DANG RGYUN CAN GANG YANG SPRUL GYI MTSAN GZHIR MI
RUNG ZHING, SKABS DER DE LAS GZHAN YANG SPRUL GYI MTSAN GZHIR
MI RUNG YANG, SBRUL DU BTAGS PA LTAR PHUNG PO'I TSOGS PA DANG,
YA GYAL DANG, RGYUN DANG, RGYUN CAN GANG

@002B YANG GANG ZAG GI MTSAN GZHIR MI RUNG LA, DE LAS RANG
BZHIN GZHAN YANG MI RUNG BAS, PHUNG PO LA BRTEN NAS GANG ZAG
TU BTAGS SHING GANG ZAG BYA BA BYED NUS SU YANG GNAS PA YIN
NO, ,DPE DE GNYIS BTAGS TSUL MTSUNGS PA YIN GYI DPE LAS SKABS
DER SGRUL GYI

MTSAN GZHI GANG YANG MED PA DANG MI MTSUNGS TE, LHA SBYIN SOGS
GANG ZAG GI MTSAN GZHIR RUNG BAS SO, ,'O NA LHA SBYIN GYI
MTSAN GZHI GANG YIN SNYAM NA, DE YANG THA SNYAD BTAGS PA TZAM
GYIS MA TSIM PA YIN PAS, DE LTAR BTZAL BA'I TSE LHA SBYIN YANG
DPYOD

BYED DE'I NGOR MI RNYED PAS SO, ,DE YANG LHA SBYIN RANG GI NGO
BOS GRUB PA MA RNYED PA MA YIN GYI LHAS SBYIN MA RNYED PA MA
YIN TE, DE NI THA SNYAD PA'I TSAD MAS RNYED DGOS PA'I PHYIR
RO, ,LHA SBYIN ZHES PA'I THA SNYAD 'JUG PA'I GZHI DE JI LTAR
YOD BTZAL BA'I TSE MI RNYED NA DE YE MED DU

'GYUR RO ZHE NA, DE NI RTZA SHE LAS, GAL TE 'DI DAG KUN STONG
NA, ,'BYUNG BA MED CING 'JIG PA MED, ,CES PA'I RTZOD PA DE
NYID 'ONG BA YIN PAS, ,BZHI BRGYA BA'I 'GREL PAR, DNGOS PO
DANG DNGOS POR YOD PAR SMRA BA DE'I LTAR NA, JI LTAR NYID
DNGOS PO DE'I YOD PA DE SRID DU

RANG GI NGO BO YANG YIN LA, RANG GI NGO BOS MED NA RI BONG GI
RVA DANG 'DRA BAR 'GYUR BAS, DE'I MNGON PAR 'DOD PA THAMS CAD
'GRIG DKA' BAR 'GYUR RO ZHES GSUNGS PAS, RANG GI NGO BOS MED
NA GTAN MED DANG, YOD NA RANG GI NGO BOS YOD PAR 'DOD PA LA,
BDEN

PA GNYIS KYI RNAM GZHAG BYAS PA RNAMS MED DE KUN RDZOB RANG
LUGS LA KHAS BLANGS NA DON DAM BDEN PA KHAS BLANGS SA MED, DE
KHAS BLANGS NA CIG SHOS KHAS BLANGS SA MED PA'I PHYIR RO, ,DES
NA MGON PO KLU SGRUB KYIS, CHOS RNAMS STONG PA 'DI SHES NAS,
,LAS

@003A *, ,DANG 'BRAS BU BSTAN PA GANG, ,NGO MTSAR BAS KYANG
'DI NGO MTSAR, ,RMAD BYUNG BAS KYANG 'DI RMAD BYUNG, ,ZHES
GSUNGS PA LTAR, CHOS RNAMS LA RANG GI NGO BOS GRUB PA RDUL
TZAM YANG MED PA DANG, BYA BYED KYI RNAM GZHAG THAMS CAD

'THAD PA GNYIS TSOGS RANG LUGS LA 'THAD PA STE, CHOS RNAMS LA
RANG GI NGO BOS GRUB PA MA KHEGS NA, BDEN 'DZIN GYI DMIGS GTAD
BYAS MED PAR MI 'GYUR BAS, DON DAM PA'I BDEN PA SKYON MED
BZHAG SA MI 'ONG LA, RANG GI NGO BOS GRUB PA KHEGS PA'I LUGS
SU BYAS

NAS BYA BYED BZHAGS MA BYUNG NA CHOS THAMS CAD LA SKUR BA
'DEBS PA'I CHAD LTAR 'GYUR BAS SO, ,DES NA RGYU 'BRAS RANG
LUGS LA TSAD MAS GRUB PA DANG, DE YANG RANG GI NGO BOS GRUB PA
KHO NA LA BZHAG DGOS PAR MTHONG BA'I GNYIS TSOGS LA MKHAS PA
BYUNG NA BDEN GNYIS KYI

RNAM GZHAG LA MKHAS PA ZHES BYA BA'I GRANGS SU 'GRO BA YIN NO,
,SNGAR STONG NYID BDUN CU PA'I LUNG DRANGS PA LTAR, 'JIG RTEN
NYER LEN GYI PHUNG PO LNGA NI GANG ZAG DANG PHUNG PO LA BDEN
PAR ZHEN PA'I NYON MONGS CAN GYI MA RIG PA LAS BYUNG LA, DES
PHUNG PO RANG GI NGO BOS GRUB PAR

BTAGS SHING ZHEN PA'I SGO NAS LAS BSAGS NAS BSKYED LA, DES
BTAGS PA LTAR GRUB PA BKAG PA NA, PHUNG PO MING GI THA SNYAD
KYIS BZHAG PA TZAM RTOG BTAGS SU KHONG DU CHUD PAR 'GYUR RO,
,GNYIS PA NI, ,GANG ZAG GI BDAG 'DZIN DANG, CHOS KYI BDAG
'DZIN GYIS

JI LTAR BTAGS PA LTAR GRUB PA BKAG PA NI DON DAM BDEN PA STE,
DE LA DMIGS TE SGOMS PAS NYON MONGS PA DANG SHES BYA'I SGRIB
PA'I SA BON MTHA' DAG ZAD PAR 'GYUR BA'I PHYIR, DE YANG GANG
ZAG GI BDAG 'DZIN GYIS GANG ZAG DE LA DMIGS NAS RANG GI NGO

@003B BOS YOD PAR BZUNG LA, CHOS KYI BDAG 'DZIN GYIS GZHI
PHUNG PO LA DMIGS NAS RANG GI NGO BOS GRUB PAR BZUNG NGO,
,GANG ZAG DANG PHUNG PO RANG GI NGO BOS YOD PA BKAG TZAM DE LA
DON DAM BDEN PA ZHES BYA'O, ,RANG GI NGO BOS GRUB PA KUN RDZOB
TU YOD PA YIN

GYI, DE YOD NA BDEN GRUB TU JI LTAR 'GYUR ZHE NA, THA SNYAD DU
YOD PA'I LDOG PHYOGS KYI YOD PA DON DAM DU YOD PA YIN PAS, THA
SNYAD DU YOD PA'I DON NI MING GI THA SNYAD KYIS BZHAG PA'I YOD
PA TZAM YIN GYI ,THA SNYAD 'JUG PA'I GZHI JI LTAR YOD BTZAL NA
MI RNYED PA YIN PAS

RANG GI MTSAN NYID KYIS YOD NA THA SNYAD 'JUG PA'I GZHI JI
LTAR YOD BTZAL BA'I TSE DPYOD BYED KYI NGOR RNYED PAS KHYAB
PA'I PHYIR, GSUM PA NI, CHU ZLA DANG RMI LAM DANG SGYU MA LA
SOGS PA LTAR RANG GI NGO BOS MA GRUB BZHIN DU RANG GI NGO BOS
GRUB PAR SNANG BAS SNANG

STONG GNYIS TSOGS KYI SGYU MA LTA BU ZHES BYA'O, ,DPER NA ME
LONG GI NANG DU BYAD BZHIN GYI GZUGS BRNYAN SHAR BA'I TSE
GZUGS BRNYAN GYI CHA 'DI BYAD BZHIN DU SNANG LA CHA GZHAN BYED
BZHIN DU MI SNANG BA'I KHYAD PAR CUNG ZAD KYANG MED PAR CHA
THAMS CAD KYI THAMS CAD DU BYAD

BZHIN GYI CHA DE DANG DER SNANG LA, SDED LUGS LA GZUGS BRNYAN
GYI CHA GANG DU YANG MA GRUB PA LTAR SNGON PO LTA BU DE 'DZIN
DBANG SHES LA RANG GI NGO BOS GRUB PAR MI SNANG BA'I CHA CUNG
ZAD TZAM MED KYANG, RANG GI NGO BOS GRUB PA'I CHA YANG CUNG
ZAD TZAM MED PAS SGYU MA

LTA BU STE, DE BZHIN DU THAMS CAD LA SHES PAR BYA'O, ,ME LONG
NANG GI BYAD BZHIN GYI GZUGS BRNYAN BYAD BZHIN DU MA GRUB PAR
RGAN PO BRDA BYANG GI THA SNYAD PA'I TSAD MAS KYANG GRUB LA,
DE NI RDZUN PA RAGS PA TZAM ZHIG KHONG DU CHUD PA YIN GYI PHRA
MO KHONG DU CHUD PA NI

@004A *, ,MA YIN NO, ,DE LA NI, BYAD BZHIN DU SNANG BA DE NYID
RANG GI NGOS NAS TSUGS THUB TU GRUB PAS STONG PAR RTOGS DGOS
LA, DE LTAR RTOGS NAS BYAD BZHIN DU SNANG BA LA BLTAS PA'I TSE
YANG TSUGS THUB TU SNANG LA, DE NYID SNANG BA LTAR THA SNYAD

DU TSUGS THUB TU GRUB BO SNYAM NA, DE NI THA SNYAD DU RANG
MTSAN KHAS LEN PA'I PHYOGS YIN PAS 'DIR DE MI 'DOD DO, ,SHER
PHYIN GYI MDO LAS, GZUGS STONG PA'O, ,STONG PA NYID GZUGS SO,
,ZHES GSUNGS PA'I DON, GZUGS RANG GI NGO BOS GRUB PAS STONG

PAR KHONG DU CHUD PA'I TSE DE'I BYED PA MA NYAMS PA'I NGANG
NAS GZUGS LA SDOD LUGS JI LTAR YOD BLTAS PA'I TSE GZUGS RANG
GI NGOS NAS NAM MKHA' LA 'JA' YAL BA LTAR SONG NAS, RANG GI
NGO BOS GRUB PA CUNG ZAD KYANG MED PA GCIG LA GZUGS SU

BTAGS PAR ZAD 'DUG SNYAM PA DANG, DE 'DRA ZHIG THA SNYAD PA'I
BLO LA SNANG BA'O SNYAM DU SHES SHING, BSKYED BYA SKYED BYED
LA SOGS PA'I BYA BYED THAMS CAD DE 'DRA ZHIG KHO NA LA BZHAG
DGOS PAR TSAD MAS LEGS PAR KHONG DU CHUD PA ZHIG BYUNG NA DBU
MA THAL 'GYUR BA'I LTA

BA RTOGS PA ZHES BYA BA'I GRANGS SU 'GRO BAR SHES PAR BYA'O,
,DE LTAR BRTAGS PA'I TSE GZUGS RANG GI NGOS NAS GRUB PA'I BLO
RTZE GTAD PA ZHIG BYUNG NA, DA DUNG STONG PA RTEN 'BYUNG GI
DON DU KHONG DU CHUD PA MA YIN NO, ,GNYIS PA NI, 'JUG PA LAS,
RAB

RIB MTHU YIS SKRA SHAD LA SOGS PA'I NGO BO LOG PA GANG ZHIG
RNAM BTAGS PA, ZHES SOGS DANG, SPYOD 'JUG LAS, DON DAM BLO YI
SPYOD YUL YIN, ,BLO NI KUN RDZOB YIN PAR 'DOD, ,CES GSUNGS PA
RNAMS DON GCIG PAS, DE'I DON RKANG PA SNGA MA

@004B BSGRUB BYAR BYAS NAS, RKANG PA PHYI MA SGRUB BYED DU
BYED PA MA YIN NO, ,DE NI DON DAM BDEN PA SHES BYA MA YIN PAR
'DOD PA'I LUGS YIN LA PHYIN CI LOG TU SHES PAR BYA'O, ,DE'I
BLO ZHES PA YUL RGYANGS CHAD DU SNANG BA'I GNYIS SNANG CAN GYI
BLO LA BYA LA, DON NI RANG BZHIN

GYIS STONG PA DON DAM BDEN PAR MTSON PA LA, SHES BYA GANG ZAG
GI RANG 'JAL BA'I MNGON SUM TSAD MA DE LA RANG NYID GNYIS SU
SNANG BA'I SGO NAS RTOGS PAR BYA BA MA YIN PA ZHES BYA LA,
SHUGS LA RANG 'JAL BA'I MNGON SUM TSAD MAS CHU LA CHU BZHAG
PA'I TSUL

GYIS RTOGS BYA YIN PAR GO NUS SO, ,SANGS RGYAS KYI MNYAM GZHAG
YE SHES DES JI LTA BA GNYIS SNANG NUB PA'I TSUL GYIS 'JAL YANG
JI SNYED PA GNYIS SNANG GI TSUL DU 'JAL BAS, DON DAM BDEN PA
'JAL BA'I MNGON SUM TSAD MA LA GNYIS SNANG MED PAS KHYAB

PA MA YIN NO, ,KUN RDZOB BDEN PA'I MTSAN NYID NI, RANG NYID
DNGOS SU RTOGS PA'I TSAD MA DE LA RANG NYID GNYIS SU SNANG
BA'I SGO NAS RTOGS PAR BYA'O, ,DES NA SANGS RGYAS KYI JI LTA
BA MKHYEN PA'I YE SHES DES DON DAM BDEN PA CHU LA CHU BZHAG GI
TSUL DU RTOGS

LA, KUN RDZOB BDEN PA RANG LAS THA DAD DU SNANG BA'I SGO NAS
RTOGS PAR BYA BA YIN NO, ,DON DAM BDEN PA 'JAL BA'I YUL CAN
LA, RNAM GRANGS PA'I DON DAM DANG, RNAM GRANGS MA YIN PA'I DON
DAM GNYIS YOD PA'I DBANG GIS DON DAM BDEN PA YANG BLO NGO LA
LTOS NAS

GNYIS SU DBYE BA YIN GYI, RIG SHES RJES DPAG GI GZHAL BYAR
GYUR PA'I MYU GU BDEN MED LTA BU RNAM GRANGS PA'I DON DAM BDEN
PA YIN GYI, DON DAM BDEN PA MTSAN NYID PA MA YIN PAR SMRA BA
NI RNAM PA THAMS CAD DU MI RIGS PAR SHES PAR BYA'O, ,DES NA

@005A *, ,RIG SHES RJES DPAG DES BDEN PA'I SPROS PA CHOD KYANG
RTAGS KYI DGAG BYA SNANG BA DANG DON DAM BDEN PA GNYIS SU
SNANG BA'I SPROS PA MCHOD PAS RNAM GRANGS PA'I DON DAM PA ZHES
BYA LA, 'PHAGS PA'I MNYAM GZHAG

GI NGOR SPROS PA DE DAG RNAM PA THAMS CAD DU LOG PAS RNAM
GRANGS PA MA YIN PA'I DON DAM PA ZHES BYA'O, ,DES NA DON DAM
BDEN PA BLO NGO GNYIS LA LTOS NAS RNAM GRANGS PA DANG, RNAM
GRANGS PA MA YIN PA'I DON DAM BDEN PA ZHES BYA'O, ,KUN RDZOB
BDEN PA

LA GNYIS SU PHYE BA YANG, THA SNYAD PA'I BLO NGO LA LTOS NAS
YANG DAG KUN RDZOB DANG LOG PA'I KUN RDZOB CES BSNYAD PA YIN
GYI, DBU MA PA RANG GI LUGS LA, BUM SOGS YANG DAG KUN RDZOB TU
GRUB PA MA YIN TE, BDEN PAR GRUB PA THA SNYAD DU YANG MI BZHED

PA'I PHYIR RO, ,DES NA BUM PA DANG SNAM BU LA SOGS PA STONG
NYID MA RTOGS PAR DE SNANG DANG DE RTOGS KYI TSOGS PA THA
SNYAD PA'I MNGON SUM TSAD MAS RTOGS MI NUS PA'I RIGS SU GNAS
PA DE DAG NI, 'JIG RTEN PA'I BLO KUN RDZOB PA'I NGOR BDEN PAR
GRUB

PA ZHES BSNYAD LA, ME LONG NANG GI BYAD BZHIN GYI GZUGS BRNYAN
SOGS SNGA MA DE DAG LAS LOG STE RTOGS NUS PA'I RIGS SU GNAS PA
DE DAG NI 'JIG RTEN PA'I BLO KUN RDZOB PA'I NGOR RDZUN PA ZHES
BSNYAD DO, ,BZHI PA NI, 'JUG PA LAS, DNGOS KUN YANG

DAG RDZUN PA MTHONG BA YIS, ,DNGOS RNYED NGO BO NYID NI 'DZIN
PAR 'GYUR, ,ZHES PHYI NANG GI DNGOS PO RNAMS NGO BO GNYIS
GNYIS 'DZIN PAR GSUNGS TE, THA SNYAD PA'I TSAD MAS RNYED PA'I
NGO BO DANG, DON DAM PA'I TSAD MAS RNYED PA'I NGO BO YOD LA,
NGO BO THA DAD

@005B YIN NO, MDO SDE DGONGS 'GREL LAS GNOD BYED BZHI BRKOD PA
SOGS KYIS GNOD PAS NGO BO GCIG ,SDOG PA GCIG YIN NA DER BSHAD
PA'I GNOD BYED BZHI 'BA' BAS NGO BO GCIG LA LDOG PA THA DAD
YIN GYI ,BDEN BA'I GCIG DANG THA DAD TZAM LAS GROL BAR

SMRA BA NI DBU MA RANG LUGS LA KHAS BLANG RGYU CUNG ZAD KYANG
MED PAR 'DOD PA'I LUGS YIN PAS RNAM PA THAMS CAD DU MI RIGS
PAR SHES PAR BYA'O, ,LNGA PA NI, SHES BYA TZAM GZHIR BYAS PA
LA, BSLA BA'I DON CAN DANG, MI SLU BA'I DON CAN GNYIS GCIG
RNAM PAR

BCAD PA NA CIG SHOS YONGS SU GCOD DGOS LA, GCIG YONGS SU GCOD
PA NA CIG SHOS RNAM PAR BCAD DGOS PAS BDEN PA GNYIS SU GRANGS
NGES PA YIN NO, ,DON DAM BDEN PA ZHES PA'I TSIG ZUR GYI BDEN
PA ZHES PA MI SLU BA'I DON YIN GYI BDEN PAR GRUB

PA'I DON MA YIN NO, ,DE YANG RANG GIS 'JAL BA'I MNGON SUM TSAD
MA LA RANG GI SDOD LUGS LAS LOG PAR SNANG NAS YONGS SU 'KHRID
CING 'KHRUL PA MI SRID LA, SNAM BU SOGS LA DE LTA BU YOD PA'I
PHYIR RO, ,MDOR BSDU NA GZHI'I LTA BA GTAN LA 'BEBS

PA'I TSE, MTSAN 'DZIN GYI DMIGS GTAD RDUL TZAM YANG MED PAR
RTOGS PA DANG, BYA BYED THAMS CAD 'THAD CING, DE YANG TSAD
MA'I LAM NAS LEGS PAR 'DREN NUS PA ZHIG BYUNG NA, GZHI'I LTA
BA MTHAR THUG GTAN LA KHEBS ZHES BYA BA YIN GYI, BUM

SNAM SOGS RANG LUGS LA KHAS BLANGS NA MTSAN 'DZIN GYI DMIGS
GTAD BZHAG PA'I DON DAM BDEN PA RANG LUGS LA BZHAGS MI 'ONG LA
DE BZHAG NA KUN RDZOB BDEN PA RANG LUGS LA KHAS BLANGS SA MED
PA'I .THAGS MKHAN GYI RKANG PA BZHIN DU

@006A *, ,SONG NA LTA BA'I PO LA SA CHEN PO LA GNAS PAR SHES
PAR BYA'O, ,GNYIS PA NI, RTZA BA SHES RAB KYI DGONGS 'GREL GYI
SNGA 'GREL DU, TSIGS GSAL LAS, MGON PO KLU SGRUB KYIS, DBU MA
LA 'JUG PA'I MCHOD BRJOD KYI SKABS SU

BSTAN PA'I LAM GYI RIM PA THOG MAR MNGON DU MDZAD NAS, MTHAR
SHES RAB KYI PHA ROL TU PHYIN PA'I TSUL PHYIN CI MA LOG PAR
THUGS SU CHUD PAR GSUNGS PA LTAR, TSOGS SBYOR GYI SKABS SU
SNYING RJE CHEN PO RNAM PA GSUM DANG, DES KUN NAS

BSLANGS PA'I KUN RDZOB BYANG CHUB KYI SEMS DANG, MTHA' GNYIS
DANG BRAL BAR RTOGS PA'I GNYIS SU MED PA'I BLO GSUM POS LAM
GYI GZHI BZUNG NAS, 'BRAS BU'I SKABS KYI YE SHES SDE CHAN NYER
GCIG GI RIGS MA LUS PA NYAMS SU BLANGS, DE

NAS SA BCU'I SKABS SU SBYIN PA LA SOGS PA'I PHA ROL TU PHYIN
PA BCU RDZOGS PAR BYAS NAS LAM BGROD PA YIN TE, RIGS PA DRUG
CU PA'I BSNGO BA'I SKABS DANG, RTZA BA SHES RAB KYI MDOR BSTAN
RGYAS BSHAD KYI SKABS SU BSTAN PA LTAR, PHUNG PO DANG

GANG ZAG CHOS CAN, RANG BZHIN GYIS STONG STE, RTEN 'BREL YIN
PA'I PHYIR, CES PA'I GTAN TSIGS GCIG PO DE'I RTAGS KUN RDZOB
KYI BDEN PA DANG, BSGRUB BYA DON DAM PA'I BDEN PA YIN ZHING,
DE DAG TSAD MAS RTOGS PA NA GZHI BDEN GNYIS GTAN LA

PHEBS PA YIN LA, PHYOGS CHOS RTOGS PA'I BLO DE NYID RGYAS PAR
NA, RTEN 'BREL GYI 'DOR LEN TSUL BZHIN BYED PA'I BLOR 'GYUR
ZHING, DE GOMS PA LAS THABS BSOD NAMS KYI TSOGS SU 'GYUR RO,
,THABS LAS BYUNG BA BSGRUB BYA RTOGS PA'I BLO DE NYID SNGAR
GYI

@006B THABS KYIS BRGYAN NAS GOMS PAR BYAS PA LAS YE SHES KYI
TSOGS SU 'GYUR LA, LAM TSOGS GNYIS GOMS PAR BYAS PA LAS 'BRAS
BU CHOS SKU DAM PA DANG, GZUGS SKU DAM PA GNYIS THOB PAR 'GYUR
BA YIN NO, ,GZHI BDEN GNYIS ZUNG DU 'JUG PA DE 'PHYUGS

NA, LAM TSOGS GNYIS DANG, 'BRAS BU SKU GNYIS 'PHYUGS PA YIN
PAS, RTEN 'BREL RANG LUGS LA KHAS MI LEN PA DANG, MNYAM GZHAG
NA BLO MED PA DANG, GZUGS SKU GDUL BYA'I GZHAN SNANG KHO NA LA
SKYEL BA SOGS 'BYUNG BA YIN NO, ,SNGAR GONG DU BSHAD PA'I

DGAG BYA PHRA MO BKAG PA'I STONG PA NYID DON DAM BDEN PA DE MA
RTOGS PAR NYAN THOS DANG RANG RGYAL RNAMS KYIS KYANG SRID PA
LAS GROL MI NUS PA MGON PO KLU SGRUB KYI DGONGS PA YIN PAR
SLOB DPON SANGS RGYAS BSKYANGS DANG, ZHI BA LHA DANG ZLA BA
GRAGS PA SOGS BZHED

DO, ,KHA CIG NYAN THOS LA CHOS KYI BDAG MED RTOGS PA YOD PAR
KHAS LEN BZHIN DU, GANG ZAG DANG PHUNG PO BDEN 'DZIN SHES
SGRIB TU BYED PA NI MTHA' LEGS PAR MCHOD PA YIN TE, BDEN STONG
MNGON SUM DU RTOGS PA DANG, RTOGS ZHIN GOMS PAR BYAS BZHIN DU

BDEN 'DZIN KUN BRTAGS DANG LHAN SKYES GANG GI YANG SA BON MI
SPONG BAR 'DOD PA NI RIGS PA'I LAM LAS 'DAS PA YIN NO, ,YANG
NA DE DAG GIS KYANG SHES SGRIB KYI SA BON SPANGS PAR KHAS LEN
DGOS SO, ,DES NA BDEN 'DZIN NYON SGRIB DANG, DE YANG NYAN THOS
DGRA BCOM PA DANG, SA BRGYAD PA THOB PA

NA ZAD PAR SPANGS PA YIN NO, ,BDEN 'DZIN GYI BAG CHAGS DANG,
DNGOS PO BDEN PAR SNANG BA'I GNYIS SNANG 'KHRUL PA'I CHA SHES
SGRIB TU BZHED LA, NYON MONGS PA'I BAG CHAGS YIN NA NYON MONGS
PA'I SA BON YIN MI DGOS SO, ,GSUM PA NI, ,'BRAS BU'I DUS NA
MNYAM

@007A *, ,RJES 'GAL MI 'GAL DPYAD PA DANG, GZUGS KYI SKU JI
LTAR 'GRUB PA'I TSUL GNYIS KYIS SHES PAR BYA'O, ,DANG PO NI,
SLOB LAM NA KUN RDZOB DANG DON DAM PA'I BDEN PA GNYIS GCIG
MNGON SUM DU RTOGS PA'I BLO DE NYID KYIS

CIG SHOS MNGON SUM DU RTOGS MI NUS PAS MNYAM GZHAG DANG RJES
THOB GZHI MTHUN DU 'DUR MI RUNG BA YIN NO, ,DE YANG BDEN GNYIS
NGO BO THA DAD DU 'DZIN PA'I DRI MA ZAD PAR MA SPANGS PA LAS
YIN NO, ,SA BCU RGYUN GYI THA MA'I BAR CHAD MED LAM GYI TSE

STONG NYID LA MNYAM PAR BZHAG BZHIN PA'I NGANG NAS DE'I SKAD
CIG GNYIS PA LA CHOS KYI SKU MNGON DU BYED PA YIN LA, DE'I TSE
SHES SGRIB ZAD PAR SPANGS PA'I STOBS KYIS JI LTA BA MNGON SUM
DU MKHYEN PA'I BLO DE NYID KYIS SHES BYA JI SNYED PA THAMS CAD
LAG MTHIL DU

SKYU RU RA BZHAG PA LTAR MNGON SUM DU RTOGS LA, DES KYANG JI
LTA BA MNGON SUM DU RTOGS PAS JI LTA BA DANG JI SNYED PA
MKHYEN PA GNYIS GZHI MTHUN DU 'DU BA YIN NO, ,SHES BYA JI
SNYED PA RTOGS PA'I CHA NAS RJES LA THOB PA ZHES BYA'I, MNYAM
GZHAG LAS NGO BO THA DAD PA'I RJES THOB NI MED DO, ,

SA BCU RGYUN MTHA'I BAR CHAD MED LAM GYI DUS NA GNAS NGAN LEN
GYI DRI MA PHRA MO MED KYANG DE SPANGS PA'I RNAM GROL LAM MA
SKYES PAS ZAD PAR SPANGS PA MA YIN NO, ,GANG DAG DE'I DUS NA
GNAS NGAN LEN GYI DRI MA PHRA MO MED NA RDZOGS PA'I SANGS
RGYAS SU 'GYUR SNYAM NAS YOD PAR 'DOD CING, MTHONG LAM

CHOS BZOD PAR CHAD MED LAM GYI DUS NA RANG GI NGOS SKAL GYI
SPANG BYA DE'I SA BON MED PAR 'DOD PA NI, SPANG BYA DGAG 'GYUR
GYIS SPONG BA DANG, SKYE 'GYUR GYIS SPONG BA'I GRUB MTHA' 'GAL
BA GZHI MTHUN DU KHAS LEN PA YIN NO, ,GNYIS PA

@007B NI, SA BCU RGYUN GYI THA MA'I GNAS SKABS KYI MTSAN DPES
SPRAS PA'I SKU DE NYID KYI RIGS 'DRA PHYI MA'I DRI MA MTHA'
DAG ZAD PA'I TSE LONGS SPYOD RDZOGS PA'I SKUR 'GYUR BA YIN NO,
,YE SHES KYI CHOS KYI SKU DANG, LONGS SPYOD RDZOGS PA'I SKU
GNYIS DNGOS RGYU TSOGS PA

TSAR GCIG LA RAGS LAS KYI 'BREL PA GRUB PA YIN LA, DUS CIG CAR
DU MNGON DU BYED PA YIN NO, ,MCHOG GI SPRUL PA'I SKU MNGON DU
BYED PA'I NUS PA DUS MNYAM DU THOB KYANG MNGON DU 'GYUR BA NA
LONGS SPYOD RDZOGS PA'I SKUS BDAG RKYEN MDZAD PA LA LTOS PA
YIN

NO, ,SANGS RGYAS KYI YE SHES DE NYID LONGS SPYOD RDZOGS PA'I
SKU DANG MCHOG GI SPRUL PA'I SKUR SHAR BA YIN GYI, RDUL PHRA
RAB BSAGS PA'I NGO BO NI MA YIN NO, ,SANGS RGYAS RANG RGYUD
KYIS BSDUS PA'I SKU GSUM MED PAR GZUGS SKU GDUL BYA'I SNANG
NGO KHO NA LA

'JOG PA NI BSOD NAMS KYI TSOGS RDZOGS PA 'BRAS BU MED PA LA
SOGS PA'I GNOD PA SHIN TU MANG ZHING, GZHI'I LTA BA GTAN LA
'BEBS PA'I TSE RTEN 'BREL RANG LUGS LA KHAS BLANG BA MED PAR
GZHAN NGO KHO NA LA SKYEL BA SOGS KYIS NONGS PA YIN NO, ,

DES NA GZHI'I BDEN PA GNYIS ZUNG DU 'JUG PA DANG, LAM TSOGS
GNYIS ZUNG DU 'JUG PA DANG, 'BRAS BU CHOS GZUGS GNYIS ZUNG DU
'JUG PA'I TSUL RIGS PA'I LAM NAS DRANGS PA, DBU MA PA RANG GI
LUGS LA GRUB PA'I TSUL LA MKHAS PAR BYA'O, 'PHAGS

MCHOG BYE BAS BGROD PA'I LAM BZANG PO, ,GSUNG RAB KUN GYI
SNYING PO ZLA MED PA, ,KLU SGRUB ZHABS KYI BZHED PA DRI MED
PA, ,SLOB DPON GSUM GYIS JI LTAR BKRAL BA LTAR, ,RJE BTZUN BLA
MA'I GSUNG ZER 'BA' ZHIG LAS, ,RIGS PA SMRA BA DAR MA RIN CHEN
GYIS

@008A *, ,LUNG RIGS MCHOG TU GZHOL BA'I BLO GROS CAN, ,RIN
CHEN CHOS RGYAL CHED DU SBYAR BA YIN, ,'DIR 'BAD DGE BA RAB
DKAR DRI MED DES, ,'GRO KUN RTEN 'BYUNG ZAB MO'I DON RTOGS
NAS, ,MI SHES MUN PA'I TSOGS RNAMS RAB

BCOM STE, ,YE SHES MCHOG GI SNANG BA RGYAS PAR SHOG ,'DIS
BSTAN PA RIN PO CHE SGO THAMS CAD DU DAR ZHING RGYAS LA YUN
RING DU GNAS PAR GYUR CIG, ,,BLA MA DAM PA'I ZHABS LA PHYAG
'TSAL LO, ,LHAG MTHONG SGOM PA

LA BZHI, LHAG MTHONG GI TSOGS, RAB DBYE, JI LTAR SGOM PA'I
TSUL, BSGOM PAS GRUB PA'I TSAD DO, ,DANG PO NI, DE KHO NA NYID
KYI DON DRI MA MED PA'I RIGS PA'I LAM NAS DRANGS TE STON PA LA
BZO BA'I DGE BA'I BSHES GNYEN NI THUN MONG MA YIN PA NYID YIN

TE, RGYAL BA'I GSUNG RAB KYI GRANGS NGES 'BYED PA LA TSAD MAR
GYUR PA'I SHING RTA CHEN PO ZHIG GI RJES SU 'BRANGS NAS NGES
DON GYI DON LA DPYAD DE SGOM PA'I PHYIR RO, ,GNYIS PA NI, JI
SNYED PA LA DMIGS TE SGOM PA RNAM PAR 'BYED PA DANG, JI LTA BA
LA

DMIGS PA RAB TU RNAM PAR 'BYED PA'O, ,DE GNYIS RE RE LA YANG,
DON RAGS PA LA YONGS SU DPYOD PA DANG, PHRA BA RNAM PAR PHYE
STE YONGS SU DPYOD PA GNYIS SO, ,GSUM PA LA GSUM, GRANGS NGES
PA, GO RIMS NGES PA, SGOM TSUL DNGOS SO, ,DANG PO NI,

RAB TU RNAM PAR 'BYED PA LA, GANG ZAG DANG CHOS LA BDAG MED PA
GNYIS SU GRANGS NGES SO, ,GNYIS PA NI, DGAG GZHI GANG ZAG GI
STENG DU DGAG BYA GANG ZAG GI BDAG DANG, DE RNAM PAR BCAD PA
GANG ZAG GI BDAG MED PA DANG, DGAG GZHI PHUNG POS STENG

@008B DU DGAG BYA CHOS KYI BDAG DANG, DE RNAM PAR BCAD TZAM
CHOS KYI BDAG MED PA GNYIS LA PHRA RAGS MI 'ONG YANG, NGES
DKA' SLA YOD PAS GANG ZAG GI BDAG MED THOG MAR BSGOMS NAS, DE
NAS CHOS KYI BDAG MED SGOM PA'I RIM PA NGES TE, JI LTAR KHYOD
KYIS BDAG GI

'DU SHES NI, ,SHES PA DE NI KUN LA BLOS SBYAR BYA, ,ZHES SO,
,GSUM PA LA GNYIS, GANG ZAG GI BDAG MED SGOM PA DANG, CHOS KYI
BDAG MED SGOM PA'O, ,DANG PO LA GNYIS, NGA RANG BZHIN MED PAR
SGOM PA DANG, NGA YI BA RANG BZHIN MED PAR SGOM PA'O, ,DANG PO

LA GNYIS, MNYAM GZHAG NAM MKHA' LTA BU'I RNAL 'BYOR DANG, RJES
THOB SGYU MA LTA BU'I RNAL 'BYOR RO, ,DANG PO LA BZHI, NGA'O
SNYAM PA'I BLO LHAN SKYES LA KHYAD GZHI NGA'I RNAM PA LEGS PAR
SHAR NAS NGA SNANG BAR BYED PA'I GNAD SHES PA DANG, SNANG TSUL
DER GRUB

NA GCIG DANG THA DAD LAS PHUN GSUM MI SRID PAS NGA DANG NGA'I
PHUNG PO GNYIS SNANG TSUL LTAR RANG BZHIN GYIS GRUB NA, RANG
BZHIN GYIS GRUB PA'I GCIG DANG ZLA BCAS KYI THA DAD GANG RUNG
DU NGES PA'I KHYAB PA NGES PA DANG, NGA DANG BA'I PHUNG PO
GNYIS RANG BZHIN

GYIS GRUB PA'I GCIG DANG THA DAD MA YIN PAR NGES PA'I PHYOGS
CHOS NGES PA DANG, DGAG GZHI LA DGAG BYA RNAM PAR BCAD PA
RTAGS KYI BSGRUB BYA NGES PAR BYED PA GCIG DANG DU BRAL GYI
RTAGS SO, ,DANG PO NI, SPYIR NGA'O SNYAM PA'I BLO LA BDON
STENG NAS GRUB PA LTA BU

ZHIG SNANG LA, DE'I RJES SU PHUNG PO LNGA'I RNAM PAR 'CHAR,
YANG NA BLO DE LA GDAGS GZHI PHUNG PO LNGA'I RNAM PAR SHAR
NAS, DE'I RJES SU NGA? DE LTAR DU SNANG YANG BLO RANG NYID LA
NGA DANG DUS MNYAM DU SNANG TSUL DE DANG, SNANG TSUL ZHEN DON
DU BYAS PA'I 'DZIN PA MED NA, BDEN

@009A *, ,'DZIN LHAN SKYES SU MI 'GYUR RO, ,NGA'O SNYAM PA'I
BLO LHAN SKYES LA NI NGA'I KHYAD CHOS GANG YANG MI SNANG LA,
GDAGS GZHI DANG GCIG DANG THA DAD GANG GI YANG RNAM PA MI
'CHAR BAR, KHYAD GZHI NGA DE SGRA SPYI TZAM MA YIN

PAR NGA DON STENG NAS GRUB PA LTA BU ZHIG SNANG DGOS, BLO DE
LA NGA DE LTAR SNANG BA LA NGA RANG BZHIN GYIS GRUB PAR SNANG
BA, RANG GI NGO BOS GRUB PAR SNANG BA, RANG GI MTSAN NYID KYIS
GRUB PA DANG, BDEN PAR GRUB PAR SNANG BA ZHES ZER TO, ,SNANG
TSUL DE

LTAR DU GRUB NA, GZHI BDAG DANG BDEN PAR GRUB PA SOGS SU 'GYUR
RO, ,BLO DE SNANG TSUL DE LTAR DU GRUB PAR 'DZIN PA BDAG 'DZIN
LHAN SKYES SU 'GYUR RO, ,DE LTA BU'I SNANG TSUL YOD PAS BDAG
'DZIN LHAN SKYES SU 'GYUR NA, MIG SHES KYANG CHOS

CAN, NGAR 'DZIN LHAN SKYES SU 'GYUR BAR THA LA, GZUGS DE LTAR
DU SNANG BA'I PHYIR, DE LTA BU'I 'DZIN PA YOD PAS DER 'GYUR
NA, NGA'O SNYAM PA'I BLO CHOS CAN, DER THAL, DE LTAR DU 'DZIN
PA'I PHYIR, 'DOD NA, RTOG PA LA BDEN 'DZIN GYIS KHYAB PA

KHAS BLANGS SO, ,DES NA NGA'O SNYAM PA'I BLO LHAN SKYES LA NGA
DANG DUS MNYAM PA'I KHYAD CHOS RNAMS DANG BRAL BA'I NGA TZAM
DON STENG NAS GRUB PAR SNANG BA SNANG BA DANG, SNANG BA DE
LTAR DU GRUB PAR 'DZIN PA DANG ZHEN PA YIN NO, ,BYIS PA LA

ME LONG GI NANG DU BYAD BZHIN GYI GZUGS BRNYAN SNANG BA'I TSE
NA GZUGS BRNYAN GYI CHA 'DI DANG 'DI BYAD BZHIN DU SNANG LA,
'DI DANG 'DI MI SNANG BA'I KHYAD PAR MED PAR THAMS CAD BYAD
BZHIN DU SNANG, DE

@009B BZHIN DU, NGA'I CHA 'DI DANG 'DI DON STENG NAS GRUB PAR
SNANG LA 'DI DANG 'DI DER MA GRUB PA'I CHA MED PAR CHA THAMS
CAD DON STENG NAS GRUB PAR SNANG NGO, ,GZUGS BRNYAN DANG BYAD
BZHIN GNYIS BRDA LA MA BYANG BA LA GCIG TU 'DRES NAS SNANG
BAS, DE'I

BLOS GZUGS BRNYAN LA BYAD BZHIN DU ZHE NA, NGA'O SNYAM PA'I
BLO LA DON STENG NAS GRUB PAR SNANG BA DANG, NGA DON STENG NAS
GRUB PA GNYIS GCIG TU 'DRES NAS, DE'I SNANG BA LA DON STENG
NAS GRUB PAR ZHEN PA'O, ,DPE DON DE GNYIS 'JAL BA'I SHES PA DE
GNYIS LA, DE 'DRA

BA'I SNANG TSUL GNYIS MI SNANG NA BLO DE GNYIS 'KHRUL PAR MI
'GYUR, DE GNYIS LA DE GNYIS SNANG BA LTAR DU GRUB NA MA 'KHRUL
BAR DE GNYIS 'GYUR RO, ,SKYE BO'I RTOG PA DANG RTOG MED KYI
SHES PA GANG YIN KYANG RANG GI MTSAN NYID KYIS GRUB PAR SNANG
BA'I PHYIR, 'KHRUL SHES

YIN PA'I RGYU MTSAN YANG DE'O, ,DES NA NGA'O SNYAM PA'I BLO
LHAN SKYES LA NGA'I SNANG TSUL JI LTAR 'DUG LEGS PAR THIGS NA
DGAG BYA NGES PA YIN PAS, NGA YI BA DANG PHUNG SOGS GZHAN GYI
STENG DU YANG, BTAGS CHOS DE'I RNAM PA 'CHAR TSUL DANG ZHEN
TSUL THIGS

PAR BYA'O, ,GNYIS PA NI, SNANG TSUL DE LTAR GRUB NA NGA DANG
NGA'I PHUNG PO GNYIS NGES PAR DON STENG NAS GRUB PA'I GCIG
DANG, DON STENG NAS GRUB PA'I THA DAD DU 'GYUR TE, DON STENG
NAS DE GNYIS LA PHUNG GSUM KHEGS PA'I PHYIR, SHES PA GANG LA
YUL

GANG SNANG YANG ZLA MED KYI GCIG DANG ZLA BCAS KYI THA DAD DU
SNANG BAS KHYAB STE, SNANG TSUL DE GNYIS LA PHUNG GSUM MED
PA'I PHYIR, DE LTAR GCIG DANG THA DAD DU MED PA'I PHYIR BDEN
PAR MED PAS KHYAB PA'I KHYAB PA NGES PA'O, ,GSUM PA LA GNYIS,
DE

@010A *, ,GNYIS DON STENG NAS GRUB PA'I GCIG MA YIN PAR NGES
PA DANG, DE GNYIS DON STENG NAS GRUB PA'I THA DAD MA YIN PAR
NGES PA'O, ,DANG PO NI, NGA DANG PHUNG PO GNYIS SNANG TSUL DE
LTAR DON STENG NAS GRUB PA'I GCIG YIN NA THA DAD GTAN MED KYI
GCIG TU GRUB DGOS, DE LTAR NA DA LTAR GYI PHUNG

PO DANG YANG DE LTAR 'GYUR BAS, NGA DA LTAR GYI LUS SEMS TSOGS
TZAM DANG GCIG YIN NAM, SO SO BA DANG GCIG YIN, DANG PO LTAR
NA, DE LTA BU'I TSOGS TZAM DANG BCAS TE TSE SNGA MA NAS 'DIR
'ONGS PA DANG 'DI NAS PHYI MAR 'GRO BAR THAL, NGA DA LTAR GYI
DE DANG GCIG YIN PA'I PHYIR, GNYIS PA LTAR

NA, LUS DANG GCIG YIN NAM, SEMS DANG GCIG YIN, DANG PO LTAR
NA, LUS KYI YAN LAG TSOGS TZAM DANG GCIG YIN NAM, RE RE BA
DANG GCIG YIN, DANG PO LTAR NA, LUS SEMS BRAL NAS LUS MAL NA
GNAS PA'I TSE NGA YANG DE LTAR GNAS PA DANG, LUS MES BSREGS
NAS RGYUN CHAD PA'I

TSED YANG RGYUN CHAD PA SOGS SU THAL, DE GNYIS GCIG GANG ZHIG
,LUS DE LTAR GYUR PA'I PHYIR, 'DOD NA, NGA 'GRO BA RIGS DRUG
SOGS SU SKYE BA RGYUN CHAD PAR THAL LO, ,GNYIS PA LTAR NA, NGA
RKANG PA'I SEN MO'I BAR GYI CHA RE RE NAS DANG, MGO BO'I SKRA
RE RE DANG YANG GCIG YIN PAR THAL,

NGA LUS KYI YAN LAG RE RE BA RNAMS DANG GCIG YIN PA'I PHYIR,
'DOD NA, SKYES BU GCIG GI MGO'I SKRA JI SNYED YOD PA DE'I
GRANGS DANG MNYAM PA'I NGA DANG GANG ZAG SKYES BU GCIG PO DE
LA YOD PAR THAL LO, ,GNYIS PA LTAR NA, RNAM SHES TSOGS DRUG GI

DANG GCIG YIN NAM, YID KYI RNAM SHES DANG GCIG YIN, DANG PO
LTAR NA, SKYES BU GCIG GI RGYUD LA RNAM SHES TSOGS DRUG CIG
CAR SKYES PA'I TSE GANG ZAG GCIG GI RGYUD THA DAD PA DRUG TU
THAL, DANG PO LTAR YIN PA'I PHYIR, GNYIS PA LTAR NA, 'DU SHES
MED PA'I SNYOMS 'JUG LA GNAS PA DANG

@010B BRGYAL BA'I TSER RGYUN CHAD PAR THAL, YID KYI RNAM SHES
RGYUN CHAD PA'I PHYIR, YID KYI RNAM SHES KYI MGO DANG LAG PA
NA BA SOGS KYANG YOD PAR THAL LO, ,DES NA NGA DANG PHUNG PO
SNANG TSUL DE LTAR GRUB PA'I GCIG MA YIN PAR NGES SO, ,GNYIS
PA NI, DE GNYIS DE LTA BU'I THA DAD YIN NA 'BREL MED SO BAR

'GYUR BAS PHUNG PO BLANG BYA DANG NGA LEN PA POR MI 'THAD PAR
THAL BA DANG, MIG GIS GZUGS MTHONG BA LA NGAS GZUGS MTHONG BA
DANG, LAG PA NA BA LA NGAN PA SOGS KYI THA SNYAD MI 'THAD PAR
THAL, DE GNYIS 'BREL MED SO SO BAR 'DUG PA'I PHYIR, THA DAD
KYANG MA YIN PAR NGES PA NI PHYOGS CHOS NGES PA'O, ,YANG NGA
DE

RTAG GAM MI RTAG ,DANG PO LTAR NA SKYE 'CHI RGYUN 'CHAD LA,
GNYIS PA LTAR NA, NGA'I CHA SHAS RNAMS DANG GCIG GAM THA DAD
,DANG PO LTAR NA, NGA SKYES TZAM NAS SMRA MI SHES PA BZHIN DU
NGA RGAS NAS KYANG SMRA MI SHES PA DANG, PHYIS RAB TU BYUNG NA
SKYES TZAM NAS RAB TU BYUNG BA DANG, NGA SMRA BA NA SKYES TZAM
NAS SMRA BA SOGS SU

THAL, CHA SHAS RNAMS DANG SNANG TSUL DE LTAR GRUB PA'I GCIG
YIN PA'I PHYIR, GNYIS PA LTAR NA, NGA SKYE BA DRAN PA DANG
'DAS PA DRAN? MI 'THAD PAR THAL BA DANG, LAS GSOG PA PO'I NGA
DANG RNAM SMIN MYONG BA PO'I NGA GNYIS KYANG 'BREL MED SO SO
BAR THAL PHYI MA LTAR YIN PA'I PHYIR, DE LTAR 'BREL MED SO SO
BAR 'GYUR BA SNGA

MA LTAR RO, ,BZHI PA BSGRUB BYA NGES PA NI, GNAD GSUM PO DE LA
BRTEN NAS 'DZIN TSUL DANG SNANG TSUL DE LTAR DU GRUB PA CUNG
ZAD KYANG MI 'DUG ,YE MI 'DUG SNYAM DU NGES PA NI BSKYED
RGYU'I LTA BA NGES PA DANG GO BA YIN PAS DE SKYONG TSUL LNGA
YOD KYANG 'DIR NI LTA BA NGES ZIN MA BRJED PA'I LAS DANG PO
PA'I

SKYONG TSUL LO, ,DE LA YANG GNAD GSUM TSANG DGOS TE, NGES PA'I
GNAD, 'DZIN PA'I GNAD, SNANG BA'I GNAD DO, GNAD DE GSUM DANG
LDAN PA'I SKYONG TSUL NI, NGA 'DZIN TSUL DANG SNANG TSUL DE
LTAR DU GRUB PA GTAN MI 'DUG SNYAM PA'I NGES SHES LHANG BA
ZHIG SKYES PA GNAD GSUM TSANG BA'I RGYUN 

@011A *, ,LA NGES PA DRAG PO THENGS KHA YAR 'DREN NO, ,DE LTAR
GRUB NA GCIG GAM THA DAD KYIS DBYAD PA HRIL BA GCIG GIS NGES
SHES LHANG BA DRANGS, NGES PA NA NGES SHES BRGYUD MAR 'DREN
NO, ,YANG DE LTAR BYED PA YIN NO, ,GNAS

PA MA GRUB PA'I DBANG DU BYAS PA YIN PAS PHYI MA RNAMS LA
DPYAD PA SHUGS CHUNG NGE BA RE BYED, NGES SHES DRAG PO BRGYUD
MAR BYA'O, ,'DI LTAR GCIG DANG THA DAD KYI DPYAD PA BYED PA
NAS DPYAD DON MA NGES KYI BAR LA YANG RTOG PA RIGS MI MTHUN
GYIS BAR MA

CHAD PA DRAN SHES DANG, DPYAD DON NGES PA'I NGES SHES BRGYUD
PA MA GTOGS PA GZHAN GYIS BAR MCHOD PA'I DRAN SHES DANG, RIG
PA DE'I NGOR YUL RIGS MTHUN RIGS MI MTHUN GANG GI YANG MTSAN
MA 'CHAR BA 'GOG PA LA DRAN SHES BSTEN TSUL SOGS

ZHI GNAS JI LTA BA BZHIN SHES PAR BYA'O, ,NGES SHES BRGYUD
PA'I MTHA' DANG SNANG TSUL DE LTAR GRUB NA SNYAM SLAR DPYOD
PA'I BAR DU YANG RTOGS PA GZHAN GYIS BAR MA CHOD PAR BYA'O,
,DE LTAR BSGOMS PA LAS YUL CAN DE YUL STONG PA NYID DE'I DBANG

DU SONG BA LTA BU DANG, YUL DE SHES PA DE'I NGANG DU SKYES PA
LTA BU 'BYUNG NGO, ,CHOS RAB TU RNAM 'BYED KYI SHES RAB SGOM
PA DANG, LHAG MTHONG SGOM PA LA KHYAD PAR AE YOD SNYAM NA,
GZHAN DU BSHAD PAR BYA'O, ,GNYIS PA NI, MING TZAM DANG, BTAGS

PA TZAM DANG, SGYU MA LTA BU GSUM GYIS BSHAD PAR BYA'O, ,DANG
PO NI, NGA'O SNYAM PA'I BLOS BZUNG BA RANG GI DON DE LTAR DU
GRUB NA BKAG PA'I RJES SU NGA ZHES PA'I MING TZAM DE LAS MA
LUS, DE RI BONG GI RVA ZHES PA'I MING SKAM PO DE DANG MTSUNGS
SO

@011B SNYAM NA, MING TZAM DE MTSUNGS KYANG DON BYED NUS MI NUS
KYI KHYAD PAR YOD DO, ,MING RKYANG DE'I RJES SU MA BRTAGS MA
DPYAD PAR ZHUGS PA NA NGA 'GRO ZHES LAM ME LAM ME 'GRO, NGA
SDOD CES KYIL? GYIS SDOD, DE BZHIN DU DGE BA SGRUB, SDIG PA
BSHAGS PA SOGS 'THAD PA

NI, MING RKYANG LA BYA BYED 'THAD PA YIN NO, ,DE BZHIN DU BRDA
DANG THA SNYAD TZAM LA YANG SHES PAR BYA ZHING KUN LA SBYAR
RO, ,GNYIS PA NI, NOG SOGS 'DUS PA MTHONG BA NA BA GLANG NGO
SNYAM PA'I BLO SKYE LA KHYI'I BLO MI SKYE BA NI GDAGS GZHI DE
LA DER BTAGS MA BTAGS KYI KHYAD

PAR YIN PA DE BZHIN DU GDAGS GZHI PHUNG PO'I TSOGS PA DANG YA
GYAL GANG RUNG MTHONG BA NA NGA'O SNYAM PA'I BLO SKYE BA YANG
GDAGS GZHI DE LA NGA DANG NGA YI'O ZHES BTAGS PAS SO, ,DE LTAR
CHOS KUN LA SHES PAR BYA'O, ,SUS BTAGS NA RTOG PAS BTAGS, DE'I
RGYU MTSAN

GYIS RANG GI MTSAN NYID KYIS MA GRUB, KUN RDZOB MING TZAM DU
GRUB PA YIN NO, ,GSUM PA NI, SGYU MA RNAL 'BYOR DE SGOM PAS
DPER MDZAD DO, ,DE YANG SGYU MA MKHAN RANG LA SGYU MA'I SNANG
BA YOD KYANG ZHEN PA MED PA LTAR RO, ,DE LTAR BSGOM PA LA
GNYIS, GNYEN PO'I STOBS

KYIS SGOM PA DANG, DRAN SHES KYIS SGOM PA'O, ,DANG PO NI,
MNYAM GZHAG NUS PA MTHU CAN DU GYUR PA'I STOBS KYIS DRAN SHES
LA MI LTOS PAR SNANG TZAM NAS RANG BZHIN CUNG ZAD KYANG MED
PA'I RGYUN SGYU MA LTA BU SGOM MO, ,LTA BA'I NGES PA MED PAR
GANG SNANG BUN LONG

SEMS GNAS KYI MTHU LAS 'BYUNG BAS SGYU MA LTA BU SGOM PA'I DON
DU MI RUNG NGO, ,GNYIS PA NI, DRAN SHES KYIS BZUNG STE NGA'O
SNYAM PA'I BLO LA NGA RANG BZHIN GYIS GRUB PAR SNANG YANG NGA
SNANG TZAM NAS RANG BZHIN CUNG ZAD KYANG MED PA'I NGES PA
DRANGS TE BSGOM PAR

@012A *, ,BYA'O, ,DE YANG BLO DE LA SNGAR NGA RANG BZHIN GYIS
GRUB PA DANG, NGA RANG BZHIN MED PA GNYIS CIG CAR SNANG YANG
DE GNYIS SO SOR NGES PA'I RTOG PA GNYIS GANG ZAG GCIG LA DUS
GCIG LA YANG MI 'BYUNG BAS SHES PA GZHAN GYIS BAR

MCHOD PAR NGES PA 'DREN NO, ,'DI NI DE LTAR SO SO SKYE BOS
GANG ZAG GI BDAG MED SGOM PA'I RJES THOB DNGOS SO, ,DE BZHIN
DU GZHAN LA YANG SHES PAR BYOS SHIG ,GNYIS PA LA GNYIS, MNYAM
GZHAG TU SGOM PA DANG, RJES THOB TU SGOM PA'O, ,DANG PO NI,

MIG SNA SOGS NGA YI BA'I GDAGS GZHI YIN LA, NGA'O SNYAM PA
DANG, BDAG GI'O SNYAM PA'I BLO LA DBANG BSGYUR BYA LTA BUR
SNANG LA, BLO DES BZUNG BA LTAR DON STENG NAS GRUB NA, NGA YI
BA RANG GI MTSAN NYID KYIS GRUB PA YIN NO, ,DE ZHEN DON DU
BYAS NAS NGA YI'O

SNYAM DU 'DZIN PA BDAG GIR 'DZIN PA LHAN SKYES GANG ZAG GI
BDAG GAM DER 'DZIN GYI KHONGS SU BSDUR RUNG BA YIN NO, ,DBANG
BSGYUR BYA DE DON STENG NAS GRUB NA, BSGYUR BA PO GANG ZAG
KYANG DON STENG NAS GRUB PA LA DE SNGAR BSHAD PA'I RIGS PAS
CUNG ZAD

KYANG MA GRUB PAR RTOGS PAS, BDAG GI BA LA YANG RANG BZHIN
CUNG ZAD KYANG MED PAR RTOGS PA NI, GANG ZAG GI BDAG MED KYI
PHYOGS SU GTOGS PA SGOM RGYU'I LTA BA YIN LA, SGOM TSUL DANG
DRAN SHES BSTEN TSUL SNGAR LTAR RO, ,GNYIS PA RJES THOB TU
MING

TZAM DANG BTAGS PA TZAM DANG SGYU MA LTA BUR SGOM PA YANG
SNGAR GYI RIGS PA KHA SPOS LA BYA'O, ,SNGAR BSHAD PA'I RIGS PA
DES DMYAL BA NAS SANGS RGYAS KYI BAR GYI GANG ZAG DANG, DE'I
BDAG GI BA THAMS CAD GDAGS GZHI GANG YIN PA DE DANG NGO BO
GCIG

@012B YIN PA DANG, NGO BO THA DAD YIN PA RANG BZHIN GYIS GRUB
PA MED PA'I GANG ZAG GI BDAG MED PA DANG, BDAG GI BA THAMS CAD
KYANG RANG BZHIN GYIS MED PA SGRUB TSUL SHES PAR BYA'O, ,GNYIS
PA CHOS KYI BDAG MED SGOM TSUL LA GNYIS, MNYAM GZHAG TU SGOM
PA DANG,

RJES THOB TU SGOM PA'O, ,DANG PO NI, RANG RGYUD KYIS BSDUS PA
DANG MA BSDUS PA'I PHUNG PO DANG KHAMS DANG SKYE MCHED RNAMS
YIN LA, DE RNAMS DON STENG NAS GRUB PA LTA BUR SNANG LA, SNANG
BA LTAR GRUB PA DANG ZHEN PA CHOS KYI BDAG DANG BDAG 'DZIN YIN
LA, DE LTAR DU MA GRUB PA

CHOS KYI BDAG MED YIN NO, ,DE GTAN LA 'BEBS PA NI, GZUGS CAN RNAMS
RANG GI SHAR LA SOGS PA'I PHYOGS KYI CHA RNAMS DANG, CHA CAN DANG,
SHES PA RANG GI SNGA PHYI LA SOGS PA DUS KYI CHA DANG CHA CAN RNAMS
DON STENG NAS GRUB PA'I GCIG DANG THA DAD GANG DU GRUB SNGAR BZHIN

BRTAGS NAS 'GOG PA'O, ,CHOS DANG GANG ZAG KYANG RANG GI GDAGS
GZHI'I TSOGS PA LA BRTEN NAS BTAGS PA YIN LA, BRTEN NAS SKYES
PA DANG, BRTEN NAS BTAGS PA YIN NO, ,GANG LA BRTEN PA DE DANG
DE'I NGO BO NYID KYIS GRUB PA'I GCIG TU MED DE, GCIG TU YOD NA

BYA BYED THAMS CAD GCIG TU 'GYUR LA, DE GNYIS NGO BO NYID KYIS
GRUB PA'I GZHAN DU MED DE, DER YOD NA 'BREL PA KHEGS PAS DE LA
LTOS PA 'GAL BA'I PHYIR RO, ,'DI DANG SNGA MA'I RIGS PAS RANG
BZHIN CUNG ZAD KYANG MED PAR NGES PA DE SNGAR LTAR DRAN SHES
BSTEN NAS SGOM

MO, ,GNYIS PA NI, GANG ZAG GI BDAG MED PA'I SKABS SU BSHAD PA
BZHIN DU SGYU MA LTA BU'I SGOM TSUL BYA'O, ,YOD TZAM DU GRUB
KYANG BDEN PA KHEGS PA DON DAM BDEN PA LA SGYU MA LTA BUR BYAS
PA DANG, STONG BZHIN DU SNANG BA'I SNANG BA SGYU MA LTA BU
GNYIS LAS, 'DIR PHYI MA

@013A *, ,SGOM BYA YIN NO, ,RTOG PA LA DRAN PA SKYONG TSUL
LTAR, DA LTAR GYI GANG ZAG GI DBANG SHES LA DE LTAR BSGOM PA
NI, DBANG SHES YUL LA 'JUG PA NA DRAN SHES KYIS DE LTAR BZUNG
STE, DBANG SHES LA YUL DE LTAR SNANG BA DANG, YID

SHES KYIS RANG BZHIN CUNG ZAD KYANG MED PA'I NGES SHES DUS GCIG
TU DRANGS LA, SNANG BZHIN DU STONG PA DANG, STONG BZHIN DU SNANG
BA'I SGYU MA LTA BUR 'CHAR BA LA BSLAB PAR BYA'O, ,GZHAN YANG
BRTEN NAS BTAGS PA DANG, BRTEN NAS GRUB PA DANG, BRTEN NAS
SKYES

PA'I TSUL LA NGES SHES BRTAN PO 'DREN NO, ,ZAB MO LTA KHRID
KYI YI GE RIN PO CHE'I 'PHRENG BA ZHES BYA BA 'DI NI DAR MA
RIN CHEN GYIS SBYAR BA'O, DGE'O,