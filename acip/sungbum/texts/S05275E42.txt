` ,,RJE BTZUN MI GA-YO MGON PO LA BSTOD PA BYIN RLABS KYI CHU GTER
ZHES BYA BA, GANGG'A'I BYE

SNYED GRANGS MNYAM PHYOGS BCU'I RGYAL RNAMS KYIS, ,YAN LAG DRUG
CU'I DBYANGS KYIS RTAG TU MGON PO KHYOD, ,MCHOG TU BSTOD MOD 'ON
KYANG BDAG GIS GUS PA YIS, ,LHAG PA'I LHA KHYOD BSTOD DO RJES SU
BZUNG DU GSOL, ,SRID PA'I SKYON SPANGS MTSE SKYES 'DAB MA BRGYAD, ,

LOG LTA'I MUN SEL 'OD STONG LDAN PA CAN, ,DRI MED PAD NYI'I GDAN LA
RAB BRJID PA'I, ,BRKYANG BSKUMS ZHABS KYIS BZHUGS LA PHYAG 'TSAL LO,
,'KHOR 'DAS KUN GYI GSHIS LUGS STONG PA NYID, ,RANG BZHIN 'OD GSAL DRI
MED CHOS KYI SKU, ,MI 'GYUR 'GYUR BA

MED PA MTSON PA'I PHYIR, ,AIN DRA N'I LA'I MDOG CAN KHYOD PHYAG 'TSAL,
,KHAM SER RAL PA'I SKRA LO GYEN DU BRDZES, ,DMAR ZLUM SPYAN GSUm
GDANGS STABS TSUL GYIS BGRAD, ,'JIGS PA'I KHRO GNYER DPRAL BA'I DBUS SU
BSDUS, ,BDUD DPUNG BRLAG PAR MDZAD LA PHYAG

'TSAL LO, ,BGEGS DANG LOG 'DREN GDUG PA CAN RNAMS KYI, ,MGUL BRTZAD
NAS 'BREG PAR MDZAD PA'I PHYIR, ,GA-YAS PA'I PHYAG GIS 'BAR ZHING RAB
'BAR BA'I, ,RAL GRI 'PHYAR BAR MDZAD LA PHYAG 'TSAL LO, ,SRID NA DREGS
PAR RLOM PA'I DREGS PA CAN, ,

@37A *, ,TSANGS DANG DBANG PO KHYAB 'JUG LA SOGS KYANG, ,SDIGS MDZUB
PHYAG GIS RENGS PAR MDZAD PA'I PHYIR, ,GA-YON PAS SDIGS MDZUB MDZAD
LA PHYAG 'TSAL LA, ,BDUD BZHI'I 'JIGS PAS BSKYOD PAR MI NUS PHYIR, ,GA-YAS
BSKUM ZHABS KYI MTHIL

GYIS NYI GDAN LA, ,SHIN TU BRTAN PA'I TSUL GYIS BZHUGS GYUR PA, ,BDUD
'JOMS DPA' BO KHYOD LA PHYAG 'TSAL LO, ,MI 'GYUR BDE BA CHEN PO'I SKU
BRNYES KYANG, ,RANG NYID ZHI BDE'I 'DOD PA SPANGS GYUR NAS, ,RTAG TU
GZHAN GYIS DON DU GSHEGS MDZAD PHYIR, ,GA-YON ZHABS

BRKYANG PAR MDZAD LA PHYAG 'TSAL LO, ,NANG GI DUG GSUM RTZAD NAS
BCAD PA'I MTHUS, ,PHYI ROL DBYIG DUG SBYAR BA'I DUG LA SOGS, ,'GAL
RKYEN KUN GYIS BRDZI BAR MI NUS PHYIR, ,SBRUL GDUG DO SHAL MDZAD LA
PHYAG 'TSAL LO, ,MKHYEN BRTZE'I DPUNG GIS 'KHOR BA'I

GA-YUL NGO BZLOG ,BDAG 'DZIN DGRA CHEN MA RUNGS PHAM PAR BYAS,
,RGYAL DKA'I GA-YUL LAS LEGS PAR RGYAL BA'I PHYIR, ,DPA' BO'I STAG LPAGS
MAN BAS LA PHYAG 'TSAL LO, ,GANG GI KHYOD BSGOM SNYING PO BZLAS PA
DANG, ,RTZE GCIG YID KYIS KHYOD LA DAD BYED NA, ,DE

LA GANG 'DOD 'BRAS BU STZOL BA'I PHYIR, ,RIN CHEN DU MAS BRGYAN LA
PHYAG 'TSAL LO, ,DMAR NAG RAB TU 'KHYUG PA BSKAL PA'I ME, ,GDON BGEGS
THAL BAR SREG PA'I TSE ZER CAN, ,SHIN TU BZOD DKA' BLTA BAR MI NUS PA'I,
,ME DPUNG DBUS NA BZHUGS LA PHYAG 'TSAL LO, ,

NAD DANG GDON SOGS PHYI NANG 'TSE BA NI, ,RNAM PA DU MAS SHIN TU
NYAM THAG CHE, ,LHA MCHOG KHYOD LA GUS PAS SKYABS BCOL NA, ,BAR
CHAD ZHI MDZAD KHYOD LA PHYAG 'TSAL LO, ,GANG TSE GNAS LUGS DON LA
RMONGS PA YI, ,GTI MUG MUN PAS BLO MIG KHEBS PA'I TSE, ,YE SHES

@37B SNANG BA BSKYED PAR GSOL BTAB NA, ,SHES RAB MIG SBYIN KHYOD LA
PHYAG 'TSAL LO, ,GANG TSE TSE YI 'PHEL RKYEN ZAD PA'I MTHUS, ,MI 'DOD
'CHI LTAS DU MA SHAR BA'I TSE, ,LO MANG BYE BA GNAS PHYIR GSOL BTAB NA,
,TSE DPAG MED STER KHYOD LA PHYAG 'TSAL LO, ,DNGOS SAM RMI LAM DUS

SU TSABS CHEN GDON, ,SHIN TU DBRAL? DKAS BTAB PA'I LTAS BYUNG BYUNG
TSE, ,LHA MCHOG DRAN ZHING RIG SNGAGS BGRANGS GYUR NA, ,GDON GYI
'JIGS LAS SGROL MDZAD KHYOD PHYAG 'TSAL, ,MDOR NA MI 'DOD 'DOD SNA
TSOGS ZHI PA DANG, ,MTHUN RKYEN TSE DANG DPAL 'BYOR RGYAS LA SOGS
, ,GANG GANG

'DOD PA DE KUN GSOL BTAB NA, ,MA LUS STZOL BAR MDZAD LA PHYAG 'TSAL
LO, ,DE LTAR LHAG PA'I LHA MCHOG BCOM LDAN 'DAS, KHRO BO'I RGYAL PO
'PHAGS MCHOG MI GA-YO MGON, ,KHYOD LA DANG BA'I YID KYIS BSTOD PA'I
MTHUS, ,BDAG GI BSAM PA'I DON RNAMS 'GRUB PAR MDZOD, ,

JI SRID KHYOD KYI GO 'PHANG MA THOB PA, ,DE SRID BDAG NI TSE RABS
THAMS CAD DU, ,LHA MCHOG KHYOD BSGOMS RIG SNGAGS BZLAS PA LA, ,SKAD
CIG TZAM YANG GA-YEL BAR MGYUR CIG ,ZAG BCAS LUS 'DI RNAM SHES DANG
BRAL ZHING, ,TSE 'DI'I SNANG BA NUB PAR GYUR MA THAG ,BCOM

LDAN KHYOD KYI ZHABS KYI DUNG DU BDAG ,SKYES NAS KHYOD MNYES KHO
NA BGYID PAR SHOG ,GANG ZHIG BSTOD PA 'DI YIS LHAG PA'I LHA, ,KHRO
RGYAL MI GA-YO MGON LA BSTOD BYED PA, ,DE YI SNYING LA BCOM LDAN MI
GA-YO MGON, ,RTAG TU 'BRAL BA MED PAR GNAS GYUR CIG ,RIGS RUS PHUN

TSOGS DPAL GYIS RAB MTHO ZHING, ,RNAM THOS BU YI 'BYOR PA'ANG ZIL
GNON PA, ,LHAG BSAM BZANG PO CAN DES BSKUL BA'I NGOR, ,DKA' BZHI SMRA
BA BLO BZANG GRAGS PAS SBYAR,,