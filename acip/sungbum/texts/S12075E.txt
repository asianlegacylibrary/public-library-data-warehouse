@001A /TA 13\

*, ,ZHI BAR BYED PA'I SBYIN SREG BYA TSUL BDE LEGS KUN STZOL
ZHES BYA BA BZHUGS SO, ,

@001B #, ,NA MO GU RU, 'DIR BCOM LDAN 'DAS DBAL RDO RJE 'JIGS
BYED KYI SGO NAS, MI NAD DANG PHYUGS KYI GONG KHA SOGS MI
MTHUN PHYOGS KYI RIGS ZHI BAR BYED PA'I

SBYIN SREG DMIGS BSAL CAN BYA BA LA, RANG GI MDUN DU ZANGS
SDER RAM GZHOD PA'AM SPES PHOR LTA BU RDZAS SREG TU RUNG BA'I
SNOD KYI NANG DU BYE MA GTZANG MA BLUGS PA'I KHAR, SHUN PA MED
PA'I SHING

GIS ZLUM POR BSKOR NAS BRTZIG ,DE'I NANG DU BUD SHING SKAM BO
BRTZIG ,G-YAS PHYOGS SU STEGS KYI KHAR SNOD KYI NAD DU, NAD
SEL BA LA GRO DANG BRA BO, GDON SEL BA LA LO MA DANG 'BRU'I?

RIGS GANG 'BYOR, BGEGS SEL BA LA LUNGS KAR, GU GUL RNAMS BRAN
LA BSRES NAS RIL BU CHE CHUNG GANG 'TSAM NYER GCIG GAM BRGYA
RTZA SOGS BSHAM, ,CHU BZHI NYER SPYOD,

NANG MCHOD, GTOR MA, MAR KHU, ME GSO BA'I BUD SHING, RDZAS
'BUL BA'I GZAR BU'AM MCHOD KOD DANG, GZHAN YANG RDOR DRIL
BSANG CHU, ME SPOR BA'I DPAL 'BAR RAM,

@002A #, ,SPOS RING MAR DU BSNYUGS PA, SGRUB GROGS YONG CING
SPRO NA RDA SBUBS SOGS STA GON BYA, SKYABS SEMS TSAD MED BZHI
BSGOM, 'JIGS BYED DPA' GCIG GI SGRUB,

THABS RGYAS BSDUS CI RIGS SNGON DU BTANG, DNGOS GZHI LA,
HR'I:- sht'I:- NYER GCIG BZLAS TE BSAD CHU SGRUB, YAm LAS
RLUNG GI SOGS KYIS NANG MCHOD, A'A:- LAS BYUNG

BA'I SOGS KYIS CHU BZHI DANG BCAS PA'I PHYI MCHOD RNAMS SGRUB
THABS LTAR BYIN GYIS BRLAB, RDZAS RNAMS HR'I:- sht'I:- SA
BSANG SBYANGS, STONG PA'I DANG LAS BSREG RDZAS RNAMS RANG RANG

GI MING YIG DANG PO THIG LES BRGYAN PA ZHU BA LAS BYUNG BA'I
BDUD RTZI'I RANG BZHIN DU GYUR PAR MOS LA, AOm A'A:- H'Um LAN
GSUM GYIS BRLAB, YANG, AOm A'A:- H'Um

LAN GSUM GYIS DPAL 'BAR SBAR, HR'I:- sht'I:- LAN GSUM BRJOD
CING BUD SHING LA ME SPAR, BSANG CHU GTOR TE, HR'I:- sht'I:-
SA ME BSANG, SBA BHA LBAS SBYANGS, STONG PA'I

@002B NGANG LAS YE SHES KYI THAB KHA DOG DKAR ZHING DBYIBS
ZLUM PO'I NANG DU RAm LAS YE SHES KYI ME RAB TU 'BAR BA'I DBUS
SU, SNA TSOGS PADMA DANG ZLA BA DANG NYI MA'I GDAN GYI STENG
DU, H'Um LAS RDO RJE H'Um GIS MTSAN PA LAS

DPAL RDO RJE 'JIGS BYED CHEN PO SKU MDOG DKAR PO ZHAL DGU
PHYAG SO BZHI ZHABS BCU DRUG PA G-YAS BSKUMS SHING G-YON
BRKYANGS PA'I STABS KYIS BZHUGS PA, KHAMS GSUM PO ZA BAR NUS
PA HA HA ZHES

SGROG CING LJAGS 'DRIL BA, MCHE BA RNAM PAR GTZIGS PA KHRO
GNYER CAN, KHRO GNYER GYI 'GRAM DU, SMIN MA DAD SPYAN 'JIG
PA'I DUS LTAR 'BAR BA, SKRA KHAM SER GYEN DU BRDZES PA, 'JIG
RTEN DANG

'JIG RTEN LAS 'DAS PA'I LHA LA SDIGS MDZUB BYED PA, 'JIGS PA
RNAMS KYANG 'JIGS PAR MDZAD PA, PHEEm KA RA'I SGRA CHEN PO
'BRUG LTAR SGROG PA, MI'I KHRAG DANG ZHAG DANG RKANG DANG TSIL
BU ZA BA,

'JIGS SU RUNG BA'I THOD PA SKAM PO LDAS THOD BYAS SHING, MGO
BO RLON PA LNGA BCU'I THOD PA'I 'PHRENG BAS BRGYAN PA, SPRUL
NAG PO'I MCHOD PHYIR THOGS DANG MI RUS KYI 'KHOR LO DANG, RNA
CHA LA SOGS PA'I

RUS PA'I RGYAN RNAMS KYIS BRGYAN PA, GSUS PA CHE BA, GCER BU'I
GZUGS CAN, MTSAN MGYEN DU 'GRED BA, SMIN MA DANG RDZI MA DANG
SMA RA DAD BA SPU RNAMS DUS MTHA'I ME LTAR 'BAR ZHING, RTZA
ZHAL DKAR PO MA HE'I GDONG CAN,

@003A *, ,SHIN TU KHROS PA RVA RNON PO CAN, ,DE'I STENG MA RVA
GNYIS KYI DBUS KYI ZHAL DMAR PO, RAB TU 'JIGS PA, ZHAL NAS
KHRAG 'DZAG PA, DE'I STENG DU 'JAM DPAL GYI ZHAL

SER PO YI TZAM KHROS PA, GZHON NU'I RGYAN GYIS BRGYAN PA, SPYI
BOR RAL PA LNGA DANG LDAN PA, RVA'I RTZA BA'I G-YAS KYI ZHAL
DANG PO SNGON PO, DE'I G-YAS ZHAL DMAR PO, G-YON ZHAL SER PO,

RVA'I RTZA BA'I G-YON GYI ZHAL DANG PO DKAR PO, DE'I G-YAS
ZHAL DUD KA ,G-YON ZHAL NAG PO, ZHAL RNAMS SHIN TU KHROS PA,
ZHAL DGU PO THAMS CAD KYANG SPYAN GSUM GSUM DANG LDAN PA,
PHYAG

G-YAS G-YON GYI DANG PO GNYIS KYIS GLANG PO CHE'I PAGS PA RLON
PA MGO G-YAS DANG, SPU PHYIR BSTAN TE LAG PA DANG RKAD PA'I
PAGS PA G-YON PA NAS BRKYANGS TE 'DZIN PA, LHAG MA G-YAS KYI
DANG PO

NA GRI GUG ,GNYIS PA NA BHI BHI B'A LA, GSUM PA NA GTUN SHING,
BZHI PA NA CHU GRI, LNGA PA NA KA nA YA, DRUG PA NA DGRA STA,
BDUN PA NA MDUD, BRGYAD PA NA MDA', DGU PA NA LCAGS KYU, BCU

PA NA DBYUG TO, BCU GCIG PA NA KHA HB'Am GA ,BCU GNYIS PA NA
'KHOR LO, BCU GSUM PA NA RDO RJE RTZE LNGA PA, BCU BZHI PA NA
RDO RJE THO BA, BCVO LNGA PA NA RAL GRI, BCU DRUG PA NA CAD
TE'U BSNAMS SHING, ,

@003B LHAG MA G-YON GYI DANG PO NA KHRAG GIS BKANG BA'I THOD
PA, GNYIS PA NA TSANGS PA'I MGO BO, GSUM PA NA PHUB, BZHI PA
NA RKANG PA, LNGA PA NA ZHAGS PA, DRUG PA NA GZHU, BDUN PA NA
RGYU MA,

BRGYAD PA NA DRIL BU, DGU PA NA LAG PA, BCU PA NA DUR KHROD
KYI RAS, BCU GCIG PA NA SKYES BU GSAL SHING LA BTZUGS PA, BCU
GNYIS PA NA ME THAB, BCU GSUM PA NA THONG TSAL, BCU BZHI PA

NA SDIGS MDZUB, BCVO LNGA PA NA 'PHAN RTZE GSUM PA, BCU DRUG
PA NA RLUNG RAS BSNAMS PA, ZHABS G-YAS KYI DANG POS ME, GNYIS
PAS MA HE, GSUM PAS GLANG, BZHI PAS BONG BU, LNGA PAS RNGA
MOD,

DRUG PAS KHYI, BDUN PAS LUG ,BRGYAD PAS LBA DANG, G-YON GYI
DANG POS BYA RGOD, GNYIS PAS 'UG PA, GSUM PAS BYA ROG ,BZHI
PAS NE TZO, LNGA PAS KHRA, DRUG PAS BYA CHEN PO, BDUN PAS

KHYIM BYA, BRGYAD PAS BZHAD MNAN PA, TSANGS PA DANG DBANG PO
DANG KHYAB 'JUG DANG DRAG PO DANG, GZHON NU GDONG DRUG DANG
LOG 'DREN DANG ZLA BA DANG NYI MA RNAMS KHA SPUB TU BYAS TE,
ZHABS 'OG TU MNAN NAS

ME DPUNG RAB TU 'BAR BA'I KLONG DKYIL NA BZHUGS PA, DAM TSIG
SEMS DPA'I THUGS KAR ZLA GDAN LA YE SHES SEMS DPA' 'JAM DPAL
GZHON NUR GYUR PA SKU MDOG SER PO YID TZAM KHROS PA, PHYAG
G-YAS

@004A *, ,RAL GRI 'PHYAR ZHING, G-YON GYIS GLEGS BAM THUGS KAR
BSNAMS PA, ZHABS RDO RJE SKYIL KRUNG GYIS BZHUGS PA, MTSAN SO
GNYIS DANG DPE BYAD BRGYAD CUS BRGYAN PA, RAL PA'I ZUR PHUD

LNGA DANG LDAN ZHING, RGYAN THAMS CAD KYIS BRGYAN PA, DE'I
THUGS KAR A'A:- LAS BYUNG BA'I NYI MA'I DKYIL 'KHOR GYI DBUS
SU, TING NGE 'DZIN SEMS DPA' H'Um YIG MTHING GA 'OD ZER LNGA
'PHRO BA, DE'I MIG GNYIS

SU KshIm, RNA BAR DZIm, SNAR KHAm, LCER RAm, DPRAL BAR KAm
,LTE BAR SAm, SBYI BOR AOm, MGRIN PAR A'A:- THUGS KAR H'Um GIS
MTSAN PAR GYUR, THUGS KA'I H'Um LAS 'OD ZER 'PHROS, RANG BZHIN
GYI GNAS

NAS BSGOMS PA DANG 'DRA BA'I DPAL RDO RJE 'JIGS BYED MDUN GYI
NAM MKHAR SPYAN DRANGS, DZA:- H'Um BAm HO:- DAM TSIG PA DANG
GNYIS SU MED PAR GYUR, SLAR YANG THUGS KA'I H'Um LAS 'OD ZER
'PHROS, DBANG

GI LHA RNAMS SPYAN DRANGS, KHYED RNAMS KYIS MNGON PAR DBANG
BSKUR DU GSOL, ZHES GSOL BA BTAB PAS DBANG GI LHAS DBANG
BSKUR, MI BSKYOD PAS DBU BRGYAN CING SKU LAS 'OD ZER DKAR PO'I
TSIGS

'PHRO BAR GYUR, MCHOD PA NI SPRO NA TSIGS BCAD BCAS SAM, BSDU
NA, AOm YA M'AN TA KA PRO KshA NAm PRA T'ITZTSA H'Um SV'AH'A,
NAS, SHAPTA'I BAR KYIS PHUL,, NAD MCHOD NI, AOm YA M'AN TA KA
H'Um PHAt AOm A'A:- H'Um, BSTOD PA NI,

@004B GZUGS MCHOG MCHOG TU DRAG PO CHE, ,DPA' PO MCHOG GI
SPYOD YUL CAN, ,'DUL DKA' 'DUL BA'I DON MDZAD PA, ,RDO RJE
'JIGS BYED LA PHYAG 'TSAL, ,ZHES BAS BSTOD, LHA'I LJAGS RDO
RJE'I RNAM PA

CAN DKAR PO LA H'Um YIG GIS MTSAN PAR GYUR, HR'I:- sht'I:- LAN
BDUN GYIS MAR KHU TSAR BDUN BLUGS GZAR DAM GZAR BUS PHUL NAS,
SBYIN BDAG RNAMS KYI TSE BSOD DPAL 'BYOR SOGS, ,'PHEL ZHING
RGYAS LA BAR DU GCOD

PA YI, ,NAD RIMS 'THAB RTZOD RMI LTAS MTSAN NGAN DANG, ,DUS
MIN 'CHI DANG PHYUGS KYI GONG KHA SOGS, ,BSAM SBYOR NGAN PAS
'TSE ZHING GLAGS TSOL BA'I, ,GDON BGEGS 'BYUNG PO'I GNOD PA LA
SOGS PA, ,

MDOR NA 'GAL RKYEN BAR CHAD MI MTHUN PHYOGS, ,THAMS CAD MA LUS
SHANTIm KU RU YE SV'AH'A, CES SPEL TSIG BYA, DE NAS SREG RDZAS
KYI RIL BU 'BUL, DE YANG, AOm HR'I:- sht'I:- WI KRi T'A NA NA
H'Um PHAt, SBYIN PA'I BDAG PO'I

NAD GDON BGEGS DANG PHYUGS KYI GONG KHA SOGS PHYI NAD GI NYER
'TSE THAMS CAD SHANTIm KU RU YE SV'AH'A, ZHES BRJOD CING RIL
BU RE RE 'AM GSUM GSUM GZAR BU 'AM LAG PAS PHUL, RIL BU NYI
SHU'AM, NYI SHU RTZA LNGA RE SONG BA'I MTSAMS SU

MAR KHU GSUM MA MA LNGA'AM BDUN RE LTA BU GANG 'TSAM PHUL LA,
MTSAMS RNAMS SU SPEL TSIG RGYAS PA BYA, RDZAS RNAMS PHUL TSAR
PA'I RJES SU, LHA'I THUGS KA NAS SPROS PA'I SANGS RGYAS RNAMS
KYIS BUM PA DKAR PO BDUD RTZI DKAR

@005A *, ,POS GANG BA THOGS NAS, ,SGRUB BYA ZLA BDE DKYIL
'KHOR LA GNAS PA RNAMS LA KHRUS BYAS PAS NAD GDON BGEGS DANG
PHYUGS KYI GONG KHA SOGS 'GAL RKYEN NYER 'TSE THAMS CAD BYANG
ZHING

DAG PAR GYUR, DE NAS GTONG MA BRLABS NAS, ,LHA'I LJAGS H'Um
LAS SKYES PA'I RDO RJE RTZE GCIG PA DKAR PO 'OD KYI SBU GU CAN
DU GYUR PAS GTOR MA'I BCUD DRANGS TE GSOL BAR GYUR, AOm YA
M'AN TA KA AI DAm BA LIm TA

KHA KHA KH'A HI KH'A HI, BDUN NAM GSUM, AOm YA M'AN TA KA
AARGHAm SOGS PHYI NANG GI MCHOD PA, ,GZUGS MCHOG SOGS KYI
BSTONG BA, BCOM LDAN 'DAS DPAL RDO RJE 'JIGS BYED CHEN POS
PHYI DANG NANG GI 'GAL RKYEN NYER

'TSE THAMS CAD NYE BAR ZHI BAR BYIN GYIS BRLAB TU GSOL, AOm YA
M'AN TA KA SA MA YA, ZHES SOGS YIG BRGYA, ,GANG YANG BDAG BLO
SOGS SHO LO KA GCIG ,SBYIN BDAG RNAMS KYI CHOS DANG MTHUN PA'I
DON, ,

JI LHAR BSAMS PA YID BZHIN 'GRUB PA DANG, ,NANG GDON BGEGS
SOGS BAR DU GCOD PA'I TSOGS, ,NYE BAR ZHI BAR BYIN GYIS BRLAB
TU GSOL, ,BADZRA MU:- ,YE SHES PA RANG BZHIN GYI GNAS SU
GSHEGS,

DAM TSIG PA RANG NYID LA THIM PAR GYUR, DGE BA 'DI YIS MYUR DU
BDAG ,RDO RJE 'JIGS BYED 'GRUB GYUR NAS, ,'GRO BA GCIG KYANG
MA LUS PA, ,DE YIS LA 'GONG PAR SHOG ,MI 'GYUR LHUN PO'I

@005B SKU YI BKRA SHIS SHOG ,YAN LAG DRUG CU'I GSUNG GI BKRA
SHIS SHOG ,MTHA' BRAL DRI MED THUGS KYI BKRA SHIS SHOG, ,RGYAL
BA'I SKU GSUNG THUGS KYI BKRA SHIS SHOG ,CES BSNGO SMON SHIS
BRJOD

BYA ZHING, ,THAL BA SOGS GTZANG SAR GSHEGS, SGRUB THABS KYI
MJUG CHOG RNAMS BYA'O, ,'DIS KYANG 'GRO BA YONGS LA PHAN THOGS
PAR GYUR CIG, ,,MANGGA LAm,, ,,

` GONG GI SPEL TSIG ,SBYIN BDAG RNAMS KYI ZHES SOGS NI SBYIN
BDAG GI RI MGRO'I DBANG DU BYAS LA, 'DUS SDE'I SPYI SO LTA BU
LA, SPYI SO'I NOR PHYUGS LONGS SPYOD LA SOGS PA, ,'PHEL ZHING
RGYAS LA

BAR DU GCOD PA YI, ,PHYI NANG NYER 'TSE GONG KHA GONG 'DRE
SOGS, ,MA LUS MYUR DU SHANTIm KU RU YE SV'AH'A, ZHES BA DANG,
BSDUS PA NI, NOR PHYUGS SOGS LA GNOD PA'I PHYI NANG GI NYER
'TSE THAMS CAD

SHANTIm KU RU YE SV'AH'A, ZHES BSGYUR, ` 'PHRIN LAS MDZAD
SKABS, LHA'I THUGS KA NAS SPROS PA'I SANGS RGYAS RNAMS KYIS
BUM PA DKAR PO BDUD RTZI DKAR POS GANG BA THOGS NAS,

SPYI SO'I LAS BYED MI NOR SOGS LA KHRUS BYAS PAS NAD DANG
BGEGS DANG PHYUGS KYI GONG KHA SOGS 'GAL RKYEN NYER 'TSE THAMS
CAD BYAD ZHING DAG PAR GYUR, ` BLA MA'I ZHABS BRTAN DU BYED
NA,

@006A *, ,RJE BTZUN BLA MA'I SKU TSE 'PHRIN LAS SOGS, ,'PHEL
ZHING RGYAS LA BAR DU GCOD PA YI, ,PHYI NANG 'GAL RKYEN BAR
CHAD MI MTHUN PHYOGS, ,THAMS CAD MA LUS SHANTIm KU RU YE
SV'AH'A,

ZHES PA DANG, BSDUS BA, BLA MA'I SKU TSE BRTAN PA DANG 'PHRIN
LAS RGYAS PA SOGS LA SAR DU GCOD PA'I 'GAL RKYEN NYER 'TSE
THAMS CAD SHANTIm KU RU YE SV'AH'A, ZHES PA'AM, DE LAS KYANG
BSDU NA, NYER 'TSE

THAMS CAD SHANTIm KU RU YE SV'AH'A, ` 'PHRIN LAS KYI DMIGS PA
LA, DPAL LDAN BLA MA DAM PA ZLA BA'I DKYIL 'KHOR LA BZHUGS PA
LA KHRUS BYAS PAS 'GAL RKYEN NYER 'TSE THAMS CAD BYANG ZHING

DAG PAR GYUR, CES PA LTA BU SKABS BSTUN GYIS BSGYUR BAR
BYA'O,, ,,MANGGA LAm,, ,,

@006B [BLANK PAGE]