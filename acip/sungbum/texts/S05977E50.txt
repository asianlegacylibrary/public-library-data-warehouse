*, ,SVASTI, BCOM LDAN HE RU KA DANG
RJE BTZUN MA, ,DBYER MED BLA MA'I ZHABS LA GUS BTUD NAS, ,GO
'PHANG MCHOG DE SGRUB BYED ZAB MO'I LAM, ,BLO BZANG

GDAMS PA JI BZHIN BSHAD PAR BYA, 'DIR BSGRUB PA PO BCOM LDAN
'DAS DPAL 'KHOR LO SDOM PA'I RNAL 'BYOR LA BRTEN NAS, DAL BA'I
RTEN LA SNYING PO LEN PA'I THABS RGYAS PA MA LCOGS PA'I TSE MDOR
BSDUS TE BYA BA'I

TSUL NI, 'DI LTAR, SANGS RGYAS CHOS DANG DGE 'DUN LA, ,RTAG TU
BDAG NI SKYABS SU MCHI, ,THEG PA GSUM PO THAMS CAD DANG, ,RNAL
'BYOR GSANG SNGAGS MKHA' 'GRO MA, ,DPA' BO DPA' MO DBANG LHA MO,
,BYANG CHUB SEMS

DPA' BDAG NYID CHE, ,KHYAD PAR DU YANG SLOB DPON LA, ,RTAG TU
SKYABS SU MCHI BAR BGYI, ,SEMS CAN KUN GYI DON GYI PHYIR, ,BDAG
NI HE RU KAR GYUR NAS, ,SEMS CAN THAMS CAD HE RU KA'I, ,GO
'PHANG MCHOG LA DGOD PAR

@053A *, ,BGYI ,ZHES PA'I SKYABS 'GRO SEMS BSKYED LAN GSUM DANG,
SEMS CAN THAMS CAD SDUG BSNGAL THAMS CAD DANG BRAL BAR GYUR CIG
,SEMS CAN THAMS CAD BDE BA THAMS CAD DANG

LDAN PAR GYUR CIG ,SEMS CAN THAMS CAD THOB ZIN PA'I BDE BA BRTAN
PAR GYUR CIG ,SEMS CAN THAMS CAD YID DE BZHIN NYID LA RO GCIG TU
GNAS PAR GYUR CIG ,CES PA'I TSAD MED BZHI BSGOM PA SNGON

DU BTANG NAS, SHR'I HE RU KA, HE NI KUN GYI 'BYUNG GNAS SU GYUR
PA'I SEMS TE, RGYU'I BDAG NYID DU BRTAG PAR BYA BAS STONG PA'I
CHOS KYI BDAG MED PA DANG, RU NI GANG ZAG GI BDAG TU 'DZIN PA'I
RNAM RTOG GI DRA BAS

BKOD PA'I BDAG DANG BRAL BA'I GANG ZAG GI BDAG MED PA DANG, KA
NI DE KHO NA NYID KYI YUL YUL CAN GNYIS MI MTHUN PAR SO SOR
GNYIS SU MI GNAS PA DANG, SHR'I NI YUL STONG PA NYID JI 'DRA BA
DE BZHIN DU RJES SU ZHUGS

PA'I GNYIS SU MED PA'I YE SHES AE WAm GYI DON NO, ,STONG PA'I
NGANG LAS SKAD CIG GIS RANG NYID HE RU KA SNGON PO, ZHAL GCIG
PHYAG GNYIS KYIS RDO RJE DANG DRIL BU 'DZIN PA GA-YAS BRKYANGS
KYIS BZHUGS PA, YUM

RDO RJE PHAG MO DMAR MO ZHAL GCIG PHYAG GNYIS KYIS RDO RJE DANG
THOD PA 'DZIN PAS 'KHYUD PAR GYUR, SHR'I HE RU KONYAHAm GSUM,
AOm AA A'A, AI A'I, A'A A'U Ri R'i Li L'i AE AEE AO AOO AAm AA:
KA KHA

@053B GA GHA NGA, TZA TSA DZA DZHA NYA, tA thA dA DHA nA, TA THA
DA DHA NA, PA PHA BA BHA MA, YA RA LA WA, SHA shA SA HA KshA,
HUm H'Um PHAt, GSUM, RANG GI LTE BA'I PHYOGS SU SNGAGS PHRENG
'OD ZER LNGA DANG BCAS PA GA-YON BSKOR GYIS LAN GSUM DU BSKOR

NAS GNAS PA LAS, 'KHOR LO GSUM GYI LHA TSOGS 'PHROS PA SNA BUG
GA-YAS NAS THON TE PHYIR 'PHROS PAS, BGEGS THAMS CAD BSKRAD DE
SLAR BYON, RANG GI SNA BUG GA-YON PA NAS ZHUGS TE, LTE BA'I
SNGAGS PHRENG LA THIM

PAR GYUR, RANG GI MDUN GYI THAD DRANG GI NAM MKHA'I GNAS SU SNA
TSOGS PADMA 'DAB MA STONG LDAN GYI LTE BAR, SENG CHEN BRGYAD
BTEG RIN CHEN KHRI STENG SNA TSOGS PAD ZLA NYI MA'I DKYIL 'KHOR
GYI GDAN LA, NGO BO RANG GI

DRIN CAN RTZA BA'I BLA MA YIN PA LA, RNAM PA BCOM LDAN 'DAS DPAL
HE RU KA SKU MDOG MTHING GA ZHAL BZHI PA'I RTZA ZHAL NAG ,GA-YON
ZHAL LJANG, RGYAL ZHAL DMAR, GA-YAS ZHAL SER BA, ZHAL RE RE YANG
SPYAN GSUM

PA PHYAG BCU GNYIS PA, DPRAL BAR RDO RJE RTZE LNGA PA'I PHRENG
BA 'DZIN PA, ZHABS GA-YAS BRKYANGS PAS 'JIGS BYED NAG PO LAG PA
BZHI PA'I DANG PO GNYIS THAL MO SBYAR BA, LHAG MA GA-YAS dA MA
RU DANG, GA-YON RAL GRI 'DZIN PA'I

MGO BO MNAN PA, GA-YON BSKUMS PAS DUS MTSAN MA DMAR MO LAG PA
BZHI PA'I DANG PO GNYIS THAL MO SBYAR BA, LHAG MA GNYIS THOD PA
DANG KHA t'Am GA 'DZIN PA'I NU MA MNAN PA, GDAN GNYIS KA'ANG
GDONG GCIG PA, MIG

@054A *, ,GSUM PA, PHYAG RGYA LNGAS BRGYAN PA, PHYAG DANG PO
GNYIS KYIS RDO RJE PHAG MO LA 'KHYUD PA'I GA-YAS PAS RDO RJE
RTZE LNGA PA DANG, GA-YON PAS DRIL BU BSNAMS PA, DE'I 'OG MA
GNYIS KYIS GLANG PO CHE'I

PAGS PA DKAR PO KHRAG DANG BCAS PA'I NA BZA' PHYAG GA-YAS PAS
LAG PA GA-YON PA DANG, GA-YON PAS RKANG PA GA-YON PA'I PAGS PA
RANG GI RGYAB TU SDIGS MDZUB DANG BCAS PAS BRGYANGS TE 'DZIN
PA'I SDIGS MDZUB

KYI RTZE GNYIS SMIN MA'I THAD SOR GNAS PA, GA-YAS GSUM PA NA d'A
MA RU, BZHI PA NA DGRA STA, LNGA PA NA GRI GUG ,DRUG PA NA MDUNG
RTZE GSUM PA BSGRENG BA, GA-YON PA'I PHYAG GSUM PA NA RDO RJES
MTSAN PA'I KHA tV'Am GA ,BZHI PA

NA KHRAG GIS GANG BA'I THOD PA, LNGA PA NA RDO RJE'I ZHAGS PA,
DRUG PA NA TSANGS PA'I MGO BO GDONG BZHI PA BSNAMS SHING, SNA
TSOGS RDO RJES MTSAN PA'I RAL PA'I THOR COG CAN, DBU RE RE LA
RDO RJE NAG PO'I PHRENG BA STOD SMAD DU

GNAS PA GNYIS LA BRGYUS PA'I THOD PA BSKAM PO LNGA LNGA'I PHRENG
BAS BRGYAN PA, DBU'I GA-YON DU CUNG ZAD YO BA'I ZLA BA PHYED PA
'CHANG BA, ZHAL RNAM PAR 'GYUR BA, MCHE BA BZHI BZHI GTZIGS
SHING 'JIGS SU RUNG BA, SGEG

PA DPA' BA MI SDUG PA STE SKU'I NYAMS GSUM DANG, RGOD DANG DRAG
SHUL 'JIGS SU RUNG BA STE GSUNG GI NYAMS GSUM DANG, SNYING RJE
DANG RNGAMS PA DANG ZHI BA STE, THUGS KYI NYAMS GSUM STE NYAMS
DGU DANG LDAN PA,

@054B STAG GI PAGS PA'I SHAM THABS CAN, MI'I RGYU MA LA BRGYUS
PA'I MGO BO RLON PA LNGA BCU'I PHRENG BA 'PHYANG BA, PHYAG RGYA
DRUG GIS RGYAS BTAB PA, MI RUS KYI THAL BAS LUS THAMS CAD LA
BYUGS PA, BCOM LDAN 'DAS LA

MNGON DU PHYOGS PAR BCOM LDAN 'DAS MA RDO RJE PHAG MO SKU MDOG
DMAR MO, ZHAL GCIG PA, PHYAG GNYIS PA, SPYAN GSUM PA, GCER MO
SKYA GROL BA, THOD PA'I DUM BUS BRGYAN PA'I 'OG PAG CAN, PHYAG
GA-YON PAS YAB KYI MGUL

NAS 'KHYUD PA'I THOD PA NA, BDUD BZHI LA SOGS PA'I KHRAG GIS
BKANG BA BSNAMS NAS YAB KYI ZHAL DU STOB PA, GA-YAS PAS PHYOGS
BCU'I GDUG PA CAN KUN LA RDO RJE DANG BCAS PA'I SDIGS MDZUB KYIS
SDIGS PAR MDZAD

PA; 'GRO BA STONG PA NYID DU MNYAM PAR RTOGS PAS BSKAL PA 'JIG
PA'I DUS KYI ME LTA BU, SHIN TU DAG PA'I YE SHES KYI SNANG BA
DANG LDAN PAS NYI MA'I 'OD CAN GYI GZI BRJID CHE BA, KHRAG LA
DGYES SHING KHRAG 'DZAG

PA; BYIN PA GNYIS KYIS YAB KYIS BRLA'I STENG DU LEGS PAR 'KHRIL
BA, LHAG MTHONG GI RANG GYI BDE BA CHEN POR GNAS KYANG, 'GRO
BA'I DON BYED PAS THUGS RJE'I BDAG NYID CAN, PHYAG RGYA LNGAS
BRGYAN PA, MI

MGO BSKAM PO LNGA'I THOD DANG, BSKAM PO LNGA BCU'I DO SHAL CAN
DU GYUR, PHYOGS BZHI'I 'DAB MA LA SHAR DU MKHA' 'GRO MA NAG MO,
BYANG DU L'A MA LJANG GU ,NUB TU KHAndA RO HE DMAR MO, LHOR
GZUGS CAN MA SER

@055A *, ,MO; MTSAMS BZHIR ZLA GDAN LA BDUD RTZI LNGAS GANG BA'I
THOD PA BZHI, DE'I MTHA' SKOR GYI 'DAB MA RNAMS LA RIM PA BZHIN
THUGS GSUNG SKU DANG DAM TSIG 'KHOR LO'I

LHA RNAMS BZHUGS PA, DE'I MTHA' SKOR DU YI DAM SANGS RGYAS BYANG
SEMS BSTAN BSRUNG DAM CAN RGYA MTSO'I TSOGS RNAMS KYIS BSKOR NAS
BZHUGS PA, STENG DU RGYAL BA RDO RJE 'CHANG LA DNGOS BRGYUD KYI

BLA MAS BSKOR NAS BZHUGS PA'I LHA THAMS CAD KYI SPYI BOR ZLA BA
LA AOm DKAR PO, MGRIN PAR PADMA LA A'A: DMAR PO, THUGS KAR NYI
MA LA H'Um SNGON PO, RANG NYID HE RU KAR GNAS PA'I THUGS KAR PAm
SER PO

LAS SNA TSOGS PADMAR AAm LAS BYUNG BA'I ZLA BA'I DKYIL 'KHOR LA
GNAS PA'I H'Um RDO RJE 'DZIN PA'I RANG BZHIN DBUS SNGO LA MTHA'
SKYA BA, YE SHES LNGA'I RANG BZHIN CAN GYI 'OD ZER GYIS RANG GI
SPYI BO NAS

RKANG PA'I BAR GANG STE, THOG MA MED PA NAS KYI SGO GSUM GYI DRI
MA RNAMS SPANGS PAS, LUS SHEL GONG BZHIN DU DAG PAR GYUR TE, BA
SPU'I SGO NAS PHYIR 'PHROS PA'I 'OD ZER GYIS, 'OG MIN NAS BLA MA

RDO RJE 'CHANG GI RNAM PA CAN DANG, 'KHOR LO SDOM PA'I DKYIL
'KHOR GYI LHA TSOGS DANG, GZHAN YANG SANGS RGYAS DANG BYANG CHUB
SEMS DPA' DANG, LHA DANG LHA MO DANG KHRO BOS NAM MKHA'I KHAMS

@055B TIL GYI GANG BU LTAR GANG BA MDUN GYI NAM MKHAR SPYAN
DRANGS, 'OD ZER RANG GI SNYING GAR THIM, GANG GI DRIN GYIS BDE
CHEN GNAS, ,SKAD CIG GIS NI THOB 'GYUR BA, ,BLA MA RIN CHEN LTA
BU YI, ,RDO RJE CAN

ZHABS PAD LA 'DUD, ,HE RU KA DPAL DPA' BO CHE, ,RNAM DAG RDO
RJE'I DBANG PHYUG DANG, ,RJES CHAGS CHAGS PA CHE RNAMS KYIS,
,RDO RJE PHAG MO DE LA 'DUD, ,GNAS DANG NYE BA'I GNAS DANG
ZHING, ,'DU DANG

DUR KHROD GNAS PA YI, ,DPA' BO DPA' MO'I DBANG PHYUG MA, ,KUN LA
BDAG NI GUS PHYAG 'TSAL, ,RANG GI SNYING GA'I H'Um LAS BYUNG
BA'I MCHOD PA'I LHA MO RNAMS KYIS MCHOD PAR GYUR, AOm SHR'I HE
RU KA AARGHAm

PRA T'I TZTSA SV'AH'A, ZHES PA NAS SHAPTA PRA T'I TZTSA SV'AH'A,
AOm BADZRA P'A nI HUm H'Um PHAt, ZHES PA NAS, AOm DHARMA DH'A TU
BADZRE HUm H'Um PHAt, AOm HR'I: HA HA HUm H'Um PHAt, AOm A'A:
H'Um, ZHES NANG MCHOD PHUL, RANG GI SNYING GA'I H'Um LAS

BYUNG BA'I SNYING PO'I RNAL 'BYOR MA DAG DANG SGO MTSAMS PA
BRGYAD KYIS THOD PA NA GNAS PA'I BDUD RTZI LNGAS MCHOD, AOm
SARBA BADZRA K'A MA NI SARBA BHA KshAm SHO DHA YA GU HYA BADZRA
nI SV'AH'A, AOm A'A: H'Um GNAS BZHI DANG

GSANG GNAS BYIN GYIS BRLABS PA'I YAB YUM SNYOMS PAR ZHUGS PA'I
BYANG SEMS ZHU BA, SPYI BO NAS MGRIN PAR SLEBS PA NA DGA' BA,
MGRIN PA NAS SNYING GAR SLEBS PA NA MCHOG DGA', SNYING
@056A *, ,GA NAS LTE BAR SLEBS PA NA KHYAD PAR GYI DGA' BA, LTE
BA NAS NOR BU'I RTZER SLEBS PA NA LHAN CIG SKYES PA'I DGA' BA
NYAMS SU MYONG BAS, DKYIL 'KHOR BA'I LHA THAMS CAD KYIS KYANG
LHAN CIG

SKYES PA'I DGA' BA NYAMS SU MYONG, BDE BA CHEN PO DANG DE KHO NA
NYID DBYER MI PHYED PA'I TING NGE 'DZIN LA SNYOMS PAR ZHUGS PAS
DE KHO NA NYID KYI MCHOD PAS MNYES PAR GYUR, CES BRJOD, AOm BCOM
LDAN DPA'

BO'I DBANG PHYUG LA PHYAG 'TSAL HUm H'Um PHAt, AOm BSKAL PA CHEN
PO'I ME DANG MNYAM PA'I 'OD HUm H'Um PHAt, AOm RAL PA'I COD PAN
MI BZAD PA DANG LDAN HUm H'Um PHAt, AOm MCHE BA RNAM PAR GTZIGS
PA 'JIGS PA'I ZHAL HUm

H'Um PHAt, AOm STONG PHRAG PHYAG NI 'BAR BA'I 'OD ZER CAN HUm
H'Um PHAt, AOm DGRA STA ZHAGS GDENGS MDUNG DANG KHA tV'Am 'DZIN
HUm H'Um PHAt, AOm STAG GI PAGS PA'I NA BZA' 'DZIN PA CAN HUm
H'Um PHAt, AOm SKU CHEN DUD KA BGEGS

MTHAR MDZAD LA 'DUD HUm H'Um PHAt, BGROD DKA' SRID PA'I RGYA
MTSO LAS, ,BDAG GIS 'GRO RNAMS BSGRAL BA'I PHYIR, ,RANG GI BDAG
NYID SKAD CIG MA, ,SANGS RGYAS RNAMS LA DBUL BAR BGYI, ZHES PAS
BDAG

'BUL, DKON MCHOG GSUM LA BDAG SKYABS MCHI, ,SDIG PA THAMS CAD SO
SOR BSHAGS, ,'GRO BA'I DGE LA RJES YI RANG, ,SANGS RGYAS BYANG
CHUB YID KYIS BZUNG, ,LAN GSUM GYIS BYANG SDOM DANG,

@056B SNGAGS SDOM YANG BZUNG NGO, ,CHOS GDAN BDAG NYID BSAM MI
KHYAB, ,BDAG LA DBANG NI BSKUR BAR MDZOD, CES PAS DBANG GI DON
DU GSOL BA BTAB, SGO MTSAMS MA BRGYAD KYIS BGEGS BSKRAD, DPA' BO

RNAMS KYIS SHIS PA BRJOD, DPA' MO RNAMS KYIS RDO RJE'I GLU LEN,
GTZO BOS DBANG BSKUR BA'I DGONGS PA MDZAD, YUM BZHI PHAG MO DANG
LNGAS PHYAG GA-YON PA'I THOD PA CUNG ZAD YO BAR BYAS TE, JI LTAR

BLTAMS PA TZAM GYIS NI, ,DE BZHIN GSHEGS KUN KHRUS GSOL LTAR,
,LHA YI CHU NI DAG PA YIS, ,DE BZHIN BDAG GIS KHRUS BGYI'O, ,AOm
SARBA TA TH'A GA TA AA BHI shI KA TA SA MA YA SHRI YE H'Um, ZHES
GSUNG ZHING

BDUD RTZI'I CHU RGYUN GYIS SPYI BO NAS DBANG BSKUR BAS, RANG
DANG LHA THAMS CAD BDE BA CHEN PO'I BDAG NYID DU GYUR, SPYI BO
NAS SKU LA ZHUGS PA'I CHU'I LHAG MA SPYI GTZUG TU GNAS PA YONGS
SU GYUR PA LAS

MI BSKYOD PAS DBU BRGYAN, DES BUM PA'I DBANG THOB, DE NAS SNYING
PO'I RNAL 'BYOR MA BZHI PHAG MO LA THIM, DE DANG HE RU KA SNYOMS
PAS ZHUGS PA'I BYANG SEMS LCE LA BZHAG PA MYANGS PA LAS GSANG

BA'I DBANG THOB, ,DE NAS HE RU KAS PHAG MO PHYAG RGYAR GNANG BA
LA SNYOMS PAR ZHUGS PAS, RLUNG THIM PA LAS LHAN SKYES KYI BDE BA
MYONG BAS SHES RAB YE SHES KYI DBANG THOB, DE NAS HE RU KAS RIGS
KYI

@057A *, ,BU KHYOD KYIS PHYAG RGYA DANG SBYAR BA LA BRTEN NAS
THOB PA'I SNANG BA THOB PA'I YE SHES DE, 'OD GSAL BAR SGOMS SHIG
,'OD GSAL DE NI SNANG MCHED THOB GSUM GYI RNAM SHES RNAM

PAR DAG PA SHER PHYIN GYI NGO BO YIN LA, DON DAM PA'I BDEN PA DE
NI MTHONG BA GZHAN GYI YUL LAS 'DAS PA STE SHES RAB DANG YE SHES
KYI MIG GIS LTOS SHIG ,DE LTAR GZHAN GANG GIS KYANG RANG BZHIN
DU

MA MTHONG BA DE 'OD GSAL MTHONG BA YIN NO, ,DE'I DON RGYU 'BRAS
GANG YANG MED MOD KYI, 'ON KYANG KUN RDZOB TU RLUNG SEMS TZAM
LAS GRUB PA'I LHA SO BDUN GZUGS BRNYAN LTAR GSAL LA RDZOGS PA,
'JA'

TSON LTAR KHA DOG MA 'DRES PAR SO SOR SNANG BA, CHU ZLA LTAR
SGRO SKUR DANG BRAL BAR LTOS SHIG ,DE 'DRA BA'I KUN RDZOB DANG
DON DAM 'OD GSAL GNYIS DBYER MI PHYED PAR ZUNG DU 'JUG PA NI,
BYANG CHUB KYI SEMS

CHEN PO STE DBANG BZHI PA'O, ,ZHES PAS DBANG BZHI BLANGS, DE NAS
MTHA' SKOR GYI ZHI KHRO RAB 'BYAMS THAMS CAD BCOM LDAN 'DAS YAB
YUM LA THIM, BCOM LDAN 'DAS YAB YUM RANG GI SPYI BO'I GTZUG

TU BADZRA SA MA YA DZA: ZHES BRJOD CING BSGOMS NAS SKYABS GSUM
KUN 'DUS KYI NGO BO BLA MA 'KHOR LO BDE MCHOG LA PHYAG 'TSAL
ZHING GSOL BA 'DEBS SO, ,ZHES DMIGS PA DANG BCAS NAS BRGYA STONG
KHRI

@057B 'BUM SOGS GSOL BA 'DEBS SO, ,MTHAR BCOM LDAN 'DAS YAB YUM
RANG GI SPYI BO NAS DBU MA'I LAM BRGYUD DE, SNYING GA CHOS KYI
'KHOR LO RTZA 'DAB BRGYAD PA'I DBUS SU, MI SHIGS PA'I THIG LE
DKAR

DMAR DANG NGO BO DBYER MED DU GYUR PAR BSAM LA MNYAM PAR 'JOG
,SKYE BAR GYUR NA SGRUB THABS BZHIN BZLAS PA'I RNAL 'BYOR BYA'O,
,MJUG TU, SRID PA GSUM 'BAR SKU NI RJES CHAGS DUL BAR LDAN,

'OD ZER SNGON PO STONG LDAN NYI MA BRGYA STONG LDAN, ,RNAM MANG
SKU DANG CHA LUGS RJES CHAGS SEMS DPAR LDAN, ,HE RU KA DPAL DE
DANG LHAN CIG GAR BYED SHOG ,CES BRJOD DE, DE LAS BYUNG BA'I DGE
BA RNAMS RANG

GZHAN GYI SMON GNAS RNAMS SU 'DUN PA DRAG POS BSNGO'O, ,THUN
MTSAMS SU GTOR MA YANG SGRUB THABS BZHIN DU BYA'O, ,'DI'I SHES
BYED DANG KHUNGS RNAMS SGRUB THABS BDE CHEN GSAL BA NYID LAS
SHES

DGOS SHING, LONG SKABS BYUNG NA SGRUB THABS RGYAS PA NYID BSGOM
PA LEGS SO, ,'DI YI DGE BAS BDAG GZHAN MA LUS PA, ,TSE YI MTHAR
NI DPA' BO RNAL 'BYOR MAS, ,ME TOG RGYAL MTSAN GLU DANG

ROL MO'I SGRAS, ,DGA' LDAN MKHA' SPYOD GNAS SU 'DREN PAR SHOG
,TSE RABS KUN TU BCOM LDAN YAB YUM GYIS, ,MA LTAR BRTZE BAS RTAG
TU RJES BZUNG STE, ,RIM GNYIS LAM GYI RTOGS PA MTHAR SON

@058A *, ,NAS, ,BDE CHEN GNAS LA 'DOD DGUR SPYOD PAR SHOG ,GANG
TSE LUS DANG SROG LA MI BLTA BAR, ,ZAB LAM RIM GNYIS RTZE GCIG
BSGRUB PA'I TSE, ,MTHU LDAN TSOGS KYIS RTAG TU

GROGS BYED CING, ,LHAG BSAM 'BRAS BU'I KHUR GYIS MDZES PAR SHOG
,CES DPAL 'KHOR LO SDOM PA'I RNAL 'BYOR PA BLO BZANG CHOS KYI
RGYAL MTSAN GYIS BKRA SHIS LHUN PO'I GLING DU SBYAR BA'O,, ,,
