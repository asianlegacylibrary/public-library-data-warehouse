` ,,RJE BTZUN 'JAM PA'I DBYANGS LA GUS PAS PHYAG 'TSAL LO, ,

RAB 'BYAMS GZHUNG LA DRI MED SHES RAB RGYAS, ,TSOGS GNYIS DPAL GYIS
BSTAN 'DZIN KHROD NA MTHO, ,BZANG PO'I MDZAD PAS THUB STAN RGYAS
MDZAD PA, ,BSHES GNYEN DE YIS BDAG LA 'DI SKAD DU, ,KHYAD KYIS JI LTAR
NYAMS SU BLANGS PA'I TSUL, ,

NYUNG 'DUS YI GER BRIS LA BSKUR GSUNG BA, ,BDAG 'DRA'I RTOGS PA BRJOD
PAS MKHAS PA KHYOD, ,RANGS PAR DKA' MOD 'ON KYANG KHYOD KYI GSUNG,
,BCAG PAR MA NUS RANG GIS GO BA'I TSUL, ,SGRUB BYED RGYAS PA DOR NAS
MDOR BSDUS TE, ,GSOL BA 'DI

@174A *, ,LA RMAD BYUNG MKHYEN PA CAN, ,NYID KYIS ZHIB PA'I THUGS KYIS
BRTAG PAR MDZOD, ,DE LA LAM GYI RNAM PAR BZHAG PA 'DI SHIN TU GAL
CHE BA DANG, DA LTA LOG PAR RTOG PA YANG MTHA' YAS PA SNANG BAS,
LUNG RIGS KYIS

ZHIB TU DPYAD DE RGYAS PAR GTAN LA DBANG DGOS PAR SNANG NA YANG,
NYUNG 'DUS SHIG BSKUR GSUNG BA 'DUG PAS, RANG GIS JI LTAR KHONG DU
CHUD PA'I TSUL 'GA' ZHIG BRJOD PAR BYA'O, ,'DI NA DA LTA CHOS KYI RJE
SNGAGS DANG PHA ROL TU PHYIN PA'I THEG

PA GNYIS LA 'DOD YON LAM DU BYED MI BYED LA SOGS PA'I GNAD BKAG MI
'DRA BA 'GA' ZHIG GSUNGS PA LA CHOS CHER 'KHRUL NAS, LAM DE GNYIS TSA
GRANG BZHIN DU MI MTHUN PAR BZUNG NAS, BYANG CHUB KYI MCHOG TU
SEMS BSKYED DO, ,

RGYAL SRAS KYI SDOM PA BZUNG NAS SPYOD PA PHA ROL TU PHYIN PA DRUG
LA SLOB PA'I TSUL THEG PA CHEN PO SPYI'I GZHUNG SHING, SNGAGS DANG
PHA ROL TU PHYIN PA GNYIS KA NAS LAN DU MAR MTHUN PAR GSUNGS PA
GSUNG RAB KYI DGONGS PA 'GREL PA LA

CHOS KYI SPYAN DU GYUR PA'I MA PHAM PA DANG KLU SGRUB DANG THOGS
MED KYIS RGYAL SRAS RNAMS KYI BGROD PA GCIG PA'I LAM DU LEGS PAR
BKRAL BA LA SEMS BSKYED PA TZAM MA GTOGS PAR, LAM GZHAN RNAMS LA
RTZIS CI YANG MED PAR BYAS NAS

DOR TE, LAM GYI CHA SHAS PHRA MO 'GA' ZHIG LA GDAMS PA'I MCHOG TU
BYED PAR SNANG MOD, KHO BO NI SNGAR SMOS PA'I LAM GYI TSUL DE
SNGAGS DANG PHA ROL TU PHYIN PA'I THEG PA CHEN PO GNYIS GANG DU
'JUG KYANG LAM GYI GZHUNG SHING DU 'DOD PAS DE

@174B LA MED DU MA RUNG BA'I NYAMS LEN DU BYED DO, ,GZHAN YANG
BYANG CHUB KYI SEMS YANG GDAMS NGAG GI SNGON 'GRO TZAM DU BYAS TE,
GDAMS PA'I MTHIL DU BYAS NAS MI SBYONG BAR SNANG MOD, 'DI YANG GTAN
MA YIN TE STONG NYID RTOGS PA'I SHES RAB NI

MA DANG 'DRA BAR SRAS BZHI KA'I THUN MONG GI SKRUN BYED YIN PAS YUM
ZHES GSUNGS PA BYANG CHUB KYI SEMS NI SANGS RGYAS KYI RGYU THUN
MONG MA YIN PA YIN PAS PHA YI SA BON DANG 'DRA BAR LAN CIG MA YIN
PAR GSUNGS PAS NA, THEG PA DMAN PAR LTUNG BA 'GOG BYED

GANG RGYUD LA SKYES PA NA GANG ZAG DE LA RGYAL BA'I SRAS ZHES THA
SNYAD 'THOB PA'I GZHI NI, RIN PO CHE'I SEMS 'DI NYID YIN PAS 'DI MA SKYES
PA SKYE BA DANG, SKYES PA GNAS PA DANG, GNAS PA 'PHEL BA LA SKYES BU'I
RTZAL CI YOD KYIS 'BAD NAS, NYAMS LEN GYI

MTHIL DU GZUNG DGOS TE, 'DI TSIG TZAM DU SONG NA THEG PA CHEN PO
YANG TSIG TZAM TU 'GRO LA 'DI BCOS MA MA YIN PA CIG YOD NA THEG PA
CHEN PO YANG BCOS MA MA YIN PAR 'GYUR RO, ,DE LTA BU'I SEMS DE SKYE
BA LA YANG GZHAN GYI SDUG BSNGAL

MI BZOD PA'I SNYING RJE SKYE DGOS LA, DE YANG SPYOD PA LA 'JUG PA LAS,
SEMS CAN DE DAG NYID LA SNGON, ,RANG GI DON DU 'DI 'DRA'I SEMS, ,RMI
LAM DU YANG MA RMIS NA, ,GZHAN GYI DON DU GA LA SKYE, ,ZHES GSUNGS
PA LTAR RANG 'KHOR BAR 'KHAMS

PA'I TSUL BSAMS PA NA BA SPU GA-YO 'GUL MED PA CIG LA, GZHAN 'KHOR BAR
'KHYAMS PA MI BZOD PA'ANG 'ONG SA MED PAS THOG MAR RANG SRED MTSOR
LHUNG BA LA YANG DANG YANG DU BSAMS NAS 'JIGS SHING SKRAG LA SKYO
ZHING YID 'BYUNG BA SKYES

@175A *, ,BU 'BRING DANG THUN MONG PA'I BSAM PA SKYED DGOS, DE NAS
RANG GI NYAMS LA DPAGS NAS MAR GYUR PA'I 'GRO BA KUN KYANG RANG
'DRA BAR SRID MTSOR LHUNG BA LA BYAMS PA DANG SNYING RJE CHEN PO'I
DBANG GIS SRID PA'I SKYON MTHA'

YAS PA MTHONG NAS, THEG DMAN LAS 'BUM 'GYUR GYIS SKYO BA YOD KYANG
RANG DON DU ZHI BA TZAM LA THOB 'DOD MED PA DE BYANG CHUB SEMS
DPA'I KHYAD CHOS YIN GYI, SRID PA'I SKYON MTHONG BA'I SKYO BA CUNG
ZAD KYANG MED PAR KHO BO CAG SEMS CAN

GYI DON DU 'KHOR BAR SDOD DO BYAS KYANG TSIG TZAM DU ZAD DO, ,DE
LTAR RANG NYID SRID PA LA SKYO BA SKYED PA LA YANG NGAN 'GROR LTUNG
BA'I TSUL BSAMS PA NA SKYO BA MI SKYE BA CIG LA MTHO RIS SU 'KHOR BA'I
TSUL BSAMS PAS SKYO BA SKYES MED PAS

SNGON LA RANG NGAN 'GROR LHUNG NA JI 'DRA BAR 'GYUR SNYAM DU NGAN
'GRO'I NYES DMIGS SGOM DGOS LA, DE LA YANG MYUR DU 'CHI BA DANG SHI
BA'I RJES SU LAS GNYIS LUS LA GRIB MA BZHIN DU 'BRANGS NAS 'BRAS BU BDE
SDUG SKYED PA'I

LAS 'BRAS LA NGES PA BRTAN PO SKYED DGOS PAS SKYES BU CHUNG NGU
DANG THUN MONG PA'I BSAM PA SBYANG 'TSAL LO, ,DE LTAR RIM PA DES
BYANG CHUB KYI SEMS RNAL MA SKYES KYANG RGYAL SRAS KYI SPYOD PA LA
MA BSLABS NA SANGS MI RGYA BAR

RIG NAS RGYAL SRAS KYI SPYOD PA LA SLOB PAR KHAS LEN PA BYANG CHUB
SEMS KYI SDOM PA BZUNG BA DANG, KHAS BLANGS PA'I DON LA KHAS BLANGS
PA LTAR SGRUB PA MED NA KHAS LEN LA DPA' BA TZAM NI NYES DMIGS KYI

@175B PHYOGS SU 'GYUR BAR MTHONG NAS BYANG SEMS KYI BSLAB BYA PHYIN
DRUG GAM TSUL KHRIMS GSUM LA SLOB DGOS PA DE GSUM LA SLOB PA LA
YANG SDOM PA'I TSUL KHRIMS NI BYANG SAR SO THAR RIS BDUN LA GSUNGS
SHING, THOG MAR SDOM

PA'I TSUL KHRIMS KYIS MA BSGOMS NA TSUL KHRIMS GZHAN GNYIS DAG PAR
MI 'GYUR BAR BYANG SA'I RNAM PAR GTAN LA DBAB PA BSDU BA LAS GSUNGS
PAS GANG KHAS BLANGS PA'I SO SOR THAR PA LA 'BAD PA NI BYANG CHUB
SEMS DPA'I BSLAB

PA LA SLOB PA'I TSE NA YANG THOG MA'I GAL CHE SHOS SO, ,DE LTA BU'I LAM
DE GZHIR BZHAG NAS TSOGS GNYIS BDE BLAG TU RDZOGS PAR 'DOD PAS RDO
RJE THEG PA SPYI DANG KHYAD PAR RNAL 'BYOR BLA NA MED PA'I LAM DU
'JUG DGOS PAS, DBANG GI RGYUD

SMIN PAR BYED PA'I SKABS SU SANGS RGYAS DANG BYANG SEMS MTHA' YAS PA
BLA MA DANG BCAS PA DBANG DU BYAS NAS KHAS BLANGS SHING DNGOS
GRUB RNAM PA GNYIS 'GRUB PA'I GZHI DAM TSIG DANG SDOM PA BSRUNG BA
LA NAN TAN CHEN PO DGOS TE 'DI

MED NA 'GRAM RTZA ZAD PA'I KHANG RUL DANG 'DRA BAS SNGAGS KYI LAM
LA 'BAD BLO BYAS KYANG, RE ZHIG DAM TSIG NYAMS PA LA DNGOS GRUB
THOB PA LTA ZHOG GO ,MI'I SKYE BA'ANG RNYED PAR DKA', ZHES SAR HAS
GSUNGS PA LTAR 'GYUR LA, DAM TSIG

DANG SDOM PA BSRUNGS NA NI THUN BZHI'I RNAL 'BYOR GYI LAM BSGOM PA
TZAM MA BYUNG YANG, MA BSGOMS GYUR KYANG LTUNG MED NA, ,SKYE BA
BCU DRUG DAG NA 'GRUB, ,CES GSUNGS PA'I PHYIR RO, ,DE LA RDO RJE THEG
PA'I BSLAB BYA MTHA' YAS SHING@176A *, ,BSTAN PA'I YANG SNYIGS SU SONG
BAS, THABS CAD SRUNG DKA' NA'ANG SDOM PA GCOD PA'I RTZA LTUNG
BSRUNG BA LA 'BAD PA DRAG PO BSTEN DGOS PAR GO ,DE LTAR RGYUD SMIN
NAS LAM BSGOM PA'I TSE THOG MAR LUS DANG GNAS

DANG LONGS SPYOD SPYOD DU SNANG BA LA THA MA LA DU 'DZIN PA BKAG
NAS KHYAD PAR CAN DU BSGYUR BAS NYES SPYOD RNAMS DGAG PAR SLA
ZHING TSOGS RNAMS RDZOGS PAR SHIN TU SLA BA'I LAM SANGS RGYAS RJES
SU DRAN PA'I TING NGE 'DZIN RGYAL BA NYID KYIS NAN

TAN DU MAS RGYUD SDE RNAMS SU YANG DANG YANG DU BKA' STZAL BA'I
BSKYED PA'I RIM PA BSGOM PA NI ZAB BAR 'DOD PA'I GDAMS NGAG GZHAN DU
MA ZHIG LAS KHYAD PAR 'PHAGS SHING RNAL 'BYOR BLA NA MED PA'I LAM
GYI RTZA BA LTA BUR GO ,DE

LA BRTEN NAS RDZOGS PA'I RIM PA BSGOM PA NA RGYUD SDE RNAMS NAS
MANG DU GSUNGS KYANG SROG LTA BU NI, SNGAGS KYI THABS KHYAD PAR
CAN GYIS ZIN PAR BYAS NAS SPROS PA DANG BRAL BA'I LTA BA SKYONG BA
STE, DE NI MTHAR THAMS CAD DANG BRAL

BA'I DBU MA'I DON LA RTAG CHAD DANG BRAL BA'I NGES PA RNYED PA KHO
NA LA RAG LAS PAS STONG PA NYID LA LTA BAS PHU THAG CHOD NAS DE'I
DON LA BZHAG SA MED PAR SEMS GNAS PA TZAM SGOM PA NI ZAB MO'I DON
SGOM PA YIN SNYAM PA MED,

DE YANG RGYUD SDE LA LA NA BZHUGS, LA LA NA SA BON TZAM SNANG BAS
GANG DANG GANG DU MI RGYAS PA DE DANG DER RGYAS PAR BSHAD PA NAS
BLANG DGOS KYI, THAD KA RE'I DON TZAM BZUNG BAS MI CHOG GO ,ZAB MO
SPROS PA DANG BRAL BA'I DON LA NI SNGAGS DANG,

@176B PHAR PHYIN KHYAD PAR MED PAR MKHAS PA GONG MA RNAMS BZHED
PA LEGS PAR MTHONG BAS ZAB DON GYI GO BA NI DBU MA'I BSTAN BCOS LAS
BTZAL NA SNGAGS LAS RTOGS PA SLA BAR MTHONG NGO, ,DE LTAR SNGAGS
DANG MTSAN NYID KYI RGYAL BA'I BSTAN

PA'I LUS YONGS SU RDZOGS ,SA PA'I GNAD DE 'DRA BA ZHIG TU MTHONG NAS
RAGS RIM CHA TSANG RE LA NYAMS LEN CHUNG ZAD BGYIS SHING DNGOS SU
'JUG PAR MA NUS PA RNAMS SMON LAM GYI YUL DU BYAS TE YANG YANG
'DUN PA SPYAD, DE LTA BU'I BSTAN PA SPYI'I

KHOG SGRIG MA SHES NA LAM GYI LUS YONGS SU RDZOGS PAR MTHONG BA'I
SGO NAS NYAMS LEN GYI GNAD ZIN PA YANG MED, 'DI DAG LA BSTAN PA SPYI'I
RGYUS YOD PA RNAM DPYOD DANG LDAN PA GZU BOR GNAS PA KHYAD PAR
DU, NYAMS LEN LA BSKOR NAS RIGS

PA PHRA MOS CHUNG GI DON DPYOD NUS PA CIG NGES PAR DGOS PAR
MTHONG BAS, DAM PA KHYED 'DRA BAS DPYAD DGOS SHING, MED DU MI
RUNG BA'I DPYAD GZHIR YANG SNANG BAS TSUL BZHIN DU DPYAD NAS RIGS
PA GDA' NA DE'I SGO NAS RANG GZHAN GYI DON BGYID PAR

ZHU, TSUL 'DI NI SDOM PA RTZON SDE SNOD 'DZIN PA RGYAL BA'I RING LUGS
PA CHEN PO DKA' BZHI 'DZIN PA SHES RAB DPAL BZANG PO'I GSUNG LAN DU
SH'AKYA'I DGE SLONG BLO BZANG GRAGS PA'I DPAL GYIS BYANG RVA SGRENG
RGYAL BA'I DBEN GNAS SU SBYAR BA'O,,