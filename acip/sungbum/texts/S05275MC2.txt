` ,,RGYAL BA DPAG MED RNAMS KYI TSANGS DBYANGS KYIS, ,ZAB CING RGYA
CHE'I 'KHOR LO BSKOR BA'I KHUR, ,GANG GIS BZUNG BA'I RI YI

DBANG PO NI, ,DPAL LDAN BYA RGOD PHUNG PO ZHES SU GRAGS, ,RMAD
BYUNG SA 'DZIN PHYOGS DER MNGON GSHEGS NAS, ,PHYOGS BCU'I ZHING
KUN 'OD KYIS RAB 'GENGS SHING, ,SA CHEN RNAM PA DRUG TU G-YO MDZAD
PA'I, ,SH'AKYA SENG GE'I ZHABS LA GUS PHYAG

@241B 'TSAL; ;DER NI THUB PA'I DPAL GYI MGUR NAS NI, ,PHUN TSOGS 'KHOR
LA LEGS PAR BKA' STZAL PA, ,GSUNG RAB KUN GYI RAB DANG PHUL NYID NI,
,LEGS BSHAD ZLA MED SHES RAB PHA ROL PHYIN, ,DE NI LHA MI'I 'DREN PAS
LAN GSUM DU, ,CHOS 'DZIN KUN DGA' BO LA

GTOD PA NA, NGA YIS BSHAD PA'I CHOS KYI RNAM GRANGS GZHAN, ,MA LUS
BOR TAM CHUD GZON GYUR KYANG BLA'I, ,RGYAL BA'I YUM 'DI CUNG ZAD
CHUD GZAN NA, ,DE TSE KHYOD LA SKYON DU BZUNG NGO ZHES, ,NAN TAN
CHEN POS BKA' STZAL MDZAD PA DANG, ,MDO SDE'I MCHOG

'DI GANG DU BZHUGS PA'I YUL, ,DER NI RGYAL BA'I DBANG PO BZHUGS SO
ZHES, ,STON PA NYID DANG KHYAD PAR MA MCHIS PAR, ,NYID KYI ZHAL NAS
RNAM PA DU MAR BSNGAGS, ,'DI BRIS PA DANG KLOG DANG MCHOD LA SOGS,
,GSUNG RAB GZHAN LAS CHES CHER KHYAD ZHUGS

PAR; ;YANG DANG YANG DU GTAN TSIGS DANG BCAS TE, ,LEGS PAR GSUNGS
PHYIR CHOS 'DI 'DRI BA DANG, ,KLOG DANG MCHOD SOGS BYED RNAMS SKAL
BA BZANG, ,TSUL 'DI SNGON BYUNG SKYE BO MKHAS RNAMS KYIS, ,'BAD PA DU
MAS RGYA CHER BSNGAGS PAS NA, ,DA DUNG SA

'DIR DANG LDAN SKYE BO DAG ,BSOD NAMS MIG NI NI ZLUM PAR MA GYUR TO,
,DE PHYIR MDO SMAD SA CHAR SKYES PA YI, ,'DING RIGS SNE NA DGE RGAN
ZHES BYA BA, ,DGE LEGS 'BUM PHRAG DU MA'I GZHIR GYUR PA'I, ,LAM BZANG
'DI LA SHIN TU DAD GYUR TE, ,RMAD BYUNG MDO

'DI BZHENGS LA NYER MKHO'I RDZAS, ,BZANG MANG THOGS NAS DPAL GYI
PHAG MO GRUR, ,'JUG PAR 'DOD NAS LAM RINGS ZHUGS PA NA, ,MI BSRUN
SKYE BO DE YI GEGS SU GYUR, ,DE NAS DAD LDAN SKYE BOS RING MO NAS, ,YID
LA BRANG PA'I DON CHEN 'GRUB PA'I LAS,,

@242A *, ,'BAD PAS BSGRUBS PA'I RE BA CHAD PA YI, ,GZHAN GYI YID KYI
GDUNG BA MA BZOD NAS, ,SGRUB BRGYUD BSTAN 'DZIN GTZUG NA RI DBANG
BZHIN, ,RAB TU MTHO BA'I SPYAN SNGA CHOS RJE DANG, ,SA CHEN SKYONG BA
'KHOR LOS BSGYUR BA BZHIN, ,MTSUNGS BRAL GRAGS PA

RGYAL MTSAN DPAL BZANG POS, ,THAG RING GDUL BYA'I YID LA RE BA'I DON,
,JI BZHIN SGRUB PA'I BKA' LUNG GNYEN PO STZAL, ,GSUNG DE BSGRUB PHYIR
RGYAL BA'I BSTAN PA LA, ,GUS PA'I BLO CAN BKRA SHIS RGYAL MTSAN GYIS,
,BEE d'URYA LTAR DAG PA'I MTHING

SHOG LA, ,RIN CHEN GSER DANG DNGUL GYI YI GE'I GZUGS, ,BAR BAR BDE
GSHEGS RNAMS KYI MDZES PA'I SKUS, ,LEGS PAR BRGYAN PA'I STONG PHRAG
BRGYA PA BZHENGS, ,MKHAS PAR SBYANGS PA'I YIG MKHAN MANG BSDUS
SHING, DE LA'ANG DNGOS PO GYA

NOM STZAL BA DANG, ,RIN CHEN RGYAL MTSAN ZHES BYAS LEGS BSKUL BAS,
,TSUL 'DI GZHAN LAS KHYAD PAR 'PHAGS PAR GRUB, ,DKAR PHYOGS SKYONG
LA MTHU STOBS RAB LDAN PA, ,LHA YI DGE BSNYEN 'O DE GUNG RGYAL GYI,
,GANGS RI RAB DKAR MDZES PA'I

KHOR YUG LA, ,SA GZHI RNAM PAR CHAGS PA'I DPAL 'DZIN PA, ,RNAM MANG
SKYE BO'I TSOGS KYIS GANG BA YI, ,SBRANG YUL 'OL KHAR SA YI DUM BU LA,
,MI YI BDAG PO'I PHO BRANG GNAS GYUR PA, ,STAG RTZE ZHES BYA'I GZHIS
KAR GRUB PA YI, ,BDE GSHEGS

KUN GYI LAM GCIG PU, ,RGYAL BA SRAS BCAS SKYED PA'I YUM, ,RAB ZAB BSTAN
PA'I SNYING PO MCHOG ,GZHUNG BZANG STONG PHRAG BRGYA PA NI,
,BSGRUBS LAS BSOD NAMS GANG THOB DES, ,LAN MANG BRTZE BAS BSKYANGS
PA'I MA, ,'KHOR BA'I RGYA MTSO CHER

@242B 'KHYAMS PA, ,KUN GYI SDUG BSNGAL ZHI GYUR CIG ,DE LTAR SRID MTSE
NAS 'DREN PA'I, ,RKANG GNYIS GTZO BO SANGS RGYAS SU, ,RING POR MI
THOGS BDAG GYUR TE, ,'GRO KUN SANGS RGYAS SAR 'DREN SHOG ,JI SRID DE
MA THOB PA YI, ,SKYE BA 'DI DANG GZHAN DAG TU, ,THEG MCHOG

RIGS SU SKYE BA DANG, ,BSHES GNYEN DAM PA RNYED PAR SHOG ,DE LAS SHES
RAB PHA ROL PHYIN, ,LEGS PAR THOS SHING SEMS PA DANG, ,DE DON TSUL
BZHIN SGRUB PA YIS, ,RGYAL RNAMS MNYES PAR BYED PAR SHOG ,SEMS CAN
NYON MONGS DBANG SONG BAS, ,LUS DANG

NGAG DANG YID KYIS NI, ,SDIG PA GANG DAG BGYIS PA RNAMS, ,DE DAG
THAMS CAD BYANG GYUR CIG ,SANGS RGYAS BYANG CHUB SEMS DPA' DANG,
,RNAM PA KUN TU MI 'BRAL ZHING, ,DE YIS BSTAN PA'I LAM BZANG LA, ,RLABS
CHEN BRTZON 'GRUS RTZOM PAR SHOG ,RIGS MTHO

GZUGS MDZES GZI BRJID CHE, ,TSE MTHAR PHYIN DANG NAD MED DANG,
,CHOS LDAN 'BYOR PA PHUN SUM TSOGS, ,SHES RAB RKYA CHEN THOB PAR
SHOG ,GZHAN YANG RGYAL BA 'OD DPAG MED, ,'KHOR DANG BCAS PA
MTHONG BA DANG, ,YID LA DGA' BA RGYAS BZHIN DU, ,BDE BA CAN

DU SKYE BAR SHOG, SHIN TU RGYAS PA'I MDO SNGA 'DI, ,GANG DANG GANG
DU BZHUGS GYUR PA, ,DE DANG DER NI MI MTHUN PHYOGS, ,ZHI ZHING BDE
LEGS RGYAS GYUR CIG, 'DI YI CHED DU LUS DANG NGAG ,YID KYIS MTHUN PA'I
RKYEN RNAMS NI, ,CUNG ZAD TZAM RE BYAS PA RNAMS, ,KUN KYANG

BYANG CHUB MCHOG THOB SHOG ,DE LTAR NGO MTSAR YON TAN KUN GYI
GZHI, ,DAM CHOS RIN CHEN 'DI YI BYIN RLABS KYIS, ,TSE RABS 'DIR YANG BAR
CHAD KUN ZHI NAS, ,SMON LAM THAMS CAD CHOS BZHIN 'GRUB PAR SHOG
,RDZOGS SO, ,TSIGS SU BCAD PA 'DI YANG SHES RAB KYI PHA

@243A *, ,ROL TU PHYIN PA 'BUM BZHENGS PA'I TSE BKRA SHIS PA'I YAN LAG
TU NAN CHER GSOL BA BTAB PAS, ,BLA MA RJE BTZUN THUGS RJE CHEN PO
DANG LDAN PA SHAR TZONG KHA PA BLO BZANG GRAGS PA'I DPAL GYIS
MDZAD PA'O,,