*, ,RGYUD THAMS CAD KYI RGYAL PO DPAL GSANG BA 'DUS PA'I GDAM
NGAG RIM LNGA GSAL SGRON GYI SNYING PO'I GNAD KUN BSDUS PA ZAB
DON GSAL BA'I NYI MA ZHES BYA BA BZHUGS SO, ,

@001A #, ,NA MO GU RU MANYDZU GHO sh'A YA, RGYUD THAMS CAD KYI
RGYAL PO DPAL GSANG BA 'DUS PA'I MAN NGAG RIM LNGA GSAL SGRON
GYI SNYING PO'I GNAD KUN BSDUS PA ZAB DON GSAL BA'I NYI

MA ZHES BYA BA, BLO BZANG SANGS RGYAS YE SHES KUN, ,NGUR SMRIG
'DZIN PAR GRAGS PA'I DPAL, ,KHYAB BDAG DANG PO'I MGON PO DANG,
,DBYER MED BLA MA RNAMS LA 'DUD, ,LHAN SKYES BDE STONG

NAM MKHA'I DBYINGS SU RGYUN MI 'CHAD PAR RTAG 'CHAR BA, ,MTSAN
DANG DPE BYAD TSON GYIS 'KHYUD PA'I 'JA' TSON GAR GYIS ROL PA
CAN, ,DPAL LDAN ZHE SDANG MA LUS RNAM DAG RDO RJE 'DZIN PA'I
GTZO BO

DE'I; ;ZHABS SKYES 'KHOR LOS MNGON PAR MDZES PA'I 'DAB BRGYA
BDAG GI SPYI BOR ZHOG ,THUB PA'I LEGS BSHAD KUN GYI GTZO,
,RGYUD RNAMS KUN GYI RGYAL PO MCHOG ,SA GSUM RIN CHEN GSANG
BA'I

@002A *, ,GNAD, ,MA LUS 'DUS PA'I GDAMS PA BSHAD, ,'DIR RGYUD
THAMS CAD KYI RGYAL PO DPAL GSANG BA 'DUS PA'I RDZOGS RIM
'CHAD PA LA DRUG ,RGYUD GNYIS KYI RNAM GZHAG ,'DUS

PA'I CHE BRJOD, DGONGS 'GREL GYI RIM PA, 'PHAGS SKOR GYI
GZHUNG GRANGS, DE'I MAN NGAG BOD DU 'GYUR TSUL, GDAMS PA RIN
PO CHE DNGOS KYI DON NO, ,DANG PO LA GSUM, BLA MED KYI RGYUD
LA MTSAN GYI DBYE BA

BYUNG TSUL, MTSAN DON DANG MTHUN PA'I RGYUD GNYIS KYI DBYE BA,
THABS RGYUD BYE BRAG TU BSHAD PA'O, ,DANG PO NI, BLA MED KYI
RGYUD CHOS CAN, KHYOD LA SDE TSAN GYI SGO NAS DBYE NA GNYIS SU
YOD DE, PHA RGYUD THABS RGYUD

RNAL 'BYOR GYI RGYUD DANG BCAS PA'I SDE TSAN GCIG DANG, MA
RGYUD SHES RAB KYI RGYUD, RNAL 'BYOR MA'I RGYUD DANG BCAS PA'I
SDE TSAN GCIG STE GNYIS SU YOD PA'I PHYIR TE, SDOM 'BYUNG LAS,
RNAL 'BYOR RGYUD RNAMS

KYI NI TSAD, ,BYE BA PHRAG NI DRUG TU NGES, ,DE BZHIN RNAL
'BYOR MA RGYUD GRANGS, ,BYE BA PHRAG NI BCU DRUG GRAGS, CES
GSUNGS PA'I PHYIR, GNYIS PA LA, DOGS PA DANG, LAN GNYIS, DANG
PO NI, KHO NA RE, BLA MED KYI RGYUD LA

@002B THABS SHES RE RE BA'I RGYUD GNYIS SU YOD NA, BLA MED KYI
RGYUD GNYIS MED KYI RGYUD YIN NAM MA YIN, DANG PO LTAR NA,
THABS SHES RE RE BA'I RGYUD DU BSHAD PA DANG 'GAL, MA YIN NA,
BDE STONG DBYER MED KYI RNAL 'BYOR BRJOD BYA'I

GTZO BOR BYAD PAR 'DUS PA PHYI MAR, THABS DANG SHES RAB SNYOMS
'JUG PA, ,RNAL 'BYOR ZHES NI BSHAD PA YIN, CES BSHAD PA DANG
'GAL LO ZER NA, GNYIS PA LA GNYIS, GZHAN LUGS DGAG PA DANG,
RANG LUGS

BZHAG PA'O, ,DANG PO NI, SNGA MA KHA CIG ,RGYUD GSUM NGO BO
THA DAD DU KHAS BLANGS NAS, KYE RDOR GYI RGYUD GNYIS MED KYI
RGYUD YIN ZHING DE MA RGYUD DU BSHAD PA DANG MI 'GAL TE, GNYIS
MED KYI RGYUD LA MA RGYUD YAN LAG TU DGOS PA'I PHYIR

ZHES ZER, 'O NA BRTAG GNYIS CHOS CAN, PHA RGYUD DU THAL, GNYIS
MED KYI RGYUD GANG ZHIG ,GNYIS MED KYI RGYUD LA THABS RGYUD
YAN LAG TU DGOS PA'I PHYIR, 'KHOR GSUM, YANG PHYIS KYI MKHAS
PA KHA GCIG ,RGYUD GSUM NGO

PO THA DAD DU KHAS BLANGS NAS, RGYUD GSUM GYI RNAM GZHAG BYED
PA THAMS CAD DRANG DON SGRA JI BZHIN PA DANG, BLA MED KYI
RGYUD YIN NA GNYIS MED KYI RGYUD YIN PAS KHYAB PA NGES DON YIN
ZHES ZER RO, ,'O NA THABS SHES RE RE

PA'I RGYUD DE GNYIS MED KYI RGYUD YIN NAM MA YIN, YIN NA DE
GSUM NGO BO THA DAD DU KHAS BLANGS PA DANG 'GAL, MA YIN NA
THABS SHES RE RE BA'I RGYUD CHOS CAN, GNYIS MED KYI RGYUD YIN
PAR THAL, BLA MED KYI RGYUD YIN PA'I

@003A *, ,PHYIR, 'KHOR GSUM, GNYIS PA RANG LUGS LA GNYIS,
GNYIS MED KYI RGYUD KYI DON DANG, THABS SHES RE RE BA'I RGYUD
KYI DON BSHAD PA'O, ,DANG PO NI BLA MED KYI RGYUD YIN NA GNYIS
MED KYI RGYUD YIN

PAS KHYAB STE, DE YIN NA THABS LHAN SKYES KYI BDE CHEN DANG
STONG NYID RTOGS PA'I SHES RAB GNYIS DBYER MED PA'I YE SHES
BRJOD BYA'I GTZO BOR BYAS NAS STON PA'I RGYUD DNGOS SAM DE'I
SDER GTOGS GANG RUNG YIN

PAS KHYAB PA'I PHYIR, BYAS PA LA KHO NA RE, DE MI 'THAD PAR
THAL, MA RGYUD KYIS BDE BA CHEN PO SGRA ZIN LA STON PA LTAR
PHA RGYUD KYIS MI STON PA'I PHYIR TE, MA RGYUD KYI GLENG GZHIS
DGA' BA BZHI BRJOD BYA'I GTZO BOR BYAS NAS STON PA

DANG; PHA RGYUD KYI GLENG GZHIS STONG PA BZHI BRJOD BYA'I GTZO
BOR BYAS NAS STON PAR NAG PO SPYOD PAS BSHAD PA'I PHYIR ZHES
ZER, DE MI 'THAD DE RGYUD GNYIS KYI GLENG GZHIS GTZO BOR BSTAN
PA'I BDE STONG DBYER MED KYI

YE SHES DE, SGRIB GNYIS KYI BUD SHING SREG PA LA ME DANG
MTSUNGS CES PA'I DON YIN PA'I PHYIR TE, NAG PO SPYOD PAS, RNAL
'BYOR GYI NI RGYUD NGAG TU, ,'DI SKAD CES SOGS PAS GSUNGS
GANG, ,DE NI RNAL 'BYOR MA RGYUD

DU; ;ME STE GZHAN DAG SOG MA 'DRA, ,RANG BZHIN DBYE BA YOD MIN
ZHES, ,THUGS RDO RJE YIS DE SKAD GSUNGS, CES GSUNGS PA'I
PHYIR, GNYIS PA LA, DRI MED 'OD LAS GSUNGS TSUL DANG, GUR LAS
GSUNGS TSUL GNYIS, DANG PO NI, DUS

@003B 'KHOR LAS, GDUL BYA PHAL PA RJES SU 'DZIN PA'I PHYIR LHA
PHO SGOM PA PHA RGYUD DANG, LHA MO BSGOM PA MA RGYUD DU BSHAD
PA LA BRTEN NAS, BU LUGS PA DAG ,LHA PHOS YE SHES PA DGUG
GZHUG BYED PA PHA RGYUD DANG, LHA MOS DGUG GZHUG BYED

PA MA RGYUD DU 'DOD ZER BA MI 'THAD DE, DE LTAR NA 'DUS PA MA
RGYUD DANG, DUS 'KHOR PHA RGYUD DU THAL BA'I SKYON YOD PA'I
PHYIR, DE BZHIN DU NYIN MTSAN CHA MNYAM PA DAG PA'I LHA PHO MO
ZHAL PHYAG MNYAM PA PHA RGYUD, SNGA PHYI'I THUN MTSAMS

DAG PA LHA PHO MO ZHAL PHYAG MI MNYAM PAR STON PA MA RGYUD KYI
'JOG BYED DU 'DOD ZER BA YANG MI 'THAD DE, DE NI RGYUD GNYIS
LAS LHA'I ZHAL PHYAG MNYAM MI MNYAM GSUNGS PA'I RGYU MTSAN
BSTAN PA TZAM YIN GYI RGYUD GNYIS KYI 'JOG

BYED STON PA MA YIN PA'I PHYIR, GNYIS PA LA GZHAN LUGS DAG GA
PA DANG, RANG LUGS GNYIS, DANG PO NI, SA SKYA PA DAG ,GUR LAS
LHA MOS GTZO BYAS PA'I 'KHOR MO TSOGS SHAS CHE BA MA RGYUD
DANG, DE LAS LDOG PA PHA RGYUD DANG, DE

BZHIN DU SROG GCOD LA DGA' ZHING LOG LTA CAN GYI PHYI ROL PA
RJES SU 'DZIN PA'I PHYIR GSUNGS PA MA RGYUD DANG, RANG SDE
RJES SU 'DZIN PA'I PHYIR GSUNGS PA PHA RGYUD, YANG BUD MED
RJES SU 'DZIN PA'I PHYIR GSUNGS PA MA RGYUD, SKYES PA

RJES SU 'DZIN PA'I PHYIR GSUNGS PA PHA RGYUD DU BSTAN, NAG PO
SPYOD PAS, BSKYED RIM DANG RDZOGS RIM STON PA PHA RGYUD DANG
MA RGYUD DU BSTAN ZER PA'I DANG PO GSUM MI 'THAD DE, RDO RJE
GUR RANG NYID DE LTAR STON PA'I MA RGYUD DU GSUNGS KYI

@004A *, ,DE MA RGYUD SPYI'I 'JOG BYED DU BSTAN PA MA YIN PA'I
PHYIR, BZHI PA YANG MI 'THAD DE, NAG PO SPYOD PAS, BSKYED PA
'BYUNG BA'I RIM PA DANG, RDZOGS PA 'BYUNG BA'I RIM PA LA BRTEN
NAS CHOS GZUGS KYI SKU

GNYIS KYI SGRUB GZHI STON PA RGYUD GNYIS KYI 'JOG BYED DU
GSUNGS PA'I PHYIR, RANG LUGS LA PHAL PA BSKYED RIM GYI SGO NAS
RGYUD GNYIS KYI 'JOG TSUL YANG YOD DE, RDZOGS RIM GYI LUGS
'BYUNG LUGS LDOG GI DGA' BZHI 'DREN

PA'I RGYUD SMIN BYED KYI RIM PA DANG PO'I RNAL 'BYOR TZAM GTZO
BOR STON PA MA RGYUD DANG, SGYU MA'I SKU 'GRUB PA'I RGYUD SMIN
BYED KYI RIM PA DANG PO'I RNAL 'BYOR GTZO BOR STON PA PHA
RGYUD, YANG NA CHOS SKU'I RIGS 'DRA DGA' BA BCU DRUG MTSON

PA'I THIG SKUD CHA CHEN BCU DRUG PAS THIG 'DEBS TSUL STON PA
MA RGYUD DANG, GZUGS SKU'I RIGS 'DRA'I RGYU RLUNG 'PHO BA NYER
BZHI THIM PA MTSON PA'I THIG SKUD CHA CHEN NYER BZHI PAS THIG
'DEBS TSUL GTZO CHER STON PA

PHA RGYUD DU 'JOG PA'I PHYIR, GTZO BO NI RDZOGS RIM GYI SGO
NAS 'JOG PA YIN NO, ,THABS SHES GNYIS MED KYI RGYUD KYI SHES
RAB DANG, THABS SHES RE RE BA'I RGYUD KYI SHES RAB GNYIS MING
GCIG KYANG DON MI GCIG STE, DANG

PO NI STONG NYID RTOGS PA'I SHES RAB DANG, PHYI MA NI BDE
STONG DBYER MED KYI YE SHES YIN PA'I PHYIR, DE BZHIN DU DE
GNYIS KYI THABS KYANG MING GCIG KYANG DON MI GCIG STE, DANG PO
NI BDE STONG DBYER MED KYI YE SHES YIN LA, PHYI MA

@004B NI SGYU MA'I SKU GNYIS YIN PA'I PHYIR, DES NA RLUNG DBU
MAR ZHUGS GNAS THIM GSUM BYAS PA LAS BYUNG BA, DON DAM BDEN PA
DANG RO GCIG TU ZHUGS PA'I BDE BA CHEN PO'I YE SHES RTZAL DU
STON NAS 'CHAD CING SGYU MA'I SKU SGRUB  TSUL RTZAL DU STON
NAS MI 'CHAD PA'I RGYUD DNGOS SAM DE'I SDER GTOGS GANG RUNG GI
RGYUD DE MA RGYUD KYI MTSAN NYID YIN TE, GUR LAS, SHES RAB PHA
ROL PHYIN PA'I THABS, ,DE NI RNAL 'BYOR MAR BRJOD DO, ZHES
GSUNGS PA'I PHYIR,

SHES RAB KYI RGYUD CHOS CAN, KHYOD LA MA RGYUD CES BRJOD PA'I
RGYU MTSAN YOD DE, KHYOD KYI BRJOD BYA'I GTZO BO DON DAM BDEN
PA DANG RO GCIG TU ZHUGS PA'I BDE BA CHEN PO'I YE SHES DE
THABS SHES GNYIS SU PHYE BA'I SHES RAB DANG

'BRAS BU SANGS RGYAS KYI CHOS SKU'I NYER LEN GYI GTZO BO YIN
PAS DE LTAR BRJOD PA'I PHYIR, STONG BZHI'I RLUNG SEMS LAS DAG
MA DAG GI SGYU MA'I SKU SGRUB TSUL RTZAL DU STON NAS 'CHAD
PA'I RGYUD DNGOS SAM DE'I SDER GTOGS GANG RUNG GI

RGYUD DE PHA RGYUD KYI MTSAN NYID YIN TE, MKHA' 'GRO RGYA MTSO
LAS, RNAL 'BYOR RNAMS LA RGYUD RGYAL DU, ,DE DANG DE'I CHOG
DBYE SHES, ,'OD GSAL SGYU MA BDAG GIS NI, ,SGYU MA 'JIG RTEN
LA BSHAD DO, ZHES GSUNGS PA'I PHYIR, THABS

RGYUD CHOS CAN, KHYOD LA PHA RGYUD CES BRJOD PA'I RGYU MTSAN
YOD DE, KHYOD KYI BRJOD BYA'I GTZO BO SGYU MA'I SKU DE THABS
SHES GNYIS SU PHYE BA'I THABS DANG, 'BRAS BU SANGS RGYAS KYI
GZUGS SKU'I NYER LEN GYI GTZO BO YIN PAS DE LTAR

@005A *, ,BRJOD PA'I PHYIR, GSUM PA LA GNYIS, THABS RGYUD KYI
DBYE BA BSHAD PA DANG, 'DUS PA BYE BRAG TU BSHAD PA'O, ,DANG
PO NI, THABS RGYUD CHOS CAN, KHYOD LA DBYE NA GSUM DU YOD DE,
'DUS PA'I RGYU DE SOGS 'DOD

CHAGS THABS RGYUD DANG, GSHIN RJE GSHED KYI RGYUD SOGS ZHE
SDANG THABS RGYUD DANG, RDO RJE AAR LI'I RGYUD SOGS GTI MUG
THABS RGYUD RNAMS SU YOD PA'I PHYIR, GNYIS PA LA GNYIS, RTZA
RGYUD DANG RGYUD PHYI MA'I DON BSHAD PA, BSHAD RGYUD

KYIS JI LTAR BSHAD TSUL BSTAN BA'O, ,DANG PO NI, 'DUS PA'I
RGYUD CHOS CAN, KHYOD LA DBYE NA GNYIS SU YOD DE, KHYOD LA
RGYAS PA SHLOO KA NYI KHRI LNGA STONG PA DANG, BSDUS PA SHLOO
KA STONG BRGYAD BRGYA PA GNYIS SU YOD PA'I PHYIR, BSDUS RGYUD

LE'U BCU BDUN PO 'DI CHOS CAN, KHYOD LA RTZA BAR 'JOG PA'I
'JOG BYED DU MA YOD DE, RGYUD PHYI MA LE'U BCO BRGYAD PA LA
LTOS TE RTZA BAR 'JOG PA DANG, YAN LAG LA LTOS TE RTZA BAR
'JOG PA DANG, BSHAD RGYUD LA LTOS TE RTZA BAR 'JOG PA'I

'JOG BYED GSUM YOD PA'I PHYIR, DE CHOS CAN, DANG PO GRUB STE,
KHYOD LE'U BCO BRGYAD PA'I SNGA LOGS SU GSUNGS PA GANG ZHIG
,RGYUD PHYI MAS KHYOD KYI THUN MONG BA'I DON RTOGS DKA' BA
RNAMS DANG, KHYOD KYI SO SO'I DON RTOGS DKA' BA

RNAMS DRI LAN LNGA BCU RTZA GSUM GYI SGO NAS 'CHAD PAS DE LTAR
BZHAG PA'I PHYIR, 'DUS PA'I BSDUS RGYUD LE'U BCO BRGYAD PA
CHOS CAN, KHYOD LA 'DUS PA'I RGYUD PHYI MA ZHES BRJOD PA'I
RGYU MTSAN YOD DE, KHYOD 'DUS PA'I RGYUD KYANG YIN LA,

@005B 'DUS PA RTZA RGYUD GSUNGS PA'I RTEN GZHAL YAS KHANG DANG
'KHOR DANG STON PA DE NYID KYIS 'DUS PA RTZA RGYUD GSUNGS PA'I
DKYUS THOG GCIG LA GSUNGS PA'I RGYUD YIN PAS DE LTAR BRJOD
PA'I PHYIR, RGYUD DE'I RGYUD PHYI MA YIN NA RGYUD DE'I BSHAD

RGYUD YIN PAS MA KHYAB STE, 'DUS PA'I RTZA RGYUD DE, DE NYID
BSDUS PA'I RGYUD PHYI MA YIN KYANG DE'I BSHAD RGYUD MA YIN
PA'I PHYIR, 'DUS PA LA LTOS TE RTZA RGYUD YIN NA, 'DUS PA'I
RTZA RGYUD YIN PAS MA KHYAB STE, DE NYID BSDUS PA GSANG

'DUS LA LTOS NAS RTZA RGYUD DU SPYOD BSDUS LAS BSHAD PA'I
PHYIR, DE 'DUS PA'I RTZA RGYUD MA YIN TE, DE BLA MED KYI RGYUD
MA YIN PA'I PHYIR, DE CHOS CAN, RTZA RTAGS GNYIS PA GRUB STE,
KHYOD RGYUD SDE THAMS CAD KYI RTZA BA YIN PAS DE LTAR

BZHAG PA'I PHYIR TE, RGYUD SDE THAMS CAD KYI MCHOG THUN MONG
GI DNGOS GRUB SGRUB PA'I LAM RNAMS KHYOD KYI LAM DU BYED LAS
KYI SGO NAS BSDUS TE GTAN LA 'BEBS PA YIN PA'I PHYIR, DE LTAR
YIN YANG 'DUS PA'I RTZA RGYUD DE RGYUD SDE THAMS

CAD KYI RTZA RGYUD MA YIN TE, RGYUD SDE THAMS CAD 'DUS PA'I
BSHAD RGYUD MA YIN PA'I PHYIR, 'DUS PA'I BSHAD RGYUD YIN NA
'DUS PA'I RGYUD YIN PAS MA KHYAB STE, RGYUD PHYI MA MA GTOGS
PA'I 'DUS PA'I BSHAD RGYUD GZHAN RNAMS 'DUS

PA'I RGYUD MA YIN PA'I PHYIR, DE CHOS CAN, RTZA RTAGS GSUM PA
GRUB STE, BSHAD RGYUD 'GA' ZHIG GIS NI KHYOD KYI DON SBAS PA
GSAL BAR STON, 'GA' ZHIG GIS NI MA TSANG BA KHA SKONG, 'GA'
ZHIG GIS NI MDOR BSTAN PA RNAMS RGYAS 
@006A *, ,PAR 'CHAD PA'I PHYIR, GNYIS PA NI, 'DUS PA'I RTZA
RGYUD CHOS CAN, RGYUD PHYI MAS KHYOD KYI DGONGS PA 'GREL TSUL
YOD DE, DES KHYOD KYI MTSAN DON BSTAN PA'I SGO NAS BRJOD BYA
RNAMS BSNYEN SGRUB YAN LAG BZHIR

BSDUS NAS GSAL BAR GTAN LA 'BEBS PA'I PHYIR, DE CHOS CAN, DGONGS
PA LUNG STON GYIS KHYOD KYI DGONGS PA 'GREL TSUL YOD DE, DES
KHYOD KYI NGES DON RDZOGS RIM ZAB MO RNAMS GTAN LA 'BEBS PA'I
PHYIR, DE CHOS CAN,

RDO RJE PHRENG BAS KHYOD KYI DGONGS PA 'GREL TSUL YOD DE, GZHI
LA SKYE SHI BAR DO GSUM RTZA RLUNG THIG LE GSUM, DBANG LA DKYIL
'KHOR GYI CHO GA NYI SHU BA, BSKYED RIM LA TING NGE 'DZIN GSUM,
RNAL 'BYOR BZHI, DE NYID ZHE DGU, LHA SO

GNYIS KYI GRANGS NGES DANG, RDZOGS RIM LA RIM PA LNGAR BSDUS NAS
GTAN LA 'BEBS PA'I PHYIR, DE CHOS CAN, LHA MO BZHI ZHUS KYIS
KHYOD KYI DGONGS PA 'GREL TSUL YOD DE, DES SROG RTZOL GYI GNAD
RNAMS RGYAS PAR BSTAN PA'I

SGO NAS DGONGS PA 'GREL BA'I PHYIR, DE CHOS CAN, YE SHES RDO RJE
KUN LAS BTUS KYIS KHYOD KYI DGONGS PA 'GREL TSUL YOD DE, BRJOD
BYA RGYAN BDUN DANG SGYU MA'I SKU SGRUB TSUL BSTAN PA'I SGO NAS
DGONGS PA 'GREL BA'I PHYIR, GNYIS

PA 'DUS PA'I CHE BA BRJOD PA NI, RTZA RGYUD LAS MTSAN BRJOD PA'I
SKABS SU, DE BZHIN GSHEGS PA THAMS CAD KYI RDO RJE GSUM GYI
GSANG BA'I GNAD THAMS CAD 'DUS PAR GSUNGS SHING, RGYUD PHYI MA
LAS KYANG, AE MA HO SHIN TU RNYED DKA' BA, ,

@006B BYANG CHUB SGRUB PA'I THABS 'DI YIN, ,RGYUD KYI PHYI MA'I
PHYIR MAR GYUR, ,GSANG BA 'DUS PA ZHES BYA'I RGYUD, CES GSUNGS
PA'I PHYIR RO, ,DES NA 'DI LA 'CHAD NYAN 'DRI 'DON BYED PA DANG,
DE LTAR BYED PA'I SGRUB PA PO MTHONG THOS DRAN REG DANG, DAD

CING RGYUD KYI PHYOGS GCIG TZAM 'DZIN PA YAN 'CHAD KYANG, RDO
RJE 'CHANG DANG 'DRA BA'I PHYAG YUL DU GSUNGS TE, DE NYID LAS,
GANG ZHIG THUN BZHI'I RDO RJE DAG NA SGRUB BYED CING, ,MI SNANG
LA SOGS SNA TSOGS MCHOG DANG DMAN GRUB

CING; ;BLA MA'I DRIN GYIS 'DI NA MA NOR LAM RTOGS PA, ,BYANG
CHUB RDO RJE 'DRAR BLTA DE LA RTAG PHYAG 'TSAL, ,GANG ZHIG RAB
GSANG 'DUS PA'I RGYUD 'DI NYAN PA DANG, ,'DON PAR BYED DANG KLOG
PA DANG NI SEMS PA DANG, ,MCHOD PAR BYED

PA DANG NI 'DRI'AM 'DRIR 'JUG PA, ,BYANG CHUB RDO RJE 'DRAR BLTA
DE LA RTAG PHYAG 'TSAL, ZHES DANG, GANG GI GTZO BO SGRUB PA PO
MTHONG REG PA DANG, ,LEGS PAR DRAN DANG MING TZAM NGES PAR THOS
PA DANG, ,DAD PAR BYED CING PHYOGS GCIG

TZAM ZHIG 'DZIN PA DAG ,BYANG CHUB RDO RJE 'DRAR BLTA DE LA RTAG
PHYAG 'TSAL, ZHES GSUNGS SHING, 'JAM DPAL ZHAL LUNG LAS KYANG,
SANGS RGYAS KUN GYI 'DUS PA'I RGYUD, ,GSANG CHEN GSANG BA CHES
GSANG BA, ,GONG NA MED PA'I LUNG

CHEN PO, ZHES DANG, 'DI DON RNA BAR 'PHO BYED PA, ,GANG GI DUS
SU GNAS PA DER, ,SANGS RGYAS BSTAN PA RIN CHEN KYANG, ,GNAS PAR
RAB TU BSHAD PA YIN, ,RGYUD PA'I RIM PA 'DI CHAD NAS, ,SANGS
RGYAS BSTAN PA NUB PA RU, ,

@007A *, ,KUN GYIS RAB TU SHES PAR BYA, ZHES SO, ,DMAR NAG GI
RGYUD LAS KYANG, RGYUD KYI MTHAR THUG 'DUS PA STE, ,MA BYUNG
'BYUNG BAR MI 'GYUR RO, ,ZHES GSUNGS SHING, GSANG BA GRUB PA LAS
KYANG, DPAL LDAN

'DUS LAS MCHOG GZHAN MED, ,'JIG RTEN GSUM GYI RIN CHEN GYUR,
,SNYING PO LAS NI SNYING PO MCHOG ,RGYUD KUN GYI NI BLA MA'I
BLA, ,BSTAN DANG BSHAD PA RNAMS GNAS NA, ,RDZOGS PA'I RNAL 'BYOR
RIM PA NYID, ,'DUS PA GANG

GIS MI SHES PA, ,DE YIS DNGOS GRUB JI LTAR 'GRUB, ,THE TSOM
THAMS CAD GCOD BYED CING, ,MI SHES RAB RIB SEL BYED PA, ,SANGS
RGYAS RIN CHEN ZA MA TOG ,DPAL LDAN 'DUS PA YONGS SPANGS NAS,
,RNAM RTOG DU MAS BRTAGS PA YIS, ,RMONGS

PA DNGOS GRUB 'DOD GYUR PA, ,MKHA' LA KHU TSUR RDEG PA DANG,
,SMIG RGYU'I CHU LA 'THUNG BA BZHIN, ZHES GSUNGS LA, GRUB CHEN
NAG PO SPYOD PAS KYANG, DPAL LDAN 'DUS RJES LAM GYIS NI, ,RIM PA
GNYIS KA'I NGO BO LA, ,DPAL LDAN

'DUS PA LHAG YID 'ONG, ,RGYUD RNAMS KUN SON GTZO BO YIN, ZHES
GSUNGS PA'I PHYIR, GSUM PA NI, AINDRA BH'U TI, KLU'I RNAL 'BYOR
MA, BI SU KALPA GSUM GYIS GZHUNG MDZAD PA MI SNANG LA, MGON PO
BDE BA CHEN POS 'DUS PA'I

DGONGS 'GREL GSANG BA GRUB PA MDZAD KYANG BSHAD SROL ZUR BA MED
DO, ,DES NA 'DUS PA'I BSHAD SROL MI 'DRA BA 'PHAGS LUGS DANG, YE
SHES ZHABS LUGS, KUN SNYING GI LUGS, SHINTA PA'I LUGS DANG BZHI
LAS, MCHOG TU GYUR PA

@007B NI DANG PO GNYIS YIN NO, ,BZHI PA NI, MGON PO KLU SGRUB
KYIS BSKYED RIM GTZO BOR STON PA MDOR BYAS DANG MDO SRE, RDZOGS
RIM GTZO BOR STON PA RIM PA GNYIS PA'I MJUG CUNG ZAD MA TSANG
BA'I RIM LNGA DANG, BYANG CHUB SEMS 'GREL BZHI

MDZAD, 'PHAGS PA LHAS BDAG BYIN RLABS DANG, RIM LNGA'I DON 'GREL
SPYOD BSDUS GNYIS MDZAD, KLU BYANG GIS BSKYED RIM RNAM GZHAG RIM
PA DANG, DKYIL MCHOG NYI SHU PA, LAS MTHA' RNAM 'BYED GSUM
MDZAD, SH'AKYA

BSHES GNYEN GYIS RIM PA GNYIS PA'I MJUG MDZAD, DPAL LDAN ZLA BAS
BSKYED RIM LA RDOR SEMS KYI BSGRUB THABS, RDZOGS RIM SBYOR DRUG
,'GREL PA SGRON GSAL DANG GSUM MDZAD, DE DAG GI RJES 'BRANG,
SGRA GCAN

'DZIN DPAL BSHES GNYEN GYIS DKYIL CHOG ZUNG 'JUG GSAL BA DANG,
N'A RO PAS RGYUD PHYI MA'I 'GREL PA DANG, RIM LNGA BSDUS PA GSAL
BA RNAMS MDZAD DO, ,LNGA PA NI, 'DUS PA'I GDAMS PA BOD DU 'GYUR
TSUL MANG DU YOD KYANG,

RGYUD KYI BSHAD SROL 'GOS LUGS DANG, MAN NGAG GI BSHAD SROL MAR
LUGS MCHOG TU GYUR PAS RANG LUGS DE GNYIS KYI RJES SU 'BRANG BA
YIN NO,, ,,SMRAS PA, KHYAB BDAG RDO RJE 'CHANG DBANG THUGS KYI
BCUD, ,

SA GSUM RIN CHEN GCIG PU 'DUS PA'I LAM, ,MKHAS DANG GRUB PA'I
ZHAL GYI BUM BZANG LAS, ,MTHAR GYIS 'ONGS PA BDUD RTZI'I RGYUN
'DI MTSAN,, ,,DRUG PA GDAMS PA RIN PO CHE DNGOS KYI DON LA
GNYIS,

@008A *, ,LAM SPYI LA BSLAB TSUL DANG, BYE BRAG TU 'DUS PA'I LAM
LA BSLAB TSUL LO, ,DANG PO NI, BYANG CHUB LAM GYI RIM PA LAS
BSHAD PA LTAR SHES PAR BYA'O, ,GNYIS PA LA BZHI, RIM GNYIS KYI
SNOD RUNG DU BYA BA

DANG; SNOD DU RUNG NAS DAM TSIG DANG SDOM PA DAG PAR BYA BA
DANG, DAM TSIG DANG SDOM PA DAG PAR BYAS NAS LAM JI LTAR SGOM PA
DANG, BSGOMS PA'I 'BRAS BU JI LTAR 'THOB TSUL LO, ,DANG PO NI,
SNOD RUNG DANG PO LAM THUN MONG

BAS RGYUD SBYANGS NAS, SNOD RUNG GNYIS PA 'DI'I DKYIL 'KHOR DU
ZHUGS NAS DBANG BZHI RNAM DAG THOB PA ZHIG DGOS TE, DE MA THOB
PAR RIM GNYIS LA THOS BSAM JI LTAR BYAS KYANG DNGOS GRUB MI THOB
PAR MA ZAD, SLOB DPON

SLOB MA GNYIS KA DMYAL BAR SKYE BA'I PHYIR TE, RGYUD RDOR PHRENG
LAS, YANG DAG DBANG BSKUR GYIS DBEN NA, ,SGRUB POS RGYUD KYI DON
SHES KYANG, ,SLOB DPON SLOB MA MTSUNGS PAR NI, ,MI ZAD DMYAL BA
CHEN POR 'GRO, ZHES GSUNGS

PA'I PHYIR, GNYIS PA NI DBANG RNAM DAG THOB NAS KYANG DAM TSIG
DANG SDOM PA TSUL BZHIN BSRUNG DGOS TE, DE MA BSRUNGS NA RIM
GNYIS NYAMS SU BLANGS KYANG DNGOS GRUB THOB MI SRID PA'I PHYIR
TE, MNYAM SBYOR LAS, DKYIL 'KHOR

DU NI MA ZHUGS SHING, ,DAM TSIG RNAMS NI SPANGS PA DANG, ,GSANG
BA'I DE NYID MI SHES PAS, ,BSGRUBS KYANG CI YANG MI 'GRUB BO,
CES GSUNGS PA'I PHYIR, DBANG RNAM DAG THOB NAS DAM TSIG DANG
SDOM PA TSUL BZHIN

@008B BSRUNGS NA RIM GNYIS GTZO BOR MA BSGOMS KYANG SKYE BA BCU
DRUG TSUN LA SANGS RGYAS STE, GRUB CHEN SA RA HAS, MA BSGOMS
GYUR KYANG LTUNG MED NA, ,SKYE BA BCU DRUG DAG NAS 'GRUB, CES
GSUNGS PA'I PHYIR, GSUM PA LA GSUM, RIM

GNYIS KYI NGO BO DANG GO RIMS, RIM GNYIS SGOM TSUL, RIM GNYIS LA
BOGS 'BYIN PA'I SPYOD PA'O, ,DANG PO NI BSGOMS STOBS KYIS RLUNG
DBU MAR ZHUGS GNAS THIM GSUM BYAS PA LAS MA BYUNG ZHING, RANG
'BRAS RDZOGS

RIM GYI RGYUD SMIN BYED GANG ZHIG ,SKYE SHI BAR DO GSUM PO CI
RIGS DANG RNAMS MTHUN PAR BLOS GSAR DU BRTAGS NAS BSGOM PA'I
RNAL 'BYOR DE BSKYED RIM GYI MTSAN NYID YIN, BSGOMS STOBS KYIS
RLUNG DBU MAR ZHUGS GNAS

THIM GSUM BYAS PA LAS BYUNG BA'I SLOB PA'I RGYUD KYI RNAL 'BYOR
DE RDZOGS RIM GYI MTSAN NYID YIN, BRTAGS PA'I RNAL 'BYOR, BCOS
MA'I RNAL 'BYOR, RIM PA DANG PO'I RNAL 'BYOR RNAMS DON GCIG ,MA
BRTAGS PA'I RNAL

'BYOR, MA BCOS PA'I RNAL 'BYOR, RIM PA GNYIS PA'I RNAL 'BYOR
RNAMS DON GCIG ,DES NA RDZOGS RIM GYI RTOGS PA SKYE BA LA BSKYED
RIM LA SLOB PA SNGON DU 'GRO DGOS TE, RIM LNGA LAS, BSKYED RIM
LA LEGS GNAS

SHING; ;RDZOGS PA'I RIM PA 'DOD RNAMS LA, ,THABS 'DI RDZOGS PA'I
SANGS RGYAS KYIS, ,SKAS KYI RIM PA LTA BUR GSUNGS, ZHES GO RIMS
NGES CAN DU GSUNGS PA'I PHYIR, ,GNYIS PA LA GNYIS, BSKYED RIM
SGOM TSUL DANG,

@009A *, ,RDZOGS RIM SGOM TSUL LO, ,DANG PO NI RDZOGS RIM GYI
SNGON DU BSKYED RIM RGYAS PA'AM, MA MTHA' NA'ANG RDO RJE BZHI
BSKYED BSDUS PA GANG RUNG BSGOM DGOS TE, DE GNYIS LA, RDZOGS RIM
SKYE BA'I SMIN BYED

SKU GSUM GYI LAM KHYER TSANG BA'I PHYIR, DE LTA BU'I RGYAS BSDUS
GANG RUNG GI RTEN DANG BRTEN PA'I DKYIL 'KHOR LA NGA RGYAL DANG
GSAL SNANG 'DON PA'I RAGS PA DRAN PA GCIG PA'I RNAL 'BYOR DANG,
DE RJES YUM GYI PADMAR

YID KYIS THIG LE YUNG 'BRU TZAM PHYUNG, DE'I NANG DU RTEN DANG
BRTEN PA LA NGA RGYAL DANG GSAL SNANG 'DON PA'I PHRA MO RTOG
PA'I RNAL 'BYOR LA SLOB PA YIN NO,, ` ,,GNYIS PA RDZOGS RIM
NYAMS SU LEN

TSUL LA, RIM LNGA BSDUS PA GSAL BA LAS, DNGOS PO'I GNAS LUGS LAM
DANG NI, ,'BRAS BU SKYE BA'I RIM PA'O, ZHES GSUNGS PA LTAR, GZHI
DNGOS PO'I GNAS TSUL DANG, LAM BGROD PA'I RIM PA GNYIS, DANG PO

NI; DE NYID LAS, DNGOS PO'I GNAS LUGS GNYIS YIN TE, ,LUS DANG
SEMS KYI GNAS THABS LAS, ,RAGS DANG PHRA DANG SHIN TU PHRA,
,THUN MONG DBYER MED RIM SHES BYA, ZHES GSUNGS PA LTAR, LUS KYI
GNAS TSUL,

SEMS KYI GNAS TSUL, LUS SEMS THUN MONG BA'I GNAS TSUL, LUS KYI
GNAS TSUL BYE BRAG TU BSHAD PA'O, ,DANG PO NI LUS LA RAGS PA,
PHRA BA SHIN TU PHRA BA GSUM LAS, 'BYUNG BA DANG 'BYUNG 'GYUR
GYI LUS NI DANG

@009B PO DANG, RTZA RLUNG THIG LE GSUM NI GNYIS PA DANG, STONG
PA BZHI GA'I BZHON PAR GYUR PA'I RLUNG NI GSUM PA'I MTSAN GZHI
YIN, GNYIS PA NI, SEMS LA YANG GSUM LAS, SGO LNGA'I RNAM SHES NI
DANG PO DANG, RTZA NYON DRUG ,NYE NYON NYI

SHU; RANG BZHIN BRGYAD CU'I RTOG PA DANG MTSUNGS LDAN GYI SEMS
NI GNYIS PA DANG, STONG PA BZHI'I NGO BOR GYUR PA'I SEMS NI GSUM
PA'I MTSAN GZHI YIN, GSUM PA NI, LUS SEMS THUN MONG BA LA YANG
GNYIS LAS, RAGS

PA'I LUS SEMS GNYIS TSOGS TZAM PA NI RAGS PA DANG, 'KHOR 'DAS
KUN GYI GZHIR GYUR PA SHIN TU PHRA BA'I RLUNG SEMS DNGOS PO GCIG
PA NI PHRA BA'I MTSAN GZHI YIN, SHIN TU PHRA BA'I RLUNG SEMS NGO
BO DBYER MED DU GNAS BA DES

'KHOR 'DAS KUN GYI GZHI BYED DE, THABS MKHAS DANG BRAL BA LA BAR
DO BZHIN LAG GI RNAM PA CAN DU LANGS NAS 'KHOR BAR SKYE BA LEN
CING, THABS MKHAS KYI MAN NGAG DANG LDAN PAS SGYU MA'I SKUR
LANGS NAS 'TSANG RGYA BAR BYED PA'I PHYIR,

BZHI PA LA RTZA RLUNG THIG LE GSUM LAS, DANG PO NI, THOG MAR
SNYING GA'I RO RKYANG DBU MA GSUM, SHAR GYI RTZA 'DAB SUM BSKOR
MA, LHO'I 'DOD MA STE RTZA LNGA 'CHAGS, DE RJES NUB KYI KHYIM
MA, BYANG GI GTUM MO DBU MA DANG LHAN CIG

BSDUD BRAL MA STE BRGYAD 'CHAGS, DE LA NI SNYING GAR THOG MAR
CHAGS PA'I RTZA BRGYAD CES BYA LA, DE RJES SUM SKOR MA LAS GYES
PA'I SHAR LHO, 'DOD MA LAS LHO NUB, KHYIM MA LAS NUB BYANG, GTUM
MO LAS GYES PA'I BYANG SHAR

@010A *, ,GYI RTZA 'DAB STE SNYING KHA'I RTZA 'DAB BRGYAD
'CHAGS, SNYING GA'I RTZA 'DAB BRGYAD DANG, SNYING GAR THOG MAR
CHAGS PA'I RTZA BRGYAD MI GCIG STE, RO RKYANG DBU MA GSUM NI
SNYING GAR THOG MAR CHAGS PA'I RTZA BRGYAD KYI NANG TSAN

YIN PA'I PHYIR, SNYING KHA'I RTZA BRGYAD KYI RGYUN GSUM GSUM DU
GYES PAS GNAS NYER BZHI'I RTZA 'CHAGS, DE'I STENG DU SNYING KHAR
THOG MAR CHAGS PA'I RTZA BRGYAD BSNAN PA LA BYANG SEMS 'BAB PA'I
RTZA'I GTZO BO SO GNYIS CES

BYA STE, MNYAM SBYOR LAS, BYANG CHUB SEMS KYI RANG BZHIN RTZA,
,SUM CU RTZA GNYIS DAM PA YIN, ZHES GSUNGS PA'I PHYIR, GNAS NYER
BZHI'I RTZA RE RE LAS GSUM GSUM DU GYES PAS RTZA BDUN CU RTZA
GNYIS, DE RE RE LAS STONG STONG DU

GYES PAS RTZA BDUN KHRI NYIS STONG 'CHAGS, DE THAMS CAD BSDU NA
SKU GSUNG THUGS KYI RTZA GSUM DU 'DU STE, DE RNAMS KYI NANG NAS
RLUNG DANG BYANG SEMS DKAR DMAR 'BAB PA GANG ZHIG ,BYANG SEMS
DKAR PO 'BAB PA SKU, DMAR PO

'BAB PA GSUNG, RLUNG 'BAB PA'I RTZA THUGS KYI RTZAR 'DU BA'I
PHYIR, RO RKYANG DBU MA GSUM GYI MING GI RNAM GRANGS BZHAG TU
YOD DE, DBU MA LA DH'U TI, THUGS KYI RTZA, MUN PA'I RTZA, SGRA
GCAN GYI RTZA, THIM PA'I RTZA, GNYIS SPANGS

KYI RTZA ZHES BYA LA, RO MA LA GSUNG GI RTZA, 'DZIN PA'I RTZA,
NYI MA'I RTZA, SHES RAB KYI RTZA, LONGS SPYOD KYI RTZA, RAS NA,
RDUL GYI RTZA ZHES PA DANG, RKYANG MA LA, SKU'I RTZA, GZUNG BA'I
RTZA, ZLA BA'I RTZA, LA LA NA, THABS KYI RTZA, BDAG PO'I RTZA,

@010B SNYING STOBS KYI RTZA ZHES BYA BA YIN PA'I PHYIR, DE YANG
RO RKYANG GNYIS KYIS DBU MA LA 'KHYUD PA'I MDUD PA GANG NA YOD
PA NA RTZA 'KHOR RE YOD CING, SNYING KHAR MDUD PA GSUM BRTZEGS
DANG, GZHAN RNAMS NA MDUD PA RE RE YOD LA, MDUD

MTSAMS NAS GYES PA'I RTZA 'KHOR CHE BA LA LNGA YOD DE, SPYI BO
BDE CHEN GYI 'KHOR LO RTZA 'DAB SO GNYIS, MGRIN PA LONGS SPYOD
KYI 'KHOR LO RTZA 'DAB BCU DRUG ,SNYING KHA CHOS KYI 'KHOR LO
RTZA 'DAB BRGYAD, LTE BA SPRUL PA'I 'KHOR

LO RTZA 'DAB RE BZHI, GSANG GNAS BDE SKYONG GI 'KHOR LO RTZA
'DAB SO GNYIS RNAMS SU YOD PA'I PHYIR, RTZA 'KHOR CHUNG BA GSUM
YOD DE, SMIN DBUS NA RLUNG 'KHOR RTZA 'DAB DRUG PA, MGRIN PA
DANG SNYING KHA'I BAR NA ME 'KHOR RTZA

'DAB GSUM PA, NOR BU'I DBUS NA RTZA 'DAB BRGYAD PA RNAMS SU YOD
PA'I PHYIR, DES NA SPYI BO'I RTZA 'KHOR LA BDE CHEN 'KHOR LO
ZHES BRJOD PA'I RGYU MTSAN YOD DE, BDE BA'I RTEN KUN TA LTA BU'I
BYANG SEMS SPYI BOR GNAS

PA'I RGYU MTSAN GYIS DE LTAR BRJOD PA'I PHYIR, MGRIN PA'I RTZA
'KHOR LA LONGS SPYOD KYI 'KHOR LO ZHES BRJOD PA'I RGYU MTSAN YOD
DE, RO DRUG LA LONGS SPYOD PA'I GNAS MGRIN PA YIN PAS DE LTAR
BRJOD PA'I PHYIR, SNYING

KHA'I RTZA 'KHOR LA CHOS KYI 'KHOR LO ZHES BRJOD PA'I RGYU MTSAN
YOD DE, CHOS KYI RTZA BA SHIN TU PHRA BA'I RLUNG SEMS KYI RTEN
MI SHIGS PA'I THIG LE SNYING KHAR GNAS PA'I RGYU MTSAN GYIS DE
LTAR BRJOD PA'I PHYIR, LTE BA'I RTZA 'KHOR

@011A *, ,LA SPRUL PA'I 'KHOR LO ZHES BRJOD PA'I RGYU MTSAN YOD
DE, BDE BA CHEN PO SPRUL PA'AM SKYE BA'I GZHI GTUM MO'I ME GTZO
BOR LTE BAR GNAS PA'I RGYU MTSAN GYIS DE LTAR BRJOD PA'I PHYIR,

GSANG BA'I RTZA 'KHOR LA BDE SKYONG GI 'KHOR LO ZHES BRJOD PA'I
RGYU MTSAN YOD DE, LUGS 'BYUNG LUGS BZLOG GI LHAN SKYES KYI BDE
BA GTZO BOR GSANG GNAS NAS SKYONG BA'I RGYU MTSAN GYIS DE LTAR
BRJOD PA'I PHYIR, 'O NA RTZA

STONG PHRAG DON GNYIS KYI NANG NAS GTZO BO GANG ZHE NA, BRGYA
NYI SHU GTZO BO YIN TE, SPYI PO'I RTZA 'DAB SO GNYIS, MGRIN PA'I
BCU DRUG ,SNYING KHA'I BRGYAD, LTE BA'I RE BZHI RNAMS GTZO CHE
BA'I PHYIR TE, DE RNAMS KYI NANG NAS RLUNG DANG BYANG

SEMS GTZO BOR 'BAB PA'I PHYIR TE, SDOM 'BYUNG LAS, NYI SHUS LHAG
PA'I BRGYA YIS NI, ,RTZA YI GTZO BO BRJOD PAR BYA, ZHES GSUNGS
PA'I PHYIR, DE'I NANG NAS YUL SO GNYIS KYI RTZA DANG, DE'I NANG
NAS GNAS NYER BZHI'I RTZA

GTZO BO YIN TE, SO DANG SEN MO BSKYED PA SOGS KYI KHAMS NYER
BZHI GNAS PA DANG RGYAS PA'I RTEN BYED BA'I PHYIR TE, RTZA YI
GNAS DANG YUL RNAMS KYI, ,NYI SHU RTZA BZHI GRANGS YIN TE, ,RTEN
DANG KUN TU 'GRO BA'O, ZHES

GSUNGS PA'I PHYIR, DE'I NANG NAS RO RKYANG DBU MA GSUM GTZO BO
DANG, DE'I NANG NAS DBU MA GTZO BO YIN TE, RO RKYANG GNYIS KYI
RLUNG DBU MAR ZHUGS GNAS THIM GSUM BYAS PA LA BRTEN NAS, 'OD
GSAL LHAN SKYES

@011B KYI BDE CHEN RDZOGS PAR 'CHAR BA'I PHYIR, DBU MA'I NANG
NAS KYANG SNYING KHA'I DBU MA GTZO BO YIN TE, GZHI LA RNAM SHES
'JUG GNAS 'PHO GSUM YANG DE NAS BYED CING, LAM LA YANG DPE DON
GYI 'OD GSAL SNYING KHA'I DBU MA'I

NANG DU 'CHAR BA'I PHYIR, 'O NA RTZA'I GTZO BO DE LTAR YIN NA,
RTZA NANG NAS RLUNG DANG BYANG SEMS 'BAB TSUL JI LTAR ZHE NA,
GZHI LA 'CHI DUS MA GTOGS DBU MA'I NANG NAS RLUNG RGYU BA MED
DE, RO RKYANG GI MDUD PA DAM POS BSDAMS

PA'I PHYIR, GZHI LA 'CHI DUS SU DBU MA'I NANG NAS RLUNG RGYU BA
YOD DE, LAS NYON GYI DBANG GIS SNYING KHA'I RTZA MDUD RDZOGS PAR
GROL 'GRO BA'I PHYIR, GZHI LA DER MA ZAD SDUD BRAL MA'I NANG NAS
KYANG RLUNG DANG BYANG SEMS MI

'BAB STE, BSDUD BRAL MA DE KHO RANG GI NANG NAS DE GNYIS MI 'BAB
PAR MA ZAD RTZA GZHAN NAS DE GNYIS 'BAB PA LA'ANG GEGS BYED PAS
BSDUD BRAL MA DANG, RNAL 'BYOR MA RNAMS KYI 'GOG PA'I RTZA ZHES
BRJOD PA'I PHYIR, 'CHI

DUS SU DE'I NANG NAS DE GNYIS RGYU STE, DE'I RGYU MTSAN GYIS DE
LA DUS KYI RTZA ZHES BRJOD PA'I PHYIR, 'O NA GZHI LA 'CHI DUS MA
GTOGS RTZA DE NYID KYI NANG DU RLUNG DANG BYANG SEMS MI 'BAB NA
RTZA DE NYID BYANG SEMS 'BAB PA'I RTZA SO GNYIS

KYI NANG TSAN DU BZHAG PA DANG 'GAL LO ZHE NA, SKYON MED DE, DE
NI LAM DUS LA DGONGS PA'I PHYIR, DE'ANG RO MA'I NANG NAS KHRAG
'BAB CING ME RLUNG RGYU, RKYANG MA'I NANG NAS KHU BA 'BAB CING
RLUNG GI RLUNG RGYU, SROG THUR GNYIS RO RKYANG

@012A *, ,GNYIS KA NAS RGYU'O, ,SNYING KHA'I PHYOGS KYI RTZA
BZHI'I NANG NAS 'BYUNG BA BZHI'I RLUNG RGYU ZHING, GZUGS SGRA
DRI RO REG BYA RNAMS 'BAB PAS MCHOD PA BZHI'I RTZA ZHES KYANG
BYA'O, ,DE LAS GYES PA'I MTSAMS

KYI RTZA GZHI'I NANG NAS BSHAD GCI KHU KHRAG BAD KAN TE BDUD
RTZI LNGA 'BAB PO, ,RTZA'I DBYE BSDU DE DAG THAMS CAD KYANG RDUL
MUN SNYING STOBS KYI RTZA GSUM DU 'DU STE, TSAN PA GSUM DU BYAS
PA'I GCIG NAS KHRAG ,GCIG NAS KHU

BA; GCIG NAS RLUNG 'BAB PA'I SDE TSAN GSUM DU 'DU BA'I PHYIR,
GNYIS PA RLUNG BSHAD PA NI, ZLA DGU NGO BCU MNGAL DU GNAS PA'I
ZLA BA DANG PO LA SROG 'DZIN PHRA BA LAS SROG 'DZIN RAGS PA
SKYE, DE'I RTZA BA'I GNAS NI SNYING

KHA YIN, DE'I TSE SEMS CAN DE'I LUS NYA'I RNAM PA LTA BUR YOD,
ZLA BA GNYIS PA LA SROG 'DZIN RAGS PA LAS THUR SEL SKYE, DE'I
RTZA BA'I GNAS GSANG GNAS YIN, DE'I TSE DE'I LUS 'BUR PO LNGA
DOD PA RUS SBAL LTA BU

ZLA BA GSUM PA LA THUR SEL LAS MNYAM GNAS SKYE, DE'I RTZA BA'I
GNAS LTE BA YIN, DE'I TSE DE'I LUS CUNG ZAD SGUR BA PHAG RGOD
LTA BU, ZLA BA BZHI PA LA MNYAM GNAS LAS GYEN RGYU SKYE, DE'I
RTZA BA'I GNAS MGRIN PA YIN,

DE'I TSE DE'I LUS STOD CUNG ZAD RGYAS PA SENG GE'I RNAM PA LTA
BU, ZLA BA LNGA PA LA KHYAB BYED SKYE, DE NI LUS THAMS CAD LA
KHYAB PAR GNAS, ZLA BA DRUG PA NAS BCU PA'I BAR LA RGYU BA, RNAM
PAR RGYU BA, YANG DAG PAR RGYU BA, RAB TU RGYU BA,

@012B NGES PAR RGYU BA STE YAN LAG GI RLUNG RNAMS RIM BZHIN
SKYE'O, ,GSUM PA THIG LE BSHAD PA NI, ,DANG POR THIG LE DKAR
DMAR SNYING KHAR CHAGS, DE NAS DKAR PO CUNG ZAD CHAD DE SPYI BOR
GNAS PA LA HAm YIG CES BYA, DMAR PO CUNG

ZAD CHAD DE LTE BAR GNAS PA LA AAm YIG CES BYA, DE GNYIS THIG LE
DKAR DMAR GYI GNAS KYI GTZO BO YIN CING, RTZA 'KHOR GZHAN RNAMS
NA'ANG MI GNAS PA NI MA YIN NO, ,DES NA THIG LE LA DBYE NA THIG
LE DKAR DMAR

GNYIS SAM BZHIR YOD DO, GNYID 'THUG RMI LAM SAD PA BZHI PA'I
GNAS SKABS BSKYED PA'I THIG LE BZHIR YOD PA'I PHYIR, SNYING KHA
DANG NOR BU'I DBUS NA GNYID 'THUG GI GNAS SKABS BSKYED PA'I THIG
LE, MGRIN PA DANG GSANG

GNAS NA RMI LAM GYI GNAS SKABS BSKYED PA'I THIG LE, SPYI PO DANG
LTE BA NA SAD PA'I GNAS SKABS BSKYED PA'I THIG LE, SPYI BO DANG
GSANG GNAS NA BZHI BA STE SNYOMS 'JUG GI GNAS SKABS BSKYED PA'I
THIG LE RNAMS

GNAS BA'I PHYIR, DE LTAR GZHI DNGOS PO'I GNAS TSUL GTAN LA PHAB
PA LA CHOS CAN, DGOS PA YOD DE, SHIN TU PHRA BA'I RLUNG SEMS RE
RE BA GZUGS SKU DANG, YE SHES CHOS SKU'I SGRUB GZHI DANG, SHIN
TU PHRA BA'I RLUNG

SEMS DNGOS PO GCIG PA DE ZUNG 'JUG GI SGRUB GZHI YIN PA, SHES
PAR BYA BA'I CHED YIN PA'I PHYIR, BYE BRAG TU LUS KYI GNAS TSUL
GTAN LA PHAB PA LA CHOS CAN, DGOS PA YOD DE, RDZOGS RIM GYI
RTOGS PA SKYE BA LA RDO RJE'I

@013A *, ,LUS LA GNAD DU BSNUN DGOS PA GANG ZHIG ,DE LTAR GNAD
DU BSNUN TSUL SHES PAR BYA BA'I CHED YIN PA'I PHYIR, GNYIS PA
LAM BGROD PA'I RIM BA RDZOGS RIM SGOM TSUL LA GSUM, RDZOGS RIM
GYI

GTZO BO AE WAm GNYIS KYI DON MDOR BSTAN PA, DE GNYIS KYI DON
RGYAS PAR BSHAD PA, BYE BRAG TU RGYUD 'DI'I RDZOGS RIM BSHAD
PA'O, ,DANG PO NI, BLA MED KYI RGYUD DON THAMS CAD AE WAm GYI
DON DU 'DUS SHING, DE LA PHYE NA THOB

BYA 'BRAS BU'I AE WAm, THOB BYED LAM GYI AE WAm, 'DREN BYED
RTAGS KYI AE WAm DANG GSUM YOD, DANG PO NI, SANGS RGYAS 'PHAGS
PA'I THUGS RGYUD KYI STONG NYID RTOGS PA'I SHES RAB AE YIG GI
MTSON DON DANG, DE'I THUGS RGYUD KYI

BDE BA CHEN PO'I YE SHES WA YIG GI MTSON DON DANG, DE GNYIS NGO
BO DBYER MED PA THIG LE'I MTSON DON TE, DE LA NI BDE STONG DBYER
MED KYI AE WAm ZHES ZER, SANGS RGYAS 'PHAGS PA'I THUGS RGYUD KYI
SHES RAB BDE STONG

DBYER MED KYI YE SHES NI AE YIG GI MTSON DON DANG, DE'I THUGS
RGYUD KYI GZUGS KYI SKU NI WA YIG GI MTSON DON DANG, DE GNYIS
SKU THUGS SU DNGOS PO GCIG PA NI THIG LE'I MTSON DON YIN TE, DE
LA NI BDEN GNYIS

DBYER MED KYI AE WAm ZHES ZER RO, ,GNYIS PA NI, LAM DUS KYI
STONG NYID RTOGS PA'I SHES RAB AE YIG GI MTSON DON DANG, LAM DUS
KYI BDE BA CHEN PO'I YE SHES WA YIG GI MTSON DON DANG, DE GNYIS
NGO BO DBYER MI PHYED PA

@013B THIG LE'I MTSON DON YIN ZHING DES BDEN GNYIS DBYER MED KYI
AE WAm YANG SHES PAR BYA'O, ,GSUM PA LA PHYI NANG GNYIS LAS
PHYAG RGYA'I PADMA NI AE YIG GI MTSON DON DANG, YAB KYI RDO RJE
NOR BU NI WA YIG GI MTSON DON

DANG; DE GNYIS MNYAM PAR SBYAR BA LA BRTEN NAS, GZHI DUS SU BU
BSKYED PA DANG, LAM DUS SU LHA SPRO BA THIG LE'I MTSON DON YIN
NO, ,GNYIS PA NI, SPYI BO DANG LTE BA'I RTZA 'KHOR GRU GSUM PA
AE YIG GI MTSON DON DANG, SNYING KHA DANG

MGRIN PA'I RTZA 'KHOR ZLUM PA WA YIG GI MTSON DON DANG, RTZA
'KHOR DE DAG THABS SHES SU PHYOGS PA'AM, DE RNAMS LA GNAD DU
BSNUN PA LA BRTEN NAS, THIG LE DANG BDE CHEN 'DREN PA NI THIG
LE'I MTSON DON YIN TE, SAMBHU tA LAS, SPYI

PO LTE BAR ZHES SOGS GSUNGS PA'I PHYIR, ,GNYIS PA RGYAS PAR
BSHAD PA LA GSUM, BDE STONG DBYER MED KYI AE WAm BSHAD PA, BDEN
GNYIS DBYER MED KYI AE WAm BSHAD PA, DE BSKYED PA LA RTAGS KYI
AE WAm LUS LA GNAD DU BSNUN

DGOS BAR BSTAN PA'O, ,DANG PO LA GSUM, STONG BA BSHAD PA, BDE BA
BSHAD PA, BDE STONG DBYER MED BSHAD PA'O, ,DANG PO NI, MDO
SNGAGS GNYIS KAR BDEN 'DZIN 'KHOR BA'I RTZA BA DANG, DE'I GNYEN
PO BLA NA MED PA STONG NYID BSGOM PAR

GSUNGS PA LA YANG KHYAD PAR MED DE, RDO RJE SNYING PO RGYAN GYI
RGYUD LAS, RNAL 'BYOR GCIG GCIG SHES BYAS NAS, ,DBEN PAR SONG
STE RAB 'BAD NA, ,SDIG DAG TSE 'DIR SANGS RGYAS 'GRUB, ,CHOS
BDAG MED PA RAB BSGOMS PAS,,

@014A *, ,THAMS CAD MKHYEN PA KHONG DU CHUD, CES GSUNGS PA'I
PHYIR, DE YANG STONG PA DE LA SGRAS BRJOD RIGS KYI GO NAS DBYE
NA BZHI YOD DE, RANG RGYUD PA MAN CHAD GANG ZAG GI BDAG MED DU
'DOD PA'I GANG ZAG

RANG SKYA THUB PA'I RDZAS YOD KYIS STONG PA DANG, SEMS TZAM PA
BDOD PA'I GZUNG 'DZIN RDZAS GZHAN GYIS STONG PA DANG, BLO GNOD
MED LA SNANG BA'I DBANG GIS BZHAG PA MA YIN PAR, YUL RANG GI
THUN MONG MA YIN PA'I SDOD

LUGS KYI NGOS NAS GRUB PAS STONG PA DANG, CHOS THAMS CAD RTOG
PAS BRTAGS TZAM MA YIN PAR RANG BZHIN GYIS GRUB PAS STONG PA'I
STONG NYID BZHI YOD PA'I PHYIR, DE YANG SKABS 'DIR STONG PA DANG
PO DANG BDE STONG SBYOR

BA SUS KYANG MA BSHAD LA, GANG ZAG DMAN PA BZHI'I DBANG PO'I RIM
PAS STONG PA PHYI MA GSUM DANG BDE STONG SBYOR BA YOD KYANG, RIN
PO CHE LTA BU'I GANG ZAG GIS BDE STONG SBYOR RGYU'I STONG NYID
YIN NA, BZHI PA DE YIN PAS

KHYAB STE, PHAR PHYIN THEG PA'I GDUL BYA DBANG RNON GYIS GTZO
BOR BSGOMS PA'I STONG NYID YIN NA STONG NYID BZHI PA DE YIN PAS
KHYAB PA GANG ZHIG ,PHAR PHYIN THEG PA'I GDUL BYA DBANG RNON LAS
RIN PO CHE LTA BU'I GANG ZAG DBANG PO

BRGYA 'GYUR GYI RNO BA'I PHYIR, GNYIS PA BDE BA BSHAD PA NI, ZHI
GNAS MTSAN NYID PA THOB PA'I LUS SEMS SHIN SBYANGS KYI BDE PA
YANG 'DIR BSTAN BDE STONG SBYOR RGYU'I BDE BA MA YIN TE, PHYI
ROL PA 'GA' ZHIG GI RGYUD LA

@014B YANG YOD PA'I PHYIR, STONG NYID MNGON SUM DU RTOGS PA'I
ZAG MED KYI BDE BA YANG DE MA YIN TE, DE 'PHAGS PA THAMS CAD KYI
RGYUD LA YOD PA'I PHYIR, DBUGS 'BYUNG RNGUB BKAG NAS LHA'I RNAL
'BYOR BSGOMS PA LAS BYUNG BA'I

BDE BA YANG DE MA YIN TE, DE NI RGYUD SDE 'OG MA GSUM LA'ANG YOD
PA'I PHYIR, RLUNG DBU MAR THIM PA MA YIN PAR BYANG SEMS 'PHO BA
BKAG PA'I BDE BA DANG LAS BRGYA DANG YE RGYA LA BRTEN PA'I BDE
BA YANG DE MA YIN TE DE BSKYED RIM GYI

SKABS SU YANG YOD PA'I PHYIR, GTUM MO PHAL PA 'BAR BA'I BDE BA
YANG DE MA YIN TE, DE NI THA MAL PA'I RGYUD LA YANG YOD PA'I
PHYIR, 'O NA JI LTAR YIN ZHE NA, BSKYED RIM GYI RJES SU RLUNG
DBU MAR ZHUGS GNAS THIM GSUM BYAS PA

LAS BYUNG BA'I LHAN SKYES KYI BDE CHEN NYID YIN NO, ,GSUM PA NI
RLUNG DBU MAR ZHUGS GNAS THIM GSUM BYAS PA LA BRTEN NAS BYUNG
BA'I YUL CAN LHAN SKYES KYI BDE BA CHEN PO'I YE SHES KYIS YUL
STONG NYID 'DZIN STANGS KYI YUL

DU BYAS NAS CHU LA CHU BZHAG PA BZHIN RO GCIG TU MNYAM PAR
BZHAG
NAS BSGOM PA BDE STONG DBYER MED DU SBYOR TSUL YIN TE, THABS
SHES GTAN LA DBAB PA GRUB PA LAS, CHU DANG 'O MA 'DRES PA BZHIN,
,GNYIS MED RNAM PA'I

SBYOR BA YIS, ,GNYIS PO 'DUS PA GANG YIN PA, ,SHES RAB THABS
ZHES BYA BAR GRAGS, ZHES GSUNGS PA'I PHYIR, DE LTA MA YIN PAR
KHA CIG BDE BA DANG DE'I CHOS NYID NGO BO DBYER MED DU BYED PA
BDE STONG DBYER MED DU SBYOR BA'I DON

@015A *, ,DU 'DOD PA NI MI 'THAD DE, BDE BA NAM GRUB TZAM NAS DE
GNYIS NGO BO DBYER MED DU GRUB PA'I PHYIR, YANG LHAN SKYES KYI
BDE BA DANG STONG NYID RTOGS PA'I SHES RAB GNYIS GCIG GIS GCIG
LA RGYAS

BTAB STE BSGOM PA YANG BDE STONG SBYOR TSUL MA YIN TE, DE LTAR
BSGOM PA LA LHAN SKYES KYI BDE BA STONG NYID RTOGS PA'I SHES RAB
KYIS ZIN PA YOD KYANG, LHAN SKYES KYI BDE BA STONG NYID RTOGS
PA'I SHES RAB KYI NGO

BOR SONG BA DE MED PA'I PHYIR, DPER NA STONG NYID RTOGS PA'I
SHES RAB KYIS ZIN PA'I SBYIN SOGS KYI NYAMS LEN BZHIN YIN PA'I
PHYIR, YANG LHAN SKYES KYI BDE BA LA SRED ZHEN SKYES DOGS NAS
STONG NYID BSGOM PA YANG BDE STONG

SBYOR TSUL MA YIN TE, DE YIN NA 'PHAGS PA RNAMS KYIS BDE STONG
SBYOR MI DGOS PA'I PHYIR, DES NA SNGAR BSHAD PA LTAR BDE STONG
DBYER MED DU SBYOR DGOS TE, STONG NYID TZAM BSGOMS KYANG BLA MED
KYI LAM MCHOG GI GNAD

MI TSANG, SNYING RJE LHAN SKYES KYI BDE BA TZAM BSGOMS KYANG
'KHOR BA LAS MI GROL BA'I PHYIR TE, SA RA HAS, SNYING RJE DANG
BRAL STONG PA NYID ZHUGS PAS, ,DES NI LAM MCHOG RNYED PA MA YIN
NO, ,'ON TE SNYING RJE 'BA' ZHIG BSGOMS

NA YANG, ,'KHOR BA 'DIR GNAS THAR PA THOB MI 'GYUR, ,GANG YANG
GNYIS PO SBYOR BAR NUS PA DE, ,'KHOR BAR MI GNAS MYA NGAN 'DAS
MI GNAS, CES GSUNGS PA'I PHYIR, BYAS PA LA KHO NA RE, BDE BA
CHEN PO'I YE SHES KYIS

@015B STONG NYID DES YUL DU BYAS NAS BSGOM PA MI 'THAD PAR THAL,
SAMBHU tA LAS, STONG BA BSGOM PAR MI BYA STE, ,STONG MIN BSGOM
PAR MI BYA'O, ZHES GSUNGS PA'I PHYIR, ZHE NA, SKYON MED DE, DE
NI CHOS THAMS CAD THA SNYAD DU YOD PAS STONG

PA DANG, DON DAM PAR MI STONG PAR BZUNG NA MTHAR 'DZIN GYI RNAM
RTOG BSKYED PAR BSTAN PA YIN PA'I PHYIR, GNYIS PA BDEN GNYIS
DBYER MED KYI AE WAm BSHAD PA NI, SKABS 'DIR BSTAN GYI BDEN
GNYIS DANG, GSUNG RAB SPYI LA BRAGS

PA'I BDEN GNYIS MING 'DRA YANG DON MI GCIG STE, 'DIR BSTAN GYI
BDEN GNYIS NI RNAL 'BYOR PA KHO NA'I LAM DANG 'BRAS BU'I DBANG
DU BYAS NAS BLA MED KHO NA LAS BSHAD PA'I PHYIR, DES NA RLUNG
THAMS CAD BSGOMS STOBS KYIS SNYING

KHA'I MI SHIGS PA LA THIM PA LAS BYUNG BA'I STONG NYID RTOGS
PA'I 'OD GSAL 'DIR BSTAN GYI DON DAM BDEN PA NI AE YIG GI MTSON
DON YIN, DE LA YANG DPE'I 'OD GSAL DANG, DON GYI 'OD GSAL GNYIS
YOD, PHYI MA LA YANG

RIM PA BZHI PA'I DON GYI 'OD GSAL DANG, ZUNG 'JUG GI DON GYI 'OD
GSAL GNYIS YOD, 'OD GSAL GYI BZHON PA'I RLUNG SEMS LAS BSGRUBS
PA'I MTSAN DPE DNGOS SAM RJES MTHUN PA CI RIGS PAS SPRAS PA'I
LHA SKU DNGOS

GNAS PA 'DIR BSTAN GYI KUN RDZOB BDEN PA NI WA YIG GI MTSON DON
YIN, DE LA YANG STONG PA GSUM PA DBE'I 'OD GSAL GYI MTHAR BYUNG
BA'I MA DAG PA'I SGYU MA'I SKU DANG, DON GYI 'OD GSAL STONG BA
BZHI BA'I MTHAR BYUNG

@016A *, ,BA'I DAG PA'I SGYU MA'I SKU GNYIS SU YOD, DE LTA BU'I
BDEN GNYIS SKU THUGS SU DNGOS PO GCIG PA ZUNG DU 'JUG PA NI,
'DIR BSTAN BDEN GNYIS DBYER MED ZUNG 'JUG STE THIG LE'I MTSON
DON YIN

NO; ;'O NA 'DIR BSTAN KUN RDZOB BDEN PA SGYU MA'I SKU DE SGRUB
BYED KYI RIGS PA GANG ZHE NA, 'DI LA BZHI, GZUGS SKU'I RGYU THUN
MONG MA YIN PA'I SGO LA BRTEN NAS BSGRUB PA, SBYANG GZHI'I GNAD
THUN MONG MA YIN PA'I SGO NAS

BSGRUB PA, LHA BSKYED TSUL GYI GNAD LA BRTEN TE BSGRUB PA, THABS
SHES NGO BO DBYER MED KYI GNAD LA BRTEN NAS BSGRUB PA'O, ,DANG
PO NI, GZUGS SKU'I RIGS 'DRA'I RGYU'I GTZO BO SGYU LUS SU NGES
TE, GDUL BYA THEG CHEN GYI

RIGS CAN RNAMS KYI THOB BYA'I GTZO BO NI GZUGS SKU LA BRTEN NAS
GZHAN DON BYED PA YIN ZHING, GZUGS SKU DE RIGS 'DRA'I RGYU LA
BRTEN NAS BSGRUB DGOS PA GANG ZHIG ,GZUGS SKU'I RIGS 'DRA'I
RGYU'I GTZO BO SGYU

MA'I SKU LAS GZHAN MED PA'I PHYIR, DER THAL, GZUGS SKU DE RGYU
MED DANG MI MTHUN PA'I RGYU LAS MI 'BYUNG ZHING, DE RANG GI RIGS
'DRA SNGA MA LA BRTEN NAS BSGRUB DGOS PA THEG CHEN PA GNYIS KA
'DOD PAR MTSUNGS PA GANG

ZHIG ;PHAR PHYIN THEG PA BA 'DOD PA LTAR GYI SLOB PA'I MTSAN DPE
MTHAR THUG DE YANG GZUGS SKU'I RIGS 'DRA'I RGYU'I GTZO BO MA
YIN, RGYUD SDE 'OG MA BA GSUM 'DOD PA LTAR GYI MTSAN DPE'I RNAM
PA CAN GYI LHA'I RNAL

@016B 'BYOR DE YANG DE MA YIN, RIN PO CHE LTA BU'I GANG ZAG LA
DANG PO NAS MTSAN DPE RANG BCAS SU YOD PA YANG MA YIN, SANGS
RGYAS PA DANG MNYAM DU GLO BUR DU 'BYUNG BA YANG MA YIN PA'I
PHYIR RO, ,RTAGS GNYIS PA GRUB STE, PHAR

PHYIN THEG PA PA 'DOD PA LTAR GYI DE NI MA RIG BAG CHAGS KYIS
DANG ZAG MED KYI LAS LA BRTEN NAS BLANGS PA'I MTSAN DPE YIN PA
GANG ZHIG ,MA RIG BAG CHAGS KYIS SHES SGRIB YIN LA, DES BSKYED
PA'I LUS DANG SHES

SGRIB KYI DNGOS GNYEN BAR CHAD MED LAM GNYIS NGO BO GCIG DU 'ONG
DON MED PAS DE'I SLOB PA'I MTSAN DPE MTHAR THUG DANG, RGYUN
MTHA'I 'OD GSAL GZHI GCIG TU TSOGS PA DE 'BRAS DUS KYI SKU GNYIS
NGO BO DBYER

MED DU TSOGS PA'I RIGS 'DRA'I RGYU'I GTZO BOR MI RUNG BA'I
PHYIR, BYAS PA LA KHO NA RE, SLOB PA'I MTSAN DPE MTHAR THUG
DANG, RGYUN MTHA'I 'OD GSAL GNYIS NGO BO GCIG YIN PAR THAL, SLOB
PA'I MTSAN DPE MTHAR THUG

DE; YID KYI RANG BZHIN GYI LUS KYI MTSAN DPE YIN PA'I PHYIR, ZER
NA SKYON MED DE, DE 'DRA'I MTSAN DPE DANG LDAN PA'I LUS DE YID
LTAR THOGS PA MED PAS YID KYI RANG BZHIN GYI LUS CES BYA'I, YID
SHES DANG NGO BO

GCIG YIN PA'I SGO NAS DE LTAR BRJOD PA MA YIN PA'I PHYIR, RTZA
RTAGS GSUM PA GRUB STE, RGYUD SDE 'OG MA PA 'DOD PA LTAR GYI
LHA'I RNAL 'BYOR DE NI LHA BSGOM PA'I KUN SLONG YOD MED KYI RJES
SU 'GRO LDOG BYED PA GANG ZHIG ,

@017A *, ,GZUGS SKU'I RIGS 'DRA'I RGYU'I GTZO BO LA RIGS 'DRA
RGYUN MI 'CHAD PA'I MTSAN DPE DNGOS GNAS LA GRUB PA ZHIG DGOS
PA'I PHYIR, DES NA BSGOMS STOBS KYIS BYUNG BA'I RLUNG SEMS TZAM
LAS GRUB

PA'I MTSAN DPES SPRAS PA'I SGYU MA'I SKU DE SANGS RGYAS KYI
GZUGS SKU'I NYER LEN GYI GTZO BO YIN TE, SEMS CAN RNAMS LA RAGS
PA GNAS SKABS PA'I LUS DANG, PHRA BA GNYUG MA'I LUS GNYIS YOD PA
LAS, GNYUG MA'I LUS

DES GZHI DUS SU 'KHOR BA'I RGYU BYED, LAM DUS SU GZUGS SKU'I
RGYU BYED PAR RDO RJE PHRENG BA DANG, DGONGS PA LUNG STON LAS
BSHAD PA'I PHYIR TE, LUNG STON LAS, SNYING POR GYUR PA RANG SROG
LAS, ,KHAMS GSUM NA NI GZHAN MED

DE; ;SGYU MA RLUNG GI KHAMS GSUM PA, ZHES GSUNGS PA'I PHYIR,
GNYIS PA NI, THUN MONG MA YIN PA'I SBYANG GZHI'I GNAD LA BRTEN
NAS LAM DUS SU SGYU LUS NGES PAR GRUB STE, SKYE SHI BAR DO GSUM
DANG RNAM MTHUN GYI RIM

GNYIS BSGOMS PA LA BRTEN NAS THA MAL PA LA 'KHOR BA'I RGYUR
'GYUR BA'I SKYE SHI BAR DO GSUM PO RNAL 'BYOR PA LA LAM DUS SU
DE'I SKU GSUM DU 'GYUR BA GANG ZHIG ,THA MAL PA LA BAR DOR 'GYUR
RUNG GI LUS DE RNAL  'BYOR PA LA SGYU MA'I SKUR 'GYUR BA'I PHYIR
TE, RIM LNGA LAS, KUN RDZOB BDEN PA SGYU MA NYID, ,LONGS SPYOD
RDZOGS PA'I SKU YANG DE, ,DE NYID DRI ZA'I SEMS CAN 'GYUR, ,RDO
RJE'I SKU YANG DE NYID DO, CES GSUNGS PA'I PHYIR, GSUM

@017B PA NI; LHA'I BSKYED CHOG GI GNAD LAS KYANG LAM DUS SU SGYU
LUS YOD PAR NGES PAR GRUB STE, RGYUD SDE BZHI KA'I SKABS SU
STONG NYID BSGOMS PA'I MTHAR LHA'I SKUR LDANG PAR BSHAD PAS DE
LA BRTAGS NA LAM MTHON POR SONG BA NA LHA'I

SKUR DNGOS GNAS LA LDANG BA ZHIG DGOS PA GANG ZHIG ,DE NI DPE
DON GYI 'OD GSAL GYI MTHAR SGYU MA'I SKUR LDANG TSUL SHES PA LA
RAG LAS PA'I PHYIR, BZHI PA NI THABS SHES DBYER MED KYI GNAD LA
BRTEN NAS LAM DUS SU

SGYU MA'I SKU YOD PAR GRUB STE, PHAR PHYIN THEG PAR DAG SA'I
SKABS SU'ANG RJES THOB TU BSOD NAMS KYI TSOGS GSOG PA LA BSKUL
DGOS, BLA MED KYI LAM MTHON POR RJES THOB TU BSOD NAMS KYI TSOGS
GSOG PA LA MI LTOS

PAR; MNYAM GZHAG CIG DRIL DU BSKYANGS PAS CHOG PAR GSUNGS PA
GANG ZHIG ,DE'I RGYU MTSAN PHAR PHYIN THEG PA'I SA MTHON POR
YANG MNYAM GZHAG TU 'BRAS BU'I SKU GNYIS KYI RIGS 'DRA'I RGYU'I
GTZO BO GNYIS NGO BO

DBYER MED DU NYAMS SU LEN PA MED CING, SNGAGS BLA MED KYI LAM
MTHON POR DE GNYIS NGO BO DBYER MED DU NYAMS SU LEN PA YOD PA'I
RGYU MTSAN GYIS YIN PA'I PHYIR, GSUM PA NI, MDO SNGAGS GNYIS
KA'I LUGS LA BSGOM

BYA'I STONG NYID LA KHYAD PAR MED KYANG, SGOM BYED KYI BLO LA
KHYAD PAR YOD DE, PHAR PHYIN THEG PA'I SKABS SU YID SHES RAGS
PAS STONG NYID BSGOM, RGYUD SDE 'OG MA GNYIS KYI SKABS SU YE
SHES KYI PHYAG RGYA DANG, BLTAS PA DANG, RGOD PA

@018A *, ,DANG; LAG PA BCANGS PA LAS BYUNG BA'I BDE BAS STONG
NYID BSGOM, BLA MED KYI SKABS SU BDEN 'DZIN DANG GNYIS SNANG
'KHRUL BA'I BAG CHAGS GA-YO BYED KYI RLUNG SNYING KHAR THIM PA
LAS BYUNG BA'I LHAN SKYES

KYI BDE BAS STONG NYID BSGOM PA YIN PA'I PHYIR, DE LTA BU'I LHAN
SKYES KYI BDE STONG DBYER MED KYI YE SHES DE YANG PHYI NANG GI
RKYEN KHYAD PAR CAN GNYIS PO GANG RUNG GI SGO NAS SGRUB DGOS TE,
RANG DANG YUL RTEN MTSAN NYID TSANG BA'I

LAS RGYA DANG, YE RGYA GANG RUNG GI DH'U T'I'I MAR SNA GNYIS
SPRAD DE SNYOMS PAR 'JUG PA DANG, YANG NA NANG RDO RJE'I LUS LA
GNANG DU BSNUN NAS SGRUB DGOS PA'I PHYIR, RLUNG DBU MAR 'JUG
PA'I SGO LA YANG DU MA YOD DE, SPYI BO

MGRIN PA, SNYING GA ,LTE BA, GSANG GNAS NOR BU'I 'BUS KYI RTZA
'KHOR RNAMS DANG, DH'U T'I'I YAR SNA DANG MAR SNA STE BRGYAD DU
YONG BA'I PHYIR, RGYUD SDE SO SO'I SROL GYIS GNANG DU BSNUN PA'I
SGO MI 'DRA BA DU MA YOD KYANG, MTHAR DGA'

BA BZHI DANG STONG PA BZHI DRANGS NAS LHAN SKYES KYI BDE CHEN
SKYE BA LA KHYAD PAR MED DE, DO HA LAS, ZA ZHING 'THUNG LA GNYIS
SPROD KYIS DGA' ZHING, ,RTAG TU YANG DANG YANG DU 'KHOR LO
'GENGS, ,CHOS 'DI LTA BUS 'JIG RTEN PHA ROL

'GRUB 'GYUR TE, ,RMONGS PA'I 'JIG RTEN MGO BOR RDOG PAS MNAN NAS
SONG, ,GANG DU RLUNG DANG SEMS NI MI RGYU ZHING, ,NYI MA ZLA BA
'JUG PA MED GYUR PA, ,MI SHES PA DAG GNAS DER SEMS NI DBUGS
PHYUNG ZHIG ,MDA' BSNUN

@018B GYIS NI MAN NGAG THAMS CAD BSTAN NAS SONG, ZHES GSUNGS
PA'I PHYIR, DE LTAR THUN MONG MA YIN PA'I BDE STONG DBYER MED
KYI YE SHES BSKYED PA LA, RDO RJE'I LUS LA GNAD DU BSNUN DGOS
PAR MA ZAD 'DIR BSTAN BDEN GNYIS

DBYER MED KYI RDZOGS RIM BSKYED PA LA YANG RDO RJE'I LUS LA GNAD
DU BSNUN DGOS TE, BSKYED RDZOGS GNYIS KA DANG, KHYAD PAR RDZOGS
RIM GYI LAM RNAMS SKYE SHI BAR DO GSUM DANG RNAM PA JI BZHIN DU
MTHUN PAR BSGOM DGOS

PAR GSUNGS PA GANG ZHIG ,'CHI BA DANG RNAM PA MTHUN PA'I DPE DON
GYI 'OD GSAL BSKYED NAS BAR DO DANG RNAM PA MTHUN PA'I DAG MA
DAG GI SGYU LUS GNYIS BSKYED PA LA RDO RJE'I LUS LA GNAD DU
BSNUN DGOS PA'I PHYIR TE, RDOR

PHRENG LAS, PHYAG RDOR GYIS SRID PA SKYE 'CHI'I RIM PA JI LTAR
YIN DRIS PA'I LAN RDO RJE 'CHANG GIS GSUNGS NAS, RDOR BZLAS LA
SOGS PA'I RDZOGS RIM RNAMS KYANG DE DANG 'DRA BAR GSUNGS PA'I
PHYIR TE, DE NYID LAS, DE LAS

SLAR YANG 'CHI DANG SKYE, ,DE LTAR 'KHOR LO BSKOR BA 'DRA,
,SNGON BZHIN RDO RJE BZLAS PA SOGS, ,RIM GYIS DE YI DBYE BAR
'GYUR, CES GSUNGS PA'I PHYIR DANG, DE'I DGONGS PA 'GREL PA LA
N'A RO PAS, GZHI LAM GNYIS KYI RIM LNGA DANG

GZHI LAM 'BRAS GSUM GYI SKU GSUM GYI RNAM GZHAG KYANG GSUNGS
PA'I PHYIR TE, RIM LNGA BSDUS GSAL LAS, SRID PA SKYE DANG NYIN
ZHAG GCIG ,STAN GCIG STENG DU SBYAR TE BSHAD, ZHES GSUNGS PA'I
PHYIR, 'O NA GZHI'I

@019A *, ,RIM LNGA DANG SKU GSUM GYI RNAM GZHAG JI LTAR YIN ZHE
NA, SKYES NAS MA SHI BAR DU RLUNG 'BYUNG 'JUG BYED PA NI GZHI'I
RDOR BZLAS KYI RIM PA DANG, 'CHI BA 'OD GSAL GYI SNGA LOGS KYI
SNANG MCHED THOB

GSUM NI GZHI'I SEMS DMIGS KYI RIM PA DANG, 'CHI BA 'OD GSAL NI
GZHI'I 'OD GSAL GYI RIM PA DANG, BAR DO'I RLUNG LUS NI GZHI'I
SGYU LUS KYI RIM PA YIN LA, DES NI DAG MA DAG GI SGYU LUS GNYIS
MTSON NO, ,DE BZHIN

DU 'CHI BA 'OD GSAL NI GZHI'I CHOS SKU DANG, DE LAS LANGS PA'I
BAR DO'I LUS NI LONGS SKU DANG, BAR DO MNGAL DU NYID MTSAMS
SBYAR BA NI GZHI'I SKYE BA SPRUL SKU YIN NO, ,YANG ZHAG GCIG GI
SAD DUS KYI RLUNG 'BYUNG 'JUG BYED PA NI

ZHAG GCIG GI RDOR BZLAS KYI RIM PA DANG, GNYID LA MNGON DU
PHYOGS PA'I SNANG MCHED THOB GSUM NI ZHAG GCIG GI SEMS DMIGS KYI
RIM PA DANG, GNYID KYI 'OD GSAL NI ZHAG GCIG GI 'OD GSAL GYI RIM
PA DANG,

RMI LAM GYI LUS KHYAD PAR BA NI ZHAG GCIG GI LONGS SKU DANG, RMI
LAM GYI LUS PHUNG PO RNYING PA LA ZHUGS TE SAD BA NI ZHAG GCIG
GI SPRUL SKU YIN NO, ,GZHI LA RIM LNGA'I THA SNYAD MDZAD PA LA
CHOS CAN, DGOS PA YOD DE, RNAL

'BYOR BAS GZHI'I RIM LNGA DANG RNAM PA MTHUN PAR LAM GYI RIM
LNGA BSGOMS PA LA BRTEN NAS, RNAL 'BYOR PA LA GZHI'I RIM LNGA'I
DOD LA LAM GYI RIM LNGA 'BYUNG NGO ZHES SHES PAR BYA BA'I CHED
YIN PA'I PHYIR, GZHI'I SKU GSUM GYI

@019B THA SNYAD MDZAD PA LA CHOS CAN, DGOS PA YOD DE, RNAL 'BYOR
PAS GZHI'I SKU GSUM DANG RNAM PA MTHUN PA'I LAM GYI SKU GSUM
BSGOMS PA LA BRTEN NAS 'BRAS BU'I SKU GSUM 'GRUB PA'I CHED YIN
PA'I PHYIR, NYIN ZHAG GCIG GI

SKU GSUM GYI THA SNYAD MDZAD PA LA CHOS CAN, DGOS PA YOD DE,
ZHAG GCIG GI GNYID CHOS SKU, RMI LAM LONGS SKU, SAD PA SPRUL SKU
DANG SRE BA'I RNAL 'BYOR SGOM PA SHES PAR BYA BA'I CHED YIN PA'I
PHYIR RO,, ,,

SMRAS PA, GZHI'I GNAS TSUL JI BZHIN MNGON GYUR NAS, ,ZAB LAM RIM
PA LNGA YI RNAL 'BYOR GYIS, ,SKYE SHI BAR DO RGYAL BA'I SKU GSUM
DU, ,SGYUR BYED THABS MKHAS MCHOG 'DI AE MA HO,, ` ,,GSUM PA BYE

BRAG TU RGYUD 'DI'I RDZOGS RIM BSHAD PA LA GSUM, MAN NGAG LA
BRDAR SHA GCOD TSUL MTHAR THUG PA BSHAD PA DANG, BLA MA SNGA MA
RNAMS KYI MAN NGAG GZHAN YANG DE DANG BSTUN DGOS PA DANG,
RDZOGS
RIM DNGOS BSHAD

PA'O; ;DANG PO NI, RIM LNGA'I MAN NGAG YONGS SU MTHAR THUG PA NI
RTZA RGYUD YIN TE, DE LAS RIM LNGA'I MAN NGAG 'GA' ZHIG GSAL BAR
BSTAN CING PHAL CHER SNYING POR TSUD PA'I TSUL GYIS SBAS NAS
BSTAN PA'I PHYIR, 'ON KYANG SBAS DON

BSHAD RGYUD RNAMS KYIS GSAL BAR STON PAS NA, RTZA BSHAD SBYOR
SHES PA'I BLA MA'I MAN NGAG LA BRTEN NAS RTOGS DGOS TE, RIM LNGA
LAS, DPAL LDAN 'DUS PA'I RGYUD DU NI, ,DE NYID 'DI RAB RGYAS
BTAB GNAS,,

@020A *, ,BSHAD PA'I RGYUD KYI RJES 'BRANGS NAS, ,BLA MA'I KHA
LAS RTOGS PAR BYA, ZHES GSUNGS PA'I PHYIR, GNYIS PA NI, RTZA
BSHAD YAB SRAS LNGA'I GZHUNG GI RJES SU 'BRANGS NAS RIM LNGA'I
GDAMS PA TSAD BAR

STON PA RJE 'GOS KYIS MDZAD PA'I STONG THUN DANG, MAR LUGS KYI
RIM LNGA BSDUS PA GSAL BA'I RJES SU 'BRANG BA, GSER SDINGS PA'I
RIM LNGA DON LNGA MA, DON BZHI MA, 'KHOR LO CAN, GDAN RDZOGS
RNAMS KYANG ZHUS DAG BYAS TE

RGYUD DANG YAB SRAS KYI GZHUNG DANG MTHUN PA RNAMS BSGRIGS NAS
NYAMS SU LEN PAR BYED PA YIN NO, ,GSUM PA LA GSUM, RDZOGS RIM
GYI DBYE BA, GO RIMS DANG GRANGS NGES, PHYE BA SO SO'I DON NO,
,DANG PO LA GNYIS,

DBYE BA DNGOS DANG, RIM LNGAR SBYOR DRUG 'DU TSUL LO, ,DANG PO
NI, RTZA RGYUD LE'U DRUG PA DANG, DE'I SGRON GSAL DANG SPYOD
BSDUS RNAMS LAS RDZOGS RIM LA LUS DBEN DANG POR BYAS PA'I RIM PA
DRUG TU GSUNGS SHING, RDO RJE

PHRENG BA'I RJES SU 'BRANGS NAS MGON PO'I RIM LNGA DANG, RNAM
GZHAG RIM PAR RDZOGS RIM LUS DBEN NGAG DBEN GYI RIM PAR BSDUS
NAS, NGAG DBEN RIM PA DANG POR BYAS TE RIM PA LNGAR GSUNGS,
SGRON GSAL GYI THOG

MAR BSKYED RIM RIM PA DANG PO DANG, RDZOGS RIM LA LUS DBEN DANG
NGAG DBEN GNYIS SEMS DBEN GYI RIM PAR BSDUS NAS, SEMS DBEN, SGYU
LUS, 'OD GSAL, ZUNG 'JUG STE RIM PA BZHIR BYAS NAS RGYUD

@020B DON THAMS CAD RIM LNGAR BSTAN, RGYUD LE'U BCU GNYIS PA'I
RJES SU 'BRANGS NAS, RGYUD PHYI MAR RDZOGS RIM SBYOR DRUG TU
GSUNGS TE, DE NYID LAS, SO SOR SDUD DANG BSAM GTAN DANG, ,SROG
RTZOL DE BZHIN 'DZIN PA DANG,

RJES SU DRAN DANG TING 'DZIN RNAMS, ,SBYOR BA YAN LAG DRUG CES
GRAGS, CES GSUNGS PA'I PHYIR, 'O NA BSHAD TSUL THA DAD PA DE DAG
'GAL LO ZHE NA, SKYON MED DE, DBYE BSDU TZAM YIN PA'I PHYIR,
GNYIS PA NI, RDZOGS RIM GYI LAM

RIM PA LNGAS SBYOR BA YAN LAG DRUG BSDUS TSUL YOD DE, LUS DBEN
GYIS SOR BSAM GNYIS, NGAG DBEN GYIS SROG RTZOL, 'OD GSAL GYIS
'DZIN PA, ZUNG 'JUG GIS RJES DRAN DANG TING NGE 'DZIN GNYIS
BSDUS PA YIN

PA'I PHYIR, GNYIS PA NI 'DI'I CHED DU BYA BA'I GDUL BYA RIN PO
CHE LTA BU'I GANG ZAG SNYIGS DUS KYI TSE THUNG GCIG LA 'TSANG
RGYA BAR BYED PA'I THABS LA, LAM THUN MONG BAS RGYUD SBYANGS NAS
RGYUD SNOD RUNG DU BYED PA DBANG DANG

DAM TSIG ,SNOD DU RUNG NAS RGYUD SMIN PAR BYED PA BSKYED PA'I
RIM PA, SMIN PA GROL BAR BYED PA RDZOGS PA'I RIM PA RNAMS SU GO
RIMS NGES SHING, RDZOGS RIM LA'ANG LAM RIM PA LNGAR GO RIMS NGES
TE, SNGA MA SNGA MA SNGON DU MA

SONG BAR PHYI MA PHYI MA RNAMS MI 'BYUNG BA'I PHYIR, DE YANG MI
SLOB PA'I ZUNG 'JUG THOB PA LA SLOB PA'I ZUNG 'JUG THOB PA SNGON
DU 'GRO DGOS TE, DE LA DE'I RIGS 'DRA'I RGYU THABS SHES NGO BO
DBYER MED KYI ZUNG 'JUG PHAL PA THOB PA SNGON

@021A *, ,DU 'GRO DGOS PA'I PHYIR, SLOB PA'I ZUNG 'JUG THOB PA
LA DON GYI 'OD GSAL DANG DAG PA'I SGYU LUS THOB PA SNGON DU 'GRO
DGOS TE, ZUNG DU 'JUG RGYU'I YA GNYIS MA BSGRUBS PAR ZUNG DU
'JUG RGYU

MED PA'I PHYIR, RIM PA BZHI PA'I DON GYI 'OD GSAL THOB PA LA RIM
PA GSUM PA'I SGYU LUS THOB PA SNGON DU 'GRO DGOS TE, RIM PA BZHI
BA'I DON GYI 'OD GSAL DE GROGS BSOD NAMS MTHA' YAS PAS ZIN PA'I
SLO

NAS STONG NYID MNGON SUM DU GSAR DU RTOGS TZAM NAS, NYON SGRIB
KUN BRTAGS DANG LHAN SKYES GNYIS GCIG CAR DU 'JOMS NUS PA GANG
ZHIG ,RIM PA GSUM PA'I SGYU LUS DE BSKAL PA GRANGS MED GSUM GYI

BSOD NAMS KYI DOD THUB YIN PA'I PHYIR, DE LTA BU'I SGYU LUS THOB
PA LA SEMS DBEN MTHAR THUG GI DPE'I 'OD GSAL THOB PA SNGON DU
'GRO DGOS TE, BAR DO JI BZHIN PA'I MA DAG PA'I SGYU LUS THOB PA
LA, 'CHI DUS CI 'DRA BAR

RLUNG THAMS CAD SNYING KHA'I MI SHIGS PAR THIM PA SNGON DU 'GRO
DGOS PA'I PHYIR, SEMS DBEN MTHAR THUG THOB PA LA, NGAG DBEN SROG
RTZOL GSUM GYI RNAL 'BYOR GYIS SNYING KHA'I RTZA MDUD RDZOGS PAR
GROL BA SNGON DU

'GRO DGOS TE, SNYING KHA'I RTZA MDUD RDZOGS PAR MA GROL BAR
RLUNG THAMS CAD 'CHI RIM JI BZHIN DU SNYING KHAR SDUD MI NUS
PA'I PHYIR, NGAG DBEN SROG RTZOL GSUM GYIS SNYING KHA'I RTZA
MDUD 'GROL BA LA LUS DBEN

@021B PHRA MO'I RNAL 'BYOR SNGON DU 'GRO DGOS TE, DE LA DH'U
T'I'I MAR SNA SOGS RTZA 'KHOR GZHAN DU RLUNG SDUD BA SNGON DU
'GRO DGOS PA'I PHYIR, RDZOGS RIM LUS DBEN THOB PA LA BSKYED RIM
NAS LAM THUN MONG BAS RGYUD SBYONG BA'I BAR SNGON

DU 'GRO DGOS TE, DE RNAMS SNGA MA SNGA MA SNGON DU MA SONG BAR
PHYI MA PHYI MA MTSAN NYID TSANG BA MI SKYE BA'I PHYIR, DES NA
BSGRUB BYA MTHAR THUG LA BLTOS NAS RDZOGS RIM GYI LAM LA LNGAR
GRANGS NGES PA YANG YIN TE, DE LA DE

LTAR DBYER YOD, DE LAS GRANGS MANG MI DGOS SHING NYUNG NA MI 'DU
BA YIN PA'I PHYIR, GSUM PA LA GNYIS, DBEN PA GSUM GYI TING NGE
'DZIN LA BSLAB TSUL DANG, BDEN PA GNYIS KYI TING NGE 'DZIN LA
BSLAB TSUL LO, ,DANG PO

LA GSUM, LUS DBEN SKU RDO RJE'I TING NGE 'DZIN LA BSLAB TSUL,
NGAG DBEN GSUNG RDO RJE'I TING NGE 'DZIN LA BSLAB TSUL, SEMS
DBEN THUGS RDO RJE'I TING NGE 'DZIN LA BSLAB TSUL LO, ,DANG PO
LA DRUG ,LUS DBEN RIM GNYIS

GANG YIN DPYAD PA, BSKYED RIM DANG LUS DBEN KHYAD PAR CAN GYI GO
RIMS, LUS DBEN GYI NGOS 'DZIN, LUS DBEN GYI RAB DBYE, DE SOR
BSAM GYI YAN LAG TU 'GYUR TSUL, LUS DBEN JI LTAR NYAMS SU LEN
TSUL LO, ,DANG

PO NI; LUS DBEN RIL PO BSKYED RIM DU 'DOD PA DANG, RDZOGS RIM DU
'DOD PA SOGS 'DOD TSUL MANG DU YOD KYANG, RANG LUGS LUS DBEN LA
BSKYED RDZOGS GNYIS KA'I CHA YOD DE, STONG NYID RTOGS PA MA YIN
PA'I

@022A *, ,BLO'I GZUNG RNAM LHAR SHAR BA'I LUS DBEN DANG, ZHU
BDES STONG NYID RTOGS PA MA YIN PA'I STONG NYID RTOGS PA'I BLO'I
GZUNG RNAM LHAR SHAR BA'I LUS DBEN DANG, RLUNG DBU MAR ZHUGS
GNAS

THIM GSUM BYAS PA LAS BYUNG BA MA YIN PA ZHU BDE TZAM GYIS STONG
NYID RTOGS PA'I GZUNG RNAM LHAR SHAR BA'I LUS DBEN DANG, RLUNG
DBU MAR ZHUGS GNAS THIM GSUM BYAS PA LAS BYUNG BA'I ZHU BA DES
STONG NYID

RTOGS PA'I BLO'I GZUNG RNAM LHAR SHAR BA'I LUS DBEN DANG BZHI
LAS, DANG PO GSUM BSKYED RIM GYI SKABS SU YANG YOD PA GANG ZHIG
,PHYI MA RDZOGS RIM GYI LUS DBEN YIN PA'I PHYIR, DES NA SNGON PO
LA SOGS PA'I TSON

RTZI GCIG NYID 'DRI BYED KYI DBANG GIS RI MO SNA TSOGS SU SNANG
BA DANG, GAR MKHAN GCIG NYID KYI 'BAG CHAS KYI DBANG GIS RNAM
'GYUR SNA TSOGS SU SNANG BA LTAR DU RLUNG DBU MAR ZHUGS GNAS
THIM GSUM BYAS PA LAS

BYUNG BA'I BDE BA CHEN PO'I YE SHES KYI GZUNG RNAM GCIG NYID,
DAM PA RIGS PA RGYA LA SOGS PA'I LHA SKUR SHAR BAR BSGOM PA NI
RDZOGS RIM PA'I LUS DBEN YIN TE, SPYOD BSDUS SU NAM MKHA' DANG
MNYAM PA'I RGYUD

DRANGS PA LAS, 'GRO BA 'DI KUN SANGS RGYAS MNGA' BDAG NYID, ,GAR
MKHAN DAG DANG RI MO BZANG LTAR SNANG, ,GANG DU BDE CHEN ZHES
BYA GCIG PU NYID, ,GCIG PU NYAMS NI DU MAS GAR MDZAD DO, CES
GSUNGS PA'I

@022B PHYIR RO, ,GNYIS PA NI, BSKYED RIM DANG LUS DBEN KHYAD PAR
CAN GNYIS LA GO RIMS NGES TE, BSKYED RIM BSGOMS PAR RDZOGS RIM
GYI RGYUD SMIN BYED YIN PA GANG ZHIG ,BYE BRAG TU BSKYED RIM GYI
'GO SGO'I PHRA MO BSGOMS PA RDZOGS

RIM GYI 'OD SGOR PHRA MO SGOM PA DANG RNAM PA SHIN TU MTHUN
ZHING DE'I RGYUD SMIN BYED KYANG YIN PA'I PHYIR, GSUM PA NI SHA
RUS RDOS BCAS KYI PHUNG PO 'DI LA LUS CES PA'I SGRA BSHAD DU YOD
DE, LUS KYI SKAD DOD K'A YA ZHES PA BSAGS

PA DANG TSOGS PA DANG SPUNGS PA RNAMS LA 'JUG PAS SHA RUS RDOS
BCAS KYI LUS 'DI YANG SHA'I KHAM TSAD BSAGS PA DANG LDAN PA'I
PHYIR, RAGS PA NYER LNGA'I NANG NAS GZUGS CAN RNAMS LA YANG LUS
CES SGRA BSHAD DU

YOD DE, 'BRU'I PHUNG PO BZHIN DU TSOGS PA'AM SPUNGS PAS LUS CES
BRJOD PA'I PHYIR, RAGS PA NYER LNGA'I NANG GI SEMS SEMS BYUNG
RNAMS LA'ANG LUS KYI SGRA BSHAD DU YOD DE, DE RNAMS SKAD CIG
SNGA PHYI TSOGS PA'I RGYUN DU MA

DANG LDAN PAS DE LTAR BRJOD PA'I PHYIR, DES NA DBEN GZHI RAGS PA
NYER LNGA PO DE THA MAL GYI SNANG ZHEN GYIS DBEN RGYU DANG, DE
RNAMS LA BDE STONG GI RGYAS BTAB NAS LHAR BSGOMS PA NI DBEN PA'I
DON YIN TE, SPYOD BSDUS LAS

PHUNG PO DANG KHAMS DANG SKYE MCHED RNAMS KYI THOG MA MED PA
NAS
THA MAL PA'I NGA RGYAL GYIS GNAS PA RNAMS NI, 'DI LTAR DE BZHIN
GSHEGS PA THAMS CAD KYI RDUL PHRA RAB LAS BSGRUBS PA'I NGO BO
NYID DU BSTAN TE, ZHES

@023A *, ,GSUNGS PA'I PHYIR, BZHI PA LA BZHI, DAM PA RIGS
BRGYA'I LUS DBEN, DE NYID RIGS LNGA'I LUS DBEN, GSANG BA RIGS
GSUM GYI LUS DBEN, GSANG CHEN RIGS GCIG GIS LUS DBEN NO, ,

DANG PO LA, BDE STONG GI RGYAS BTAB PA'I SGO NAS PHUNG PO RE RE
LA CHA SHAS LNGA LNGAR PHYE STE DE BZHIN GSHEGS PA LNGA LA RIGS
LNGA LNGAR PHYE NAS SGOM PA NI PHUNG PO LNGA RIGS LNGAR SGOM
PA'I LUS DBEN YIN TE, RTZA RGYUD LAS,

MDOR NA PHUNG PO LNGA RNAMS NI, ,SANGS RGYAS LNGAR NI RAB TU
BSGRAGS, CES GSUNGS PA'I PHYIR, DE BZHIN DU BDE STONG GI RGYAS
BTAB PA'I KHAMS BZHI RE RE LA LNGA LNGAR PHYE STE, YUM BZHI LA
RIGS LNGA LNGAR PHYE NAS SGOM PA NI

KHAMS BZHI YUM BZHIR SGOM PA'I LUS DBEN YIN TE, DE NYID LAS, SA
NI SPYAN ZHES BYA BA YIN, ,CHU YI KHAMS NI M'A MA K'I, ME NI GOS
DKAR MO YIN NO, ,RLUNG NI SGROL MAR RAB TU BSGRAGS, CES GSUNGS
PA'I PHYIR, DE BZHIN

DU BDE STONG GI RGYAS BTAB PA'I SKYE MCHED DRUG RE RE LA LNGA
LNGAR PHYE STE SA SNYING SOGS DRUG PO LA RIGS LNGA LNGAR PHYE
NAS SGOM PA NI MIG SOGS SEMS DPAR SGOM PA'I LUS DBEN YIN TE, DE
NYID LAS, RDO RJE'I SKYE MCHED NYID

DAG KYANG, ,BYANG CHUB SEMS DPA'I DKYIL 'KHOR MCHOG ,CES GSUNGS
PA'I PHYIR, DE BZHIN DU BDE STONG GI RGYAS BTAB PA'I GZUGS SOGS
YUL LNGA RE RE LA LNGA LNGAR PHYE STE RDO RJE MA LNGA LA RIGS
LNGA LNGAR PHYE NAS SGOM PA NI

@023B YUL LNGA RDO RJE MA LNGAR SGOM PA'I LUS DBEN YIN TE, DE
NYID LAS, GZUGS SGRA LA SOGS SNGAGS PA YIS, ,LHA NYID DU NI RTAG
TU BSGOM, ZHES GSUNG PA'I PHYIR, DES NA DAM PA RIGS BRGYA'I LHA
RNAMS SKU MDOG RIGS LNGA SO SO'I SKU

MDOG TU 'GYUR YANG, PHYAG MTSAN RANG GI RTZA BA'I PHYAG MTSAN
'DZIN PA YIN NO, ,KHRO BO BCU DANG BYAMS PA KUN BZANG GNYIS LA
RDO RJE 'PHRENG PAR LUS DBEN GSUNGS KYANG SKABS 'DIR MI STON
PA'I RGYU MTSAN YOD DE, RAGS PA NYER LNGA'I

SKYE RIM DANG THIM RIM GYI DBANG DU MDZAD NAS MA GSUNGS PA'I
PHYIR, DES NA LUS DBEN GYI LHA LA RGYAS PAR PHYE NA BRGYA DRUG
CU, DE'I STENG DU DBYE GZHI LHA SO GNYIS BSNAN PAS BRGYA GO
GNYIS YOD DO, ,GNYIS PA NI, BDE STONG GI

RGYAS BTAB PA'I SA CHU ME RLUNG RNAM SHES LNGA RNAM SNANG RIN
'BYUNG, 'OD DPAG MED, DON GRUB, MI BSKYOD PA STE RIGS LNGAR SGOM
PA NI DE NYID RIGS LNGAR SGOM PA'I LUS DBEN YIN TE, RGYUD PHYI
MA LAS, DE NYID RNAM PA LNGA RU

BSHAD, ZHES GSUNGS PA'I PHYIR, DAM PA RIGS BRGYA PO DE YANG
RIGS LNGAR 'DU ZHING, DBEN GZHI BRGYA PO DE YANG DBEN GZHI LNGAR
'DU STE, RNAM SNANG NYI SHU'I DBEN GZHI RIM BZHIN RTZA BA'I RNAM
SNANG GI DBEN GZHI SOGS SU 'DU BA'I

PHYIR; GSUM PA NI, BDE STONG GI RGYAS BTAB PA'I SGO GSUM PO RIN
'BYUNG DANG RNAM SNANG GNYIS SKU RDO RJE, DON GRUB DANG 'OG DPAG
MED GSUNG RDO RJE, RDO RJE 'CHANG DANG MI BSKYOD PA THUGS RDO
RJER BSDUS NAS SGOM PA NI GSANG BA RIGS

@024A *, ,GSUM DU BSGOM PA'I LUS DBEN YIN TE, RGYUD PHYI MA LAS,
GSANG BA RNAM PA GSUM DU BSHAD, CES GSUNGS PA'I PHYIR, DBEN GZHI
LNGA PO DE YANG GSUM DU 'DU STE, LUS NGAG YID GSUM RNAM PAR

DAG PA RDO RJE GSUM GYI DBEN GZHIR 'DU BA'I PHYIR, BZHI PA NI,
SGO GSUM DANG LDAN PA'I SGRUB PA PO DE RDO RJE GSUM DANG LDAN
PA'I RDO RJE 'CHANG GCIG TU SGOM PA NI GSANG CHEN RIGS GCIG GI
LUS DBEN MTHAR THUG YIN TE,

RGYUD PHYI MA LAS, LHAG PA'I LHA NI GSANG CHEN TE, ZHES GSUNGS
PA'I PHYIR, DE'I TSE DBEN GZHI DANG DBEN BYED GNYIS LDAN PA'I
SGO NAS BSDUS PA YIN TE, SGO GSUM SGRUB PA PO LA LDAN PA DANG,
RDO RJE GSUM RDO RJE 'CHANG LA

LDAN PA'I TSUL GYIS BSDU BA YIN PA'I PHYIR, LNGA PA NI, LUS DBEN
RJES THOB TU BDE STONG GI RGYAS BTAB PA'I YUL LNGA LA DBANG SHES
LNGAS KYANG LONGS SPYOD DU SDUD CING, DE'I RKYEN GYIS GANG SHAR
THAMS CAD YID KYI SHES PAS

BDE STONG GI NGO BOR BLTA BA NI SOR SDUD YIN TE, RGYUD PHYI MA
LAS, DBANG PO BCU PO RNAMS KYI YANG, ,RANG GI 'JUG GNAS THAMS
CAD DU, ,'DOD PA SO SOR SDUD PAS NA, ,SO SOR SDUD PA ZHES BSHAD
DO, CES GSUNGS PA'I PHYIR, RANG

RGYU SOR SDUD KYI BDE STONG GI RGYAS BTAB PA LA BRTEN NAS BYUNG
BA 'DOD PA'I YUL LNGA LA SOGS PA LHAR BLTA BA'I RNAL 'BYOR NI
BSAM GTAN YIN TE, RGYUD PHYI MA LAS, 'DOD PA LNGA NI MDOR BSDUS
NAS, ,SANGS RGYAS LNGA RU SBYOR BA YIS,

@024B BRTAG PA BSAM GTAN ZHES BSHAD DE, CES GSUNGS PA'I PHYIR,
DE'I TSE LHA'I NGO BO LA RTOG PA NI RTOG PA DANG, ZHAL PHYAG
SOGS ZHIB TU DPYOD PA NI DPYOD PA'I YAN LAG YIN, DE GNYIS DANG
LUS DBEN SOR SDUD KYI RNAL 'BYOR

GANG RUNG YIN NA LUS DBEN RJES THOB KYI NYAMS LEN YIN PAS KHYAB,
RANG RGYU RTOG DPYOD GNYIS KYIS DRANGS PA'I BDE BA CHEN PO'I YE
SHES KYIS STONG NYID RTOGS PA'I YID BDE NI DGA' BA'I YAN LAG ,DE
DANG MTSUNGS LDAN GYI LUS

SEMS SHIN SBYANGS KYI BDE BA NI BDE BA'I YAN LAG ,DGA' BDE DE
GNYIS DANG 'BREL BA'I SPYIR STONG BA BZHI DANG, KHYAD PAR THAMS
CAD STONG PA 'OD GSAL NI SEMS RTZE GCIG PA'I YAN LAG YIN CING,
DE GSUM NI LUS DBEN

MNYAM GZHAG DON DAM PA'I LHA SGOM TSUL LO, ,DRUG PA LA GSUM,
PHRA MO BSGOMS PAS RLUNG 'DU LUGS, DE LAS ZHU BDE SKYE TSUL,
SKYES PA'I TSE MNYAM RJES SU SKYONG TSUL LO, ,DANG PO NI, BSKYED
RIM PHRA RAGS MTHAR PHYIN PA'I RNAL

'BYOR PA DES RANG GSANG CHEN RDO RJE 'CHANG GI NGA RGYAL LA GNAS
NAS LUS DBEN SGOM PA LA LUS GNAD RNAM SNANG GI CHOS BDUN LDAN
DANG, DUS GNAD SPYIR RGYUN PA DANG, KHYAD PAR THO RANGS SOGS RIG
PA DVANGS PA'I DUS DANG,

PHYI DRO ME'I DUS DANG, RLUNG GNAD RANG SO MA BCOS PA DANG, YUL
GYI GNAD DH'U T'I'I NANG DU SGOM DGOS TE, RIM LNGA BSDUS PA LAS,
LUS DANG DUS DANG YUL RLUNG GI ,GNAD NI RNAM PA BZHIR SHES BYA,
ZHES GSUNGS PA'I PHYIR, KHYAD

@025A *, ,PAR SKABS 'DIR DH'U T'I'I MAR SNA 'AM NOR BU'I RTZA
'KHOR GYI DH'U T'I'I DBUS SU DMIGS RTEN RANG RIGS KYI PHYAG
MTSAN NAM THIG LE PHRA MO GANG RUNG LA SEMS ZHUGS PA BZHIN DU
RTZE GCIG TU SGOM

DGOS TE, RTZA RGYUD LAS, RIN CHEN CHEN PO KHA DOG LNGA, ZHES
DANG, AUTPAL MTHING KA'I MDOG 'DRA BA, ZHES SOGS GSUNGS PA'I
PHYIR, DE LTAR BSGOMS PAS RLUNG SEMS 'JUG PA GCIG PA'I GNAD KYIS
SEMS GANG DU

BZUNGS DER RLUNG 'DU ZHING, DE LA BRTEN NAS RLUNG DBU MAR ZHUGS
GNAS THIM GSUM BYED LA, ZHUGS PA'I RTAGS RLUNG SNA BUG NAS MNYAM
RGYU SHED MTSUNGS CAN THENGS PA 'BYUNG, GNAS PA'I RTAGS SU SNA
BUG GI RGYU BA

'CHAD, THIM PA'I RTAGS SU SA KHAMS CHU LA THIM PAS SMIG RGYU LTA
BU DANG, CHU KHAMS ME LA THIM PAS DU BA LTA BU DANG, ME KHAMS
RLUNG LA THIM PAS MKHA' SNANG ME KHYER LTA BU DANG, RLUNG KHAMS
SNANG BA LA THIM PAR RTZOM PA

NA MAR ME 'BAR BA LTA BU'I SNANG BA 'CHAR ZHING NGO SHES PAR
BYED DGOS TE, ZHAL LUNG LAS, DE NAS GSANG BA'I THIG LE CHE, ,RAB
TU PHRA BAR GONG MA BZHIN, ,RANG SEMS DAL BU DAL BUS GZUNG,
,DNGOS PO MED PA'I GNAS SU

'GYUR, ,DE YANG GZUNG BA GOMS PA YIS, ,PHYIN LOG SA NI RNAM PAR
LDOG ,SMIG RGYU LTA BU SNANG BA NI, ,RTAGS NI DANG POR SHES PAR
BYA, ,DE BZHIN DU NI CHU LOG PAS, ,DU BA LTA BU 'BYUNG BA NI,
,GNYIS PA YIN PAR SHES PAR BYA, ,

@025B MO NI RNAM PAR LOG GYUR PAS, ,MKHA' SNANG 'DRA BA GSUM
PA'O, ,RLUNG NI DE BZHIN LOG PAS NA, ,MAR ME LTA BUR RAB SNANG
BA, ,RTAGS NI BZHI PAR SHES PAR BYA, ,DE BZHIN PHYIN LOG RNAM
PAR SHES, ,LOG PAS ZAB GSAL

GNYIS MED KYI, ,DON 'DRA SPRIN MED NAM MKHA' LTAR, ,GSAL BA
RTAGS NI LNGA PA'O, ZHES GSUNGS PA'I PHYIR, GNYIS PA NI, LAM
BSGOMS PA DANG MA BSGOMS PA'I GANG ZAG GNYIS KA LA BYANG SEMS
SPYI BO NAS RTAGS KYI BAR

'BAB PA YOD LA, BYANG SEMS ZHU SLA BA'I RIGS 'GA' ZHIG LA NI
DH'U T'IR DMIGS PA GNAD DU BSNUN MA THAG TU BYANG SEMS 'BAB PA
YOD PAS, DE DAG LA NI MAN NGAG GI STOBS KYIS BZLOG PA DANG
'GREMS PA SOGS SHES

DGOS KYANG RLUNG DBU MAR THIM PA'I BYANG SEMS 'BAB PA LA NI DE
LTAR BYED MI DGOS TE, DE LA NI BYANG SEMS GA-YO BYED KYI RLUNG
RNAMS THIM ZIN PA'I PHYIR, DE LTAR BYANG SEMS SPYI BO NAS MGRIN
PA, SNYING GA ,LTE BA, GSANG GNAS SU SLEB

PA NA DGA' BA BZHIR 'JOG PA, RDO RJE PHRENG BA LAS BSHAD CING,
DE LTA BU'I DGA' BA BZHI LA BYANG SEMS DKAR PO 'BAB PA'I CHA NAS
DGA' PA RE RE LA BZHI BZHIR PHYE NAS BCU DRUG DANG, BYANG SEMS
DMAR PO 'BAB PA'I CHA NAS

DGA' BA BZHI PO RE RE LA GSUM GSUM DU PHYE NAS BCU GNYIS BSHAD
DE, PHYAG CHEN THIG LE LAS, RI BONG MTSAN MA'I CHA 'DI RNAMS,
,DGA' BA'I THIG LE BCU DRUG STE, ,A'A LI'I NGO BOR SHES PAR BYA,
,'KHOR LO BZHI RU @026A *, ,RIM PA LAS, ,JI SKAD BSHAD RNAMS DE LTAR
NA'ANG,
,NYI MA'I BCU GNYIS RNAMS SU BSHAD, CES GSUNGS PA'I PHYIR,
SPYIR YANG DGA' BA BZHI PO RLUNG THIM RIM GYI STONG PA BZHI
DANG BRANG SPROD DU 'BYUNG BAR

YANG GSUNGS LA, BYE BRAG TU GSAL SGRON LAS, SLOB DPON THUB PA
DPAL GYI BZHED PA LTAR, BYANG SEMS RDO RJE'I RTZA BA DANG,
RKED PA DANG, NOR BU'I DBUS DANG, NOR BU'I RTZE MO'I BAR DU
PHYIN PAS DGA' BA BZHI DANG, STONG PA BZHI BRANG

SPROD DU 'DREN PAR GSUNGS SHING, PHYAG CHEN THIG LE LAS KYANG,
GANG PHYIR DGA' BA DE SNANG BA, ,SNANG BA MCHED PA MCHOG DGA'
STE, ,KHYAD DGA' NYE BAR THOB PA STE, ,LHAN CIG SKYES PA 'OD
GSAL LO, ZHES GSUNGS PA'I PHYIR, DE

YANG YAS BABS KYI DGA' BZHI DRANGS PA'I MTHAR MAS BRTAN GYI
DGA' BA BZHI NI GOMS NAS RANG GI NGANG GIS 'DREN KYANG, LUS
DBEN GYI SKABS 'DIR DANG POR RNAL 'BYOR PAS MAN NGAG GI CHED
DU 'DREN DGOS TE, RDOR PHRENG

LAS, DE NYID STENG DU RGYU BAR NI, ,RNAL 'BYOR PAS NI SGRUB
PAR BYED, CES GSUNGS PA'I PHYIR, YAS BABS KYI DGA' BA LAS MAS
BRTAN GYI DGA' BA CHES MCHOG TU GYUR BA YIN TE, MAS BRTAN GYI
DGA' BZHI GANG RUNG LA LHAN

SKYES KYIS KHYAB PA'I PHYIR, MAS BRTAN GYI DUS SU BYANG SEMS
GYEN DU DRANGS NAS SPYI BO'I DBU MA'I NANG DU BRTAN PA ZHIG
DGOS TE, DE BYUNG NA LHAN SKYES KYI BDE BA SHIN TU BRTAN PA
'BYUNG BA YIN PA'I PHYIR TE, PHYAG CHEN THIG LE LAS, DE

@026B NAS SROG GI STENG DU YID, ,DE MI MTHUN PAS 'BAB PAR
'GYUR, ,PADMA'I LTE BA'I DBUS GNAS PA, ,GANG DE PHYI NAS BRTAN
GYUR PA, ,DE TSE MGON PO 'GRO MI 'GYUR, ,JI LTAR BU GA ME SNOD
DU, ,CHU RNAMS ZAD PA MED GNAS LTAR, ,DE TSE

BDE BA BRTAN PAR 'GYUR, ZHES GSUNGS PA'I PHYIR, SNYING GA'I
RTZA MDUD LHOD POR MA SONG BAR DU MAS BRTAN RDZOGS PAR 'DREN
MA THUB KYANG CHA MTHUN TZAM NI DE'I SNGA ROL NAS 'DREN PAR
NUS SO, ,GSUM PA NI, SNGAR BSHAD PA'I

PHRA MO'I RNAL 'BYOR BSGOMS PAS RLUNG DBU MAR ZHUGS GNAS THIM
GSUM BYAS PA LAS KUNTA LTA BU'I BYANG SEMS DBU MA'I NANG DU
BABS PAS REG BYA KHYAD PAR CAN SKYE, DES DMIGS RKYEN BYAS PAS
LUS TSOR BDE BA SKYE

DES DE MA THAG RKYEN BYAS PAS YID BDE SKYE, DE DANG STONG NYID
PHRA MO GNYIS YUL YUL CAN DBYER MED DU SBYAR NAS RTZE GCIG TU
MNYAM PAR 'JOG CING, RJES THOB TU CHOS THAMS CAD RANG BZHIN
GYIS GRUB PAS STONG YANG, RTOG

PAS BRTAGS TZAM GYI CHOS CAN SNA TSOGS SU 'CHAR BA NI RO GCIG
DU MAR 'CHAR TSUL DANG, YANG CHOS CAN SNA TSOGS PA RNAMS KYANG
RANG BZHIN STONG PA'I NGANG DU RO GCIG PA NI DU MA RO GCIG TU
'CHAR TSUL YIN LA,

DE LTA BU'I STONG NYID NGES PA'I SKABS SU SNGAR GYI MNYAM
GZHAG GI BDE BA DRAN PAR BYAS TE GANG SHAR THAMS CAD BDE STONG
GI RNAM ROL DU 'CHAR BA DANG, DE LTA BU'I BDE STONG DBYER MED
KYI YE SHES KYI GZUNG RNAM KYANG RIGS

@027A *, ,BRGYA RIGS LNGA RIGS GSUM DANG, KHYAD PAR LUS DBEN
MTHAR THUG GSANG CHEN RDO RJE 'CHANG DU SGOM PA'I BSAM GTAN
DANG, DE YANG LHA'I RNAM PAR SGOM PA'I RTOG DPYOD GNYIS DANG,
LHA'I DE KHO NA NYID

SGOM PA'I DGA' BDE SEMS RTZE CIG PA RNAMS NYAMS SU LEN PA YIN
TE, SA RA HAS, GNYIS SU MI BYA GCIG TU BYAS STE, ,RIGS LA BYE
BRAG DAG TU MA 'BYED PAR, ,KHAMS GSUM MA LUS 'DI DAG THAMS CAD
NI, ,'DOD CHAGS

CHEN PO GCIG TU KHA DOG BSGYUR CIG DANG, ,DE NI THOG MA BAR
MTHA' MED, ,SRID MIN MYA NGAN 'DAS PA MIN, ,BDE BA CHEN PO
MCHOG 'DI LA, ,BDAG DANG GZHAN DU YOD PA MIN, ,MDUN DANG RGYAB
DANG PHYOGS BCU RU, ,GANG GANG MTHONG BA DE DE

NYID; ;DE RING NYID DU MGON PO DA LTA 'KHRUL PA CHAD, ,DA NI
SU LA'ANG DRI BAR MI BYA'O, ZHES GSUNGS PA'I PHYIR, SMRAS PA,
NOR BU'I DBUS KYI CHU SKYES LTE BAR NI, ,RAB GNAS RANG RIGS
THIG LE'I MDZES SDUG LA, ,CHAGS LDAN YID

DBANG LHAN SKYES BDE BA CHES, ,CI YANG MYOS PA'I 'JO SGEG ROL
PA 'DZIN, ,GNYIS PA NGAG DBEN LA DRUG ,LUS DBEN DANG NGAG DBEN
GYI GO RIMS, NGAG DBEN BSKYED RIM GYI LAM DU 'DOD PA DGAG PA,
NGAG DBEN GYI SHES BYA RLUNG GI DE NYID

BSTAN PA, SNGAGS KYI DE KHO NA NYID BSTAN PA, NGAG DBEN SROG
RTZOL GYI YAN LAG TU 'GYUR TSUL, NGAG DBEN JI LTAR NYAMS SU
LEN TSUL LO, ,DANG PO NI, LUS DBEN DANG NGAG DBEN GYI GO RIMS
NGES TE, BDE BA CHEN PO'I YE SHES LHA

@027B SKUR SGOM PA RDZOGS RIM PA'I LHA'I RNAL 'BYOR DANG, NGAG
DBEN RDO RJE BZLAS PA RDZOGS RIM PA'I BZLAS PA YIN PA GANG
ZHIG ,RDZOGS RIM PA'I ZLAS PA BYED PA LA RDZOGS RIM PA'I LHA
SKU'I RNAL 'BYOR SNGON DU 'GRO DGOS PA'I PHYIR, DPER NA

BSKYED RIM PA'I ZLAS PA LA DE'I RNAL 'BYOR SNGON DU 'GRO DGOS
PA BZHIN YIN PA'I PHYIR, GZHAN YANG DE GNYIS GO RIMS NGES TE,
RDOR BZLAS KYIS SNYING KHA'I RTZA MDUD RDZOGS PAR 'GROL BA NI
GANG ZHIG ,SNYING KHA'I RTZA MDUD NI RTZA MDUD

GZHAN RNAMS LAS 'GROL DKA' BAS DE'I SNGON DU RTZA 'KHOR GZHAN
RNAMS DANG DH'U T'I'I MAR SNAR GNAD DU BSNUN PAS SNYING KHA'I
RTZA MDUD 'GROL SLA BA YIN PA'I PHYIR, GNYIS PA NI, NGAG DBEN
BSKYED RIM DU 'DOD PA MI 'THAD DE,

SPYOD BSDUS SU DE BSKYED RIM PA'I YUL MA YIN PAR BSHAD PA'I
PHYIR, GZHAN YANG NGAG DBEN BSKYED RIM YIN PAR THAL, SPYOD
BSDUS LAS BSKYED RIM DANG NGAG DBEN GNYIS KA SA BRGYAD PAR
BSHAD PA'I PHYIR, ZHE NA, SKYON MED DE, SA BRGYAD

PA'I THOG MTHAR DOD THUB TU SBYOR BA YIN PA'I PHYIR, GSUM PA
LA BDUN, RLUNG SNGAGS RDO RJE BZLAS PA GSUM LA RIM GYIS BSLAB
PA'I DON, RLUNG GI DE NYID SHES MA SHES KYI SKYON YON, RLUNG
GI RNAM PAR DBYE BA, PHYE BA SO SO'I DON, RLUNG RNAMS

JI LTAR 'PHO BA'I TSUL, RLUNG RNAMS KYIS BYA BA CI ZHIG BYED
PA, DE LA BRTEN NAS NYAMS LEN GYI GNAD SHES TSUL LO, ,DANG PO
NI, RDO RJE BZLAS PA BYA BA'I GZHI RLUNG GI DE NYID DANG,
SNGAGS KYI DE NYID GNYIS THOS BSAM GYIS RIM BZHIN GTAN LA

@028A *, ,PHAB; DE RJES RLUNG SNGAGS DBYER MED KYIS RDOR BZLAS
SGOM PA LA BSLAB DGOS TE, RIM LNGAR, RLUNG GI DE NYID RIM GYIS
NI, ,SNGAGS KYI DE NYID YANG DAG 'JUG ,SNGAGS KYI BSKYED PA
RTOGS NAS NI, ,RDO RJE BZLAS

PA LA NI SLOB, CES GSUNGS PA'I PHYIR, GNYIS PA NI, RLUNG GI DE
NYID SHES NAS BSGOMS NA THUN MONG DANG MCHOG GI DNGOS GRUB
MYUR DU 'THOB STE, RDO RJE 'PHRENG BA LAS, RNAL 'BYOR PAS NA
RLUNG BSGOMS NA, ,MYUR DU DNGOS GRUB 'THOB

PAR 'GYUR, ZHES GSUNGS PA'I PHYIR, RLUNG GI DE NYID MI SHES PA
DANG, SHES KYANG MA BSGOMS NA NYES BA SHIN TU CHE STE, SDOM
'BYUNG LAS, RLUNG GI RNAL 'BYOR MI SHES DANG, ,GANG ZHIG SHES
KYANG MI SGOMS PA, ,DE NI SDUG BSNGAL

SNA TSOGS KYIS, ,NYER 'TSE 'KHOR BA'I SRIN BUR 'GYUR, ZHES
GSUNGS PA'I PHYIR, GSUM PA NI, MNYAM SPYOD DANG YE SHES RDO
RJE KUN BTUS LAS, RLUNG BCU LA KO tA K'A LA SOGS PA SGRA JI
BZHIN BA MA YIN PA'I MING GIS GSUNGS

RDO RJE SGO'I RGYUD LAS, SROG 'DZIN, THUR SEL, MNYAM GNAS,
GYEN RGYU, KHYAB BYED STE RTZA BA'I RLUNG LNGA DANG, RGYU BA,
RNAM PAR RGYU BA, YANG DAG PAR RGYU BA, RAB TU RGYU BA, NGES
PAR RGYU BA STE YAN LAG GI RLUNG LNGA STE SGRA JI BZHIN PA'I
MING GIS

GSUNGS, RDOR PHRENG DANG LUNG STON GNYIS KA LAS, DANG PO LNGA
LA SGRA JI BZHIN PA DANG, PHYI MA LNGA LA, KLU DANG RUS SBAL
RTZANGS PA DANG, ,LHA SBYIN DANG NI GZHU LAS RGYAL, ZHES SGRA
JI BZHIN PA MA YIN PA'I MING GIS GSUNGS, PAndI TA SGRA

@028B DBYANGS BCU GCIG PAS, DANG PO LNGA LA RTZA BA'I RLUNG
DANG, PHYI MA LNGA SROG 'DZIN GYI YAN LAG YIN PA'I PHYIR YAN
LAG GI RLUNG LNGA ZHES BSHAD DO, ,'O NA RDO RJE PHRENG BAR
BTANG BZUNG LA SOGS PA'I RLUNG BRGYA RTZA BRGYAD DU BSHAD PA
DE RNAMS RLUNG

BCU BO DER 'DUS SAM ZHE NA, 'DI LA BSHAD TSUL DU MA YOD KYANG,
RANG LUGS RLUNG BCU'I NANG DU 'DU STE, GZUNG 'DZIN GYI RNAM
RTOG BSKYED PA'I LDOG CHA NAS PHYE BA'I NYIN PHYED NAS MTSAN
PHYED DANG, MTSAN PHYED NAS NYIN PHYED KYI BAR DU LNGA

BCU NGA BZHI BA BZHIR BGOS PA'I BRGYA DANG BRGYAD PO LA BTANG
BZUNG LA SOGS PA'I MING GIS GSUNGS PA'I PHYIR, BZHI PA LA
GSUM, RTZA BA'I RLUNG LNGA'I DON BSHAD PA, YAN LAG GI RLUNG
LNGA'I DON BSHAD PA, RLUNG GNYIS KYI THUN MONG

GI DON BSHAD PA'O, ,DANG PO NI, RTZA BA'I RLUNG LNGA PO CHOS
CAN, KHYOD LA MGON PO LNGA'I RLUNG DU 'JOG TSUL YOD DE, RIM
BZHIN MI BSKYOD PA, RIN 'BYUNG, 'OD DPAG MED, DON GRUB, RNAM
SNANG MGON PO RNAMS KYI RLUNG DU 'JOG PA'I PHYIR

DE CHOS CAN, KHYOD LA GNAS KYI KHYAD PAR YOD DE, RIM BZHIN,
SNYING GA ,LTE BA, MGRIN PA, GSANG GNAS, LUS KYI TSIGS RNAMS
LA GNAS PA'I PHYIR, SROG 'DZIN LA PHRA RAGS GNYIS LAS, MI
SHIGS PAR GRAGS PA'I SROG 'DZIN

SHIN TU PHRA BA NI SNYING GA'I DH'U T'I'I NANG NA GNAS TE, RDO
RJE SNYING PO RGYAN GYI RGYUD LAS, SNYING GA'I DBUS NA MI
SHIGS PA, ,GSAL ZHING MAR ME DAG DANG MTSUNGS, ,MI 'GYUR MCHOG
TU PHRA BA STE, ,AA NI GTZO BO DAM PA'O, ZHES GSUNGS

@029A *, ,PA'I PHYIR, SPYIR MI SHIGS PA'I THIG LE LA DU MA YOD
DE, BYANG SEMS DKAR DMAR DANG, GZHI'I 'OD GSAL DANG, SROG
'DZIN SHIN TU PHRA BA RNAMS SU YOD PA'I PHYIR, SHIN TU PHRA
BA'I SROG 'DZIN DE CHOS

CAN; KHYOD LA MI SHIGS PA'I RLUNG DANG, 'OD GSAL GYI RLUNG
DANG, LHAN SKYES KYI RLUNG ZHES BRJOD PA'I RGYU MTSAN YOD DE,
RKYEN GANG GIS KYANG GZHOM DU MED PA DANG, RLUNG SEMS RAGS PA
RNAMS KHYOD LA THIM PA NA GZHI LAM 'BRAS

GSUM GYI 'OD GSAL 'CHAR BA DANG, SHIN TU PHRA BA'I SEMS DANG
'BRAL MI RUNG DU GNAS PAS DE LTAR BRJOD PA'I PHYIR, KHA CIG
SHIN TU PHRA BA'I RLUNG SEMS GNYUG MA'I RLUNG SEMS DANG DON
GCIG TU 'DOD PA MI 'THAD DE, SNANG

MCHED THOB GSUM GANG RUNG GI NGO BOR GYUR PA'I RLUNG SEMS DE
SHIN TU PHRA BA'I RLUNG SEMS YIN PA'I PHYIR, KHO NA RE, 'O NA
THUR SEL GSANG BAR GNAS NA RDO RJE PHRENG BA LAS SROG THUR
GNYIS SNYING GA'I RTZA 'KHOR GYI STENG 'OG TU GNAS

PAR BSHAD PA DANG 'GAL LO ZHE NA, SKYON MED DE, DANG PO NI
RANG GI RTZA BA'I GNAS SU BYAS PA DANG, PHYI MA NI RGYU TSUL
GYI DBANG DU BYAS PA YIN PA'I PHYIR, DE YANG SROG 'DZIN 'OG
DANG THUR SEL STENG DU RGYU BA'I TSE SNYING GA'I RTZA MDUD
KYIS

BKAG PA'I MTSAMS SU RO RKYANG LA BRGYUS NAS YAR STENG 'OG TU
RGYU BA YIN NO, ,RTZA BA'I RLUNG LNGA PO DE'I KHAMS DANG, KHA
DOG DANG, RGYU BA'I TSUL GYIS KHYAD PAR DANG LDAN TE, SROG
'DZIN CHU KHAMS PA, RANG DBANG BA'I KHA DOG DKAR PO, ,RGYU
BA'I TSE

@029B DGU BRGYA PA PHRAG GCIG SNA BUG GNYIS KA NAS DAL BAR
RGYU, GYEN RGYU ME KHAMS PA, KHA DOG DMAR PO, RGYU BA'I TSE
DGU BRGYA BA PHRAG GCIG SNA BUG GA-YAS RKYANG NAS DRAG TU RGYU
BA DANG, MNYAM GNAS RLUNG KHAMS PA, KHA DOG LJANG NAG ,RGYU
BA'I

TSE DGU BRGYA PA PHRAG GCIG SNA BUG GA-YON RKYANG NAS DAL GYIS
RGYU, THUR SEL SA KHAMS PA, KHA DOG SER PO, RGYU BA'I TSE DGU
BRGYA PA PHRAG GCIG SNA BUG GNYIS KA NAS DRAG TU RGYU, KHYAB
BYED NAM MKHA'I KHAMS PA, KHA DOG SNGON PO, GZHI LA 'CHI

DUS MA GTOGS MI RGYU BA'I KHYAD PAR DANG LDAN PA YIN PA'I
PHYIR, KHO NA RE, MGON PO LNGA'I RLUNG RGYU TSUL DE LTAR BSHAD
PA MI 'THAD PAR THAL, ZHAL LUNG LAS SNA BUG GA-YAS NAS RLUNG,
GA-YON NAS CHU, GNYIS KA NAS SA ME'I RLUNG GNYIS

RGYU BAR BSHAD PA'I PHYIR, ZER NA SKYON MED DE, DANG PO NI
GTZO BO'I DBANG DU BYAS PA DANG, PHYI MA NI 'KHOR DU RGYU BA'I
DBANG DU BYAS PA YIN PA'I PHYIR, DE YANG RTZA BA'I RLUNG BZHI
PO RE RES GTZO BYAS NAS RGYU BA'I TSE, GZHAN GSUM 'KHOR DU
CHUD

PA'I TSUL GYIS RGYU BA YIN TE, DPER NA GYEN RGYUS GTZO BYAS
NAS RGYU BA'I TSE, GYEN RGYU'I KHA DOG GI SHAN GYIS DE'I 'KHOR
GYI SROG 'DZIN DKAR LA DMAR BA, MNYAM GNAS LJANG DMAR, THUR
SEL DMAR SER TE 'JA' TSON GCIG BZHIN

DU RGYU BA YIN PA'I PHYIR TE, RTZA RGYUD LE'U DRUG PA LAS,
'KHOR YANG KHYAD PAR DAG TU SPRO, ZHES GSUNGS PA'I PHYIR,
KHYAB BYED MA GTOGS PA'I MGON PO BZHI PO RE RES GTZO BYAS NAS
RGYU BA'I TSE GZHAN GSUM GYI BZHI CHA RE 'KHOR DU RGYU ZHING

@030A *, ,RANG RANG GI RTZA BA'I GNAS NAS LDANG 'JUG BYED DE,
RDO RJE PHRENG BA LAS, LKOG MA SNYING GA LTE BA DANG, ,GSANG
BA'I PADMAR 'GRO 'ONG STON, ZHES GSUNGS PA'I PHYIR, DES GZHAN
RNAMS KYANG MTSON NO, ,MGON

PO BZHI'I RLUNG RE RES GTZO BYAS NAS RGYU BA'I TSE, RANG RANG
GI YUM GYIS DANG PO BYAS NAS LHA MO BZHI'I RLUNG GA-YAS SKOR
GYIS RIMS CAN DU RGYU BA YIN TE, GYEN RGYUS GTZO BYAS NAS DGU
BRGYA BA PHRAG GCIG RGYU BA'I TSE, DGU BRGYA PA

PHRAG GCIG LA NYIS BRGYA NYER LNGA PA PHRAG BZHIR BGOS PA'I
THOG MAR GOS DKAR MO'I RLUNG NYIS BRGYA NYER LNGA SNA BUG GI
STENG NAS RGYU, DE RJES SGROL MA'I RLUNG SNA BUG GI LOGS DANG,
DE NAS SPYAN MA DE'I DBUS DANG, M'A MA K'I'I RLUNG

NYIS BRGYA NYER LNGA MCHU LA BRDAR NAS RIM BZHIN RGYU BA'I
PHYIR DANG, DE BZHI YANG 'BYUNG CHUNG GI DBANG DU BYAS PA'I ME
NAS CHU'I BAR GYI DKYIL 'KHOR BZHIR YANG BSHAD DE, LUNG STON
LAS, GOS DKAR LA SOGS RIM BZHIN DU, ,

STENG DANG BSEGS DANG THAD KA 'OG ,ME DANG RLUNG DANG DBANG
CHEN DANG, ,CHU STE SO SO'I DKYIL 'KHOR RO, ZHES GSUNGS PA'I
PHYIR, DE LTAR BYAS NA THABS MGON PO BZHI BO RE RES GTZO BYAS
NAS RGYU BA'I TSE MGON PO BZHI KA

DUS MNYAM DU RGYU YANG, SHES RAB LHA MO BZHI'I RLUNG DU PHYE
BA'I LHA MO BZHI PO RIMS CAN KHO NAR RGYU STE, 'BYUNG CHEN GYI
DKYIL 'KHOR BZHI DUS GCIG KHO NA DANG, 'BYUNG CHUNG GI DKYIL
'KHOR BZHI RIMS CAN KHO NAR RGYU BA'I

@030B PHYIR RO, ,GNYIS PA NI YAN LAG GI RLUNG LNGA 'CHAR NUB
BYED PA'I GNAS KYI RTZA BA SNYING GA'I SUM SKOR MA SOGS YUL
LNGA 'BAB PA'I RTZA DANG SDUD BRAL MA RNAMS YIN TE, RDOR
PHRENG LAS, ZLA BA'I CHA DANG SNANG BA DANG, ,BSNYEN BKUR LKOG
SHAL MCHIN

PA STE, ,RTZA NI LNGA YI MING YIN NO, ,RTZA NI LNGA LAS RGYU
BA'I RLUNG, ,KLU DANG RUS SBAL RTZANGS PA DANG, ,LHA SBYIN
NGANG NI GZHU LAS RGYAL, ZHES GSUNGS PA'I PHYIR, LNGA PO'I KHA
DOG KYANG GZHAG TU YOD DE, RIM BZHIN DMAR SNGO SER, DKAR

LJANG BAR RJE 'GOS GSUNG BA LTAR YIN PA'I PHYIR, DE RNAMS MGON
PO GANG GI RIGS SU 'JOG PA YANG KHA DOG GI SGO NAS 'JOG LA
SNYING GA'I RTZA 'DAB NAS BRGYUD DE, MIG DANG, RNA BA DANG,
SNA DANG, LCE DANG, LUS DBANG GIS GAR KHYAB TU

RGYU ZHING GNAS SO, ,YAN LAG GI RLUNG LNGA DANG, SROG 'DZIN
RAGS PA STE DRUG PO RNAMS KYI STENG NAS GZUNG 'DZIN GYI RNAM
RTOG SKYED PA'I LDOG CHA RLUNG BCU GNYIS SU 'JOG PA YIN TE, DE
RNAMS KYI STENG NAS RNAM SHES TSOGS DRUG GIS YUL  'DZIN PA'I
CHA NAS 'DZIN PA'I RLUNG DRUG DANG, YUL DRUG GSAL BAR SNANG
BA'I CHA NAS GZUNG BA'I RLUNG DRUG TU 'JOG PA'I PHYIR, GSUM PA
NI RLUNG RNAMS KYIS BYA BA BYED TSUL YOD DE, RTZA BA'I RLUNG
RNAMS KYIS LUS LA GNAS NAS

SGUL SKYOD SOGS LUS KYI BYA BA BYED, YAN LAG GI RLUNG RNAMS
KYIS DBANG PO'I SGOR ZHUGS NAS DBANG SHES YUL LA SPYOD PA'I
BYA BA BYED PA'I PHYIR, DE YANG MNGAL DU RLUNG BCU CHAGS KYANG
MA BTZAS BAR DU 'BYUNG 'JUG MI BYED LA, 
@031A *, ,BTZAS PA NAS 'BYUNG 'JUG BYED CING NGAG SMRA RJOD BYED
PA'I TSE AA THUNG DU GYUR NAS DBYANGS GSAL GYI SROG TU ZHUGS TE
RANG GI BRJOD BYA STON PAR BYED, RDOR BZLAS BYED PA'I TSE YI GE
GSUM GYI GDANGS SU

'GYUR, 'CHI BA'I TSE MI SHIGS PA LA THIM NAS GZHI DANG LAM GYI
'OD GSAL 'CHAR BAR BYED PA YIN NO, ,MDOR NA RIM LNGAR, 'DI NI
RNAM SHES BZHON BA STE, ZHES RLUNG RNAM SHES KYI BZHON PAR
GSUNGS TE, RNAM SHES YUL

LA GA-YO BA RLUNG GIS BYED PA'I PHYIR, RGYU MTSAN DE'I PHYIR
SEMS CAN YIN NO COG LA GA-YO BA'I 'JIG RTEN ZHES GSUNGS PA YIN
TE, LUNG STON LAS, 'GRO BA YUL SOGS LAS BYED PA, ,'DIR NI DE LA
BRTEN PA YIN, ZHES GSUNGS

SHING; SPYOD BSDUS LAS KYANG RLUNG DBANG PO LA GNAS NAS DBANG
SHES KYIS YUL 'DZIN PA RLUNG LA RAG LAS PAR BSHAD PA'I PHYIR,
'ON KYANG RGYU MTSAN DES RLUNG RNAM SHES KYI BZHON PAR MI 'GRUB
STE, GAL TE 'GRUB NA DBANG PO YANG

DBANG SHES KYI BZHON PAR THAL BA'I PHYIR RO, ,DES NA RLUNG RNAM
SHES KYI BZHON PA YIN TE, DPER NA ZHA BO MIG CAN LONG BA RKANG
CAN DANG BCAS TE YUL BGROD PA LTAR, RNAM SHES KYANG RLUNG LA
BRTEN NAS YUL BGROD PA YIN PA'I PHYIR, DE LA NI

YUL 'CHAR MI 'CHAR GNYIS YOD DO, ,LNGA PA NI, DUS 'KHOR GYI LUGS
LA ZHAG GCIG GI RLUNG NYI KHRI CHIG STONG DRUG BRGYA LA SNA BUG
DANG DKYIL 'KHOR DANG RTZA 'DAB KYI 'PHO BA GSUM KA DON GCIG TU
BYAS PA'I 'PHO PA BCU GNYIS

@031B BYED PA YIN TE, LTE BA'I RTZA 'DAB BCU DRUG GI MTSAMS KYI
RTZA BZHI STONG PAR BYAS PA'I LHAG MA GA-YAS NAS SA CHU ME RLUNG
NAM MKHA' YE SHES KYI RLUNG DRUG DANG, GA-YON NAS GO RIM LDOG
PA'I RLUNG DRUG RGYU ZHING, GA-YAS KYIS NAS GA-YON GYI

NAM MKHAR 'PHO BA LA SOGS PA'I RIM PAS RE RE LA STONG BRGYAD
BRGYA RE RGYU BA YIN PA'I PHYIR RO, ,'ON KYANG 'PHO MTSAMS RE
RER DBU MA NAS DBUGS NGA DRUG BZHI CHA RE RGYU BAS ZHAG GCIG LA
RLUNG DRUG BRGYA DON LNGA DBU MA NAS RGYU YANG DE LA 'PHO

BA ZUR BA MI 'JOG GO ,'DUS PA'I LUGS LA ZHAG GCIG LA RLUNG
'BYUNG 'JUG GNYIS LA GCIG TU BYAS PA'I NYI KHRI CHIG STONG DRUG
BRGYA LA THUN PHYED PA NYER BZHI DANG, DE BZHIN DU DKYIL 'KHOR
GYI 'PHO BA DANG RTZA 'DAB KYI 'PHO BA

NYER BZHIR BYED CING SNA BUG GI 'PHO BA BCU GNYIS SU BYED DGOS
TE, ME MNYAM GNYIS LA SNA BUG GI 'PHO BA BCU GNYIS SU BYED KYI,
SROG THUR GNYIS LA MNYAM RGYUR SONG BAS SNA BUG GI 'PHO BA MI
'JOG BA'I PHYIR, THUN BYED PA RE LA DGU BRGYA

RE DANG, DE LA YANG LHA MO BZHI'I RIM PAS NYIS BRGYA NYER LNGA
PA PHRAG BZHIR BYED DGOS TE, GROL THIG LAS, PHYAG RGYA BZHI
'BREL RE RE ZHING, ,NYIS BRGYA NYI SHU RTZA LNGA STE, ,DE BZHI
BSGRES PAS DGU BRGYA'O, ,DE NI 'PHO BA NYI SHU BZHIS, ,BRTZIS
PAS KHRI PHRAG GNYIS DANG NI, ,CHIG STONG DANG NI DRUG BRGYA'O,
ZHES GSUNGS PA'I PHYIR, DES NA ZHAG GCIG LA 'BYUNG CHEN BZHI PO
RE RE LAN DRUG DRUG TU 'PHO BAS 'PHO CHEN NYER BZHI DANG, DE RE
RE CHA BZHI BZHIR BGOS PAS 'BYUNG

@032A *, ,CHUNG GI 'PHO CHUNG GO DRUG TU 'GYUR RO, ,BDE DGYES
KYI LUGS LA THUN PHYED PA DANG, ,DKYIL 'KHOR GYI 'PHO BA DANG,
'PHO CHEN BCU DRUG ,SNA BUG GI 'PHO BA BRGYAD, 'PHO CHUNG DRUG
CU RTZA BZHIR BYED LA, DE

YANG ZHAG GCIG GI RLUNG RNAMS, SNYING GA ,MGRIN PA, SPYI BO, LTE
BA'I RTZA 'DAB RNAMS LA RGYU BA'I TSE RIM BZHIN THUN TSOD BRGYAD
DANG, 'PHO BA BCU DRUG DANG, CHU TSOD SO GNYIS DANG, DBYUG GU
DRUG CU RTZA BZHI'I RLUNG ZHES

KYANG BSHAD DO, ,'O NA BSHAD TSUL MI 'DRA BA DE RNAMS, DRANG
NGES KYI KHYAD PAR JI LTAR 'DOD CE NA, GSUM KA SGRA JI BZHIN DU
KHAS LEN PA YIN TE, CHED DU BYA BA'I GDUL BYA'I RLUNG RGYU TSUL
MI 'DRA BA GSUM LA DGONGS NAS

GSUNGS BA GANG ZHIG ,'GREL BYED RNAMS KYIS KYANG SGRA JI BZHIN
PAR DKRAL PA'I PHYIR, ZLA BA'I RLUNG JI LTAR RGYU BA'I TSUL
YANG, SDOM 'BYUNG LAS, DKAR PO RNAMS KYI TSES GCIG NAS, ,YANG
DAG BRTZAMS TE NYIN GSUM RLUNG, ,

ZLA BA LA RGYU THUN PHYED LA, ,DE NAS NYIN GSUM NYI MA LA, ZHES
SOGS GSUNGS SHING, DE LTA BU'I RLUNG LTAS LOG NA NYES PA CI
'BYUNG BA YANG, DE NYID LAS, NYI MA DRUG TU BZLOG PA LAS, ,GAL
TE RLUNG NI RGYU BA NA, ,DE TSE RTZOD PA CHEN PO 'BYUNG,

PHYOGS GCIG PHYIN CI LOG BA LAS, ,NAD NI CHEN PO KUN DU 'BYUNG,
,PHYOGS GNYIS PHYIN CI LOG PA LAS, ,SNYING SDUG GNYEN RNAMS RGUD
PAR 'GYUR, ,PHYOGS GSUM PHYIN CI LOG PA LAS, ,ZLA DRUG RNAMS
KYIS 'CHI BAR 'GYUR, ,

@032B ZHES GSUNGS BA LTAR RO, ,DE BZHIN DU GZHAN GYIS RANG LA
'DRI PA'I DON 'GRUB MI 'GRUB KYANG, DE NYID LAS, MGON PO CI STE
A'A LIR RGYU, ,'GA' ZHIG K'A LIR GNAS 'DRI 'AM, ,K'A LIR RGYU LA
A'A LIR GNAS, ,DE YI 'DOD DON

NYAMS PAR 'GYUR, ,GANG NAS MGON PO DE RGYU BA, ,DER GNAS 'GA'
ZHIG 'DRI BYED NA, ,DE YI DON KUN YANG DAG 'GRUB, ,GNYIS KAR
GNAS LAS THE TSOM 'GYUR, ZHES GSUNGS SO, ,DRUG PA NI, RLUNG GIS
THA MAL PA LA BYA BA BYED TSUL

YOD DE, SKYE SHI BAR DO GSUM RLUNG GIS BYED PA GANG ZHIG ,GTZO
BOR 'KHOR BA'I RTZA BA BYED PA'I PHYIR, PHYI MA DER THAL, DES
'KHOR BA'I LHAN CIG BYED RKYEN BYED PA'I PHYIR TE, BDEN 'DZIN
'KHOR PA'I RTZA BA GANG ZHIG ,DE'I BZHON PA

RLUNG GIS BYED PA'I PHYIR, BYE BRAG TU RTZA BA DANG YAN LAG GI
RLUNG RNAMS KYIS THUN MONG DU BYA BA BYED TSUL YOD DE, SROG
'DZIN GYIS RLUNG GZHAN RNAMS DBANG PO'I SGOR 'DREN BA DANG, TSE
SRING BA DANG 'TSO BA'I BYA BA BYED, GYEN RGYUS

RLUNG STOD DU 'DREN ZHING ZAS ZA BA SOGS KYI BYA BA BYED, MNYAM
GNAS KYIS ZAS DANGS RNYIGS 'BYED CING DANGS MA RNAMS LUS LA
'DREN PA'I BYA BA BYED, THUR SEL GYIS KHU KHRAG BSHANG GCI SOGS
'PHEN 'DZIN GYI BYA BA BYED, KHYAB

BYED KYIS LUS GA-YO 'GUL SOGS KYI BYA BA BYED, YAN LAG GI RLUNG
RNAMS KYIS DBANG SHES LNGAS YUL 'DZIN PA'I BYA BA BYED PA'I
PHYIR, KHYAD PAR DU RLUNG RNAMS KYIS RNAL 'BYOR PA LA BYA BA
BYED TSUL YOD DE, RTZA BA'I RLUNG RNAMS

@033A *, ,LA RDOR BZLAS BYAS BAS 'PHRIN LAS BZHI SOGS THUN MONG
BA DANG, SGYU MA'I SKU 'GRUB CING, DE LA BRTEN NAS TSE GCIG GIS
SANGS RGYAS 'GRUB, YAN LAG GI RLUNG RNAMS LA RDOR BZLAS BYAS PAS
MNGON

PAR SHES PA LNGA 'THOB CING YUL SNANG THAMS CAD BDE CHEN 'BAR
BA'I GROGS SU 'GYUR BA YIN PA'I PHYIR, BDUN PA NYAMS LEN GYI
GNAD BSTAN PA NI, RLUNG GIS THA MAL PA DANG RNAL 'BYOR PA LA BYA
BA BYED TSUL SHES PA LA DGOS

PA YOD DE, KUN RTOG GA-YO BYED KYI RLUNG 'GOG PA'I PHYIR RLUNG
SNGAGS DBYER MED KYI RDOR BZLAS LA BRTZON PAR BYED PA GANG ZHIG
,DE LA BRTEN NAS RLUNG THAMS CAD SNYING GA'I MI SHIGS PA LA
BSDUS NAS CHOS GZUGS KYI SKU SGRUB

PA LAM GYI SNYING POR BYED PA YIN PA'I PHYIR, BZHI PA LA YANG
SNGAGS BTU BA, SNGAGS KYI BRDA, SNGAGS KYI DON, SNGAGS KYI DON
DAM BA, SNGAGS KYI RTZA BA AA THUNG BSHAD PA'O, ,DANG PO NI,
DRANG DON GYI DBANG DU BYAS NA DBYANGS GSAL

GYI YI GE RNAMS SNGAGS BTU BA'I GZHI YIN TE, RTOG GSUM LAS, A'A
LI K'A LI'I GRONG 'KHYER NI, ,GSANG SNGAGS 'BYUNG BA'I RTZA BA
STE, ZHES GSUNGS PA'I PHYIR, BTUS PA'I SNGAGS DANG, BTU BA'I
TSUL YANG YOD DE, 'DIR BSTAN AOm

A'A: H'Um GSUM DANG, RGYUD SDE BZHI'I SNGAGS RIGS JI SNYED BA
RANG RANG GI RGYUD SDE NAS BSHAD BA BZHIN BTU BA YIN PA'I PHYIR,
BTU GZHI DANG BTUS PA'I SNGAGS RNAMS KYANG RIGS GSUM DU 'JOG PA
YIN TE, GSAL BYED KYI YI GE

@033B RNAMS DANG, LHA PHO'I SNGAGS RNAMS DANG, AOm SKYES BA
DANG, DBYANGS YIG RNAMS DANG, LHA MO'I SNGAGS RNAMS DANG, A'A:
BUD MED DANG, Ri Li BZHI DANG, LHA PHO MO GNYIS KA'I SNGAGS
RNAMS DANG, H'Um MA NING GI YI GER 'JOG PA

YIN PA'I PHYIR, BTUS BA'I SNGAGS RNAMS KYI NANG NAS YI GE GSUM
GTZO BO YIN TE, SNGAGS KYI LHA THAMS CAD RDO RJE GSUM DU 'DU BA
GANG ZHIG ,YI GE GSUM PO DE RDO RJE GSUM GYI LHA'I SA BON YIN
PA'I PHYIR, YI GE GSUM PO SNGAGS

THAMS CAD KYI SNYING POR BSTAN PA LA CHOS CAN, DGOS PA YOD DE,
SNGAGS THAMS CAD KYI DNGOS GRUB 'GRUB PA'I NUS BA YI GE GSUM LA
YOD BA DE SHES PAR BYA BA'I CHED YIN PA'I PHYIR, YI GE GSUM POS
BYA BA BYED TSUL YANG

YOD DE, THUN MONG BA DANG, KHYAD PAR RNAL 'BYOR BA LA BYA BA
BYED TSUL GNYIS YOD PA'I PHYIR, DANG PO YOD DE, YI GE'I GDANGS
CAN GYI RLUNG GIS LUS GNAS BA DANG, GZHI'I SEMS CAN GYI LUS
SKYED PA SOGS BYED PA'I PHYIR, GNYIS PA GRUB STE,

RIM PA DANG PO'I SKABS SU DE GSUM LAS LHA SKYED CING 'BRU GSUM
GZUGS KYI RNAM PA CAN GYIS SGO GSUM BYIN GYIS RLOB, ZHI SOGS KYI
LAS 'GRUB, RDZOGS RIM PAS YI GE GSUM GYI RDOR BZLAS BYAS PAS,
THUN MONG DANG MCHOG GI DNGOS

GRUB THOB PAR BYED, GNYIS GAS SBYANGS RTOGS SBAR GSUM DANG, RNAL
'BYOR BA GNYIS KAS MKHA' GSANG BYIN RLABS SOGS BYED PA YIN PA'I
PHYIR RO, ,NGES DON GYI SNGAGS BTU TSUL YANG YOD DE, RTZA NANG
SO SO NAS DBYANGS GSAL

@034A *, ,GYI GDANGS MI GSAL BAR SGROGS PA'I RLUNG RNAMS NI BTU
GZHI'I SNGAGS KYI NGES DON DANG, MI SHIGS PA LAS BYUNG BA'I TSUL
GYIS 'JUG GNAS LDANG GSUM GYI RANG GDANGS YI GE GSUM GYI RANG

GDANGS SU BSDUS NAS SGROGS PA'I RDOR BZLAS NI SNGAGS BTUS PA'I
NGES DON NAM, NGES DON GYI SNGAGS BTU TSUL YIN PA'I PHYIR RO,
,GNYIS PA NI, SNGAGS KYI BRDA NI SNGAGS KYI MING YIN LA, DE LA
YANG SPRUL LA SOGS

PA'I SNGAGS RIGS BZHI DANG, SNYING PO, NYE SNYING PHRENG SNGAGS
SOGS MANG DU YOD KYANG, 'DIR NI RLUNG LDANG 'JUG GNAS GSUM GYI
GDANGS YI GE GSUM GYI GDANGS SU BRDA SBYAR BA SNGAGS KYI BRDA
YIN CING, DE LA YANG MYUR BA,

DAL BA, RNAM SDUD GSUM DANG, SPYAN 'DREN BA DANG, BZHUGS PA
DANG, GSHEGS SU GSOL PA'I BRDA BSHAD DU YOD DE, LUNG STON LAS,
BRDA YIS DE NYID GSUM GNAS PA, ,RANG BZHIN BZLAS PA'I MTSAN NYID
DO, CES

GSUNGS PA'I PHYIR, GSUM PA NI, SPYIR SNGAGS KYI DON LA DU MA
ZHIG YOD KYANG, 'DIR BSTAN YI GE GSUM GYI SNGAGS DON YIN LA, DE
LA YANG MTSON DON DANG, DGOS DON GNYIS LAS DGOS DON YIN TE,
RLUNG SNGAGS DBYER

MED KYI RDOR BZLAS BYAS BAS, MI SHIGS PA'I THIG LE LA ZHUGS GNAS
THIM GSUM BYAS PA LAS BYUNG BA'I 'OD GSAL GYI RLUNG SEMS DE NYID
YONGS SU GYUR PA LAS SGYU MA'I SKUR BZHENGS PA DE SNGAGS KYI DON
YIN PA'I PHYIR TE,

@034B DE NYID LAS, DE NI YONGS SU GYUR PA'I GZUGS, ,LHA RU NYE
BAR DMIGS PA'O, ,ZHES GSUNGS PA'I PHYIR, BZHI PA NI, RTAG CHAD
DANG BRAL BA'I DE BZHIN NYID LHAN SKYES KYI BDE BA CHEN POS
MNGON SUM DU RTOGS PA'I DON DAM PA NI SNGAGS KYI DON DAM

PA YIN TE, DE NYID LAS, 'GAG MED RAB TU ZHI BA STE, ,RTAG DANG
CHAD PA RNAMS SPANGS PA, ,DUS GSUM MKHYEN PAS MA BYAS PA, ,RTOG
PA NAM MKHA' DBYER MED MTSAN, ,'DI NYID KHO NA DON DAM STE, ,SO
SO RANG RIG MTSAN NYID DO, ,CES

GSUNGS PA'I PHYIR, MDOR BSDU NA SNGAGS BTU BA DANG, SNGAGS KYI
BRDAS RDOR BZLAS BYED TSUL DE BSTAN, SNGAGS KYI DON DANG SNGAGS
KYI DON DAM PA GNYIS KYIS RDOR BZLAS BYAS BA LA BRTEN NAS BYUNG
PA'I SGYU LUS DANG 'OD GSAL

BSTAN PA YIN NO, ,LNGA PA SNGAGS THAMS CAD KYI RTZA BA AA THUNG
BSHAD PA NI, SNGAGS THAMS CAD KYI RTZA BA AA THUNG GI DRANG NGES
LEGS PAR SHES DGOS TE, DE SHES NA SNGAGS THAMS CAD KYI NGES DON
SHES PAR 'GYUR GYI, DE LAS GZHAN

DU SHES PAR MI 'GYUR BA'I PHYIR, DRANG DON GYI SNGAGS THAMS CAD
KYI RTZA BA DRANG DON GYI AA THUNG DANG, NGES DON GYI SNGAGS
THAMS CAD KYI RTZA BA NGES DON GYI AA THUNG YIN TE, ,DE NYID
LAS, THUNG DU MA LUS DAG TU 'GYUR, ,GCIG MIN DU

MA MA YIN NO, ZHES GSUNGS SHING, DE'I DON SPYOD BSDUS LAS KYANG,
'DI NA GSUNG RAB 'CHAD PA DAG NI BY'A KA RA nA'I TSIG SNGON DU
BYAS NAS, SGRA'I DON 'BA' ZHIG GI RJES SU 'BRANG GI ,YANG YI GES
BRJOD PA GANG DU, GANG GI PHYIR

@035A *, ,JI LTAR RAB TU 'JUG BA SHES PA NI MA YIN NO, ,YI GE'I
DE KHO NA NYID JI LTA BA NYID NI MI SHES TE, SANGS RGYAS RNAMS
KYI SPYOD YUL YIN PA'I PHYIR, ZHES GSUNGS PA'I PHYIR, 'DI'I DON
NI, SHES BYA CHOS CAN

BY'A KA RA nA'I SGRA'I RJES SU 'BRANGS NAS GSUNG RAB 'CHAD PA
MDO DANG RGYU SDE 'OG MA GSUM MAN CHAD LA ZHUGS PA DAG GIS NGES
DON GYI AA THUNG DAG MA LUS PA'I RTZA BA YIN TSUL JI BZHIN DU
SHES MI NUS TE, DE NI SANGS

RGYAS RIN PO CHE LTA BU'I GANG ZAG 'GA' ZHIG GIS BLA MA'I MAN
NGAG LA BRTEN NAS NYAMS SU MYONG PA'I TSUL GYIS MNGON SUM GYI
SPYOD YUL YIN PA'I PHYIR, ZHES BA'O, ,DES NA NGES DON GYI AA
THUNG NGAG MA LUS PA'I RTZA BA

YIN TSUL BLA MA'I MAN NGAG GIS SHES PAR BYA DGOS PA'I DON YANG,
'JUG BAR BYED CES DRANGS, GANG NA DBYANGS GSAL GYI NGES DON
RLUNG RNAMS SO, ,GANG DU NA NGES DON GYI AA THUNG MI SHIGS PA'I
THIG LE LA'O, ,DGOS PA CI'I PHYIR NA

DNGOS MED 'OD GSAL THOB PA'I PHYIR DU'O, ,TSUL JI LTAR NA SA CHU
LA THIM PA LA SOGS PA'I RIM PAS 'JUG CES BYA LA, DE LTA MA YIN
PAR DBYANGS GSAL RNAMS KYIS BRJOD BYA STON BA AA THUNG SROG TU
ZHUGS PA LA LTOS BA TZAM LA MI

BYED DE, DE NYID LAS, SGRA JI BZHIN PA DOR NAS DON BTZAL BAR
BYA, ZHES GSUNGS PA'I PHYIR, 'ON KYANG DRANG DON GYI AA THUNG
NGAG MA LUS PA'I RTZA BA YIN TE, AA THUNG DBYANGS GSAL GYI SROG
TU ZHUGS PA LAS, DANG POR MING, DE LAS

@035B TSIG SOGS 'GRUB PA'I PHYIR, GTZO BO NI NGES DON GYI AA
THUNG NGAG MA LUS PA'I RTZA BA YIN TE, SNYING GA'I SROG 'DZIN
SHIN TU PHRA BA DE LA MI SHIGS PA'I THIG LE DANG, NGES DON GYI
AA THUNG ZHES BYA LA, DE NGAG MA LUS PA'I RTZA BA YIN PA'I

PHYIR TE, NGAG MA LUS PA'I RTZA BA SKYES BU'I RGYUD KYIS BSDUS
PA'I RLUNG GANG ZHIG ,DE'I RGYUD KYIS BSDUS PA'I RLUNG RNAMS KYI
RTZA BA SROG 'DZIN SHIN TU PHRA BA YIN PA'I PHYIR, MDOR NA SANGS
'PHAGS THAMS CAD KYANG RANG GI RGYUR GYUR PA'I

NGES DON GYI AA THUNG LAS 'KHRUNGS PA YIN TE, SPYOD BSDUS LAS,
DE BZHIN GSHEGS PA THAMS CAD AA'I RIGS SU GYUR PA DANG, AA RGYUR
GYUR PA DANG, AA LAS NGES PAR 'BYUNG BA'O, ZHES GSUNGS SHING,
MTSAN BRJOD LAS KYANG,

RDZOGS PA'I SANGS RGYAS AA LAS BYUNG, ,AA NI YIG 'BRU KUN GYI
MCHOG ,DON CHEN YI GE DAM PA STE, ZHES GSUNGS PA'I PHYIR, SROG
CHEN PO MI SHIGS PA'I THIG LE DE YI GE'I GZUGS SU MED CING TSIG
GI NGO BOR YANG MA

GRUB STE, SROG CHEN PO STE YI GE MED, ,TSIG TU BRJOD PA SPANGS
PA STE, ZHES GSUNGS PA'I PHYIR, 'ON KYANG MI SHIGS PA'I THIG LE
LAS BYUNG BA'I RLUNG 'GA' ZHIG DBYANGS GSAL GYI NGO BOR GYUR NAS
MGRIN PAR SLEB PA NA RANG GI

BRJOD BYA GSAL BAR STON PA YIN TE, BRJOD PA KUN GYI RGYU'I MCHOG
,TSIG KUN RAB TU GSAL BAR BYED, CES GSUNGS PA'I PHYIR, MI SHIGS
PA'I THIG LE LA RLUNG THIM PA LAS BYUNG BA'I DON GYI 'OD GSAL DE
ZUNG 'JUG PA'I
@036A *, ,TING NGE 'DZIN THAMS CAD KYI SGO YIN PAR MA ZAD MI
SHIGS PA'I THIG LE DE YANG DE YIN TE, RDO RJE SGO'I RGYUD LAS,
AA NI SKYE BA MED PA'I PHYIR CHOS THAMS CAD KYI SGO'O, ZHES PA
DANG, RDO RJE DKYIL 'KHOR RGYAN GYI RGYUD LAS KYANG

SNYING GA'I DBUS NA MI SHIGS PA, ZHES SOGS GSUNGS PA'I PHYIR, 'O
NA LUNG STON LAS, THUNG DU MA LUS NGAG TU 'GYUR, ,GCIG MIN DU MA
MA YIN NO, ,ZHES PA'I DON GANG YIN ZHE NA, NGES DON GYI AA THUNG
LAS RLUNG SKYE RIM GYI

TSE GCIG MA YIN LA, DE LA THIM RIM GYI TSE DU MA MA YIN ZHES
PA'AM, YANG NA MI SHIGS PA'I THIG LE AA THUNG DE DAG MA LUS PA'I
'BYUNG GNAS SU 'GYUR RO, ,DE LTAR NA MI SHIGS PA'I STENG GI SHIN
TU PHRA BA'I RLUNG SEMS GNYIS PO DE

LDOG PA GCIG YIN NAM ZHE NA, DE NI LDOG PA GCIG MA YIN LA, NGO
BO THA DAD KYANG MA YIN NO ZHES PA'O, ,LNGA PA NGAG DBEN SROG
RTZOL GYI YAN LAG TU 'GYUR TSUL NI, GZHI DUS KYI YE SHES LNGA
DANG, 'BYUNG BA LNGA'I NGO BOR GYUR PA'I RLUNG

THIG LE'I GZUGS SU GYUR PA DE NYID RANG DANG PHYAG RGYA'I DH'U
T'I'I MAR SNA 'PHRAD MTSAMS SU SGOM PA LA, GSANG BA'I SNA RTZER
RDZAS THIG SGOM PA'I SROG RTZOL ZHES BYA STE, RGYUD PHYI MA LAS,
YE SHES LNGA YI RANG BZHIN DBUGS, ,'BYUNG BA LNGA

YI NGO BO NYID, ,GONG BU'I GZUGS KYIS PHYUNG NAS NI, ,SNA YI
RTZE MOR RAB TU BRTAG ,ZHES GSUNGS PA'I PHYIR, THIG LE DE NYID
YI GE GSUM GYI RANG GDANGS DANG SBYAR TE, STENG SGOR RDOR BZLAS
BYED PA LA GDONG GI SNA RTZER 'OD THIG SGOM PA'I SROG

@036B RTZOL ZHES BYA STE, DE NYID LAS, RIN CHEN KHA DOG SNA LNGA
PA, ,SROG DANG RTZOL BA ZHES BYAR BSHAD, ,RANG SNGAGS, ZHES
GSUNGS PA'I PHYIR, SNYING GA'I RTZA 'KHOR GYI DBUS KYI DH'U
T'I'I NANG DU MI SHIGS PA'I THIG LE AA THUNG DANG BCAS PA

SGOM PA LA SNYING GA'I SNA RTZER SNGAGS THIG SGOM PA'I SROG
RTZOL ZHES BYA STE, DE NYID LAS, SNYING KHAR BSAMS NAS NI, ,SROG
NI THIG LER GYUR PAR GZHAG ,CES GSUNGS PA'I PHYIR, SKABS 'DIR
SROG RTZOL GSUM BSGOMS PA LA

DGOS PA YOD DE, RLUNG RNAMS SNYING GA'I MI SHIGS PA LA SDUD PA'I
CHED YIN PA'I PHYIR, SROG RTZOL DE GSUM SGOM PA'I GNAS GSUM LA
SNA RTZE GSUM DANG GNAS DER BSGOMS PA'I DMIGS RTEN GSUM LA THIG
LE GSUM GYI THA SNYAD

KYANG BYED DE, RDOR PHRENG LAS, SNA RTZE GSUM GYI MTSAN NYID NI,
,GSANG BA SNYING GA GDONG SNA'I MING, ,RLUNG DANG SNGAGS DANG
RDZAS RNAMS KYI, ,THIG LE GSUM STE BLA NA MED, CES GSUNGS PA'I
PHYIR, RNAL 'BYOR DE GSUM LA SROG RTZOL ZHES

BYA STE; RNAL 'BYOR DE GSUM BSGOMS PA LA BRTEN NAS SROG STE TSE
RTZOL BA STE BSRING BAS DE LTAR BRJOD PA'I PHYIR, YANG NA, DUS
'KHOR LTAR NA, RNAL 'BYOR DE GSUM LA DE LTAR BRJOD PA'I RGYU
MTSAN YOD DE, RNAL 'BYOR DE GSUM BSGOMS

PA LA BRTEN NAS SROG STE RO RKYANG LA RGYU BA'I RLUNG RTZOL BA
STE DBU MA'I NANG DU 'JUG PAR BYED PAS DE LTAR BRJOD PA'I PHYIR,
DRUG PA LA GSUM, SROG RTZOL GSUM SGOM PA'I RIM PA BSHAD PA, RDOR
BZLAS KYI BYED LAS THUN MONG MA YIN

@037A *, ,PA BSHAD PA, SROG RTZOL BSGOMS PAS NYAMS MYONG SKYE
BA'I RIM PA BSHAD PA'O, ,DANG PO LA GSUM, SNYING GA'I SNA RTZER
SNGAGS KYI THIG LE'I SROG RTZOL, GDONG GI SNA RTZER 'OD KYI THIG
LE'I SROG RTZOL,

GSANG BA'I SNA RTZER RDZAS KYI THIG LE'I SROG RTZOL SGOM TSUL
LO, ,DANG PO LA GNYIS, SNGAGS THIG NYI TSE BSGOM PA, SNGAGS KYI
'KHOR LO SGOM PA'O, ,DANG PO NI, RDOR PHRENG LAS BSHAD PA'I GNAS
SU, GNAD BZHI DANG LDAN PA'I

NGANG NAS RANG LUS DBEN GYI RDO RJE 'CHANG GI NGA RGYAL DANG
LDAN PA'I SNYING KHA'I RTZA 'KHOR GYI DBUS KYI DH'U T'I'I NANG
DU THIG LE DKAR DMAR GA'U KHA SBYAR RAM, THIG LE DKAR LA DMAR
BA'I MDANGS CAN YUNGS KAR GYI 'BRU TSAD TZAM

GYI NANG DU H'Um YIG GAM, AA THUNG CI RIGS BSGOM PAR BYA BA YIN
TE, RTZA RGYUD LAS, RIN CHEN CHEN PO KHA DOG LNGA, ,YUNGS KAR
GYI NI 'BRU TSAD TZAM, ,SNA YI RTZE MOR NAN TAN DU, ZHES PA
DANG, DE'I 'GREL BAR, RIN PO CHE NI MI SHIGS PAR

GRAGS PA STE, SANGS RGYAS KYI RIN PO CHE SKYED PAS SO, ,YUNGS
KAR GYI 'BRU TSAD TZAM NI THIG LE'I GZUGS CAN YIN PAS SO, ,SNA'I
RTZE MOR ZHES BYA BA NI SNYING GA'I PADMA'I LTE BAR RO, ,NAN TAN
DU ZHES PA NI DE LA ZHEN PAS, ZHES GSUNGS

PA'I PHYIR, THIG LE DKAR DMAR GA'U KHA SBYOR SGOM PA KU KU RI
PAS BSHAD DE, DE YI LTE BAR BSAM PA NI, ,NYI DKYIL THIG LE ZLA
BA STENG, ,DBYIBS NI GA'U KHA SBYOR 'DRA, ,NYI MA THABS LA SHES
RAB ZLA, ZHES GSUNGS PA'I PHYIR, DKAR

@037B LA DMAR BA'I MDANGS CHAGS PA ZHAL LUNG LAS BSHAD CING,
DE'I DBUS SU AA THUNG BSDOM PA RDO RJE SNYING PO RGYAN GYI RGYUD
DANG RGYUD PHYI MA GNYIS KA LAS BSHAD DE, SNYING PO RGYAN LAS,
AA NI GTZO BO DAM PA'O, ZHES PA DANG, RGYUD

PHYI MA'I 'GREL PAR, SNYING GA'I PADMA LA AA THUNG BSAMS TE,
ZHES GSUNGS PA'I PHYIR, RDOR PHRENG LAS, DE'I DBUS SU H'Um YIG
BSGOM PAR GSUNGS TE, SNYING GA'I PADMA'I LTE BA LA, ,DBUS SU
H'Um NI BSAM PAR BYA, ZHES GSUNGS PA'I

PHYIR; DE LTAR BSGOMS PAS BYED LAS KHYAD PAR CAN 'BYUNG STE, BDE
STONG DBYER MED KYI YE SHES SKYES NAS SGRIB PA SPONG PA LA NUS
PA MTHU CAN DU 'GYUR BA'I PHYIR TE, MNGON BRJOD LAS, RTAG TU
SNYING LA GNAS PA YI, ,THIG LE GCIG

LA 'GYUR MED PA, ,DE SGOM BYED PA'I SKYE BO LA, ,NGES PAR YE
SHES SKYE PAR 'GYUR, ZHES DANG, DRIL BU ZHABS KYIS, SGRA DANG
THIG LER LDAN PA'I SEMS, ,SNYING GAR GZHAG BYA DE NAS 'DI'I,
,RMONGS PA'I RAB RIB 'JOMS MDZAD PA'I,

MNGA' BDAG BCOM LDAN 'BYUNG 'GYUR TE, ZHES GSUNGS PA'I PHYIR,
GNYIS PA NI, SNGAGS 'KHOR SGOM PA RGYUD DANG, YAB SRAS RNAMS
KYIS GSAL BAR MA BSHAD KYANG, N'A RO PAS GSUNGS PA NI SHIN TU
LEGS TE, GZUNG 'DZIN GYI

BZHAN PA'I RLUNG RNAMS SNYING GAR SDUD SLA PA'I THABS MCHOG YIN
PA'I PHYIR TE, RIM LNGA BSDUS PA LAS, DRAN PA SNA TSOGS RNAM
RTOG RNAMS, ,SEMS LAS YANG DAG 'BYUNG BAS NA, ,RNAM SHES SROG NI
'DU BA'I RTEN, ,SNYING GAR

@038A *, ,SNGAGS KYI 'KHOR LO BSGOM, ZHES GSUNGS PA'I PHYIR,
SGOM TSUL NI, SNYING GAR RTZA 'DAB MA BRGYAD BA SUM RIM MAM,
SNYING GA'I RTZA 'DAB BRGYAD KYI NGO BOR MOS PA'I PADMA DMAR PO
'DAB MA BRGYAD PA

SUM RIM GANG RUNG GI PHYI'I 'DAB MA LA DBYANGS YIG BCU GNYIS
SNANG BA MTSON PA'I KHA DOG DKAR PO, BAR MA LA MA YIG DOR BA'I
GSAL BYED MCHED PA MTSON PA'I KHA DOG DMAR PO, NANG GI PHYOGS
BZHI'I 'DAB MA LA Ri

Li BZHI NYER THOB MTSON PA'I KHA DOG NAG PO, YI GE THAMS CAD KYI
MGO BOR THIG LES MTSAN PA, RTZA NANG LA PHYI NANG DANG, PAD 'DAB
LA 'PHRENG LA BSGRIGS PA'I RNAM PAR GSAL BTAB, DE RJES DBUS KYI
MI SHIGS PA LA SEMS

'DZIN PA YIN TE, DE NYID LAS, PHYI RIM SHES RAB DBYANGS YIG
MTSAN, ,BAR MA GSAL BYED THABS BCAS PA, ,GNYIS SU MED PA NANG
MAR GNAS, ZHES GSUNGS PA'I PHYIR, GNYIS PA NI RDZOGS RIM GYI
SKABS SU RDOR BZLAS BYED TSUL

GSUM YOD DE, 'PHRIN LAS BZHI BSGRUB PA'I PHYIR DU RTZA 'KHOR
BZHI NAS RTZA BA'I RLUNG BZHI LA RDOR BZLAS BYED PA DANG, MNGON
SHES LNGA THOB PA'I PHYIR DU YAN LAG GI RLUNG LA RDOR BZLAS BYED
PA DANG, SEMS DBEN 'DREN PHYIR

DU RTZA BA'I RLUNG LA RDOR BZLAS BYAS, DE RJES YAN LAG GI RLUNG
LA RDOR BZLAS BYED TSUL GSUM LAS, 'DIR NI PHYI MA'I DBANG DU
BYAS PA YIN LA, DUS NI SNYING GA'I SNA RTZER SNGAGS THIG MI
SHIGS PA BSGOMS PA LA BRTAN PA THOB

@038B NAS RDOR BZLAS BYED PA YIN TE, LE'U GSUM PAR, RIN CHEN
BRTAN PAR GYUR NAS SPRO, ,BRTAN PAR MA GYUR YONGS MI SPRO, ZHES
GSUNGS PA'I PHYIR, GNAS GANG NAS TSUL JI LTAR BYED PA NI SNYING
GA'I MI SHIGS PA LA DMIGS NAS

DE LAS BYUNG BA'I TSUL GYIS RLUNG LDANG 'JUG GNAS GSUM GYI
GDANGS YI GE GSUM GYI RANG GDANGS SU SHAR BA DE NYID YID KYIS
NYAN PA'I TSUL DU RDOR BZLAS BYED PA YIN TE, RLUNG SNGAGS THA
DAD DU ZHEN PA SKABS 'DI'I DGAG BYA

YIN PA'I PHYIR TE, LUNG STON LAS, THA DAD YI GE SLONGS MO YIN,
,DE 'DON PA NI ZA BA STE, ,DE DAG SLONGS MO ZA BAR 'DOD, CES
GSUNGS PA'I PHYIR, KHA CIG RDOR BZLAS LA DBYE NA BCU GCIG TU YOD
DE, RIGS DRUG GI RDOR BZLAS

DANG; KHRO BO'I BZLAS PA, DUG GSUM GYI BZLAS PA, MA NING GI
BZLAS PA RNAMS SU YOD PA'I PHYIR, ZHES ZER BA MI 'THAD DE, DANG
PO DRUG NI RDOR BZLAS KYI RTEN RIGS DRUG GI LHA'I RNAL 'BYOR
TZAM DANG, BDUN PA NI NGAG BZLAS DANG, PHYI

MA GSUM NI DUG GSUM CAN GYI SEMS CAN 'OD GSAL DU SDUD PA DANG,
THA MAS NI 'OD GSAL TZAM SGOM PA BSTAN PA YIN PA'I PHYIR, RANG
LUGS RDOR BZLAS LA DMIGS YUL GYI SGO NAS DBYE NA, RTZA BA DANG
YAN LAG GI RLUNG

LA DMIGS PA'I RDOR BZLAS GNYIS SU YOD, DANG PO NI, LE'U BCU GSUM
PA'I, DON GYI RJES 'GRO BZLAS PA NI, ZHES PAS BSTAN, DE LA RIN
PO CHE'I BZLAS PAR GSUNGS PA'I RGYU MTSAN YOD DE, RIN PO CHE DON
GYI 'OD GSAL SKYED PAR BYED

@039A *, ,PA'I BZLAS PA YIN PAS DE LTAR BRJOD PA'I PHYIR, GNYIS
PA NI, SANGS RGYAS ZHING RNAMS THAMS CAD DU, ZHES BAS BSTAN, 'DI
LA THOGS MED KYI BZLAS PA ZHES BYA STE, DBANG SHES LNGA LKOG
GYUR GYI

YUL LA THOGS MED DU 'JUG NUS SU BSGRUB PA'I BZLAS PA YIN PAS DE
LTAR BRJOD PA'I PHYIR, SNGA MA RIN 'BYUNG DANG PHYI MA DON GRUB
KYI BZLAS PAR STON PA NI MA YIN NO, ,YANG RDOR BZLAS LA NGO BO'I
SGO NAS DBYE NA, YI GE

GSUM GYI BZLAS PA DANG, YI GE GNYIS KYI BZLAS BA GNYIS SU YOD,
RTEN GYI SGO NAS DBYE NA, BSKYED RIM PA, NGAG DBEN PA, SEMS DBEN
PA, SGYU LUS PA, ZUNG 'JUG PA'I RDOR BZLAS TE LNGAR YOD, DES NA
RDOR BZLAS CHOS

CAN, KHYOD LA RJES 'GRO'I BZLAS PA ZHES BRJOD PA'I RGYU MTSAN
YOD DE, YID RLUNG SNGAGS DBYER MED KYI RJES SU 'GRO BA'I BZLAS
PA YIN PAS DE LTAR BRJOD PA'I PHYIR, GZHAN YANG RDO RJE BZLAS PA
CHOS CAN, KHYOD LA RDOR BZLAS ZHES BRJOD

PA'I RGYU MTSAN YOD DE, RDO RJE'I SKAD DOD BADZRA ZHES PA MI
PHYED PA LA 'JUG PAS, KHYOD KYANG RLUNG SNGAGS DBYER MI PHYED
PAR SBYOR PA'I BZLAS PA YIN PAS DE LTAR BRJOD PA'I PHYIR RO,
,GSUM PA NI RANG DANG LAS RGYA GNYIS SNYOMS PAR

ZHUGS PA LAS BYANG SEMS DH'U T'I'I MAR SNA GNYIS 'PHRAD MTSAMS
SU 'PHO MED DU 'DZIN PA LA GSANG BA'I SNA RTZER RDZAS THIG SGOM
PAR GSUNGS BA DANG, RANG DANG YE RGYA'I DH'U T'I'I MAR SNA GNYIS
'PHRAD MTSAMS SU THIG LE LA DMIGS

@039B NAS SGOM PA GNYIS YOD DE, DE LTAR SGOM BA RLUNG DH'U T'I'I
MAR SNAR SDUD BA TZAM GYI PHYIR MA YIN TE, SNGAR LUS DBEN GYI
SKABS SU BSDUS ZIN PA'I PHYIR, DES NA GSANG BA'I SNA RTZER RDZAS
THIG BSGOMS PA LA DGOS PA YOD DE, SROG RTZOL

SNGA MA GNYIS KYIS SNGAR SNYING GAR RLUNG SDUD MA NUS PA BSDUS
PA DE'I BOGS 'DON DU SONG NAS SNYING GA'I RTZA MDUD 'GROL PA'I
THABS MCHOG TU GYUR PA YIN PA'I PHYIR, GNYIS PA RDOR BZLAS KYI
THUN MONG MA YIN PA'I BYED LAS BSHAD

PA LA GNYIS, RDOR BZLAS KYIS SNYING GA'I RTZA MDUD 'GROL BAR
BSTAN PA, SNYING GA'I RTZA MDUD 'GROL BA RTZA MDUD 'GROL PA'I
GTZO BOR BSTAN PA'O, ,DANG PO NI, RDOR BZLAS KYIS SNYING GA'I
RTZA MDUD 'GROL BAR BYED DGOS TE,

DES SNYING GA'I RTZA MDUD 'GROL NUS PA GANG ZHIG ,ZUNG 'JUG DON
GNYER GYI SKYES BUS SNYING GA'I RTZA MDUD 'GROL YANG DGOS PA'I
PHYIR, DANG PO GRUB STE, RDOR PHRENG LAS, SNGAGS KYI DE NYID
KYIS DE 'BYED, ,RNAL 'BYOR MDUD PA

BKROL NAS NI, ,RLUNG GI DE NYID RIG PA DE, ZHES GSUNGS PA'I
PHYIR, 'GROL TSUL YANG YOD DE, DPER NA SMYUG SBUBS 'GAGS PA THUR
MA RING PO'I 'BYUNG 'JUG GIS SEL BA LTAR, RDOR BZLAS KYIS KHAD
KYIS KHAD KYIS SNYING GA'I

RTZA MDUD LHOD POR BYAS NAS MA RIG PA'I SBUBS 'BYED PA'I PHYIR,
GZHAN YANG RDOR BZLAS KYIS SNYING GA'I RTZA MDUD 'GROL DGOS TE,
SNYING GA'I RTZA MDUD DE RTZA MDUD GZHAN RNAMS KYI RTZA BA YIN
PAS RTZA MDUD GZHAN RNAMS LAS 'GROL

@040A *, ,DKA' BA GANG ZHIG ,SNYING GA'I RTZA MDUD MA GROL BAR
SEMS DBEN MTHAR THUG GI 'OD GSAL 'CHAR BA MI SRID PA'I PHYIR,
DANG PO GRUB STE, SNYING GA'I RTZA MDUD DE RTZA MDUD CHAGS PA'I
THOG MA YIN ZHING,

RTZA MDUD GZHAN RNAMS LA RO RKYANG GIS DBU MA LA MDUD PA RE RE
LAS MED, SNYING GA'I RTZA MDUD LA RO RKYANG GIS DBU MA LA MDUD
PA GSUM GSUM LU GU RGYUD DU YOD PA'I PHYIR TE, RDOR PHRENG LAS,
DE LA'ANG DBYE BAR DKA' BA

YI; ;DBUS SU MDUD PA GSUM GYIS DKRIS, ZHES GSUNGS PA'I PHYIR,
RTAGS GNYIS PA GRUB STE, MCHOG GI DNGOS GRUB THOB PA LA SNYING
GAR 'OD GSAL RDZOGS PAR 'CHAR DGOS DE LA SNYING GAR SROG THUR
BSRE DGOS, DE LA

SNYING GA'I RTZA MDUD RDZOGS PAR 'GROL DGOS, DE LA SNYING GA'I
RDOR BZLAS BYED DGOS PA'I PHYIR, GNYIS PA NI DRANG NGES KYI YI
GE GSUM GYI BTU TSUL SHES DGOS LA, DE YANG SPYOD BSDUS LAS 'BRU
GSUM RE RE YANG YI GE

GSUM GSUM LAS 'BYUNG BAR GSUNGS PA LTAR, DRANG DON GYI AOm YIG
YI GE AA AU MA GSUM LAS BYUNG BA BZHIN DU, SNYING GA'I SROG
'DZIN MGRIN PA'I GYEN RGYU, SPYI BO'I BYANG SEMS RNAMS NI RIM
BZHIN AA AU MA

GSUM GYI NGES DON DANG, RLUNG GNYIS DANG THIG LE DE GSUM SPYI
BO'I RTZA 'KHOR GYI DBU MA'I NANG DU SDUD PA NI AOm YIG SPYI BOR
'GOD PA'I NGES DON YIN TE, RDOR PHRENG LAS, AA NI CHOS 'KHOR
PADMAR GNAS, ,RLUNG GI 'KHOR LO LA

@040B NI KHYAB, ,'DI NYID KHO NA RLUNG CHEN PO, ,SROG CES BYA BA
THAMS CAD GSUNGS, ZHES DANG, AU NI LONGS SPYOD 'KHOR LOR GNAS,
,ME DANG NYI MA 'DRA BA YI, ,MGRIN PA'I MTHAR GNAS SPYI GTZUG
MTHAR, ,KHYAB PA GZI BRJID KYI NI LUS

ZHES DANG, YI GE MA NI THIG LE TZAM, ,MTHO PA'I TSAD NI SOR BCU
GNYIS, ,RGYAL PO'I GTZUG TOR GNAS NA GNAS, ZHES GSUNGS PA'I
PHYIR, DE BZHIN DU A'A: YIG YI GE AA AA HA GSUM LAS BYUNG BA
BZHIN DU SNYING GA'I SROG 'DZIN,

MGRIN PA'I GYEN RGYU, GSANG BA'I THUR SEL GSUM RIM PA BZHIN DU
AA AA HA GSUM GYI NGES DON DANG, RLUNG GSUM PO MGRIN PA'I RTZA
'KHOR GYI DBU MA'I NANG DU SDUD PA NI A'A: YIG MGRIN PAR 'GOD
PA'I NGES DON YIN TE, DE NYID LAS,

YI GE AA NI SNGAR BSHAD ZIN, ,SROG GI RLUNG NI MCHOG YIN NO,
ZHES DANG, AA NI CHOS 'KHOR PADMA LAS, ,MGRIN PAR YI GE AA GNYIS
'GYUR, ,SROG NYID DANG NI THUR SEL BA, ,YI GE HA YIS KUN NAS NI,
,MGRIN PA'I DBUS NA GNAS

BA BCINGS, ZHES GSUNGS PA'I PHYIR, NGES DON GYI H'Um YIG BTU
TSUL YANG, H'Um YIG YI GE TA A'U MA GSUM LAS BYUNG BA BZHIN DU
THUR SEL, GYEN RGYU, SROG 'DZIN GSUM PO RIM PA BZHIN DU HA A'A
MA GSUM GYI NGES DON DANG, RLUNG GSUM PO SNYING GA'I

RTZA 'KHOR GYI DBU MA'I NANG DU SDUD PA NI, H'Um YIG SNYING GAR
'GOD PA'I NGES DON YIN TE, DE NYID LAS, HA NI THUR SEL MING CAN
RLUNG, ,BSHAD SGO GSANG BA'I DBUS NA GNAS, ,YI GE A'U NI STENG
'GRO'I RLUNG, ,MGRIN PA'I PADMA'I DBUS NA GNAS, ,YI
@041A *, ,GE MA NI SROG RLUNG YIN, ,DPRAL BAR RLUNG GI 'KHOR LO
LA, ,DE DAG GCIG 'GYUR SNYING GA LA, ,THUGS KYI SA BON DU NI
BRJOD, CES GSUNGS PA'I PHYIR, DE LTAR GSUNGS PA LA PHYAG RDOR
GYIS, ,RDO RJE GSUM GYI YIG

DON DANG, ,GNAS KYI DBYE BA RTOGS LAGS NA, ,'DI RNAMS DBUS NA
BDAG PO GANG, ,JI LTA BU ZHIG GTZO BOS GSUNGS, ZHES RTZA MDUD
BKROL NAS RLUNG RNAMS SDUD PA'I TSUL GSUM PO DE'I NANG NAS GTZO
BO GANG LAGS, ZHES

ZHUS PA'I LAN DU, SNYING GA'I RTZA MDUD GROL NAS SROG THUR BSRE
NUS PA GTZO BO YIN TE, SNYING GAR SROG THUR BSRE NUS NA RTZA
'KHOR GZHAN RNAMS SU YANG BSRE NUS PAS KHYAB, SNYING GA'I RTZA
MDUD RDZOGS PAR GROL NA RTZA MDUD

GZHAN RNAMS KYANG GROL BAS KHYAB PA'I PHYIR, SNYING GA'I RTZA
MDUD RDZOGS PAR GROL NA RJES THOB TU YANG DBU MA 'BA' ZHIG NAS
RLUNG RGYU BAS RTOG MED KYI RLUNG ZHES BSHAD CING KUN RTOG GA-YO
PA'I RLUNG RNAMS 'GRIB PAR BYED

PA DANG, GZUNG 'DZIN GYI RNAM RTOG 'PHROG PAR BYED PA'I PHYIR
TE, DE NYID LAS, GSANG BA MCHOG TU GSANG BA YI, ,SBAS PA'I DON
NI KHYOD 'DRI NA, ,RGYUD RNAMS KUN TU MA GSUNGS PA, ,RAB TU
BSHAD KYIS MNYAN PAR GYIS, ,

THUGS KYI SA BON BDAG PO STE, ,KUN GYI NANG NAS RNAM RTOG MED,
,GANG PHYIR GTZO BO GZHAN RNAMS NI, ,'GRIB DANG DE BZHIN 'PHROG
PAR BYED, ZHES GSUNGS PA'I PHYIR, GSUM PA LA GNYIS, SNYING GAR
MI SHIGS PA

@041B BSGOMS PAS NYAMS MYONG JI LTAR SKYE BA DANG, SROG RTZOL
LHAG MA BSGOMS BAS NYAMS MYONG JI LTAR SKYE BA'O, ,DANG PO NI,
DE LTAR SNYING GAR MI SHIGS PA BSGOMS PA LA BRTEN NAS MTSAN MA
LNGA'AM BRGYAD 'BYUNG BA YIN TE, ZHAL

LUNG LAS, SEMS NI THIG LER GZHAG PAR BYA, ,RANG GI DBANG PO DER
BZUNG NA, ,SA YI DKYIL 'KHOR CHU LA ZHUGS, ,CHU DE ME LA DE RJES
ZHUGS, ,ME YANG RLUNG LA RAB TU ZHUGS, ,RLUNG YANG SEMS LA ZHUGS
PAR 'GYUR, ZHES GSUNGS

SHING; GRUB CHEN KU KU RI BAS KYANG, SHIN TU 'BAD PA'I BSAM PA
YIS, ,DBYIBS KYI THIG LE NYID LA BLTA, ,DE LA YANG NI ZHUGS NAS
NI, ,MTSAN MA LNGA'AM BRGYAD 'BYUNG NGO, ZHES GSUNGS PA'I PHYIR,
GNYIS PA LA GSUM, RDOR

BZLAS BYAS PAS ZLA BA SO SO LA MYONG BA SKYE LUGS DANG, RDOR
BZLAS KYI RLUNG DH'U T'IR THIM PAR BYED PA DANG, GTUM MO 'BAR
BAR BYED TSUL LO, ,DANG PO NI, BSKYED RIM PHRA RAGS MTHAR PHYIN
ZHING LUS DBEN LA BSLABS PA DES RDOR

BZLAS BYAS PAS ZLA BA SO SO LA MYONG BA SKYE TSUL YOD DE, ZLA BA
DANG PO LA NYIN ZHAG GCIG GI NYI KHRI CHIG STONG DRUG BRGYA'I
RLUNG RNAMS LHAG CHAD MED PAR CHA SNYOMS NAS 'BYUNG BA CHA
SNYOMS TE LUS LA BRTEN PA'I YON TAN RNAMS SKYE SLA,

ZLA BA GNYIS PA LA NYIN ZHAG GCIG GI RLUNG LA THUN TSOD BRGYAD
DU BYAS PA'I SNYING GA'I RTZA 'DAB BRGYAD NAS NYIS STONG BDUN
BRGYA RE CHA MNYAM DU RGYU BA BSGRUBS PAS LUS LA BRTEN PA'I YON
TAN 'PHEL, ZLA BA GSUM PA LA RTZA

@042A *, ,'KHOR GYI RTZA RNAMS GSAL POR MTHONG, BZHI BA LA RTZA
NANG NAS RLUNG RGYU TSUL DANG RLUNG GI KHA DOG GSAL BAR
MTHONG,
LNGA BA LA RLUNG DBU MAR ZHUGS NAS MI SHIGS PA LA THIM PAR
RTZOM, DRUG PA LA

SNYING GA'I RTZA MDUD RDZOGS PAR GROL NAS SEMS DBEN GYI RTOGS PA
DANG POR 'THOB PA YIN NO, ,DE LTAR RLUNG LA BSLABS PA MTHAR
PHYIN PA'I TSAD KYANG BZHAG TU YOD DE, LDANG 'JUG GNAS GSUM GYI
RANG GDANGS RDO RJE GSUM

GYI RANG GDANGS SU RANG GI NGANG GIS 'CHAR BA'I GSUNG GI NGA
RGYAL DU 'PHO NUS BA DANG, PHYI'I STONG GSUM GYI RLUNG THAMS CAD
RANG GI LUS KYI NANG DU 'JUG NUS SHING SHONG BA DANG, RANG GI
RLUNG GIS STONG GSUM

'GENGS NUS SHING PHYI NANG GI RLUNG GNYIS BSRE NUS PA DANG,
RLUNG ME SA CHU'I RLUNG BZUNG PA'I TSE, RIM BZHIN NAM KHAR 'PHUR
BA DANG, GRANG BA DANG MES MI GNOD PA DANG, GYAD STOBS CHEN POS
KYANG SGUL MI NUS PA DANG, YAN

LAG GI RLUNG LA RDOR BZLAS MTHAR PHYIN NAS DBANG PO SO SO'I SGOR
DBANG SHES GZHAN SPO NUS PA RNAMS 'BYUNG BA YIN PA'I PHYIR,
GNYIS PA NI, KHO NA RE, RDOR BZLAS KYIS RLUNG DH'U T'IR 'DZUD PA
DANG, RTZA MDUD 'GROL NUS SU

CHUG KYANG RLUNG DH'U T'IR GNAS PA DANG THIM PAR BYED MI NUS TE,
DES RLUNG 'GRO 'OD MI 'GOG PAR RANG SOR 'JOG PA'I PHYIR ZHE NA,
SKYON MED DE, LDANG 'JUG GNAS GSUM TSAD MNYAM PA'I RDOS BZLAS
CHED DU BYAS TE GOMS PA

@042B NA; MTSAMS ZHIG NAS GNAS PA JE RING DANG 'BYUNG 'JUG JE
THUNG DU 'GRO ZHING, MTHAR GNAS PA 'BA' ZHIG TU 'GYUR BA'I PHYIR
TE, DE LTAR YANG LUNG STON LAS, BRDA YI DE NYID GSUM GNAS PA,
,RANG BZHIN BZLAS PA'I MTSAN

NYID DO, ,MING MED BRJOD DU MED PA STE, ,BYANG CHUB SEMS MCHOG
'DI YIN NO, ,GSUM PO DE NYID GCIG GYUR PA, ,'GRO BA MED CING
'ONG BA MED, CES GSUNGS PA'I PHYIR, DE LTAR YIN KYANG, H'Um HO'I
YI GE GNYIS KYI RDOR BZLAS KYIS

RLUNG DBU MAR GNAS PA DANG, THIM PAR BYED MI NUS TE, DE LA GNAS
PA MED PA'I PHYIR ZHE NA, SKYON MED DE, DES KYANG RTZA MDUD
'GROL BA YI GE GSUM GYI RDOR BZLAS DANG 'DRA LA, DE'I TSE RLUNG
GIS RANG GI RTZA BA'I GNAS SU 'GRO

PA'I LAM RNYED NAS MI SHIGS PA LA 'JUG BAR 'GYUR PA'I PHYIR TE,
DPER NA 'CHI RIM BZHIN YIN PA'I PHYIR RO, ,GSUM PA NI, 'O NA
RDOR BZLAS KYIS RLUNG DBU MAR ZHUGS GNAS THIM GSUM BYED NUS NA,
DES GTUM MO

SPAR TE BYANG SEMS BZHU NUS SAM ZHE NA, SHIN TU NUS TE, THUR SEL
GYI RDOR BZLAS KYIS GTUM MO SBOR ZHING, GTUM MO'I MES KYANG
MKHA' 'GRO MA'I BYED LAS BDE BSKYED CING KUN RTOG SREG BAR BYED
PA'I PHYIR TE, RDOR 'PHRENG LAS

GANG PHYIR MKHA' 'GRO RNAMS SDUD PA, ,DE PHYIR BSDUS PA'I MKHA'
'GROR BRJOD, ,LTE PA'I DBUS NA RTAG BZHUGS PA, ,NYI MA STONG
DANG MTSUNGS PA'I 'OD, ,YE SHES CHEN PO'I ME BYUNG BAS, ,KUN
RTOG THAMS CAD 'JOMS PAR BYED,

@043A *, ,CES GSUNGS PA'I PHYIR, GTUM MO'I ME DE YANG THUR SEL
GYIS SBOR PA YIN TE, ZHAL LUNG LAS, SDOM BRTZON GZHU DBYIBS
GA-YO BA YIS, ,SUM MDOR YE SHES ME 'BAR BAS, ,KHAMS ZHU NAS NI,
ZHES

GSUNGS PA'I PHYIR, THUR SEL GYIS GTUM MO SBOR BA LA NI, 'OG SGO
'BYED 'DZUM GYI RDOR BZLAS BYED DGOS TE, RDOR PHRENG LAS, RLUNG
GI DE NYID YANG DAG BRTEN, ,YI GE H'Um GIS BSKUL NAS NI, ,ME YI
'KHOR LO RAB SAD BYED, CES

GSUNGS PA'I PHYIR,, ,,SMRAS PA, SNA RTZE GSUM GYI SDONG BU'I
RTZER CHAGS PA'I, ,RIN CHEN THIG LE GSUM GYI SGRON ME GANG,
,DRAN SHES 'BRU MAR THIGS PAS YONGS BZUNG BAS, ,RMONGS PA'I MUN
TSOGS MING GI

LHAG MAR BYED,, ` ,,GSUM PA SEMS DBEN THUGS RDO RJE'I TING NGE
'DZIN LA BSLAB PA LA LNGA, SEMS KYI DE KHO NA NYID RTOGS DGOS
PA'I RGYU MTSAN, SEMS DE'I NGANG TSUL GSUNG RAB LAS GSUNGS PA'I
TSUL

SEMS KYI RANG BZHIN RTOGS PA'I THABS KHYAD PAR CAN BLA MED KYI
RGYUD YIN PAR BSTAN PA, RGYUD KYI DON SNANG BA GSUM DANG RANG
BZHIN RNAMS BSTAN BA, DE JI BZHIN DU MA SHES PA'I NYES DMIGS
DANG SHES PA'I PHAN YON

BSTAN PA'O, ,DANG PO NI, RDOR BZLAS LA BSLABS SHING LOBS PAS,
TSE 'DIR SANGS RGYAS 'THOB PAR 'DOD PAS SEMS KYI DE KHO NA NYID
RTOGS DGOS PAR MDO SNGAGS GNYIS KA LAS BSHAD DE, DE NYID BSDUS
PA LAS, RIGS KYI

@043B BU; MNYAM PAR BZHAG PAS RANG GI SEMS LA SO SOR RTOGS SHIG
,CES DANG, RNAM SNANG MNGON BYANG LAS KYANG, BYANG CHUB NI
RANG
GI SEMS YANG DAG PA JI LTA BA BZHIN YONGS SU SHES PA'O, ,ZHES
DANG, SDE SNOD GSUM GYI TSUL

LAS KYANG, ,BCIG BU 'GRO ZHING RING DU RGYU, ,LUS MED DBANG PO'I
PHUG NA GNAS, ,GDUL BAR DKA' BA'I SEMS 'DUL BYED, ,BDUD KYI
'CHING BA LAS GROL 'GYUR, ZHES GSUNGS PA'I PHYIR DANG, BLA MED
KYI RGYUD RNAMS LAS KYANG,

SGYU LUS MNGON DU BYED PA LA SEMS KYI DE KHO NA NYID RTOGS DGOS
PAR GSUNGS PA'I PHYIR, KHO NA RE, SEMS DBEN GYIS SEMS KYI CHOS
NYID RTOGS BA MI 'THAD PAR THAL, GAL TE RTOGS NA DON GYI 'OD
GSAL DANG KHYAD PAR MED

PA'I PHYIR ZHE NA, KHYAD PAR YOD DE, SEMS KYI CHOS NYID MNGON
GSUM GYIS RTOGS MA RTOGS KYI KHYAD PAR YOD PA'I PHYIR, GNYIS BA
NI, RTOGS BYA SEMS DANG SEMS KYI DE KHO NA NYID KYI GNAS TSUL
GZHAG TU YOD DE, SEMS DE

THA SNYAD DU KHA DOG DANG DBYIBS MED PA, RANG GI YUL RIG CING
RNAM SHES GANG DU SONG BA DER TSOR BA BDE SDUG KYANG 'PHO BA
'KHOR 'DAS THAMS CAD KYI RTZA BA BYED PA DE, SEMS KYI KUN RDZOB
PA'I GNAS TSUL DANG, SKYE GNAS SNA TSOGS

SU ZHUGS KYANG DE'I CHOS NYID LA 'GYUR BA MED CING, DON DAM PAR
MTSAN MA THAMS CAD DANG BRAL BA, DON DE NYID 'PHAGS PA MIN PAS
MNGON SUM DU RTOGS MI NUS PA'I SEMS KYI CHOS NYID DE SEMS KYI
DON DAM PA'I GNAS TSUL DU

@044A *, ,SPYOD BSDUS SU LUNG DU MAS BSGRUBS PA'I PHYIR, GSUM PA
NI, SPYOD BSDUS LAS, 'DUS PA LA SOGS PA'I RNAL 'BYOR CHEN PO'I
RGYUD LA MA ZHUGS PAR, BSKAL BA GANGGA'I KLUNG GI BYE MA SNYED
DANG

MNYAM PA SNYED KYI BSKAL PA THAMS CAD KYIS KYANG, RANG GI SEMS
KYI YANG DAG PA JI LTA PA NYID SHES BAR MI NUS SHING, KUN RDZOB
KYI BDEN PA MTHONG PAR MI 'GYUR RO, ,ZHES GSUNGS, 'DI'I DON NI,
STONG NYID MNGON SUM

DU RTOGS PA LA BLA MED KYI RGYUD LA 'JUG DGOS PAR BSTAN PA MA
YIN TE, RGYUD SDE 'OG MA MAN CHAD KYI LAM LA BRTEN NAS STONG
NYID MNGON SUM DU RTOGS PA YOD PA'I PHYIR, DES NA LHAN SKYES KYI
BDE STONG DBYER MED KYI YE SHES

LA BRTEN NAS SNYIGS DUS KYI TSE THUNG GCIG LA SHES SGRIB SPONG
BA LA BLA MED KYI LAM LA 'JUG DGOS PAR BSTAN PA YIN TE, SAm BHU
tA LAS, DE PHYIR DE RGYAS CI ZHIG BYA, ,MDOR BSDUS PAS NI SANGS
RGYAS NYID, ,BSKAL PA

BYE BA GRANGS MED PAS, ,JI SRID SANGS RGYAS GANG 'THOB PA, ,GANG
GI DAM PA'I BDE BAS KHYOD, ,SKYE BA 'DIR NI THOB PAR 'GYUR, ZHES
GSUNGS PA'I PHYIR, DES NA LHAN SKYES KYI BDE STONG DBYER MED KYI
YE SHES DE SHES SGRIB SPONG

BA LA SHIN TU MYUR PA'I RGYU MTSAN YOD DE, SPYIR STONG NYID
RTOGS PA'I SHES RAB KYIS SHES SGRIB SPONG BA NUS BA CHE CHUNG,
GROGS BSOD NAMS KYI STOBS NUS PA CHE CHUNG GIS ZIN MA ZIN GYI
SGO NAS 'JOG PA GANG ZHIG ,LHAN

@044B SKYES KYI BDE STONG DBYER MED KYI YE SHES GZUGS SKU'I RIGS
'DRA'I RGYUR GYUR PA'I GROGS BSOD NAMS KYI STOBS KYIS ZIN PA'I
PHYIR, BZHI PA LA GSUM, SNANG BA BSHAD PA DANG, RANG BZHIN BSHAD
PA DANG, SNANG BA'I YE SHES SKYE

TSUL BSHAD PA'O, ,DANG PO LA GNYIS, SNANG BA GSUM GYI MING GI
RNAM GRANGS, SNANG BA GSUM SO SO'I MTSAN NYID BSHAD PA'O, ,DANG
PO LA PHAR PHYIN THEG PA DANG THUN MONG BA'I MING GI RNAM GRANGS
DANG, BLA MED THUN MONG MA YIN

PA'I MING GI RNAM GRANGS GNYIS LAS, DANG PO NI SNANG BA GSUM LA,
SHES RAB, THABS, THABS SHES 'DRES PA GSUM DANG, SEMS, YID; RNAM
SHES GSUM DANG, GZHAN DBANG, KUN BTAGS, YONGS GRUB GSUM DANG

ZHE SDANG, 'DOD CHAGS, GTI MUG GSUM ZHES PA'I MING GIS GSUNGS
SO, ,DES NA SNANG BA GSUM PO CHOS CAN, KHYOD LA SHES RAB, THABS,
THABS SHES 'DRES PA GSUM GYI MING GIS 'DOGS PA'I RGYU MTSAN YOD
DE, LAM

DUS SU KHYOD NYAMS SU MYONG BA'I TSE, RIM BZHIN BDE STONG GNYIS
KYI NANG NAS STONG SHAS CHE BA DANG, BDE SHAS CHE BA DANG, BDE
STONG CHA SNYOMS PA'I RGYU MTSAN GYIS DE LTAR BTAGS PA'I PHYIR,
DE GSUM CHOS CAN, KHYOD LA SEMS,

YID RNAM SHES GSUM GYI MING GIS 'DOGS PA'I RGYU MTSAN YOD DE,
GZHUNG GZHAN DU SEMS YID RNAM SHES GSUM KUN BYANG GI CHOS KUN
GYI RTZA BAR BSTAN PA DE BZHIN DU KHYOD KYANG KUN BYANG GI CHOS
THAMS CAD KYI RTZA

@045A *, ,BAR STON PA'I CHED YIN PA'I PHYIR, DE GSUM CHOS CAN,
KHYOD LA GZHAN DBANG, KUN BTAGS, YONGS GRUB GSUM GYI MING GIS
'DOGS PA'I RGYU MTSAN YOD DE, GZUNG 'DZIN RGYANG CHANG DU SNANG
BA'I

SNANG GZHI GZHAN DBANG DANG, DE LA BRTEN NAS GZUNG 'DZIN RDZAS
THA DANG DU SGRO BTAGS PA KUN BTAGS DANG, 'GYUR MED YONGS GRUB
MNGON DU BYAS PA'I TSE, DE GNYIS MI SNANG BA BZHIN DU, KHYOD LA
YANG STONG PA GSUM GYI THOG MA'I

GZHI; SNANG BA YIN ZHING, DE LAS MCHED BA 'BYUNG BA DANG, NYER
THOB KYI TSE DE GNYIS MI SNANG BA'I 'DRA CHOS GRUB BAS DE LTAR
BRJOD PA'I PHYIR, DE GSUM CHOS CAN, KHYOD LA ZHE SDANG 'DOD
CHAGS, GTI MUG GSUM GYI MING GIS 'DOGS

PA'I RGYU MTSAN YOD DE, LAM DUS SU BDE BA CHUNG BA DANG, CHE BA
DANG, BAR MAR GNAS PA'I RGYU MTSAN GYIS DE LTAR BRJOD PA'I
PHYIR, DE BZHIN DU STONG PHYOGS KYI NGO BO NYID, SNANG PHYOGS
KYI NGO BO NYID, GNYIS KA CHA MNYAM PA'I

NGO BO NYID CES GSUNGS PA'I RGYU MTSAN YANG SHES PAR BYA'O, ,DE
YANG GDAGS BYA'I MING DE RNAMS THUN MONG BA YIN GYI MING DE
RNAMS KYIS SNANG BA GSUM LA BTAGS PA THUN MONG BA MA YIN TE,
PHAR PHYIN THEG PAR SNANG MCHED

THOB GSUM LA MING DE LTAR BTAGS PA MED PA'I PHYIR, GNYIS BA NI,
SNANG BA GSUM RE RE NAS CHOS CAN, KHYOD LA RIM PA BZHIN DU SNANG
MCHED THOB GSUM GYI MING GIS 'DOGS PA'I RGYU MTSAN YOD DE, RIM
BZHIN STON

@045B GNAM GA-YA' DAG PA LA MTSAN MO ZLA 'OD KYIS KHYAB PA LTAR
SNANG BA DANG, NYI 'OD KYIS KHYAB PA LTAR SNGAR LAS SNANG BA
CHES GSAL BAR MCHED PA DANG, 'OD GSAL DANG NYE ZHING YUL MI GSAL
BAR THOB PAS DE LTAR BRJOD PA'I PHYIR, GSUM PO

RE RE NAS CHOS CAN, KHYOD LA RIM BZHIN STONG PA GSUM DANG, SEMS
SEMS BYUNG MA RIG PA GSUM DANG, CHAGS BRAL CHAGS PA CHAGS PA BAR
MA GSUM GYI MING GIS 'DOGS PA'I RGYU MTSAN YOD DE, RIM PA BZHIN
DU KUN RTOG

BZHON PA'I RLUNG DANG BCAS PAS STONG PA DANG, SNANG BA BZHON
PA'I RLUNG DANG BCAS PAS STONG BA DANG, MCHED PA BZHON PA'I
RLUNG DANG BCAS PAS STONG PA DANG, DE BZHIN DU SNANG BA GSUM GYI
NANG NAS YUL DANG POR SNANG BAS SEMS,

DE'I KHYAD PAR SNANG BAS SEMS BYUNG, MTHAR YUL MI GSAL BAR SNANG
BAS MA RIG PA DANG, DE BZHIN DU BDE SHAS CHUNG BA DANG, CHE BA
DANG, BAR MAR 'JUG PAS DE LTAR BRJOD PA'I PHYIR, DE BZHIN DU
SNANG BA GSUM PO CHOS CAN, KHYOD LA RIM

BZHIN AOm DANG, A'A DANG, AA ZHES PA DANG, ZLA BA; NYI MA; DE
GNYIS 'DRES PA ZHES PA DANG, PADMA RDO RJE, DE GNYIS 'DUS PA
GSUM GYI MING GIS 'DOGS PA'I RGYU MTSAN YOD DE, KHYOD KYIS
BSKYED PA'I SGYU LUS KYI SMIN BYED, RIM PA DANG PO'I DANG

PO'I MGON PO'I RGYUR DE RNAMS SGOM DGOS PAS 'BRAS BU LA RGYU'I
MING GIS BTAGS PA YIN PA'I PHYIR, DE CHOS CAN, KHYOD LA RIM
BZHIN GA-YON GA-YAS BAR MA GSUM DANG, BUD MED SKYES PA MA NING
GSUM DANG, 'JAM RTZUB @046A *, ,BAR MA GSUM DANG, MTSAN MO NYIN MO
THUN MTSAMS GSUM
GYI MING GIS 'DOGS PA'I RGYU MTSAN YOD DE, YUL SNANG RGYAS MI
RGYAS DANG, BDE SHAS CHE CHUNG DANG, THABS SHES CI RIGS PA'I
SGO NAS BTAGS

PA YIN PA'I PHYIR, KHO NA RE, MING 'DI DAG THUN MONG MA YIN
PAR BSHAD PA MI 'THAD BAR THAL, SEMS SEMS BYUNG, MA RIG PA
ZHES PA'O MING THUN MONG BAR 'GYUR BA'I PHYIR TE, DE GSUM PHAR
PHYIN THEG PAR BSHAD PA'I PHYIR ZHE NA, SKYON

MED DE, PHAR PHYIN THEG PAR DON KHYAD PAR BA ZHIG STON BZHED
NAS, SEMS SEMS BYUNG MA RIG PA ZHES GSUM TSAN DU BSDEBS NAS
GSUNGS BA MED PA'I PHYIR, GNYIS PA NI, LUGS 'BYUNG GI STONG PA
GSUM PO GANG RUNG GANG ZHIG ,RANG

RGYU KUN RTOG BZHON PA'I RLUNG DANG BCAS PA THIM PA LAS BYUNG
ZHING, STON GNAM GA-YA' DAG LA MTSAN MO ZLA 'OD KYIS KHYAB PA
LTA BU'I STONG SANG DKAR LAM PA'I SNANG BA 'CHAR GYI, DE LAS
GZHAN PA'I GNYIS SNANG RAGS PA 'GAGS PA'I

YID KYI SHES PA DE LUGS 'BYUNG GI SNANG BA DANG PO'I MTSAN
NYID DANG, DE GSUM PO GANG RUNG GANG ZHIG ,RANG RGYU SNANG BA
BZHON PA'I RLUNG DANG BCAS PA THIM PA LAS BYUNG ZHING, STON
GNAM GA-YA' DAG LA NYI 'OD KYIS KHYAB PA

LTA BU'I STONG SANG DMAR LAM PA'I SNANG BA 'CHAR GYI, DE LAS
GZHAN PA'I GNYIS SNANG RAGS PA 'GAGS PA'I YID KYI SHES PA DE
LUGS 'BYUNG GI SNANG BA MCHED PA'I MTSAN NYID, LUGS 'BYUNG GI
STONG PA GSUM PO GANG

@046B RUNG GANG ZHIG ,RANG RGYU MCHED PA BZHON PA'I RLUNG DANG
BCAS PA THIM BA LAS BYUNG ZHING, STON GNAM GA-YA' DAG LA SROD
KYI SMAG 'THUG POS KHYAB PA LTA BU'I STONG SANG NAG LAM PA
'CHAR GYI, DE LAS GZHAN PA'I GNYIS SNANG RAGS

PA 'GAGS PA'I YID KYI SHES PA DE LUGS 'BYUNG GI SNANG BA NYER
THOB KYI MTSAN NYID YIN NO, ,DE LTA BU'I STONG BA GSUM NI GZHI
LA 'CHI DUS SU MTSAN NYID PA 'CHAR ZHING GNYID DUS SU CHA 'DRA
DANG, LAM DUS SU SEMS DBEN MTHAR

THUG THOB NAS MTSAN NYID PA 'CHAR ZHING, DE'I SNGON DU RJES
MTHUN PA 'CHAR RO, ,GNYIS PA NI, SNANG PA'I RANG BZHIN GYI
RTOG PA SO GSUM YOD DE, RIM LNGA LAS, DE YI RANG BZHIN 'PHRO
GSAL BA, ,DE NI RAB TU BSHAD PAR BYA, ,CHAGS BRAL

DANG NI BAR MA NYID, ,DE BZHIN DU NI CHEN PO DANG, ,YID LA
'GRO ZHING 'ONG BA DANG, ,MYA NGAN LA SOGS GSUM DE BZHIN, ,ZHI
DANG RNAM RTOG 'JIGS PA DANG, ,'JIGS PA BAR MA SHIN TU 'JIGS,
,SRED DANG SRED PA BAR MA DAG ,SHIN TU SRED

DANG NYER LEN PA, ,MI DGE BKRES DANG SKOM NYID DANG, ,TSOR
DANG TSOR BA BAR MA DANG, ,SHIN TU TSOR PA'I SKAD CIG DANG,
,RIG PA PO DANG RIG 'DZIN BZHI, ,SO SOR RTOG DANG NGO TSA
SHES, ,SNYING RJE DANG NI BRTZE BA GSUM, ,DOGS DANG BSAGS PA 
NYID DANG NI, ,PHRAG DOG CES NI BYA BAR GRAGS, ,RANG BZHIN SUM
CU RTZA GSUM GANG, ,LUS CAN RNAMS KYI RANG RIG STE, ZHES
GSUNGS PA'I PHYIR, DE YANG CHAGS BRAL TE RANG YUL MI 'DOD PA'I
RNAM PA CAN GYI RTOG PA CHE 'BRING CHUNG

@047A *, ,GSUM DANG, YID 'ONG DANG BRAL BAS GDUNGS PA'I SEMS
BYUNG CHE 'BRING CHUNG GSUM DANG, SEMS ZHI BA DANG RGOD PA'I
SKABS KYI SEMS BYUNG GNYIS DANG, YID DU MI 'ONG BA LA SKRAG
PA'I SEMS DANG,

SRED PA'I YUL LA ZHEN PA'I SEMS GNYIS KA LA CHE 'BRING CHUNG
GSUM DU BYAS PA DANG, 'DOD YON LEN CING 'DZIN 'DOD KYI SEMS
BYUNG DANG, MI DGE BA STE DGE BA LA YID GNYIS ZA BA'I SEMS
BYUNG DANG, ZAS SGOM 'DOD PA'I

SEMS BYUNG GNYIS DANG, TSOR BA BDE SDUG BTANG SNYOMS GSUM YIN
LA, DE LA YANG CHE 'BRING CHUNG GSUM DANG, RIG PO RIG BYED RIG
BYA GSUM LA RTOG PA'I SEMS BYUNG DANG, RIGS MI RIGS SO SOR
RTOG PA'I SEMS BYUNG

DANG; ;KHA NA MA THO BA LA 'DZEM PA NGO TSA SHES PA DANG, SDUG
BSNGAL DANG BRAL 'DOD KYI SNYING RJE DANG, DMIGS BYA SRUNG
BA'I BRTZE BA DANG, SDUG PA DANG PHRAD 'DOD DANG, DOGS PA YID
'PHRIG PA DANG, BSAGS PA YO BYAD SDUD 'DOD PA DANG, PHRAG

DOG GZHAN GYI PHUN TSOGS LA 'KHRUG PA'I SEMS BYUNG RNAMS SU
YOD PA'I PHYIR, MCHED PA'I RANG BZHIN BZHI BCU YOD DE, DE NYID
LAS, CHAGS DANG ZHEN DANG DE BZHIN DGA', ,DGA' BA BAR MA SHIN
TU DGA', ,RANGS DANG SHIN TU

MGU BA DANG, ,NGO MTSAR DE BZHIN RGOD BA DANG, ,TSIM DANG DE
BZHIN 'KHYUD PA DANG, ,'O BYED DE BZHIN 'JIBS PA DANG, ,BRTEN
DANG BRTZON DANG NGA RGYAL DANG, ,BYA DANG DBROG DANG STOBS
DANG NI, ,SPRO DANG LHAN CIG SKYES NYID DANG, ,DE

@047B BZHIN LHAN CIG SKYES PAR MA, ,SHIN TU LHAN CIG SKYES
DANG DREGS, RNAM PAR SGEG DANG ZHE 'GRAS NYID, ,DGE DANG TSIG
GSAL BDEN PA DANG, ,MI BDEN PA DANG DE BZHIN NGES, ,NYE BAR MI
LEN SBYIN PA PO, ,SKUL DANG DE BZHIN DPA' BO

DANG; ;NGO TSA MED DANG SGYU DANG GDUG ,MI SRUN PA DANG GYA
GYU NYID, ,MTSAN NYID BZHI BCU GANG YIN PA, ,SHIN TU STONG
PA'I SKAD CIG STE, ZHES GSUNGS PA'I PHYIR, DE DAG GI DON YANG
GZHAG TU YOD DE, ,CHAGS PA NI MA THOB PA'I YUL DANG,

ZHEN PA NI THOB PA'I YUL LA YID CHAGS PA DANG, DGA' BA NI YUL
YID 'ONG MTHONG NA SEMS DGA' BA CHE 'BRING CHUNG GSUM DANG,
RANGS PA NI DON GRUB PAS BDE BA'I SEMS BYUNG DANG, MGU BA NI
RNAM PA YANG YANG MYONG PA'I SEMS

BYUNG DANG, NGO MTSAR NI SNGAR MED KYI DON MTHONG PA'I SEMS
BYUNG DANG, RGOD PA NI YUL LA GA-YENGS SEMS DANG, TSIM PA NI
YUL DES NGOMS PA'I RTOG PA DANG, 'KHYUD DANG 'O DANG 'JIBS BA
NI DE RNAMS BYED 'DOD KYI SEMS DANG, BRTAN PA NI

MI 'GYUR PA'I RNAM PA CAN GYI RTOG PA DANG, BRTZON PA NI DGE
BA LA GZHOL PA'I RTOG PA DANG, NGA RGYAL DANG, BYA BA NI BYA
BA RDZOGS PAR BYED 'DOD KYI RNAM RTOG DANG, DBROG BA NI GZHAN
NOR 'PHROG 'DOD DANG, STOBS NI GZHAN GYI DPUNG 'JOMS

'DOD KYI SEMS BYUNG DANG, BRTZON PA DANG, LHAN CIG NI TSAM
TSOM MED PAR DREGS PAS MI DGE BA SPYOD 'DOD DE, 'DI LA YANG
CHUNG 'BRING CHE GSUM YOD, DREGS PA NI RGYU MED PAR DAM PA
RNAMS LA RTZOD 'DOD DANG, SGEG PA NI YID DU 'ONG

@048A *, ,BA MTHONG BAS RTZE 'DOD DANG, ZHE 'GRAS NI 'KHON
'DZIN GYI SEMS DANG, DGE BA NI DE'I LAS LA RTZOL 'DOD KYI SHES
PA DANG, TSIG GSAL DANG, BDEN PA DANG, MI BDEN PA NI GZHAN
GYIS GO 'DOD DANG DRANG POR

SMRA 'DOD, MI BDEN PA SMRA 'DOD PA'I SHES PA DANG, NGES PA NI
YI DAM BRTAN PA'I SHES PA DANG, NYE BAR MI LEN PA NI YUL 'DZIN
PAR MI 'DOD PA'I SHES PA DANG, SBYIN PA NI BDOG PA GTONG 'DOD
PA'I SHES BA DANG, SKUL BA NI

LE LO CAN SKUL 'DOD KYI SHES BA DANG, DPA' BO NI DGRA LAS
RGYAL 'DOD KYI SHES PA DANG, NGO TSA MED PA NI MI 'DZEM PAR MI
DGE BA LA 'JUG 'DOD KYI SHES PA DANG, SGYU NI BCOS PAS SLU
'DOD KYI SHES PA DANG, GDUG PA NI

LTA NGAN LA BYANG PA'I SEMS DANG, MI SRUN PA NI MTHO 'TSAM
PA'I SHES PA DANG, GYA GYU NI MI DRANG PA'I SHES BA LA BYED BA
YIN PA'I PHYIR RO, ,NYER THOB KYI RANG BZHIN BDUN YANG GZHAG
TU YOD DE, DE NYID LAS, CHAGS PA BAR

MA'I SKAD CIG DANG, ,BRJED NGAS PA DANG 'KHRUL BA DANG, ,MI
SMRA GYUR DANG SKYO BA DANG, ,LE LO DE BZHIN THE TSOM STE,
ZHES GSUNGS PA'I PHYIR, 'DI DAG GI DON YANG YOD DE, YUL 'DOD
MI 'DOD PAR MA'I RNAM PA CAN GYI BLO DANG,

BRJED NGAS DRAN PA NYAMS PA'I SEMS BYUNG, SMIN RGYU LA CHUR
'DZIN SOGS KYI SEMS BYUNG, SMRA MI 'DOD PA'I SEMS BYUNG, SKYO
BA YID SUN PA'I BLO DANG, LE LO DANG, THE TSOM BDUN LA BYED
PA'I PHYIR, KHA CIG SNANG BA DANG RANG

@048B BZHIN RNAMS SPEL NAS SKYE BA DANG, THIM PAR 'DOD PA NI
MI 'THAD DO, SHES PA PHRA RAGS SPEL NAS SKYE BA DANG THIM PA
MI SRID PA'I PHYIR, DES NA SKYE PA'I TSE SNANG BA RNAMS SKYES
PA'I RJES SU RANG BZHIN RNAMS SKYE LA, THIM PA'I TSE RANG

BZHIN RNAMS THIM PA'I RJES SU SNANG BA RNAMS THIM PA YIN TE,
SKYE BO'I TSE SHES PA PHRA RIM NAS RAGS SU 'GRO LA, THIM PA'I
TSE RAGS RIM NAS PHRAR 'GRO BA'I PHYIR, DES NA RTOG PA TSAN PA
GSUM PO SNANG BA GSUM GYI RANG BZHIN DU

GSUNGS PA NI MTSAN NYID YIN LA, DE YANG RTOG PA TSAN PA GSUM
PO DES SNANG BA GSUM MTSON PAS SNANG BA'I MTSAN NYID CES
BYA'O, ,MTSON TSUL YANG NGO BO GCIG PA'I SGO NAS MTSON PA MA
YIN TE, DPER NA BYA ROG GIS KHANG

BZANG MTSON PA LTAR NGO BO THA DAD PA'I SGO NAS MTSON PA YIN
PA'I PHYIR TE, SPYOD BSDUS LAS, RNAM PAR SHES PA SNANG BA YANG
GZUGS MED PA LA, 'DOD CHAGS DANG 'DOD CHAGS DANG BRAL BA DANG
'DOD CHAGS BAR MA LA SOGS PA'I

RANG BZHIN RNAMS LAS RJES SU DPAG PAR BYA'O, ZHES DANG, GSAL
SGRON LAS KYANG, RANG BZHIN GYIS SNA BA BRJES SU DPOG PAR
GSUNGS PAS SNANG BA'I MTSON BYED DO, ,DPOG LUGS NI, RANG BZHIN
GYI RTOG PA LA SHAS CHE CHUNG BAR MA

GSUM SNANG BAS, DE RNAMS SKYED PA'I SNANG BA RLUNG GI BZHON PA
CAN LA YANG, GA-YO BA SHAS CHE CHUNG BAR MA GSUM YOD PAR DPOG
GO ,ZHES GSUNGS PA'I PHYIR, 'DI NI LAM MTHON POR SONG BAS
SNANG BA GSUM MNGON SUM DU

@049A *, ,NGES NUS KYANG, DE 'DRA MA YIN PA'I GANG ZAG LA
MTSON DGOS PA YIN LA, MTSON TSUL NI, SNANG BA GSUM PO CHOS
CAN, KHYOD KYI BZHON PA'I RLUNG GI GA-YO BA SHAS CHUNG NGU BAR
MA CHEN PO GSUM YOD DE,

KHYOD KYIS LAG RJES BZHAG PA LA BRTEN NAS BYUNG BA'I RTOG PA
TSAN PA GSUM PO DE LA RLUNG GI GA-YO BA CHUNG NGU DANG BAR MA
CHEN PO GSUM YOD PA'I PHYIR, ZHES RTAGS SBYOR RNAM DAG LAS
DPOG PA YIN NO, ,'O NA LUGS LDOG GI

RANG BZHIN TSAN PA GSUM GA SNANG BA GSUM GYI 'BRAS BUR MTSUNGS
PA LA, RANG BZHIN BDUN LUGS LDOG GI NYER THOB KYI 'BRAS BU
DANG, BZHI BCU MCHED PA DANG SO GSUM SNANG PA'I 'BRAS BUR 'JOG
PA'I RGYU MTSAN GANG

YIN ZHE NA, LUGS LDOG GI RANG BZHIN BDUN PO CHOS CAN, KHYOD
LUGS LDOG GI SNANG BA GSUM GA'I 'BRAS BU YIN YANG, BYE BRAG TU
NYER THOB KYI 'BRAS BUR 'JOG PA'I RGYU MTSAN YOD DE, KHYOD
DE'I 'BRAS BU GANG ZHIG

KHYOD KYI BZHON PA'I RLUNG GI GA-YO BA SHIN TU ZHAN PA DE LUGS
LDOG GI NYER THOB KYI BZHON PA'I RLUNG GA-YO BA SHIN TU ZHAN
PA DE'I LAG RJES YIN PAS DE LTAR BZHAG PA YIN PA'I PHYIR, DES
GZHAN GNYIS KYANG SHES PAR

BYA'O; ;DES NA SNANG BA DANG, RANG BZHIN GYI SKYE TSUL DANG
THIM TSUL GTAN LA PHAB PA LA CHOS CAN, DGOS PA YOD DE, GZHI
LAM GNYIS KA'I SKABS SU RANG BZHIN RNAMS THIM PA DANG MA THIM
PA'I SKABS GNYIS LAS, MA THIM

@049B PA'I DUS SU RANG BZHIN GYI RTOG PA RNAMS SKYE LA, THIM
PA'I DUS SU SNANG BA GSUM DANG 'OD GSAL 'CHAR ZHING, LAM GYI
'OD GSAL LAS SGYU MA'I SKU 'GRUB PAS DE LTAR GTAN LA PHAB PA
YIN PA'I PHYIR, GSUM PA NI, NGAG DBEN

RDOR BZLAS BYAS PAS SNYING KHA'I RTZA MDUD RDZOGS PAR GROL
NAS, RTZA BA'I RLUNG BZHI MI SHIGS PA LA SDUD NUS PA'I MTSAMS
NAS SEMS DBEN GYI RTOGS PA 'DREN PA YIN TE, RIM LNGA LAS, RDO
RJE BZLAS GNAS RNAL 'BYOR PAS, ,SEMS LA

DMIGS PA THOB PAR 'GYUR, CES GSUNGS PA'I PHYIR, 'DI LA PHYI
NANG GI RKYEN GNYIS LAS, NANG GI RKYEN KHYAB BYED LA DMIGS
PA'I RDOR BZLAS DANG, RIL 'DZIN DANG RJES GZHIG GI SDUD RIM
GYI RNAL 'BYOR SGOM DGOS TE, LE'U

GSUM PA'I SGRON GSAL LAS, 'JUG PA DANG, GNAS PA DANG, LDANG BA
DANG SDUD PA'I RNAL 'BYOR GYIS RTAG PAR NYIN MTSAN DU SGOM PAR
BYA'O, ZHES GSUNGS PA'I PHYIR, PHYI'I RKYEN NI TSE 'DIR SEMS
DBEN MTHAR THUG 'DREN PA

LA NGES PAR LAS RGYA DANG MNYAM PAR SBYOR DGOS TE, YE SHES RDO
RJE KUN LAS BTUS LAS, RDO RJE DANG PADMA YANG DAG PAR SBYOR BA
NI, SEMS DANG SEMS LAS BYUNG BA DAG GI THABS SU GYUR BA'O,
,SEMS DANG SEMS LAS BYUNG

BA DAG MNYAM PAR SBYOR BA NI, BDE BA CHEN PO'I TING NGE 'DZIN
GYI THABS SU GYUR PA'O, ZHES DANG, SNGAGS DANG PHYAG RGYAS
MNGON DU MNGON PAR 'DU BYAS PA'I RDO RJE DANG, PADMA MNYAM PAR
SBYOR BA MED PAR RNAM PAR SHES PA GSUM NYE BAR

@050A *, ,MTSON PAR MI NUS SO, ,BHA GA DANG LINGGA YANG DAG
PAR SBYOR MI NUS PA DES NI, BDE BA CHEN PO'I TING NGE 'DZIN MI
RNYED DO, ZHES TSE 'DIR SEMS DBEN MTHAR THUG GI RTOGS PA SKYE
BA PHYAG RGYA LA NGES PAR LTOS

PA RJES 'GRO DANG LDOG PA'I SGO NAS GSUNGS PA'I PHYIR DANG,
RIM LNGA LAS KYANG, SGYU MA DAG NI THAMS CAD LAS, ,BUD MED
SGYU MA KHYAD PAR 'PHAGS, ,YE SHES GSUM GYI DBYE BA NI, ,GSAL
BAR 'DI LAS MTSON PAR 'GYUR

CES GSUNGS PA'I PHYIR, KHO NA RE, SNGAR DBANG DUS DANG BSKYED
RIM DANG, LUS DBEN SOGS KYI SKABS SU LAS RGYA SNGON DU SONG NA
DES CHOG GAM ZHE NA, MI CHOG STE, DE DAG TU NI SPYI BO NAS
RTAGS KYI BAR DGA' BZHI LUGS 'BYUNG

LUGS LDOG TU 'DREN PA'I PHYIR YIN LA, 'DIR NI 'CHI RIM JI LTA
BA BZHIN DU SNYING KHAR SEMS DBEN GYI STONG PA GSUM DGA' BA
BZHI'I NGO BOR 'DREN PA'I CHED DU YIN PA'I PHYIR TE, SPYOD
BSDUS LAS, RDO RJE DANG PADMA SNYOMS PAR ZHUGS

PA LAS SPYI BO NAS BRTZAMS TE, RTZA BDUN KHRI NYIS STONG LAS
BYANG SEMS 'JU BAS CHAGS PA DANG, CHAGS BRAL DANG, CHAGS BA
BAR MA'I RIM GYIS 'BAB BO, ZHES GSUNGS PA'I PHYIR, GZHAN YANG
SEMS DBEN GYI SKABS 'DI BRLUNG

DANG BYANG SEMS LUS KYI STOD SMAD NAS BSDUS PA'I LUGS 'BYUNG
GI DGA' BA BZHI LAS 'OD GSAL GYI NGO BOR GYUR PA'I LUGS LDOG
GI DGA' BZHI MI 'JOG STE, GAL TE 'JOG NA BYANG SEMS SNYING KHA
NAS GYES PA'I

@050B RIM PAS 'JOG DGOS PA GANG ZHIG ,DE LTAR NA RLUNG GA-YO
BAR 'GYUR BA'I PHYIR RO, ,DES NA SEMS DBEN MTHAR THUG GI RTOGS
PA SNYING KHAR 'DREN PA PHYI NANG GI RKYEN GNYIS LA LTOS TE,
DE NYID LAS, RANG GI PHYAG RGYA DANG LHAN CIG RIL BOR

'DZIN PA'AM, GZHIG PA'I RIM GYIS DON DAM PA'I BDEN PA LA 'JUG
GO ,ZHES GSUNGS PA'I PHYIR, 'O NA SEMS DBEN MTHAR THUG 'DREN
PA LAS RGYA LA LTOS NA, DUS RGYUN TU LAS RGYA DANG MNYAM PAR
SBYOR BA LA LTOS SAM ZHE NA, MI

LTOS TE, LAN CIG DNGOS LA MTSON NAS PHYIS YE RGYA DANG 'BREL
PA'I SROG RTZOL BSGOMS PA'I SPROS MED KYI SPYOD PA LA BRTEN
NAS SEMS DBEN MTHAR THUG 'DREN NUS PA'I PHYIR TE, RIM LNGA
LAS, GANG ZHIG CHU SKYES RDO RJE SBYOR, ,KUN RDZOB

TU YANG MED GYUR NA, ,LAN CIG TZAM ZHIG MYONG NAS KYANG, ,RNAL
'BYOR STOBS KYIS 'GRUB PAR 'GYUR, ZHES GSUNGS PA'I PHYIR, KHO
NA RE, SKABS 'DIR SEMS DBEN 'DREN PA'I PHYIR LAS RGYA BSTEN
PAR GSUNGS PA DANG, GSANG

BA GRUB PAR, DANG PO'I LAS RGYAS RIG PAR BYA, ZHES LAS DANG
PO'I RDZOGS RIM PA DANG BSKYED RIM PAS LAS RGYA BSTEN PAR
GSUNGS PA GNYIS 'GAL LO ZHE NA, MI 'GAL TE, 'DIR NI SEMS DBEN
MTHAR THUG 'DREN PA'I PHYIR

DU YIN LA, PHYI MA NI LHAN SKYES TZAM SKYED PA LA DGONGS PA'I
PHYIR, BSKYED RIM PA DBANG RNON GYIS LAS RGYA LA BRTEN PAS
BSKYED RIM GYI SKABS SU RLUNG DBU MAR ZHUGS GNAS THIM GSUM GYI
RTOGS PA 'DREN PA YOD KYANG, NGO BO 
@051A *, ,RDZOGS RIM GYI RTOGS RIGS SU 'JOG PA YIN NO, ,DES NA
PHYAG RGYA LA DBYE NA LHAN SKYES, ZHING SKYES, SNGAGS SKYES
KYI RNAL 'BYOR MA GSUM YOD, ZUNG 'JUG LA GNAS PA'I PHYAG RGYA
DANG, DBEN GSUM

SGYU LUS CI RIGS LA GNAS PA'I PHYAG RGYA DANG, BSKYED RIM LA
GNAS PA'I PHYAG RGYA RNAMS RIM PA BZHIN DU DE RNAMS KYI MTSAN
NYID YIN, GTZO CHER PHYI MA LA PADMA CAN, DUNG CAN MA, GLANG
PO CAN MA, RI DVAGS CAN MA BZHIR YOD, YANG

PHYI'I PHYAG RGYA LA DBYE NA LAS RGYA DANG YE RGYA GNYIS YOD
DO, ,DE LTAR PHYI NANG GI RKYEN GNYIS LA BRTEN NAS STONG PA
GSUM DRANGS TE, YE SHES DE GSUM LHAN SKYES KYI BDE BA CHEN
PO'I NGO BOR SKYED, SNANG BA GSUM GYI DUS SU SNANG NGOR

DKAR, DMAR, GNAG PA'I SNANG BA 'BYUNG YANG, NGES DOR SNANG BA
DE YANG BKAG NAS STONG NYID 'DZIN STANGS KYI YUL DU BYAS TE,
RTZE GCIG TU SGOM PAR BYED PA YIN NO, ,SNANG BA GSUM GTAN LA
PHAB PA'I DGOS PA YOD DE, DE

GSUM GYI NGO BOR GYUR PA'I YE SHES KYIS SEMS KYI DE KHO NA
NYID RTOGS NAS BSGOM PAR BYA BA'I CHED YIN PA'I PHYIR, RIM PA
GSUM PA MAN CHAD DU STONG PA GSUM DU BSDUS NAS 'CHAD PA'I RGYU
MTSAN YOD DE, DPE'I 'OD GSAL NYER

THOB TU BSDUS NAS BSTAN PA'I PHYIR, LNGA PA NI, SHES BYA CHOS
CAN, SNANG BA GSUM LAM GYI NGO BOR SKYED TSUL MA SHES PA LA
SKYON DANG, SHES PA LA YON TAN BSAM GYIS MI KHYAB PA YOD DE,
SKYED TSUL MA SHES NA SNANG BA GSUM

@051B LAS RANG BZHIN BRGYAD CU'I RTOG PA SKYE, DE LAS 'JIG LTA
DANG, DE LAS NYON MONGS GZHAN RNAMS SKYE, DES LAS BSAGS NAS
SDUG BSNGAL SNA TSOGS MYONG DGOS PA GANG ZHIG SNANG BA GSUM
LAM GYI NGO BOR SKYED TSUL SHES NAS

BSKYED NA, DPE DON GYI 'OD GSAL 'CHAR ZHING, 'OD GSAL DES CHOS
SKU'I RIGS 'DRA'I RGYU BYED, 'OD GSAL DE'I BZHON PA'I RLUNG
'OD ZER LNGA PA LAS SGYU MA'I SKU GRUB STE, GZUGS SKU'I RIGS
'DRA'I RGYU BYAS NAS TSE GCIG GIS

SANGS RGYAS 'GRUB PA'I PHYIR, SMRAS PA, ZLA NYI'I GZI BYIN
SGRA GCAN GYIS ZOS PAS, MA RIG 'KHRUL PA'I MGYOGS 'GRO DBYINGS
SU THIMS, ,STONG GSUM NGO BO GSER LTAR DAG PA'I SEMS, ,AE MA
HO LHAN SKYES DGA' PA'I ROL

PA CHE; ;YONGS DAG BRTAN DANG GA-YO BA'I DNGOS, ,KUN BYED
TSANGS BA CHEN PO STE, ,RAB 'BYAMS DKYIL 'KHOR BYE BA BRGYA,
,'BRI BYED RI MO MKHAN 'DI'O,, ` ,,GNYIS PA BDEN PA GNYIS KYI
RDZOGS RIM LA GNYIS, BDEN

PA GNYIS SO SO'I RDZOGS RIM DANG, BDEN GNYIS DBYER MED KYI
RDZOGS RIM MO, ,DANG PO LA GNYIS, KUN RDZOB SGYU MA'I RDZOGS
RIM DANG, ,DON DAM 'OD GSAL GYI RDZOGS RIM MO, ,DANG PO LA
GNYIS, SGYU LUS KYI GDAMS PA DNGOS DANG,

DE DANG 'BREL BA'I GDAMS PA'O, ,DANG PO LA GNYIS, NYAN PA PO
JI 'DRA BA ZHIG GIS JI LTAR BYA BA DANG, ,'CHAD PA POS BSHAD
PA'I RIM PA'O, ,DANG PO NI, 'DIR BSTAN SGYU LUS KYI GDAMS PA
NYAN PA'I SLOB MA KHYAD CHOS BZHI LDAN CIG DGOS TE,

@052A *, ,DBANG NA SA BRTZAMS TE BSKYED RIM PHRA RAGS MTHAR
PHYIN PA, RGYUD SDE BZHI'I DON LA MKHAS PA, DBEN GSUM GYI
RDZOGS RIM LA LOBS PA, BDEN GNYIS ZUNG 'JUG GI RDZOGS RIM LA
MOS PA ZHIG DGOS

PA'I PHYIR, DE LTA BU'I SLOB MA DES SGYU LUS KYI GDAMS PA NYAN
PA'I PHYIR JI LTAR BYA BA'I TSUL YOD DE, BLA MA LA PHYI NANG
GSANG BA'I MCHOD PA PHUL NAS, KHONG STONG KHYOD KYI SKU LA
MED, CES SOGS KYIS BSTOD, KUN MKHYEN YE

SHES PHUNG PO CAN, ZHES SOGS KYIS GSOL BA BTAB NAS SGYU LUS
KYI GDAM NGAG 'DRI BA YIN PA'I PHYIR TE, SPYOD BSDUS LAS,
BSKYED PA'I RIM PA NAS BRTZAMS TE, LUS RNAM PAR DBEN PA'I
MTHAR THUG PA'I BAR DU, RDO RJE GSUM

LA SOGS PAS KYANG MTSAN NYID LA LHAG PAR MOS PA TZAM LAGS TE,
DE BAS NA LUS RNAM PAR DBEN PA LA LHA'I GZUGS MED DE, LUS NI
RDUL PHRA RAB BSAGS PA TZAM YIN PA'I PHYIR RO, ,NGAG RNAM PAR
DBEN PA'I MTHAR THUG

PA YANG 'JUG PA LA SOGS PA'I RIM GYIS RDO RJE BZLAS PA TZAM
YONGS SU SHES PA STE, DE LA YANG LHA'I RNAM PA MED DE, SGRA
RNAMS NI BRAG CHA LTA BU YIN PA'I PHYIR RO, ,SEMS RNAM PAR
DBEN PA'I MTHAR THUG PA YANG RANG BZHIN

GYI SNANG BA TZAM YONGS SU SHES PA TZAM DU ZAD PAS, DER YANG
RNAM PA THAMS CAD KYI MCHOG DANG LDAN PA'I LHA'I SKU'I NGO BO
RNYED PAR MI 'GYUR TE, SEMS NI SNANG BA TZAM YIN PA'I PHYIR
RO, ,RIGS PA 'DIS NI KUN RDZOB LA

@052B BRTEN NAS GNAS PA RNYED PAR MI 'GYUR RO, ,DE BAS NA YE
SHES TZAM GYIS LHA NYID DU SKYED PA SLOB DPON GYI ZHAL SNGA
NAS LAS RTOGS PAR BGYID PAR 'TSAL LO, ZHES GSUNGS PA'I PHYIR,
LUNG DON NI, SHES BYA CHOS CAN, YE SHES TZAM GYI

SGYU MA'I SKUR SKYED TSUL BLA MA'I ZHAL LAS RTOGS DGOS TE,
BSKYED RIM NAS DBEN GSUM GYI BAR DU THA MAL GYI SNANG ZHEN 'OD
GSAL DU BSDUS PA'I NGANG NAS, RANG GI SEMS LHA'I SKUR SKYED BA
ZHIG BSHAD 'DUG PA 'DI LA RNAM

DPYOD CAN GYIS DPYAD NA, LAM GYI MTSAMS ZHIG NAS MOS PA TZAM
MA YIN PA'I YE SHES TZAM GYI LHA SKUR DNGOS SU SKYED PA ZHIG
DGOS 'DUG PA GANG ZHIG ,BSKYED RIM NAS SEMS DBEN GYI BAR DU YE
SHES TZAM GYI SKUR

BSKYED BA MED PA'I RIGS PA'I TSUL 'DIS NI, DE DAG GI SKABS SU
KUN RDZOB SGYU MA'I SKU LA BRTEN PA'I TING NGE 'DZIN LA GNAS
PA RNYED PAR MI 'GYUR PA'I PHYIR, BSKYED RIM NAS LUS DBEN GYI
BAR NA LHA SKU MTSAN NYID PA MED DE, DE

DAG GI SKABS SU LHA'I SKUR MOS NAS NGA RGYAL BZHAG TZAM DANG,
DE DAG GI SGRUB GZHI'I LUS KYANG 'BYUNG LUS RDUL PHRA RAB
BSAGS PA TZAM MA GTOGS LHA'I SKUR DNGOS SU SONG BA MED PA'I
PHYIR, NGAG DBEN GYI SKABS SU YANG LHA SKU

MTSAN NYID PA MED DE, RDOR BZLAS KYIS RLUNG RNAMS LAS RUNG DU
BYAS NAS, SGRA BRAG CHA LTA BUR SGROG PA TZAM YIN PA'I PHYIR,
SEMS DBEN GYI SKABS SU YANG LHA SKU MTSAN NYID PA MED DE, SHIN
TU PHRA BA'I SEMS RANG BZHIN GYIS

@053A *, ,RTOG PAS STONG PA'I SNANG BA TZAM YIN PA'I PHYIR,
ZHES PA'O, ,GNYIS PA LA GNYIS, SGYU LUS KYI SNGON DU JI LTAR
BYA BA DANG, SGYU LUS KYI RIM PA NYID BSHAD PA'O, ,DANG PO NI,
DE LTAR GSOL BA BTAB PAS RDO RJE

SLOB DPON GYIS, DBEN GSUM MAN CHAD LA GNAS PA'I RNAL 'BYOR PA
RNAMS KYI MNGON SUM GYI YUL MA YIN PA, SANGS RGYAS RNAMS KYIS
SNOD RUNG GI GDUL BYA LA BSHAD PA, BLA MA BRGYUD PA'I RIM PA
LAS 'ONGS PA, ,PHAR

PHYIN THEG PA'I SA BCU'I SEMS DPA' RNAMS KYIS KYANG RANG LAM
GYIS MNGON SUM DU BYED MI NUS PA STE, KHYAD CHOS BZHI LDAN GYI
SGYU LUS STON PAR DAM 'CHA' BA YIN TE, SPYOD BSDUS LAS, LHA'I
DE KHO NA NYID BSAM GYIS MI KHYAB

PA; SANGS RGYAS THAMS CAD KYIS BSHAD PA, BLA MA BRGYUD PA'I
RIM PA LAS 'ONGS PA, SA BCU'I DBANG PHYUG RNAMS KYI'ANG YUL MA
YIN PA DE NGAS KHONG DU CHUD PAR BYA'O, ZHES GSUNGS PA'I
PHYIR, DE YANG BLA MA'I MAN NGAG KHO NA LAS SHES

DGOS TE, BDAG BYIN RLABS LAS, RMI LAM SGYU MA LTA BU'I CHOS,
,SANGS RGYAS PA KUN SMRA BA NI, ,BDEN YANG DES NI SHES PA MIN,
,BDAG BYIN BRLAB LAS KHA PHYIR BLTAS, ,RNAM SHES RLUNG DANG
LDAN PA YI, ,YID KYI RANG BZHIN GZHU

'DRA BA, ,RANG GI YE SHES DES MA MTHONG, ,SGYU MA'I DPE LA
RMONGS GYUR PAS, ,BSKAL BA DPAG TU MED PAR NI, ,THOS PA'I PHA
ROL PHYIN PAS KYANG, ,BLA MA'I BKA' MED SGYU MA NI, ,MNGON SUM
BYA BAR MI NUS SO, ZHES GSUNGS

@053B PA'I PHYIR, DE 'DRA BA'I SGYU MA'I SKU DE RNYED MA RNYED
LA SKYON YON SHIN TU CHE STE, MA RNYED NA RGYUD SDE 'OG MA
GSUM MAN CHAD DU, SANGS RGYAS THOB PA'I PHYIR DU THOS BSAM
SGOM GSUM GYI NGAL BA BYAS PA DON MED DU 'GYUR LA, RNYED NA
SNYIGS

DUS KYI TSE THUNG GCIG LA SANGS RGYAS MYUR DU 'THOB PA'I PHYIR
TE, RIM LNGA LAS, BDAG LA BYIN GYIS BRLABS PA'I RIM, ,GANG GIS
RNYED PAR MA GYUR BA, ,MDO SDE RGYUD DANG RTOG PA LA, ,DE YI
NGAL BA DON MED 'GYUR, ,BDAG LA BYIN

BRLABS RIM THOB PA, ,GTZO BO SANGS RGYAS KUN BDAG NYID, ,TSE
'DI NYID DU SANGS RGYAS NI, ,THE TSOM MED PAR THOB PAR 'GYUR,
ZHES GSUNGS PA'I PHYIR, GNYIS PA LA GNYIS, SGYU LUS KYI MAN
NGAG GI GZHI JI LTAR BTING BA, DE LA

BRTEN NAS SGYU LUS SGRUB TSUL BSHAD PA'O, ,DANG PO NI, SEMS
CAN RNAMS LA RANG BCAS SU YOD PA'I SHIN TU PHRA BA'I RLUNG
SEMS GNYIS SGYU LUS KYI SGRUB GZHI YIN TE, SPYIR SEMS CAN
RNAMS 'CHI BA 'OD GSAL SNGON DU

SONG BA LA MA LTOS BAR RANG DBANG DU MI 'BYUNG BAR, RANG RGYU
THAMS CAD STONG PA 'OD GSAL GYI RLUNG SEMS LAS BAR DOR SKYES
TE 'KHOR BAR 'KHOR LA, DE NYID THABS MKHAS PA'I RNAL 'BYOR PA
LA SGYU MA'I SKUR SHAR NAS 'TSANG

RGYA BA YIN TE, RIM LNGA LAS, 'GRO KUN RANG DBANG MED PA STE,
,RANG DBANG DU NI 'BYUNG MA YIN, ,DE YI RGYU NI 'OD GSAL PA,
,'OD GSAL THAMS CAD STONG PA'O, ,SEMS GANG GIS NI BYIS PA
RNAMS, ,'KHOR BA'I 'CHING BAS BCINGS

@054A *, ,GYUR PA, ,SEMS DE NYID KYIS RNAL 'BYOR BA, ,BDER
GSHEGS GNAS SU 'GRO BAR 'GYUR, ZHES GSUNGS PA'I PHYIR, MDOR NA
SEMS CAN GYI SKYE 'CHI GNAS GSUM BAR DO DANG BCAS PA

THAMS CAD RANG RGYU SHIN TU PHRA BA'I RLUNG SEMS KYI RNAM
'PHRUL DANG, SHIN TU PHRA BA'I RLUNG SEMS GNYIS PO DE, 'GRO BA
BZANG NGAN SNA TSOGS SU 'GRO BAR GSUNGS TE, RDO RJE PHRENG BA
LAS, SKYE DANG GNAS DANG 'JIG PA

DANG; ;SRID PA BAR MAR GNAS PA STE, ,JI SRID 'JIG RTEN GYIS
BTAGS PA, ,SEMS KYI RLUNG GI RNAM 'PHRUL LO, ZHES DANG LUNG
STON LAS KYANG, 'DU SHES CAN DANG 'DU SHES MED, ,SEMS CAN DU
BTAGS 'DI

GNAS PA, ,DE RNAMS RLUNG LAS BYUNG BA STE, ,RLUNG LAS SLAR
YANG 'GAG PA YIN, ,MA RTOGS PA YI SEMS DE NI, ,'KHOR BA'I RGYA
MTSOR GNAS GYUR KYANG, ,DE NI PHYIN CI LOG SONG BAS, ,KHYI
DANG CE SPYANG GLANG PO DANG, ,SEMS DE

LTAR YANG 'GRO BAR 'GYUR, ZHES GSUNGS PA'I PHYIR, DES NA SEMS
CAN THAMS CAD KYI RGYUD LA SGYU LUS KYI SGRUB GZHI RANG BCAS
SU YOD DE, SEMS CAN RNAMS LA RAGS BA GNAS SKABS PA'I LUS DANG,
PHRA BA

GNYUG MA'I LUS GNYIS YOD PA GANG ZHIG ,PHRA BA GNYUG MA'I LUS
DE DE'I SGRUB GZHI YIN PA'I PHYIR, SEMS CAN GYI GNAS SKABS
PA'I LUS NI SEMS CAN SKYE 'CHI BYED PA'I TSE 'DOR LEN BYED DE,
DPER NA CHU LA

@054B TSA BA BZHIN YIN PA'I PHYIR, GNYUG MA'I LUS NI DE'I TSE
'DOR LEN MI BYED DE, SEMS CAN DANG DE'I GNYUG LUS GNYIS DPER
NA CHU LA GSHER BA BZHIN DU GNAS PA YIN PA'I PHYIR, PHRA BA
GNYUG MA'I LUS DE NI RTZA BA'I RLUNG LNGA'I NANG

NAS SROG 'DZIN DANG, DE LA YANG PHRA RAGS GNYIS YOD PA'I NANG
NAS SHIN TU PHRA BA YIN LA, GNYUG MA'I SHES PA DE YANG SPYIR
YID SHES DANG, DE LA YANG PHRA RAGS GNYIS YOD PA LAS SHIN TU
PHRA BA YIN NO, ,DES NA GANG ZAG GCIG

LA RAGS PA GNAS SKABS PA'I LUS SEMS DANG, PHRA BA GNYUG MA'I
LUS SEMS GNYIS YOD KYANG RGYUD THA DAD PAR MI 'GYUR TE, RAGS
PA'I LUS DE PHRA BA'I LUS SEMS GNYIS PO DE'I RTEN YIN PA GANG
ZHIG ,GZHI LA RAGS PA'I

LUS SEMS KYI BYA BA BYED PA'I TSE, PHRA BA GNYUG MA'I LUS SEMS
GNYIS BAG LA ZHA PA'I TSUL DU GNAS, GNYUG MA'I LUS SEMS KYIS
BYA BA BYED PA'I TSE, DANG PO GNYIS BAG LA ZHA BA'I TSUL DU
YOD PA'I PHYIR TE, 'CHI SEMS

DANG BAR DO DANG RMI LAM GYI LUS KHYAD PAR CAN GYI SKABS BZHIN
YIN PA'I PHYIR, DES NA GNYUG MA'I GANG ZAG CIG KYANG BZHAG
DGOS TE, DE'I LUS DANG DE'I SEMS GNYIS 'JOG PA GANG ZHIG
,STOBS MTSUNGS PA'I PHYIR DANG,

GANG ZAG GI GDAGS GZHI YANG PHRA RAGS GNYIS 'JOG DGOS PA'I
PHYIR, DER THAL, SHIN TU PHRA BA'I RLUNG SEMS TSOGS TZAM PA DE
GANG ZAG GI GDAGS GZHI PHRA MO YIN PA'I PHYIR TE, GSAL SGRON
LAS, GANG ZAG TU THA

@055A *, ,SNYAD 'DOGS PA'I GZHI'I GTZO BO RLUNG SEMS GNYIS YIN
MOD KYANG, RAGS PA'I LUS KYANG DE'I RTEN DU MI 'GAL BA SOGS
SHES PAR BYA'O, ZHES GSUNGS PA'I PHYIR, GNYIS PA LA GNYIS, YAB
SRAS  GNYIS KYI GZHUNG LAS JI LTAR 'BYUNG BA BSHAD PA DANG,
SGRUB TSUL SHIN TU GSAL BA YON TAN DANG BCAS PA BSHAD PA'O,
,DANG PO NI, GZHI LA 'CHI BA 'OD GSAL GYI RLUNG SEMS TZAM LAS
BAR DOR LDANG BAR MA ZAD, SEMS

DBEN MTHAR THUG GI RLUNG SEMS TZAM LAS MA DAG PA'I SGYU MA'I
SKUR LDANG BA YIN TE, RIM LNGA LAS, DE NYID RLUNG DANG YANG
DAG LDAN, ,RNAM SHES GSUM PO SLAR YANG NI, ,RNAL 'BYOR PA YI
LUS SU BYUNG, ,SGYU MA'I LUS ZHES DE

LA BSHAD, CES GSUNGS PA'I PHYIR, DE 'DRA BA'I SGYU LUS PA DES,
SEMS CAN THAMS CAD KYI GNYUG MA'I LUS KYANG RANG GI SGYU LUS
DANG 'DRA BAR MNGON SUM DU MTHONG ZHING, SNOD BCUD THAMS CAD
KYANG RANG RGYU RLUNG SEMS TZAM

GYI RNAM 'PHRUL DU MTHONG BA YIN TE, DE NYID LAS, DE BAS 'DI
LTAR 'GRO BA KUN, ,SGYU MA LTA BUR 'DIR BSHAD DE, ,SGYU MA LTA
BU'I TING 'DZIN GNAS, ,THAMS CAD DE DANG 'DRA BAR MTHONG, ZHES
GSUNGS PA'I PHYIR, SPYOD BSDUS LAS

GSUNGS TSUL NI DE NYID LAS, RANG GI SEMS YANG DAG PA JI LTA BA
BZHIN YONGS SU SHES PA ZHES BYA BA PHUNG PO DANG KHAMS DANG
SKYE MCHED RNAMS LA YANG MED PA, YE SHES TZAM DU YONGS SU
SNANG BA TZAM GYIS MTSAN THAMS CAD DANG

@055B LDAN PA'I LHA'I SKUR BZUNG BA DE YANG, SGYU MA DANG RMI
LAM LA SOGS PA'I DPE RNAM PA BCU GNYIS KYIS NYE BAR MTSON PA
'DI NI, SANGS RGYAS RNAMS KYI YID KYI RANG BZHIN GYI SKU YIN
NO ZHES GSUNGS, 'DI'I DON NI, SHES BYA CHOS

CAN; SGYU MA'I SKU GANG LAS SGRUB PA'I GZHI GZHAG TU YOD DE,
RANG GI SEMS YANG DAG PA JI LTA BA BZHIN YONGS SU SHES PA'I
SEMS DBEN GYI SNANG BA GSUM GYI YE SHES LAS, LAM DUS KYI MTSAN
DPE DANG LDAN PA'I RLUNG SEMS

TZAM LAS GRUB PA LHA'I SKU SGYU MA LA SOGS PA'I DPE BCU GNYIS
KYIS MTSON PA DE BSGRUB PA YIN PA'I PHYIR, KHAMS DANG SKYE
MCHED RNAMS LA YANG MED PA ZHES PA DANG, TZAM PHYI MAS PHUNG
PO RAGS PA DANG, TZAM SNGA MAS KUN RTOG

LAS SGYU LUS SGRUB PA GCOD DO, ,DE LTAR BSTAN PA LA YE SHES
TZAM ZHES PA'I TZAM SGRAS SEMS KHO NA MA GTOGS SGYU LUS KYI
SGRUB GZHI BCAD PAR GO NAS DRI BA 'GOD PA LA, DE NYID LAS,
RTEN PA'I LUS MED PAR SEMS KYI RANG

BZHIN YANG MED LA, SEMS MED PAR YANG LUS DMIGS SU MED DO, ZHES
LUNG GI TSIG LAS GSUNGS NA, JI LTAR NA SEMS 'BA' ZHIG TZAM
GYIS PHYAG DANG ZHABS LA SOGS PA MTSAN THAMS CAD DANG LDAN
PA'I LHA'I SKUR

RDZOGS PAR 'GYUR, DMIGS PA'I LTA BA CAN RNAMS NI LUNG DANG
RTOGS PA MED PAR YID CHES PAR MI 'GYUR RO, ,DE PAS NA DE RNAMS
DMIGS SU MED PA'I LHA'I DE KHO NA NYID BDE BLAG TU MNGON SUM
DU BYA BA'I THABS BCOM LDAN 'DAS 
@056A *, ,RDO RJE SLOB DPON STON PAS BSHAD DU GSOL, ZHES GSUNGS,
SLOB MA NA RE, SEMS TZAM KHO NAS MTSAN DPE DANG LDAN PA'I LHA
SKU DNGOS GNAS PA SGRUB MI NUS PAR THAL, SEMS GCIG NYID RTEN LUS
DANG,

BRTEN PA SEMS GNYIS SU MI 'THAD PA'I PHYIR TE, MDO SDE'I LUNG
LAS KYANG, LUS SEMS GNYIS RTEN BRTEN PA YIN BAS GCIG LOG NA CIG
SHOS KYANG LDOG PAR GSUNGS PA'I PHYIR, DES NA DMIGS PA'I LTA BA
THE TSOM

CAN GYI RTOG LDAN RNAMS NI SHES BYED KYI LUNG RIGS MED PAR YID
MI CHES PAS, MTSAN MA MED PA'I LHA'I SKU MNGON SUM DU BYA BA'I
THABS BSHAD DU GSOL, ZHES PA'O, ,DE'I LAN STON PA LA DE NYID
LAS, GANG MDO SDE LA

SOGS PA'I TSUL LA ZHUGS PA DANG, BSKYED PA'I RIM PA LA GNAS PA'I
SGOM PA PO RNAMS KYANG CHOS THAMS CAD SGYU MA LTA BU DANG, RMI
LAM LTA BU DANG, GZUGS BRNYAN LTA BU ZHES DPER BRJOD CING LHAG
PAR MOS KYANG, DE RNAMS

DPES BDAG LA BYIN GYIS BRLAB PA'I MAN NGAG YE SHES TZAM GYIS YID
KYI RANG BZHIN GYI LHA'I SKU RDZOGS PAR 'GYUR BA SHES PAR MI
'GYUR RO, ,DE BAS NA NGAS RNAL 'BYOR GYI RGYUD KYI RJES SU
'BRANGS NAS, RDO RJE SEMS DPA' RDZOGS

BAR 'GYUR PA'I RGYU DANG RKYEN KHYOD LA KHONG DU CHUD PAR BYA'O
ZHES SO, ,DON NI CHOS THAMS CAD BDEN STONG SGYU MA LTA BUR
BSGOMS PA DANG, LHA'I SKU SGYU MA LTA BUR BSGOMS PA LA SGYU LUS
KYI DON MA TSANG BAS, DES NA NGAS RNAL 'BYOR CHEN PO'I

@056B RGYUD 'DUS PA'I RJES SU 'BRANGS NAS SGYU LUS KYI NYER LEN
DANG, LHAN CIG BYED RKYEN KHYOD LA BSHAD PAR BYA'O ZHES PA'O,
,'O NA RGYU RKYEN GNYIS PO GANG ZHE NA, DE STON PA LA DE NYID
LAS, BDEN PAR NA SEMS NI DBYIBS DANG KHA DOG DANG BRAL

BA SNANG BA TZAM, NAM MKHA' DANG MNYAM PA'I NGO BO NYID DON
DAM
PA'I BDEN PA DANG 'DRA BAR REG PAR DKA' BA'O, ,DE LTA MOD KYI
SNANG BA TZAM GYI SNANG BA GSUM PO RLUNG LA BRTEN BAR GYUR BA
DANG, THUN MONG DU GYUR PAS YANG BA STE, DES NA RLUNG GIS

RNAM PAR SHES PA BCINGS PA YIN NO, ,DE NAS SHES RAB DANG, THABS
KYI SNANG BA GNYIS 'OD ZER DANG BCAS SHING, SNA TSOGS PA'I YON
TAN THAMS CAD DANG LDAN BA SGYU MA LTA BU'I LHA'I SKU 'BYUNG BAR
'GYUR RO, ,'DI'I BZHON PA GANG YIN

ZHE NA; RLUNG ZHES BYA BA STE SEMS RDO RJE GANG YIN PA RTA LTA
BU LA ZHON NAS GANG DU 'DOD PA DER 'PHO BAR 'GYUR RO ZHES
GSUNGS, 'DI'I DON NI, BDEN PAR NA ZHES PA NAS DKA' BA'O ZHES
PA'I BAR GYIS SEMS KHA DOG DANG DBYIBS SU MED PA,

GZUGS CAN MA YIN PAS NAM MKHA' DANG DON DAM BDEN PA LTAR REG PA
DANG RTOGS DKA' BA BDEN NO, ,DE LTA MOD KYI SEMS DBEN MTHAR THUG
GI SNANG BA GSUM GYI RNAM SHES SHIN TU PHRA BA'I RLUNG GIS
BCINGS PA YIN TE, SNANG BA

GSUM PO RLUNG GIS ZHON PA CAN DU GYUR BA DANG, BZHON PA'I RLUNG
DE YANG THUN MONG BA STE, SNANG BA GSUM GYI RNAM SHES DANG 'DRES
BAS YANG BA STE, SHIN TU PHRA BAR GYUR BA YIN PA'I PHYIR, SEMS
DBEN MTHAR THUG GI RLUNG SEMS TZAM

@057A *, ,LAS MTSAN DPE SNA TSOGS PA'I YON TAN THAMS CAD DANG
LDAN PA'I SGYU LUS 'BYUNG BA YIN TE, SNANG BA GSUM PO'I RLUNG
SEMS NGO BO DBYER MED DU GNAS PA DE NAS TE DE'I RGYU MTSAN GYIS
SEMS DBEN

GYI SHES RAB DANG, THABS DANG THABS SHES 'DRES MA GNYIS KYI NGO
BOR GYUR PA'I SHES PA DANG, DE'I BZHON BA RLUNG 'OD ZER LNGA BA
DANG BCAS PA SGYU LUS KYI SGRUB GZHI YIN PA'I PHYIR, ZHES PA'O,
,GNYIS PA NI, SGYU LUS 'GRUB

PA LA BSGOMS STOBS KYIS LUS PHRA RAGS 'BYED NUS BA ZHIG DGOS TE,
GZHI LA YANG BAR DO 'GRUB PA LAS NYON GYIS LUS PHRA RAGS PHYE BA
LA LTOS PA'I PHYIR, LUS PHRA RAGS 'BYED THABS LA YANG 'PHO BA
DANG, GRONG

'JUG DANG, RDOR BZLAS GSUM LAS, PHYI MA KHYAD PAR 'PHAGS TE,
DANG PO GNYIS KYIS LUS PHRA RAGS 'BYED NUS KYANG LHA SKU MTSAN
NYID PA MI 'GRUB, PHYI MAS LHA'I SKU MTSAN NYID PA 'GRUB PA'I
PHYIR, DES NA RIM PA GSUM PA'I

SGYU LUS CHOS CAN, KHYAD PAR BCO LNGA DANG LDAN PA YIN TE,
RGYU'I KHYAD PAR, DUS KYI KHYAD PAR, GNAS KYI KHYAD PAR, NGO
BO'I KHYAD PAR, KHA DOG GI KHYAD PAR, DBYIBS KYI KHYAD PAR,
MTHONG TSUL GYI KHYAD PAR, 'OD ZER 'PHRO BA'I KHYAD BAR,

YUL LA LONGS SPYOD PA'I KHYAD PAR, 'PHEN PA'I KHYAD PAR, YON TAN
GYI KHYAD PAR, DPES MTSON PA'I KHYAD PAR, MTSAN GYI RNAM GRANGS
KYI KHYAD PAR, NGES TSIG GI KHYAD PAR, YUN TSAD KYI KHYAD PAR
RNAMS DANG LDAN PA YIN PA'I PHYIR,

@057B DANG PO GRUB STE, SEMS DBEN MTHAR THUG GI DPE'I 'OD GSAL
GYI RLUNG SEMS TZAM LAS BYUNG BA YIN PA'I PHYIR, GNYIS BA GRUB
STE, SEMS DBEN MTHAR THUG GI LUGS LDOG GI NYER THOB DANG DUS
MNYAM DU GRUB PA YIN PA'I PHYIR,

GSUM PA GRUB STE, RNAL 'BYOR PA'I BZHED PAS DH'U T'I'I DBUS KYI
THIG LE'I NANG DANG PHYI ROL CI RIGS PAR LDANG BA YIN PA'I
PHYIR, DER THAL, SPYOD BSDUS KYI 'DI'I BZHON PA GANG YIN ZHE NA,
ZHE SOGS KYI PHYI 'GREL GYI GSAL SGRON

LAS; SEMS DBEN GYI RLUNG SEMS GNYIS KYI GNYUG MA'I LUS LAS SGYU
MA'I SKU 'GRUB PA'I DUS SU, LUS RAGS PA LAS LOGS SU BYE NAS LUS
KYI PHYI ROL LAM, NANG GANG DU 'DOD PA DER 'GRO BA'I DON NO,
ZHES SEMS

DBEN MTHAR THUG GI RLUNG SEMS DE SGYU LUS SU LDANG KHA MA'I DUS
SU, LUS RAGS PA'I PHYI NANG GANG DU SGYU MA'I SKUR LDANG 'DOD PA
DER 'GRO BAR GSUNGS PA LA SMYON DU MED PA'I PHYIR DANG, SGYU LUS
'GRUB PA'I DUS YIN NA SGYU LUS

GRUB PA'I DUS MA YIN DGOS PA'I PHYIR, DES NA 'CHAD BA PO DAG GIS
KYANG PHO SGROB DANG RGAN TSOD SKYO MA SNGA BTZAN DOR NAS YI
GE'I DON LA ZHIB TU DPYAD NAS CHOS KYI RJES SU 'BRANG BAR BYA'O,
,GZHAN YANG GZHI GCIG LA LTOS TE PHYI

LDANG DANG NANG LDANG GNYIS 'GAL YANG, SPYIR DE GNYIS MI 'GAL
TE, GZHI GCIG LA LTOS TE BAR DO PHYI LDANG NANG LDANG GNYIS 'GAL
YANG, SPYIR GYI BAR DO PHYI LDANG NANG LDANG GNYIS KA 'THAD PA'I
PHYIR, SPROS PAS CHOG GO ,BZHI

@058A *, ,PA GRUB STE, RLUNG SEMS TZAM LAS GRUB PA DANGS SHING
THOGS PA MED PA'I 'JA' LUS YIN PA'I PHYIR, LNGA PA GRUB STE,
SGRUB GZHI SROG 'DZIN SHIN TU PHRA BA KHA DOG DKAR PO YIN PA'I
GNAD KYIS SGYU LUS KYI

GTZO BO SKU MDOG DKAR POR GSUNGS PA'I PHYIR, DRUG PA GRUB STE,
SKABS 'DIR ZHAL GSUM PHYAG DRUG PA YUM BCAS SU YOD PA'I PHYIR,
BDUN PA GRUB STE, DE NYID SGYU LUS MA THOB PA'I SO SKYES MNGON
SUM DU MI MTHONG PA'I PHYIR,

BRGYAD BA GRUB STE, SKU'I 'OD ZER GYIS 'JIG RTEN GYI KHAMS
GRANGS MED PA SNANG BAR BYED PA'I PHYIR, DGU PA GRUB STE, DBANG
SHES KUN TSANG ZHING YAN LAG GI RLUNG LNGA DANG LDAN PA YIN PA'I
PHYIR, BCU PA GRUB STE, SGYU MA'I SKU DE 'OD

GSAL GYI NGANG NAS DBEN PA'I STOBS KYIS 'GRUB PA YIN PA'I PHYIR
TE, SGRON GSAL LAS, BDAG MED PA YI CHOS LAS 'BYUNG BA STE,
,SNGON GYI 'PHEN PA'I SHUGS KYIS 'BYUNG PA'O ZHES GSUNGS PA'I
PHYIR, BCU GCIG PA GRUB

STE; LAM GYI MTSAN DPES BRGYAN, NAM MKHA' MDZOD BRNYES, SANGS
RGYAS LAS DBANG BSKUR THOB, TSE DE LA 'TSANG RGYA BA'I YON TAN
DANG LDAN PA'I PHYIR TE, RI MA LNGA LAS, GTZO BO BDE BA KUN RANG
BZHIN, ,SEMS DPA' CHEN PO

'GRO DANG BZHUGS, ,GNAS DANG GOS DANG ZAS LA SOGS, ,MKHA' LA
SKAD CIG DAG GIS BRNYES, ,SRID PA GCOD PAR 'GYUR BA DANG, ,'GRO
NA RAB MCHOG STON PAR 'GYUR, ZHES GSUNGS PA'I PHYIR, GZHAN YANG
DE MNGON DU

@058B MA BYAS KYANG, SGYU LUS KYI MTSAN NYID LEGS PAR SHES SHING
MOS PA TZAM LA YANG BSKYED RIM PHRA RAGS MTHAR PHYIN PA'I PHAN
YON YOD DE, JI SKAD DU BDE BA CHEN PO'I TING NGE 'DZIN LA LHAG
PAR MOS PA TZAM GYIS KYANG, LAS DANG PO

PA'I SA LA GNAS PAR 'GYUR TE PHYIR MI LDOG PA LA YANG SLOB PAR
'GYUR RO, ,ZHES GSUNGS PA'I PHYIR, BCU GNYIS PA GRUB STE, SGYU
MA CHU ZLA MIG YOR RGYU, ,RMI LAM SGRA DRI MIG 'PHRUL 'JA',
,GLOG DANG CHU BUR GZUGS BRNYAN NO, ZHES

SGYU MA SOGS DPE BCU GNYIS KYIS MTSON PAR GSUNGS PA'I PHYIR, BCU
GSUM PA GRUB STE, RIM LNGA LAS, BDAG BYIN BRLAB CES DE BSHAD DO,
,SGYU MAR BSTAN PA'I MTSAN NYID KYIS, ,'DI NYID NGES PAR MTSON
BA STE, ,KUN RDZOB

BDEN PA SGYU MA NYID, ,LONGS SPYOD RDZOGS PA'I SKU YANG DE, ,DE
NYID DRI ZA'I SEMS CAN GYUR, ,RDO RJE'I SKU YANG DE NYID YIN,
,RDO RJE SEMS DPA' BDAG NYID CHE, ZHES GSUNGS PA'I PHYIR, BCU
BZHI PA GRUB STE, BDAG NI NGA'O SNYAM DU THA SNYAD

'DOGS PA'I GZHIR GYUR BA SHIN TU PHRA BA'I RLUNG SEMS YIN LA, DE
NYID BYIN GYIS BRLABS PA STE LHA'I SKUR BSKYED PAS DE LTAR BRJOD
PA YIN PA'I PHYIR, BCO LNGA PA GRUB STE, THOG MA GRUB PA NAS
BZUNG STE, RIM PA BZHI PA'I DON GYI 'OD

GSAL MA SKYES BAR DU GNAS LA, DON GYI 'OD GSAL MNGON DU BYAS PA
NA NAM MKHA' LA 'JA' YAL BA LTAR DAG 'GRO BA'I PHYIR TE, RDOR
PHRENG LAS, SKYE PA'I RIM LTAR THIM PAR 'GYUR, ZHES GSUNGS PA'I
PHYIR, GNYIS PA DE DANG 'BREL BA'I

@059A *, ,GDAMS BA BSHAD BA LA GNYIS, GDAMS PA'I KHUNGS BSHAD PA
DANG, GDAMS PA DNGOS BSHAD BA'O, ,DANG PO NI, KLU BYANG GIS
GZHI'I SKU GSUM DANG BSKYED RIM PA'I SKU GSUM BSRE BAR BSHAD,

ZLA BAS 'CHI BA DANG BAR DO'I BSRE BA GNYIS BSHAD BA TZAM MA
GTOGS YAB SRAS GZHAN RNAMS KYIS GSAL BAR MA BSHAD KYANG, GNYID
DUS KYI BSRE BA KHYAD PAR CAN NI SPYOD BSDUS LAS GSUNGS TE, DE
NYID LAS, DE NAS SKYE BA

GCIG NAS GCIG TU GOMS BAS, BDAG MED BA'I CHOS LA BSLABS PAS RNAM
PAR BSRES PA'I SBYOR BA KHONG DU CHUD NAS, RANG BZHIN GYI SNANG
BA DANG GCIG TU 'DRE BAR BYA STE, RIM PA 'DIS DON DAM PA'I BDEN
PA LA DMIGS PAR

BYA'O; ;DE'I RIM PA NI 'DI YIN TE, PHUNG PO LA SOGS PA NI KHAMS
PHRA BA LA GZHUG GO ,KHAMS PHRA BA NI YANG SEMS LA GZHUG GO
,SEMS NI YANG SEMS PA LA GZHUG GO ,SEMS PA NI YANG MA RIG PA LA
GZHUG STE, DE LTAR SBYAR

NAS GNYID LOG PAR BYED DO, ,DE LA DUS 'DIR NI SEMS DANG SEMS PA
MA RIG PA LA ZHUGS PA'I SKAD CIG LA DRAN PA BRJED BA'O, ,PHYIS
NI BRJED PA YANG MED PA'I YE SHES KYI NGO BO NYID NI 'OD GSAL
BA'O, ,YANG GROL BA NA RLUNG

GIS RANG BZHIN RNYED DE, GANG GI RMI LAM GZHAN DAG 'BYUNG BA NI,
JI SRID DU RNAM PAR SHES BA MI GA-YO BA DE SRID DU GNYID LOG NAS
'OD GSAL BA LA BLTA STE, DE NI SO SO RANG GIS RIG PA'I LUS DANG
NGAG DANG SEMS DANG BRAL BA'I

@059B DON DAM PA'I BDEN PA NANG GI MNGON PAR BYANG CHUB PA ZHES
BYA'O, ,RIM PA 'DIS LUS KYI DKYIL 'KHOR LA GNAS PA'I DE BZHIN
GSHEGS PA'I TSOGS RNAMS GSAD PAR BYA ZHING, DE BZHIN NYID LA
GZHUG PAR BYAS NA, SKAL BA BZANG

PO'I DNGOS GRUB THOB BAR 'GYUR TE, SPROS PA DANG BCAS PA DANG,
SPROS BA MED PA'I SPYOD PA LA LTOS PA MED PAR SHIN TU MYUR BAR
'DIR RANG GI GZUGS YONGS SU BRJE BAR 'GYUR RO ZHES GSUNGS PA'I
PHYIR, 'DI DNGOS SU SHIN TU SPROS MED KYI

SPYOD PA SPYOD PA'I BSRE BAR GSUNGS KYANG GZHAN LA YANG SBYAR
RGYU YIN NO, ,'O NA RMI LAM GYI GDAMS NGAG LA KHUNGS GANG YOD CE
NA, DE NYID LAS, CI'I PHYIR YUN RING POR GNYID LOG NAS, CI'I
PHYIR LUS KYI KHOG PA BOR TE RMI LAM DU

SUM CU RTZA GSUM BA'I GNAS SAM, YUL PHYOGS GZHAN DAG TU SONG NAS
'DOD PA'I YON TAN LNGA NYAMS SU MYONG STE, YANG LUS 'DIR 'ONGS
NAS, CI'I PHYIR RMI LAM DGE BA DANG MI DGE BA MTHONG BA'I 'BRAS
BU THOB PAR 'GYUR, DE

BZHIN DU GNYID LOG PA'AM GNYID MA LOG PA'I GNAS SKABS DAG CI THA
DAD PAR MCHIS SAM 'ON TE MA MCHIS, ZHES GSUNGS, 'DIR DRI BA BZHI
MDZAD PA YIN TE GNYID 'THUG YUN RING BA'I RGYU DANG, RMI LAM GYI
LUS LOGS

SU BYE NAS YUL GZHAN DU PYIN TE 'DOD YIN SPYAD NAS SLAR YANG LUS
SNGA MA LA 'JUG PA'I RGYU DANG, MRI LAM BZANG NGAN GYI 'BRAS BU
SAD DUS SU 'BYUNG BA'I RGYU DANG, RMI LAM DANG SAD PA'I YUL
SNANG RNAMS BDEN PA RDZUN GYI KHYAD

@060A *, ,PAR YOD MED RNAMS DRIS BA YIN PA'I PHYIR, DE'I LAN
STON PA LA, SPYOD BSDUS SU DRANGS PA LAS, PHUNG PO KHAMS DANG
SKYE MCHED DBANG SOGS PA, ,SHES PA GNYIS PO DE 'DIR RAB 'DUS
NAS, ,STONG CHEN GYUR PAS GANG

ZHIG GNYID LOG PA, ,RLUNG GI SHUGS KYIS RMI LAM MTHONG BAR
'GYUR, ,RMI LAM SAD LA BYE BRAG GZHAN MED PAR, ,KUN TU RTOG PAS
RMI LAM 'BRAS 'DOD PA, ,'GRO BA NYIN MTSAN NYE BAR GNYID LOG
CING, ,SA 'THUG GYUR PAS

RAB TU RING GNYID LOG ,'BRAS BU MA SMIN BYAS PA'I LAS RNAMS
KYIS, ,SKYE 'DIR RLUNG NI SLAR YANG 'JUG PAR 'GYUR, ,'BRAS BU
SMIN PAR GYUR NA RLUNG 'DI NYID, ,'JIG RTEN 'CHI BA GZHAN DU
MYUR 'GROR 'GYUR, ,JI LTAR PHYOGS BCUR

BZHUGS PA'I RGYAL DBANG PO, ,DE YI SKU LA RKANG RUS SHA MED
KYANG, ,SEMS CAN PHAN PHYIR KHAMS LA 'JUG MDZAD CING, ,SPRUL
PA'I SKU YIS BYA BA MDZAD PA YIN, ,RIM PA DE NYID GNYID LOG SAD
PA'I SEMS, ,'BRAS BU 'DOD PA'I

RNAM RTOG DRA BA CAN, ,DE BAS CHOS KUN RMI LAM LTA BU STE, ,BDEN
DANG BRDZUN PA DAG KYANG YOD MA YIN, ZHES GSUNGS, DON NI SPYIR
GNYID DU 'GRO BA DANG, KHYAD PAR GNYID 'THUG YUN RING PA'I RGYU
YOD DE, PHUNG SOGS RAGS BA NYER LNGA RIM

GYIS THIM NAS SNANG MCHED KYI SHES PA GNYIS PO STONG CHEN NYER
THOB TU 'DUS PA DANG, DE YANG LHA MO BZHIS ZHUS LAS, DKYIL 'KHOR
BZHI LUS LA 'GOD PA NAS SNYING KHAR 'GOD PAR BSHAD BA LTAR,
SNYING KHAR RLUNG 'DUS PA DE'I RGYU MTSAN

@060B GYIS YIN PA'I PHYIR, RMI LAM 'CHAR ZHING RMI LAM GYI LUS
SUM CU RTZA GSUM SOGS SU PHYIN NAS YUL LA LONGS SPYOD PA'I RGYU
MTSAN YOD DE, GNYID KYI 'OD GSAL GYI BZHON PA'I RLUNG GA-YOS
SHING, 'OD GSAL DE'I RLUNG SEMS

LAS PHRA BA'I LUS SU LANGS NAS PHYIN PA YIN PA'I PHYIR, DE SLAR
LUS RAGS PA LA 'JUG PA'I RGYU MTSAN YOD DE, LUS RAGS PA DANG
RTEN BRTEN PA'I LAS KYI 'BREL BA MA SMIN PA STE MA ZAD PA YIN
PA'I PHYIR, RMI LAM BZANG NGAN

GYI 'BRAS BU SAD DUS SU MYONG BA'I RGYU MTSAN YOD DE, SAD RMI
GNYIS PO RGYUD GCIG PA'I RGYU MTSAN GYIS YIN PA'I PHYIR, SAD RMI
GNYIS LA BDEN RDZUN GYI KHYAD PAR MED DE, GNYIS KA SGYU MA LTA
BUR MTSUNGS PA'I PHYIR, ZHES PA'O, ,

GNYIS PA LA GNYIS, GNYID DANG RMI LAM DANG BSRE BA DANG, 'CHI BA
DANG BAR DO DANG BSRE BA'O, ,DANG PO LA GNYIS, GNYID DANG BSRE
BA DANG, RMI LAM DANG BSRE BA'O, ,DANG PO NI RMI LAM GYI LUS
KHYAD PAR CAN LA GNYID KYI 'OD GSAL SNGON

DU 'GRO DGOS TE, GZHI'I LONGS SKU LA BZHI'I CHOS SKU DANG,
BSKYED RIM PA'I LONGS SKU LA DE'I CHOS SKU SNGON DU 'GRO DGOS
PA'I PHYIR, DES NA GNYID KYI TING NGE 'DZIN LA RLUNG DBU MAR MA
THIM PA DANG THIM PA'I TING NGE 'DZIN GNYIS

LAS; ;DANG PO LA 'OD GSAL GYI DON MED CING PHYI MA GNYID KYI 'OD
GSAL YIN TE, DE'I TSE SNA BUG GI RGYU BA 'CHAD CING STONG PA
BZHI MYONG STOBS KYIS NGES NUS PA'I PHYIR, DE LTA BU'I RNAL
'BYOR PA DES GNYID KYI 'OD GSAL SKYED@061A *, ,TSUL YOD DE, GNYID LOG
PA DANG SROG RTZOL DANG PO
GNYIS SGOM PA SBRAGS TE STONG PA BZHI DRANGS NAS BDE STONG SBYOR
BA YIN PA'I PHYIR, DE 'DRA BA'I 'OD GSAL SKYED PA LA GEGS GSUM
YOD PA DE SEL DGOS

TE; GNYIS 'THUG DRAGS NA 'OD GSAL MI ZIN PAS 'THUG 'BYAMS GCOD
PA DANG, GNYID GTAN MA BYUNG NA GNYID KYI DGE SBYOR GYI GZHI
STOR PAS STONG 'BYAMS GCOD PA DANG, GNYID YANG YANG SAD NA GNYID
KYI DGE SBYOR YUN

RING MI NUS PAS SAD 'BYAMS GCOD PA'I THABS GSUM SHES DGOS PA YIN
PA'I PHYIR, GNYIS PA LA RMI LAM RLUNG STOBS KYIS 'DZIN PA DANG,
'DUN STOBS KYIS 'DZIN PA GNYIS LAS, DANG PO LA, GNYID KYI 'OD
GSAL

RLUNG STOBS KYIS 'DZIN PA LAS THABS GZHAN MI DGOS LA, GNYIS PA
NI NYIN PAR GYI SNANG BA THAMS CAD RMI LAM DU BLTA BA SOGS DRAN
PA RGYUN CHAGS KYIS 'DZIN PA YIN NO, ,GNYIS PA LA GSUM, BAR DOR
'TSANG RGYA BA'I BSRE BA,

SKYE BA BRGYUD NAS 'TSANG RGYA BA'I BSRE BA, BSRE BA RNAMS KYI
DBYE BSDU BSTAN PA'O, ,DANG PO NI, TSE 'DIR SEMS DBEN GYI RTOGS
PA THOB NAS SPYOD PA BYED RGYU MA BYUNG BA'I GANG ZAG DE BAR DOR
'TSANG RGYA BA YIN TE, DE LTA BU'I RNAL 'BYOR PA

DES 'CHI BA'I TSE RDOR BZLAS DANG BSAM GTAN GNYIS KYI SDUD RIM
GANG RUNG BYAS PAS 'CHI BA 'OD GSAL LAM GYI 'OD GSAL DU BSGYUR
TE, DE'I RLUNG SEMS TZAM LAS SGYU MA'I SKUR LDANG ZHING DES RAGS
PA'I SPRUL SKU BZUNGS NAS

@061B BRTEN DE LA 'TSANG RGYA BA YIN PA'I PHYIR TE, ZHAL LUNG
LAS, BSAM PA DE YI RKYEN GYIS NI, ,BDAG SEMS DBYINGS SU ZHUGS
PA'I TSE, ,GSAL ZHING RAB DGA' MKHA' 'DRA RTOGS, ,DE NAS RDZU
'PHRUL SHUGS LDAN PA, ,LO LNGA LON PA'I BYIS

PA'I GZUGS, ,'GRUB TSE DPE MED BDE RDZOGS RTOGS, ,DE NAS SKYE
GNAS GZHAN DU NI, ,'PHEN PAR BYED TSE SPRUL PA'I GZUGS, ,YANG
DAG TU NI RTOGS PAR 'GYUR, ZHES GSUNGS PA'I PHYIR, GNYIS PA NI,
DBANG BZHI RNAM DAG

THOB CING DAM TSIG DANG, SDOM PA TSUL BZHIN BSRUNG PA GZHIR BYAS
LA LAM MA BSGOMS PA DANG, BSGOMS PA LA YANG, BSKYED RIM PA, LUS
DBEN PA, NGAG DBEN PA RNAMS SU YOD, KHA CIG SEMS DBEN PA SKYE BA
BRGYUD NAS

'TSANG RGYA BA YOD PAR 'DOD PA NI MI 'THAD DE, SNGAGS RIM LAS,
DE LTAR NA TSE 'DIR 'TSANG RGYA BA DANG BAR DOR 'TSANG RGYA BA
GNYIS SPYOD PA BYED 'BYUNG MA BYUNG GIS 'BRAS BU LA NYE RING
BYUNG BA MA GTOGS LAM RNAMS 'DRA LA, SKYE BA BRGYUD NAS

'TSANG RGYA BA NI, DBANG THOB NAS DAM TSIG DANG SDOM PA BSRUNG
BA TZAM ZHIG BYAS KYI, LAM CHER MA BSGOMS PA DANG, BSGOMS PA LA
YANG, BSKYED RIM MAN CHAD DANG, SEMS DBEN GYI RTOGS PA MA THOB
PA TSUN CHAD KYI RDZOGS RIM

THOB PA YOD DE, 'DI DAG GIS MTSON GZHAN GYI LAM RNAMS LA'ANG
SHES PAR BYA'O, ZHES GSUNGS PA'I PHYIR, GSUM PA NI BSDU NA SKU
GSUM GYI BSRE BA GSUM DANG, RGYAS PAR DBYE NA BSRE BA DGU YOD
DE, RJE N'A RO PAS, BAR DO

@062A *, ,RNAM GSUM SHES BYA STE, ZHES GSUNGS PA LTAR, GZHI LAM
GYI 'CHI BA'I MING GIS BTAGS PA CHOS SKU'I BSRE BA GSUM DANG,
GZHI LAM GYI BAR DO'I MING GIS BTAGS PA'I LONGS SKU'I BSRE BA

GSUM DANG, GZHI LAM GYI SKYE BA'I MING GIS BTAGS PA SPRUL SKU'I
BSRE BA RNAMS SU YOD PA'I PHYIR, 'O NA MA RGYUD NAS BSHAD PA'I
GTUM MO SGOM PA LA PHA RGYUD KYI RIM LNGA'I DOD THUB GANG YIN
ZHE NA, DE YANG YOD DE,

SEMS DBEN 'DREN PA'I NGAG DBEN GYI DOD GTUM MO DANG, SEMS DBEN
GYI DOD GTUM MO'I RNAL 'BYOR LA BRTEN NAS RLUNG DBU MAR ZHUGS
GNAS THIM GSUM BYAS PA LAS BYUNG BA'I DGA' BA BZHI DANG, DE'I
STENG

DU RIM PA PHYI MA GSUM BSNAN PAS RIM LNGAR BYED PA NI TSE 'DIR
'TSANG RGYA BA'I LAM YIN LA, DE LTAR MA NUS NA MKHA' SPYOD SOGS
SU 'PHO BA'I, 'PHO BA'I RNAL 'BYOR, RNAM SHES GZHAN GYI DBANG
PO'I GRONG DU

'JUG PA GRONG 'JUG GI RNAL 'BYOR GNYIS GCIG TU BYAS NAS CHOS
DRUG TU BYED PA YIN TE, RIM LNGA BSDUS PA LAS, GTUM MO'I RNAL
'BYOR RLUNG GIS TE, ,SEMS DMIGS BDE BA CHEN PO'O, ,RMI LAM SGYU
MA GCIG

TU SBYANG, ,BAR DO RNAM GSUM BSRE BAR BYA, ,NYON MONGS YE SHES
LAM DU 'GYUR, ,LAM MYUR GCOD PA 'PHO BA STE, ,GRONG DU 'JUG PA
YAN LAG GO ,ZHES GSUNGS PA'I PHYIR, SMRAS PA, YE SHES GSUM GYI
RANG BZHIN DBYINGS

@062B SU THIM, ,ZHE SDANG 'DOD CHAGS GTI MUG LAS 'ONGS PA'I,
,SGYU MA'I RANG BZHIN DRI ZA'I SEMS CAN 'DIS, ,RTAG TU DE BZHIN
GSHEGS TSOGS GSOD LA BRTZON,, ` ,,GNYIS PA DON DAM 'OD GSAL GYI
RDZOGS

RIM LA GNYIS, RIM LNGA DANG SPYOD BSDUS SU GSUNGS PA'I DON BSHAD
PA DANG, RGYUD PHYI MAR 'DZIN PA'I YAN LAG GSUNGS PA'I DON BSHAD
PA'O, ,DANG PO LA GSUM, GO RIMS NGES TSUL SNOD RUNG DU BYA BA
DANG BCAS PA DANG, DE

LA 'OD GSAL GYI GDAMS NGAG BSHAD PA DANG, RIM PA DE LAM GZHAN
GYI MTHAR 'ONG TSUL LO, ,DANG PO NI, SPYOD BSDUS LAS RIM PA BZHI
PA'I DON GYI 'OD GSAL THOB PA LA SGYU LUS SNGON DU 'GRO DGOS PAR
GSUNGS PA'I DON

NI; STONG NYID MNGON SUM DU RTOGS PA DANG, NYON SGRIB SPONG PA
LA SGYU LUS SNGON DU 'GRO DGOS PA MA YIN TE, NYAN RANG DGRA BCOM
PAS STONG NYID MNGON SUM DU RTOGS SHING NYON SGRIB SPANGS PA YIN
PA'I PHYIR, SHES SGRIB RAGS

PA SPONG BA LA DE SNGON DU 'GRO DGOS PA MA YIN TE, PHAR PHYIN
THEG PA'I BYANG 'PHAGS RNAMS KYIS BSKAL BA GRANGS MED GSUM DU
TSOGS GNYIS ZUNG 'BREL DU NYAMS SU BLANGS PA LA BRTEN NAS SHES
SGRIB RAGS PA SPONG NUS

PA'I PHYIR, DES NA RIM PA BZHI PA'I DON GYI 'OD GSAL GYIS SHES
SGRIB SPONG BA LA NUS PA MTHU CAN DU 'GYUR BA LA SGYU LUS SNGON
DU 'GRO DGOS TE, RIM PA GSUM PA'I SGYU LUS DE THEG PA GZHAN GYI
GRANGS MED GSUM GYI BSOD NAMS KYI DOD  

@063A *, ,THUB GANG ZHIG ,DE 'DRA'I SGYU LUS PA DES SKU GNYIS
KYI RIGS 'DRA'I RGYU DUS MNYAM NGO BO DBYER MED DU BYED NUS PA'I
PHYIR, DANG PO DER THAL, PHAR PHYIN THEG PAR, SA BRGYAD PA THOB
NAS KYANG RGYAL BA RNAMS

KYIS MNYAM GZHAG LAS BSLANGS TE BSOD NAMS KYI TSOGS GSOG PA LA
BSKUL DGOS, SGYU LUS THOB NAS MNYAM GZHAG CHIG SGRIL DU BSKYANGS
PAS CHOG GI RJES THOB TU BSOD NAMS KYI TSOGS GZHAN GSOG PA LA

MA LTOS PA'I PHYIR RO, ,RTZA RTAGS GNYIS PA GRUB STE, RIM PA
GSUM PA'I SGYU LUS 'OD GSAL DU BCUG PA'I TSE SHIN TU PHRA BA'I
RLUNG DE ZAG MED KYI RLUNG DU GYUR NAS GZUGS SKU'I NYER LEN
BYED, DE DANG NGO BO GCIG PA'I SEMS

DE ZAG MED KYI SEMS SU GYUR NAS CHOS SKU'I NYER LEN BYED PA GANG
ZHIG SKU GNYIS KYI RIGS 'DRA'I RGYU MNYAM GZHAG CHIG SGRIL DU
BYAS PAS SHES SGRIB PHRA MO YANG SPONG BA LA SHIN TU MYUR BA YIN
PA'I PHYIR, SKABS 'DIR 'OD

GSAL GYI GDAMS PA NYAN PA'I SLOB MAS JI LTAR BYA BA'I TSUL YOD
DE, RDO RJE SLOB DPON SANGS RGYAS LAS KYANG LHAG PAR BLTAS NAS
PHYI NANG GSANG BA'I MCHOD PAS MCHOD DE MTSAN PHYED DUS SHER
DBANG DNGOS DBANG DANG, THO RANGS

'OD GSAL GYI GDAMS PA ZHU BA'I PHYIR DU, LAS DANG SKYE LAS RNAM
GROL ZHING, ZHES SOGS KYIS GSOL BA 'DEBS PA YIN PA'I PHYIR,
GNYIS PA LA GSUM, PHYI NANG GI MNGON PAR BYANG CHUB GNYIS BSHAD
PA, DE MNGON DU

@063B BYED PA'I THABS BSAM GTAN GNYIS BSHAD PA, MING GI RNAM
GRANGS CHED RJOD DANG BCAS PA BSHAD PA'O, ,DANG PO NI, RIM PA
BZHI BA'I DON GYI 'OD GSAL DE, PHYI'I ZLA NYI SROD KYI SMAG GSUM
'DAS PA'I THO RANGS KYI DUS SU MNGON DU

BYAS PA'I LDOG CHA NAS PHYI'I MNGON BYANG DANG, NANG GI SNANG
MCHED THOB GSUM 'DAS PA'I DUS SU MNGON DU BYAS PA'I LDOG CHA NAS
NANG GI MNGON BYANG DU 'JOG PA YIN TE, RIM LNGA LAS, MTSAN MO
SNANG BA'I CHA STE GSAL BA NYI

MA'I ZER 'GYED SNANG BA MCHED PA YIN, ,MTSAMS NI SNANG BA THOB
PA RANG GI RANG BZHIN RNAMS KYIS LAN GCIG MIN PAR 'GRO, ,MTSAN
MIN NYIN PAR MA YIN MTSAMS MIN GANG ZHIG RANG BZHIN RNAMS DANG
RNAM BRAL BA, ,DE NI

BYANG CHUB SKAD CIG YIN PAR BLA MA MCHOG BSHAD RNAL 'BYOR BA
NYID YUL, ,MTSAMS KYI MTHA' NI 'JIG MIN MUN NAG TSOGS NI MA LUS
GANG DU 'DAS PA DANG, ,JI SRID NYI MA MA SHAR SKAD CIG 'DIR NI
DRI MED YANG DAG MTHA' RU BSHAD

SLOB DPON MCHOG NI RAB RIB BRAL BAS SLOB MA LA NI PHYI ROL BYANG
CHUB BSTAN, ,NANG GI BDE BA RNYOG BRAL SANGS RGYAS BYANG CHUB
SKAD CIG DAG GIS THOB PAR 'GYUR, ZHES GSUNGS PA'I PHYIR, GNYIS
PA NI, SGYU LUS PAS RIM PA BZHI BA'I

DON GYI 'OD GSAL RGYUD LA BSKYED PA'I PHYIR DU, RANG GI LUS KYI
STOD SMAD NAS SNYING KHA'I BAR 'OD GSAL DU RIL GYIS 'DZIN CING
SDUD PA'I RNAL 'BYOR DANG, YANG SNOD BCUD GZHAN RNAMS 'OD GSAL
DU BSDUS PA'I RJES SU RANG

@064A *, ,GI LUS KYANG SNGAR LTAR 'OD GSAL DU GZHIG PA'I BSAM
GTAN GNYIS SGOM DGOS TE, RIM PA GZHI PA LAS, MAN NGAG THOB PA'I
SLOB MA YIS, ,DE NAS RNAL 'BYOR RNAM GNYIS BSLAB, ,RIL BOR 'DZIN

PA'I RIM PA DANG, ,DE BZHIN RJES SU GZHIG PA'O, ZHES GSUNGS PA'I
PHYIR, BSAM GTAN GNYIS SGOM PA LA MAR LUGS PA RNAMS SEMS DPA'
SUM BRTZEGS MI BYED KYANG, 'GOS LUGS PA RNAMS SEMS DPA' SUM

BRTZEGS BZHED PA NI RGYUD DON MAN NGAG TU THON PAS SHIN TU LEGS
LA, SGOM TSUL NI SGYU LUS PA RANG GI LUS NGAG YID GSUM, SEMS CAN
THAMS CAD KYI LUS NGAG YID GSUM DANG NGO BO DBYER MED DU BYAS
TE, SKU RDO RJE RNAM

SNANG; GSUNG RDO RJE 'OD DPAG MED, THUGS RDO RJE MI BSKYOD PA
GSUM DU SGOM PA NI, SKU GSUNG THUGS KYI DAM TSIG SEMS DPA' GSUM
DANG, DE RNAMS KYI THUGS KAR RIM PA BZHIN DU AOm A'A: H'Um GSUM
SGOM PA NI, SKU GSUNG THUGS

KYI YE SHES SEMS DPA' GSUM DANG, YI GE DE GSUM GYI THIG LE'I
NANG DU AA THUNG SGOM PA NI, SKU GSUNG THUGS KYI TING NGE 'DZIN
SEMS DPA' SGOM TSUL YIN PA'I PHYIR TE, RTZA RGYUD LAS, SANGS
RGYAS DKYIL 'KHOR DBUS GNAS

BAR; ;BDAG GI LUS LA SNANG MDZAD GZHAG ,SNYING KHAR YI GE AOm
BSAMS LA, ,SNGAGS LA RNAM PAR SHES PA BSGOM, ZHES DANG, SANGS
RGYAS DKYIL 'KHOR DBUS GNAS PAR, ,RDO RJE MI BSKYOD RAB TU
BSGOM, ,SNYING KHAR YI GE H'Um

@064B BSGOMS NAS, ,SEMS NI THIG LER GYUR BAR GZHAG ,SANGS RGYAS
DKYIL 'KHOR DBUS GNAS PAR, ,TSE DPAG MED PA RAB TU BSGOM,
,SNYING KHAR YI GE A'A: BSAMS TE, ZHES GSUNGS PA'I PHYIR, DON
BSDU NA RIM PA GSUM

PA'I SGYU LUS PAS, MNYAM RJES KYI DGE SBYOR RNAMS BSKYANGS PAS,
DON GYI 'OD GSAL THOB TU NYE BA NA, BLA MA LAS MTSAN PHYED DUS
DBANG GSUM PA DNGOS DBANG DANG, DE RJES GDAMS NGAG NOD, THO
RANGS PHYI NANG GI THABS GNYIS LA

BRTEN NAS RIM PA BZHI PA'I DON GYI 'OD GSAL MNGON DU BYED PA YIN
NO, ,DE'I TSE MA DAG PA'I SGYU LUS 'GAGS PA, LHAN SKYES KYI BDE
BA CHEN POS STONG NYID MNGON SUM DU RTOGS PA'I SNGAGS BLA MED
KYI MTHONG LAM DANG, BLA MED KYI SA DANG

PO THOB PA, BDEN 'DZIN LHAN SKYES DANG KUN BTAGS SA BON DANG
BCAS PA'I DNGOS GNYEN BAR CHAD MED LAM RGYUD LA SKYES PA RNAMS
DUS MNYAM MO, ,DES NA RIM PA BZHI BA'I DON GYI 'OD GSAL DANG,
SLOB MI SLOB KYI ZUNG 'JUG THOG

MAR THOB PA'I DUS YIN NA THO RANGS YIN PAS KHYAB, 'OD GSAL LA
SGRAS BRJOD RIGS KYI SGO NAS DBYE NA, YUL GYI 'OD GSAL DANG, YUL
CAN GYI 'OD GSAL GNYIS YOD DE, DANG PO DANG CHOS NYID DON GCIG
,GNYIS PA LA SGRAS BRJOD

RIGS KYI SGO NAS DBYEN SPYI DON DANG, SBAS DON DANG, MTHAR THUG
GI 'OD GSAL GSUM YOD DO, ,GSUM PA NI, DON GYI 'OD GSAL CHOS CAN,
,KHYOD LA MTSAN GYI RNAM GRANGS DU MA YOD DE, THAMS CAD STONG
PA
'OD GSAL ZHES PA

@065A *, ,DANG; LE'U GNYIS BAR THUB PA CHEN PO DRUG GIS GSUNGS
PA'I MNGON PAR BYANG CHUB PA'I TSUL RDO RJE LA SOGS PA'I BYANG
CHUB KYI SEMS KYI SEMS KYI MING RNAMS SU YOD PA'I PHYIR, DE LTA
BU'I 'OD GSAL GYI GDAMS PA

STON PA'I BLA MA LA CHED RJOD BYED TSUL YANG YOD DE, LE'U GNYIS
PAR GSUNGS PA'I, AE MA HO SANGS RGYAS AE MA HO CHOS, ZHES SOGS
KYIS CHED DU BRJOD PA YIN PA'I PHYIR, GSUM PA NI, KHA CIG PHAR
PHYIN THEG PA'I SA

BCU'I SRID PA THA MA PA DE RIM PA GSUM PA'I SGYU LUS NAS SNGAGS
LAM LA 'JUG PAR 'DOD PA MI 'THAD DE, RIM PA GSUM PA'I SGYU LUS
DE GRANGS MED GSUM GYI BSOD NAMS KYI TSOGS KYI DOD THUB YIN PA
GANG ZHIG ,DE

'DRA'I RGYAL SRAS DES GRANGS MED GSUM GYI BSOD NAMS KYI TSOGS
BSAGS ZIN PA YIN PA'I PHYIR, DES NA DON GYI 'OD GSAL GYI RIM PA
NAS 'JUG DGOS TE, DE LA MA ZHUGS PAR 'TSANG RGYA BAR MI NUS PA'I
PHYIR, DER THAL, RANG MED

PHAR PHYIN THEG PA'I RANG LAM GYI STONG NYID MNGON SUM DU RTOGS
PA'I SHES RAB TZAM GYIS SNANG BA GSUM GYI GNYIS SNANG PHRA MO
DAG BAR BYED MI NUS LA, DON GYI 'OD GSAL GYIS DE DAG PAR BYED
NUS PA'I PHYIR TE, LAS MTHA' RNAM

'BYED LAS, BSKAL PA MTHA' YAS RNAMS SU YANG, ,MGO DANG RIN CHEN
SOGS SBYIN PAS, ,SNANG BA RNAM PAR MA DAG PHYIR, ,BYANG CHUB
'BRAS BU THOB MI 'GYUR, ,MTHA' YAS BSKAL PA RNAMS SU YANG, ,DE
BZHIN TSUL KHRIMS

@065B BZOD SOGS KYIS, ,SNANG BA RNAM PAR MA DAG PHYIR, ,BYANG
CHUB 'BRAS BU THOB MI 'GYUR, ,MTHA' YAS BSKAL PA RNAMS SU YANG,
,SNGAGS KYI SKU YI TING 'DZIN GYIS, ,SNANG BA RNAM PAR MA DAG
PHYIR, ,BYANG CHUB 'BRAS BU THOB MI 'GYUR, ,  

SNANG BA GSUM PO DAG PA NI, ,THAMS CAD MKHYEN NYID THE TSOM MED,
CES GSUNGS PA'I PHYIR, GZHAN YANG DE 'DRA'I RGYAL SRAS NGES DON
GYI 'OD GSAL GYI RIM PA LA MA ZHUGS PAR 'TSANG RGYA MI NUS PAR
THAL, PHAR PHYIN THEG PA RANG

LAM GYI SLOB PA'I MTSAN DPE MTHAR THUG DE NI MA RIG BAG CHAGS
KYI SA LA BRTEN NAS GRUB PAS DE LTA BU'I LUS DE NI RGYUN MTHA'I
DON GYI 'OD GSAL GYI DUS SU DAG 'GRO BAS, GZUGS SU'I RIGS 'DRA'I
DNGOS RGYU DON GYI 'OD

GSAL GYI BZHON PA'I ZAG MED KYI RANG 'OD ZER LNGA BA'I NYER LEN
LAS BSGRUBS PA'I DAG PA'I SGYU LUS LAS GZHAN MED PA GANG ZHIG
,DAG PA'I SGYU LUS DON GYI 'OD GSAL LAS NGES PAR BSGRUB DGOS
PA'I PHYIR TE, GSAL

SGRON LAS, LHAN SKYES KYI BDE BA CHEN POS DE KHO NA NYID KYI DON
MNGON SUM DU RTOGS PA MA BSGOMS BAR DU, SHES SGRIB RDZOGS PAR
SPANGS PA'I CHOS SKU MI THOB PA DANG, DON GYI 'OD GSAL GYIS
SBYANGS PA'I RLUNG SEMS TZAM LAS SGYU MA'I

SKU MA BSGRUBS BAR DU, MI SLOB PA'I ZUNG 'JUG GI SKU MI THOB PAR
BSTAN PAS, BDE STONG SBYOR BA DANG SGYU MA'I SKU SGRUB PA NI BLA
NA MED PA'I THEG PA'I SNYING PO MTHAR THUG PA DANG, SKU GNYIS
KYI THUN MONG MA YIN PA'I RGYU GNYIS DE GNYIS
@066A *, ,YIN PAR BSTAN TO ZHES GSUNGS PA'I PHYIR, DES NA PHAR
PHYIR THEG PA'I SRID PA THA MA PA 'OG MIN GYI RTEN CAN SNGAGS
LAM LA 'JUG TSUL YANG, RGYAL BU DON GRUB LA TSUL BSTAN PA'I SGO
NAS BSHAD PA DANG

'DRA BAS, LHA'I BU MO THIG LE MCHOG MA BKUG NAS DBANG GSUM PA
BSKUR BAR GSUNGS PA LTAR, DBANG BZHI PA YANG BSKUR TE 'OD ZUNG
GNYIS BRGYUD NAS MTSAN GCIG LA 'TSANG RGYA BA YIN NO, ,DE'I TSUL
YANG RGYAL SRAS DE NI

GA-YO BA'I TENG NGE 'DZIN LAS SANGS RGYAS THAMS CAD KYIS SE GOL
GYI SGRAS BSLANGS TE, DBANG GSUM PA'I DON GYI 'OD GSAL GYI GDAMS
PA DANG MNYAM DU BSTAN, MTSAN PHYED DU DPANG GSUM PA DNGOS
DBANG
DU

SMIN BYED DANG GROL BYED KYI GZHI MTHUN DU BYAS TE BSKUR BA'I
SGO NAS DON GYI 'OD GSAL BSKYED, DBANG DES SPYOD PA'I DOD THUB
CING, 'OD GSAL DE LAS DAG PA'I SGYU MA'I SKUR BZHENGS PA LA
DBANG BZHI PA ZUNG

'JUG GI GDAMS PA BSTAN PA'I SGO NAS BSKUR TE, RTEN DE LA THO
RANGS MI SLOB PA'I ZUNG 'JUG MNGON DU BYED PA YIN TE, SPYOD
BSDUS LAS, RIM PA 'DI NYID KYIS BCOM LDAN 'DAS DPAL SH'AKYA THUB
PA LA DE BZHIN

GSHEGS PA THAMS CAD KYIS SE GOL GYI SGRAS BSKUL BAR GYUR BAS, MI
GA-YO BA'I TING NGE 'DZIN LAS BZHENGS TE, BYANG CHUB KYI SHING
DRUNG LA BZHUGS NAS, NAM PHYED KYI DUS SU 'OD GSAL BA MNGON DU
MDZAD

@066B DE, SGYU MA LTA BU'I TING NGE 'DZIN LAS BZHENGS NAS, 'GRO
BA RNAMS LA STON PAR MDZAD PA YIN NO, ,DE NAS BRTZAMS TE DAM
PA'I CHOS JI SRID DU GNAS PA DE SRID DU BLA MA'I KHA NAS BLA
MA'I KHAR BRGYUD PA YIN NO, ,ZHES DANG, RIM PA

GNYIS PA LAS KYANG, JI SKAD DU RGYA CHE ROL PA LAS KYANG,
SH'AKYA THUB PA DE BZHIN GSHEGS, ,MNGON PAR BYANG CHUB 'DI
BZHENG NAS, ,STONG PA CHEN POS SANGS RGYAS NYID, ,THOB PAR BYA
ZHES MNGON PAR DGONGS, ,NE RANYDZA NA'I CHU 'GRAM DU, ,MI

GA-YO TING 'DZIN LA ZHUGS LA, ,DE TSE RGYAL BA MKHA' RDO RJE,
,TIL GYI GANG BU GANG BZHIN BZHUGS, ,RGYAL BA'I SRAS LA SE GO LA
DANG, ,DE LA DBYANGS GCIG GIS GSUNGS PA, ,BSAM GTAN 'DI NI RNAM
DAG MIN, ,'DIS NI MTHAR THUG

MI THOB STE, ,NAM MKHA'I NGOS LTAR MCHOG GYUR PA, ,'OD GSAL BA
NI DE DMIGS SHIG ,'OD GSAL BA YI GNAS THOB NAS, ,RAB DGA'I GZUGS
SU SKYE BAR 'GYUR, ,DE TSE RAB DGA' RDO RJE'I SKU, ,KUN GYI
DBANG PHYUG THOB PAR

'GYUR, ,'DI LTAR SGRA DE GSAN PA DANG, ,DE NAS TING 'DZIN MI
GA-YO BTANG, ,'DI LTAR NAM PHYED DUS SU NI, ,RGYAL BA'I SRAS
KYIS DE NYID DMIGS, ZHES SOGS GSUNGS PA'I PHYIR, DE LTA BU'I
SANGS 'PHAGS DE NI BSKAL PA

GRANGS MED GSUM DU TSOGS BSAGS NAS, SANGS RGYAS PA DANG, PHAR
PHYIN THEG PA'I RANG LAM GYIS SANGS RGYAS PA'I SANGS 'PHAGS YIN
TE, DE 'DRA'I RGYAL SRAS DE RANG LAM DOR NAS SNGAGS LA ZHUGS PA
MA YIN GYI RANG

@067A *, ,LAM LA SNGAGS LAM GYIS SNON PA BTAB PA TZAM YIN PA'I
PHYIR, DE YANG DBANG GSUM PA LA DANG PO GNYIS SNGON DU 'GRO MI
DGOS PA DANG, RDZOGS RIM LA BSKYED RIM SNGON DU 'GRO MI DGOS PA
DANG,

RIM PA PHYI MA GNYIS LA DANG PO GSUM MNGON DU 'GRO MI DGOS PA
'DI RNAMS NI SKABS 'DI'I DMIGS BSAL YIN NO, ,GNYIS PA NI, RIM PA
BZHI PA'I DON GYI 'OD GSAL CHOS CAN, YAN LAG DRUG GI NANG NAS
'DZIN PA'I YAN

LAG YIN TE, RGYUD PHYI MA LAS, RANG DBANG RIN CHEN DGAG PA YI,
,GZUNG BA 'DZIN PA YIN PAR BSHAD, ,SEMS NI 'GOG PA'I RDO RJER
'GYUR, ,MTSAN MA NYER 'DZIN 'BYUNG BAR 'GYUR, ZHES GSUNGS PA'I
PHYIR, SMRAS BA,

GDOD NAS RNAM DAG KUN TU BZANG PO'I DBYINGS, ,DBYER MED BRJOD
BRAL LHAN SKYES BDE BA CHE, ,ZLA LTAR BSIL YANG NYON MONGS TSANG
TSING NAGS, ,SKAD CIG NYID LA SREG PA DUS MTHA'I ME, ,'DI NI
CHOS RNAMS THAMS

CAD KYI, ,RANG BZHIN SO PHRENG DGOD PA YI, ,BZHIN PAD SNANG BA
MNGON SUM DU, ,'DZIN BYED NOR BU'I ME LONG NGO,, ` ,,GNYIS PA
BDEN GNYIS DBYER MED KYI RDZOGS RIM LA GNYIS, RIM LNGA DANG
SPYOD BSDUS LAS

'BYUNG BA'I DON BSHAD PA DANG, RGYUD PHYI MA LAS 'BYUNG BA'I YAN
LAG GNYIS BSHAD PA'O, ,DANG PO LA GNYIS, DRI BA DANG, LAN NO,
,DANG PO NI, DRI BA DRUG MDZAD PA YIN TE, RIM PA BZHI PA'I DON
GYI 'OD GSAL LAS ZUNG 'JUG

@067B MNGON DU BYED TSUL JI LTAR LAGS, LAM BGROD PA'I RIM PA JI
LTAR LAGS, 'KHOR BAR MI LDOG PA DANG LDOG PA'I MTSAMS JI LTAR
LAGS, THAR PA'I DON GANG LAGS, THAR PAR 'GYUR PA'I RGYU MTSAN
GANG LAGS, GROL BA

PO GANG LAGS, ZHES DRIS PA YIN PA'I PHYIR TE, SPYOD BSDUS LAS,
BCOM LDAN 'DAS JI LTAR NA DON DAM PA'I BDEN PA LA ZHUGS TE,
DNGOS PO MED PAR GYUR NAS LDANG PAR BGYID, 'DIR MNGON DU PHYOGS
PA NYAMS SU MYONG BA

NI GANG ZHIG LAGS, MI LDOG PAR GYUR PA NI GANG ZHIG LAGS, THAR
BA'I DON NI GANG ZHIG LAGS, CI'I PHYIR NA GROL BAR 'GYUR, GROL
BA NI SU ZHIG LAGS, ZHES GSUNGS PA'I PHYIR, GNYIS PA NI, RDO RJE
SLOB DPON GYIS SMRAS

PA; SEMS CAN CHEN PO LEGS SO LEGS SO, ,'OD GSAL LAS LDANG BA'I
RIM PA DE BZHIN GSHEGS PA'I MAN NGAG LAS KHA PHYIR BLTAS PA
RNAMS KYI YUL MA YIN PA, DPAL GSANG BA 'DUS PA'I RJES SU 'BRANGS
NAS KHONG

DU CHUD PAR BYA YIS, RTZE GCIG PA'I YID KYIS NYON CIG ,CES NYAN
PAR GDAMS NAS, DRIS LAN BSHAD PA LA BZHI, DRI BA GNYIS PA'I LAN,
GSUM PA DANG LNGA PA'I LAN, DANG PO'I LAN, BZHI BA DANG DRUG
PA'I LAN NO, DANG PO NI

'BRAS BU NYAMS SU MYONG BA LA MNGON SUM DU PHYOGS PAS LAM BGROD
PA'I RIM PA YANG YOD DE, BLA MED KYI RGYUD RNAMS LAS SA BCU
DANG, BCU GCIG DANG, BCU GNYIS DANG, BCU GSUM DANG, BCU BZHIR
BSHAD PA SOGS

@068A *, ,DU MA YOD KYANG, DBYE BSDU'I SGO NAS 'GAL BA MED PA'I
TSUL GYIS LAM BGROD PA YIN PA'I PHYIR TE, BRTAG GNYIS DANG,
SAMBU tA LAS, PHAR PHYIN THEG PA LTAR BCU GCIG KUN TU 'OD KYI
SA'I STENG DU MOS

SPYOD BSNAN PAS BCU GNYIS SU BSHAD, LUNG STON LAS, SANGS RGYAS
RNAMS KYIS GANG BSTEN BA, ,SA GYUR DE NI BCU GSUM PA, ZHES DON
GYI 'OD GSAL SA BCU GSUM PAR BSHAD PA TZAM MA GTOGS SO SO'I NGOS

'DZIN MA MDZAD LA, DE'I RGYU MTSAN GYIS MI MTHUN PA MANG ZHING,
SPYOD BSDUS 'GREL BA LAS, GANG TSE THA MA'I DROD GYUR NAS, ,BZOD
BA CHOS MCHOG DBANG DU NI, ,RAB 'BRING SBYOR BA BCU GNYIS TE,
,RAB TU DGA' BA BCU

GSUM PA'O, ,ZHES SNGAGS KYI SBYOR LAM BZHI PO RE RE LA GSUM GSUM
STE BCU GNYIS, SA BCU GNYIS, DE'I STENG DU DON GYI 'OD GSAL SA
BCU GSUM BAR BYED PAR BSHAD DO, ,RANG LUGS NI SPYIR SA BCU GSUM
DU BYED

PA'I TSE SLOB DPON AA BHYA K'AR BZHED PA LTAR 'PHAGS PA SLOB
PA'I SA DGU, BCU BA LA BCU BA TZAM DANG, DE'I KHYAD PAR GYI LAM
DANG, DE'I BAR CHAD MED PA'I LAM GSUM LAS, PHYI MA GNYIS LA
MNGON BRJOD BLA MA LAS, DPE MED

PA DANG YE SHES LDAN, ,RDO RJE'I SA DE BCU GSUM PA, ZHES GSUNGS
BA LTAR, DPE MED DANG YE SHES LDAN GYI MING GIS BTAGS, DE'I
STENG DU KUN TU 'OD DAM RDO RJE'I SA BCU GSUM DU BYED CING, RDO
RJE PHRENG BA LAS KYANG, DBANG

@068B BSKUR RE RE SA RE'O, ,ZHES BUM DBANG BCU GCIG DANG, DBANG
GONG MA GSUM STE BCU BZHI SA BCU BZHI DANG SBYOR BAR GSUNGS BA
YANG SNGAR GYI SA DE RNAMS KYI STENG DU MOS SPYOD BSNAN PA BCU
BZHIR BZHED PAS DBYE BSDU TZAM YIN PA'I PHYIR, DES

NA 'PHAGS PA YAB SRAS KYIS SA DE DAG GI NGOS 'DZIN GSAL BAR MA
MDZAD KYANG, BSKYED RIM MTHAR PHYIN PA SA BRGYAD PA DANG DOD
THUB DANG, SEMS DBEN SA BCU PA DANG DOD THUB TU GSUNGS TE, SPYOD
BSDUS LAS, RDO RJE THEG

PA 'DI LA BSKYED RIM LA BSLABS NAS SA BRGYAD PA THOB STE JI SRID
RDZOGS RIM MA THOB PA DE SRID DU DA DUNG DGE BA'I BSHES GNYEN
MNYES PAR BYA'O, ,SKU DANG GSUNG DANG THUGS MNGON PAR RTOGS NAS
SA BCU THOB, CES GSUNGS

PA'I PHYIR, DES NA BSKYED RIM MTHAR PHYIN PA SA BRGYAD PA DANG
DOD THUB DANG, NGAG DBEN SA DGU PA DANG, SEMS DBEN DANG SGYU
LUS
GNYIS SA BCU BA'I DKYIL STOD DANG DOD THUB SBYOR BA'I RGYU MTSAN
YOD DE, SA BRGYAD BAR ZHING DAG SBYOR BA

THOB PA LTAR BSKYED RIM MTHAR PHYIN PAS SNOD BCUD DAG PA'I 'KHOR
LO'I RNAM ROL DU BLTA NUS PA DANG, SA DGU PAR CHOS STON PA'I
NGAG DAG PA'I YE SHES THOB PA LTAR NGAG DBEN GYI SKABS SU NGAG
GI RTZE BA RLUNG LA DBANG THOB PA

DANG; BCU BAR LUS NGAN PAR 'GYUR PA'I BAG CHAGS LUS BZANG POR
BSGYUR NUS SHING, 'OD ZER CHEN PO'I DBANG BSKUR THOB PA BZHIN DU
SEMS DBEN MTHAR THUG GI RLUNG SEMS LTAR BSGYUR NUS PA DANG, SGYU
LUS PAS

@069A *, ,SANGS RGYAS RNAMS LAS DBANG BSKUR BA THOB PAS DE LTAR
SBYAR BA YIN PA'I PHYIR, RIM PA THA MA GNYIS SA BCU PA'I DKYIL
SMAD DANG DOD THUB SBYOR BA'I RGYU MTSAN YANG YOD DE, BSOD NAMS
KYI TSOGS RDZOGS

PAS SGRIB PA SPONG BA LA NUS PA MTHU CAN DU GYUR PA DANG, LAM
GZHAN LA GSAR DU SLOB MI DGOS PA'I 'DOD PA MTSUNGS PAS DE LTAR
SBYAR PA YIN PA'I PHYIR, DE YANG LAM THUN MONG BAS RGYUD SBYANGS
NAS BSGOMS STOBS

KYIS THOG MAR RLUNG DBU MAR ZHUGS GNAS THIM GSUM BYED PA'I SNANG
PA'I YE SHES SKYE KHA MA TSUN TSAD KYI LAM TSOGS LAM DANG,
BSGOMS STOBS KYIS THOG MAR RLUNG DBU MAR ZHUGS GNAS THIM GSUM
BYED PA'I

SNANG BA'I YE SHES SKYES BA NAS MA DAG PA'I SGYU LUS DON GYI 'OD
GSAL DU 'JUG KHA MA'I BAR GYI LAM RNAMS SNGAGS BLA MED KYI SBYOR
LAM DANG, RIM PA BZHI PA'I DON GYI 'OD GSAL MTHONG LAM SA DANG
PO RAB DGA' DANG, SLOB

PA'I ZUNG 'JUG SGOM LAM DE LA SA DGU'I RNAM GZHAG BYED BA YIN
NO, ,GNYIS PA NI, RIM PA GSUM PA'I SGYU LUS PAS DON GYI 'OD GSAL
MNGON DU MI BYED NA, 'KHOR BAR LDOG PAR BSHAD PA YIN TE, DE'I
SKABS SU STONG

NYID MNGON SUM DU RTOGS PA'I SHES RAB DANG BRAL BA YIN PA'I
PHYIR TE, SPYOD BSDUS LAS, JI SRID DU SNANG BA GSUM MA DAG PA DI
SRID DU RNAM SHES KYIS KUN TU RTOG GO ,DE JI SRID PA DE SRID DU
NYON MONGS PA'I BAG

@069B CHAGS KYI RGYUN DANG, DES NI YANG SRID PAR 'GYUR BA YIN,
ZHES GSUNGS PA'I PHYIR, RIM PA BZHI PA'I DON GYI 'OD GSAL NAS MI
LDOG STE, DE'I SKABS SU 'KHOR BA'I DNGOS GNYEN LHAN SKYES KYI
BDE BAS STONG NYID MNGON SUM DU

RTOGS PA'I SHES RAB YOD PA'I PHYIR TE, DE NYID LAS, RNAM PAR
SHES PA GSUM RNAM PAR DAG PA'I SHES RAB KYI PHA ROL TU PHYIN
PA'I NGO BO NYID LA NI SEMS PA MED CING SMRA BA MED PA GANG YIN
PA 'DI NI MYA NGAN LAS 'DAS PA'I

KHAMS YIN TE, GZUGS MED PA REG PAR DKA' BA, LAS DANG SKYE BA LAS
RNAM PAR GROL PA, ZHES GSUNGS PA'I PHYIR, DES NA MDO SNGAGS KYI
THEG CHEN GYI MTHONG LAM BA GNYIS PO 'DI 'KHOR BAR LDOG MI LDOG
GI KHYAD PAR MED

KYANG; THABS MKHAS PAS ZIN MA ZIN GYIS 'KHOR PA'I SA PON RTZA BA
NAS SPONG NUS MI NUS KYI KHYAD PAR YOD DE, THEG PA CHE CHUNG GI
MTHONG LAM DU STONG NYID MNGON SUM DU RTOGS PAR MTSUNGS
KYANG
'KHOR BAR LDOG MI LDOG GI KHYAD

PAR YOD PA BZHIN YIN PA'I PHYIR, GSUM PA NI, RIM PA BZHI PA'I
DON GYI 'OD GSAL LAS LANGS MA THAG TU SLOB PA'I ZUNG 'JUG GI
SKUR LDANG BA YIN TE, SPYOD BSDUS LAS STONG BA BZHI GCIG TU GYUR
PA LAS LDANG BAR BSHAD

CING; RIM LNGA LAS KYANG, JI LTAR DANG PA'I CHU KLUNG LAS, ,NYA
DAG MYUR DU LDANG BA LTAR, ,DE BZHIN THAMS CAD STONG GSAL LAS,
,SGYU 'PHRUL DRA BA 'BYUNG BAR BSHAD, CES GSUNGS PA'I PHYIR, DE
LTAR BYAS PA LA KHO NA RE, DE MI 'THAD PAR

@070A *, ,THAL, 'OD GSAL DE LAS LANGS MA THAG TU DAG PA'I SGYU
LUS YOD KYANG RIM PA BZHI PA'I 'OD GSAL 'GAGS ZIN PA'I PHYIR ZHE
NAM KHYAB STE, RIM LNGA LAS ZUNG 'JUG NYER GCIG GAM NYER

GSUM BSHAD PA SPANGS PA ZUNG 'JUG DANG RTOGS PA ZUNG 'JUG GNYIS
SU 'JUG PA GANG ZHIG ,DE'I TSE SPANGS PA ZUNG 'JUG THOB PA YIN
PA'I PHYIR, DE 'DRA'I ZUNG 'JUG PA DES KYANG SLAR YANG STONG
NYID LA RTZE GCIG TU

MNYAM PAR BZHAG PAS RLUNG DBU MAR ZHUGS GNAS THIM GSUM BYAS PA
LAS BYUNG BA'I LHAN SKYES KYI BDE BA CHEN PO'I YE SHES KYIS
STONG NYID MNGON SUM DU RTOGS PA DANG, RTOGS PA ZUNG 'JUG GAM
ZUNG 'JUG

GI GTZO BO THOB PA YIN TE, RIM LNGA LAS, KUN RDZOB DANG NI DON
DAM GYI, ,RNAM DBYE SO SOR SHES NAS NI, ,GANG DU YANG DAG 'DRES
GYUR BA, ,ZUNG DU 'JUG PAR DE BSHAD DO, ZHES GSUNGS PA'I PHYIR,
BZHI PA NI, SPANGS PA

ZUNG 'JUG PA'I RGYUD KYI NYON SGRIB SPANGS PA'I BRAL BA DE THAR
BA YIN TE, DE'I SNGA LOGS KYI RIM PA BZHI BA'I DON GYI 'OD GSAL
LAM, DE SKAD CIG DANG PO DE NYON SGRIB KYI DNGOS GNYEN BAR CHAD
MED LAM YIN PA'I PHYIR, SPANGS PA

ZUNG 'JUG BA DE THAR PA PO YIN TE, SPYOD BSDUS LAS, GANG MING
DANG GZUGS KYI BDAG NYID NI RDO RJE 'CHANG CHEN PO'O, ,ZHES
GSUNGS PA'I PHYIR, DE LTA BU'I SPANGS PA ZUNG 'JUG PA DE YANG
LAM GZHAN LA GSAR SLOB MI DGOS

@070B TE; RIM LNGA LAS, ZUNG 'JUG TING 'DZIN LA GNAS NAS, ,SLAR
BZHIN GANG LA 'ANG MI BSLAB PO, ZHES GSUNGS PA'I PHYIR, DE LTA
BU'I SLOB MI SLOB KYI ZUNG 'JUG PA'I MTSAN GYI RNAM GRANGS KYANG
DU MA YOD DE, SGYU 'PHRUL DRA BAS

MNGON SANGS RGYAS PA DANG, 'KHOR BA'I RGYA MTSO'I PHA ROL TU SON
PA DANG, BYA BA BYAS PA'I RNAL 'BYOR PA CHEN PO DANG, BDEN PA
GNYIS KYI TSUL LA GNAS PA ZHES SOGS GSUNGS PA'I PHYIR, GNYIS PA
NI RIM PA BZHI PA LAS

LANGS MA THAG PA'I SPANGS PA ZUNG 'JUG PA DE RJES DRAN PA YIN
TE, DE'I RGYUD KYI LUGS BZLOG GI THOB MCHED SNANG GSUM PO DE
RJES DRAN YIN PA'I PHYIR TE, RGYUD PHYI MA LAS, RJES DRAN GANG
ZHIG RNAM BSGOMS PA, ,DE DANG 'DRA BAR

SPRO BAR BYA, ,RJES SU DRAN PA ZHES BSHAD DE, ,SO SOR SNANG BA
DE LAS SKYE, ZHES GSUNGS PA'I PHYIR, RTOGS PA ZUNG 'JUG CHOS
CAN, KHYOD TING NGE 'DZIN GYI YAN LAG TU 'JOG PA'I RGYU MTSAN
YOD DE, KHYOD 'DIR BSTAN BDEN GNYIS

DBYER MED KYI RNAL 'BYOR YIN PAS DE LTAR BTAGS NAS BRJOD PA'I
PHYIR TE, DE NYID LAS, THABS DANG SHES RAB SNYOMS 'JUG PAS,
,DNGOS PO THAMS CAD MDOR BSDUS BA, ,GONG BU'I TSUL GYIS BSDUS
NAS NI, ,DBUS SU

GZUGS NI RNAM PAR BSGOM, ,YUD KYIS YE SHES RDZOGS BYED PA, ,TING
NGE 'DZIN ZHES BTAGS PA YIN, ZHES GSUNGS PA'I PHYIR, SMRAS PA,
BDE CHEN 'OD GSAL LHA YI LAM LAS 'ONGS, ,ZUNG 'JUG DBANG BO'I
GZHU YI RNAM
@071A *, ,ROL GYIS, ,MTHONG BA'I CHOS LA DPA' BO MKHA' 'GRO'I
DBUS, ,NYAMS BRGYA'I GAR GYIS DGYES BA 'DI RMAD DO,, ` ,,GSUM PA
RIM PA GNYIS LA BOGS 'BYIN GYI THABS SPYOD PA LA GNYIS,

SPYOD PA SPYI'I RNAM GZHAG DANG, ,BLA MED KYI SPYOD PA BYE BRAG
TU BSHAD PA'O, ,DANG PO NI, BDAG CAG GI STON PAS SPYOD PA RNAM
PA GSUM BSTAN TE, DMAN PA LA MOS PA LA CHAGS BRAL GYI SPYOD PA,
RGYA CHEN PO LA MOS PA LA SA DANG PHA

ROL TU PHYIN PA'I SPYOD PA, ZAB MO LA LHAG PAR MOS PA LA 'DOD
CHAGS KYI SPYOD PA RNAMS BSTAN PA'I PHYIR, PHYI MA LA CHAGS BRAL
GYI SPYOD PA MI STON PA'I RGYU MTSAN YOD DE, GANG ZAG DE BDE BA
CHEN PO'I YE SHES SKYED PA LA

MOS SHING SKYED DGOS PA GANG ZHIG ,CHAGS BRAL GYI DKA' THUB SOGS
BSTEN PAS BDE CHEN GYI YE SHES KYI RGYU NYAMS PAR BYED PA'I
PHYIR, DER THAL, DE 'DRA'I YE SHES SKYE BA LA ZHU BDE 'DREN
DGOS, DE LA BYANG SEMS

RGYAS BAR BYED DGOS, DE LA PHYI NANG GI 'DOD YON LA LONGS SPYOD
DGOS PA'I PHYIR, DE LTAR BYAS PA LA KHO NA RE, DE MI 'THAD PAR
THAL, PHYI NANG GI 'DOD YON LA SPYAD PAS 'DOD CHAGS SOGS SKYED
PAS DUG TU 'GYUR BAR GSUNGS

PA'I PHYIR ZHE NA SKYON MED DE, DPAL MCHOG LAS, DUG BDUD RTZIR
SGYUR BA BZHIN DU 'DOD CHAGS KYANG GANG ZAG 'GA' ZHIG LA SANGS
RGYAS KYI RGYUR 'GYUR BA DANG, GRONG KHYER GYI LUD ZHING LA PHAN
PA LTAR 'DOD CHAGS KYIS

@071B SANGS RGYAS KYI CHOS SKYED PAR GSUNGS PA'I PHYIR TE, 'DUL
BA DON YOD PAR GRUB PA'I RGYUD LAS KYANG, GANG GIS BLUN PO
'CHING 'GYUR BA, ,DE YI MKHAS PA YONGS GROL ZHES, ZHES GSUNGS
PA'I PHYIR, 'O NA DUG GSUM

GA LAM DU 'GYUR BA YOD DAM ZHE NA, GZHAN GNYIS YOD KYANG GTI MUG
LA DMIGS SU BKAR NAS MA GSUNGS LA, 'ON KYANG NYON MONGS GZHAN
DANG MTSUNGS LDAN DU 'JUG PA'I PHYIR, DE DAG LAM BYED LA GTI MUG

LAM BYED CES BTAGS SU RUNG NGO, ,KHO NA RE 'DOD CHAGS LA BRTEN
NAS SKYES PA'I BDE STONG DBYER MED KYI YE SHES, DER NYON MONGS
ZAD PAR BYED NUS SAM MI NUS, MI NUS NA DE GOMS PAR BYAS PAS
STONG NYID RTOGS PA

MTHAR THUG PAR MI 'GRO BAR THAL, DAM BCA' DE'I PHYIR, 'DOD NA,
DES THAR PA THOB MI NUS PAR THAL LO, ,DANG PO LTAR NA SNANG BA
YANG MUN PA'I RGYUR DGOS PAR THAL, 'DOD CHAGS ZAD BYED KYI RGYUR
'DOD CHAGS DGOS PA'I PHYIR, GZHAN

YANG LAM DES BDEN 'DZIN ZAD PAR BYED MI NUS PAR THAL, DE'I RGYUR
'DOD CHAGS DGOS PA'I PHYIR, KHYAB STE, RGYU BDEN 'DZIN ZAD NA
'BRAS BU 'DOD CHAGS ZAD PAS KHYAB PA'I PHYIR, GZHAN YANG 'DOD
CHAGS LAM BYED

CES PA'I 'DOD CHAGS DE 'DOD CHAGS MTSAN NYID PA YIN NAM MA YIN,
MA YIN NA NI 'DOD CHAGS GZHIR BYAS LA, BYANG CHUB KYI RGYUR
'GYUR MI 'GYUR DPYAD PA DANG 'GAL, YIN NA DE NYON MONGS GZHAN
DANG 'DZIN STANGS MI

@072A *, ,'GAL BAR THAL, DE 'DOD CHAGS YIN PA'I PHYIR ZHEN SKYON
MED DE, DE LTA BU'I YE SHES DES 'DOD CHAGS DANG 'DZIN STANGS
'GAL BA'I MI SDUG PA BSGOMS NAS DE ZAD PAR MI BYED KYANG, RGYU
BDEN

'DZIN ZAD PAR BYAS PA'I SGO NAS 'BRAS BU 'DOD CHAGS ZAD PAR BYED
PA YIN PA'I PHYIR TE, DPER NA SHING LAS SKYES PA'I SRIN BUS
SHING ZAD PAR BYED PA BZHIN YIN PA'I PHYIR, DES NA CHAGS PA LAM
BYED KYI 'DOD

CHAGS DE 'DOD CHAGS MTSAN NYID PA YIN KYANG THABS MKHAS PAS ZIN
MA ZIN GYIS THAR PA DANG 'KHOR PA'I RGYUR 'GYUR BA YIN TE, DPER
NA KE TA KA'I ME TOG SPOS GLANG GIS ZOS PA'I BRUN GLA RTZI DANG
GLANG PO PHAL

PAS ZOS PA'I BRUN LCI BAR 'GYUR BA BZHIN YIN PA'I PHYIR, GNYIS
PA LA GNYIS, SPYOD PA'I RNAM DBYE DANG MTSAN NYID, SPYOD PA LA
SLOB PA'I CHO GA'O, ,DANG PO NI KUN TU SPYOD PA MCHOG DANG,
SNGAGS KYI SPYOD PA MCHOG

DANG, BYANG SEMS DANG DE BZHIN GSHEGS PA'I SPYOD PA DANG, RIG PA
BRTUL ZHUGS YANG DAG PAR LEN PA'I SPYOD PA ZHES PA RNAMS SPYOD
PA GSUM GYI MING GI RNAM GRANGS YIN LA, LE'U BCU DRUG PA LAS
SHIN TU

SPROS MED KYI SPYOD PA YANG GSUNGS SO, ,SPYOD PA GSUM PO CHOS
CAN, SPYOD PA ZHES BYA BA'I RGYU MTSAN YOD DE, 'DOD YON SPYI
DANG, RIG MA'I 'DOD YON LA RANG BZHIN SHES PA'I SGO NAS SPYOD
PAS DE LTAR BRJOD PA'I PHYIR, SPYOD

@072B PA LA NGO BO'I SGO NAS DBYE NA, SPROS BCAS, SPROS MED,
SHIN TU SPROS MED KYI SPYOD PA DANG GSUM YOD, SNGA PHYI GNYIS LA
GSUM DU MI 'BYED KYANG SPROS MED LA RGYAS 'BRING BSDUS GSUM DU
YOD, RTEN GYI SGO NAS DBYE NA, BSKYED RIM PA'I

SPYOD PA DANG, RDZOGS RIM PA'I SPYOD PA GNYIS YOD, DE GNYIS RE
RE LA YANG SPROS BCAS SPROS MED SHIN TU SPROS MED GSUM GSUM DU
YOD, DUS KYI SGO NAS DBYE NA, SNOD RUNG DU BYED PA DBANG DUS
DANG, LAM SGOM DUS KYI SPYOD

BA GNYIS, PHYI MA LA BSKYED RIM NAS ZUNG 'JUG GI BAR GYI LAM
SNGAR MED GSAR DU THOB PHYIR DANG THOB ZIN BOGS 'BYIN GYI SPYOD
PA GNYIS SU YOD, DE YANG PHYI MA LA BSKYED RIM PAS THUN MONG GI
DNGOS GRUB BSGRUB PHYIR DANG,

SEMS DBEN PAS SGYU LUS DANG, SGYU LUS PAS RIM PA BZHI BA DANG,
SLOB PA'I ZUNG 'JUG PAS MI SLOB PA'I ZUNG 'JUG THOB PHYIR BYED
PA'I SPYOD PA RNAMS SU YOD DO, ,MTSAN NYID NI LAS RGYA DANG 'DRA
'BAG CHAS GOS SOGS

YOD PA GANG ZHIG ,BRDA' DANG BRDA'I LAN SOGS BYA BA'I SPROS PA
DANG BCAS PA'I SPYOD PA DE SPROS BCAS KYI SPYOD PA'I MTSAN NYID
DANG, LAS RGYA DANG 'DRA 'BAG CHAS GOS SOGS YOD PA GANG ZHIG
,BRDA' DANG BRDA'I LAN SOGS

BYA BA'I SPROS PA DANG BRAL BA'I SPYOD PA SPROS MED KYI SPYOD
PA'I MTSAN NYID, PHYI'I SPROS PA THAMS CAD SPANGS TE YE RGYA
DANG SNYOMS PAR 'JUG PA DANG, GNYID KYI 'OD GSAL SKYONG BA ZUNG
DU SPEL NAS BDE STONG DBYER MED KYI YE SHES TSIG

@073A *, ,SGRIL DU BSGOM PA'I SPYOD PA DE GSUM PA'I MTSAN NYID
YIN NO, ,GNYIS PA LA GNYIS, SPYOD PA DANG PO GNYIS SGRUB TSUL
DANG, SHIN TU SPROS MED KYI SPYOD PA SGRUB TSUL LO, ,DANG PO NI
YID DU 'ONG BA'I GNAS

SU SO PHAG GI KHANG PA SUM BRTZEGS KYI 'OG TU TSANG MANG DANG,
BAR DU ROL MO SOGS CHAS 'JOG PA DANG, STENG DU RGYAN DANG MCHOD
RDZAS SNA TSOGS PA'I DBUS SU, DPAL 'DUS PA'I CHU TSON GYI DKYIL
'KHOR LEGS PAR BRIS,

SPROS BCAS DANG SPROS MED RGYAS PA LA LHA RANG RANG GI GNAS SU
SNA TSOGS PADMA'I GDAN SUM CU RTZA GNYIS RAS KYIS GA-YOGS PA
DANG, SPROS MED 'BRING LA DBUS DANG PHYOGS BZHING SNGAR DANG
'DRA BA'I GDAN, BSDUS PA LA

DBUS SU GDAN GCIG ,SPROS BCAS DANG SPROS MED RGYAS PA LA, RANG
DANG BCAS PA'I SGRUB PA PO SKYES PA NYER GSUM, MTSAN NYID DANG
LDAN PA'I PHYAG RGYA DGU DANG, SPROS MED 'BRING LA RANG DANG
PHYAG RGYA LNGA DANG, SPROS MED BSDUS

PA LA RANG DANG PHYAG RGYA GCIG ,RANG GI LHA DE DANG DE'I 'BAG
DANG CHAS GOS SOGS DGOS, RANG YAB YUM GTZO BO'I GDAN DANG, GZHAN
RNAMS RIGS SO SO'I LHA'I GDAN LA 'KHOD DE, BSRUNG 'KHOR NAS
BRTZAMS TE, DKYIL

'KHOR RGYAL MCHOG GI BAR SNGON DU BTANG, LAS RGYAL MCHOG GI DUS
SU SPROS BCAS DANG SPROS MED RGYAS PA LA LHA MO DGU DANG, SPROS
MED 'BRING BSDUS LA LHA MO LNGA DANG GCIG GI 'DOD YON LNGA DANG
KHYAD PAR REG BYA'I

@073B 'DOD YON LA LONGS SPYAD DE BDE STONG LA RTZE GCIG TU ROL
ZHING, SPROS BCAS KYI TSE BRDA' DANG BRDA'I LAN SOGS BYED PA YIN
NO, ,KHO NA RE ZUNG 'JUG PA LA SOGS PA'I SPYOD PA LA GSUM GSUM
DU PHYE BA DE MI 'THAD PAR

THAL; RTZA RGYUD LAS BSKYED RIM PA'I SPYOD PA SPROS BCAS KYI
SPYOD PA DANG, SGYU LUS PA'I SPYOD PA SPROS MED DANG, ZUNG 'JUG
PA'I SPYOD PA SHIN TU SPROS MED KYI SPYOD PAR BSHAD PA'I PHYIR
ZHEN, SKYON MED DE, DE NI BDEN 'DZIN GYI SPROS PA

CHE BA DANG, CHUNG BA DANG, GTAN MED PA'I SGOM BSAM GYI DBANG
GIS GSUNGS PA YIN PA'I PHYIR, GNYIS PA NI, SHIN TU SPROS MED KYI
SPYOD PA BYED PA'I RDZOGS RIM PA DE KHYAD CHOS DU MA DANG LDAN
PA DGOS TE, 'KHOR LO SGYUR BA'I PHUN

TSOGS DANG THUN MONG GI DNGOS GRUB KYANG DON DU MI GNYER PA,
RANG DON DU DNGOS PO TIL 'BRU TZAM YANG MI 'CHANG ZHING, ZA NYAL
BSHANG GCI'I PHYIR 'GRO BA MA GTOGS BYA BA THAMS CAD SPANGS PA,
CHO GA'I KHYAD PAR YE SHES KYI SA

SGOM BA NAS SEMS DPA' SUM BRTZEGS KYI BAR SNGON DU BTANG STE,
SNYING KHA NAS PHYUNG BA'I YE RGYA DANG SNYOMS PAR 'JUG CING
GNYID LOG BA SPRAGS NAS GNYID KYI 'OD GSAL KHOR YUG TU SKYONG
BAR BYED PA YIN PA'I PHYIR, SMRAS BA,

MTSAR ZHING MTSAR RO 'GAL BA'I RGYU DANG 'BRAS, ,DUG GI RKANG
'THUNG BDUD RTZI'I 'BRAS LDAN ZHING, ,BSREG ZA'I SPRIN LAS GA
BUR CHAR RGYUN BZHIN, ,MI BZAD NGAN 'GRO'I RGYU LAS SKU GSUM
BSKUN,, ` ,,BZHI

@074A *, ,PA LAM BSGOMS PAS 'BRAS BU MNGON DU BYED TSUL NI,
SPYIR DPAL GSANG BA 'DUS PA'I LAM NYAMS SU BLANG BA'I DGOS PA NI
MCHOG THUN MONG GI DNGOS GRUB GNYIS YIN LA, KHYAD PAR DU SNGAR

BSHAD PA'I SLOB PA'I ZUNG 'JUG PAS SPYOD PA RNAM PA GSUM PO CI
RIGS SPYAD CING MNYAM RJES KYI DGE SBYONG RNAMS BSKYANGS PA LA
BRTEN NAS, 'BRAS BU 'THOB PA'I MTSAN MA, GZUGS PHRA BA DANG REG
PA YANG, ,KHYAB PA

YANG DAG THOB PA NYID, ,RAB TU GSAL BA NYID BRTAN PA, ,DBANG
PHYUG NYID DANG 'DOD DGUR BSGYUR, CES BSHAD PA LTAR, DBANG PHYUG
GI YON TAN BRGYAD THOB PA NA, THO RANGS PHYI NANG GI THABS KYIS
DRANGS PA'I MNGON PAR BYANG CHUB PA

GNYIS KYI SGO NAS DON GYI 'OD GSAL MNGON DU BYAS PA'I SKAD CIG
DANG POS SHES SGRIB KYI DNGOS GNYEN BYED CING, SKAD CIG GNYIS PA
LA MTHAR THUG GI YE SHES CHOS SKU DANG, SLOB PA'I ZUNG 'JUG GI
RIGS 'DRA PHYI MA

MI SLOB PA'I ZUNG 'JUG GI SKUR GYUR TE, NAM MKHA' JI SRID BAR
SKU DE GNYIS LAS MI GA-YO BAR BZHUGS SO, ,SANGS RGYAS LAS KYANG
CHES DKON ZHING, ,KUN MKHYEN YE SHES LTA BUR ZAB, ,YID BZHIN NOR
LAS DON CHE

BA, ,'DUS PA'I RIN CHEN BEEd'URYA, ,KLU DBANG 'PHAGS PA YAB SRAS
KYIS, ,GDENGS KAR BZUNG BA'I 'OD STONG GI ,SNANG BAS NOR GYI BLO
GROS MA, ,RDZOGS LDAN LTA BU'I GOS DKAR 'DZIN, ,DUS KYI RIM PA'I
GDONG MUN GYIS, ,

@074B BSGRIBS CHE KHYAB BDAG 'KHOR LO'I MGON, ,NGUR SMRIG 'DZIN
PA'I 'JOG SGEG DANG, ,RANG GZHUNG GSAL PA'I THABS MKHAS KYIS,
,SA 'DI AOO dI YA NAR BSGRUBS, ,DE PHYIR BLA MA MCHOG DE'I THUGS
KYI BCUD, ,RIM LNGA GSAL SGRON

LEGS BSHAD RGYA MTSO LAS, ,RNAM DPYOD BRTZON PA'I GRU RDZINGS LA
BRTEN NAS, ,SNYING PO'I DBANG GI RGYAL PO DENG 'DIR BLANGS,
,RNAM DAG LUNG GI CHU SHEL LAS GRUB CING, ,DRI MED RIGS PA'I RI
SKYES MTSAN MAS MDZES, ,'CHAR

NUB BRAL BA'I LEGS BSHAD 'OD DKAR CAN, ,THUB BSTAN PAD TSAL
'BYED PA'I NYI MA'ANG YIN, ,'DI YI DGE BAS 'GRO BA MA LUS PA,
,YE SHES RDO RJE RGYA LAS RNAM GROL TE, ,SKU GSUM YON TAN MI ZAD
NAM MKHA' MDZOD, ,

ZUNG 'JUG RDO RJE'I SKU DE MYUR THOB SHOG ,BDAG KYANG DENG NAS
SKYE BA THAMS CAD DU, ,RNAM DAG SDOM PA GSUM GYIS RGYUD BSNGAMS
SHING, ,MDO RGYUD GSUNG RAB KUN LA MKHAS PAR SBYANGS, ,BSLAB
GSUM RIM GNYIS LAM GYI

MTHAR PHYIN SHOG ,'DI YI BYED PO BLA MA LHA'I, ,DRIN LAS MDO
SNGAGS GSUNG RAB LA, ,CUNG ZAD BLTA BA'I MIG LDAN PA, ,BLO BZANG
CHOS KYI RGYAL MTSAN NO, ZHES RGYUD THAMS CAD KYI RGYAL PO DPAL
GSANG BA 'DUS PA'I GDAMS

NGAG RIM PA LNGA GSAL BA'I SGRON ME'I SNYING PO'I GNAD KUN BSDUS
PA ZAB DON GSAL PA'I NYI MA ZHES BYA BA 'DI YANG, RANG GZHAN LA
PHAN PA'I BSAM PAS, SH'AKYA'I DGE SLONG 'DUS PA'I RNAL 'BYOR
SPYOD PA, BLO BZANG CHOS KYI RGYAL

@075A *, ,MTSAN GYIS SBYAR BA'O,, ,,MANGGA LAm,, ,,AOm SVA STI,
PHAN BDE'I 'BYUNG GNAS RGYAL BSTAN YONGS 'DU'I LJON, ,RAB RGYAS
'GRO KUN THAR MCHOG 'BRAS BZANG LA, ,SPYOD PHYIR BKRA SHIS LHUN

GRUB CHOS GRVA CHER, ,CHOS SBYIN 'DZAD MED DAL 'GRO'I RGYUN 'DI
SPEL,, ,,SARBA DZA GA TAm,, ,,