*, ,NA MO GU RU SARBA BUDDHA d'A KI N'I BHYA:

GRUB DBANG PADMA 'BYUNG GNAS KYI, ,RNAM SPRUL DPAL LDAN MAR ME
MDZAD, ,YANG SPRUL BLO BZANG GRAGS PA'I DPAL, ,KHYOD MIN BDAG LA
SKYABS GZHAN GANG, ,DE'I PHYIR MGON KHYOD PHUL BYUNG ZHES,
,GRAGS

@111B DKAR 'DZIN CHE BKA' BSRUNG GTZO, ,BSTAN SKYONG SGROL MA
BCU GNYIS LA, ,MCHOD GTOR 'BUL TSUL BDAG GIS BRI, ,BKA' GDAMS
BSTAN MA BCU GNYIS LA MCHOD GTOR 'BUL BAR 'DOD PAS, DAM

RDZAS SPYAN GZIGS MCHOD GTOR RNAMS BZANG ZHING BKOD PAS MDZES PA
PHYAG LEN BZHIN BSHAMS LA, RANG RDO RJE 'JIGS BYED KYI RNAL
'BYOR DANG LDAN PAS BYIN GYIS BRLABS TE, ROL MO DBYANGS DANG
BCAS

PAS 'DI SKAD CES BYA STE, BHYO: RANG BZHIN CHOS KYI DBYINGS LAS
MA GA-YOS KYANG, ,BSTAN PA BSRUNG PHYIR SNA TSOGS RNAM 'GYUR
GYIS, ,RNAL 'BYOR BU BZHIN SKYONG MDZAD DAM TSIG CAN, ,'DOD
KHAMS GTZO MO'I

TSOGS RNAMS GSHEGS SU GSOL, ,BLA MED STON PA SH'AKYA'I RGYAL PO
YIS, ,DANG POR BSTAN PA'I BSRUNG MAR BKA' BSGOS SHING, ,BAR DU
GRUB DBANG PADMA 'BYUNG GNAS DANG, ,LNGA BRGYA'I GTZUG RGYAN

MAR ME MDZAD DPAL GYIS, ,BKA' GDAMS BSTAN SKYONG CHEN MO BCU
GNYIS CES, ,MNGA' GSOL DAM TSIG RDO RJE SPYI BOR BZHAG ,DUS
MTHA' 'DIR YANG RGYAL BA TZONG KHA PAS, ,MDO SNGAGS BSTAN PA'I

BSRUNG MAR BSNGAGS PA BZHIN, ,BKA' GDAMS LUGS BZANG DAR RGYAS
SPEL BA DANG, ,RNAL 'BYOR BCOL BA'I 'PHRIN LAS BSGRUB PA'I
PHYIR, ,RANG RANG SNGON GYI GNAS MCHOG DAM PA NAS, ,'KHOR BCAS

@112A *, ,THOGS PA MED PAR GSHEGS SU GSOL,, BHYO: MDUN GYI NAM
MKHAR CHON BRGYAS RNAM PHYE BA'I, ,YID 'PHROG RIN CHEN GZHAL MED
KHANG GI DBUS, ,'DAB STONG GE SAR ZLA NYI BRTZEGS PA'I

STENG; ;'DOD DGU'I DNGOS GRUB STZOL PHYIR DGYES BZHIN DU, ,DMAG
ZOR RGYAL MO MTHING NAG 'JIGS PA'I GZUGS, ,PHYAG GA-YAS BE CON
GA-YON PA NAL THOD BSNAMS, ,BSTAN PA BSRUNG PHYIR 'KHOR TSOGS

RGYA MTSOR BCAS, ,DRE'U RTA'I STENG DU BRTAN PAR BZHUGS SU GSOL,
,DPAL GYI LHA MO RAB MDZES GANGS RI'I MDOG ,MDA' DAR ME LONG NOR
BU'I GZHONG PA BSNAMS, ,RIN CHEN GDAN KHRI PAD DKAR ZLA BA'I

STENG; ;SEMS DPA'I SKYIL KRUNG TSUL GYIS BRTAN PAR BZHUGS, ,RDO
RJE RAB BRTAN MUN PA'I MDANGS 'DRES PA'I, ,RAKTA'I MDOG CAN RAL
GRI THOD KHRAG 'DZIN, ,RES 'GA' NE'U LE'I RKYAL PAS DGOS 'DOD

STZOL; ;DRE'U RTA LA CHIBS BRTAN PAR BZHUGS SU GSOL, ,DUD SOL
NAG MO SKEM KHROS PHYAG BZHI YI, ,GA-YAS GNYIS RAL GRI BAN DMAR
GA-YON PA NI, ,SHAKTI RTZE GSUM GYIS MDZES SPRIN SHUGS CAN,
,DMAR GVA'I

BONG BU LA CHIBS BRTAN PAR BZHUGS, ,RAB KHROS DUS MTSAN DMAR NAG
PHYAG GA-YAS KYIS, ,KHRAM PA ZHING DBYUG GA-YON PAS THOD KHRAG
DANG, ,NAD RKYAL ZHAGS PA BZUNG NAS BRKYANGS BSKUMS KYIS, ,PAD
NYI

@112B RO YI GDAN LA BRTAN PAR BZHUGS, ,RANG BYUNG RGYAL MO SNGO
NAG PHYAG BZHI'I GA-YAS, ,RTZE GSUM LCAGS PHUR DGRA BO'I SNYING
LA 'DEBS, ,GA-YON PA ME LONG SBRUL GYI ZHAGS PA 'PHEN, ,DRE'U
RTA LA CHIBS BRTAN PAR

BZHUGS SU GSOL, ,NAM MKHA'I GOS CAN SNGO SKYA SRIN MO'I GZUGS,
,PHYAG GNYIS 'BAR BA'I GRI GUG THOD KHRAG ROL, ,BRKYANGS BSKUMS
RES 'GA' DRE'U RKYANG SER ZHON, ,PAD NYI DGRA BGEGS BSNOL BA'I
GDAN

LA BZHUGS, ,DBANG SNGON MDANGS LDAN LHA MO PHYAG GNYIS KYI,
,GA-YAS PA KHRAM SHING RES 'GA' SOR MO GDENGS, ,GA-YON PA LCAGS
KYI PAR BUS DNGOS GRUB STZOL, ,DRE'U RTA LA CHIBS BRTAN PAR
BZHUGS SU GSOL, ,

'DOD KHAMS DBANG PHYUG MTHING NAG 'JIGS GZUGS CAN, ,ZHAL GCIG
PHYAG GNYIS GA-YAS PAS RAL GRI DANG, ,GA-YON PAS NAD RKYAL DGRA
LA NGAL YAMS 'GYED, ,DRE'U RTA LA CHIBS BRTAN PAR BZHUGS

SU GSOL, ,DPAL LDAN RDO RJE NAM GRU MTHING GI MDOG ,ZHAL GCIG
PHYAG GNYIS RU MTSON THOD KHRAG 'DZIN, ,BER SMUG GSOL ZHING SENG
GE ROL DU KHRID, ,STAG CHEN LA CHIBS BRTAN PAR BZHUGS SU GSOL, ,

KHRAG GI MDOG CAN RAB DMAR TZAndI KA, ZHAL GCIG PHYAG BZHI RAL
GRI RTZE GSUM GA-YAS, ,GA-YON PA MDA' GZHU KHRAG 'DZAG MI MGO
'DZIN, ,DRE'U RTA LA CHIBS BRTAN PAR BZHUGS SU GSOL, ,DPAL LDAN

@113A *, ,SNGAGS SKYONG CHEN MO MIG SMAN MDOG ,GA-YAS PA DGRA
SNYING GA-YON PAS LCAGS LCANG 'GYED, ,MTHING NAG BER GSOL
BRKYANGS BSKUMS DOR STABS KYIS, ,PAD NYI RO YI GDAN LA BRTAN PAR

BZHUGS, ,GZHAN YANG BSTAN BSRUNG RGYA MTSO MKHA' 'GRO'I TSOGS,
,TSE RING MCHED LNGA BOD KHAMS BSTAN MAR BCAS, ,DREGS PA SDE
BRGYAD DMAG TSOGS 'KHOR DANG BCAS, ,BKA' GDAMS BSTAN PA SPEL
PHYIR

GNAS 'DIR BZHUGS,, BHYO: BKA' GDAMS BSTAN PA SKYONG MDZAD MTHU
RTZAL CAN, ,'DOD PA'I KHAMS KYI DBANG PHYUG GNYIS LHAG BCU,
,'KHOR BCAS DGYES PA KUN BSKYED MCHOD PA'I SPRIN, ,RAB

'BYAMS ZHING KUN BKANG STE 'BUL BA NI, ,DAG BYED BDUD RTZI'I
BTUNG BA RGYA MTSOR 'KHYIL, ,LHA RDZAS ME TOG SA DANG BAR SNANG
GANG, ,DRI ZHIM SPOS KYI DUD PAS STONG GSUM KHYAB, ,MUN SEL NYI
ZLA SGRON ME TSAR DU DNGAR,

BZANG PO'I DRI CHAB GANGG'A'I RGYUN LTAR 'BAB, ,RO BRGYA LDAN
PA'I BZA' BCA' LHUN POR SPUNGS, ,SIL SNYAN ROL MO'I SGRA DBYANGS
'BRUG LTAR SGROG ,PHYI NANG 'DOD YON SNA LNGAS STONG GSUM KHYAB,
,RGYAL SRID RIN CHEN BDUN

DANG BKRA SHIS RTAGS, ,PHYOGS KYI 'KHOR LO GANG BAS THUGS DAM
BSKANG, ,YID 'ONG RTA MCHOG RGYAN LDAN DRE'U SOGS, ,STONG GSUM
MYUL BYED BZHON PA'I TSOGS RNAMS DANG, ,SPRIN LTAR GTIBS PA'I
ZHOL

@113B GA-YAG MDZES PA'I LUG ,'JA' TSON GOS GYON BYA TSOGS MANG
PO DANG, ,KHYI NAG SNYING DKAR DOM LTAR NGAR ZHING 'PHYO, ,BDUD
SDE'I GA-YUL LAS RGYAL BA'I GO KHRAB DANG, ,BE CON 'BAR BA'I RAL
GRI MDUNG RTZE GSUM, ,KHRAM BAm

THOD DBYUG NAD RKYAL BAN DMAR DANG, ,MDA' DAR ME LONG NOR BU'I
GZHONG PA DANG, ,MDZES PA'I RIN CHEN RGYAN PHRENG PHYAG RGYA
DRUG ,GSER DNGUL MU TIG 'BRU SNAS GANG BA'I MDZOD, ,GOS DAR LHAB
LHUB JA BZANG PHUNG POR SRUNGS,

PHUN TSOGS 'DOD DGU'I LONGS SPYOD SNA TSOGS PAS, ,BSTAN BSRUNG
CHEN MO 'KHOR BCAS THUGS DAM BSKANG, ,RTZA 'BRAS STONG GI MYOS
BYED BCUD BSDUS PA, ,LEGS BRIS BDUD RTZI SKYENGS BYED AA MRi TA,
,DRI ZHIM

SMAN SNA'I PHUNG DANG SA LE SPRAM, ,PHYE MA DANG SBYAR GSER
SKYEMS RGYA MTSOS MCHOD, ,GA BUR TZANDAN DKAR DMAR SI HA LA,
,DZ'A TI AA KAR SHUG PA LA SOGS PA, ,SPOS SNA BRGYA PHRAG BSREGS
PA'I DUD SPRIN GYIS, ,BSTAN SKYONG

CHEN MO 'KHOR DANG BCAS PA BSANGS, ,MDO RGYUD MANG THOS RIN CHEN
PHRA BKOD PA'I, ,PHUL BYUNG RAB BRTAN DAD PA'I SNOD YANGS SU,
,DE NYID RTOGS PA'I RAB 'BAR RAL GRI YIS, ,BDAG 'DZIN DGRA BGEGS
BSGRAL BA LAS

BYUNG BA'I, ,SHA KHRAG RI LTAR SPUNGS PA'I GTOR MA'I TSOGS,
,BYANG CHUB SEMS KYI RGYAN GYIS MDZES BYAS TE, ,BSTAN BSRUNG
CHEN MO 'KHOR DANG BCAS LA 'BUL, ,BSTAN SKYONG SGROL MA BCU
GNYIS 'KHOR DANG BCAS

@114A *, ,PA'I LJAGS RDO RJE'I 'OD ZER GYI SBU GUS GTOR MA'I
BCUD THAMS CAD DRANGS TE GSOL BAR GYUR, AOm T'A RE DHA RMA P'A
LA DVI DA SHA SA PA RI W'A RA AI DAm BA LIm TA KHA KHA KH'A HI
KH'A HI, ZHES PA BDUN DANG, AA

K'A RO BDUN NAM GSUM LA SOGS PAS GTOR MA 'BUL, AARGHAm SOGS KYIS
MCHOD, GTOR SNGAGS KYIS PA RI W'A RA'I MJUG TU AOm A'A: H'Um
BTAGS LA NANG MCHOD DBUL LO, ,DE NAS BSTOD PA NI, BHYO:

'JIGS RUNG 'KHOR BA'I CHU SRIN 'BYUNG GNAS LAS, ,SGROL MDZAD
DBYINGS PHYUG DPA' MO THUGS RJE'I GTER, ,DRAN PA YIS KYANG DNGOS
GRUB MCHOG STZOL BA, ,MCHED BCAS BSTAN SKYONG CHEN MO RNAMS LA
BSTOD, ,

KHYOD RNAMS DUS GSUM RGYAL BA KUN GYI YUM, ,SANGS RGYAS BSTAN PA
BSRUNG BA'I MTHU RTZAL CAN, ,RNAL 'BYOR DAM TSIG LDAN PA'I BRTZE
LDAN SRING, ,GNAS GSUM MKHA' 'GRO'I GTZO MO RNAMS LA 'DUD,
,SNGON TSE BLO

BZANG MAR ME MDZAD DPAL GYIS, ,BKA' BSGOS GNYER GTAD RANG GI DAM
BCAS BZHIN, ,BKA' GDAMS BSTAN PA'I SNYING PO RIN CHEN 'DI,
,BSRUNG ZHING SPEL LA GA-YEL BA MED PAR MDZOD, ,KHYAD PAR RNAL
'BYOR DPON

SLOB 'KHOR BCAS KYI, ,PHYI NANG 'GAL RKYEN MTHA' DAG ZHI BA
DANG, ,'DOD DGU'I DPAL 'BYOR BSHAD SGRUB RAB RGYAS SHING, ,KHAMS
GSUM MA LUS DBANG DU 'DU BAR MDZOD, ,BDAG LA GNOD PA'I DGRA
BGEGS

@114B THAMS CAD DANG, ,DGE LDAN BSTAN PA'I SNYING PO 'DI NYID
LA, ,LOG PAR LTA BA'I DGRA BGEGS MA LUS PA, ,DRAG PO'I CHAD PAS
DA LTA TSAR GCOD MDZOD, CES JO BO CHEN PO'I BKA' BSRUNG BSTAN
SKYONG SGROL MA BCU GNYIS

LA MCHOD GTOR 'BUL BA'I TSUL 'DI NI, SPRUL PA'I SKU LHA DBANG
PHYOGS THAMS CAD LAS RNAM PAR RGYAL BA'I BKA' STZAL DANG DU
BLANGS TE BKA' GDAMS PA'I THA SHAL, BYA BRAL RGYAL KHAMS PA BLO
BZANG CHOS KYI RGYAL

MTSAN GYIS BKRA SHIS LHUN POR SBYAR BA'O,, ,,