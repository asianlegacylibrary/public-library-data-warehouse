*, ,NA MO GU

@190A *, ,RU MANYDZU GHO sh'A YA, ZHABS SEN DRAN PA'I 'CHAR GA'I
GSER SBYANGS 'OD, ,SNYING MTSOR LHUNG BAS KUN RMONGS MTHAR BYED
CING, ,SGRIB BRAL YE SHES LA 'KHU SHES RAB KYI, ,MCHOG STZOL
NGAG

DBANG LHA MO'I ZHABS BTUD NAS, ,DE NYID BSGRUB PA'I RIN CHEN MIG
THUR GYIS, ,MI SHES RAB RIB DRA BA KUN BSAL TE, ,RAB 'BYAMS SHES
BYA JI BZHIN RNAM BKRA'I SPYAN, ,SGRUB BYED DAM PA'I ZHAL LUNG
GDAMS

PA BRI, 'DIR RGYAL BA KUN GYI YUM LHA MO DBYANGS CAN MA BSGRUB
PAR 'DOD PAS, SKYABS 'GRO SEMS BSKYED TSAD MED BZHI BSGOM PA
SNGON DU BTANG, SKAD CIG GIS RANG NYID LHA MO DBYANGS CAN MAR
GYUR, AA

MRi TAS BSANGS, SVA BH'A WAS SBYANGS, STONG PA'I NGANG LAS BHRUm
LAS RIN PO CHE'I SNOD YANGS SHING RGYA CHE BA RNAMS KYI NANG DU,
AOm LAS BYUNG BA'I MCHOD RDZAS RNAMS PHUL DU BYUNG BA'I LHA
RDZAS SU GYUR, AOm A'A: H'Um, LAN

GSUM GYIS BYIN GYIS BRLABS, DE NAS 'JUG PA BDE BA'I PHYIR, 'DI
LTAR, BDAG NYID 'JIG RTEN DBANG PO'I LDANG BYED KYI, ,ZE'U 'BRU
LAS 'KHRUNGS THUGS KA'I HR'Im: YIG GI ,'OD KYIS DBANG BSGYUR LHA
MO

DBYANGS CAN MA, ,SPYAN DRANGS MDUN GYI 'CHI MED LAM DU BZHUGS,
,GANG GI DRIN GYIS BDE CHEN GNAS, ,SKAD CIG NYID LA 'CHAR BA
GANG, ,BLA MA RIN CHEN LTA BU'I SKU, ,RDO RJE CAN ZHABS PAD LA
'DUD, ,CES PAS BLA

@190B MA DANG, DUS GSUM RGYAL BA'I YE SHES KYI, ,RANG GZUGS
MTSAN DPE'I ME TOG GIS, ,RNAM BKRA ZLA ZHAL AUTPAL MIG ,DBYANGS
CAN LHA MO LA PHYAG 'TSAL, ZHES PAS BCOM LDAN MAR PHYAG BYA, AOm
SV'A RA

SVASTI SA PA RI W'A RA AARGHAm, P'A DYAm, PUshPE, DH'U PE, A'A
LO KE, GANDHE, NEE BI DYA, SHAPTA PRA T'ITZTSA H'Um SV'AH'A'I
BAR GYIS MCHOD, DKON MCHOG GSUM LA BDAG SKYABS MCHI, ,SDIG PA
THAMS CAD SO SOR BSHAGS, ,

'GRO BA'I DGE LA RJES YI RANG, ,SANGS RGYAS BYANG CHUB YID KYIS
BZUNG, TSOGS ZHING RNAMS RANG GNAS SU GSHEGS PAR GYUR, CES BSOD
NAMS KYI TSOGS BSAGS, AOm SH'U N+YA T'A DZNY'A NA BADZRA SVA
BH'A WA A'ATMA KO NYA HAm,

RANG BZHIN BDE STONG YANGS PA'I YID BZHIN MTSO, ,DAL GYI RLABS
PHRENG DBU BA'I 'DZUM DKAR CAN, ,MDZES PA'I ME TOG SNA TSOGS
RGYAN 'CHANG BA'I, ,CHU SKYES BLA BRES GA-YOGS PA'I LDING KHANG
NA, ,NGANG PA'I BU MO SNYAN

PA'I GLU LEN CING, ,BZHAD DKAR 'DAB MA'I GAR BYED MGRIN RNGA
BRDUNG, ,KUN DGA' BSKYED PA'I YID BZHIN RGYA MTSO'I NGOGS, ,DRI
ZA'I NA CHUNG RTZE BA'I DGA' TSAL NA, GA-YU YI SPU LONG RGYAS
PA'I LANG TSO CAN, ,RKANG

'THUNG MDZES MA DAL GYIS GAR BSGYUR ZHING, ,STENG DU SPU SDUG
MDZES PA'I GOS GYON PA'I, ,RNAM MANG GNYIS SKYES TSOGS RNAMS
'DAB MA GNYIS, ,GA-YO BA 'PHUR LDING ROL PA'I 'JO SGEG DANG,
,MGRIN PA'I
@191A *, ,RDZA RNGAS RNA BA'I BCUD LEN 'GYED, ,MA RGAD ZHUN MA
'KHYIL BA PHAM BYED PA'I, ,GSER LDAN DGA' MA ME TOG SNA TSOGS
KYI, ,BKOD LEGS DO SHAL RGYAN GYIS BRGYAN PA NI, ,STON GYI MKHA'

LA RGYU SKAR GSAL BA BZHIN, ,YAN LAG BDUN LDAN ZLA SHEL RDUL
BRTZEGS LA, ,'KHU LDAN THAL KAR MCHE BA DRUG 'DZIN SOGS, ,YID
'ONG SROG CHAGS BRGYA PHRAG MANG PO YANG, ,'JIGS BRAL BAG PHAB
RTZED

'JO CI YANG BYED, ,ME TOG THOD MDZES SNGO LJANG LO 'DAB KYI,
,GOS MCHOG GYON PA'I BCUD LDAN 'BRAS BU RNAMS, ,LDONG ROS KYIS
BYUGS NAGS KYI DKA' THUB PA, ,MGRON DU GNYER PHYIR GA-YUR GYIS
DUD PA

BZHIN, ,LHA YI DGA' TSAL BRAN GYI GNAS 'JOG PA'I, ,YID 'ONG RIN
CHEN SKYED MOS TSAL GYI DBUS, ,PAD DKAR 'DAB BRGYA RGOD PA'I GE
SAR RTZER, ,CHA SHAS RDZOGS PA'I RGYU SKAR RGYAL PO'I STENG,
,HR'Im: YIG

DKAR PO'I 'OD ZER STONG 'BAR BAS, ,'GRO BLO'I RMONGS MUN MING GI
LHAG MAR BYAS, ,MCHOD PA'I SPRIN GYIS 'PHAGS PA'I TSOGS MCHOD
DE, ,DE DAG MKHYEN PA'I YE SHES 'O RGYUN GYI, ,RNAM PAR BKUG NAS
HR'Im:

YIG THIM PA LAS, ,RANG NYID LHAG PA'I LHA MO DBYANGS CAN MA,
,SKU MDOG DKAR MO 'JIG RTEN GSUM PO YI, ,MDZES PA GCIG BSDUS 'O
MAS BKRUS PA YI, ,ZLA BA'I DKYIL 'KHOR DBUS NAS PHYUNG BA

@191B BZHIN, ,ZHAL GYI DKYIL 'KHOR PAD DKAR MDZES PA LA, ,'DREN
BYED GA-YON LDAN BUNG BZUNG GIS ROL, ,MCHU SGROS BYU RU'I SKYED
TSAL NGOGS DAG TU, ,TSEMS DKAR NGANG MO'I PHRENG BA TSAR DU
DNGAR, ,DBYANGS GSAL

GRE 'GYUR GLU DBYANGS 'BUM PHRAG GIS, ,SKAL BZANG RNA BA'I DGA'
STON MI 'GYED NA, ,'DZUM ZHAL CHU SKYES LO MA'I KHANG BZANG DU,
,BDAG CAG BDE BAR GSOS PA'I DON CI ZHES, ,LJAGS YANGS BUNG BA

GZHON NU 'PHUR ZHING LDING, ,SPYAN ZUR KUN TU GA-YO BA'I NYAG
PHRAN GYIS, ,RING NAS CHAGS BRAL GNYIS SKYES RGAN PO'I YANG,
,SRA BRTAN SNYING GI GO CHA 'BIGS BYED NA, ,'CHING LDAN SKYE BO
GZHAN DAG SMOS CI

DGOS, ,MTHON MTHING DBU SKRA'I THOR COG GZHON NU LA, ,ME TOG
PHRENG BA'I MDZES MAS 'KHYUD PA'I TSE, ,BDUD RTZI'I 'OD CAN
CHAGS PAS YID MYOS TE, ,GZHAL MED YID BZHIN NOR DANG LHAN CIG
TU, ,BRGYAN PA'I

ZOL GYIS RAL PA'I RTZE MOR 'KHOD, ,YID 'ONG RIN CHEN RGYAN
PHRENG 'DZIN PA YI, ,SHEL DKAR 'KHRI SHING BRKYANGS 'DRA'I PHYAG
ZUNG GIS, ,BEE d'UR SNGON PO'I PHANG 'GRO DKUR BRTEN NAS, ,SOR
GDUB BKRA BA GA-YAS PA'I

SOR MO YIS, ,BSNUN PA'I DBYAR SKYES DAL GYIS RGOD PA'I SGRAS,
,'JIG RTEN MES PO SKRAG PAS GDONG PA GAS, ,BEE d'UR DKAR PO'I SA
'DZIN BRGYA BYIN GZHUS, ,KLUBS PA JI BZHIN LHA RDZAS NA BZA'
DANG, ,SA

@192A *, ,GSUM RIN CHEN MTHA' DAG GROS BYAS NAS, ,GANG SKU
BRGYAN PHYIR LHAN CIG 'KHOD PA BZHIN, ,CHAGS PA'I NYAMS LDAN 'JO
SGEG RNAM 'GYUR GYIS, ,MA LUS YID KYI BRTAN PA CIG

CAR 'PHROG ,TSOGS GNYIS TZANDAN DKAR PO LAS BYUNG BA, ,MTSAN DPE
GA BUR SAR PA'I THIG LE YIS, ,RNAM MDZES RAB DKAR STON ZLAS 'GOD
NUS MIN, ,YID 'ONG BCU DRUG MDZES PA'I LANG TSO CAN, ,ZHABS

GNYIS TZOG PUR BZHUGS PA'I GNAS GSUM DU, ,YI GE GSUM MTSAN H'Um
GI 'OD ZER GYIS, ,LHO PHYOGS DRI ZA DGA' BA'I SKYED TSAL NAS,
,RGYAL BA BSKRUN MDZAD YE SHES LHA MO NI, ,SPYAN DRANGS DZA:
H'Um BAm HO: RO

GCIG GYUR, ,SLAR YANG RANG SNYING HR'Im: YIG 'OD ZER NI, ,SNA
BUG NAS THON DBYANGS CAN YE SHES PA'I, ,SHANGS BUG NAS ZHUGS
THUGS KA'I SHES RAB KYI, ,'KHOR LO SPYAN DRANGS MDUN GYI NAM
MKHAR BZHUGS,,

AOm BADZRA PUshPE PRA T'I TZTSA A'A: H'Um, ZHES PA NAS, DH'U PE,
A'A LO KE, GANDHE, NEE BI DYA, SHAPTA PRA T'I TZTSA A'A: H'Um
SV'AH'A, ZHES PAS MCHOD, DZA: H'Um BAm HO: BDAG SNYING SGO NGA
LTAR, ,ZLUM PO KHONG STONG NANG DU ZHUGS PA NI, ,PAD DKAR

'DAB BRGYAD ZE'U 'BRU DMAR SER CAN, ,LTE BAR HR'Im: YIG 'DAB MAR
DBYANGS BCU DRUG ,SHEL LTAR DVANGS SHING MAR ME LTA BUR GSAL,
,'OD STONG ZER GYIS SRID ZHI'I BKRAG MDANGS DANG, ,KHYAD PAR
SRAS BCAS

@192B RGYAL BA'I MKHYEN RAB DANG, ,LNGA RIG BDEN GNYIS RNAM
'BYED SHES RAB SOGS, ,SPYAN DRANGS SHES RAB 'KHOR LOR THIM PA
LAS, ,BDUD RTZI'I RGYUN BABS SHES RAB SNANG BA THOB, ,SNYING
GA'I HR'Im: YIG MAR ME MCHED PA

BZHIN, ,ZHAL NAS THON TE SPRUL PA'I 'KHOR LOR ZHUGS, ,HR'Im: YIG
LA THIM DBUGS KYI RGYU BA BZHIN, ,MGAL ME'I 'KHOR LO JI BZHIN
'KHOR BA YI, ,'OD BRGYAS GTI MUG MUN PA SEL BSAMS LA, DBYANGS

YIG BRGYA PHRAG SNGON BTANG HR'Im: YIG GI ,DMAN 'BRING MCHOG GI
BSNYEN PA CI RIGS PA, ,BSGRUBS PAS SHES RAB YAR NGO'I ZLA LTAR
'PHEL, ,AA A'A, AI A'I, AU A'U, Ri R'i, Li L'i, AE AEE, AO AOO,
AAm AA: HR'Im: HR'Im:

HR'Im: CES SEMS MA YENGS PAR BSNYEN PA CI 'GRUB BYA'O, ,GAL TE
MA GRUB SPOG CHOG HR'Im: GI MGO ,THUR BSTAN LTE BA NAS THON ZHAL
DU ZHUGS, ,RGYUN MI 'CHAD DU 'KHOR DANG DBYANGS YIG RNAMS,
,'KHRAB PAR DMIGS

PAS MYUR DU 'GRUB PAR 'GYUR, ,MJUG TU GSHIN RJE'I GSHED SOGS
KHRO BO YI, ,RNAM PAR BSGOMS NAS BSNGO BA SMON LAM BYA, ,SKABS
SU BAR CHOD BZLOG PHYIR CI RIGS PA'I, ,KHRO BO'I BSNYEN PA GNAS
SKABS DBUL

SEL BA'I, ,NOR LHA JI LTAR RUNG BA'ANG BSGRUB PAR BYA, ,THUN
MTSAMS DKAR GTOR CHAB KYIS BRAN BYAS LA, ,AOm A'A: H'Um GIS BDUD
RTZIR BYIN GYIS BRLABS, ,RANG GI THUGS KA'I 'OD KYIS RGYAL BA'I
YUM, ,DBYANGS

@193A *, ,CAN LHA MO 'KHOR BCAS SPYAN DRANGS TE, ,MDUN DU BZHUGS
PA'I LJAGS KYI 'OD ZER GYIS, ,GTOR MA'I BCUD RNAMS DRANGS TE
GSOL BAR GYUR, ,AOm SV'A RA SVASTI SA PA RI WA RA BA LIm PRA T'I
TZTSA SV'AH'A,

GSUM MAM BDUN GYIS PHUL, AARGHAm SOGS KYIS MCHOD, 'JIG RTEN
DBANG PO'I ZHAL GYI CHU SKYES LAS, ,LEGS 'ONG NGANG PA'I BU MO
AUTPAL MIG ,DRAN PA TZAM GYIS SHES RAB MCHOG STZOL BA, YID
'PHROG

DBYANGS CAN LHA MO'I ZHABS LA 'DUD, ,ZLA LTAR BSIL YANG BDUD
SDE'I BUD SHING BSREG ,NYON MONGS SPANGS KYANG CHAGS PA'I NYAMS
DANG LDAN, ,SPROS DANG BRAL YANG RIN CHEN RGYAN MANG GIS, ,MNGON
PAR MDZES

PA'I LHA MO KHYOD LA BSTOD, ,MA PHYIS BZHIN DU KHYOD SKU DRI MAS
DBEN, ,TSON MA BSKUS PAR DBU SKRA MTHON MTHING GNAG ,MA BSGOS
BZHIN DU GA BUR DRI LDANG BA'I, ,YID 'ONG MDZES SDUG LHA MO'I
ZHABS LA 'DUD,,

'DI LTAR BSTOD PA'I DGE BAS 'GRO BA KUN, ,RGYAL YUM LHA MOS
'BRAL MED RJES BZUNG NAS, ,RIG GNAS KUN SHES 'CHAD RTZOD RTZOM
PA DANG, ,THOS BSAM BSGOM PA'I SHES RAB MTHAR PHYIN SHOG ,CES
BSTOD

CING 'DOD DON LA GSOL BA GDAB, BZOD PA GSOL TE GSHEGS SU GSOL,
BSNGO BA SMON LAM SHIS PAS BRGYAN PAR BYA'O,, SMRAS PA, GANG LA
BRTEN NA RNAM DPYOD KYI, ,CHU GTER SRID RTZE'I BAR 'PHYUR BA'I,,

@193B THABS MKHAS ZLA DANG BRAL BA 'DI, ,CHOS KYI RGYAL MTSAN
ZHES BYAS BSDEBS, ,DGE BAS 'GRO BA MA LUS PA, ,'PHAGS MAS 'BRAL
MED RJES BZUNG STE, ,RMONGS PA'I RGYA LAS RNAM GROL NAS, ,KUN
MKHYEN YE SHES

THOB PAR SHOG ,CES PA 'DI NI THON MI SAMBHO tA'I GDUNG RIGS DRI
MA MED PA MI'I DBANG PO MGON PO BKRA SHIS KYIS NAN TAN DU BSKUL
BA'I BYED POS, BLA MA GONG MA RNAMS KYI GDAMS NGAG GI ZHAL SHES
DANG BCAS

PA 'JUG PA BDE BAR, DGE SLONG BLO BZANG CHOS KYI RGYAL MTSAN
GYIS THON GZHIS KAR SUG BRIS SU BGYIS PA'O,, ,,