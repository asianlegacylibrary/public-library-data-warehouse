*, ,PAn CHEN BLO BZANG CHOS KYI RGYAL MTSAN GYI GSUNG THOR BU
'GA' BZHUGS SO, ,

@001A #, ,NA MO GU RU MANYDZU GHOsh'A YA, CHOS DBYINGS DANG LAS
MDUN GYI NAM MKHA'I DBUS, ,RGYAL BA'I YAB GCIG RJE BTZUN 'JAM
PA'I DBYANGS, ,G-YAS PHYOGS

THUB DBANG GNYIS PA TZONG KHA PA, ,G-YON PHYOGS DRIN CAN RTZA
BA'I BLA MA BZHUGS, ,MTHA' SKOR RTZA BRGYUD BLA MA YI DAM LHA,
,SANGS RGYAS BYANG SEMS DPA' BO MKHA' 'GRO'I

TSOGS, ,BSTAN BSRUNG RGYA MTSOS BSKOR NAS BZHUGS PA YIS, ,YE
SHES PA RNAMS SPYAN DRANGS DBYER MED GYUR, ,DUS GSUM RGYAL BA'I
YAB GCIG 'JAM PA'I DBYANGS, ,

SNYIGS DUS ZAS GTZANG SRAS PO BLO BZANG GRAGS, ,BKA' DRIN MNYAM
MED RTZA BA'I BLA MA STE, ,'KHOR DANG BCAS LA SGO GSUM GUS PHYAG
'TSAL, ,MCHOD TSOGS KUN

@002A *, ,'BUL SDIG LTUNG MA LUS BSHAGS, ,DGE LA YI RANG CHOS
'KHOR BSKOR MDZAD CING, ,NAM MKHA' JI SRID BRTEN PAR BZHUGS PA
DANG, ,DGE TSOGS MA LUS

BLA MED BYANG CHUB BSNGO, ,DUS GSUM RNAM 'DREN KUN GYI THUGS RJE
DANG, ,MKHYEN RAB MA LUS GCIG TU BSDUS PA LA, ,'JAM PA'I DBYANGS
DANG RGYAL BA BLO BZANG GRAGS, ,RTZA BA'I BLA

ZHES BYAR MTSAN GSOL PA'I, ,SKYABS KYI DAM PAR BYANG CHUB SNYING
PO'I BAR, ,SNYING NAS SKYABS MCHI GUS PAS GSOL 'DEBS NA, ,NGAN
SONG 'KHOR BA'I 'JIGS PA LAS BSGRAL TE, ,

MCHOG DANG THUN MONG DNGOS GRUB MA LUS STZOL, ,DAL 'BYOR RNYED
DKA' MYUR DU 'JIG PA DANG, ,'JIGS RUNG NGAN 'GRO'I G-YANG SA
DRAN GYUR NAS, ,BSLU MED DKON MCHOG GSUM LA

SKYABS 'GRO ZHING, ,SDIG SPONG DGE TSOGS SGRUB PAR BYIN GYIS
RLOBS, ,'KHOR PA'I PHUN TSOGS ME 'O BAS LTAR MTHONG ZHING, ,NGES
'BYUNG TSUL KHRIMS BYANG CHUB SEMS MCHOG DANG, ,

@002B YANG DAG LTA DANG RIM GNYIS ZAB MO'I LAM, ,MYUR DU RGYUD
LA SKYE BAR BYIN GYIS RLOBS, ,MDOR NA SKYE ZHING SKYE BA THAMS
CAD DU, ,SKYABS MCHOG DAM PA GSUM GYIS 'BRAL MED DU, ,DGYES
SHING RJES SU

BZUNG BA'I BYIN RLABS KYIS, ,MA RNAMS DON DU SANGS RGYAS MYUR
THOB SHOG ,CES PA 'DI YANG DGE SLONG BLO BZANG RNAM RGYAL GYI
KHA TON DU, SH'AKYA'I DGE SLONG BLO BZANG CHOS KYI RGYAL MTSAN
GYIS SMAS

PA'O,, ` ,,SVA STI, BLO GROS PADMO YON TAN SBRANG RTZIS BLTAMS,
,GRAGS PA'I ME TOG PHYOGS KUN RNA PA MDZES, ,SANGS RGYAS LAS
KYANG RNAM PAR SANGS RGYAS PA'I, ,RJE BTZUN BLA

MA BRTZE BA'I SPYAN GYIS GZIGS, ,THOG MED DUS NAS LAS NGAN BSAGS
PA'I MTHUS, ,NGAN SONG GSUM SOGS 'JIGS RUNG SKYI G-YA' BA'I,
,MI KHOM GNAS SU SNGON CHAD GTAN YUL BYAS, ,

KHYOD KYI THUGS RJE'I GZHAN DBANG KHO NA LAS, ,DA RES RNYED
DKA'I RTEN BZANG THOB NA YANG, ,TSE 'DI'I 'DOD CHEN GDON GYIS
SNYING ZIN PAS, ,'DI NANG 'KHRI BA CHOD PA'I BRTZON 'GRUS KYIS,
,NYIN MTSAN CHOS

KYIS 'DA' BA DKA' MOD NA'ANG, ,RTAG 'DZIN TSE 'DI'I 'DUN MA'I
GRABS BSHOM GYIS, ,LAS NGAN MI DGE'I BYA BAS DUS 'DA' BA, ,MIG
CAN G-YANG LA MCHONG BA LTA BU YI, ,KHREL MED SMYON PA BDAG LA

@003A *, ,THUGS RJES GZIGS, ,KHYED KYI GSUNG GI GCES PA'I MDZOD
RNAMS LA, ,THOS BSAM SGOM PA TSUL BZHIN BSGRUB SEMS KYANG, ,LAG
LEN THOG TU KHEL BAR MI GDA' BAS, ,MGON PO

THUGS RJE'I LCAGS KYUS SKAD CIG LA, ,MI PHAM CHOS KYI MDUN SAR
DRANG DU GSOL, ,DE TSE LUNG DANG RTOGS PA'I DAM CHOS KUN, ,RGYUD
LA MNGON DU BYAS NAS 'GRO BA KUN, ,RGYAL BA'I GO 'PHANG MCHOG LA
'GOD PAR

SHOG ,CES SH'AKYA'I DGE SLONG BLO BZANG CHOS KYI RGYAL MTSAN
GYIS THOGS MED DU SMRAS PA'O,, ` ,,NA MO GU RU MANYDZU GHO sh'A
YA, RGYAL BA'I MKHYEN BRTZE YON TAN RIN CHEN KUN, ,GCIG TU GRUB

PA RTZA BA'I BLA MA DANG, ,DBYER MED RNAL 'BYOR NAM MKHA' LA
BTUD NAS, ,DE YI SGRUB THABS NGAG 'DON RIM PA BRI, ,DPAL GDAN
BZHI'I SGRUB THABS MI BRJED PAR DRAN BYED CES BYA BA BU STON
THAMS CAD MKHYEN PAS

MDZAD PA JI LTAR BYA BA'I DMIGS RIM, PHYAG RGYA 'CHING TSUL RNAL
'BYOR GYI YO BYAD CI DANG DKYIL 'KHOR BYA TSUL SOGS THAMS CAD
MKHYEN PA NYID KYI GSUNG JI LTA BA BZHIN BYA LA, 'DIR NI DE NYID
KYI GSUNG

SHIN TU BRLING BA RNAMS NGAG TU 'DON TSUL BRJOD PAR BYA'O, ,RANG
NYID SKAD CIG GIS RNAL 'BYOR NAM MKHA' SKU MDOG SNGON PO SNGO
DKAR DMAR BA'I ZHAL GSUM PHYAG DRUG GI ,G-YAS GSUM GYIS MDA'

@003B DANG PHYAG RGYA'I NU MA RDO RJE, G-YON GSUM GYIS GZHU
DANG BDUD RTZI'I THOD PA DRIL BU BSNAMS PA, YUM YE SHES MKHA'
'GRO MA SKU MDOG DKAR MO ZHAL GCIG PHYAG GNYIS KYIS KHA tV'Am GA
DANG THOD PA BDUD RTZIS GANG BA

BSNAMS NAS YAB KYI MGUL NAS 'KHYUD PA, GNYIS KA'ANG YE SHES KYI
ME RAB TU 'BAR BA'I DBUS NA YAB SEMS DPA'I SKYIL MO KRUNG GIS
BZHUGS PAR GYUR, RDOR DRIL BYIN BRLABS NI, AOm Ri SV'A H'A'AM
SAm H'I S'AH'A ZHES

PAS BGEGS BSANGS, AOm SARBA SAm SHO DHA NI H'Um PHAt, CES PA
GSUM DANG, SVA BH'A WAS STONG BAR SBYANGS, STONG PA'I NGANG LAS
H'Um LAS RDO RJE RDO RJE SEMS DPA' DANG, A'A LAS DRIL BU YE SHES
MKHA' 'GROR GYUR PA'I SPYI

BOR AOm, MGRIN PAR A'A: THUGS KAR H'Um GIS MTSAN PA, DE LAS 'OD
ZER 'PHROS, YE SHES PA DBANG LHA DANG BCAS PA SPYAN DRANGS,
GNYIS SU MED PAR GYUR, DBANG GI LHAS DBANG BSKUR, MI BSKYOD PAS
DBU BRGYAN PAR

GYUR; MCHOD PA BYIN GYIS BRLABS LA MDOR BSDUS PHUL, TSANGS PA'I
GTZUG GI NOR BU'I 'OD KYIS ZHABS GNYIS SNANG BAR MDZAD, ,SKU LA
SHIN TU DAM DU 'KHYUD PA'I DRIL BU LAS BYUNG SKU 'DZIN PA,
,G-YO ZHING 'PHRO BAS

BSKYOD PA'I GSANG BA LAS BYUNG PADMA GNYIS, ,DE 'DI RDO RJE SEMS
DPA' MCHOG GI DBANG PHYUG DAM PA MCHOG GI GNAS, ,YAB YUM ZHU BA
LAS BYUNG BA'I RDO RJE DANG DRIL BUR GYUR, DE NAS NANG MCHOD
SNGAR LTAR BSANGS

@004A *, ,SBYANGS, STONG PA'I NGANG LAS YAm LAS RLUNG GI DKYIL
'KHOR SNGON PO ZLA GAm G-YO PA'I BA DAN GYIS MTSAN PA, DE'I
STENG DU RAm LAS ME'I DKYIL 'KHOR DMAR PO GRU GSUM 'BAR BAS
MTSAN PA,

DE'I STENG DU KAm LAS MI MGO RLON PA'I SGYED BU GSUM GYI STENG
DU, KAm LAS BYUNG BA'I THOD PA YANGS SHING RGYA CHE BA'I NANG GI
SHAR DU SUm LAS DRI CHU, BYANG DU YUm LAS NGAR SNABS, NUB DU
KshUm LAS BYANG SEMS DKAR PO, LHOR H'Um

LAS ZLA MTSAN, DBUS SU HUm THUNG DU LAS DRI CHEN, BDUD RTZI LNGA
PO RE RE'I STENG DU ZLA BA'I DKYIL 'KHOR LA AA YIG GIS MTSAN PA,
SLAR YANG SHAR DU PRIm LAS BA GLANG GI SHA, BYANG DU H'Um LAS
GLANG PO CHE'I SHA ,NUB TU

DZ'Im LAS RTA'I SHA ,LHOR GHRIm LAS KHYI'I SHA ,DBUS SU H'Um LAS
MI'I SHA ,DE RNAMS KYI 'OG TU NYI MA'I DKYIL 'KHOR LA KshUm GIS
MTSAN PA, RANG GI THUGS KA'I 'OD ZER GYIS 'OG GI RLUNG G-YOS,
ME SBAR BAS SHA LNGA

DANG BDUD RTZI LNGA RNAMS ZHU ZHING KHOL BAR GYUR, KshUm ME'I
RANG BZHIN GYIS MA DAG PA RNAMS BSREGS SHING ZHU, STENG GI AA
YIG BDUD RTZI'I RANG BZHIN YANG ZHU NAS, BDUD RTZI CHAGS PA'I RO
DANG LDAN PAR GYUR,

AOm H'Um H'Um KshUm YUm SUm PRAm GHRAm H'Um DZ'Im H'Um SV'A H'A,
YE SHES LNGA'I RANG BZHIN GYI BDUD RTZI MANG POR SPEL BA'I NANG
DU HA SER PO, HO DKAR PO, HR'I SNGON POS KHA DOG DRI RO NUS PA'I
SKYON BCOM PAR GYUR, HA HO HR'I: LAN GSUM BRJOD,

@004B SLAR YANG HA LAS 'JIG RTEN DBANG PHYUG GSER GYI MDOG CAN,
HO LAS RNAM SNANG DKAR PO, HR'I: LAS MI BSKYOD PA SNGON PO, DE
RNAMS ZHU BA LAS BYUNG BA'I YE SHES KYI BDUD RTZI KHA DOG DRI RO
NUS PA PHUN SUM TSOGS PAR

GYUR; DE NAS MCHOD PA RNAMS SNGAR LTAR BSANGS SBYANGS, STONG
PA'I NGANG LAS SUm LAS RIN PO CHE GSER GYI SNOD YANGS SHING RGYA
CHE BA'I NANG DU AAm PAm H'Um PRIm KUm KshUm GUm LA SOGS PA ZHU
BA LAS BYUNG BA'I MCHOD YON, ZHABS

BSIL, DRI; ME TOG ,BDUG SPOS, MAR ME, ZHAL ZAS, ROL MO LA SOGS
PA LHA RDZAS LAS GRUB PA DVANGS SHING THOGS PA MED PA ZAG PA MED
PA'I BDE BA KHYAD PAR CAN BSKYED PAR GYUR, AOm PRA T'I TZTSA AA
RGHAm MI TI ZHES PAS

MCHOD YON DANG, AOm PRA T'I TZTSA SATK'A RA H'Um SV'AH'AS ZHABS
BSIL DANG, AOm H'Um SV'AH'AS DRI CHAB DANG, AOm PRAm SV'AH'AS ME
TOG DANG, AOm KUm SV'AH'AS BDUG SPOS DANG, AOm KshUm SV'AH'AS
MAR ME DANG, AOm GUm SV'AH'AS LHA BSHOS DANG, AOm SHAPTA

SV'AH'AS ROL MO'I BAR BYIN GYIS BRLABS, RANG GI LAG PA G-YAS
PA'I MTHIL DU AA DMAR PO LAS NYI MA'I DKYIL 'KHOR GYI STENG DU
H'Um LAS LAG PA RDO RJE RTZE LNGA PA LA GNAS PA'I SUm KshUm YUm
H'Um AA LAS SKYES PA'I LHA MO DKAR

PO DANG, DUD PA DANG, DUD DANG, PADMA DANG, YE SHES RNAMS MDZUB
MO DANG, GUNG MO DANG, SRIN LAG DANG, MTHE'U CHUNG DANG, MTHE
BONG RNAMS LA RIM BZHIN 'KHOD, LAG PA G-YON PA'I MTHIL DU SA
LAS ZLA BA'I DKYIL 'KHOR GYI STENG

@005A *, ,DU HR'I: LAS PADMA 'DAB MA BRGYAD PAR AOm SMRYUm
HMRYUm YMRYUm KshMRYUm SOm BDUD RTZI'I YI GE RNAMS LA, GI WAm
DANG, DRI MA GSUM, 'JIGS PA DANG, SA'I GDUGS DANG, RNAM SHES
RNAMS G-YON PA'I MDZUB MO DANG, GUNG

MO DANG, SRIN LAG DANG, MTHE'U CHUNG DANG, MTHE BONG RNAMS LA
RIM BZHIN 'KHOD, RANG GI LKOG MAR HR'I: LAS PADMA 'DAB MA BRGYAD
PA'I 'DAB MA GCIG LCER GYUR PA'I STENG DU RDO RJE NAS 'BRU TZAM
GYI DBUS

SU AOm DKAR PO, AOm AA DZI HV'A SOm BRDI NI H'Um PHAt, RANG GI
SNYING GAR NYI MA'I DKYIL 'KHOR GYI STENG DU H'Um LAS RDO RJE
RTZE LNGA PA LTE BA LA H'Um GIS MTSAN PA'I 'OD ZER GYIS SEMS CAN
THAMS CAD KYI SDIG SGRIB SBYANGS 'DUS

YONGS SU GYUR PA LAS, RIN PO CHES BRGYAN PA'I GNAS SU PAD ZLA'I
GDAN LA, RANG NYID RDO RJE SEMS DPA' DUNG DANG KUNTA LTAR DKAR
BA SANGS RGYAS LNGA'I COD PAN CAN, ZHAL GCIG PHYAG GNYIS PA,
G-YAS RDO RJE

THUGS KAR GDENGS SHING, G-YON DRIL BU DKUR BRTEN PA, RGYAN
THAMS CAD KYIS BRGYAN CING, NA BZAS MDZES PA SEMS DPA'I SKYIL MO
KRUNG GIS BZHUGS PA, 'OD ZER GYI 'PHRENG BA DPAG TU MED PA 'PHRO
BAR

GYUR; BADZRA SA TVA HAm ZHES NGA RGYAL BZUNGS, DE'I SPYI GTZUG
TU KshUm, MIG GNYIS SU H'Um H'Um, RNA BA GNYIS DANG SNA GNYIS SU
YUm YUm, LCER SUm MGRIN PAR SMRYUm PHRAG PA GNYIS SU HMRYUm
SNYING GAR YMRYUm LTE BAR KshMRYUm RNAMS BKOD LA GO BGO ,

@005B AOm H'Um PHAt, AOm tUm GSUM BRJOD, AOm BADZRA TU sh+YA HO,
AOm H'Um PHAt, CES BRJOD GO BGO STE BDAG BSRUNG BA'O, ,BDAG NYID
RDO RJE SEMS DPAR GSAL BA'I SKU LAS 'PHROS PA'I 'OD ZER GYIS
BGEGS RNAMS BSREGS, AOm BADZRA

PR'A KA RA H'Um PHAt, AOm DZRUm SV'AH'A, SBYIN PA DANG TSUL
KHRIMS RNAM PAR DAG PA'I RDO RJE'I RVA GUR GSUM GSUM DU GYUR,
A'Om BRUm SV'AH'A, 'OG TU BZOD PA RNAM PAR DAG PA'I PHUR BUS
GNOD PAR BYED PA'I BGEGS RNAMS BCOM,

AOm DZAMBHA NI H'Um PHAt, RDO RJE'I RA BA CHEN POS BSKOR BAR
GYUR, AOm BADZRA AA NGA KU SHA DZA, 'JIG RTEN LAS 'DAS PA'I LHA
RNAMS SPYAN DRANGS, DKYIL 'KHOR GYI DBUS SU, AOm TIshthA A'A SA
NA H'Um SV'AH'A, SENG GE'I KHRI DANG, AOm KA MA

LA BHE SHR'I SV'AH'A, PADMA DANG ZLA BA'I GDAN LA BZHUGS SHING
STENG DU GDUGS DKAR POS BRGYAN PAR GYUR, DE NAS MCHOD YON ZHABS
BSIL NYER SPYOD LNGAS MCHOD LA, RDOR DRIL BLANGS TE, AOm K'A YA
TU sh+YA HO, WA KA TU sh+YA

HO TZITTA TU sh+YA HO, ZHES DRIL BU DKROL ZHING, LUS CAN DON
PHYIR SHES RAB GSAL BTAB PA ZHES PA NAS TSOGS ZHING GSHEGS GSOL
DANG TSAD MED BZHI DANG, PHA DANG MA NI BSAD PA DANG ZHES SOGS
BYANG CHUB KYI SEMS

KYI TSIGS BCAD BRJOD CING, DON BSAM PA'I BAR SGRUB THABS BZHIN
BYA'O, ,DE NAS RANG GI SNYING GAR PADMA DKAR PO LA GNAS PA'I
KshUm GI 'OD ZER GYIS BDAG DANG SEMS CAN THAMS CAD SBYANGS, AOm
SVA BH'A WA SHUDDH'A:

@006A *, ,SARBA DHA RM'A: SVA BH'A WA SHUDDHONYAHAm: CHOS THAMS
CAD RANG BZHIN MED PA'I STONG PA NYID DU GYUR, STONG PA'I NGANG
LAS YAm LAS RLUNG GI DKYIL 'KHOR NAG PO ZLA GAm RGYAL MTSAN GYIS
MTSAN PA ZHES PA NAS RIN PO CHE

GSER GYI RANG BZHIN LA RIN PO CHE SNA BDUN GYIS SPRAS PA'I
PHYI'I GZHAL YAS KHANG DE'I PHYED KYI NANG DU DKYIL 'KHOR GNYIS
PA ZLUM PO SGO DANG RTA BABS DANG BRAL BA RDO RJE'I PHRENG BAS
BSKOR BA, DE'I NANG DU NANG GI GZHAL

YAS KHANG RTA BABS MED PA GNYIS KA'ANG GRU BZHI SGO BZHI PA,
PHYI MA RTA BABS BZHIS BRGYAN PA GNYIS KA'ANG PHYI NAS RIM PA
BZHIN DKAR SER DMAR LJANG SNGO BA'I RTZIG PA RIM PA LNGA DANG
LDAN PA, RIN PO CHE'I SNAM

BU SER PO DANG, DE'I STENG DU DRIL BU DANG, DRA BA DANG DRA BA
PHYED PAS BSKOR BA ZHES PA NAS LHO SGOR PADMA LA CHU SRIN GYIS
MTSAN PA'I RGYAL MTSAN, SNYING PO'I DKYIL 'KHOR RI'U MIG DGU PA
RDO RJES MTSAN PA'I KA BA BRGYAD

KYIS BTEG PA'I RDO RJE'I GDUNG ZLUM POS BSKOR ZHING LEGS PAR
PHUB BA'I STENG DU RDO RJE NOR BU RIN PO CHE'I TOG GIS SPRAS PA,
NANG GI GRVA BZHIR SNA TSOGS RDO RJES MTSAN PA, DRI'I CHUS GANG
ZHING SHING LO GSAR PAS

KHA BRGYAN PA'I BUM PA BRGYAD DE, SHAR SGOR RGYAL DANG BKRA
SHIS, BYANG SGOR DNGOS GRUB DANG RDZU 'PHRUL, NUB TU RGYAL DANG
RNAM RGYAL DANG, LHO SGOR GRUB DANG 'JIGS PAS SPRAS PA GNYIS SO,
,GZHAL YAS KHANG NANG MA'I

@006B SHAR DKAR, BYANG SER, NUB DMAR, LHO SNGO BA, DKYIL 'KHOR
GNYIS PA THAMS CAD DMAR PO, GSUM PA SNGO BSANGS MDZES PA, DKYIL
'KHOR NANG MA'I DBUS SU RIN PO CHE DANG SENG GE'I KHRI ZHES PA
NAS 'JIG RTEN PA'I GDAN BYA

KHYUNG LA SOGS PA, DE'I PHYI ROL DU RDO RJE'I RA BA DANG, DRA BA
DANG, PHUR BU LA SOGS PA BSRUNG BA'I 'KHOR LO ME 'BAR BAS BSKOR
BAR GYUR, GTZO BO'I GDAN PADMA DKAR PO DANG NYI MA'I STENG DU AA
A'A CES PA NAS NYI MA'I DKYIL

'KHOR GYI STENG DU RANG GI RLUNG SEMS KYI NGO BO H'Um, DE LAS
'PHROS PA'I 'OD ZER LAS GRUB PA'I RDO RJE MKHA' 'GRO MA SOGS
PHYOGS KYI LHA MO BZHIS BSTOD CING BSKUL BA NI, DZA: DZA: DZA:
DZA: CES PA NAS GCIG TU THIM PA'I H'Um

ZHES BSKUL BAS, H'Um YIG ZLA NYI LA THIM ZHING 'DRES PA YONGS SU
GYUR PA LAS, RDO RJE RTZE LNGA PA LTE BA LA H'Um GIS MTSAN PA,
AOm BADZRA SHUDDH'A: SARBA DHA RM'A: BADZRA SHUDHONYAHAm, RDO
RJE'I LTE BA'I H'Um LAS 'OD ZER 'PHROS, SEMS CAN THAMS

CAD YONGS SU SBYANGS, RDO RJE SEMS DPA'I GO 'PHANG LA BKOD, TSUR
'DUS RDO RJE H'Um DANG BCAS PA YONGS SU GYUR PA LAS, BDAG NYID
SENG GE'I KHRIR PADMA DKAR PO DANG NYI MA'I DKYIL 'KHOR GYI
STENG DU GDUGS DKAR POS BRGYAN

PA'I RNAL 'BYOR NAM MKHA' SKU MDOG SNGON PO ZHAL GSUM PA RTZA
ZHAL SNGON PO KHROS PA, G-YAS ZHAL DKAR PO SGEG PA, G-YON ZHAL
DMAR PO BZHAD PA, HA HA'I GANG RGYANGS SGROG CING ZHAL GDANGS
PA, ZHAL

@007A *, ,RE RE LA SPYAN GSUM GSUM DANG LDAN PA, DBU SKRA GYEN
DU BRDZES PA LA DAR GYI COD PAN BCINGS PA, THOD PA'I PHRENG BA
DANG, RDO RJES BRGYAN PA'I RTZA PHRAN DANG, SANGS RGYAS LNGA'I
DBU RGYAN CAN, SBRUL

GYI RGYAN GYIS BRGYAN CING NA BZA'I DMAR POS MDZES PA, PHYAG
DRUG GI G-YAS GSUM NA MDA' DANG PHYAG RGYA'I NU MA RDO RJE,
G-YON GSUM NA GZHU DANG THOD PA BDUD RTZIS GANG BA DRIL BU
BSNAMS PA, SEMS DPA'I

SKYIL MO KRUNG GIS BZHUGS SHING, 'OD ZER DPAG TU MED PA 'PHRO
BA, DE'I PANG NA YUM YE SHES KYI MKHA' 'GRO MA SKU MDOG DKAR MO
ZHAL GCIG PHYAG GNYIS KYIS KHA tV'Am GA DANG THOD PA BDUD RTZIS
GANG BA BSNAMS

NAS YAB KYI MGUL NAS 'KHYUD PA, YAB KYI MA MCHU TSAMS KYIS 'DEBS
SHING, ZHABS KYI TSIGS KYIS DKRIS NAS YAB KYI RDO RJE PADMAR
THIM PAR MDZAD PA, YAN LAG RGYAN THAMS CAD KYIS BRGYAN CING,
SHIN TU MDZES

PA'I NA BZA' GSOL BA, GNYIS KA'ANG YE SHES KYI ME 'BAR BA'I DBUS
NA BZHUGS PAR GYUR, SNGAR LTAR RDO RJE'I PHYAG RGYA DANG BCAS
KshUm SOGS YI GE GNAS BRGYUR DU BKOD LA BSRUNG, BADZRA AADKU SHA
DZA, YE SHES KYI

MKHA' 'GRO MA SPYAN DRANGS, DAM TSIG GI PHYAG RGYA BSTAN, GDAN
PHUL, MCHOD YON SOGS KYIS MCHOD, DZA: H'Um BAm HO: RNAL 'BYOR
NAM MKHA'I THUGS KAR NYI MA'I DKYIL 'KHOR LA BKUG CING BCUG PAS
MNYES

@007B PAR GYUR, AOm BADZRA K'A YA AOm, AOm BADZRA WA KA A'A: AOm
BADZRA TZITTA H'Um, ZHES RDO RJE'I PHYAG RGYA DANG BCAS SGO GSUM
BYIN GYIS BRLABS, GNAS SNGAR PHYAG RGYA DANG BCAS, AOm H'Um A'A:
SV'AH'A, RANG GI SPYI GTZUG TU RNAM SNANG DKAR PO BYANG CHUB

MCHOG GI PHYAG RGYA CAN, DPRAL BAR MI BSKYOD PA SNGON PO SA GNON
GYI PHYAG RGYA CAN, RNA LTAG G-YAS SU RIN 'BYUNG SER PO MCHOG
SBYIN GYI PHYAG RGYA CAN, LHAG PAR 'OD DPAG MED DMAR PO TING NGE
'DZIN GYI PHYAG RGYA CAN, RNA

LTAG G-YON DU DON GRUB LJANG GU SKYABS SBYIN GYI PHYAG RGYA
CAN, LNGA GA'ANG RGYAN THAMS CAD KYIS BRGYAN PA, MDZES PA'I NA
BZAS KLUBS NAS BZHUGS PAR GYUR, SNGAR BSHAD PA'I DAR DBYANGS
DANG MNYAM PA'I THAL MOS MNYES

PAR BYA'O, ,AUNG BHA BA HAm, A'A A'A A'A A'Am RANG GI SNYING GA
MDZOD SPU MGRIN PA SPYI BO BZHIR GNAS PAR GYUR, AOm YO GA
SHUDH'A: SARBA DHA RM'A: YO GA SHUDHONYA HAm, ZHES RNAL 'BYOR
RNAM PAR DAG PA'I NGA RGYAL DANG, AOm DZNYA NA K'A YA AA HAm

ZHES BRJOD DE YE SHES KYI SKU'I NGA RGYAL 'JOG PA NI DANG PO
SBYOR BA'I TING NGE 'DZIN NO, ,THABS DANG SHES RAB SNYOMS PAR
ZHUGS SHING SGYU MA LTA BUR LHAG PAR MOS PAS RANG GZHAN GYI DON
RDZOGS PAR BYED PA'I DKYIL 'KHOR SPRUL

ZHING DBYUNG BA NI, RANG GI SNYING GAR ZLA BA'I DKYIL 'KHOR GYI
STENG DU CHU'I RLUNG LA SUm, DE YONGS SU GYUR PA LAS RDO RJE
MKHA' 'GRO MA DKAR MOR GYUR, AOm A'A: SV'AH'AS, SNA NAS PHYUNG,
DPAG TU MED PA SPROS, SEMS CAN THAMS CAD

@008A *, ,SKYABS 'GRO SEMS BSKYED SOGS LA SKAL BA JI LTA BA
BZHIN DU BKOD, SLAR 'DUS LE'U TSE'I SHAR DU GLANG PO CHE'I STENG
DU ROL PA'I STABS KYIS 'KHOD, RANG GI SNYING GAR ZLA BA'I DKYIL
'KHOR GYI STENG DU

SA'I RLUNG A'A RING PO LAS SKYES PA'I DRAG MO SER MOR GYUR, AOm
A'A: SV'AH'AS, SNA NAS PHUNG, DPAG TU MED PA SPROS, SEMS CAN
THAMS CAD KYI MA RIG PA'I MUN PA BSAL, YE SHES KYI SNANG BA
BSKYED, SLAR 'DUS BYANG DU RMA BYA'I

GDAN LA SKYIL KRUNG PHYED PAS 'KHOD, RANG GI SNYING GAR ZLA BA'I
DKYIL 'KHOR GYI STENG DU ME'I RLUNG AI LAS SKYES PA'I RO LANGS
MA DMAR MOR GYUR, AOm AI SV'AH'AS, SNA NAS PHYUNG, DPAG TU MED
PA SPROS, SEMS CAN THAMS

CAD BYANG CHUB KYI LAM LA BKOD, SLAR 'DUS NUB TU BYA KHYUNG GI
GDAN LA TZOG BU'I 'DUG STANGS KYIS 'KHOD, RLUNG GI RLUNG AI LAS
SKYES PA'I GTUM MO SNGON MOR GYUR, AOm A'I SV'AH'AS, SNA NAS
PHYUNG, DPAG TU MED PA SPROS,

SEMS CAN THAMS CAD KYI 'DOD DON YONGS SU BSKANGS SLAR 'DUS, LHOR
CI BGYI'I GDAN LA PUS MO'I SKYIL KRUNG GIS 'KHOD, DRAG MO DBU
SKRA SER PO GYEN DU BRDZES PA ZHES PA NAS ME'I DKYIL 'KHOR 'BAR
BA'I DBUS

NA BZHUGS PA, SA CHU 'DRES PA'I RLUNG Ri LAS SKYES PA'I LHA MO
SENG GE MA G-YON DKAR G-YAS SER BA'I PHYED GZUGS SENG GE'I
GDONG PA CAN, PHYAG G-YAS RAL GRI 'PHYAR ZHING, G-YON SDIGS
MDZUB DANG BCAS

@008B PA'I ZHAGS PA 'DZIN PA, AOm R'I SV'AH'AS, SNA NAS PHYUNG,
DPAG TU MED PA SPROS, BDUD THAMS CAD SKRAG PAR BYAS, SLAR 'DUS,
DBANG LDAN DU SENG GE'I GDAN LA ROL PA'I STABS KYIS 'KHOR, CHU
RLUNG GI RLUNG R'i LAS STAG MO STAG GI

GDONG PA CAN, G-YAS DKAR G-YON SNGO BA'I PHYED GZUGS MA, PHYAG
G-YAS LCAGS KYU, G-YON SDIGS MDZUB DANG BCAS PAS ZHAGS PA
'DZIN PA, AOm R'A SV'AH'AS, SNA NAS PHYUNG, DPAG TU MED PA
SPROS, BDUD THAMS CAD SKRAG

PAR BYAS, SLAR 'DUS, ME MTSAMS SU PHAG GI GDAN LA ZLUM PA'I
STABS KYIS 'KHOD, RLUNG ME'I RLUNG Li LAS SKYES PA'I CE SPYANG
GI GDONG PA CAN, G-YAS SNGO G-YON DMAR PHYAG G-YAS DGRA STA
DANG, G-YON SDIGS

MDZUB DANG BCAS PAS ZHAGS PA 'DZIN PA, AOm LA SV'AH'AS, SNA NAS
PHYUNG, DPAG TU MED PA SPROS, BDEN BRAL GYI MTSAMS SU MA HE'I
GDAN LA SKYIL KRUNG PHYED PAS 'KHOD, ME DANG SA'I RLUNG 'DRES PA
L'i LAS SKYES PA 'UG

PA MO 'UG PA'I GDONG PA CAN, G-YAS DMAR G-YON SAR, PHYAG
G-YAS DBYUG PA DANG G-YON THOD PA 'DZIN PA, AOm L'i SV'AH'AS,
SNA NAS PHYUNG, DPAG TU MED PA SPROS, RLUNG MTSAMS SU CE SBYANG
GI GDAN LA TZOG PUS

'KHOD, THAMS CAD KYANG NA BZA' DMAR PO MNABS PA ZHES PA NAS ME
DPUNG 'BAR BA'I DKYIL 'KHOR NA BZHUGS PA, CHU RLUNG GI RLUNG
PHUm LAS SKYES PA'I MKHA' 'GRO MA RGYAL DBANG MO DKAR MO PHYAG
GNYIS

@009A *, ,ZHAL DU 'JUG PA, AOm PHUm SV'AH'AS, SNA NAS PHYUNG,
DPAG TU MED PA SPROS, BDUD THAMS CAD SKRAG PAR BYAS, SLAR 'DUS,
LHA RNAMS 'GUGS PA'I MDZAD PA MDZAD, SLAR 'DUS, NANG GI SHAR
SGOR 'KHOD, DE

BZHIN DU SA RLUNG SOGS SNGAR BZHIN SBYAR NAS, PHEm LAS 'BAR BYED
MA ZHES PA NAS ME 'BAR BA'I 'OD MNGA' BA RO'I GDAN LA BZHUGS PA,
RANG GI THUGS KAR ZLA BA'I DKYIL 'KHOR GYI STENG DU, HA HO HR'I:
GSUM LAS

SKYES PA'I SPOS MO DANG 'JU BYED MA DANG, GTUM MO GSUM PHYAG NA
KA P'A LA BDUD RTZIS GANG BA BSNAMS SHING, GCIG GIS STENG NAS
'GEBS PA, AOm HA HO HR'I: SV'AH'AS, SNA NAS PHYUNG, DPAG TU MED
PA SPROS, 'GRO

PA'I DON BYAS SLAR 'DUS, RIM PA GNYIS PA'I SHAR DU 'KHOD, TSUL
'DI LTAR BAR GYI LHA MO LHAG MA BCU BDUN PO RNAMS KYANG SNYING
GAR BSKYED, SPROS MDZAD PA MDZAD 'GOD, THAMS CAD KYANG SKU MDOG
DMAR PO

'OD ZER GYI PHRENG BA 'KHRUG CING SKRA GSIL POR 'PHYANG BA SBRUL
GYI RGYAN GYIS BRGYAN CING, NA BZA' SNA TSOGS MNABS PA, BZANG
PO'I 'DUG STANGS KYIS BZHUGS PA, DE NAS DKYIL 'KHOR PHYI MA LA
LHA DGOD PA NI, KHE

SHA LAS KHYAB 'JUG SNGON PO LAG PA BZHI PA, G-YAS GNYIS 'KHOR
LO DANG RAL GRI, G-YON GNYIS DBYUG PA DANG DUNG 'DZIN PA RAL
PA'I THOR TZUGS KYIS NYE BAR BRGYAN CING, BYA KHYUNG GI GDAN LA
'DUG PA, AOm KHE SHA SV'AH'A,

@009B SHAR SGOR 'KHOD NAS, AOm AUTPAL RA MA YE SV'AH'A, DE'I
G-YON DU 'KHOD, MDOR BSDU NA SGO BZHI DANG MTSAMS BZHI'I PHYOGS
SKYONG BRGYAD PO BKOD PAS CHOG CING, THAMS CAD SKU MDOG SNGON
POR BYAS PAS RUNG BAR GSUNGS SO, ,

DE NAS LHA RNAMS ZLUM PO LA DPA' BO NYI SHU DGOD PA NI, RANG GI
THUGS KAR ZLA BA'I DKYIL 'KHOR GYI STENG DU KAm LAS KENG RUS
'JIGS BYED DANG, DE'I PANG BAR YUM PADMA 'BYUNG MA, AOm KA RAm
KA BHEE RA B'A YA SV'AH'A, AOm KA MA LA KA RYEE

SV'AH'A, SNA NAS PHYUNG, DPAG TU MED PA SPROS, BDUD DANG BAR DU
GCOD PA BSAL, SLAR 'DUS SHAR GYI RE'U MIG GI DBUS SU 'KHOD, DE
BZHIN DU SGRA 'JIGS YAB YUM GYI BAR GYI LHA THAMS CAD LA SHES
PAR BYA'O, ,DE THAMS CAD

COD PAN RNAM PA LNGAS BRGYAN PA, GCER BU SKRA RNAM PAR GROL BA,
YAB YUM PHAN TSUN 'KHYUD PA, YAB YUM THAMS CAD KYI PHYAG G-YAS
KHA tV'Am GA ,G-YON THOD PA BZA' BA SNA TSOGS DANG BTUNG BA SNA
TSOGS KYIS GANG BA

BSNAMS PA'O, ,DE NAS SGRUB THABS NAS 'BYUNG BA LTAR, 'JIG RTEN
DANG 'JIG RTEN LAS 'DAS PA'I YE SHES DGUG GZHUG PHYAG RGYA BZHIS
RGYAS 'DEBS LEGS PAR BYA, SNGAR BZHIN GTZO BO'I DAM RGYA DE NYID
GNAS BZHIR

BZHAG LA, AOm SA MA YA YO HAm H'Um H'Um SA MA YA STVAm, AA DHI
TI shthA SVA M'Am ZHES GNAS BZHI BYIN GYIS BRLABS, SNGAR BZHIN
BSRUNG BA BRGYAD KYI SNGAGS 'GOD, SKU GSUNG THUGS BYIN GYIS
BRLABS, SNGAR GYI PHYAG RGYAS DBANG BSKUR

@010A *, ,GTZO BO LA DBU RGYAN SNGAR DANG 'DRA, PHYOGS BZHI'I
MKHA' 'GRO BZHI LA RANG GI RIGS BDAG DBUS SU BYAS PA'I RIGS LNGA
DANG, LHA LHAG MA THAMS CAD LA RNAL 'BYOR NAM MKHA'I DBU BRGYAN
LA GO CHA

BSKON PA DANG, DAR DPYANGS DANG MNYAM PA'I THAL MOS MNYES PA
SNGAR BZHIN BYA'O, ,DE NAS PHYI NANG GI MCHOD PAS MCHOD, DPA'
MCHOG DANG PO'I SEMS DPA' CHE, ZHES SOGS KYIS BSTOD RDO RJE THAL
MO SNYING GAR BZHAG

NAS; AOm SHUDDHA DHA RMYE: H'Um AA A'A AOm A'A: SV'AH'A, ZHES
MNYES PAR BYAS NAS LHA'I 'KHOR LO RTZE GCIG TU BSGOM MO, BSGOM
PAS SKYON SGRUB THABS LTAR BZLAS PA BYA'O, ,MJUG TU MCHOD BSTOD
MDOR BSDUS BYAS, DGE

BA BSNGOS TE THUN MTSAMS KYI BYA BA LA 'DUG PAR BYA'O, ,THUN GYI
MTHAR GTOR MA JI LTAR BYA BA NI, SGRUB THABS SU SHIN TU GSAL
ZHING, BUM BSKYED BYED NA RNAM RGYAL BUM PA'I NANG DU RTZA BA'I
LHA BCU GSUM DANG, LAS BUM

DU SENG GE MA BSKYED PA SOGS RIG PAS SBYAR NAS SHES PAR BYAS TE
DBANG CHOG LA 'JUG PAR BYA'O, ,SMRAS PA, CHOS KYI RGYAL PO KUN
MKHYEN BU STON RJE'I, ,RMAD BYUNG MKHYEN PA'I 'OD STONG ZER GYI
NI, ,GDAN BZHI'I RGYUD DANG RGYA

GZHUNG 'DAB BRGYA'I TSAL, ,LEGS PAR PHYE BA'I SGRUB THABS ME TOG
GI ,PHANG PHUNG CHAGS PA DE YI DGONGS PA BZHIN, ,NGAG 'DON SRAD
BUR 'PHRENG BA SPEL LEGS PA, ,GSER DNGUL MU TIG DO SHAL LTAR
BSGRIGS TE, ,BLO

@010B GSAL MGUL BA'I RGYAN DU BDAG GIS BKOD, ,'DI YI DGE BA TSE
RABS THAMS CAD DU, ,RGYAL BA'I MDO SNGAGS DAM CHOS MA LUS PA,
,RGYAL BA'I DGONGS PA JI BZHIN 'DZIN PA DANG, ,'GRO BA'I DON LA
MTHU DANG LDAN PAR

SHOG ,CES SNYIGS DUS KYI THAMS CAD MKHYEN PA BU STON RIN PO CHES
MDZAD PA'I RNAL 'BYOR NAM MKHA' SGRUB THABS NGAG 'DON DU BYED
PA'I ZUR 'DEBS 'DI YANG DGE SLONG RIN CHEN CHOS LEGS KYIS NAN
GYIS YANG

YANG BSKUL BA LA BRTEN NAS, THAMS CAD MKHYEN PA DE NYID KYI
GSUNG RAB MANG DU THOS PA'I BTZUN PA BLO BZANG CHOS KYI RGYAL
MTSAN GYIS, CHOS GRVA CHEN PO BKRA SHIS LHUN PO'I GZIMS KHANG DU
SBYAR BA'O,, ,,

*, ,SVASTI, PAD DKAR 'DZIN PAS BYIN RLABS YUL GYI LJONGS, ,DBUS
GTZANG DAG ZHING DAR GYI MDUD PA'I MTSAMS, ,'DI YI SGRUB GNAS
LHA YI RI BO'I 'DABS, ,DPAL GYI RI BO 'PHOS 'DRA'I SA 'DZIN
LJONGS, ,RNAM

GROL DON DU GNYER BA'I BSTI GNAS MCHOG ,NYIN MTSAN KUN TU PHUN
TSOGS BSAM GTAN GYIS, ,'KHOR LO RGYUN MI 'CHAD PA BSKOR BA'I
GNAS, ,BKRA SHIS DPAL RGYAS SGRUB SDE RGYAS GYUR CIG ,DBUS RI'I
NGOS CHAGS PHUN TSOGS

BSGRUB PA'I SDE, ,PHYOGS DUS KUN TU DAR ZHING RGYAS PA DANG,
,YUL PHYOGS 'DIR YANG RTAG TU BKRA SHIS SHING, ,'DOD DGU'I 'BYOR
PAS KUN DGA' BSKYED GYUR CIG ,BSGRUB PA'I GRVA 'DI 'DEBS SHING
RING GNAS PA'I, ,BSTAN PA'I

@011A *, ,SBYIN BDAG SA YI BRGYA BYIN MCHOG ,MGON PO BKRA SHIS
MCHED DANG LCAM DRAL RNAMS, ,SKU TSE BRTAN CING CAB SRID RGYAS
GYUR CIG ,CES PA'ANG RJE NYID KYI GSUNGS SO,, ` ,,GRUB

PA'I GNAS MCHOG DPAL LDAN KA L'A PA'I, ,DA LTA CHOS KYI SRID LA
DBANG BSGYUR BA, ,RIGS LDAN CHOS KYI RGYAL PO'I ZHABS DRUNG DU,
,GUS PA'I LEGS GSOL CHOS KYI PHO NYA 'DI, ,ZHAL DKYIL BLTA DANG
GSUNG GI

BDUD RTZI NI, ,'THUNG PHYIR SONG BA THUGS BRTZER NYER DGONGS LA,
,BDAG GIS GSOL BA'I 'BRAS BU MCHIS PAR MDZOD, ,CES PA 'DI RGYAL
KHAMS PA BLO BZANG CHOS KYI RGYAL MTSAN GYIS, SHAMBHA LA'I RGYAL
PO LA PHUL

BA'I ZHU YIG , ,,RIN CHEN CHOS LEGS LHAG BSAM GYIS, ,PAR 'DI
BSGRUBS PA'I RNAM DKAR MTHUS, ,SHE SA BU KHRID SGRIB GNYIS KYI,
,G-YUL LAS MYUR DU RGYAL GYUR CIG ,'DI LTAR BSKRUN PA'I DGE
TSOGS

KYIS; ;RTAG TU DAL 'BYOR RTEN THOB NAS, ,SA LAM RTOGS PA MTHAR
SON TE, ,BLA MED BYANG CHUB THOB PAR SHOG , ` ,,NA MO GU RU
MANYDZU GHO sh'A YA, BGRANG YAS SKYOB PA NYID GZIGS SRAS BCAS
KYI, ,THUGS

RJE LAS GRUB MTHONG THOS DRAN REG GIS, ,'DOD DGU'I MCHOG STZOL
YID BZHIN NOR BU YI, ,GTZO RNAMS MTSAN GYIS ME TOG PHRENG MDZES
SPEL, ,BKRA SHIS LHUN PO'I PHYI NANG GI RTEN GYI NANG BZHUGS
GTZO BO RAGS

@011B RIM TZAM ZHIG GZHAN DANG BA 'DREN PHYIR BRJOD PA NI, STON
PA'I 'PHEL GDUNG BYUNG KHYUNGS MI 'DRA BA MANG PO, SANGS RGYAS
KYI TSEMS KYI DUM BU, KUN MKHYEN 'PHAGS 'OD, MCHIMS THAMS CAD
MKHYEN PA, BU STON THAMS

CAD MKHYEN PA SOGS KYI GDUNG THAL LAS GRUB PA'I SKU BRNYAN DANG,
THOG THUB MA DU MA, KHA CHE PAn CHEN GYI PHYAG NAS MA RDZA SKU
'KHRUL MED CIG ,BAL MO BZAS SPYAN DRANGS PA'I RJE BTZUN SGROL
MA'I SKU RANG BYON, RDO NAG LAS

GRUB PA RJE N'A RO PAS PHYAG BZO DANG THUGS DAM RTEN MDZAD PA
BDE MCHOG PHYAG MANG, RVA LO'I THUGS DAM RTEN BSIL TSAL RDO NAG
LAS GRUB PA'I RDO RJE 'JIGS BYED DPA' BO GCIG PA'I SKU, RJE
BTZUN TZONG KHA PA CHEN PO'I SKU PHYAG

NAS MA SKU COR RTOGS LDAN LA GNANG BA'I BYIN RLABS CAN, RJE
THAMS CAD MKHYEN PAS GSUNG RAB PHAL CHER RTZOM GZHI PHYAG BRIS
SU BTAB PA'I SAm BHU tA, RJE BLA MA'I PHYAG MTSAN RDOR DRIL, RJE
BLA MA RI KHROD LA BZHUGS PA'I ZHAL

DKAR YU THUNG, RJE SANGS RGYAS YE SHES KYI PHYAG MTSAN RDOR
DRIL, RGYAL BA BLO BZANG DON GRUB DANG RJE SANGS RGYAS YE SHES
GNYIS KA'I PHYAG TING, THAMS CAD MKHYEN PA BSOD NAMS RGYA MTSO
DANG RJE SANGS RGYAS YE SHES

GNYIS KA'I DBU PAn, RJE SANGS RGYAS YE SHES KYI MGUL SGOM, KUN
MKHYEN SHES RAB DPAL BZANG GI GSOL RGYAN, 'PHAGS PA'I GNAS BRTAN
YAN LAG 'BYUNG GI PHYAG 'KHAR RGYA'I NGUR BA LAS GRUB PA KHUNGS
BTZUN,

@012A *, ,MKHAS GRUB KHYUNG PO DANG MNYAM MED RIN CHEN BRTZON
'GRUS GNYIS KA'I GDUNG BZHUGS PA RTEN GA'U MAR GRAGS PA CHA
TSANG, MKHAS GRUB KHYUNG PO'I PHYAG RJES SHIN TU GSAL BA'I RDO'I
SNYING PO, MGON

PO KLU SGRUB KYI THUGS DAM RTEN 'PHAGS PA BRGYAD STONG PA'I RGYA
DPE, DE THOG NAS KHA CHE PAn CHEN GYIS LAN MANG DU GSUNGS PA'I
BYIN RLABS CAN, DAM PA DMAR PO'I THUGS NANG DU SPYAN RAS GZIGS
RANG BYON BZHUGS PA,

MNGA' BDAG MEE TRI PA'I DBU THOD YONGS RDZOGS, 'OD DPAG MED KYI
SKU GSAL BAR BYON PA, MTSAN LDAN THOD PA DNGOS THE TSOM MED PA
YONGS RDZOGS, BLA MA RTOGS LDAN 'JAM DPAL RGYA MTSO'I DBU THOD
RIN PO CHE DANG 'BRU

SNAS GANG BA, RJE KARMA PA RANG BYUNG RDO RJE'I ZHVA NAG 'KHRUL
MED, RJE BTZUN SGROL MA'I PHYAG MTSAN DAR LJANG GU LA RJE BTZUN
MA'I SKU BRNYAN BRIS PA, DGRA BCOM PA 'OD SRUNG CHEN PO'I TSEMS
KYI DUM BU, JO BO CHEN PO'I GDUNG

NAG; RJE BLA MA'I TSEMS, SHA BO SGANG PA'I GDUNG MA RGAD MA,
THAMS CAD MKHYEN PA DGE 'DUN GRUB KYI GDUNG TSA MANG BA, BKA'
GDAMS KYI DAM PA MANG PO DANG, RGYAL TSAB MKHAS GRUB RJE, THAMS
CAD MKHYEN PA SNGA PHYI

SOGS SKYES CHEN DAM PA MANG PO'I SKU BAL GYI RING BSREL DANG
YUNGS 'BRU LTA BU'I RING BSREL MANG PO, ,THAMS CAD MKHYEN PA DGE
'DUN GRUB KYI PHYAG BRIS RDO RJE 'CHANG CHEN PO'I LAM RIM YONGS
SU RDZOGS PA RNAMS

@012B BZHUGS, MTHONG THOS DRAN REG DAD PAR BYED RNAMS KYI,
,GDUNG SEL PHAN BDE'I SNANG BA STZOL MDZAD PA'I, ,RTEN MCHOG
GTZO BO 'GA' YI THO TZAM BRJOD, ,DGE BAS 'GRO KUN THAMS CAD
GZIGS GYUR CIG ,CES

RJE BTZUN BLO BZANG CHOS KYI RGYAL MTSAN GYIS BRIS PA DGE BAR
GYUR CIG ,YI GE PA NI DGE TSUL BLO BZANG DBANG RGYAL LO,, ,,DGE
LEGS 'PHEL,, ` ,,DGE LDAN LUNG DANG RTOGS PA'I BSTAN PA YI,
,RGYAL

MTSAN PHYOGS BCUR RGYAS PA'I 'PHRIL LAS KYIS, ,RGYAL MTSO'I GOS
CAN MDZES PA'I DPAL GYUR PA'I, ,DPAL LDAN BLA MA'I ZHABS LA GSOL
BA 'DEBS, ,BSLU MED DKON MCHOG GSUM GYI BYIN RLABS DANG,,

DRANG SRONG GRUB PA RNAMS KYI BDEN TSIG DANG, ,MTHA' DAG 'GRO
'DI'I LEGS PAR SPYAD PA'I MTHUS, ,BSHES GNYEN DAM PA SRID MTHAR
ZHABS BRTAN SHOG ,DGA' LDAN SPRUL PA'I SKU'I GSOL 'DEBS SO,, ,,

(GSUNG LE TSAN 'DI RNAMS CHOS GRVA 'DI KHA'I NANG RTEN GRAS KYI
GSUNG 'BUM BRIS MAR BZHUGS 'DUG KYANG, DE SNGA PAR RNYING DU MA
'KHOD STABS CHU SPRE ^ RJE BTZUN BLO BZANG CHOS KYI RGYAL MTSAN
DPAL BZANG PO'I GSUNG 'BUM RNAMS PAR GSAR BRKOS SKABS NANG RTEN

GRAS DANG ZHUS DAG THOG PAR DU GSAR 'JUG BGYIS PA'O,, ,