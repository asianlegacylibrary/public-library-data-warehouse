(RDO RJE MKHA' 'GRO'I SBYIN SREG SDIG LTUNG MUN SEL NYI 'OD 'BUM
'PHRO ZHES BYA BA BZHUGS SO), , *, ,NA MO KU RU BADZRA dA KI YA,
'DIR DPAL RDO RJE MKHA' 'GRO'I SBYIN SREG GI SGO NAS SDIG

SGRIB SBYANG TSUL LAG TU BLANG BDE BAR DGOD PA LA, TIL DANG, RDO
RJE MKHA' 'GRO'I SKU BYUNG NA RAB, MA BYUNG KYANG GAS CHAG SOGS
KYI SKYON DANG BRAL BA'I SPOS PHOR

LTA BUR ME DU BA MED PA STA GON BYAS, SKYABS 'GRO SEMS BSKYED
SNGON DU BTANG, MA AA MRi TAS BSANG, SVA BHA WAS SBYANGS TE,
RANG BZHIN STONG PA'I NGANG

LAS YE SHES KYI, ,ME DPUNG 'BAR DBUS H'Um DANG RDO RJE LAS,
,KHRO RGYAL RDO RJE MKHA' 'GRO SKU MDOG MTHING, ,ZHAL GCIG PHYAG
GNYIS RDOL DRIL 'DZIN PA YIS, ,

THUGS KAR 'DOD RGYAL PHYAG RGYA 'CHING BA'I ZHAL, ,GNAM DU
GDANGS SHING MCHE RNON BZHI GTZIGS PA, ,DBU LA THOD SKAM LNGAS
BRGYAN PHRAG GONG NAS, ,MI MGO

RLON PA LNGA BCU'I DO SHAL 'PHYANG, ,STAG SHAM GSOL ZHING KHRO
NYAMS YONGS SU RDZOGS, ,SDIG SGRIB 'JOMS LA DPA' BAS ZHABS GNYIS
NI, ,ZLUM

POR BZHUGS PA'I SPYI BOR AOm DKAR PO, ,MGRIN PAR A'A: DMAR THUGS
KAR H'Um SNGON PO, ,H'Um LAS 'OD 'PHROS BSGOM PA DANG 'DRA BA'I,
,YE SHES PA DANG DBANG
@072A *, ,LHA SPYAN DRANGS TE, ,DZA: H'Um BAm HO: SA DAM YE
DBYER MED 'DRIS, ,DBANG LHAS DBANG BSKUR RIGS BDAG MI BSKYOD
PAS, ,RGYAS BTAB SNANG LA RANG BZHIN MED PA

DANG; ;DNGAS ? GSAL 'OD KYI RANG BZHIN CAN DU GYUR, ,AOm BDZRA
dA KA SA PA RI WA RA AARGHAm NAS SHAPTA PRA TI TZTSA SV'A H'A
SA MCHOD, MI BSKYOD RDO RJE YE SHES CHE, ,RDO RJE DBYINGS NI
MKHAS PA CHE, ,

RDO RJE GSUM MCHOG DKYIL 'KHOR GSUM, ,RDO RJE MKHA' 'GRO LA
PHYAG 'TSAL, ,ZHES PAS BSTOD, RANG NYID THA MAL GNAS PA'I
SNYING KHA RU, ,SDIG PAS SA BON BAm YIG NAG POS

MTSAN, ,LTE BAR RAm LAS ME DKYIL DMAR PO DANG, ,RKANG MTHIL
GNYIS SU YAm LAS RLUNG DKYIL SNGO, ,BAm LAS 'OD 'PHROS SGO
GSUM SDIG SGRIB KUN, ,'OD ZER NAG PO'I RNAM PAR BKUG

PA NI; ;BAm LA THIM ZHING 'OG GI RLUNG DKYIL GA-YOS, ,RKANG
MTHIL NAS ZHUGS LTE BA'I ME DKYIL SPAR, ,DE YID 'OD KYIS
SNYING KHA'I BAm YIG DENG, ,SNA SGOR THON PA SDIG PA RVA CAN
GYI, ,

RNAM PAR GYUR PA MDUN GYI TIL LA THIM, ,TIL SDIG DBYER MED
KHRO BOS GSOL BAR GYUR, ,BCOM LDAN RDO RJE KHRO RGYAL MKHA'
'GRO YIS, ,BDAG GIS THOGS MED NAS BSAGS

SDIG SGRIB DANG, ,NYES LTUNG DAM TSIG NYAMS CHAG MA LUS PA,
,GSOL NAS BYANG ZHING DAG PAR MDZAD DU GSOL, ,AOm BDZRA dA KA
KHA KHA KH'A HI KH'A HI SARBA B'A PAm DA HA NA BHI shMAm KU RU
SV'AH'A, BDAG

GIS 'KHOR BA THOGS MED NAS BSAGS PA'I, ,SDIG SGRIB DAM TSIG
NYAMS CHAGS THAMS CAD SHINTAm KU RU SV'A H'A, ZHES BRJOD PA
DANG TIL MER 'DOR BA MNYAM DU BYED PA GRANGS

@072B LONG SKABS DANG SBYAR BA BYA, MJUG DU MCHOD BSTOD SNGAR
BZHIN BYAS LA, GANG YANG BDAG BLO RMONGS PA YIS, ,NYES BYAS
CUNG ZAD GANG BGYIS PA, ,GANG PHYIR LUS

CAN SKYABS YIN PHYIR, ,MGON KHYOD DE KUN BZOD PAR MDZOD,
,KHYED KYIS SEMS CAN DON KUN MDZAD, ,RJES SU MTHUN PA'I DNGOS
GRUB RTZOL, ,SANGS

RGYAS YUL DU GSHEGS NAS KYANG, ,SLAR YANG 'BYON PAR MDZAD DU
GSOL, ,BADZRA MU: YE SHES PA RANG BZHIN GYI GNAS SU GSHEGS,
DAM TSIG PA ME 'BAR BA'I

RNAM PAR GYUR, DGE BA 'DI YIS MYUR DU BDAG ,SDIG SGRIB MA LUS
DAG GYUR NAS, ,'GRO BA SEMS CAN THAMS CAD KYI, ,SDIG SGRIB MA
LUS SEL BAR

SHOG ,CES MJUG CHO GA RNAMS BYA, ME MA SHI'I BAR ME LA MI REG
CING SHI NAS KYANG ME SNOD LA 'GOM YUG SOGS MI GTONG BAR THAL
BA SPO DGOS NAS GTZANG

SAR SKYEL, CES RDO RJE MKHA' 'GRO'I SBYIN SREG SDIG LTUNG MUN
SEL NYI 'OD 'BUM 'PHRO ZHES BYA BA 'DI NI NANG DON RIG PA MDO
SNGAGS KYI GZHUNG LA LEGS PAR SBYANGS SHING

DBANG LUNG MAN NGAG GIS RGYUD PHYUG PA MTSO BDUN GYI DGON PA'I
THER KUN BLA MA KA BCU BLO BZANG TSUL KHRIMS KYIS 'DI LTA BU
ZHIG DGOS ZHES BSKUL BA LTAR SNYOMS LAS PA'I

NGAG DBANG BLO BZANG CHOS LDAN GYIS MTSO BDUN GYI LHA KHANG
CHEN MOR SBYAR BA'O, ,'DI SA KYANG BSTAN PA DANG SEMS CAN LA
PHAN PA RGYA CHEN PO 'BYUNG BAR GYUR CIG, ,,