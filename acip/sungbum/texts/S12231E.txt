*, ,MDO SNGAGS KYI GNAD RNAMS LA DRIS PA'I LAN RNAMS PHYOGS GCIG
TU BSDEBS PA BZHUGS,

@1 #, ,NA MA: SHR'I TZA KRA SAm BA R'A YA, DGE SLONG KHYOD
KYIS DRIS 'DI RNAMS, ,DKA' BAM YIN SLA BA'I GNAS, ,'ON KYANG JI
LTAR BRJOD PA'I LAN, ,MDOR BSDUS PAR NI SPRO BAR BYA, ,

DPAG BSAM GYI SHING NI YID KYIS DKYIL 'KHOR LAM DUS SU BSGOM
PA'I SKABS DANG, DE LTAR BSGOM PA MTHAR PHYIN PA LAS 'BRAS DUS
SU RTEN DANG BRTEN PA'I DKYIL 'KHOR DNGOS SU 'GRUB PA'I

DUS RNAMS SU NI RTA BABS KYI G-YAS G-YON GYI BAR SNANG LA BUM
PA DANG DE'I NANG NAS DPAG BSAM GYI SHING YONG BA YIN KYANG,
BLOS BSLANG BRTZIG PA'I SKABS SU BUM PA SA LA BZHAG NAS DE LAS
DPAG

BSAM GYI SHING THON PAR BYAS NAS, SHING GI PHON PO RTA BABS KYI
THAD DU SLEB PA BYAS NA DES THUS, SHAR BU DANG RIN PO CHE RTA
RMIG GSUM DPANGS ZHENG CHA 'DRA BYAS PA NYID LEGS LA, 'ON KYANG
RTA

@2A *, ,RMIG RING BAR BYED PA'I LUGS KYANG YOD, THIG GDAB LUGS
'DI LA BRDAR SHA GCOD LUGS 'GA' YOD KYANG SNYING POR DRIL NA
THIG RTZA NAS BSHAD PA LTAR 'DEBS PA NYID BZANG BA

YIN; RTZIG PA'I DKYIL THANG DU SHEL SGO BCUG PAR RTZIG RGYUN
CHAD PA'I SKYON MI 'ONG 'DRA ZHING, GZHAL YAS KHANG GI STENG GI
THOG RNAMS LA YANG MDA' YAB, SHAR BU GNANG BA'I TSUL LTAR BYAS
KYANG MIG TU

MDZES SHING, RGYUD DANG GRUB CHEN, RJE BDAG NYID CHEN PO YAB
SRAS RNAMS KYI DGONGS PA DANG MI MTHUN PA'I SKYON DU MI 'GYUR
LA, 'DI DAG NI DRI BA'I LAN GYI SNYING PO RAGS BSDUS TZAM BRJOD
PA YIN GYI, KHO BO

CAG BYA BA MANG BAS ZHIB PAR 'DRI BA'I LONG MA BYUNG ZHING, TSUL
'DI RNAMS RJE BDAG NYID CHEN POS MDZAD PA'I LEGS BSHAD CHEN MO
'DOD 'JO SOGS DANG, RI BO DGE LDAN RNAM PAR RGYAL BA'I GLING NA

RJE BLA MA KHAMS GSUM CHOS KYI RGYAL PO NYID BZHUGS SKABS BZHENG
BAR MDZAD PA'I BDE MCHOG GI BLOS BSLANG DANG, RIGS DANG DKYIL
'KHOR KUN GYI KHYAB BDAG RDO RJE 'CHANG CHEN THAMS CAD MKHYEN

@2B GZIGS MCHOG GIS BZHENG GNANG PHO BRANG PO TA LAR BZHUGS
PA'I BDE MCHOG GI BLOS BSLANG RNAMS LA ZHIB BRTAGS MDZAD NA MI
'KHRUL BA'I NGES PA RNYED PAR 'GYUR BAS DE RNAMS LA ZHIB PAR
GZIGS MDZOD, SNA TSOGS RDO RJE'I NANG DU GTER

BUM MDZAD NA GRUB CHEN BRGYAD BSGRUB PA LA LEGS TSOGS CHE ZHING,
KLU BUM 'JUG NA'ANG LONGS SPYOD RGYAS PA'I RTEN 'BREL PHUN SUM
TSOGS PA YOD, 'DOD GSOL NI, ` DPAL LDAN KHRAG 'THUNG LHA TSOGS
BLA MA DANG, ,DBYER MED NYER

BZHUGS BYIN RLABS BDUD RTZI'I BCUD, ,DGE LEGS MTSAN MA DANG BCAS
'DIR STZOL LA, ,DNGOS GRUB RIN CHEN BYE BA'I GTER DU MDZOD,
,DPAL LDAN RI BO BDE CHEN 'DUS PA'I SDE, ,MI NUB PHYOGS DUS KUN
TU NGAR RGYAS SHING, ,PHYOGS 'DIR

NYES TSOGS RGYUN CHAD LEGS TSOGS KUN, ,YAR NGO'I ZLA LTAR 'PHEL
BA'I 'PHRIN LAS MDZOD, ,KHYAD PAR DGON GNAS MCHOG 'DIR BZHUGS PA
RNAMS, ,BSLAB PA GSUM DANG KHYAD PAR TSUL KHRIMS KYI, ,BSLAB
PA'I YON TAN MCHOG GIS

RGYUD PHYUG CING, ,'PHAGS PA'I SDE CHEN NGANG GIS 'DU BAR SHOG
,DE YI MTHU LAS 'JIG RTEN KHAMS SPYI DANG, ,KHYAD PAR YUL PHYOGS
'DIR 'KHOD SKYI BO KUN, ,NAD MUG 'KHRUG RTZOD MI MTHUN RGYUN
CHAD NAS, ,GNAS SKABS LO LEGS

BSAM DON CHOS BZHIN 'GRUB, ,BDE SKYID PHYOGS BRGYAR KHYAB PAR
BYIN GYIS RLOB, ,BDAG CAG TSUL 'DIR NGAL BA BGYID PA KUN, ,TSE
RABS KUN TU DPAL LDAN HE RU KA, ,RNAL 'BYOR MA DANG BCAS PAS
RJES BZUNGS NAS, ,ZUNG 'JUG RDO RJE

@3A *, ,'CHANG DBANG MYUR 'GRUB MDZOD,, CES PA 'DI NI 'PHYONG
RGYAS RI BO BDE CHEN PA DGE SLONG DGA' LDAN GYIS BSKUL BA LTAR ^
SH'AKYA'I DGE SLONG RDO RJE 'DZIN PA BLO BZANG DPAL LDAN YE SHES
KYIS SBYAR BA'O,, ` NA MO GU RU MANYDZU GHOsh'A YA, GUR KUM TSOS

CAN SA 'DZIN THUN MTSAMS KYI, ,'OD DMAR ZHAGS PAS LAN BRGYAR
BCINGS PA YI, ,SKU LTAR RGYAL DANG RGYAL SRAS DBUS DAG NA, ,RAB
BRJID GANG DES BDAG LA BLO GROS STZOL, ,CHES PHRA'I BLO GROS
MTSON RNON DGE BA'I BSHES, ,GSUNG GI

SNAM TSOGS NGAR GYIS MA BRAN PAR, ,GZHUNG LUGS NAGS TSAL 'DREN
PAR MI NUS PAS, ,THAR PAR 'DOD RNAMS TSUL 'DI'I RGYU LA 'BAD,
,HA CANG RTOGS DKA' MIN DANG RTOGS DKA'I GNAD, ,RNAM PAR DAG
PA'I SEMS KYIS 'DRI BA LA, ,RANG

GI SROB DPON MCHOG LAS THOS PA YI, ,LEGS PAR BSHAD PA'I SGRA
DBYANGS SGROG PAR BYA, ,DE YANG MNYAM MED YANG DAG PAR RDZOGS
PA'I SANGS RGYAS THUGS RJE CAN DE NYID KYI BSTAN PA 'DI LA SHING
RTA'I SROL 'BYED KYI SKYES BU JI LTAR BYON TSUL LA, SE

RA RJE BTZUN CHOS KYI RGYAL POS SKABS DANG PO'I SPYI DON DU SHER
PHYIN GYI MDO'I SHING RTA'I SROL 'BYED LA KLU SGRUB DANG RJE
BTZUN BYAMS MGON GNYIS SU YOD PAR BZHED PA DANG DGE BSHES GZHAN
DAG GIS PAn CHEN THAMS CAD MKHYEN PA BLO BZANG CHOS KYI

RGYAL MTSAN GYIS SKABS DANG PO'I RNAM BSHAD DU GSUNGS PA'I TSIG
BRLING BA LA GZHI BYAS NAS SHING RTA'I SROL 'BYED LA 'DOD TSUL
GYI KHAS BLANG DANG GSUM DU 'DOD PA SOGS LA KHO BO NI MI 'THAD
PAR SEMS TE, DE CI'I PHYIR CE NA, DE DAG GI

@3B BLO'I ZHA PHUGS SU THOGS MED SHING RTA'I SROL 'BYED DU
BSHAD PA LAM BDE BA'I RNAM PA SNANG BA'I PHYIR, DE YANG YOD DE,
SHING RTA'I SROL 'BYED LA GSUM DU SMRA BA'I LUGS LA'ANG, SHING
RTA'I SROL 'BYED YIN NA 'GREL BYED GZHAN LA MA LTOS PAR

RGYAL BA'I GSUNG RAB KYI SROL PHYE BA ZHIG DGOS PAR 'DOD PA GANG
ZHIG ,THOGS MED KYIS DE LTAR MIN PAR 'DOD PA'I PHYIR, CIG SHOS
KYIS THOGS MED SHING RTA'I SROL 'BYED DU MI 'DOD PA NI KHAS
BLANG GIS BSAL BAR SNANG, DES NA TSUL DE LTAR SMRA

BA RNAMS LA, KHAMS GSUM CHOS KYI RGYAL PO TZONG KHA PA CHOS CAN,
KHYOD KYIS TSAD MA'I BSTAN BCOS RNAMS SU SHING RTA'I SROL 'BYED
KYI RNAM GZHAG BSHAD PA DE MI 'THAD PAR THAL, PHYOGS SNGA MA
RNAMS DE LAS LOGS SU SHING RTA'I SROL 'BYED

KYI RNAM GZHAG 'GOD PA'I PHYIR, RTAGS DON GYIS KHAS, 'DOD NA,
KHAS BLANG 'DZIN PA PO RNAMS CHOS CAN, CHOS KYI RGYAL PO TZONG
KHA PA'I RJES 'BRANG MA YIN PAR THAL, KHYOD KYIS CHOS GANG GI
THAD DU'ANG LAN CIG MIN PAR GSUNGS PA'I RNAM GZHAG

GIS GTZO BYAS TSAD MA'I BSTAN BCOS RNAMS SU GSUNGS PA MI 'THAD
PAR KHAS LEN PA'I PHYIR, RGYAL BA'I YAB GCIG DUR SMRIG RGYAL
MTSAN CAN, ,GSUNG LAS PHYI ROL GYUR CING DE'I RJES SU, ,KHA ZAS
BYA BAS 'BRANGS PA'I LO MA CAN, ,MJUG MA'I NGOS

NAS RIG PA'I DBYUG PAS SKROD, GONG GI RIGS PA LA, GAL TE RTAGS
MA GRUB NA, PHYOGS SNGA MA RNAMS CHOS CAN, KHYOD KYIS RJE BDAG
NYID CHEN PO'I LUGS SROL LAS LOGS SU SHING RTA'I SROL 'BYED 'DOD
TSUL GYI LUGS 'GOD DE, RJE BDAG NYID CHEN

@4A *, ,POS SHING RTA'I SROL 'BYED GNYIS YIN PAR GSUNGS PA
GANG ZHIG ,KHYOD KYIS YANG NA GSUM DANG YANG NA RJES BZHED PA'I
SHING RTA'I SROL 'BYED 'GA' ZHIG SHING RTA'I SROL 'BYED MIN PAR
'DOD PA'I PHYIR, RTAGS DANG PO GRUB

STE; RJE BDAG NYID CHEN POS BYANG CHUB LAM RIM DU, SHING RTA
CHEN PO GNYIS LAS LEGS BRGYUD PA'I, ZHES DANG, LEGS BSHAD SNYING
PO LAS, MGON PO KLU SGRUB KYIS, NGO BO NYID MED PA'I TSUL DANG,
BDAG NYID CHEN PO THOGS MED KYIS,

RNAM PAR RIG PA TZAM GYI TSUL GYI SHING RTA CHEN PO'I SROL GNYIS
PHYE NAS, ZHES PA DANG, SRAS KYI THU BO RNAM GNYIS KYIS KYANG
RJE'I DGONGS PA BZHIN SNYING PO RGYAN DANG BSKAL BZANG MIG 'BYED
RNAMS SU GSUNGS PA'I PHYIR, LAN SMROS SHIG ,GZHAN

YANG KHYOD KYI LUGS DE RJE BDAG NYID CHEN PO'I DGONGS PAR SMRA
NA, RJE'I GSUNG RAB GANG NA, SHING RTA CHEN PO LA GSUM DU PHYE
BA'AM, YANG NA THOGS MED SHING RTA'I SROL 'BYED MA YIN PA'I LUGS
SU GSUNGS PA DE 'ON CIG ,DER MA ZAD STAG TSANG

LO TZTSA BA'I GSUNG DANG SKABS DANG PO'I SPYI DON RNAMS SU THOGS
MED SHING RTA'I SROL 'BYED DU MA 'CHAD PA LA, TZAM SGRA'I TSIG
GIS GSUNG RAB SPYI'I SHING RTA'I SROL 'BYED YIN PA BCAD DO ZHES
SMRA BA PO LA 'DI 'DRI STE, 'DIR GSUNG RAB SPYI'I MING DNGOS

SUM BYUNG BAS SPYI'I SHING RTA'I SROL 'BYED MIN ZER RAM, RNAM
PAR RIG PA TZAM ZHES PA'I TZAM SGRA KHO NA LA BRTEN NAS, TZAM
SGRA NI KHO NA'I CHIG YIN PA'I PHYIR, RNAM RIG PA KHO NA'I LUGS
LAS GZHAN GYI SROL MA PHYE'O ZER BA JI LTAR YIN, DANG PO LTAR

@4B NA; DPAL MGON 'PHAGS PA KLU SGRUB CHOS CAN, SHING RTA'I
SROL 'BYED MA YIN PAR THAL, 'DOD NA, DNGOS 'GAL 'BUD, KHYOD LA
SROL 'BYED TSUL GYI SGO NAS BRJOD PA'I TSE YUM GYI DNGOS BSTAN
STONG NYID KYI RIM PA'I DON BKRAL BA'I SGO NAS

SHING RTA'I SROL PHYE ZHES BAM GTOGS GSUNG RAB SPYI'I SROL PHYE
ZHES MI BRJOD PA'I PHYIR, PHYI MA LTAR NA, SMRA BA PO RANG NYID
LA, BYANG CHUB LAM RIM CHOS CAN, RNAM RIG PA KHO NA'I LUGS YIN
PAR THAL, THOGS MED KHYOD KYI SHING RTA'I SROL 'BYED YIN

PA'I PHYIR, RTAGS GSAL KHYAB GSUM KHAS, GZHAN YANG BYANG CHUB
LAM RIM CHOS CAN, GSUNG RAB SPYI'I DGONGS PA PHYIN CI MA LOG PAR
STAN THOG GCIG TU NYAMS SU BLANG BAR BYA BA'I GDAMS NGAG MA YIN
PAR THAL, KHYOD KYI SHING RTA'I SROL 'BYED

DE GSUNG RAB SPYI'I SHING RTA'I SROL 'BYED LAS LOGS SU GYUR PA
YIN PA'I PHYIR, DES NA, GNOD BYED KYI RIGS PA MANG DU BRJOD PAR
BYAR YOD KYANG, YI GE MANG BAS 'JIGS SHING BYA BA MANG POS
G-YENGS PAS DE TZAM LAS MA SPROS SO, ` ,DA NI 'THAD

PA'I LUGS PHYOGS LHUNG DANG BRAL BAR BRJOD PAR BYA STE, YUM
RGYAS 'BRING BSDUS GSUM GYI DNGOS BSTAN STONG NYID KYI RIM PA
DANG SBAS DON MNGON RTOGS KYI RIM PA GNYIS NI GANG ZAG GCIG
SANGS RGYA BA'I THABS CHA TSANG BA YIN LA, DE GNYIS KYI CHA

SO SO 'GREL BYED GZHAN LA MI LTOS PAR RANG STOBS KYIS 'BYED PAR
MDZAD PA PO'I MI'I RTAN CAN RNAMS LA SHING RTA'I SROL 'BYED CES
BYA ZHING, DE LTA BU'I DNGOS BSTAN STONG NYID KYI RIM PA GTAN LA
PHAB PA'I SGO NAS NGO BO NYID MED PA'I TSUL GYI SHING

@5A *, ,RTA'I SROL 'BYED PA DPAL MGON 'PHAGS PA KLU SGRUB
DANG, RGYA CHE BA'I SPYOD PA'I RIM PA RNAMS GTAN LA 'BEB CING
RNAM PAR RIG PA TZAM GYI SHING RTA'I SROL 'BYED PA PO NI 'PHAGS
PA THOGS MED DE, TSUL DE'I PHYIR SHING RTA'I

SROL 'BYED LA RNAM PA GNYIS SU GRANGS NGES SO, ,DE LTAR BSHAD PA
LA THOGS MED NI SHING RTA'I SROL 'BYED MA YIN TE, RJE BTZUN
BYAMS MGON GYIS BSTAN BCOS MNGON RTOGS RGYAN LA SOGS PA BRTZAMS
PA'I RJES SU 'BRANGS NAS MI YUL DU

BSTAN BCOS KYI RIGS BZHAG PA'I PHYIR, ZER NA, DE LA 'DI BRJOD
DE, DPAL MGON 'PHAGS PA KLU SGRUB CHOS CAN, SHING RTA'I SROL
'BYED MA YIN PAR THAL, RJE BTZUN 'JAM PA'I DBYANGS KYI GSUNG LAS
RTEN 'BYUNG MTHA' BRAL GYI DON GZIGS

NAS 'JIG RTEN GYI KHAMS SU GSAL BAR MDZAD PA PO YIN PA'I PHYIR,
DES NA SHING RTA'I SROL 'BYED YIN NA, RGYAL BA'I GSUNG RAB KYI
DON 'GREL BYED GZHAN GYIS BKRAL BA LA MI LTOS PAR RANG STOBS
KYIS 'GREL BA'I MI'I RTEN CAN YIN PA ZHIG

DGOS LA, RJE BTZUN BYAMS MGON GYIS YUM GYI DGONGS DON SBAS DON
MNGON RTOGS KYI RIM PA GSAL BAR MDZAD PA'I BSTAN BCOS MNGON
RTOGS RGYAN SOGS MDZAD KYANG, DGA' LDAN GYI LHA'I YUL DU DE
RNAMS KYI LUGS SROL BZANG PO SNGON

NAS PHYI ZIN PA YIN CING, MI'I YUL DU RGYAS PAR MDZAD PA PO MA
YIN PAS SHING RTA'I SROL 'BYED MA YIN CING, 'PHAGS PA THOGS MED
LA RNAM PAR RIG PA TZAM GYI SROL 'BYED CES PA'I TZAM SGRA NI,
CHOS THAMS CAD NANG SHES PA'I BDAG NYID TZAM

@5B DU 'DOD PA PO'I LTA BA'I LUGS GTZO BOR PHYE BAS SEMS TZAM
PA'I MING GI ZUR GYI TZAM SGRA 'BYAR BA YIN GYI, DE KHO NA ZHES
PA'I DON MIN LA, RJE BTZUN BYAMS MGON SHING RTA'I SROL 'BYED DU
KHAS BLANGS NA, DBUM PA'I SHING RTA'I SROL GNYIS SU KHAS

LEN DGOS PAR 'GYUR RO, ,TSUL 'DI NI KHAMS GSUM CHOS KYI RGYAL PO
SHAR TZONG KHA PA YAB SRAS KYI DGONGS PA THUN MONG MIN PA YIN
CING, 'ON KYANG MKHAS PA'I DBANG PHYUG SER RJE BTZUN CHOS KYI
RGYAL PO SOGS KYIS RJE BTZUN BYAMS MGON SHING RTA'I

SROL 'BYED DU 'CHAD PA NI, RJE BDAG NYID CHEN POS LEGS BSHAD
GSER 'PHRENG DU, RJE BTZUN DANG KLU SGRUB ZHABS GNYIS KYIS SHER
PHYIN 'GREL TSUL GNYIS SU BYUNG NGO ZHES BYA BAR YANG GNAS SO,
ZHES GSUNGS PA'I DON LA DGONGS NAS, SNGON GYI

MKHAS PA CHEN PO RNAMS KYI BZHED SROL BZHIN GDUL BYA RNAMS KYI
NGOR GSUNGS PA NYID YIN LA, PAn CHEN CHOS KYI RGYAL PO THAMS CAD
MKHYEN PA BLO BZANG CHOS KYI RGYAL MTSAN DPAL BZANG PO'I DGONGS
PA NI GONG DU BSHAD PA LTAR, SHING RTA CHEN PO

GNYIS SU BZHED PA KHO NAR GNAS PAR DE NYID KYI GSUNG GZHAN RNAMS
SU CHES GSAL ZHING SHER PHYIN DON GSAL DU GSUNGS PA'I 'GREL BYED
CES PA DE NI PHYOGS GLANG DANG KHA CHE BA'I SDE SOGS LA DGONGS
PA'O, ,SDUG BDEN GYI SKOR LA DGAG SGRUB MANG BAR

BDUG KYANG SNYING POR BSDUS NA, GRUB MTHA'I KHYAD PAR GYI ZER
RIGS SNA TSOGS SU YOD KYANG, PHAR PHYIN GYI SKABS 'DIR, NYAN
THOS DGRA BCOM LHAG BCAS MYANG 'DAS PA DE'I GZUGS PHUNG SDUG
BSNGAL BDEN PA YIN KYANG, SDUG BDEN GYI BYA BA RNAM

@6A *, ,BAR NYAMS PA LTA BU YIN LA, KHAMS GSUM GANG RUNG GI
RTEN CAN YIN NA, MA DAG PA'I BCUD KYI 'JIG RTEN DANG, DE BZHIN
DU SNOD LA'ANG KHYAB, STON PA LA SOGS PA LA NI DON DE BRJOD PAR
MI SPOBS, RANG RGYUD PA'I

SKABS SU, STONG NYID MNGON SUM DU RTOGS PA'I NYAN RANG YOD PAR
BSHAD PA NI, RANG RANG GI SKABS SU GANG BABS KYI SGRIB PA SPONG
BYED DE RNAMS RANG LAM LA BLTOS PA'I STONG NYID LAS BYUNG BAR
DGONGS SHING, SH'A RI'I BU SOGS NI LUGS 'DIR

NYAN THOS KYI TSUL BZUNG BA YIN, 'DIR DRIS PA'I RGYU MTSAN RNAMS
DES GO NUS, SNYING RJE CHEN PO NI THEG CHEN GYI LAM NAS BCOM
LDAN 'DAS BYON PA'I THOG MA'I SGRUB BYED NGES PAR YIN, MTHAR
THUG GI SKOR, GRUB MTHA' SMRA BA RNAMS KYI 'DOD

TSUL GYI DBANG TZAM MA GTOGS, DON DU GCIG TU GRUB PA YIN CING,
BYANG PHYOGS KYI KHAS BLANG 'DZIN SKABS, BLA MA SNGA MA RNAMS
KYI BZHED PAS GSUM DU GRUB PAR KHAS BLANGS NA LEGS SO, ,'DI DAG
NI DRI BA BKOD PA RNAMS LA LAN GYI SNYING

PO TZAM BRJOD PA YIN GYI, ZHIB PAR NI RANG RANG GI YIG CHA RNAMS
KYI GTING PHYIN PAR RIG PA PHRA MOS DBYANG NAS SHES PAR BYA
ZHING, KHAS BLANG RNAMS KYANG RANG RANG GI YIG CHA'I DGONGS PAR
GANG 'GRO'I NGOS NAS RJE YAB SRAS KYI GSUNG RAB LA

GTING GTUGS NAS NYAMS SU BLANGS NA DAL 'BYOR DON DANG LDAN PAR
'GYUR RO, ` ,SMRAS PA, LUNG RIGS GNAM LCAGS MCHU SDER CHER RNO
ZHING, ,LEGS BSHAD NGO MTSAR 'DAB MA BZANG BSKYOD PA'I, ,DRI LAN
DON 'DUS NAM MKHA' LDING

@6B DBANG PO, ,TSUL DANG MTHUN PA'I GAD BRGYANGS SGROG BZHIN
SONG,, ZHES PA 'DI NI CHOS GRVA 'DI KHA'I GRVA TSANG THOS BSAM
LEGS BSHAD NOR BU'I GLING GI DGE BSHES BKA' CHEN YE SHES TSE
RING DANG DKA' CHEN YE SHES DGE 'DUN GNYIS KYIS RTZOD YIG MNGAGS
LAN DU RIGS PA

SMRA BA BLO BZANG DPAL LDAN YE SHES KYIS BSGRAGS PA'O,, ` NA NO
GU RU MANYDZU GHO sh'A YA, ZHING GANGGA'I BYE SNYED RGYAL SRAS,
,SKU'I BKOD PA MU MED BGRANGS LAS 'DAS, ,SKU BA SPU'I BU GAR
GZHAL DKA' BA'I, ,GZUGS ME LONG NANG DU SHAR BA

'DRA; ;DPAL BDE CHEN SGYU 'PHRUL DBYINGS MTHAR THUG ,MAR MAR GYI
KHROD DU ZHUGS PA BZHIN, ,THUGS RDO RJE'I GSUNG DANG SKU'I RANG
BZHIN, ,CHU CHU BZHAG DRIN CHAN BLA MAR 'DUD, ,MCHOG SANGS RGYAS
TSE 'DIR BDE BLAG TU, ,RANG CITTA'I ZA MA

TOG GI NANG, ,SGROM NOR BU'I DPE DON JI LTA BAR, ,BYED 'DOD
RNAMS LEGS BSHAD BDUD RTZI LONGS, ` DE YANG, GCIG DU BDEN PA'I
RI KHROD DU SGRUB PA LA GZHOL BA'I DGE SLONG BLO BZANG TSE RING
GI YI GE ZAB MO'I GNAD LA DON GNYER DANG LDAN

PA'I GSOL 'DEBS KYI TSIG LA LAN 'DI BZHIN DU SMRA BAR BYA STE,
THEG CHEN THUN MONG DANG THUN MONG MIN PA'I LAM GANG LA 'JUG
KYANG, BSHES GNYEN DAM PA LA SANGS RGYAS DNGOS SU BLTAS NAS BSAM
PA DANG SBYOR BAS TSUL BZHIN DU BSTAN

PA NI, DON GYI SNYING PO'AM RTZA BA MTHAR THUG PA YIN PAS TSUL
'DI LA RANG CAG NGES LEGS DON GNYER BA RNAMS KYIS 'BAD DGOS LA,
BSAM SBYOR GNYIS KYI SGO NAS BSTEN TSUL DE LA'ANG BSAM PAS BSTEN
TSUL NYID GNAD SHIN TU CHE ZHING, ,DE'I

@7A *, ,NANG NAS KYANG RTZA BA DANG PA BSGOM PA NYID LA RTZAL
DU 'DON DGOS SO, ,DE'I PHYIR KHYED KYIS DGA' LDAN LHA BRGYA MA
LA BRTEN PA'I BLA MA MCHOD KYI SGO NAS, BLA MA'I BKA' DRIN YANG
YANG BSAMS PA'I DUS SU DGA' LDAN GYI GNAS

NA BZHUGS PA'I MI PAM MGON PO'I THUGS KA NAS SPYAN DRANGS PA'I
PHA BLA MA BLO BZANG GRAGS PA'I DPAL DANG RANG NYID LA CHOS STON
PA'I BLA MA RNAMS NGO BO DBYER MED DU BSGOMS NAS, BDAG GI 'DI
PHYI'I LEGS TSOGS KYI LAM BZANG MA LUS

PA STON PA'I BSHES GNYEN 'DI NI MNYAM MED YANG DAG PAR RDZOGS
PA'I SANGS RGYAS RDO RJE 'CHANG GIS SANGS RGYAS KYI SKU MTSAN
DPES BRGYAN PA MIG GI DBANG PO'I SBYOD YUL DANG GSUNG TSINGS
DBYANGS YAN LAG DRUG CU DNGOS SU THOS PA'I SKAL

BA DANG MI LDAN PA RNAMS LA RANG GI SKAL PA DANG MTHUN PA'I
SKU'I RNAM PA 'DI LTA BU ZHIG TU BSTAN PA MA GTOGS SANGS RGYAS
DNGOS YIN NO SNYAM DU YID 'KHUL DES SHES PAR BSAM DGOS SHING,
KHYAD PAR DU SKYON RTOG GI BLO YOD PA RNAMS

LA DMIGS SU BKAR NAS, RANG NYID SNANG BA MA DAG PA'I DBANG GIS
SNAD TSUL 'DI LTA BU ZHIG BYUNG 'DUG PAS 'DI NI DED RANG GI
RGYUD NYON MONGS PAS SPAGS PA'I SKYON YIN GYI BLA MA RDO RJE
'CHANG LA NI SKYON GYI CHA PHRA MO TZAM YANG YOD RE SKAN

SNYAM DU BSAMS NAS, DGA' LDAN LHA BRGYA MA'I TSIG RIGS DANG
BSTUN PA'I DMIGS PA NAN TAN DU BYAS NA, BLA MCHOD DE'ANG TSAD
LDAN DU 'GRO BA YIN GYI, CHIG RIGS TZAM NGAG NAS BTON TE, NGA NI
DGA' LDAN LHA BRGYA MA DANG 'BREL BA'I

@7B BLA MA'I RNAL 'BYOR BSGOM GYIN GYIN YOD NGO ZHES PA'I NGA
RGYAL DANG GRAGS PA SKAM PO RTZAM ZHIG DON DU GNYER BA NI, SLAR
YANG 'KHOR BA'I TING JE RING DU 'DRU BA'O, ,DE LTA BU'I TSUL
GYIS BSHES GNYEN RNAMS LA DAD PA BRTAN PO DANG LDAN BZHIN PA'I

NGANG NAS, RANG GIS THOB PA'I RTEN 'DI CHUNG MA ZOS PA ZHIG NGES
PAR BYED SNYAM DU YID LA DRAN PA'I BSKUL MA YANG YANG BTAB CING,
LAS 'BRAS LA CI 'DZEM DU BYAS TE, MYUR DU 'CHI BA'I TSUL LA YID
'KHUL NGES PAR BYAS NAS, JI LTAR KHAS

BLANGS PA'I BSLAB BYA RNAMS LA TSUL BZHIN DU SLOB PA LA SNYING
PHUR THEBS NGES SU BYAS SHING, MTHON PO'I NGO 'DZIN LA SOGS PA
DANG, DAD ZAS GSHIN ZAS ZA BA, NYE DU'I SKYONG DAR LA SOGS PA
YUL DUS KYI DBANG GIS BYED DGOS PA RNAMS

DUS DRAN PA NYE BAR BSTEN NAS BSTAN PA RIN PO CHE LA SLOB PA
SBYI DANG KHYAD PAR RI KHROD 'DZIN PA'I TSOGS KYI MIG LTOS LA
GNOD PAR MI 'GYUR BA'I THABS MKHAS KYIS BYA LA, CHOS DANG 'JIG
RTEN GYI BYA BA CI BYED KYANG 'KHOR BA'I GNAS TSUL LA

SKYO CHAD CHAD PA DANG BCAS PA ZHIG RES PAR DGOS PA YIN, DE LTA
MOD KYI, 'KHOR BA LA YID 'BYUNG TZAM BSGOM PA NI, THEG DMAN PA'I
LAM GYI 'JUG NGOGS YIN PAS, RANG RES DE TZAM LA CHO GA SHES MI
BYA BAR SEMS CAN THAMS CAD LA

MAR SHES, DRIN DRAN, BYAMS SNYING RJE BYANG CHUB KYI SEMS SOGS
LA BLO CI 'BYANGS SU BYED DGOS SHING, PHYOGS 'DI LA THE TSOM
TZAM ZOS PAS KYANG SRID PA'I RTZA BA HRUL POR BYED NUS PA'I ZAB
MO STONG PA NYID KYI DON LA BSAM MON CI SHES SU

@8A *, ,GTONG DGOS, DE'I GNAD KYANG CI LTA BU SNYAM NA, RANG
CAG RNAMS LA GNYID MTHUG POS NON BZHIN PA'I GNAS SKABS TSUN CHAD
DU, NGA NGA SNYAM DU 'DZIN PA'I BLO DE'I 'DZIN STANGS KYI YUL
GYING DE DGAG BYA YIN PAS, DE

LTAR SNANG BA'I NGA DE PHUNG PO LNGA PA DANG GCIG TU 'DUG GAM,
THA DAD DU 'DUG DPYANG PA BYAS NAS GCIG TU GRUB PAR 'DZIN PA'I
TSE PHUNG PO LNGA GCIG GAM MI GCIG BLTA ZHING, THA DAD DU GRUB
PAR SNAD NA, PHUNG PO LNGA BSAL BA'I 'OG TU BLO

DES GZUNG BA LTAR GYI NGA DE GANG NA 'DUG BRTZAD DPYAD NAS, NGAR
'DZIN LHAN SKYES LA SNANG BA'I NGA MED PAR NGES PAR BYAS PA DE
NYID DER DOR GZUNG ZHING, SNANG NGOR SNGON THOG MA MED PA'I DUS
NAS GOMS PA'I BDEN SNANG GI BLO SRA THUG GE BA

NGE; RIGS PA 'DI LTA BUS BSHIG PA LAS BYUNG BA'I STONG SANGS GI
KHYAD PAR GNYIS LDAN DU BYAS NAS, MNYAM GZHAG GI SKABS SU
BSKYANG ZHING, RJES THOB TU DE LA SOGS PA'I CHOS THAMS CAD SGYU
MA LTA BUR SHES PA LA BSLABS NAS, RIG

PA DES BUM PA LA SOGS PA'I PHYI ROL GYI CHOS RNAMS KYANG RANG
BZHIN GYIS MA GRUB PAR SHES PAR BYA BA'AM, YANG NA RJE BLO BZANG
GRAGS PA'I MAN NGAG SNYAN BRGYUD RDO RJE 'CHANG BLO BZANG CHOS
KYI RGYAL MTSAN GYI LEGS BSHAD LAS 'BYUNG BA

LTAR, DANG POR RANG GI SEMS GSAL ZHING RIG PA'I NGO BO NGO SHES
PAR BYAS NAS, DE LA SEMS GNAS PA THOB PA NA, SEMS KYI CHOS NYID
'OD GSAL BA GTAN LA PHAB STE, RTZE GCIG BSKYANGS PA LAS, LAM
PHYAG CHEN GYI RIM PA MTHAR

@8B PHYIN PAR 'GYUR BA YIN CING, DE LTAR THUN GYI DNGOS GZHI
LA NYAMS SU BLANGS PA'I MJUG TU, BZANG PO SBYOD PA DANG MTHA'
YAS MA'I SMON LAM GYI SGO NAS DGE BA RNAMS RDZOGS BYANG DU
BSNGOS NA KHYOD KYIS MI LUS THOB PA DON DANG LDAN PAR 'GYUR

GYI; GZHAN DU NA 'CHI BA'I DUS SU 'GYOD PA CHER SKYE BA'I NYEN
YOD PA YIN NO, ` ,SMRAS PA, CHOS KUN GDOD NAS RANG TSUGS BYE
MA'I CHANG, ,CHES BRA BLO GROS KYIS DPYAD RNAM GZHIG PA'I, ,GNAS
LUGS MTHAR THUG ZLA MED GANG DE NI, ,BLO

BZANG LEGS BSHAD 'OD KYI SNANG BAR BYAS, ,DE NYID NGES 'BYUNG
BYANG SEMS SHES RAB KYI, ,'DREN BYED GSUM LDAN GYIS BLTAS SNANG
MOD KYI, ,LOG LTA DKOR NAG NGA RGYAL SPU RVA CAN, ,KUN GYI MIG
BTZUM NYES BSHAD PHRAG PHUG RE, ,DE LTA

MOD KYI LAM BZANG MKHA' DBYINGS 'DIR, ,'JIGS PA MED PA'I 'DAB MA
ZUNG BSKYOD NAS, ,PHUNG LNGA'I MCHOR NYAL 'JIG LTA'I LCE GNYIS
PA, ,SNYING RJE NGES 'BYUNG MCTSU SER MI BZANG CHES ,PHYE MAR
BZLOG CING CI DGA'I TSUL GYIS RGYU, ,BLO GSAL

BYA PHRAN KUN LA SNYING BRTZE CAN, ,GANG GIS BSGRAGS PA'I NGA
ROS MA RUNGS PA'I, ,MTHAR LHA GZHI DON BRAG RI RNAM PAR 'JIG
,TSUL 'DI LEGS PAR BSHAD PA DON GNYER BA'I, ,SKYE BO RNAMS KYI
DGA' BA'I BZHIN GYI MDANGS, ,GSAL BAR BYA

PHYIR BKOD PA'I DGE BA LAS, ,THAMS CAD MKHYEN PA'I GO 'PHANG
MYUR THOB SHOG, CES PA 'DI NI GDONG DKAR MKHA' SPYOD KYI RI
KHROD PA DGE SLONG BLO BZANG TSE RING ZHES BYA BAS YI GE'I LAM
NAS BSKUL BA LTAR ^ SH'AKYA'I DGE SLONG BLO BZANG DPAL LDAN YE
SHES KYIS SBYAR BA'O,, ,,

@9A *, ,NA MO GU RU, STON PA MNYAM MED ZAS GTZANG SRAS PO YI,
,GSUNG GI GSANG BA MA LUS 'DZIN MDZAD PA, ,RJE BTZUN BLO BZANG
RGYAL BA YAB SRAS KYI, ,LEGS PAR BSHAD LAS CUNG ZAD SPEL BAR
BYA, DE YANG, RI KHROD 'DZIN

PA'I DGE BA'I BSHES GNYEN GYI DRI BA RNAMS LEGS PAR YID LA SON,
,JI LTAR 'DOD PA'I LAN CUNG ZAD SPEL BA NI, RAB GNAS KYI SKOR,
DGE SLONG RANG GI BZHED PA SDA PHYI LTAR BYAS KYANG SHIN TU RUD
PAR SNANG BAS ZHIB PAR 'DRI MA DGOS, 'ON KYANG

'DI KHAR GSANG SNGAGS RGYUD PA GRVA TSANG GI PHYAG LEN ` PAn
CHEN THAMS CAD MKHYEN PA BLO BZANG CHOS KYI RGYAL MTSAN GYI
PHYAG LEN THUN MONG MA YIN PA, DGE LEGS RGYA MTSO'I CHAR 'BEBS
LAS GSUNG BA BZHIN MDZAD PAS LUGS 'DI GNYIS

LA BZHED SROL MI 'DRA BA'I KHYAD PAR CUNG ZAD YOD PAR DGA',
DBANG GI SKOR GYI DRI BAR, ` SKYABS MGON RGYAL DBANG THAMS CAD
MKHYEN GZIGS CHEN PO BKA' DRIN MTSUNGS MED DE NYID KYI RNAM THAR
SOGS SU, DBANG DNGOS GZHIR

NYIN GNYIS MDZAD PA GSAL BAR GSUNGS PAR MA ZAD, TSUL 'DI NI
RGYUD DANG GRUB CHEN DANG ` RJE YAB SRAS RNAMS KYI DGONGS PA'ANG
YIN PAS CHES SHIN TU RUNG LA, DE YANG DNGOS GZHI'I NYIN DANG POR
RDO RJE SLOB DPON GYI DBANG GI

DANG; NYIN GNYIS PAR DBANG GONG MA GSUM BSKUR BAR BYA ZHING,
DNGOS GZHI NYIN GNYIS PA'I DUS SU BDAG BSKYED RKYANG PA TZAM
GYIS MI CHOG PAR, MDUN BSKYED DANG BUM BSKYED RANG GIS BDAG 'JUG
LEN PA SOGS CHO GA YONGS SU

@9B RDZOGS PAR BYED DGOS TE, DE YANG, LAS DANG BO BAS SLOB MA
DKYIL 'KHOR DU 'JUG PA TZAM ZHIG BYA BA LA'ANG, RANG NYID KYI
DAM TSIG DANG SDOM PA RNAM PAR DAG PAR BYA DGOS NA DBANG GONG MA
RNAMS BSKUR BAR BYED PA LA LTA SMOS KYANG CI

DGOS, DAM TSIG DANG SDOM PA DAG PAR BYED PA'I RTZA BA NI, BDAG
NYID 'JUG CING DBANG LEN PA NYID LA RAG LAS LA, DE NAS SLOB MA
LA DBANG GONG MA BSKUR BA'I DUS SU'ANG TSUL DES RANG NYID KYI
DAM TSIG DANG SDON PA NYAMS PA RNAMS

SOR CHUNG BAR BYAS TE, NGES DON GYI DKYIL 'KHOR SLOB MAS MTHONG
BAR 'GYUR BA'I CHED DU DMIGS NAS BDEN PA'I STOBS KYANG BRJOD DE,
SLOB MA RNAMS TSOGS PA NA KHA SAD GI DUS SU 'BRAS BU SPRUL PA'I
SKU 'GRUB PA'I NUS PA 'JOG BYED

BUM PA'I DBAR BSKUR ZIN PA YIN, DE RING GI DUS SU LONGS SPYOD
RDZOGS PA DANG CHOS KYI SKU DANG ZUNG 'JUG GI SKU RNAMS THOB PAR
BYED PA GSANG BA'I DBANG YAN CHAD GYI DBANG GONG MA GSUM 'BUL
BAR BYED PA SKABS SU BABS PA YIN PAS,

BLA MA DANG DKYIL 'KHOR GYI GTZO BO THA MI DAD PA'I DRUNG DU
GSANG DPANG ZAB MO ZHU BA'I YON GYI PHYIR RIN CHEN MAndAL BZANG
PO DANG, RI RAB SUM CU RTZA DRUG GI RDUL GYI GRANGS DANG MNYAM
PA'I 'JIG RTEN GYI KHAMS RIN PO CHE SNA BDUN GYIS GANG BA DANG,
THUN

MONG MA YIN PA RIGS LNGA PO GANG RUNG LAS BYUNG BA'I RIG MA
MTSAN NYID DANG LDAN PA RGYAN GYIS BRGYAN PA BCAS PHUL BAR MOS
NAS MAndAL ZHI GA 'BUL BAR ZHU, ZHES PA LTA BU'I MTSAMS SBYAR
NAS BSKUR BA YIN, GAL TE LONG MED BA DANG GZHAN DU

@10A *, ,'GRO BA SOGS BREL BA YONG TSE MDUN BSKYED RGYAS PAR MA
GRUB NA, ` KHAMS GSUM CHOS KYI RGYAL PO TZONG KHA PA CHEN PO'I
LEGS BSHAD BDE MCHOG SGRUB THABS KYI 'GREL PA 'DOD 'JOR GSUNGS
PA DANG, DKYIL 'KHOR GYI LHA

TSOGS MDUN DU GSAL 'DEBS PA'I BSKYED CHOG BSDUS PA RE BYAS TE
BDAG 'JUG BLANGS NAS DBANG BSKUR BAR BYAS NA CHO GA'I SKOR YANG
BA YIN NO, ,BZLAS PA'I SKOR LA GSANG 'DUS KYI BSNYEN PA'I SKABS
MI 'KHRUGS PA'I 'PHRENG SNGAGS BA ZLA

BAR GSUNG MA GSUNG NI RJE LCANG SKYA NGAG DBANG CHOS LDAN GYIS
GSANG BA 'DUS PA'I BSKYED RIM DU BZLA BAR ZUR TZAM GSUNGS, SNGON
GYI DAM PA GONG MA MANG POS KYANG PHYAG LEN DU MDZAD PAS SHIN TU
RIGS SHING GRANGS NI KHRI PHRAG RE BZLAS BAR BYA BA YIN

BGEGS MTHAR BYED KYI 'PHRENG SNGAGS NI GTZO 'KHOR GYI BSNYEN PA
YONGS RDZOGS THON NAS YE SHES 'BEBS PA'I SNGAGS KYI GONG DU BZLA
BA PHYAG SROL YIN, BZLAS PA'I KHA SKONG GI SBYIN SREG NI RI
KHROD 'DZIN PA NYID KYIS ZHIB TU BRTAG NA ` BKA' DRIN

MTSUNGS MED DE NYID KYIS MDZAD PA'I DBANG DON DE NYID YANG GSAL
GNANG BAR RDO RJE SEMS DPA'I ZHAL LUNG DU LEGS PAR GSUNGS YOD
PAS ZHIB TU BRTAGS PAR ZHU ZHING, MDOR BSDUS BA TZAM BRJOD NA
GSANG BA 'DUS PA LA YE SHES 'BEBS PA'I

SNGAGS 'BUM DANG BDE MCHOG DANG 'JIGS BYED LA KHRI BZLAS TE, YE
SHES PA BSHAD TSOD BZHIN DMIGS PA NAN TAN GYIS 'BEBS PA DANG,
SNGAGS KYI NUS PA CHER THOB PAR 'DOD NA YE SHES 'BEBS SNGAGS JI
TZAM BZLAS PA DE'I BA NU CHA'I

@10B GRANGS DANG MNYAM PA'I LHA'I DBANG DU BYED PA'I SBYIN SREG
BYA BA YIN LA, RE ZHIG DE TZAM MI SPRO ZHING DBANG BSKUR BA DANG
RAB TU GNAS PA DANG SBYAN SREG BYA BA SOGS LA LAS RUNG TZAM DON
DU GNYER BA YIN NA BZLAS PA'I GRANGS SNGAR BZHIN DANG KHA

SKONG DU ZHI BA'I SBYIN SREG JI LTAR RIGS PA RE BYAS PAS THUS
SHING, SBYIN SREG BYED PA'I CHO GA NI SBYIN SREG GI CHO GA RNAMS
LAS 'BYUNG BA SOR BZHAG LA, SBEL TSIG GI SKABS LHA DBANG DU BYED
BA'I TSE KHAMS GSUM CHOS KYI RGYAL PO 'JAM MGON BLA

MA'I SBYIN SREG GI RNAM BSHAD DNGOS GRUB RGYA MTSO LAS GSUNGS PA
LTAR THUN MONG MA YIN PA'I SNGAGS BRJOD DGOS LA, KHA SKONG GI
PHYIR ZHI BA'I SBYIN SREG GTZO BOR BYED PA'I TSE SPEL TSIG LA
BZLAS PA'I LHAG CHAD KYI NYES PA THAMS CAD SH'AnTIm KU

RU YE SV'AH'A, ZHES SBYAR BAR BYA ZHING, SBYIN SREG 'BUL BA'I
SNGAGS NI RANG RANG GI BSREG BLUGS 'BUL BA'I CHO GA RNAMS LAS
GSUNGS PA BZHIN GZHUNG STENG NAS BYA YI, RGYUD DANG GRUB CHEN
DANG ` RJE YAB SRAS SOGS KYI DMIGS BSAL MA GSUNGS

BA RNAMS LA YE SHES 'BEBS SNGAGS KYIS 'BUL BA'I BAR SKABS PA MAD
DO, ,BSKYED RIM THUN BZHIR SGOM TSUL GYI SKOR LA DGE SLONG NYID
NAS, ` MKHAS GRUB SMRA BA'I NYI MA DGE LEGS DPAL BZANG PO DANG,
` GRUB PA'I DBANG PHYUG PAn CHEN

BLO BZANG CHOS KYI RGYAL MTSAN, RJE LCANG SKYA GONG MA RNAMS KYI
GSUNG ZHIB PAR BKOD NAS, DE RNAMS KYI DGONGS PA BLANGS GI 'DOD
PA BRJOD PA'ANG BRIS 'DUG PA 'DI 'ANG MI LEGS RGYU MI 'DUG
KYANG, KHO BO CAG GIS 'DI RNAMS KYI DGONG

@11A *, ,PA CUNG ZAD BLANGS NA DPAL GSANG BA 'DUS PA'I BSNYEN
MTSAMS LTA BU'I SKABS SU THOR THUN GYI DUS SU RGYUD 'DEBS NAS,
YO GA SHUDDH'A: ZHES PA'I BAR MNGON RTOGS BZHIN YONGS RDZOGS
DANG THUN RJES MA GSUM LA RGYAS PAR

MI SPRO NA THOR THUN GYI MJUG TU RANG NYID ZHE SDANG RDO RJER
GSAL BA DE NYID KYI NGA RGYAL BRTAN POS GDAN LA 'DUG STE,
MCHOD PA BYIN GYIS BRLABS NAS TSOGS ZHING SPYAN 'DREN NAS
BZUNGS TE P'U DZA BADZRA SVA BH'A WA A'A TMA KONYA HAm, ZHES
PA'I PAR

BRJOD NAS, LUS DKYIL GYI LHA RNAMS KYI THUGS KAR RANG RANG GI
BZLAS BYA'I SNGAGS KYIS BSKOR BA LA DMIGS TE BZLAS PA BYA BA
SOGS LCANG SKYA GONG MAS, SGRUB THABS LHAN THABS SU DANG PO
SPYOR BA 'DON TSUL GYI MAN NGAG GSUNGS PA LTAR BYA

ZHING; SRONG THUN GYI TSE CHOS SKYONG RNAMS LA GTOR MA DANG,
RGYAL MTHO RNAMS MCHOD PA SOGS BYA BA YIN CING, DE TZAM DU MA
ZAD DPAL GSANG BA 'DUS PA'I RNAL 'BYOR CHAG MED BYED PA'I
SGRUB PA PO BYA BA SNA TSOGS KYI BREL BA'I SKABS, SGRUB

THABS RGYAS PA MA GCOGS PA'I DUS DANG BDE GSANG 'JIGS GSUM YA
MA BRAL BAR NYAMS SU LEN PA RNAMS KYIS KYANG TSUL 'DI LTAR
NYAMS SU BLANG BAR BYA BA YIN NO, ,DGE BA'I BSHES GNYEN NYID
KYIS BRIS PA 'DI'ANG SHIN TU RUNG BAS LONGS

SKABS DANG BSTUN NAS NYAMS SU BLANGS PAS THUS PAR SNANG, BLA
MA DBU MA DANG DPA' BO RDO RJE DON GCIG CING, SANGS RGYAS RGYA
MTSO DANG BLA MA HOR DKA' CHEN BLO BZANG DON GRUB KYI GSANG
MTSAN 'DI RNAMS KYI SKOR, RJE SKYABS MCHOG DPAL BZANG

@11B GI BLA MA MTSUNGS MED SANGS RGYAS RGYA MTSO ZHES PA 'DI
DKYIL KHANG GRVA TSANG GI BLA MA 'DUL GZHUNG LTA BA'I SGRON ME
RTZOM PA PO MIN PA 'DRA ZHING, DAM TSIG RDO RJE ZHES PA 'DI
BLA MA HOR GYI GSANG MTSAN YIN, 'DI RNAMS KYI 'KHRUNGS YUL
DANG SKYE BRGYUD SOGS

ZHIB PAR DEL MA BYUNG BAS GZHAN DU BRTZANG GCOD MDZOD, ,SNGAGS
'DI RNAMS BOD KYI YUL DU THE TSOM MED PA GNAD CHE BAS SNGAR
GANG BZLA BA RNAMS SOM NYI MED PAR BZLAS NA DNGOS GRUB MYUR ^
BDE MCHOG L'U AI PA'I BDUD RTZI MYANG BA'I RDZAS KYI LHAN

SKYES KYI BDE PA'I MCHOD PA 'BUL TSUL CHO GA NANG BZHIN 'DON
PA LAS RGYAS PAR BRJOD MI DGOS, ^ 'JIGS BYED BCU GSUM MA'I
'KHOR RNAMS LA GLANG LPAGS DANG STAG SHAM SOGS SGOM MI SGOM NI
'KHOR GYI LHA DE RNAMS LA STAG GI PAGS PA'I SHAM

THABS BSGOM ZHING GLANG PO CHE'I STOD G-YOGS MA BSGOMS KYANG
'GAL BA MED PAR SNANG, DE LTAR DRIS PA RNAMS KYI LAN GO BDE
ZHING MDOR BSDUS BA TZAM BRJOD ZIN TO,, ,,DGE SLONG NYID NAS
SNGAR GSUNG RAB KYI DON LA DPYAD PA DGA' RAB BYAS 'DRA BAS

KHO BO CAG YI RANG ZHING, DA DUNG YANG RANG CAG DE BZHIN
GSHEGS PA'I RJES SU 'BRANGS SHING ^ THUB PA'I BRTUL ZHUGS LA
SLOB PA RNAMS KYIS GZHI TSUL KHRIMS RNAM PAR DAG PA LA BRTEN
NAS, RANG GIS THOB PA'I DAL 'BYOR GYI MI LUS 'DI THOB PA DON
DANG

LDAN ZHING, RNYED DKA' BAR SHES PAR BYAS NAS 'KHOR BA MTHA'
DAG ME 'BAR BA'I KLUB TU MTHONG STE, DE LAS THAR 'DOD KYI BLO
SHUGS DRAG POS DES 'BYUNG DANG CHOS THAMS CAD KYI YIN LUGS NI
DON DAM GCOD BYED KYI SHES RAB RNON POS BTZAL BA NA, BDEN

@12A *, ,PAR GRUB PA'I SNANG TSUL BYE MA'I CHANG BU BZHIN
BZHIG NAS, RNAM PAR MA BRTAGS PA'I TSE KUN RDZOB TZAM DU BYA
BYED LAS GSUM BSNYON MED PAR BZHAG TU YOD LA, DON DAM PAR RANG
BZHIN DANG BDEN PAR GRUB PA RDUL

TZAM YANG MED PAR DES PA'I YANG DAG PA'I LTA BA DANG, RANG
NYID SDUG BSNGAL GYIS MNAR BA BZHIN MA RGAN SEMS CAN THAMS CAD
SDUG BSNGAL GYIS MNAR BA LA MI BZOD PA'I BLO SHUGS DRAG POS
KUN NAS BSLANGS PA'I SEMS CAN RNAMS SDUG BSNGAL

RGYU DANG BCAS PA LAS BSGRAL NAS, RDZOGS PA'I SANGS RGYAS KYI
GO 'PHANG LA 'GONG BA'I PHYIR TU, DE BZHIN GSHEGS PA'I GO
'PHANG MNGON DU BYA'O SNYAM PA'I BYANG CHUB KYI SEMS GSUM, LAM
DAM LAS 'BYUNG BA'I MAN NGAG RNAMS KYIS BRGYAN NAS THEG

CHEN THUN MONG BA'I LAM RNAMS LA LEGS PAR BSLAB CING, DE'I
STENG DU THUN MONG MA YIN PA RDO RJE THEG PA RNAL 'BYOR BLA NA
MED PA PHA RGYUD DANG MA RGYUD KYI DKYIL 'KHOR CHEN PO GANG
YANG RUNG BA ZHIG TU DBANG BSKUR BA LEGS PAR THOB PA SDON DU
SONG BAS RIM

PA DANG PO BSKYED RIM GYIS THA MAL GYI SKYE 'CHI BAR DO GSUM
PO RGYAL BA'I SKU GSUM DU SGYUR PAR BYED PA'I SPYAD GZHI
SPYONG BYED KYI GNAD 'PHROD NGES PA RGYUD LA BSKYED NAS,
RDZOGS PA'I RIM PAS LAS RLUNG MA LUS PA AA WA DH'U T'I'I NANG
DU 'CHI DUS JI LTA

BA BZHIN BSDUS NAS, NGES DON GYI 'OD GSAL DANG SGYU ZUNG GNYIS
MNGON DU BYAS TE NAM MKHA' JI SRID BOR YID BZHIN GYI NOR BU'AM
DPAG BSAM GYI SHING LTA BUR 'GRO BA'I DON MDZAD PAR 'GYUR PA
LA 'BAD NA, KHYED RI KHROD DU 'KHOD PA RNAMS

@12B LA DE BZHIN GSHEGS PA THUGS RJE CAN DE NYID KYIS, MANG
DU THOS PA NAGS KYI NANG DAG TU, ,LANG TSO YOL BA RNAMS KYIS
GNAS PA BDE, ZHES GSUNGS PA'I DON LAG TU LON PAR 'GYUR BAS
'BAD PAR MDZOD,, CES LTA RTZE DBA' LDAN 'OG MIN GLING GI

RI KHROD PA DGE SLONG SKAL BZANG DON YOD KYI DRI BA'I LAN MDO
TZAM BRJOD BA 'DI NA ^ SH'AKYA'I DGE SLONG RIGS PA SMRA BA BLO
BZANG DPAL LDAN YE SHES KYIS BGYIS SHING, DGE SLONG MIG BLTA
BA SPRO BA'I PHYIR TU SNGAGS MDUD CIG KYANG YOD,, ` NA MO GU
RU, BDEN PA GSUNG BA'I MCHOG GYUR THUB DBANG RJE, ,ZUR PHUD

LNGA PA BLO BZANG GRAGS PA'I DPAL, ,BKA' DRIN MNYAM MED RTZA
BA'I BLA MA MCHOG ,DBYER MED SKYABS GSUM KUN 'DUS ZHABS BTUD
NAS, ,CHOS DANG CHOS KYI GNAS TSUL LAS BRTZAMS TE, ,DRIS PAR
GYUR LA YID BDE BSKYED PA'I LAN, ,CUNG ZAD SPEL BAS RNAL 'BYOR
PA YI

RGYUD, ,TSIMS PA'I BDUD RTZIS SHIN TU DNGAR GYUR CIG ,DE YANG
DRI BA DANG PO, BYANG CHUB LAM GYI RIM PA'I MGO BSHES GNYEN
BSTEN TSUL NAS MJUG LTAG MTHONG GI BAR LA THUN SNGA PHYIR
BSGOM PA'I YUN TSAD DANG MYONG BA 'DON LUGS RNAMS DA LTA

BSGOMS PA DE BZHIN MDZAD PAS THUS PAR SNANG, SKYABS 'GRO'I
SKABS KYI DRI BAR DKON MCHOG GSUM GYI 'PHRIN LAS KYI KHYAD
PAR, DKON MCHOG GSUM RE REL RIM PAS SBYOR TSUL DANG MNGON PAR
SPRO BA'I 'PHRIN LAS KYI DON MOS PA LAS GYUR PA RNAM

PA GSUM GYI DON GYI RNAM GZHAG LA SOGS PA 'DI RNAMS KYANG NYID
KYI BYAS PA LTAR 'THAD PAR GDA', NGAN SONG GSUM GYI SDUG
BSNGAL LA MYONG BA 'DON TSUL YANG SEMS CAN RANG RANG GI KHAMS
DANG MTHUN PAR 'BOGS JI LTAR CHE BA LA SBYAR NAS BSGOM

@13A *, ,DGOS PAR ^ RJE YAB SRAS RNAMS KYIS GSUNGS PA'I
SKYONG TSUL 'DI LA LAM GYI GO RIM 'CHOL BA SOGS KYI NYES PA MI
'BYUNG BA YIN, SO THAR GYI MA BYIN LEN GYI PHAM PA'I GNAS SU
'GYUR BA'I DNGOS PO'I TSAD NAS KHAL GCIG

GAM; GSER ZHO PHYED GNYIS KA LA DNGOS PO'I NGO PO'I SGO NAS
BYED PA YIN, THEG CHEN SEMS BSKYED KYI SKABS SU, SMON PA SEMS
BSKYED MTSAN NYID TSANG BA YIN NA, SEMS BSKYED YIN PA'I KHYAB
PA KHAS LEN DGOS TE, SMON SEMS BSKYED PA'I CHO

GA RNAMS DON DANG LDAN PA'I PHYIR, 'O NA, ^ RJE BDAG NYID CHEN
POS BYANG CHUB SEMS DPA'I SA LA KHUNGS MDZAD NAS, DE LA BYANG
CHUB SEMS DPA' GANG DAG BDAG NI BYANG CHUB SEMS DPA'O ZHES
KHAS 'CHE BAR GNAS LA, BYANG CHUB SEMS DPA'I

BSLAB PA RNAMS LA LEGS PAR MI SLOB PA DE DAG NI, BYANG CHUB
SEMS DPA' LTAR BCOS PAR RIG PAR BYA STE, BYANG CHUB SEMS DPA'
YANG DAG PA MA YIN NO, ZHES GSUNGS PA DANG, DGONGS PA RAB GSAL
DU SEMS CAN THAMS CAD KYI DON

DU SANGS RGYAS THOB PAR BYA SNYAM PA TZAM NI TSIG GI RJES SU
'BRANG BA'I GO BA TZAM YIN PAS, BUR SHING GI SHUN PA'I RO DANG
'DRA STE, DE LA SEMS BSKYED ZER YANG SEMS BSKYED DNGOS MA YIN
NO, ZHES GSUNGS PA RNAMS KYI DON JI LTAR YIN ZHE

NA; SMON SEMS RGYUD LA SKYES NAS, SMON SEMS KYI BSLAB BYA LA
MI SLOB PA'I GANG ZAG BYANG CHUB SEMS DPAR KHAS 'TSE BA RNAMS
LA DGONGS PA YIN TE, DGONGS PA RAB GSAL GYI GSUNG DE'I RJES
THOGS DE MA THAG TU, BYANG CHUB KYI SEMS

@13B SBYONG BA'I MAN DAG BZHIN DU SBYANGS BA LA BRTEN NAS,
YID LEGS PAR 'KHUL THUB PA'I MYONG BA KHYAD PAR CAN SKYES PA
NI SHUN PA'I NANG GI BUR SHING DNGOS KYI RO DANG 'DRA BAS,
SEMS BSKYED MTSAN NYID PA YIN TE ZHES MAR SHES NAS KUN RDZOB
BYANG

CHUB KYI SEMS KYI BAR YING 'KHUL BAR SBYANGS PA LA BRTEN NAS,
BYANG CHUB KYI SEMS RGYUD LA SKYE 'DOD KYI BLOS SMON SEMS CHO
GAS BZUNG STE BSLAB BYA LA SLOB PA DE BUR SHING GI NANG GI RO
DANG 'DRA BAR GSUNGS 'DUG PA'I PHYIR, DES NA ^ RJE BDAG NYID
CHEN

POS RDO RJE'I TSIG TU BKA' STZAL BA'I LEGS BSHAD 'DI RNAMS LA
ZHIB TU DPYAD NAS GSUNG ZAB MO RE RES KYANG DON ZAB MO MANG PO
STON PA'I GNAD RNAMS SLOB DPON MKHAS PA BSTEN CING LTAG PA'I
LHA LA GSOL BA BTAB NAS BTZAL DGOS PA YIN

NO; ;GZHAN YANG TSUL DE LA BYANG SEMS KYI SDOM LDAN LA BYANG
SEMS KYI RTZA LTUD BCO BRGYAD PO GANG RUNG BYUNG ZHING, BYANG
SEMS LA ZHE SDANG GIS SKUR 'DEBS MA BYAS PA'I BYANG SEMS DE
NGAN SONG DU LTUNG MI LTUD GI RGYU MTSAN MI 'DRA BA LTA BU
GSUNGS PA

RNAMS KYI 'GAL BA JI LTAR SPONG BA NI, ^ RJE BDAG NYID CHEN
POS BYANG CHUB SEMS DPA' LA SKUR PA BTAB PA MA GTOGS LAS GANG
GIS KYANG BYANG SEMS DAN 'GROR MI LTUNG BA MDO'I KHUNGS MDZAD
NAS GSUNGS PA NI, BSHAGS PA BYAS PA'I DBANG

DU MDZAD NAS GSUNGS LA, BSLAB BTUS LAS, RTZA LTUNG BCO BRGYAD
PO RE RES KYANG SEMS CAN DMYAL BA CHEN POR LTUNG BAR GSUNGS PA
NI, BSHAGS PA MA BYAS PA'I DBANG DU MDZAD PA STE, BYANG SEMS
LA ZHE SDANG GIS MI SNYAN PAR SMRA BA'I

@14A *, ,NYES PA NI, JI TZAM BSHAGS KYANG RNAM SMIN PHRA MO
RE NGES PAR MYONG DGOS BA'O, ,DES NA RTZOD PA DE LA LAN 'DEBS
TSUL KYANG TSUL DES SHES PAR 'GYUR RO,, ` LHAG MTHONG GI DGAG
BYA'I SNANG TSUL NGOS 'DZIN GYI SKABS SU GSUGNS PA'I

DANG SNYAM PA'I BLO DAM SBRING SBRING BA DE LA, LHAN SKYES
DANG KUN BRTAGS GNYIS KYI DBYE BA YOD MED ZHIB TU MA RTOGS
KYANG RIG PAS DPYAD NA RANG BABS SU BLO LA LHANG LHANG 'CHAR
BA'I DA DA SNYAM PA'I BLO DE NI LHAN SKYES DANG, DE'I CHO BLOS
DPYAD PA BYAS TE DA

NGA SNYAM PA'I BLO SHUGS CHE BA DE NI KUN BRTAGS YIN PA
'DRA'O, ,DAR 'DZIN LHAN SKYES LA NGA RANG BZHIN GYIS GRUB
PA'AM DA BDEN PAR GRUB PA'I RNAM PA 'CHAR TSUL BRTAG PA ZHES
PA'I DON STOBS LA KHYAD PAR YOD DE, RANG BZHIN GYIS GRUB PA'I

SNANG TSUL NI, CHOS RANG RANG GI NGOS NAS TSUGS THUB TU GRUB
PAR SNANG BA YIN LA, BDEN PAR GRUB PA'I SNANG TSUL NI RANG
TSUGS THUB PA TZAM DU MA ZAD, RTEN 'BREL LA MI LTOS PAR SNANG
BA'I SNANG BA LA BYED PA YIN, ` YANG DPAL RDO RJE 'JIGS

BYED CHEN PO'I BSKYED RIM LAS BRTZAMS PA'I DRI BA'I SKOR LA,
'CHI BA CHOS SKUR 'KHYER BA'I LAM KHYER BSGOM PA'I SKABS
SNGAGS GNYIS BRJOD PA'I DUS SU GCIG DU BRAL GYI RIGS PA'I SGO
NAS STONG BA NYID BSGOM PA DANG, BSAM GTAN GNYIS KYI SDUD

RIM BSGOM PA GNYIS KA BYED DGOS TE, TSUL 'DIS MTSON PA'I SDAGS
KYI DRI BA 'DI RNAMS ZHIB PAR SHES 'DOD NA SLOB DPON MKHAS
PA'I MYONG KHRID LAS SHES DGOS PA YIN PAS TSUL DE LTAR SHES
DGOS,, ZHES DKA' CHEN YE SHES DBAL 'BYOR GYIS

@14B DRI LAN MDOR BSDUS SHING GO BDE BA 'DI NI, ^ SH'AKYA'I
DGE SLONG BYANG CHUB SEMS DPA' BLO BZANG DPAL LDAN YE SHES
KYIS SBYAR BA YID BZHIN GYI NOR BU DANG DPAG BSAM GYI SHING
LTA BUR 'GRO BA THAMS CAD KYI RE BA YID BZHIN DU SKONG BAR
GYUR CIG, SARBA MANGGA LAm,, ` NA MO GU RA WE, DRI BA'I LAN
BRJOD

PA LA; RNAM BSHAD KYI MCHOD BRJOD RGYAL BA'I MKHYEN BRTZE ZHES
SOGS SHO LO KA GCIG PO 'DI, ^ RJE BTZUN 'JAM PA'I DBYANGS KHO
NA LA MCHOD PAR BRJOD PA YIN CING, DE'I MJUG LHAR BCAS ZHES
SOGS KYI GZHUNG 'DIS RIGS PA'I DBANG

PHYUG RNAM GNYIS RGYAL BA'I BSTAN PA DANG STON PA SKYON MED DU
BSGRUB PA LA, RTZOD PA BO GZHAN GYI KLAN KA CUNG ZAD KYANG
'TSOL BAR MI NUS SHING, RNAM BCAD YONGS GCOD KYI CHA NAS PHYI
ROL BA'I BSTAN PA DANG STON PA SUN PHYUNGS NAS, RANG RE'I

BSTAN PA DANG STON PA DANG DE'I MING CAN GYI CHOS KHYAD PAR
CAN RNAMS SKYON MED DU BSGRUB PA LA, PHYOGS THAMS CAD LAS RNAM
PAR RGYAL BA'I TSUL GYI SGO NAS RIGS PA'I DBANG PHYUG RNAM
GNYIS LA BSTOD CING, RKANG RKYANG TZAM LA ZHES PA'I DON TSIG

RKANG RKYANG BA TZAM LA BRTEN NAS SHES BYA'I GNAS LUGS RTOGS
PAR 'DOD PA RNAMS RJES SU BZUNG BA'I PHYIR TU RNAM BSHAD 'DI
BRTZAMS ZHES PA YIN LA, BLO LDAN 'CHI MED RGYAL BA'I GNAS THOB
BYA ZHES PA'I DON, KHYED KYI 'DOD PA LTAR 'THAD

PAR SNANG, ^ DPAL CHOS KYI GRAGS PA BSTAN BCOS RNAM 'GREL
RTZOM PA'I TSE, SRID PA MTHA' MA PA'I PAndI TA YIN LA, BSTAN
BCOS RNAM 'GREL RTZOM ZIN PA'I RJES SU THAG NA DANG SMAN ZHABS
PA RNAMS KYI MAN NGAG LAS, ^ DPAL 'KHOR LO

@15A *, ,SDOM PA'I GO 'PHANG BRNYES PAR GDA', DPAL LDAN ZLA
BA GRAGS PA GZHUNG GANG GI SKABS SU YANG TSAD MA'I SKYES BUR
BZHED KYANG, LEGS LDAN 'BYED BZHED PA MA YIN, DE LTA NA, RANG
CAG MDO SEMS KYI GRUB MTHA' LA SLOB

PA'I DUS SU KLU SGRUB SHING RTA'I SROL 'BYED DU 'DOD CING,
THAL 'GYUR BA'I LTA BA'ANG NYAMS SU BLANG BAR BYA BA'I CHOS
MTHAR THUG PA DANG, MDO SEMS KYI LTA BA DE'I THEM SKAS SU KHAS
BLANGS PAR BYA LA, MDO SEMS KYI GRUB MTHA' RKANG BTZUGS

NAS 'DZIN PA DAG NI 'PHAGS PA KLU SGRUB LA SOGS PA SHING RTA'I
SGROL 'BYED DU KHAS LEN PAR MI 'GYUR RO, ,DES NI DOGS PA GZHAN
DAG KYANG SEL BAR 'GYUR RO, ,LAM BDEN DU 'THAD MI 'THAD SOGS
LA DGAG SGRUB RGYAS PAR BYA MI DGOS

TE; ^ RGYAL TSAB RJE SOGS KYIS RNAM MKHYEN LAM BDEN DU BZHED
PA NI, LAM, MKHYEN PA, YUM, MNGON RTOGS RNAMS DON GCIG PAR
DGONGS LA, ^ MKHAS GRUB CHOS KYI RGYAL PO THAMS CAD MKHYEN PA
CHEN POS RNAM MKHYEN LAM BDEN DU MI

BZHED PA NI, LAM BDEN YIN NA, RNAM MKHYEN DU BGROD PA'I MNGON
RTOGS YIN PAS KHYAB PA LA DGONGS PA'O, ,DGE 'DUN BLO BZANG GIS
MKHAS GRUB RJE'I RJES SU 'BRANGS ZHES SOGS KYI DGAG PA NI, ^
MKHAS GRUB RJE LA MA YIN ZHING,

MKHAS GRUB RJE'I RJES SU 'BRANG BA'I GRUB PA'I DBANG PHYUG
ZHANG ZHUNG PA CHOS DBANG GRAGS PA LA SOGS PA YIN MOD, 'ON
KYANG DGAG PA DE 'GRO BAR MA NGES TE, BLO'I GZHAN SEL YIN NA,
BLO MIN PAS KHYAB PA KHAS BLANGS PA LA, BLO MA YIN PA LAS

@15B LOG PA CHOS CAN, ZHES SOGS 'PHANG PA NA, CHOS DBANG
GRAGS PAS BLO MA YIN PA LAS LOG PA BLO'I GZHAN SEL DU ZHAL
GYIS MI BZHES PA'I PHYIR, DES DRI BA RNAMS KYI LAN BRJOD ZIN
LA, DRI BA PHYI MA CUNG ZAD CIG YOD PA'I LAN NI SLAR ZHIG

BRJOD PAR BYA STE, ^ LCANG SKYA RIN PO CHES MDZAD PA'I GRUB
MTHA' RNAM BSHAD KYI DPE SHUS ZIN NAS BSKUR PAR BYA'O, ZHES
DRIS LAN GYI RNAM GZHAG 'DI'ANG ^ SH'AKYA'I DGE SLONG RIGS PA
SMRA BA BLO BZANG DPAL LDAN YE SHES KYIS SMRAS PA'O,, ` NA MO

GU RU MANYDZU GHO sh'A YA, MTSAN DPE'I PHRA TSOGS RAB TU 'BAR
BA'I SKU, ,MTHONG BA'I MOD LA NYON MONGS DGRA SDE'I DPUNG,
,RAB TU ZHI BAR MDZAD PA'I THUGS RJE CAN, ,STON PA MTSUNGS MED
GANG DE SPYI BOS MCHOD, ,DMAR SER LI KHRI'I RDUL BRTZEGS MU

KU tA; ;MTHON MTHING GSER GYI SKA RAGS BCINGS PA CAN, ,GUR KUM
GZHON NU'I DRI NGAD MI SHES SEL, ,'JAM DBYANGS GANG DES BDAG
NI RTAG TU SKYANG, ,DE NYID BLA GOS GSAR PA'I DRA BA YI, ,LHAB
LHUB G-YO ZHING GSER GYI CID PAN CAN, ,BLO BZANG

RGYAL BA GANG GI BKA' DRIN GYI, ,ZHABS RDUL DE NI BDAG GI SPYI
BOR ZHOG ,BSKAL BAR GANG GI BKA' DRIN CHA SHAS TZAM ZHIG
KYANG, ,GZHAL BAR MI SPYOD RTAG TU THUGS RJE'I 'JUG PA CAN,
,BDAG GI BSHES GNYEN GCIG GIS LHAG PA'I MDA'

YI GRANGS, ,DENG NAS BZUNG STE BYANG CHUB BAR DU MCHOD DE
BSTEN PAR BYA, ,DON DU GNYER BA'I GANG ZAG GIS DRIS PA RNAMS
LA LAN SMRA STE, ,RMONGS PA'I MUN PA SEL BA LA, KHO BO'I SPOBS
PA NYI MA 'DRA, ,DE YANG RI KHROD 'DZIN PA'I DGE SLONG

@16A *, ,GI DRI BA DANG PO DE, ZHE 'DOD KYI PHUG NA DGE SBYOR
RNAMS BYED PA'I DUS SU TSE 'DI'I SNANG SHAS LDOG PA'I BLO YANG
MED CING, CHOS BRGYAD KYI BLOS KUN NAS BSLANGS TE BYED PA LTA BU
ZHIG TU 'DUG NA TSE 'DI'I BSNYEN BKUR

SNYAN GRAGS TZAM ZHIG DON DU GNYER BA'I NGANG TSUL DU SNANG PAS,
'JAM DPAL ZHAL LUNG DU MANG PO ZHIG GSOD PA'I BSAM PAS MA CHAGS
PAS SBYIN PA GTONG BA LTA BU BSAM PA'I KHYAD PAR MI DGE BA SHUGS
CHE BA RNAM SMIN DANG BDAG 'BRAS SDUG

BSNGAL KHO NA 'BYIN CING, ZHES SOGS GSUNGS PA'I DON KHO NAR 'BAB
PA YIN NA'ANG KHYED KYI YI GE'I NANG NA BDAG LTA BU TSE 'DI'I
SNANG SHAS LDOG PA LTA CI MGO GNON PA'I BLO NUS DANG BRAL ZHING
KUN SLONG GI BSAM PA LEGS PAR BCOS PA'I SNANG

BA TZAM YANG MED PAR, TSE 'DI'I BDE 'BYOR SNYAN GRAGS SOGS CHOS
BRGYAD DANG TSUL 'CHOS SOGS MDOR NA RANG 'DOD MI DGE BA'I BSAM
PA KHO NAS BSKYED CING KUN NAS BSLANGS PA'I THOS BSAM SGOM SGRUB
NYAN BSHAD PHYAG MCHOD, BZLAS BRJOD

SGO GSUM BSDOM PA SOGS CI BYAS KYANG RNAM PA DGE BA'I LAS SU
SNANG YANG DON DU MI DGE BAR GSUNGS SHING ZHES BRIS 'DUG PAS,
BSHES GNYEN PA THUN DANG THUN MTSAMS KYI CHA RNAMS SU SGO GSUM
BSDOM PA'I NYAMS LEN LA SLOB KYIN YONG NA

YID KYI MI DGE BA'I LAS DANG NGAG GI MI DGE BA'I LAS DANG LUS
KYI MI DGE BA'I LAS GSUM BSDOM PAR SNANG ZHING, DE LTAR NA YID
BSDOM PA DE'I TSE MI DGE BA'I LAS LA DANG GIS 'JUG PA'I BLO
BSNGOM PAR 'DUG PAS DGE SBYOR RNAMS NGAN SONG GI

@16B RGYUR MI 'GRO BA YIN, SKABS SKABS SU DRAN SHES BSTEN NAS
MI DGE BA BSRUNG BA'I TSUL LA 'BAD DE DGE SBYOR BYED PA RNAMS
KYANG DAN SONG GI RGYUR GYUR NA, SEMS CAN RNAMS 'KHOR BA LAS
GROL MI SRID PA GDA'O,, ` DRI BA GNYIS PA LAM GTZO'I

DGONGS DON LUD RIGS GTER MDZOD DU GSUNGS PA'I DON DE DAG SNANG
SHAS DANG CHOS BRGYAD RNAMS GCIG TU STON PA MA YIN TE, CHOS
BRGYAD RNAMS TSE 'DI'I BDE 'BYOR DON DU GNYER BA'I BLO DANG
SNANG SHAS LA 'DI PHYI GNYIS KAR YOD PA'I KHYAD PAR 'DUG

PA'I PHYIR, 'O NA, GSUNG DA'I DON JI LTA BU ZHE NA, PHYI MA LHA
MI'I BDE 'BYOR DON GNYER DNGOS SU YOD PHYIN CHOS BRGYAD LHAG MA
'DOD PHYOGS GZHAN GSUM LDOG PHYOGS MI 'DOD PA BZHI SHUGS LA
'BYUNG BA'I RGYU MTSAN GYIS, TSE PHYI MA'I CHOS BRGYAD

KYI BAG CHAGS 'JOG PA LA DGONGS PAR SNANG,, ` DRI BA GSUM PAR
CHOS KYI RGYAL PO TZONG KHA PA CHEN PO'I GSUNG RNAMS RGYU MTSAN
DU DRANGS TE, SKYES BU CHUNG DU KHO NA'I CHOS SKOR RNAMS SNANG
SHAS DKAR NAG KHRA GSUM GANG GI RIGS SU 'GYUR BA

BRIS 'DUG PA 'DI CHOS KYI RGYAL PO TZONG KHA PA CHEN POS, DE
YANG 'KHOR BA'I NYES DMIGS DANG THAR PA'I PHAN YON MTHONG BA'I
DRAN SHES NAR RE'I BSTEN NAS SNANG SHAS LA BLO 'GROR MI STER BA
ZHES GSUNGS PA'I, GSUNG NUS PA CAN 'DI NYID LA DPYAD PAS

SHES TE, 'DI NYID LAS, 'KHOR BA'I NYES DMIGS DANG THAR PA'I PHAN
YON MTHONG BA'I ZHES SRID RTZE NAS MNAR MED KYI BAR GYI 'KHOR BA
THAMS CAD ME 'BAR BA'I KLUB LTAR MA MTHONG NA DGE BCI BYAS PA
THAMS CAD SNANG SHAS KHO NA'I DBANG DU SONG STE

@17A *, ,'KHOR BA'I RGYUR 'GYUR BAR GSUNGS PAS GSAL LA, DE YANG
SNANG SHAS JI LTA BU ZHE NA, SBYIN PA NAS BSAM GTAN GYI BAR PHAR
PHYIN LNGA LAM DANG 'BREL BA'I SNANG SHAS YIN CING, DES NA DGE
BA'I LAS YIN PA SHES PAR

SLA BA'I PHYIR RO,, ` DRI BA BZHI PA, GCUNG DGA' BOS DANG POR
LEGS SMON GYI TSUL KHRIMS BLANGS NAS PHYIS NGOS PAR 'BYUNG PA'I
BSAM PAS ZIN TE TSUL KHRIMS YANG DAG PAR 'GYUR BA SOGS SMOS NAS
BRIS PA'I DON LA, SHES SPRING LAS,

GANG TSE SNGON CHAD BAG MED GYUR PA RNAMS, ,PHYIS NAS BAG DANG
LDAN PA GYUR DE YANG, ,ZLA BA SPRIN BRAL LTA BUR RNAM MDZES TE,
,DGA' BO SOR 'BRENG MTHONG LDAN BDE BYED BZHIN, ZHES GSUNGS PA
LTAR, SNGAR RANG GI DGE BA BYAS PA RNAMS YANG DAG

PA'I RGYUR BSNGO BA MA GRUB KYANG PHYIS SU BSHES GNYEN DAM PA'I
MAN DRAG GI MTHU LAS NGES 'BYUNG GI BSAM PAS ZIN PA NA RANG
RGYUD KYI SDOM PA RNAM DAG TU 'GYUR BA DANG,, ` DRI BA LNGA PA
'DIR BRIS 'DUG PA LTAR, RANG NYAMS LA DPAGS TE 'KHOR

BA'I 'JUG LDOG GI GNAS LUGS LA SEMS PA DANG BYANG CHUB KYI BLO
SBYONG BA SOGS BYAS PA RNAMS CHOS BRGYAD KYI DUG CHUS MA SBAGS
PHYIN GONG DU SMOS PA LTAR LAM GYI 'GRO PHYOGS MA LOG PAR THAMS
CAD MKHYEN PA'I RGYUR 'GYUR NGES PA YIN NO,, ` DRI

BA DRUG PA 'DIR, PHYI NANG GI CHOS RNAMS KYI GNAS TSUL LA THA
SNYAD KYIS BZHAG PA TZAM DU MI LTA BAR RANG NGOS NAS TSUGS THUB
TU GRUB PAR 'DZIN PA'I MA RIG PA CAN GYI BLO'AM YID KYI RNAM
SHES DE, 'KHOR BA'I SA BON YIN MIN DRIS 'DUG PA, DE NI

@17B NGES PAR YIN CING DE'I RGYAB RTEN DU LUNG MANG TZAM DRANGS
'DUG PA 'DI RNAMS DE'I RGYU MTSAN DU 'GRO BA DANG MI 'GRO BA SNA
TSOGS SU SNANG STE, NYE BAR 'KHOR GYIS ZHUS PA'I MDOR, ,RTOG
PA'I DBANG GIS 'JIG RTEN RNAMS BTAGS TE, ZHES PA 'DI 'JIG

PA'I GNAS LUGS 'DI RNAMS BLO THA SNYAD PA'I DBANG GIS BTAGS NAS
BZHAG PA LAS, RANG NGOS NAS GRUB PA MED PA STON PA'I LUNG YIN
PA'I PHYIR, YIN NA'ANG, DBU MA BZHI BRGYA PA LAS, SRID PA'I SA
BON RNAM SHES TE, ZHES PA 'DI NYID DON

DE'I KHUNGS MTHAR THUG BA GCIG YIN CING, DBUM 'JUG PAR, SEMS
NYID KYIS NI SEMS CAN 'JIG RTEN DANG, ,SNOD KYI 'JIG RTEN SHIN
TU SNA TSOGS 'GOD, CES GSUNGS PA'I DGONGS PA CHOS KYI RGYAL PO
TZONG KHA PA CHEN PO'I RNAM BSHAD

DGONGS PA RAB GSAL DU GSAL BAR MDZAD PA LTAR, MA DAG PA'I SNOD
BCUD KYI 'JIG RTEN THAMS CAD DANG NGA YIR 'DZIN PA'I SGRIB BYED
KYIS YONGS SU BSGRIBS PA'I RNAM PAR SHES PA BDAG 'DZIN GYI NGO
BOR SKYES PA DES LAS BSAGS PA LAS

BYUNG BA'I TSUL 'DI RIG NA DON 'DI LA SOGS PA PHRA ZHING ZHIB PA
MANG DU RTOGS PAR YOD MOD, 'DI NA KHO BO CAG NYIN RE BZHIN YANG
RNAM GRANGS MI 'DRA BA'I BYA BA MANG POS BREL NAS 'DRI BAR MA
SPYOD,, ` DRI BA BDUN PAR, LAM RIM LHAG MTHONG CHEN

MOR; DE LA SKYE SHI'I 'KHOR BA BRGYUD PA NI LAS LA SKYE LA, ZHES
SOGS KYI KHUNGS 'GA' ZHIG DRANGS NAS PHYI NANG GI CHOS RNAMS
BDEN PAR 'DZIN PA'I BLO GTI MUG CAN GYIS CHAGS SDANG GI BLO RTOG
PA CAN RNAM PAR BSKYED NAS, NYON MONGS DE'I DBANG

@18A *, ,GIS KUN NAS BSLANGS TE, 'DU BYED RGYU DUS KYI RNAM
SHES LA BAG CHAGS BGOS PA 'GRUB BYED SRED LEN GNYIS KYIS YANG
YANG SOS BTAB PAS YANG SRID PHYI MA 'DREN PA'I SRID PA'I RTEN
'BREL MTHU CAN DU 'GYUR LA, DE'I DBANG

GIS RGYU DUS KYI RNAM SHES NYID MTSAMS SBYAR NAS 'BRAS DUS KYI
RNAM SHES MING GZUGS, RTEN 'BREL SKYE MCHED REG TSOR RTEN 'BREL
'PHANG 'BRAS GRUB 'BRAS SOGS GRUB PA'I SGO NAS LAS NYON GYI
GZHAN DBANG BA TZAN POS 'KHOR BAR RANG DBANG

MED PAR 'KHOR BA'I TSUL DE, RIN CHEN 'PHRENG BA LAS, GSUM PO DAG
LAS GNYIS 'BYUNG ZHING, ZHES SOGS GSUNGS PA RNAMS KYI DGONGS PAR
'GRO MIN BRIS 'DUG PA DE NGES PAR 'GRO BA YIN PAS ZHIB TU SMOS
MA DGOS,, ` DRI BA BRGYAD

PA'I DON, LAM RIM CHEN MOR, KHAMS GSUM GYI SRED PA GSUM YOD PAR
GSUNGS PA DES GZUGS MED KHAMS SU SKYE BA 'PHEN BYED KYI LAS GSOG
PA'I SRED PA DANG, GZUGS KHAMS SU SKYE BA 'PHEN BYED KYI LAS
GSOG PA'I SRED PA

DANG; 'DOD PA'I KHAMS SU SKYE BA 'PHEN BYED KYI LAS GSOG PA'I
SRED PA DE GSUM PO LA BYED DE, KHAMS GONG MAR 'PHEN PA'I SRED PA
DE MI G-YO BA'I LAS DANG CHA MTHUN PAR 'JOG DGOS, 'DOD SRED
DANG 'JIG SRED, SRID SRED GSUM GSUNGS

PA LAM RIM CHEN MO'I GSUNG DE'I DGONGS PA MA YIN TE, DE'I RGYU
MTSAN 'DOD SRED DANG 'JIG SRED, SRID SRED GSUM PO DE 'DOD KHAMS
PA KHO NA LAM GTOGS KHAMS GONG MA BA RNAMS LA MA TSAD PA'I PHYIR
TE, GZUGS DANG GZUGS MED KHAMS PA

@18B RNAMS CHAGS PA DANG BRAL BA'I PHYIR, 'DI LA MTHA' DPYAD
PAR BYA STE, PHYOGS SNGA MA DAG GIS, 'O NA, KHAMS GONG MA BA
CHOS CAN, 'DOD PA'I SRED PA LA CHAGS PA DANG BRAL BAR THAL, GONG
GI RGYU MTSAN DE 'THAD PA'I PHYIR, 'DOD NA DE CHOS CAN,

'DOD PA'I SRED PA LA CHAGS PA DANG BRAL BA MA YIN PAR THAL,
KHYOD KYI RGYUD LA 'DOD PA'I SRED PA BAG LA NYAL BA 'DUG PA'I
PHYIR, ZER NA MA KHYAB STE, DE LTA NA 'KHOR GSUM, KHAMS GONG MA
BA RNAMS CHOS CAN, KHYOD KYIS KHAMS GONG MA'I SAS

BSDUS KYI, TING NGE 'DZIN MNGON DU GYUR PA MA YIN PAR THAL,
KHYOD 'DOD SRED CAN YIN PA'I PHYIR CES BYA STE SBROS PAS CHOG GO
,` DRI BA DGU PA'I DON, LAM RIM DU LEN PA NI YUL RNAM PA BZHI LA
'DUN ZHING CHAGS PA BZHI STE, 'DI LTAR

GZUGS SGRA LA SOGS PA'I 'DOD YON DANG, 'JIG LTA MA GTOGS PA'I
LTA BA NGAN PA RNAMS DANG ZHES 'JIG LTA LEN PA'I RTEN 'BREL GYI
KHONGS SU 'DREN PAR MI MDZAD PA'I RGYU MTSAN, CHOS KYI RGYAL PO
TZONG KHA PA CHEN PO'I BYANG CHUB LAM RIM

CHEN MOR, 'JIG LTA NI 'JIG PA TSOGS PA'I PHUNG PO LA LOG PAR LTA
BA'I LTA BA LA GSUNGS PA LTAR, RANG GI PHUNG PO LNGA LA BLTOS
NAS BDAG TU 'DZIN PA'I LTA BA NGAN PA YIN LA, LTA BA LTAG MA
RNAMS NI 'DU BYED KYI PHUNG PO'I KHONGS SU GTOGS

SHING; 'JIG LTA NI DE THAMS CAD LA DMIGS NAS LTA BA PO YIN PAS
DPER NA NOR GYI DNGOS PO SNA MI 'DRA BA BZHI GANG ZAG GCIG GIS
LEN NA, LEN RGYU'I NOR DNGOS GZHI PO DE'I KHONGS SU LEN PA PO'I
GANG ZAG RANG NYID MI CHUD PA LTA BU LA DGONGS

@19A *, ,PA YIN,, ` DRI BA BCU PA'I DON, RNAM SHES KYI RTEN
'BREL LA, CHOS KYI RGYAL PO TZONG KHA PA CHEN PO'I DGONGS PA NI,
MDO LAS, RNAM PAR SHES PA TSOGS DRUG GSUNGS KYANG, ,KUN GZHI'I
RNAM SHES KHAS LEN PA LTER

NA YID KYI RNAM PAR SHES PA DE NYID MIG GI SGOR SONG BA'I TSE
MIG GI RNAM PAR SHES PA DANG, DE BZHIN DU RNA BA'I SGOR SONG
BA'I TSE RNA BA'I RNAM PAR SHES PA LA SOGS PAR SBYAR TE, GANG LA
GNAS PA'I RTEN BCAS PA'I DBANG RTEN DE NYID KYI MING LA

BRTEN NAS, DE DANG DE'I RNAM SHES ZHES SBYAR BA MA GTOGS GTZO
BO'I RNAM PAR SHES PA DE NYID KHO NA YIN LA, DE DBANG PO LNGA'I
SHES PA DANG 'KHOR BAR 'KHOR BA DANG LAS GSOG PA RNAMS KYI KUN
GYI GZHI BYED PA PO YIN PAS DE LA KUN GZHI'I

RNAM SHES ZHES BSHAD CING, DE LTA BU'I KUN GZHI DE ZHAL GYIS
BZHES PA'I DBANG DU BYAS NA, RNAM SHES TSOGS DRUG GI GTZO BO KUN
GZHI'I RNAM SHES DE NYID LA BSHAD PAR BZHED PA YIN NO, ,DRI BA
'DI'I DON GYI SNYING PO TSUL 'DI TZAM GYIS RTOGS

PAR NUS PAS ZHIB PAR MA SPROS SO, ,RKYEN LA BLTOS PA'I RNAM SHES
RANG BZHIN GYIS GRUB PA KUN GZHI'I MTSAN GZHIR 'JOG PA'I RANG
SDE MED PAR MNGON TE, SEMS TZAM PA DANG DBU MA PA KUN GZHI'I
RNAM SHES BZHED PA RNAMS KYIS NI RNAM PAR

SHES PA DE RANG GI NYER LEN DANG LHAN CIG BYED PA'I RKYEN LAS
BYUNG BAR 'DOD CING, KHYAD PAR DU DBU MA PA DAG GIS NI BDEN GRUB
'DZIN CHUL RNAM PA THAMS CAD DU 'GOG PAS RKYEN LA BLTOS PAR NGES
PAR BZHED LA, MANG POS BKUR BA'I SDE PA

@19B KHA CIG GIS GANG ZAG GI BDAG 'DZIN GYI DMIGS PA LA PHUNG
PO LNGA CHAR DANG KHA CIG GIS SEMS GCIG PU 'DOD PA DANG, NYAN
THOS SDE PA MANG PO YID KYI DMIGS PAR 'DOD PAR BSHAD PA DE RNAMS
KUN GZHI BZHED PA RNAMS KYI GONG DU BSHAD PA LTAR GYI KUN

GZHI DANG, MI BZHED PA RNAMS KYI GTZO BO SEMS YID KYI RNAM PAR
SHES PA DE, BSGOM PA PO DANG 'KHOR BAR 'KHOR MKHAN LA SOGS PA'I
GANG ZAG GI THA SNYAD 'JUG PA'I NGA TZAM PA'I DON GYI GTZO BOR
'CHAD PAR BZHED PA YIN NO,, ` DRI BA BCU

GCIG PA 'DI, THAL 'GYUR BA'I LUGS LA RANG BZHIN GYIS GRUB PA
GTAN NAS MI BZHED CING, DE LTA MOD KYI BYA BYED LAS GSUM KUN
RDZOB TZAM DU BSNYON MED PAR BZHAG TU YOD PA GNYIS MI 'GAL BAR
GZHI GCIG GI STENG DU 'DU BA'I LUGS MCHOG

DE; DGE SLONG GI THUGS LA MI BDE BA ZHIG BYUNG BA'AM YANG NA
NYAMS SAD PA'I RANG BZHIN DU SNANG BAS ZHIB TU BSHAD PAR BYA
STE, DE YANG, CHOS KYI RGYAL PO TZONG KHA PA CHEN POS, SNANG BA
RTEN 'BREL BSLU BA MED PA DANG, ,STONG PA KHAS LEN BRAL

BA'I LTA BA GNYIS, ,JI SRID SO SOR SNANG BA DE SRID DU, ,DA DUNG
THUB PA'I DGONGS PA RTOGS PA MED, ,NAM ZHIG RES 'JOG MED PAR CIG
CAR DU, ,RTEN 'BREL MI BSLUR MTHONG BA TZAM NYID NAS, ,NGES SHES
YUL GYI 'DZIN STANGS KUN 'JIG NA, ,

DE'I TSE LTA BA'I DPYAD PA RDZOGS PA LAGS, ZHES GSUNGS PA LTAR
KUN RDZOB KYI SNANG NGOR, LAS DGE BA BYAS PA LA BRTEN NAS 'BRAS
BU BDE BA 'BYUNG BA DANG, LAS MI DGE BA BYAS PA LA BRTEN NAS
'BRAS BU SDUG BSNGAL 'BYUNG BA DANG, SA BON SRAN MA

@20A *, ,BTAB PA LA BRTEN NAS SRAN MA'I MYU GU 'BYUNG BA DANG,
SA BON NAS BTAB PA LA BRTEN NAS 'BRAS BU NAS MYUG 'BYUNG BA SOGS
BYA BYED LAS GSUM GYI RNAM GZHAG RNAMS BSNYON MED PAR BZHAG TU
YOD PA DE DANG, DON DAM

DPYOD BYED KYI BLOS DPYAD PA'I TSE GNAS LUGS DE DAG RANG NGOS
NAS GRUB PA'AM BDEN PAR GRUB PA RDUL TZAM YANG MED PA GNYIS PHAN
TSUN MI 'GAL BAR MA RTOGS PA DE SRID DU THUB PA'I DBANG PO THUGS
RJE CAN DE NYID KYI DGONGS PA RTOGS PA MED

CING, LTA BA LA YANG DANG YANG DU DPYAD CING BSGOMS PAS DUS NAM
ZHIG GI TSE KUN RDZOB KYI SNANG BA DANG DON DAM GYI NGES NGOR
RES 'JOG TU MI 'GRO BAR RGYU LAS 'BRAS BU 'BYUNG BA LA SOGS PA'I
RTEN 'BREL MI BSLU BA NGES PA DE TZAM DU RGYU 'BRAS MA

'TSOL BAR 'ONG BA DE NYID PHAN TSUN BLTOS NAS GRUB PA RTEN CING
'BREL 'BYUNG GI DON YIN PAR NGES NAS, CHOS RANG RANG GI NGOS NAS
TSUGS THUB STE RANG BZHIN GYIS GRUB PAR 'DZIN PA'I NGES SHES KYI
'DZIN STANGS 'JIG PA LA NGES PA CHER RNYED NA

LTA BA'I DPYAD PA RDZOGS PAR GSUNGS PA LTAR, RANG GI NGO BOS
GRUB PA'I RNAM PAR SHES PA MED KYANG DGE MI DGE'I BAG CHAGS 'JOG
PA DANG 'KHOR BAR 'KHOR MKHAN DANG LAM BSGOM PA PO SOGS PHUNG PO
LHAG MA BZHI TSOGS TZAM BA DE THA SNYAD

TZAM DU LAS LA BSKUL PAR BYED PA'I THA SNYAD TZAM GYI RNAM PAR
SHES PA DE LA BYED CING, YIN NA'ANG GANG ZAG GI THA SNYAD 'JUG
PA'I YUL LAM DON NI PHUNG PO LNGA TSOGS TZAM PA'I GZHI LA DMIGS
TE NGA DANG NGA YIR 'DZIN PA'I BLO 'BYUNG BA'I RTEN DU GYUR

@20B PA'I THA SNYAD KYI NGA TZAM DE LA BYED PA YIN NO, ,'DIS
NI, ` DRI BA BCU GNYIS PAR, BRIS PA'I DON YANG LEGS PAR RTOGS
NUS TE, RAB GSAL DU 'JUG 'GREL GYI LUNG DRANGS NAS, SEMS KYI
RGYUN BAG CHAGS KYI GZHI YIN PA'I DON NGA DE RNAM SHES

LA BRTEN NAS BTAGS PA'I RGYUD YIN PAS SEMS KYI RGYUD CES BYA BAR
GSUNGS PA'I RTZA BA THA SNYAD TZAM GYI RNAM PAR SHES PA DENG
DNGOS MA YIN ZHING, DE LTA MOD RNAM SHES DE NYID GDAGS GZHI GTZO
BOR BYAS TE PHUNG PO LNGA LA DMIGS NAS NGA'O SNYAM

DU ZHEN PAR BYED PA LA DGONGS PAR 'DUG PA'I PHYIR, YIN KYANG DRI
BA BCU GSUM PA 'DI NA'ANG BRIS 'DUG PA LTAR LUGS MCHOG TU GYUR
PA THAL 'GYUR BA'I SKABS SU, RNAL 'BYOR BLA NA MED PA'I RGYUD
SDE RIN PO CHE RNAMS KYI DGONGS DON LEGS PAR

GTAN LA 'BEBS PAR MDZAD PAS, SEMS NYID KYIS NI SEMS CAN 'JIG
RTEN DANG, ,SNOD KYI 'JIG RTEN SHIN TU SNA TSOGS 'GOD, CES DANG,
DPAL GSANG BA 'DUS PA'I BDAG BSKYED DU'ANG, CHOS THAMS CAD KYI
RTZA BA RLUNG SEMS TZAM ZLA BAR

SNANG BA DE NGA'O, ZHES GSUNGS PA LTAR, PHYI NANG GI CHOS THAMS
CAD KYI BYED PA PO GNYUG MA'I RLUNG SEMS NGO BO DBYER MED PA DE
NYID YIN CING, DE'I NANG SEL GYI SEMS DE ZUNG 'JUG GI YA GYAL
DON DAM 'OD GSAL DANG RLUNG DE ZUNG 'JUG GI YA GYAL MTSAN

DPES SBRAS PA'I SKU DE YIN LA, DE 'GRUB DGOS PA'I GNAD KYIS GZHI
DUS SU 'KHOR PAR 'KHOR MKHAN LA SOGS PA'I NGA'I RTZA BA GNYUG
LUS DE NYID LA BZHED PAS GONG GI 'JUG 'GREL GYI DGONGS PA'ANG
MTHAR THUG PA TSUL 'DIR GNAS PA YIN

@21A *, ,MOD, KHO BO CAG NI SHIN TU ZAB PA'I CHOS 'DI DAG DUS
KYI THA 'DIR SNOD DANG MI LDAN PA MANG PAS RGYAS PAR MI SPRO'O,
,CHOS KYI RGYAL PO TZONG KHA PA CHEN PO YAB SRAS KYI GSUNG 'DI
RNAMS LA, YIG PHRENG RE'I BZHI CHA TZAM GYI KHONGS

SU'ANG GZHI LAM 'BRAS GSUM GYI ZAB GNAD CHA TSANG BA MAN NGAG
DANG BCAS PA RE STON PA MANG PAS, THAR PA DON DU GNYER BA RNAMS
KYIS BSHAD KLOG G-YAM ME BAR MA SONG BAR ZHIB TU BSHES GNYEN
DAM PA LA GTUGS TE LHAG PA'I LHA LA

GSOL BA 'DEBS KYI NA BRTZAD GCOD PA SHIN TU GAL CHE BAR YOD DO,,
` DRI BA BCU BZHI PAR BRIS PA 'DI'I LAN NI 'DI LTAR BSTAN PAR
BYA STE, CHOS KYI RGYAL PO TZONG KHA PA CHEN POS LAM GTZO GSUM
GYI RTZA BAR, GZHAN YANG SNANG BAS YOD MTHA'

SEL BA DANG, ,STONG PAS MED MTHA' SEL ZHING STONG PA NYID, ,RGYU
DANG 'BRAS BUR 'CHAR BA'I TSUL SHES NA, ,MTHAR 'DZIN LTA BAS
'PHROG PAR MI 'GYUR RO, ZHES GSUNGS PA'I DGONGS DON DGE SLONG
NYID KYIS BRIS PA 'DI YANG LEGS

BSHAD DU 'DUG PAS NGO MTSAR CHE, DA DUNG KHO BOS KYANG CUNG ZAD
BSHAD NA LUGS THAMS CAD KYI RTZE MOR SON PA THAL 'GYUR BA'I
SKABS SU SNANG ZHES PA'I TSIG 'DIS SNANG BA YIN PHYIN, KUN RDZOB
TZAM DU 'CHAR BA'I CHOS ZHIG STON PAR NGES LA

KUN RDZOB TU YOD CES PA'I KUN RDZOB KYI TSIG DES DON DAM DU YOD
PA RTAG MTHAR 'DZIN PA'I BLO 'GOG PAR BYED CING, STONG ZHES PA'I
TSIG GANG YIN PA DE NI STONG PA'I CHOS YIN PHYIN, RANG BZHIN
GYIS GRUB PAS STONG BA ZHIG YIN PAS KUN RDZOB

@21B TU MED PA'I CHAD LTA RNAM PAR 'GOG PA YIN LA, MCHAN 'GREL
DU RANG BZHIN MED PA'I STONG PA NYID KYI NGANG NAS, ZHES SOGS
GSUNGS PA DANG, RNAM BSHAD DU JI LTAR BKA' STZAL PA'I DGONGS PA
DE DAG KYANG TSIG RKANG PHYI MA 'DI GNYIS KYI DON

NGES PAR YIN MOD, RDO RJE'I TSIG 'DI DAG GIS GONG DU BSHAD PA
LTAR ZAB PA'I GNAD KYI DON MANG DU STON PAS, STONG PA NYID RGYU
'BRAS SU 'CHAR BA'I LUGS GCIG LA, KUN RDZOB KYI SNANG BA RANG
BZHIN GYIS MA GRUB PA LA BSAM PAS RGYU BYAS TE, DON

DAM DU GRUB PAR 'DZIN PA'I BLO'I ZHEN YUL SUN PHYUNG BA'I 'BRAS
BU RNYED BA DANG, DON DAM PAR GRUB PA MED PAR BSAM PAS RGYU BYAS
TE, KUN RDZOB RGYU 'BRAS KYI GNAS LUGS LA MA 'CHOL BAR NGES PA'I
'BRAS BU YANG STER BA SHES DGOS SO, ,

` DRI BA BCO LNGA PA, SHER PHYIN GYI MDO SDE'I NANG GI GZUGS
STONG PA'O, ZHES PA LA SOGS PA'I DON DGE SLONG GIS BRIS PA 'DI
YANG SHIN TU LEGS PAR SNANG ZHING, DA DUNG LAS DANG PO PA RNAMS
KYIS BSAMS PA'I TSE, GZUGS STONG PA'O, ZHES PAS

GZUGS RANG BZHIN MED PA'I GNAS TSUL LA SEMS SHING, STONG PA NYID
GZUGS SO, ZHES PAS GZUGS KYI STENG GI CHOS NYID DE RNAM PAR
DPYAD NAS GZUGS KUN RDZOB PA'I RANG BZHIN LAS MA 'DAS PA DE KHO
YIN PAR BSAMS NA DE YANG 'PHRUL

CHE BAR YOD DO, ,DES NA ^ DRI BA BCU DRUG PAR BRIS PA LTAR, RJES
THOB TU SNANG BA SGYU MA LTA BU'I SHER PHYIN LA SLOB PA'I
TSE'ANG CHOS RNAMS RANG BZHIN GYIS MA GRUB PAR DON DAM PA'I GNAS
LUGS DANG, THA SNYAD PA'I SNANG TSUL TZAM DU BZHAG PA KUN RDZOB

@22A *, ,PA'I GNAS LUGS KYI BDEN PA GNYIS PO DE, NGO BO GZUGS
LTA BU'I GZHI GCIG KHO NAR LDOG PA'I DBYE BAS BZHAG PA YIN PA'I
GNAD KYIS, ROL MO LTA BU ZHIG GI SGRA LHANG GIS THOS PA NA, BLO
RANG 'GA' BA'I NGOR BDEN BDEN

LTA BUR SNANG BAS TSUL DE NYID LA BSAM STE PHAN TSUN 'THAB PA LA
BRTEN NAS SGRA 'BYUNG BA DE NYID RANG TSUGS MI THUB PA'I RTEN
'BREL GYI GNAS TSUL DU 'DUG GO SNYAM DU SNANG STONG GNYIS TSOGS
KYI GDAMS PA SKYONG BA YIN NO, ,LAM RIM LHAG MTHONG

CHEN MOR DA LTA CHOS RNAMS RANG GI NGO BOS GRUB PA'I RANG BZHIN
DU GRUB PA RDUL TZAM MED PAR GTAN LA PHAB PA'I RANG BZHIN GYIS
STONG PA'I STONG NYID NI, GZUGS SOGS KYI CHOS 'DI DAG KHYAD
GZHIR BYAS PA'I STENG DU KHYAD CHOS SU YOD PA'I BLO

GCIG GI YUL NA DE GNYIS KA YOD PAR MI 'GAL ZHING, GNYIS SNANG DE
YOD PAS STONG NYID DE DON DAM PA BTAGS PA BAR 'GYUR RO ZHES
GSUNGS PA'I DON NI, STONG NYID MNGON SUM DU RTOGS PA'I LAM ZHUGS
SO SO SKYE BO RNAMS KYIS RIGS PA

DRI MA MED PAS GZUGS LTA BU RANG BZHIN GYIS GRUB PA'AM, RANG
NGOS NAS GRUB BA RDUL TZAM YANG MED PAR GTAN LA PHAB STE MYONG
STOBS KYI GO BA LEGS PAR CHAGS NAS MNYAM PAR BZHAG PA'I MNYAM
GZHAG GI NGO NA, GZHI GZUGS LTA BU DE

RANG BZHIN MED PAR GTAN LA 'BEB RGYU'I GZHI DANG DE RANG BZHIN
MED PA'I TSUL DE GZHI DE'I KHYAD CHOS LTA BUR YOD PAS, GANG ZAG
DE'I MNYAM GZHAG DE GA'I NGO NA GZUGS RANG BZHIN MED PAR NGES PA
LTANG LHANG 'CHAR BA DANG MNYAM DU GZUGS

@22B KYI DON SPYI NAG YOR YOR BA RE 'CHAR BA MNYAM DU YOD PAS,
RANG BZHIN MED PA'I TSUL DE DON DAM PA'I CHAR GTOGS DANG GZUGS
KYI RNAM PA 'CHAR BA DE BDEN 'DZIN GYIS BSLAD PA ZHUGS PA LA
DGONGS NAS DON DAM BDEN PA DE BTAGS PA BAR

GSUNGS PA YIN, 'DIS NI DRI BA CIG SHOS 'DI YANG LEGS PAR RTAGS
NUS, ` DRI BA BCU BDUN PA 'DIR, RJE BLA MA BKA' DRIN MTSUNGS PA
MED PA NGAG DBANG BYAMS PA RIN PO CHE DE NYID NAS, THA SNYAD
TSAD GRUB TU RANG GIS KHAS BLANGS TSE DGAG BYA

PHRA MO DANG 'BREL NAS, DGAG GZHI CHOS CAN DANG DGAG BYA GNYIS
MYONG STOBS KYIS SO SOR 'BYED MI THUB PA NI THAL 'GYUR BA'I LTA
BA RGYUD LA SKYES ZIN PA MA GTOGS THAMS CAD LA 'ONG BAS ZHES
BKA' STZAL BA'I DGONGS PA GANG YIN 'DRI BA'I

LAN NI, LUGS MCHOG TU GYUR PA THAL 'GYUR BA'I LUGS KYI 'OG NAS,
LTA BA MTHO BA RANG RGYUD PAS KYANG STONG NYID LA MNYAM PAR
BZHAG PA'I MNYAM GZHAG GI NGOR, DGAG BYA PHRA MO MI KHEGS TE,
DES RANG BZHIN GYIS GRUB PAR GZUNG NAS STONG

NYID LA LTA BA'I DBANG GIS, DGAG GZHI CHOS CAN, GZUGS DE BDEN
MED DU KHAS BLANGS KYANG, DGAG BYA'I GTZO BO RANG TSUGS THUB PA
DRUNGS MA PHYUNG BAS, DGAG BYA PHRA MO DE NYID MNYAM GZHAG GI
NGOR SGOM PAR BYED PA LA DGONGS PA YIN

LA; DE YANG DGAG GZHI DANG DGAG BYA MYONG STOBS GSUNGS PA'I BKA'
'DI'I GNAD THAL 'GYUR BA RNAMS KYIS RANG CAG GA BLO LA SNANG
BA'I GZUGS 'DI NYID DGAG BYAR BZHED PA'I GNAD LA DGONGS PA YIN,
` DRI BA BCO BRGYAD PA'I DON, MCHOD

@23A *, ,YUL DANG MCHOD MKHAN DANG, MCHOD RDZAS RNAMS RANG
BZHIN MED PAR LTA TSUL RTEN 'BREL GYI SGO NAS BSAMS PA'I TSE,
DGE SLONG NYID KYIS BRIS PA'I GNAD 'DI SHIN TU LEGS PAR SNANG
NGO,, ` DRI BA BCU DGU PA RTEN 'BREL GYI

GSUM GNAD KYI DON DANG MI 'DRA BA'I KHYAD PAR GSUNGS PA RNAMS
LHAG MTHONG GI NGO BO'I TING NGE 'DZIN GYI RTZAL SBYOD PA'I CHED
YIN LA, PHYAG CHEN RTZA BAR, GANG SHAR RNAM RTOG 'DZIN PA YONGS
RIG NA, DON DAM CHOS DBYINGS GZHAN LA LTOS MED 'CHAR, ,

SHAR BA'I NGANG DU RIG PA ZHUGS PA LAS, ,RTZE GCIG MNYAM PAR
'JOG PA AE MA HO, ZHES BKA' STZAL PA'I DGONGS DON NI SNGAR BSHAD
PA'I 'JIG RTEN GYI SNOD BCUD KUN SEMS KYI DBANG GIS BYAS PA'I
GNAD DE DANG, DPAL GSANG BA 'DUS PA'I

GNAD CUNG ZAD BSHAD PA DE GNYIS KYIS RTOGS PAR NUS LA, PHYAG
CHEN GYI SKABS, RANG RE DGE LDAN BKA' BRGYUD PA'I LUGS SROL THUN
MONG MA YIN PA NI, SEMS NGO 'PHROD MA 'PHROD LA GTZO BOR MI BYA
ZHING, SEMS KYI NGO BO GSAL ZHING RIG PA

BLO'I CHA SHAS PHRA MO GCIG GIS GCER GYIS RIG NAS SEMS NGO
'PHROD PA DE NYID RANG BZHIN MED PAR GTAN LA PHAB PA'I DBANG
GIS, RJE MAR PA LO TZTSA BA'I ZHAL NAS, SEMS STONG PA NYID LA
SBAR 'DZIN BYAS, ,MI KHO BO'I SPROS PA DE NAS CHOD, CES

GSUNGS PA LTAR, SEMS KYI CHOS NYID KYI RANG ZHAL MTHONG BA'I
'PHRUL SHIN TU CHE BA ZHIG YIN CING, MJUG 'DI NA BRIS PA'I
SNGAGS KYI GNAD 'DI RNAMS KYANG CUNG ZAD 'CHAD PA NI, 'CHI BA
CHOS SKUR 'KHYER BA'I GNAD 'DI RNAMS GOL SA SHIN TU CHE

@23B BAR YOD PAS 'DI LTAR BRTAG DGOS TE, N'A DA'I BAR DU 'OD
GSAL DU BSDUS NAS STONG SANGS SU GYUR PA DE'I TSE, RANG GI SEMS
KYI NGO NA SNANG NGO DANG DES NGO GNYIS SU PHYE STE, SNANG NGOR
SNOD BCUD KYI CHOS THAMS CAD 'OD GSAL DU SDUD RIM BZHIN

BSDUS PA'I STONG SANGS DANG, DES NGOR DGAG BYA BDEN GRUB BKAG
TZAM GYI STONG SANG NGE BA'I KHYAD PAR NGES PAR BYAS NAS, KHYAD
PAR DE LA GDAGS GZHI BYAS TE CHOS KYI SKU DE NGA'O SNYAM DU NGA
RGYAL ZHOG DGOS SHING, DE LAS LONGS SPYOD RDZOGS PA'I

SKUR LNGANG BA LA SOGS PA'I THUN GYI NGO BO RNAMS BSKYANGS NAS,
THUN MTSAMS SU BZA' BTUNG LA LONGS SPYOD PA'I TSE 'ANG BZA'
BTUNG GI RO BZANG PO DE NYID BDUD RTZI ZAD PA MED PA'I YE SHES
KYI RANG BZHIN CAN GYI RO BDE BA 'PHEL BYED DU MOS NAS

RANG LHAR GSAL BA LA MCHOD PA'I TSUL DU 'BUL ZHING, BZA' BTUNG
DE LA LONGS SPYAD PAS BDE BA CHEN PO RGYUD LA SKYES, DES STONG
NYID NGES PAR BYAS TE BDE STONG DBYER MED PA'I TING NGE 'DZIN LA
MNYAM PAR 'JOG PA NI CHOS KYI RGYAL PO TZONG KHA PA

YAB SRAS KYI DGONGS PA RMAD DU BYUNG PA YIN NO, ,DES NI DRIS
PA'I LAN MTHA' DAG PAR BRJOD ZIN LA, DE YANG DRI BA BYED TSUL
'DI RNAMS KYI GZHI LA BRTAGS NA DE GAR THOS BSAM SGOM GSUM LA
'DRIS PAR BYAS TE, RJE RGYAL BA GNYIS PA'I MDO

SNGAGS KYI GSUNG RAB LA SHES 'DOD CHE NGES SU YOD PAR SNANG BAS,
DA DUNG CHOS KYI RGYAL PO TZONG KHA PA YAB SRAS DANG RGYAL BA
YAB SRAS KYI GSUNG RNAMS NYAMS MYONG SGOM STOBS KYIS GTAN LA
PHEBS PAR BYAS TE, RANG GI THOB PA'I DAL 'BYOR LA

@24A *, ,SNYING PO LON NGES PA BYAS NA, DGE BA'I BSHES GNYEN
GSANG PHU BA CHEN POS, SEMS LA PHAN NA NYAN BSHAD BZANG, ,ZHI
ZHING DUL NA THOS RTAGS YIN, ,NYON MONGS CHUNG NA SGOM RTAGS
YIN, ,GNAS LUGS MTHONG NA

RNAL 'BYOR YIN, ZHES PA'I DON LAG LEN LA KHEL BAR 'GYUR RO,
,THUB PA MCHOG DANG RDO RJE 'CHANG, ,'PHAGS PA KLU SGRUB ZLA BA
GRAGS, ,L'U AI DRIL BU NAG PO PA, ,PHU CHUNG ZHABS SOGS THAMS
CAD DANG, ,MI BSKYOD RDO RJE DUR SMRIG CAN,,

CHOS KYI RGYAL PO YAB SRAS SOGS, ,KUN GYI GSUNG RAB RGYA MTSO
LA, ,BSHES GNYEN DED DPON LA BRTEN TE, ,PHA ROL BRGAL BA'I RNAL
'BYOR PA, ,DGE SLONG GNAS BRTAN BRTUL ZHUGS CAN, ,KHO BO'I TSIG
'DIS PHYOGS BCU YI, ,RGYAL

BAS GSUNGS PA'I SHER PHYIN GYI, ,DGONGS ZAB SNYING POR BCAS PA
RNAMS, ,LEGS BSHAD DBYANGS KYIS 'DOMS SAM SNYAM, ,'DI LA NONGS
PA'I TSOGS MCHIS NA, ,MKHAS PAS BZOD CING 'CHOS PA DANG, ,DGE BA
MCHIS PA DE DAG

GIS; ;RDZOGS PA'I SANGS RGYAS MYUR THOB SHOG, CES PA 'DI NI LA
RGYAB RI KHROD PA DGE SLONG BLO BZANG DPAL 'BYOR GYIS DKA' BA'I
GNAD RNAMS LAS BRTZAMS TE DRI BA NAN TAN BYAS PA'I LAN DU ^
SH'AKYA'I DGE SLONG RDO RJE 'DZIN PA BLO BZANG DPAL LDAN YE SHES
KYIS SBYAR BA'I YI GE PA NI DGE TSUL BLO BZANG

RAB BRTAN NO,, ` BLA MA DANG MGON PO 'JAM PA'I DBYANGS LA PHYAG
'TSAL LO, ,BRTZE BA CHEN POS RJES SU BZUNG DU GSOL, ,DE LA 'DIR
BLO GSAL DON GNYER BA RNAMS KYIS DRIS PA'I LAN MDOR BSDUS TZAM
BRJOD NA, MDO SDE BA'I

@24B LUGS LA MTHAR THUG THEG PA GCIG TU GRUB MA GRUB NI RIGS
PA'I RJES 'BRANG GI MDO SDE PA RNAMS KYIS RIGS PA DRI MA ME DPA
LA BRTEN NAS, SGRIB PA RNAMS GNYEN POS SPONG THUB NGES DANG,
SEMS CAN RNAMS SANGS RGYAS NGES SU BSGRUB PA'I

SGO NAS MTHAR THUG THEG PA GCIG TU STON PAR MDZAD LA, LUNG GI
RJES 'BRANG GI MDO SDE PA RNAMS KYIS, BKA' DANG PO BDEN BZHI'I
CHOS 'KHOR LE LAG DANG BCAS PA'I LDEM DGONGS DANG BCAS PA'I LUNG
LA BRTEN NAS, MTHAR THUG THEG

PA GSUM DU BSGRUB PAR MDZAD DO, ,DE LTA NA'ANG, RANG CAG RNAMS
KYIS JI LTAR KHAS BLANG BA NI, CHOS KYI RGYAL PO TZONG KHA PA
CHEN PO YAB SRAS KYIS MDZAD PA'I 'GREL t'I KA DAG GI RJES SU
'BRANG STE DPYOD DGOS PAS, RGYAL TSAB THABS

CAD MKHYEN PAS NI, SH'ANTI PA SOGS KYI RJES SU 'BRANGS NAS MTHAR
THUG THEG PA GSUM DU GRUB PAR BZHED CING, MKHAS GRUB THAMS CAD
MKHYEN PAS, NYI MA SBAS PA DANG LHA DBANG BLO SOGS KYI RJES SU
'BRANGS NAS MTHAR THUG THEG PA

GCIG TU GRUB PAR BZHED LA, DE GNYIS KA'ANG RJE RGYAL BA GNYIS
PA'I DGONGS PAR DGONGS PAR ZHAL GYIS BZHES PAS RNAM BSHAD KYI
RJES SU 'BRANG BA RNAMS KYIS NI MDO SEMS GANG GI SKABS SU'ANG
LUNG GI RJES 'BRAS GTZO CHE BAR BYA ZHING, t'I KA CHEN GYI

RJES SU 'BRANG BA RNAMS KYIS RIGS PA'I RJES 'BRANG GTZO CHE BAR
RNAM PA KUN TU KHAS BLANG BAR BYA'O, ,BYANG PHYOGS KYI MKHAS
GRUB PHAL MO CHE PAn CHEN DGE 'DUN GRUB PA DPAL BZANG PO'I GSUNG
RGYUN LA BRTEN NAS, RNAM BSHAD KYI RJES SU

@25A *, ,'BRANG BA GTZO BOR MDZAD PAS TSUL DE SHES PAR BYA LA,
PHYOGS GLANG CHOS GRAGS GNYIS NI GRUB MTHA' SPYI'I DBANG DU BYAS
NA, GDUL BYA LA BLTOS TE SEMS TZAM GYI LTA BA SMRA BA PO DANG,
RANG NYID LA BLTOS TE THAL 'GYUR BA'I

LTA BA 'DZIN PA POR KHAS BLANGS SHING, MDO SDE PA'I GZHUNG LA
THOS BSAM GYI TSE, RANG NYID LUNG RIGS GANG KHAS LEN PA DE'I
PHYOGS MDZAD PA POR KHAS BLANG BAR BYA'O, ,MTHAR THUG THEG PA
GSUM DU GRUB PAR KHAS LEN PA RNAMS KYI LUGS

LA; NYAN RANG GANG YIN KYANG LHAG MED KYI MYANG 'DAS MNGON DU
BYAS PA DE'I TSE, PHUNG PO TING NGE 'DZIN GYI MES SBYANGS SHING,
RNAM PAR SHES PA CHOS KYI DBYINGS KYI NGO BOR SBYANGS NAS BRAL
BA'I NGO BO TZAM ZHIG TU KHAS LEN PA CHOS KYI RGYAL PO YAB

SRAS KYI DGONGS PA RMA MED PA YIN NO, ,BYE BRAG TU SMRA BA RNAMS
KYIS DE'I TSE YANG RDZAS KYI NGO BOR KHAS LEN PA'I KHYAD PAR
CUNG ZAD DO, ,GZUGS GZUGS ZHES PA'I SGRA 'JUG PA'I 'JUG GZHIR
RANG GI MTSAN NYID KYIS GRUB PAS STONG PA YANG

LUGS 'DI LA KHAS LEN CING, MI'I MNGAL DU CHAGS MA THAG PA'I GANG
ZAG DE, RAGS PA TZAM GYI DBANG DU BYAS NA MIR KHAS LEN CING,
SHIN TU ZHIB PAR DPYAD NA MIR CHAGS PA TZAM ZHIG TU KHAS BLANG
NGO, ,GNYUG MA'I NGA DANG GNYUG MA'I MI

SOGS NI SEMS TZAM PA MAN CHAD KYI SKABS SU KHAS MI BLANG STE, DE
DAG RDO RJE THEG PA'I SNOD RUNG MA YIN PA'I PHYIR, 'ON KYANG KUN
MKHYEN CHEN PO DANG 'JAM DBYANGS GNYIS KYI DGONGS PA BYE MDO'I
GRUB MTHA' LA SBYONG BA DE NYID SHES PA'I PHYIR TU

@25B RKANG BTZUGS NAS SBYONG BA MA YIN GYI, GRUB MTHA' GONG
MA'I RKANG STEGS SU SBYONG BA LA GTZO BOR GTAD NAS, SNGAGS LAM
LA BRTEN NAS SANGS RGYA BA RNAM PA THAMS CAD DU ZHAL GYIS BZHES
SHING, TSUL 'DI NI RJE RGYAL BA GNYIS PA YAB SRAS

RNAMS KYI'ANG THUN MONG MA YIN PA'I DGONGS PA YIN PAS, GZHI DUS
SU BAR DO 'GRUB PAR BYED PA DANG, LAM DUS SU YID LUS 'GRUB PAR
BYED PA DANG, 'BRAS DUS SU LONGS SBYOD RDZOGS PA'I SKU 'GRUB PAR
BYED PA'I SEMS PHRA MO RTEN

DANG BCAS PA DE GNYUG MA'I GANG ZAG TU KHAS LEN LA, 'DI'I GNAS
TSUL ZHIB PA NI PHAR PHYIN THEG PA'I GZHUNG RNAMS SU GSAL BAR MA
GSUNGS PAS 'DIR YANG BTANG SNYOMS SU 'JOG LA, SHIN TU PHRA MO'I
RIGS PAS PHYE BA'I CHE GNYUG

MA'I GANG ZAG CES KHAS BLANGS PAR BYA YI GNYUG MA'I MI ZHES KHAS
BLANG BAR MI BYA STE, GANG ZAG GCIG 'KHOR BAR 'KHOR BA'I TSE
RABS THAMS CAD DU MIR SKYES PA I 'DUG PA'I PHYIR, SHIN TU BA'I
GANG ZAG DE DBANG PO KUN TSAD YIN

TE; TSE 'DI NYID KYI SKYE MCHED LNGA, ,LUS GZHAN BSKYED PA'I
RGYU NYID YIN, ZHES GSUNGS PA'I PHYIR, PHYOGS KYI GLANG PO SKYE
RGYUD GCIG GIS BSDUS PA MNGAL DU NYANG MTSAMS SBYAR MA THAG PA'I
GANG ZAG DE'I SKYE SRID DE PHYOGS KYI GLANG PO'I SKYE SRID

DANG; DE'I MING GZUGS PHYOGS KYI GLANG PO'I MING GZUGS NGES PAR
YIN TE, PHYOGS KYI GLANG PO SMON LAM GYI LUS 'GRUB PA'I GANG ZAG
YIN PAS SO, ,RANG DBANG MED PAR 'KHOR BA'I GANG ZAG RNAMS LA NI,
DE'I TSE MING GZUGS GRUB KYANG MNGAL

@26A *, ,NAS BTZAS TE BRDA YONGS SU MA SBYAR GYI BAR DU DE'I
MING GZUGS MA YIN PAR KHAS BLANG DGOS SO, ,THEG CHEN TSOGS LAM
DANG LAM MA ZHUGS KYI GNAS SKABS SU, STONG NYID LA DON SPYI'I
TSUL GYIS GSAL SNANG THON PA'I

GANG ZAG YOD LA, GANG ZAG RTAG GCIG RANG DBANG CAN GYI BDAG TU
'DZIN PA'I RTOG PA NI BDAG 'DZIN KUN BRTAGS NGES PAR YIN NO, ,DE
DES STONG BA BYE BRAG SMRA BA'I SKABS SU STONG NYID YIN, BYANG
SEMS RGYUN MTHA' PA LA SOGS PA'I SLOB

BA MNYAM GZHAG PA RNAMS KYI RGYUD LA KUN RDZOB SEMS BSKYED NGES
PAR YOD CING, RNAM 'GREL GYIS SKYES BU GSUM GYI LAM GYI RIM PA
SPYI DANG KHYAD PAR SKYES BU 'BRING GI LAM GYI RIM PA GTZO BOR
RTZAL DU BTON NAS 'CHAD PAR BYED DO, ,SANGS

RGYAS 'PHAGS PA DE SKYES BU CHUNG DU'I BSAM PAS ZIN PAR KHAS MI
LEN CING, PHYOGS CHOS 'KHOR LO'I STENG STAR GYI RE'U MIG DANG
POR BKOD PA'I SBYOR BA YIN NA, MTHUN PHYOGS DANG MI MTHUN PHYOGS
GNYIS KA LA KHYAB BYED PA'I DNGOS MA

NGES KYI GTAN TSIGS KYI SBYOR BA YIN PAS KHYAB, DE YIN NA,
PHYOGS KYI GLANG PO'I NGAG YIN PAS KHYAB MA KHYAB LA RAGS ZHIB
KYI KHYAD PAR GNYIS 'BYED DE, RAGS PA'I DBANG DU BYAS NA, SLOB
DPON PHYOGS GLANG GI NGAG MA YIN CING, ZHIB PA'I

DBANG DU BYAS NA, DANG POR SLOB DPON RANG NYID KYIS RTZOM PA'I
GZHUNG NI SLOB DPON RANG NYID KYI NGAG DANG, PHYIS GZHUNG 'DI
'DON PA RNAMS KYI RJES SU BZLA BAR BYA'O, ,'GOG SNYOMS PA RNAMS
KYI RGYUD LA NI SHES PA MNGON GYUR DU MED DE, 'GOG

@26B PA LA MNYAM PAR BZHAG PA YIN PA'I PHYIR, 'DI LTAR DRIS PA
RNAMS KYI LAN SNYING PO TZAM BRJOD ZIN TO, ,SHES RAB RAL GRIS MI
SHES MUN PA GCOD, ,DMAR SER 'OD KYIS BLO GROS PADMO 'BYED, ,'JAM
DBYANGS DE YIS BLO GSAL KHYED RNAMS

LA; ;RAB TU RNAM 'BYED CIR YANG SBYIN GYUR CIG, CES PA 'DI NI
BLO GSAL DON GNYER BA BZHAD PA DGE SLONG YE SHES CHOS 'PHEL SOGS
NAS DKA' BA'I GNAS LA DOGS PA DPYAD PA'I LAN DU ^ RIGS PA SMRA
BA SH'AKYA'I DGE SLONG BLO BZANG DPAL LDAN YE SHES KYIS SMRAS
BA'O,, ` NA MO

BADZRA DH'A RA MA TI BHA DR'A YA, LHUN GRUB BDE CHEN ROL PA'I
MKHA' YI DBYINGS, CIR YANG 'CHAR BA'I SNA TSOGS ZLOS GAR MKHAN,
,LHAN SKYES DGA' BZHI SPROS BRAL ZUNG 'JUG CAN, ,DPAL LDAN BLA
MA RLUNG SEMS DBYER MED ROL, ,'KHOR

'DAS YONGS KYI GNAS LUGS SNYING PO'I DON, ,LHUG PAR MTHONG BA'I
MTHA' BRAL ME LONG NANG, ,CHOS KUN RANG RANG GSHIS KYI GZUGS
BRNYAN DAG ,MKHAS PA'I SKYE BO'I SNANG NGOR 'DI LTAR BKRA,
,SANGS RGYAS NAS BZUNGS 'BU SRIN PHRA MO'I BAR,,

MA BRTAGS NYAMS SU 'CHAR NA BDEN TSUL TU, ,GRUB GRUB 'DRA STE
DPYAD PA'I RDO RJE'I THOG ,RNAM PAR LHUNG TSE CHU YI GNYER MA
BZHIN, ,THOG MA MED NAS PHUNG RGAN 'GONG PO'I BLOR, ,BDAG NYID
RANG TSUGS THUB PA'I THANG THANG PO, ,LAN BRGYAR BSGRUB

PA'I 'BRAS BU DMYAL ME'I DPUNG, ,STONG STONG GSAL RIG MKHA' LA
DANG 'DIR 'JA', ,BDAG 'DZIN BSAM MNO'I YOD LUGS BDEN GRUB DE,
,NGES PAR YOD NA PHUNG PO RNAM LNGA LAS, ,GCIG DANG DU MA GANG
GI TSUL DU MCHIS, ,DE LAS GZHAN

@27A *, ,PA'I SNANG TSUL RI BONG RVA, ,THA DAD ZER NA PHUNG PO
BSAL BA'I BSHUL, ,LUS PA'I BDAG GI YOD LUGS RUS SBAL SPU'I,
,ZHAGS PA RING POS BCINGS PA'I NYAM THAG KHYOD, ,LAN GYI SPROS
BRAL CI BYA NAM MKHA'I SHING

GCIG NYID ZER NA MTHUR MA DRUG TSOGS PA'I, ,NANG TSAN MTHUR MA
GCIG GIS MTHUR MA LNGA, ,KUN DANG GCIG PA'I TSUL DE JI LTA BA'I,
,LCE YI GLOG 'PHRENG RING PO 'KHYUG TSE MCHAR, ,GNAD BZHI'I
DPUNG TSOGS LUNG RIGS GO CHA CAN,

BYE BA'I GZI BRJID 'BAR BA'I YOD TSUL LA, ,RKUN MA MKHAN GYI
RANG MTSANG RIG PA YIS, ,'JIGS SKRAG STONG PA'I DBYINGS SU MI
MNGON BROS, ,GNAS LUGS LTA BA'I SHES RAB MIG RNON GYIS, ,RKUN
RJES CHOD PAS RKUN MA RGAN PO

GANG; ;DPYAD MTHA'I RAL GRIS BSGRAL BA'I SHA RUS LA, ,SKYUG LOG
MNYAM GZHAG NAM MKHA'I KHANG PAR ZHUGS, ,KHANG PA'I RA BA SGYU
MA'I RTA GLANG DPES, ,MTSON PAR RUNG DER SKYO BSANG BAG YANGS
BSKYANGS, ,TSUL DE THABS KYI

GROGS PO'I GROS SNA YIS, ,RGYAL SRAS YON TAN RGYA MTSO'I PHA
MTHAR 'GRO, ,YANG NA RNAM DAG DBANG BZHIS RGYUD SMIN PA'I, ,LUS
SEMS TSOGS PA PHRA RAGS LA BSNUN TE, RTZE GCIG TING 'DZIN LHA
BZOS GNYUG SEMS LUS, ,'JA'

TSON MTSAN DPES BRGYAN PA'I SKU RU BSGRUBS, ,DANG POR MOS TZAM
BAR DU DNGOS POR GNAS, ,MTHA' MAR RDO RJE'I SKU MCHOG NAM MKHA'I
MTHA', ,SHI BA'I DNGOS POR MA BYAS BAR DE SRID, ,DPAG BSAM SHING
BZHIN KUN LA DGOS

@27B 'DOD STER, ,DON 'DI DNGOS SU RTOGS PAR MA GYUR KYANG, ,BLA
MA'I DRIN LAS TSIG GI SDEB LEGS 'PHRENG, ,BLO BZANG MGUL PAR
SMON LAM BZANG PO YI, ,SRAD DKAR RING MDZES LA BRGYUS LEGS PAR
SPEL,, ZHES PA 'DI NI ^ SH'AKYA'I DGE

SLONG BLO BZANG DPAL LDAN YE SHES KYIS SBYAR BA'O,, ` DRIS PA'I
LAN CUNG ZAD CIG BRJOD PAR BYA STE, BSHES GNYEN GYI MTSAN NYID
BRGYAD CHA DANG LDAN PA'I DON CHOS CAN, YOD PA YIN PAR THAL,
RTZOD LDAN GYI DUS SU BSHES GNYEN GYI MTSAN NYID

GSUNGS PA DE DAG LAS BRGYAD CHA DANG LDAN PA'ANG BSTEN DU RUNG
BA'I PHYIR, THAL 'GYUR BA'I SKABS SU THAL 'GYUR TZAM GYIS RJES
DPAG BSKYED PA YOD CING, RANG RGYUD PA MAN CHOD KYIS RJES DPAG
BSKYED PA RTAGS SBYOR LA NGES PAR BLTOS DGOS TE,

THAL 'GYUR BA NI GRUB MTHA' SMRA BA THAMS CAD KYI NANG NAS DBANG
PO MCHOG TU RNO BA DANG, RANG RGYUD PA MAN CHOD NI RIM GYIS RTUL
BA YIN PA'I PHYIR, RIGS PA 'DI NI NGES PAR MCHOG YIN TE, RTAGS
SBYOR NI DON GTING PHYIN PAR SMRA BAR BYED PA DANG,

THAL 'GYUR NI CI THOD THOD DU 'PHANGS PA'I NGAG YIN PA'I PHYIR,
CES SMRA'O, ,GZHAN YANG KHYED KYI DRI BA NA, NYAN THOS DGRA BCOM
PA SNGAGS LAM LA ZHUGS PA DES, MA DAG PA'I SGYU LUS SGRUB DGOS
SAM MI DGOS ZER BA 'DUG PAS, DE'I LAN NI

'DI LTAR BRJOD PAR BYA STE, DE NI NGES PAR SGRUB DGOS KYANG RIM
PA BZHI PA'I DON GYI 'OD GSAL GYI SPANG BYA MED PA MA YIN TE,
NYON SGRIB KYI CHAR GYUR PA'I GNYIS SNANG GI SPROS PA 'GA' ZHIG
SBYONG BAR BYED PA YIN PA'I PHYIR, DE YIN TE, NYAN

@28A *, ,THOS DGRA BCOM PA DE RNAMS LA MYOS 'GYUR MA BRTAGS PAR
'THUNGS PA NA RA RO PA'I NYES PA DANG, MKHRIS PA DANG RLUNG GI
NAD KYI GNOD PA LAS DUNG LA SOGS PA SER POR SNANG BA SOGS 'KHRUL
SHES PHRA MO DANG, BAR 'DA'

BA LA SOGS PA'I RGYUD LA BDAG NI YID KYI LUS KHYAD PAR CAN LA
GNAS PA'O SNYAM DU ZUNG 'JUG GI CHA LA BSGRIB PA'I NGA DANG NGA
YI BA PHRA MO 'DUG PA'I PHYIR, SNGAGS KYI 'JUG SGO DBANG NGES
PAR YIN CING, SNGAGS KYI 'JUG SGO LA ZHUGS NA

DBANG YONGS RDZOGS THOB MI DGOS TE, DKYIL 'KHOR DU ZHUGS PA TSUN
CHOD DANG SNGAGS SDOM BLANGS PA TSUN CHOD KYANG SNGAGS LAM LA
ZHUGS PA DANG DE RNAMS DBANG GI YAN LAG TU 'JOG GO, 'DI NI 'JAM
DBYANGS BZHAD PA'I DRIS LAN RNAMS MDOR BSDUS

TZAM DU ^ DGE SLONG BLO BZANG DPAL LDAN YE SHES KYIS BRJOD
PA'O,, ` NYER BSDU'I SKABS STONG PA'I NGANG LAS RANG LHA'I SKU
RDO RJE 'JIGS BYED SNANG LA RANG BZHIN MED PAR BZHENGS PA RANG
SEMS DANG NGO BO DBYER MED PAR MOS PA DE RANG SEMS STONG PA'I
DON DU BZHAG

MI CHOG STE, DE LTA NA PHAR PHYIN GYI THEG PA DANG SNGAGS KYI
THEG PA GNYIS LA LAM SGRUB LUGS LA MCHOG DMAN GYI KHYAD PAR MED
PA DANG, SNGAGS RANG LA YANG SGYU LUS DANG 'OD GSAL SGRUB TSUL
LA KHYAD MED PAR 'GYUR RO, ,DE YANG JI LTAR

'GYUR NA, RANG GI SEMS SNANG LA RANG BZHIN MED PA'I 'JIGS BYED
KYI SKUR LANGS PA DE CHOS CAN, KHYOD RANG SEMS STONG PA'I DON MA
YIN PAR THAL, KHYOD GZUGS KYI SKU MTSAN DPES SPRAS PA SGRUB BYED
KYI RGYU THUN MONG MA YIN PA YIN PA'I PHYIR,

@28B MA KHYAB NA, DE LA KHYAB PA YOD PAR THAL, RANG SEMS STONG
PA ZHES PA NI RANG GI SEMS RANG BZHIN GYIS MA GRUB PA'I CHOS
NYID LA ZER ZHING, DE NI PHAR PHYIN GYI THEG PA LAS KYANG BSHAD
LA, SKU DE NI RANG GI SEMS BDE STONG DBYER MI PHYED PA'I YE SHES

LAS GZUGS KYI SKUR BZHENGS PA'I 'BRAS DUS KYI YON TAN DA LTAR
GYI DUS SU BSGOM PA RDO RJE THEG PA'I KHYAD CHOS YIN PA'I PHYIR,
GZHAN YANG TSUL 'DI SNGAGS KYI SKABS NYID DU'ANG MI 'THAD PAR
THAL, SNGAGS KYI SKABS SU RANG SEMS STONG PA'I

RNAM PAR BSGOM PA NI LAM DUS SU 'OD GSAL GNYIS DANG, 'BRAS DUS
SU CHOS KYI SKU SGRUB BYED DANG, LHA'I SKU DE NI LAM DUS SU SGYU
LUS GNYIS DANG 'BRAS DUS SU GZUGS KYI SKU SGRUB BYED YIN PA'I
PHYIR, DES NA RANG SEMS STONG PA ZHES PA

LA MDO SNGAGS GNYIS LAS MDO'I SKABS SU RANG GI SEMS RANG BZHIN
GYIS MA GRUB PA'I STONG PA LA BYED CING, SNGAGS KYI SKABS SU BDE
STONG DBYER MED PA'I BDAG NYID KYI SEMS LA BYED PA'O, ,'CHI
RGYU'I NGA MA RNYED PA'I NGANG NAS RANG SEMS SNANG

LA RANG BZHIN MED PA'I LHA'I SKUR GSAL BA LA SEMS NYID DBYER MED
DU BSRE BA CHOS SKU'AM STONG PA'I 'PHO BA MI ZER TE, LHA'I SKU
YID LA GSAL BA DE'I TSE CHOS SKU'I RNAM PA LAS 'DAS NAS GZUGS
KYI SKUR SLEB PA'I PHYIR, DES NA CHOS

SKU'I 'PHO BA ZHES PA NI PHAR PHYIN THEG PA'I LUGS TE, DE YANG
'CHI BA'I DUS LA BABS PA NA, 'CHI MKHAN RANG NYID DANG, 'CHI
LUGS SOGS RANG GI NGO BOS GRUB BRDUL TZAM YANG MED PAR GTAN LA
PHAB NAS RANG BZHIN GYIS GRUB PA MED PAR NGES

@29A *, ,PA'I STONG SANGS DE LA MNYAM PAR 'JOG BZHIN BA'I NGANG
NAS 'CHI BA LA ZER ZHING, RDO RJE THEG PA'I SKABS SU 'CHI BA'I
GZHI 'OD GSAL LA SLEB PA'I DUS SU BDE STONG DBYER MED PA'I RNAL
'BYOR BSKYANGS TE LAM GYI 'OD GSAL DANG BSRE

BA DANG, BAR DO 'GRUB PA'I TSE LHA'I SKUR LDANG BAR BYED DGOS
SO,, ZHES LCAGS RI KHROD NAS DGE SLONG YE SHES SMON LAM GYIS
DRIS LAN DU ^ SH'AKYA'I DGE SLONG RDO RJE 'DZIN PA BLO GZANG
DPAL LDAN YE SHES KYIS BRIS PA'O,, ` AOm BDE LEGS SU GYUR CIG
,'DIR DRIS PA RNAMS

KYI LAN GO BDE BAR BRJOD PA NI, LHA DANG BLA MA LA RKAD BRGYAD
KYIS MA BSTOD PA DANG, TSES BCU'I MCHOD PA LA BRTZON PAR MA BYAS
PA'I NYES PA KHEGS TZAM MDOR BSDUS JI LTAR BYED CES PA DANG, BDE
MCHOG GI BDAG BSKYED RGYUN DU 'DON TSE, ,TSES

BCU'I NYIN MCHOD GTOR GSAR PA GANG 'BYOR RE BSHAMS NAS 'BUL KHUL
BGYIS PAS TSES BCU'I GO CHOD MI CHOD CES PA DANG, TSES BCU'I
MCHOD PA RGYAS PA LCOGS TSE BYA TSUL JI LTAR LEGS ZHES DRIS PA
'DI RNAMS LA LAN PHYOGS GCIG TU

BRJOD BAR BYA STE, DPAL 'KHOR LO BDE MCHOG GI RNAL 'BYOR LA RTZE
GCIG TU GZHOL BA'I GANG ZAG RNAMS KYIS RANG GI BLA MA DANG MJAL
BA DANG, LHA KHANG SOGS SU PHYIN TE SKU GZUGS BRIS 'BUR GYI RIGS
GANG MTHONG YANG, DE NYID DPAL 'KHOR

LO BDE MCHOG DNGOS SU BLTAS NAS RKANG BRGYAD KYIS BSTOD NAS, YAR
NGO DANG MAR NGO'I TSES BCU'I DUS SU RGYAS PAR BYED NA LAG MCHOD
RIGS GSUM PO GANG YANG RUNG BA'AM, BSDU NA, TSOGS KYI 'KHOR LOS
DPA' BO DANG MKHA' 'GRO RNAMS

@29B MNYES PAR BYED PA YIN, RKANG BRGYAD KYI DON NI DRANG NGES
GNYIS SU YOD LA, DRANG BA'I DON NI, TSIG DE DAG LAS 'BYUNG BA
LTAR GYI SKU GSUNG THUGS KYI YON TAN RNAMS DRAN PA'I SGO NAS
BSTOD PAR BYED PA YIN LA, NGES DON NI, BDE STONG DBYER MED PA'I
NGES DON

LHAN SKYES KYI HE RU KA NI NYEN MONGS DANG SHES BYA'I SGRIB PA
RNAMS 'JOMS PAR BYED PAS BCOM LDAN 'DAS DPA' BO'I DBANG PHYUG
DANG, LAM BSGOM PA'I SGRUB PA PO LA SOGS PA RNAMS LA NANG GI
PHAG MO'I BDE BA CHER SBYIN PAR MDZAD PAS, BSKAL

PA CHEN PO'I ME DANG MNYAM PA'I 'OD DAM, YANG NA SRID PA GSUM
'BAR SKU NI RJES CHAGS, ZHES GSUNGS PA LTAR, NGES DON DE STON
PA'I PHYIR TU SKU SHIN TU 'BAR BA'I RNAM PAR BSTAN PA DANG,
MKHAS GRUB CHOS KYI RGYAL PO DGE LEGS DPAL

BZANG POS, DMAR SER RAL BA'I THOR COG BSGRENGS PA YIS, ,TSANGS
PA'I 'JIG RTEN 'JIGS PA LHUR LEN CING, ZHES GSUNGS PA LTAR,
TSANGS PA'I 'JIG RTEN GYI MTHAR THUG PA'I LHA'I YUL THAMS CAD
RAL PA'I GZI BRJID KYIS GNON CING,

DE'I DBANG GIS RANG SGRUB PA PO'I GANG ZAG GI YON TAN GYI TSOGS
GONG NAS GONG DU 'PHEL BAS NI RAL PA GYEN DU BSDUS PA DANG LDAN
PAS, RAL PA'I COD PAN MI BZANG PA DANG LDAN PA DANG, BDUD BZHI
'JOMS SHING LOG LTA KUN LAS LOG PAS MCHE

BA RNAM PAR GTZIGS PA 'JIGS PA'I ZHAL DANG, 'OD ZER SNGON PO
STONG LDAN NYI MA BRGYA STONG LDAN ZHES PA LTAR, 'OD ZER SNGON
PO STONG PHRAG MANG PO DANG LDAN PA'I PHYAG BCU GNYIS KYIS RTEN
'BREL BCU GNYIS STON PA DANG, RTEN 'BREL GYI GNAD LA MKHAS

@30A *, ,PAS MA RIG PA'I MUN PA SEL BA NI 'OD ZER GYI MTSON DON
TE, STONG PHRAG PHYAG NI 'BAR BA'I 'OD ZER CAN ZHES PA DANG, SGO
GSUM GYI SKYON DANG MTHAR 'DZIN GYI RNAM RTOG GCOD PA DANG, YANG
DAG PA'I YE SHES KYIS 'CHING BA DANG,

NYON MONGS PA RNAMS 'JIGS PA DANG, YAB YUM GYI DBANG PO GNYIS
SPRAD PA'I THABS SHES KYIS, KUNDA LTAR DKAR BA'I BYANG SEMS KYIS
LUS KUN LA KHYAB PA'I BDE BAS STONG BA NYID NGES PA'I YE SHES
RNAMS STON PAS, DGRA STA ZHAGS

GDENGS MDUD DANG KHA tV'Am 'DZIN CES PA DANG, NGO TSA SHES SHING
BAG YOD PA'I LAM GYI MCHOG BYANG CHUB KYI SEMS DBU MA'I LAM LAS
'DZAG MED DU BCINGS PA NI, STAG GI PAGS PA'I NA BZA' 'DZIN PA
CAN ZHES PA DANG, CHOS KYI SKU 'GYUR PA

MED PAS BGEGS KYI RGYAL PO KUN RTOG GI BZHON PA BAG CHAGS DANG
BCAS PA GZHOMS PA'I YANG DAG PA'I MTHA' MNGON DU MDZAD PA NI,
SKU CHEN DUD KHA BGEGS MTHAR MDZAD LA 'DUD CES PA STE YAB KYI
RKANG BRGYAD KYI NGES DON GYI BSHAD PA

MDOR BSDUS PA TZAM MO, ,YUM GYI RKANG BRGYAD KYANG, BCOM LDAN
'DAS MA RDO RJE PHAG MO LA PHYAG 'TSAL, ZHES PA NI GO SLA LA,
SEMS CAN GYIS SO SO SKYE BO DANG 'PHAGS PA'I LAM THAMS CAD LAS
'DAS PA MCHOG GI MYANG 'DAS KYI SAR REG

PA'I GO 'PHANG BRNYES SHING KHAMS GSUM GYI PHYI NANG GI GDUG PA
CAN THAMS CAD 'JOMS PAS NA 'PHAGS MA RIG MA'I DBANG PHYUG KHAMS
GSUM GYIS MI THUB CES PA DANG, PHYI ROL TU PHYOGS BCU'I GDUG PA
CAN KUN LA RDO RJE DANG BCAS PA'I

@30B SDIGS MDZUB KYIS BSDIGS PAR MDZAD PA DANG, NANG DU SHES
RAB STONG PA NYID KYIS 'BYUNG PO'I GTZO BO MTHAR 'DZIN BAG CHAGS
DANG BCAS PA GZHOMS PAR MDZAD PAS NA, 'BYUNG PO'I 'JIGS PA THAMS
CAD RDO RJE CHEN POS 'JOMS ZHES DANG,

RANG GI GROGS MDZAD PA'I SGRUB PA PO THAMS CAD RTZA RLUNG THIG
LE RNAMS BDE BA MCHOG GI NGO BOR SDOMS PAR MDZAD CING BCOM LDAN
'DAS HE RU KA RAB TU DGYES PAR MDZAD PA DANG, DRANG NGES KYI HE
RU KA GNYIS KYI GO 'PHANG STER BAS, RDO RJE GDAN

BZHUGS GZHAN GYIS MI THUB DBANG BYED CAN ZHES PA DANG, PHYI ROL
TU TSANGS PA DANG DBANG PHYUG LA SOGS PA SKEMS SHING SKRAG PA
DANG, NANG DU TSANGS PA'I NGES DON GTI MUG GI RTZA SGRA GCAN GYI
NANG DU LAS RLUNG ZAD PAR BYAS PAS NA, GTUM MO

KHRO MO'I GZUGS KYI TSANGS PA SKEMS PA DANG, ZHES PA DANG, 'GRO
BA STONG PA NYID DU RTOGS PA BSKAL PA 'JIG PA'I ME LTA BU DANG,
SHIN TU DAG PA'I YE SHES KYI SNANG BA DANG LDAN PA'I NYI MA'I
'OD CAN GYI GZI BRJID CHE BAS BDUD RNAMS 'JOMS

BAR MDZAD PAS NA, BDUD RNAMS SKRAG CING SKYEMS PAS GZHAN GYI
PHYOGS LAS RGYAL, ZHES PA DANG, PHYI ROL TU DBANG PHYUG GI CHUNG
MA RNAMS 'JOMS SHING, NANG DU GNAS NGAN LEN GYI RLUNG 'GAG PAR
MDZAD PAS NA, RMUGS BYED RENGS BYED

RMONGS BYED KUN LAS RNAM PAR RGYAL, ZHES PA DANG, NGES DON GYI
KHA SBYOR GYI DNGOS GRUB STZOL BAS, RDO RJE PHAG MO SBYOR CHEN
'DOD DBANG MA LA 'DUD, CES PA STE DON DE RNAMS NI MDOR BSDUS BA
TZAM MO, ZA BYED MKHA' 'GRO'I SBYIN SREG GI TSE RANG JI LTAR

@31A *, ,BSGOM ZHES PA LA, THOG MTHA' BAR GSUM DU RANG NYID THA
MAL PAR BSGOM PAR BYA BA DANG YI DAM GYI LHAR BSGOM PAR BYA BA
GNYIS LA KHYAD PAR MED, BHASMIm KU RU ZHES PA'I SNGAGS DON NI
SDIG SGRIB RNAMS THAL BAR MDZOD CES

PA'I DON YIN, 'DI'I ZHAL SHES KYI RIGS SNGON CHAD YI GER 'KHOD
PA MI SNANG, CHOS SKYONG LCAM SRING GI GSER SKYEMS DANG TSOGS
MCHOD SOGS BYED PA'I TSE BDAG BSKYED MA MTHA' YANG SKAD CIG
DKRONGS BSKYED TZAM RE SNGON DU 'GRO DGOS SHING,

LCAM SRING GI CHO GA RGYAS PA DGOS PA'I NGES PA MED, GSER SKYEMS
DANG TSOGS MCHOD GNYIS LA YO BYAD GSER DANG G-YU BRDAR BA KHRAG
CHANG DANG SBYAR BA'I BTUNG BA DANG, TSOGS 'KHOR LA RA SHA GTZO
BOR GYUR PA'I SHA DANG CHANG GNYIS GTZO BO

YIN; DMIGS RIM SOGS NI BLA MA'I ZHAL 'BA' ZHIG LAS SHES PAR BYA,
RA DMAR KHRAG CES PA NI RA DMAR PO'I KHRAG DANG, MKHRIS PA NI
DGRA BGEGS KYI MKHRIS PA BYUNG NA RAB, DE MIN LUG LA SOGS PA'I
MKHRIS PA NYID BYA, KHYIM

PA DBANG MA THOB PA RNAMS KYIS GSER SKYEMS DANG BSTOD PA BYA
RUNG BZLAS PA DANG BSKUL SOGS BYAR MI RUNG, BRUL GTOR GYI SKABS
RANG SPYAN RAS GZIGS SU GSAL BA'I SNYING KHA NAS THA MAL PA'I
LUS 'CHAD PA'I MOS PA BYA, ZHAL SHES

KYI RIGS GZHAN MED CING, CHU THIGS RE DANG MA nI RE'I SKABS SU
BDUD RTZI'I RGYA MTSOR THOB PA'I MOS PA BYA, 'JIGS BYED SOGS KYI
BZLAS PA'I SKABS NYI ZLA SKAR GSUM GYI 'OD MA PHOG NA LAS DANG
PO BA RNAMS LA NUS PA CHE ZHES GRAGS, 'ON KYANG

@31B DE LTAR DGOS PA'I PAR BKAB MI SNANG, SKYE BA PHYI MA DGA'
LDAN DU SMON NA LEGS, DES NI DRIS LAN RNAMS BRJOD ZIN TO,, ZHES
PA 'DI NI DKA' CHEN BLO BZANG DGE 'DUN GYI DRI BA'I LAN DU
SH'AKYA'I DGE SLONG BLO BZANG DPAL LDAN YE SHES KYIS SBYAR
BA'O,, ` DKA' CHEN BLO BZANG

BSAM GTAN GYI DRI LAN NI, ` DPAL RDO RJE 'JIGS BYED KYI BDAG
BSKYED KYI SNGAGS GNYIS KYI DON LTAR STONG NYID BSGOM PA'I SKABS
SU RANG SEMS YAm YIG TU BSGYUR, DE 'OD DU ZHU BA LAS RLUNG DKYIL
BSKYED, DE NAS BZUNGS DKYIL 'KHOR RGYAL

MCHOG GI BAR LA, RANG GI SEMS SA BON, PHYAG MTSAN SOGS DE DANG
DER BSGYUR, DE 'OD DU ZHU BA LAS BYUNG BA'I 'BYUNG BZHI'I DKYIL
'KHOR, SRUNG 'KHOR GZHAL YAS KHANG LHA LA SOGS PAR BSKYED PA
DANG, SGOM PA PO RANG NYID SNGAR LTAR BSKYED

PA DANG RANG GI BLO YUL DU SHAR TZAM BYAS TE BSKYED PA SOGS GANG
YIN ZHES DRI BA 'DI'I SKABS SU, SNGAGS GNYIS KYI DON LTAR RANG
GI BLO BYINGS CHOS KYI SKYU LA NGA RGYAL BZHAG NAS, BLO'I CHA
SHAS PHRA MO GCIG GIS YAm LA SOGS PA'I SA BON RNAMS LAS

'BYUNG BZHI'I DKYIL 'KHOR RNAMS RANG GI LUS KYI RLUNG GI, ,RLUNG
SOGS KYI LHAN CIG BYED RKYEN BYAS PA LA BRTEN NAS SKYES PAR
BSGOM ZHING BLO'I CHA SHAS PHRA MO GCIG GNOD MDZES SU GYUR PA'I
THUGS LAS SRUNG 'KHOR RTEN DANG BRTEN PAR BCAS PA

SPRUL PAR BSGOM MO, ,SNGAR BSKYED PA'I RTEN DANG BRTEN PA YANG
BSKYAR BSGOM PA'I TSE, DE RNAMS LA SEMS ZHUGS TSUL LAM PAR LTA'I
TSUL GYIS BSGOM PA SOGS GANG YIN DRI BA NI, 'DIR RTEN DANG BRTEN
PAR BCAS PA'I DKYIL 'KHOR GANG SGOM

@32A *, ,YANG RANG DANG NGO BO DBYER MED DU BSGOM PA SHA STAG
LAS PHAR LTA'I TSUL GYIS SGOM PAR MI BYA'O, ,DA LTA SGOM BZHIN
PA'I GZHAL YAS KHANG DANG LHA LA SOGS PA RNAMS RNAM PA GZHAL YAS
KHANG DANG LHA'I RNAM PAR SHAR BA TZAM MA

GTOGS, DE GNYIS GA SGOM PA PO'I SEMS YIN NAM, DANG PO GZUGS DANG
PHYI MA GANG ZAG YIN BRI BA LA, DA LTAR GYI DUS SU SHES PA'I
SNANG BA TZAM DANG SEMS DBEN MTHAR PHYIN PA NA LUS NGAG YID GSUM
DBYER MED PAR DNGOS GNAS SU 'GRUB

PAR 'GYUR RO, ,MNGAL 'BYIN GYI YUM BZHI SPRO BSDU'I SKABS SU
'BYUNG BZHI'I KHAMS DANG YUL DRUG GI DRI MA SBYONG TSUL DANG DE
RNAMS RNAM PAR DAG TSUL JI LTA BU YIN DRI BA LA, 'DI NI SGOM PA
PO SOGS SEMS CAN GYI RGYUD KYI SDUG BSNGAL BSKYED

PAR BYED PA'I 'BYUNG BA BZHI DANG SKYE MCHED KYI YUL DRUG RNAMS
SBYANGS NAS LHA MO BZHI DANG THOD PA BZHI'I NGES DON GZUGS RDO
RJE MA LA SOGS PAR BYED PA YIN NO, ,AA RA PA TZA NA'I SNGAGS DON
NE, SHES RAB SPEL BAR BYED CES PA'I DON YIN,

AOm AA RA PA TZA NA DH'I: HR'I: ZHES PA 'DI ZHI KHRO SBRAGS
SGRUB THUN MONG MA YIN PA'I LUGS YIN, RDOR BZLAS SKOR LA BSKYED
RIM PA'I RDOR BZLAS BYED PA NI, YID KYIS AOm A'A: H'Um BZLA BA
YIN NO, ,PHYAG CHEN GYI SNANG BA BAN BUN ZHES SOGS KYI SKOR

LA, SNANG BA BAN BUN ZHES PA'I SKABS SU SEMS LA 'CHAR SGO SNA
TSOGS YOD PA DE'I NGANG LA LHOD DE ZHOG CES PA'I DON YIN NO,
ZHES DRI LAN BRJOD ZIN TO,, ZHES PA 'DI'ANG GSHIN RJE GSHED KYI
RNAL 'BYOR BA ^ SH'AKYA'I DGE SLONG BLO BZANG DPAL LDAN YE SHES
KYIS SBYAR BA'O,

@32B ` DGE SLONG BYAMS PA PHUN TSOGS KYIS, LAM RIM LA BLO
SBYANGS PA SHIN TU LEGS SHING, 'ON KYANG LTA BA'I KHUR LUGS LA
SKYONG TSUL DE BZHIN BYAS NA CUNG ZAD MI 'GRIG PAS NYON MONGS
THAMS CAD KYI RTZA BA 'JIG LTA DANG 'JIG LTA'I RTZA BA MA RIG PA
DANG

MA RIG PA'I RTZA BA TSUL MIN YID BYED KYI BLOR SHES PAR BYAS NAS
DE LTA BU'I 'DZIN STANGS LA NGA RANG BZHIN GYIS GRUB PAR LTA
BA'I BLO DE RNAMS KYI SNANG TSUL GYI NGA DE RANG BZHIN MED PAR
GTAN LA 'BEBS DGOS DE YANG RANG BZHIN MED PAR NGES PA'I TSE DES
SHES

KYI RGYUN SKYONG BA DE LTA BA SKYONG BA YIN PAS DE LTAR NYAMS SU
BLANGS PAR BYA,, ` STONG NYID KYI NGES PA 'DREN LUGS DGAG BYA'I
RNAM PA THAL BA'I SKYON DU SNANG BAS, DGAG BYA BKAG PA'I BSHUL
DU DA TZAM PA ZHIG THA SNYAD DU LUS DGOS

PA YIN, DA LTA PHUNG PO LNGA LA BLTOS MED DU 'CHAR BA'I NGA
SNANG TSUL STONG PA DE LA GANG ZAG GI BDAG STONG TSUL YIN, CHOS
GZHAN RNAMS LA RANG RANG GI NGO BO LA BLOS BTAGS TZAM MIN PA'I
TSUGS THUB KYI SNANG BA 'CHAR LUGS DE NGOS

ZIN NAS BKAG DGOS, CHU BZHI THAB KYI LHA LA 'BUL, BSGRUB BYA
BDAG MDUN GYI BAR DU 'JOG KHRUS KHANG MI DGOS, SPEL TSIG SNGAGS
PA GTZO'I LAG NA YOD, CES PA 'DI NI BSAM GTAN SGANG GI RI KHROD
PA DKA' CHEN BLO BZANG

BSAM GTAN GYIS DOGS PA 'GA' ZHIG DRIS PA'I LAN DU ^ SH'AKYA'I
DGE SLONG BLO BZANG DPAL LDAN YE SHES KYIS BGYIS PA'O,, ` NA MO
GU RU, DE YANG DGE SLONG NYID ` RDO RJE 'CHANG PAn CHEN THAMS
CAD MKHYEN PA BLO BZANG CHOS KYI RGYAL MTSAN GYIS MDZAD PA'I
SMYUNG GNAS

@33A *, ,KYI CHO GA LA NYAMS LEN GYI MTHIL DU BYED KYIN YONG NA
CHO GA DE LAS ZUR SPROS MI LEGS SHING, DE DANG LAM RIM BDE LAM
SBREL NAS BYED NA SNGA DRO SMYUNG GNAS KYI SDOM PA LEN KHAR 'DI
LTAR BSAM DGOS TE, DE YANG MNYAM MED

THUB PA'I DBANG POS GDAMS PA DANG RJES SU BSTAN PA'I MDO SNGAGS
KYI CHOS THAMS CAD BDAG GIS STAN THOG GCIG TU NYAMS SU LEN SNYAM
PA BYA, DE LTAR NYAMS SU BLANGS NAS KYANG TSE 'DI NYID LA MNGON
PAR RDZOGS PAR SANGS RGYA BAR BYA ZHING, DE'I

PHYIR SDOM PA LEN SNYAM PA BYA, DE NAS SDOM PA LEN PA'I CHO GA
DKYUS BZHIN BYAS TE STAN LA 'KHOD NAS, GA RE BDAG GIS BLA MA DAM
PA SANGS RGYAS DNGOS KYI BDAG NYID DU BZHUGS PA RNAMS KYIS JI
LTAR BKA' STZAL BA BZHIN, RNYED DKA' ZHING DON

CHE BA'I DAL 'BYOR GYI RTEN 'DI DON MED DU MI BTANG BAR SNYING
PO ZHIG BLANG, DE YANG NAM 'CHI NGES PA MED PAS 'CHI BDAG GI
DBANG DU SONG RJES NGAN SONG DU LHUNG NA SDUG BSNGAL NI BZOD
THABS MI 'DUG ,DER MI LTUNG BA'I PHYIR MI DGE BA BCU SPANGS

SHING SKYABS 'GRO LA 'BAD KYANG 'KHOR BA LAS MA GROL NA SDUG
BSNGAL GSUM DANG KHYAD PAR KHYAB PA 'DU BYED KYI SDUG BSNGAL LAS
THAR PA'I THABS MI 'DUG PAS MYA NGAN LAS 'DAS PA'I GO 'PHANG
MNGON DU BYA, DE YANG RANG GCIG PU ZHI BDE DON GNYER

DU SONG NA NYAN RANG GI GOS RANG GZHAN GYI DON NYI TSE BA ZHIG
LAS MI 'ONG BAS MA SEMS CAN THAMS CAD KYI DON DU SANGS RGYAS KYI
GO 'PHANG TSE 'DI NYID LA MNGON DU BYA, DE'I PHYIR TU 'PHAGS PA
THUGS RJE CHEN PO'I SGOM BZLAS LA 'JUG SNYAM PA BYAS TE,

@33B SMYUNG GNAS RANG GI CHO GA BZLAS PA'I BAR DU BTANG NAS
BZLAS PA LA 'JUG PA'I DUS SU SNYING KHA'I YE SHES SEMS DPA'I
THUGS KAR ZLA BA'I STENG DU GNAS PA'I HR'I: YIG GI MTHAR SNGAGS
KYIS BSKOR BA'I 'OD ZER GYI SNE MO LA 'PHAGS PA SPYAN RAS GZIGS

KYI SKU'I RNAM PA SNA TSOGS PA ZHAL GCIG PHYAG GNYIS PA DANG,
ZHAL GCIG PHYAG BZHI PA DANG, ZHAL BCU GCIG PHYAG STONG PHRAG
DANG LDAN PA DANG, BYIS PA'I RNAM PA DANG RGAN PO'I RNAM PA
DANG, LHA'I BU'I RNAM PA DANG, KLU'I DBANG PO'I RNAM PA DANG,

'KHOR LOS BSGYUR RGYAL GYI RNAM PA DANG, DGE SLONG DANG RAB TU
BYUNG BA DGRA BCOM PA'I RNAM PA DANG, SMAN DANG DPAG BSAM GYI
SHING DANG YID BZHIN GYI NOR BU DANG, RGYA MTSO DANG NYI ZLA
DANG CHU BO BZHI SPRIN BYA RI DVAGS CHOS KYI SGRA DBYANGS LA
SOGS PA'I RNAM

PAR SPROS, DMYAL BA LA SOGS PA'I GNAS SU SONG STE TSA DMYAL BA
RNAMS BSIL BA'I BDUD RTZI'I RGYUN GYIS TSIMS, MTSON CHA RNAMS ME
TOG TU GYUR, GRANG DMYAL BA RNAMS DROD KYIS RAB TU BSKYABS,
GNYIS KA'I GNAS THAMS CAD GZHAL YAS

KHANG DU BYAS SEMS CAN RNAMS BDAG CAG 'DI NAS SHI 'PHOS SAM
SNYAM DU BLTAS PAS MDUN GYI NAM MKHAR BYON PA'I SPYAN RAS GZIGS
MTHONG BAS RAB TU DGA' BAS GSOL BA BTAB PAS THUGS KA'I 'OD ZER
GYIS REG PA TZAM GYIS SPYAN RAS GZIGS

SU BYAS, 'OD ZER YI DVAGS KYI GNAS SU SONG BA RNAMS KYIS ZAS
SKOM GOS SOGS KYI CHAR PHABS, SNGAR BZHIN 'OD ZER GYIS REG PA
TZAM GYIS SPYAN RAS GZIGS SU BYAS, DUD 'GRO'I GNAS SU 'PHROS PA
RNAMS KYIS DUD 'GRO RNAMS KYI RGYUD GLEN

@34A *, ,ZHING LKUGS PA RNAMS ZHI PAR BYAS, GCIG LA GCIG BZA'I
SDUG BSNGAL RNAMS SBYANGS, SNGAR BZHIN 'OD ZER GYIS REG PA TZAM
GYIS SPYAN RAS GZIGS SU BYAS, MI'I GNAS SU 'PHROS PA RNAMS KYIS
BKRES SKOM

'TSOL 'GRO GNYEN DANG BRAL BA, DGRA DANG 'PHRAD PA, 'DOD PA'I
DNGOS PO MA RNYED PA MI 'DOD PA'I DNGOS PO THOG TU BAB PA, SKYE
RGAN 'CHI SOGS KYI SDUG BSNGAL RNAMS SPYANGS JI LTAR 'TSAMS PA'I
CHOS KYI CHAR PHABS, SPYAN RAS GZIGS KYI GO

'PHANG LA BKOD, 'DOD KHAMS KYI LHA 'OG MA RNAMS KYI GNAS SU
'PHROS PA RNAMS KYIS 'CHI LTAS DANG, 'THAB RTZOD KYI SDUG BSNGAL
RNAMS ZHI BAR BAS BAG MED PA LAS BSKYABS NAS SPYAN RAS GZIGS KYI
GO 'PHANG LA BKOD, GONG MA RNAMS KYI SAR

'PHROS PAS KYANG 'CHI BDAG DANG BAG MED KYI SDUG BSNGAL SBYANGS
NAS SPYAN RAS GZIGS SU BYAS, GZUGS KHAMS SU 'PHROS PAS GNAS PA
LA RANG DBANG MA THOB PA DANG 'DU BYED KYI SDUG BSNGAL RNAMS
SBYANGS, SPYAN RAS GZIGS SU BKOD, GZUGS

MED KHAMS SU 'PHROS PAS KHYAB PA 'DU BYED DANG MTHAR 'BYUNG BA'I
LOG LTA RNAMS SBYANGS, SPYAN RAS GZIGS SU BYAS, DE LTAR PHYOGS
BCU'I ZHING THAMS CAD DU 'PHROS PAS GANGGA'I KLUNG GI BYE MA
SNYED KYI ZHING THAMS CAD DU 'KHOR BA RNAMS SBYANGS TE

SPYAN RAS GZIGS SU BYAS SHING SNOD THAMS CAD GZHAL YAS KHANG
DANG BCUD THAMS CAD 'PHAGS PA SPYAN RAS GZIGS SU BYAS PA'I NGANG
NAS GZUGS KYI SNANG BA THAMS CAD SPYAN RAS GZIGS KYI SKU YAN LAG
DANG BCAS PA, SGRA THAMS CAD MA nI,

@34B SEMS THAMS CAD 'PHAGS PA'I THUGS BRTZE BA CHEN PO'I RANG
BZHIN DU MOS PA NI, SEMS CAN THAMS CAD BDAG GI MGRON DU GNYER,
ZHES PA'I NYAMS LEN DANG, YANG 'OD ZER 'PHROS PA'I SNE MO SNGAR
BZHIN SPRUL PAS BKOD PA'I KHYAD PAR

'PHROS PAS PHYOGS BCU'I SANGS RGYAS THAMS CAD KYI DRUNG DU PHYIN
TE, MCHOD YON ME TOG BDUG SPOS, MAR ME DRI CHAB ZHAL ZAS ROL MO
GZUGS SGRA DRI RO REG BYA'I KHYAD PAR DANG, GDUGS TSOD MAndAL LA
SOGS PA'I MCHOD PA PHYAG 'TSAL SOGS

YAN LAG BDUN PA DANG BCAS PA PHUL NAS MNYES PAR BYAS, SKU GSUNG
THUGS KYI BYIN RLABS RNAMS, SKU GSUNGS THUGS KYI RNAM PAR SPYAN
DRANGS TE BDAG NYID LA THIM PAR MOS PA NI, BYANG CHUB SPYOD
MCHOG YID 'ONG SPYAD PAR BGYI, ZHES PA'I NYAMS

LEN SNGAGS KYI THABS MKHAS KYIS ZIN PA BYANG CHUB BDE LAM GYI
DGONGS PA MTHAR THUG TU 'GYUR ZHING BYA SPYOD RNAL 'BYOR RGYUD
GSUM GYIS LAM BGROD PA'I GNAD KYANG, PHAR PHYIN THEG PA BAS
BSKAL PA GRANGS MED GSUM GYI BAR DU SKYE BA YANG DANG YANG

DU LEN BZHIN BAR BYANG CHUB KYI SPYAD PA SPYOD PA DANG, SA MTHON
PO LA GNAS PA'I BYANG CHUB SEMS DPA' CHEN PO RNAMS KYIS KYANG
BSAM GYIS MI KHYAB PA'I 'CHI 'PHO BA SOGS LA SPYOD DGOS PA
RNAMS, RIG 'DZIN GYI MAN NGAG KHYAD PAR CAN GRUB PA CHEN

PO BRGYAD LA SOGS PA DANG, TING NGE 'DZIN GYI KHYAD PAR 'GA'
ZHIG LAS SANGS RGYAS DANG BYANG SEMS KYI ZHAL MTHONG ZHING BYIN
GYIS BRLABS PAS BYANG CHUB KYI SEMS BRTAN PAR 'GYUR BA SOGS DANG
'CHI MED KYI RIG 'DZIN LA BRTEN NAS TSE 'DI NYID LA SA LAM

@35A *, ,MTHAR PHYIN PAR BYED PA STE, DE DAG THAMS CAD KYANG
GONG GI DMIGS PA DER TSANG BAS LEGS PAR NYAMS SU BLANG BAR BYA
ZHING, DE NAS MDUN BSKYED KYI TSE DKYIL 'KHOR GYI GTZO BO'I
SKU'I BA SPUR RER SANGS RGYAS KYI ZHING GRANGS MED PA, ZHING

RE RER YANG SANGS RGYAS KYI SKU SPRUL PA DANG BCAS PA RNAMS ME
LONG DU GZUGS BRNYAN SHAR BA BZHIN DMIGS TE, DE DAG LA MCHOD PA
'BUL BA DANG, GDAMS NGAG DANG RJES SU BSTAN PA NYAN PA DANG,
GSOL BA BTAB PAS THUGS KA NAS 'OD ZER 'PHROS

TE 'GRO BA'I DON SNGAR BZHIN MDZAD PAR BSGOM PAR BYA ZHING, SROG
RTZOL GYI MAN NGAG KYANG RDO RJE 'CHANG CHEN PO'I LAM GYI RIM PA
LAS BYUNG BA BZHIN BSGOMS NA LEGS SO,, ZHES PA 'DI NI MKHAR
SNGAN THU SMAD PA DGE SLONG BRTZON 'GRUS BKRA SHIS KYIS BYANG
CHUB BDE LAM DANG SMYUNG

GNAS SBRAGS NAS NYAMS SU LEN TSUL ZHIG DGOS ZHES BSKUL BA LTAR
RGYAS BSHAD KYI SPROS PA NGOR NAS MDOR BSDUS TZAM SH'AKYA'I DGE
SLONG BLO BZANG DPAL LDAN YE SHES KYIS BGYIS PA'O,, ` BSHES
GNYEN PAS DRIS PA'I LAN LA TSIG GI DGAG SGRUB ZHIB TU BRIS NA
RGYA CHER GYUR DOGS KYIS, 'DIR

BRIS PA RNAMS LA MDO SEMS KYI LUGS KYI TING NGE 'DZIN SGOM PA
PO'I GANG ZAG GI NYAMS LEN LA MKHO BAR BRJOD NA, DE YANG MDO
SDE'I LUGS LA ZER BA 'DUG KYANG MDO SDE PA'I ZHES 'DRI RGYU YIN
'DRA BAS MDO SDE PA'I LUGS LA GANG ZAG GI BDAG MED LA

DNGOS SU MNYAM PAR BZHAG PA'I MNYAM GZHAG PA'I MNYAM GZHAG YE
SHES SU GYUR PA'I RNAL 'BYOR MNGON SUM YOD DAM MED, YOD NA GANG
ZAG GI BDAG MED DNGOS SU RTOGS SAM ZHES PA LA, 'DI LTAR BRJOD
PAR BYA STE, DE YANG MDO SDE PA KHO RANG

@35B GI LUGS LA DE 'DRA'I MNYAM GZHIG YE SHES SU GYUR PA'I RNAL
'BYOR MNGON SUM YOD PAR MA ZAD DE'I NGOR GANG ZAG GI BDAG MED
MNGON SUM DU RTOGS PA'ANG YIN TE, MDO SDE PA KHO RANG GI LUGS LA
THABS DE LA BRTEN NAS SANGS RGYAS PA KHAS LEN PA'I

PHYIR; GRUB MTHA' SPYI'I DBANG DU BYAS NA DE LTAR MED DE, MDO
SDE PA'I BDAG MED GTAN LA 'BEB TSUL GYIS BDAG MED DU KHA DRANG
BA LAS BDAG MED RTOGS MI NUS PA'I PHYIR TE, GANG ZAG CES PA'I
SGRA 'JUG PA'I 'JUG GZHIR RANG GI MTSAN NYID KYIS GRUB PAS

STONG TSUL TZAM GYIS BDAG MED RTOGS MI NUS PA'I PHYIR, DE LTA NA
GANG ZAG GANG ZAG CES PA'I SGRA 'JUG PA'I 'JUG GZHIR RANG GI
MTSAN NYID KYIS GRUB PAS STONG LUGS 'DI LA GO BRNYED PA GAL CHE
STE, 'DI LA GZHI GRUB NA ZLA SGRAS BRJOD RUNG YIN PAS KHYAB PA

RTOGS PA GNAD CHE BA YIN PA NI, BOD KYI YUL 'DIR GZHI BUM PA LTA
BU ZHIG MI SUS MTHONG YANG BUM PA 'DUG SNYAM PA'I BLO SKYE MOD
KYI, RGYA SOG LTA BU ZHIG GIS MTHONG BA'I TSE KHO RANG GI YUL
SKAD LA JI LTAR GRAGS PA'I DNGOS PO DE 'DUG SNYAM PA LAS BUM

PA 'DUG SNYAM PA'I BLO NA MA YANG MI SKYE BA BUM PA BUM PA ZHES
PA'I SGRA 'JUG PA'I 'JUG GZHIR RANG GI MTSAN NYID KYIS GRUB PAS
STONG BA'I DON DANG, YUL DUS GNAS SKABS 'GA' ZHIG TU BUM PA LA
ZLA BA ZHES GRAGS PA RNAMS SU ZLA BA'O SNYAM PA'I BLO KHO NA
SKYE YI

BUM PA SNYAM DU MI SKYE STE, 'DI MDO SDE BA TZAM DU MA ZAD, THAL
'GYUR BA'I YANG MING RKYANG BTAGS YOD RTOGS PA'I GNAD DAM PAR
SNANG, SGRA MI RTAG PA'I SGRUB BYED MTHAR THUG DBANG MNGON DANG
RANG RIG LA THUG PA'I RGYU MTSAN SGRA 'DZIN DBANG PO'I MNGON SUM

@36A *, ,GYIS SGRA SIL SNYAN LTA BU LAS SKYE BAR SHES, SIL
SNYAN MA DKROL BA'I TSE 'GAG PAR SHES, NGANG TSUL DE YID SHES LA
SHAR BA SLAR YANG RANG RIG GIS MYONG BAS SKYE 'GAG DE MI RTAG
PA'I RANG BZHIN CAN YIN PAR SHES TE, DE

LA BRTEN NAS RNAL 'BYOR MNGON SUM SKYE BA'I RGYU MTSAN GYIS YIN,
TSANG MA RNAM 'GREL GYI BSTAN BCOS LA RGYA SKANG BOD SKAD GNYIS
SU YOD DE RGYA SKAD DU BRTZAM NAS BOD SKAD DU BSGYUR BA YIN PA'I
PHYIR, SEMS TZAM PA'I LUGS LA RDUL RDZAS BRGYAD

KYI GONG BU YOD NA PHYI ROL GYI DON YOD PAR 'GYUR RAM ZHES PA,
'DI LA RGYU MTSAN GNYIS SU YOD DE SEMS TZAM PA'I LUGS LA BEM PO
KHAS LEN PA RNAMS KYIS NI RDUL RDZAS BRGYAD 'DUS KYI GONG BU
KHAS LEN CING 'ON KYANG RDUL RDZAS BRGYAD 'DUS KYI GONG

BU NANG SHES PA'I BDAG NYID DU KHAS LEN PA YIN, BEM PO KHAS MI
LEN PA RNAMS KYIS NI RDUL DU GRUB PA KHAS MI LEN PA YIN, DBANG
SHES LA RAGS PAR SNANG BA RGYAD CHAD DU SNANG LUGS JI LTAR YIN
ZHES PA, SNANG TSUL DE LA MIG SHES DANG

YID LA RI DANG KHANG KHYIM SOGS MA 'BYAR BAR SNANG BA'I DON YIN,
MIG DBANG GZAR MA'I ME TOG LTA BU TSUR MTHONG GI DBANG PO'I
MNGON SUM GYIS MI MTHONG BAR BSHAD, GZUGS 'DZIN YID MNGON GYI
GZUNG DON DU GYUR PA'I GZUGS DANG

GZUGS SKAD CIG GNYIS PA DUS MNYAM DU GRUB PA'I NGES PA MED DE,
DGRA BCOM PA TING NGE 'DZIN GYI NGO BO LAS DBANG PO'I MNGON SUM
LA BLTOS PA MED PAR YID MNGON GYIS GZUGS 'JAL BA YOD PAR 'DUG
,SPYI TZAM LA THOG MAR DBANG

@36B MNGON GYIS SNE DRANGS TE YID MNGON SKYE BA LA, DBANG MNGON
GYIS RTOGS PA DE'I RGYUN GYI GZUGS SKAD CIG GNYIS PA RTOGS PA
YID MNGON GYIS RTOGS PA DANG, DE NAS RANG RIG DANG RNAL 'BYOR
MNGON SUM GYIS RTOGS PAR 'DUG ,RGYUN MTHA' NI YID MNGON DE

MA THAG BSKYED PA'I DBANG MNGON LA BYED, THAL 'GYUR BA DANG MDO
SDE PA THAMS CAD KYI PHYI ROL GYI DON ZHES PA NANG SHES PA LAS
BDAG NYID SO SOR GRUB PA'I PHYI ROL GYI GZUGS SOGS LA BYED, SGRA
LA BRLAN ZHING GSHER BA BRJOD PA'I RDUL SOGS TSANG NGAM

SNYAM, DA LAM BREL G-YENGS KYIS ZHIB CHA MA THUB CING SLAR YANG
BYED PAR SMON, ZHES PA 'DI NI RAB 'BYAMS PA BLO BZANG YAR 'PHEL
GYIS DRIS PA'I LAN DU ^ SH'AKYA'I DGE SLONG BLO BZANG DPAL LDAN
YE SHES KYIS SBYAR BA'O,, ` HOR CHIN T'A BLA MAS YI GE THOD PA'I
t'A MA RU GSER GYI

SKED BCINGS G-YU PHRA CHUN DZAR CAN DANG DNGUL LHA RDZAS BCAS
'BYOR BA YID LA 'DRONGS, BLO SBYONG DON BDUN MA DANG BLA MA
MCHOD PA GNYIS SBREL NAS NYAMS SU LEN TSUL NI, ZHING MCHOG DAM
PA RJE BTZUN BLA MA LA, ZHES SOGS BYIN RLABS DPUNG

ZHUS KYI SKABS SU DMIGS PA NAN TAN DU BYA TSUL ZHIB PAR BLTA BA
LA RAG LAS KYANG, YI GE NYUNG DUS RTOGS MI NUS PAS SLAR BRIS NAS
MI SNA 'GRO BA ZHIG LA BSKUR RTZIS BYED, ` DRI BA RNAMS KYI LAN
BRJOD PA LA 'JIGS BYED KYI DKYIL 'KHOR

SGRUB MCHOD KYI SKABS BDAG MDUN THA MI DAD DU BYA TSUL NI, RDUL
TSON GYI DKYIL 'KHOR LTA BU YIN NA BSRUNG 'KHOR GYI GONG DU SVA
BH'A WA DANG SH'U N+YA T'A'I SNGAGS BRJOD SKABS RANG GI GDAGS
GZHI PHUNG PO LNGA DANG, DPAL RDO RJE 'JIGS BYED ZHAL GCIG PHYAG

@37A *, ,GNYIS PA'I SKU GSUNG THUGS NGO BO DBYER MED DU NGA
RGYAL BZHAG PA DE NYID RDUL TSON GYI DKYIL 'KHOR GYI DBUS SU
GNAS PAR MOS PA'I THUGS KA NAS SPROS PA'I 'OD ZER GYIS PHYI NANG
GI SNOD BCUD THAMS CAD DANG, RDUL

TSON GYI DKYIL 'KHOR DE NYID LHAN CIG TU N'A DA'I BAR DU 'OD
GSAL DU BSDUS NAS CHOS KYI SKU LA MNYAM PAR BZHAG STE, 'OG NAS
'BYUNG BA LTAR GYI BSRUNG 'KHOR NAS GZHAL YAS KHANG NGANG NANG
GI GDAN GYI BAR RIM PA BZHIN CHOS SKU DE'I NGO BO LAS

SPROS TE RDUL TSON GYI DKYIL 'KHOR DE DANG NGO BO DBYER MED DU
GNAS PA'I MOS PA DANG, RANG NYID 'BRAS BU RDO RJE 'DZIN PAR
BZHENGS PA'I DUS SU RDUL TSON GYI DKYIL 'KHOR GYI DBUS KYI GTZO
BO'I MTSAN MA DANG NGO BO DBYER MED DU DPAL RDO RJE 'JIGS

BYED CHEN POR BZHENGS PA'I MOS PA DANG, GTI MUG GSHIN RJE GSHED
LA SOGS PA MNGAL NAS SPRO SKABS RDUL TSON GYI DKYIL 'KHOR DE
GZHAL YAS KHANG DNGOS GNAS SU GNAS PA'I SHAR LA SOGS PAR GDAN
GYI STENG DU 'KHOR LO LA SOGS PA'I

MTSAN MA DANG NGO BO DBYER MED DU GTI MUG GSHIN RJE GSHED LA
SOGS PA BZHUGS PAR MOS DGOS PA NI, ` PAn CHEN RDO RJE 'CHANG BLO
BZANG CHOS KYI RGYAL MTSAN GYIS CHO GA NAG 'GROS SU MDZAD PAR
SHAR GYI MTSAN MA DANG NGO BO DBYER MED DU GYUR, CES

SOGS GSUNGS PAS SHES LA, RAS BRIS KYI DBANG DU BYAS NA SH'U N+YA
T'A SOGS KYI SNGAGS BRJOD SKABS RAS BRIS RANG BZHIN GYIS MA GRUB
PA'I DON DRAN PAR BYA BA LAS, STONG SANGS SU BSDUS NA RAB GNAS
'JIG PAR 'GYUR BA'I RKYEN DU ` MKHAS GRUB

@37B CHOS KYI RGYAL POS GSUNGS PA LTAR YIN PAS, TSUL 'DI LA
RANG NYID RAS BRIS KYI DBUS KYI DPAL RDO RJE 'JIGS BYED KYI SKU
DANG NGO BO DBYER MED DU DPAL RDO RJE 'JIGS BYED CHEN POR BZHENG
BA DANG, MNGAL NAS SPROS PA'I GTI MUG GSHIN RJE GSHED LA

SOGS PA RAS BRIS KYI GTI MUG GSHIN RJE GSHED KYI SKU LA SOGS PA
DANG NGO BO DBYER MED DU SPRO BA'I TSUL LA SOGS PA SHES PAR
BYA'O, ,DRI BA GNYIS PA'I LAN NI, RDO RJE SHUGS 'JUG BYED SKABS
PHYOGS SKYONG LA GTOR MA PHUL ZIN PA'I RJES SU

RANG NYID GTZO BO LAS MAR ME GCIG LAS GNYIS CHAD KYI TSUL DU BYE
NAS, DKYIL 'KHOR GYI SHAR SGO'I PHYI ROL TU BYUNG BA RDO RJE
H'Um MDZAD DU GYUR NAS SGO DBYE SOGS BYED PA YIN CING, GTOR MA
PHUL ZIN PA NAS BDAG 'JUG GI GTANG RAG GI MCHOD

BSTOD MA TSAR GYI BAR DU DKYIL 'KHOR PA RNAMS BLA MA LHA'I BDAG
NYID DANG RANG NYID DBANG NOD PA POR BYA BA YIN NO, ,DRI BA GSUM
PA'I LAN NI, ZHI GNAS KYI SKABS SU GSAL CHA ZHES PA NI, RANG GIS
GANG BSGOMS PA LTAR GYI DE BZHIN GSHEGS

PA'I SKU DE YID LA GSAL BAR SNANG BAS NA GSAL CHA DANG, GSAL BAR
MI SNANG YANG 'OD KHYIL LA BA SNANG BA NI DVANGS CHA YIN NO,
,DES NI DRI BA RNAMS KYI LAN BRJOD ZIN CING, BSNYEN RDZOGS KYI
SDOM PA SNGAR NAS THOB ZIN PA YIN STABS, DA RES BLANGS

PA DE GONG 'PHEL GYI TSUL DU BYAS NAS SNGAR RGYUN BZHIN RAB
BYUNG SOGS GTANG BAS THUS PA 'DUG ,BKRA SHIS,, ZHES PA 'DI NI
KHOR CHIN T'A BLA MA YE SHES 'BYUNG GNAS KYIS DRI BA ZHUS PA'I
LAN DU ^ SH'AKYA'I DGE SLONG BLO BZANG DPAL LDAN YE SHES KYIS
STZAL BA'O,,

@38A *, ,MKHAN PO BLO BZANG NYI MA YI, ,ZHU BA THAMS CAD YID LA
NGES, ,MTSO SNGON LHA DANG GZHIS BDAG RNAMS, ,NGA YI RTZOM PA
GSAR BYAS LAS, ,KUN GZIGS LNGA PA CHEN PO YIS, ,DAM TSIG RDO
RJES MGOR BRIS NAS

G-YAR DAM GTANG PA'I GSUNG DE NYID, ,NAN TAN TEN NA MNYES PAR
'DUG ,NGA YI RTZOM PA 'DON NA YANG, ,DKON MCHOG DBANG GIS BSKUL
BA BZHIN, ,SNGON DU LEGS PAR BRIS YOD PA, ,DE NYID TON PAS THUS
PA YOD, ,SEMS

KYI GNAS LUGS RTEN 'BREL GYI, ,RANG BZHIN DAG PA'I ME LONG LA,
,KUN RDZOB BKRA PA'I LTAD MO DE, ,BLTA BA'I BREL BA MANG YOD
PAS, ,NGO MI SHES PA'I GZHIS BDAG GI, ,DBYIBS DANG KHA DOG LA
SOGS PA, ,BRTZAD GCOD BYED PA

MA KHOMS SHING, ,RDZUN TSIG SMRAS NA LTUNG BA 'BYUNG, ,KHYED
RANG DAL PO YOD NA BRIS, ,` RGYAL BA'I BKA' 'GYUR RIN PO CHER,
,GSOL BA NAN TAR 'DEBS BYED NA, ,BSLAB PA KUN BTUS NANG GSUNGS
PA'I, ,GSER 'OD RNGA SGRA'I SMON

LAM DANG, ,DMIGS BRTZE MA LA NAN TAN DANG, ,GSANG BDE 'JIGS GSUM
SMON LAM DANG, ,BZANG SPYOD SPYOD 'JUG MTHA' YAS MA, ,THON CIG
DE RU MA THUS NA, ,LTAS NGAN YIN NO NYI MA LAGS, ,NGA YI BSLAB
PA DER NYON CIG ,

SKYID PO THAMS CAD DE NAS YONG, ,SDUG PO THAMS CAD DE NAS 'GAGS,
,YIN NO YIN NO YIN YIN,, ZHES PA 'DI NI RJE BTZUN BLO BZANG DPAL
LDAN YE SHES DPAL BZANG POS MTSO SNGON MKHAN PO BLO BZANG NYI MA
LA GDAMS PA'O,, ,,

@38B [BLANK PAGE]