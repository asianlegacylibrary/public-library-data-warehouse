@1A *, ,ME BYA LO RGYAL DBANG MCHOG LA PAn CHEN CHOS KYI RGYAL
POS LAM RIM CHEN MO'I BSHAD LUNG RGYAS PAR GNANG SKABS GZHUNG GI
RTZA TSIG LA MI GSAL BA'I GSUNG BSHAD RNAMS KYI ZIN BRIS LEGS
BSHAD RGYA MTSO ZHES BYA BA BZHUGS SO,,

@1B #, ,RJE BTZUN BLA MA DAM PA DMIGS PA MED PA'I THUGS RJE
CHEN PO DANG LDAN PA DE NYID KYI ZHABS LA GUS PAS PHYAG 'TSAL
BAS TSE RABS THAMS CAD DU RJES SU BZUNG DU GSOL,

'DIR RGYAL BA'I GDUNG 'TSOB PAn CHEN CHOS KYI RGYAL POS, LAM RIM
CHEN MO'I BSHAD LUNG STZAL SKABS, RANG BLOR 'JAGS PA RAGS PA
ZHIG BRJED THO'I TSUL DU ZIN BRIS SU 'GOD PA

LA; ` NYIN DANG POR, THOG MA SPYI BSHAD KYI SKABS, SO SOR THAR
PA'I MDO LAS, SNYAN PA'I BA DAN 'JIG RTEN GSUM NA GRAGS, ,ZHABS
LA TSANGS DBANG GTZUG GI NOR BUS

GTUGS, ZHES PA DANG, TSAD MA RNAM 'GREL LAS, RTOG PA'I DRA BA
RNAM BSAL CING, ,KUN NAS 'PHRO LA PHYAG 'TSAL LO, ZHES PA GNYIS
DRANGS NAS, SHES BYA JI LTA BA DANG JI

@2A *, ,SNYED PA'I GNAS TSUL THAMS CAD CHAGS THOGS MED PAR
MNGON SUM DU MKHYEN PAS NA, THAMS CAD MKHYEN PA, 'JIG RTEN NA
NOR BU SOGS NOR RNAMS GANG DU 'JOG CING, 'BYUNG

BA'I GNAS LA MDZOD CES ZER BA LTAR, BCOM LDAN 'DAS SH'AKYA THUB
PA LTA BU'I THUGS RGYUD LA LUNG DANG RTOGS PA'I YON TAN DPAG TU
MED PA MNGA' ZHING, LEGS PAR BSHAD PA THAMS CAD KYI 'BYUNG

KHUNGS SU GYUR PA'I GTER YIN PAS DKON MCHOG MDZOD ZER, ` KUN TU
BZANG PO'I 'OD ZER DAG ,CES PA'I SKABS, SANGS RGYAS KYI GSUNG
GIS CHOS STON PAR MA ZAD, 'OD ZER GYIS KYANG CHOS STON

PA YIN, DE'I SHES BYED LHO PHYOGS GSER PA'I YUL GYI RGYAL PO KA
PI NA 'DUL BA'I CHED DU BCOM LDAN 'DAS KYIS 'KHOR LOS SGYUR
RGYAL GYI CHA LUGS SU BSTAN NAS, MNGA' 'PHANGS BA'I 'OD ZER LA

BRTEN NAS, RGYAL BO KA PI NA'I RGYUD LA RGYUN ZHUGS SOGS 'BRAS
GNAS BZHI'I GONG MA GONG MA YON TAN LA BLO GROS RGYAS LUGS MI
'DRA BA'I GO BA KHYAD PAR CAN SKYES NAS MTHAR TSUR SHOG GIS
BSNYEN

@2B PAR RDZOGS PA LTA BU YIN GSUNGS, ` NA MO GU RU MANYDZU GHO
sh'A YA NI, PHYAG 'TSAL BLA MA 'JAM PA'I DBYANGS LA, ZHES PAR
'GYUR, PHUN TSOGS DGE LEGS BYE BAS BSKRUN PA'I SKU ZHES PA'I
SKABS KYI, BYE BA NI GRANGS KYI

GNAS BYE BAS BSKRUN ZER BTZAM MIN GYI, SHIN TU MNGA' BA'I MTSON
BYED YIN, ZLA MED STON BA DE YI SRAS KYI MCHOG ,CES PA'I SKABS
BYAMS 'JAM DBYANGS GNYIS NI, PHYOGS BCU'I RGYAL PA THAMS CAD KYI
SRAS KYI

TSUL BSTAN PA YIN, ` SHIN TU DPAG PAR DKA' BA RGYAL BA'I YUM ZER
BA DANG, RGYAL BA'I GZHUNG ZER BA'I DBE MI 'DRA BA GNYIS SNANG,
DANG PO LTAR NA YUM RGYAS 'BRING BSDUS GSUM GYI DGONGS PA SHIN
TU RTOGS

DKA' BA DE, SHING RTA CHEN PO GNYIS KYIS JI LTA BA BZHIN BKRAL
BA LA BYED, PHYI MA LTAR NA RGYAL BAS GSUNGS PA'I THEG PA CHE
CHUNG GI GZHUNG THAMS CAD KYI DGONGS PA BKRAL BA LA BYED DGOS,
RAB TU DGA' BA'I SA SGRUB

NAS; ;BDE BA CAN DU DE 'GRO'O, ZHES PA'I LUNG 'DIS MGON PO KLU
SGRUB SKU TSE DE LA SA DANG PO 'GRUB PAR BSHAD PA NI THUN MONG
GI DBANG DU BYAS NAS YIN, BDE BA CAN DU DE 'GRO'O ZHES PA THUN
MONG MIN PA'I DBANG DU BYAS

NA; YE SHES KYI SKUS BDE BA CAN DU GSHEGS PA YIN GYI, DER PADMA
SOGS LAS BRDZUS TE SKYES PA MIN, GDAMS PA'I MDZOD 'DZIN MAR ME
MDZAD LA 'DUD, CES PA'I SKABS JO BO CHEN PO NI ZAB MO LTA BA
DANG RGYA CHEN SPYOD

@3A *, ,PA'I GDAMS PA'I CHU BO GNYIS GCIG TU 'DRES PA'I RGYA
MTSO CHEN PO LTA BU YIN, ` DENG DUNG RNAL 'BYOR BRTZON RNAMS
THOS PA NYUNG, ZHES PA NAS, MKHAS PA DGYES PA'I LAM DANG BRAL
MTHONG NAS, ZHES PA'I BAR GYI LAM

RIM CHEN MO RTZOM DGOS PA'I RGYU MTSAN BSTAN, ` SHING RTA CHEN
PO'I LAM 'DI BSHAD PA LA, ZHES SOGS RKANG BA GNYIS KYIS RTZOM PA
DAM BCA' BSTAN, GANG DAG PHYOGS 'DZIN MUN PAS MA BSGRIB LA, ZHES
SOGS KYIS SNOD LDAN GYI

GDUL BYA LA NYAN PAR BSKUL BA YIN, CHOS STON YUL LA PHYOGS 'DZIN
CAN MIN PA ZHIG DGOS, DPER NA NGOR BA KUN BZANG PA DANG, GO
SH'AKYA GNYIS SOGS KYIS RJE'I LEGS BSHAD LEGS BSHAD DU SHES
KYANG, DE LA SDANG BAR BYED

PAS SO, ,DE LA DPAL N'A LENDRA'I MKHAS PA RNAMS NI, ZHES PA LA,
N'A LENDRA NI, 'DAM BU'I TSAL ZER RGYU YIN, YUL 'DI 'PHAGS BA
SH'A RI'I BU 'KHRUNGS PA'I YUL YIN, 'PHAGS PA MOO GAL GYI BU
'KHRUNGS PA'I YUL NI, YUL SHING

THAG CAN YIN, YUL SHING THAG CAN DU GTZUG LAG KHANG BZHENGS NA
DBANG CHE YANG, BSTAN PA YUN RING MI GNAS, N'A LENDRAR BSTAN PA
YUN RING GNAS PA DANG DBANG CHE BA GNYIS KA TSANG BA'I STABS
KYIS DER GTZUG LAG KHANG BZHENGS

PA YIN, N'A LENDRAR CHOS RGYAL MYA NGAN MED KYIS MCHOD RTEN DANG
GNAS CHA CHUNG DU ZHIG BRTZIGS KYANG, RGYAS PAR BYED MKHAN NI
MGON PO KLU SGRUB YIN, RDO RJE GDAN DANG N'A LENDRA DANG, BI KA
MA LA SH'I LA GSUM LA MKHAN PO RE, GNAS

@3B BRTAN RE, ZUR CHOS PA RE STE GSUM RE YOD, YUL DE PA'I SROL
LA MKHAN POS CHOS 'CHAD KYANG DE'I SNGON DU GNAS BRTAN GYIS CHOS
NYAN PA'I KUN SLONG KUN SPYOD SOGS BSHAD NAS, DE NAS MKHAN POS
CHES 'CHAD PA YIN, ZUR CHOS PA

PAntI TA MU STEGS KYI RGOL BAL RTZOD PA'I NUS PA YOD PA RNAMS
KYIS GTZUG LAG KHANG GI PHYI ROL DU CHOS 'CHAD, MU STEGS KYI
RGOL BA NI, DBYAR DUS CHAR CHES PAS RAL PA CHUD ZOS KYIS DVOGS
NAS CHER MI YONG, PHAL CHER DGUN DUS 'ONG,

RDO RJE GDAN LAS GZHAN GNYIS THEG PA CHEN PO'I GRUB MTHA' SMRA
BA MANG, DBYAR GNAS KYI TSE RDO RJE GDAN SOGS LA RAB BYUNG SU MA
KHRI BZHI KHRI SOGS YOD GSUNGS, KHYAD PAR DU 'DI'I GZHUNG NI
BYANG CHUB LAM GYI SGRON MA YIN PAS DE MDZAD PA PO NYID

'DI'I MDZAD PA PO'O, ZHES PA LA SPYIR LAM SGRON MDZAD PA BO, LAM
RIM CHEN MO MDZAD PO PA YIN ZHES PA'I DON MIN GYI, LAM SGRON GYI
SKABS SU SKYES BU GSUM GYI LAM GYI RIM PA BSHAD PA DE MA BYUNG
NA, LAM RIM CHEN MO ZHES PA 'DI MI

YONG BAS, 'DI YONG BA LAM SGRON MDZAD PA LA BRTEN NAS BYUNG BA'I
DON YIN, MDOR NA LAM SGRON NAS BSHAD PA'I SKYES BU GSUM GYI LAM
RIM DE, 'DI NAS BSHAD PA'I LAM RIM DANG GCIG PA'I RGYU MTSAN
GYIS YIN, DPER NA PHAR PHYIN

GYI GZHUNG DNGOS MNGON RTOGS RGYAN YIN KYANG, DE DANG BRJOD BYA
'DRA BA LA BSAMS NAS, 'JAM DBYANGS BSHAD PA'I PHAR PHYIN GYI
GZHUNG, PAn CHEN GYI, SER RJE BTZUN PA'I PHAR PHYIN GYI GZHUNG,
ZHES PA'I THA SNYAD BTAGS PA LTA BU YIN,,

@4A *, ,SHAR PHYOGS ZA HOR YUL MCHOG NA, ZHES SOGS LA NAG TSOS
SHAR PHYOGS ZER KYANG SHAR PHYOGS MIN, DES NA 'BROM RIN PO CHES,
PHUN SUM TSOGS PA BHANG GAL YI YUL, ZHES SOGS GSUNGS PA LEGS,

ZA HOR GYI RGYAL PO DE RNAMS ZLA BA'I RIGS YIN ZER, DPER NA,
TZANDRA BDUN LTA BU, 'ON KYANG SKYA SENG BU LNGA'I NANG GI ZLA
BA'I RIGS DANG MI 'DRA, NYI MA'I RIGS RNAMS GOO P'A LA SOGS P'A
LA'I MING 'BYUNG, NYI MA'I RIGS ZHES PA YANG, NYI

MA'I GNYEN ZHES PA'I RIGS DANG MI 'DRA GSUNGS, ` KHYAD PAR DU LO
LNGA ZHES PA'I TSE ZHES PA NAS, GRO LUNG PA CHEN POS GSUNG NGO,
ZHES PA LA JO BO BLA MA ZHIG GI DRUNG DU BZHUGS SKABS SHIG BLA
MA DE DANG MU STEGS KYI RTOG GE BA ZHIG DANG GNYIS,

RTZOD NAS BLA MA RGYAL DU 'CHA' BA NA, BLA MA'I KLAD PA'I NANG
DU 'BU ZHIG GI RKYEN GYIS SMYO 'BOG LANG RGYU YOD PA DE LANGS
NAS BLA MA 'GYEL, DER JO BOS BLA MA DE'I TSAB MDZAD NAS RTZOD
PAS JO BO RGYAL BAR GRAGS PA DE YIN, ` THUN MONG MIN PA'I TING

NGE 'DZIN GYI BSLAB PA NI ZHES SOGS LA, JO BO CHEN PO CHOS CAN,
KHYOD THUN MONG MIN PA'I TING NGE 'DZIN DANG LDAN TE, LHA'I RNA
BA'I MNGON SHES KYIS MKHA' 'GRO MA RNAMS KYIS RDO RJE'I GLU
BLANGS PA GSAN PA'I PHYIR, ZHES SBYOR BA 'GOD RGYU

YIN; YANG JO BO CHOS CAN, THUN MONG MIN PA'I SHES RAB KYI BSLAB
PA DANG LDAN TE, GSANG SNGAGS KYI LAM LA BRTEN NAS THEG PA CHEN
PO'I SBYOR LAM THOB PA'I PHYIR, ZHES SBYOR BA 'GOD GSUNGS, ` YI
DAM GYI LHA'I ZHAL GZIGS TSUL,

@4B SKABS RGYAL DBANG GONG MA'I MTSAN YOD, BSTOD PA LAS, RTAG
TU BSTEN PA'I BLA MA NI, ZHES SOGS LA BKA' GDAMS GLEGS PAM RIN
PO CHE LAS GSUNGS BA LTAR, MDOR NA BLA MA BRGYA DANG LNGA BCU
TZAM YOD PA DE THAMS CAD KYI

YON TAN MA LUS PA JO BO CHEN PO LA MNGA' GSUNGS, ` DE THAMS CAD
'GAL BA MED PAR RTOGS PA NI, ZHES SOGS LA, RGYAL BAS MDO SDE RIN
PO CHE RNAMS SU, GANG ZAG GI BDAG YOD PAR GSUNGS PA DANG, PHYI
DON MED PAR GSUNGS

PA DANG, BDEN GRUB MED KYANG RANG MTSAN YOD PAR GSUNGS BA SOGS
NI, GNAS SKABS KYI GDUL BYA DE RNAMS MTHAR SANGS RGYAS LA 'GOD
PA'I CHED DU GSUNGS KYI STON PA LA NANG 'GAL MED PAR GO BA NI
'GAL MED DU RTOGS PA'I DON YIN, ` DES

NA RANG GCIG PU ZHI BDE DON GNYER LA SOGS PA'I DMIGS BSAL CAN
'GA' RE MA GTOGS PA, ZHES SOGS LA STON PAS THEG DMAN PA RNAMS LA
RANG GCIG PU ZHI BDE DON GNYER GYI CHOS GSUNGS SHING, GSUNGS PA
LTAR THEG DMAN PA

DE RNAMS KYIS NYAMS SU LEN KYANG, RANG CAG GIS DE NYAMS SU LEN
RGYU MIN, 'ON KYANG DE LTAR STON PA'I GSUNG RAB DE 'DOR MI RIGS
TE GSUNG DES SPYIR ZHI BDE DON GNYER DANG, NYON MONGS SPANG BYAR
BSTAN PA GANG ZHIG ,DE BSTAN BA LTAR RANG

CAG GIS NYAMS SU LEN DGOS PA'I PHYIR, DES NA RGYAL BA'I GSUNG
LAS YI GE NA GCIG KYANG 'BOR RGYU MED GSUNGS, ` NYIN GNYIS PAR,
SPYOD 'JUG LAS, YAN LAG 'DI DAG THAMS CAD NI ZHES SOGS DRANGS
NAS SPYI BSHAD

@5A *, ,SKABS, BYANG CHUB KYI SEMS THEG PA CHEN PO'I LAM GYI
GZHUNG SHING YIN TE, STONG NYID BSGOM PA'I TSE YANG BYANG CHUB
KYI SEMS SNGON DU BTANG NAS BSGOMS TE, DE'I RTZIS ZIN PAR BYED
DGOS PA SOGS YIN, SKABS

'DIR CHE BA BZHI GSUNGS PA NI, LAM RIM CHEN MO 'DI TZAM DU MA
ZAD, THEG CHEN GYI LAM 'BRAS CHA TSANG STON PA'I GSUNG RAB THAMS
CAD LA YIN, BSTAN BCOS RNAM DAG TZAM LA DE BZHIN TSANG BA'I NGES
PA MED DE, DPER NA MGON

PO KLU SGRUB KYIS MDZAD PA'I SBYOR BA BRGYA PA LTA BU YIN
GSUNGS, SA'I SNYING PO'I MDO LAS GCIG TU DAD CING GUS PAS CHOS
MNYAN GYI, ZHES SOGS LA, SPYIR RAB BYUNG SOGS LA KHRI STAN CHE
MTHO SOGS BKAG KYANG, CHOS STON PA'I TSE CHOS

KYI CHE BA STON PA'I CHED DU RIN PO CHE'I KHRI SOGS LA SDOD
DGOS, DPER NA BDAG CAG GI STON PAS SHER PHYIN GYI MDO GSUNGS
SKABS CHOS LA GUS PA SKYE BA'I PHYIR, NYID KYI KHRI NYID KYIS
BSHAMS PA LTA BU YIN, LHAG PA'I BSAM PA BSKUL

BA LAS, BYAMS PA NYI SHU PO 'DI NI ZANG ZING MED PA'I CHOS KYI
SBYIN PA ZHES SOGS LA, DRAN PA DANG LDAN PAR 'GYUR BA DANG, ZHES
PA NI, BSNYEN BKUR LA MI LTA BAR CHOS BSHAD NA TSE RABS DRAN PAR
'GYUR BA LA BYED, BSNYEN BKUR DANG

GRAGS PA'I PHYIR CHOS BSHAD NA, TSE RABS PHYI MA RNAMS SU YON
TAN YOD KYANG CHOS NYAN MKHAN MI 'BYUNG BA SOGS KYI NYES DMIGS
YOD, BLO GROS DANG LDAN PA NI, 'DI NI SPANG BYA'O, ,'DI NI BLANG
BYA'O, ,'DI LTAR BYAS NA SKYON DU 'GYUR, 'DI

@5B LTAR BYAS NA YON TAN DU 'GYUR RO ZHES RTOG PA LA BYED, BLO
DANG LDAN PA NI, MI MTHUN PHYOGS KYIS MI BRDZI BA LA BYED, BRTAN
BA DANG LDAN PAR GYUR PA NI, MI MTHUN PHYOGS JI TZAM CHE BA DE
TZAM DU, GNYEN PO YANG STOBS JE CHER 'GRO BA LA BYED

GSUNGS, GANG LA BSHAD PA DANG, MI BSHAD PA'I KHYAD PAR NI, ZHES
SOGS LA SNOD DU GYUR NA GSOL BA MA BTAB KYANG CHOS BSHAD DOGS
PA'I DPER, SANGS RGYAS SH'AKYA THUB PA GSAR DU SANGS RGYAS TSUL
BSTAN NAS MA GA DHA NAS

W'A RA nA SER PHEBS PA'I LAM DU 'TSO BA PA NYER 'GRO LA KUN TU
DGA'I GTAM GYIS CHOS BSTAN PA DANG, LNGA SDES GSOL BA MA BTAB
KYANG BDEN BZHI'I CHOS 'KHOR BSKOR BA LTA BU YIN GSUNG, NYAL BA
LA 'DUG STE CHOS MI BSHAD PAR

RO, ZHES SOGS KYI SKABS NYES BYAS BRGYA DANG BCU GNYIS KYI NANG
TSAN GYI MGO G-YOGS LA SOGS RNAM PA LNGA ZHES SOGS KYI GLENG
GZHI PHAL CHER 'DREN PAR MDZAD, DE BAS NA TSES GCIG NAS MA
'PHYUGS NA BCO LNGA'I BAR ZHES ZER BA

LTAR YIN PAS, ZHES PA'I GSUNG 'DI GNAD SHIN TU CHE STE, MGO
BSHES GNYEN BSTEN TSUL NAS MA NOR ZHING, RTEN 'BREL LEGS PAR
'GRIG PA ZHIG BYUNG NA, MTHAR BCO LNGA'I ZLA BA NYA GANG BA DANG
'DRA BA'I SANGS RGYAS KYI GO 'PHANG KYANG MYUR

DU 'THOB CES PA'I DON YIN GSUNGS, BYANG CHUB SEMS DPA'I SDE SNOD
LAS, MDOR NA BYANG CHUB SEMS DPA'I SPYOD PA THAMS CAD THOB CING
YONGS SU RDZOGS PA DANG, ZHES SOGS LA, BLA MA SKYE GNAS DANG
SKYE MCHED DU GYUR ZHES PA'I

@6A *, ,SKYE GNAS DANG ZHES PA NI, BYANG SEMS KYI YON TAN
THAMS CAD SKYE BA'I RKYEN BLA MAS BYED PA'I DON YIN, SKYE MCHED
DU GYUR ZHES PA NI, YON TAN SKYES PA RNAMS GONG NAS GONG DU
'PHEL BA YANG BLA MA LA RAG LAS ZHES PA'I DON

YIN GSUNGS, DE LTAR BSLAB PA GSUM GYIS RGYUD DUL BAR BYAS PA'I
RTOGS PA'I YON TAN TZAM DANG LDAN PAS MI CHOG GIS ZHES SOGS LA,
BSLAB PA GSUM DANG LDAN YANG LUNG GI YON TAN DANG LDAN PA'I NGES
PA MED PAR BSHAD PA NI, THUN

MONG GI BSLAB PA GSUM GYI DBANG DU BYAS PA YIN, THUN MONG MA YIN
PA'I DBANG DU BYAS NA NI, BSLAB PA GSUM DANG LDAN NA LUNG GI YON
TAN DANG YANG NGES PAR LDAN DGOS TE, 'DI SKOR SHIN TU GSANG BA'I
GNAS YIN PAS DE TZAM LAS MI ZER

GSUNGS, GZHAN YANG TING NGE 'DZIN LA MNYAM PAR BZHAG NAS LUNG GI
CHOS STON PA ZHIG YOD MOD KYANG, DE LA YA BUD CHEN PO YONG GSUNG
BA ZHIG KYANG BYUNG, DGE BSHES STON PA'I ZHAL NAS THEG CHEN GYI
BLA MA BYA BA ZHES SOGS LA, BSTAN

PA'I THA MA ZHES PA NI SPYIR SANGS RGYAS KYI BSTAN PA'I THA MA
ZER RGYU MIN GYI, GNAS SKABS KYI CHOS GANG 'DRA ZHIG BSTAN
KYANG, DE'I MJUG TU ZHES PA'I DON YIN GSUNGS, GTZANG DU LO PAn
KUN LA GNAS RDZA GSEB CIG BYUNG BAS STON PAS NA

BZA' THAMS CAD BSAL NAS RDZAB RNAMS PHYAGS TE GA NAS BYUNG CHA
MED PAR SA DKAR SKAM POS G-YOGS, ZHES PA'I GNAS BYUNG CHA MED
PAR GSUNGS PA NI DGE BSHES STON PAS SPRUL PA'I SA YIN GSUNG 'DOD
PA RED GSUNGS, DE LTAR

@6B YANG SDONG PO BKOD PA LAS, RIGS KYI BU DGE BA'I BSHES
GNYEN GYIS YANG DAG PAR ZIN PA'I BYANG CHUB SEMS DPA' RNAMS NI
NGAN 'GROR MI LTUNG NGO, ZHES SOGS LA, SPYIR NA DGE BA'I BSHES
GNYEN TSUL BZHIN BSTEN PA'I GANG ZAG THAMS

CAD LA PHAN YON DE RNAMS 'BYUNG ZHING, KHYAD PAR BLA MAS MA
BRJED PAR RTAG TU THUGS KYIS DGONGS PA'I SLOB MA DE LA NI NGES
PAR 'OG NAS 'BYUNG BA'I PHAN YON 'DI RNAMS YONG GSUNGS, SANGS
RGYAS DPAG TU MED PA LA YON PHUL BA SOGS KYI DGE RTZA

RNAMS ZIL GYIS GNON PA SOGS KYI PHAN YON SHIN TU CHE STE, ZHES
SOGS LA DPER NA KHANG PA GCIG GI PHYOGS SO SOR BU KHA RE BYAS,
DE'I PHYI ROL DU RIM PAR GAR KHRAB MKHAN DANG, YID DU 'ONG BA'I
MTSO ZHIG DANG SKYED TSAL PHUN SUM TSOGS PA ZHIG

SOGS YOD NA, DE RNAMS LA BLTA BA'I TSE KHANG PA'I BUG PA GCIG
NAS BLTAS PA'I TSE GAR MTHONG YANG, MTSO SOGS MI MTHONG, YANG
BUG PA CIG SHOS NAS BLTAS NA MTSO MTHONG YANG GZHAN MI MTHONG
LA, KHANG PA'I PHYI ROL YANG THOG LTA BU ZHIG

TU PHYIN NA DE THAMS CAD DUS GCIG LA MTHONG, DE BZHIN DU SANGS
RGYAS SH'AKYA THUB PA LA MCHOD PAS, RGYAL BA BYAMS PA MCHOD PA'I
GO MI CHOD, BYAMS PA LA MCHOD PAS 'JAM DBYANGS LA MCHOD PA'I GO
MI CHOD LA, BLA MA SANGS RGYAS DNGOS

SU BSAMS NAS MCHOD NA PHYOGS BCU'I SANGS RGYAS BYANG SEMS THAMS
CAD LA MCHOD PAR 'GYUR BAR MA ZAD PHAN YON LHAG DANG BCAS PA
'BYUNG STE, DE BYIN SANGS RGYAS THAMS CAD LAS, ,RTAG TU BYIN PA
NYID DU 'GYUR, ZHES DANG, DA NYID DE

@7A *, ,YI LUS ZHUGS TE, ,SGRUB PO GZHAN LAS MCHOD PA LEN,
ZHES SOGS DRANGS, ` NYIN GSUM PAR, SHES RAB KYI PHA ROL TU PHYIN
PA RDO RJE GCOD PAR, RE ZHIG GANG+GA'I KLUNG GI BYE MA SNYED
KYANG MANG NA, DE DAG GI BYE MAR GYUR PA

LTA CI SMOS, ZHES SOGS KYI DON BLANGS NAS, SHER PHYIN GYI MDO
SDE RIN PO CHE'I TSIGS BCAD GCIG GI DON LA DON 'GYUR GYI THE
TSOM DANG BCAS PAS NYAN NA BSOD NAMS DPAG TU MED PA 'BYUNG BA
SOGS KYI SPYI BSHAD MDZAD, DE YANG SANGS

RGYAS GCIG LA PHYAG 'TSAL NA'ANG, ZHES PA NAS, YE SHES SDE'I
'GREL PAR BSHAD DO, ZHES PA'I SKABS, BSHAD DO GSUNG BA LAS BSHAD
PA LTAR RO MI GSUNG BA LA DGOS PA CHEN PO YOD, TSUL JI LTAR NA,
BLA MA SANGS RGYAS SU MTHONG

NAS PHYAG BYAS NA NI SANGS RGYAS GCIG LA PHYAG 'TSAL BAS SANGS
RGYAS THAMS CAD LA PHYAG 'TSAL BAR 'GYUR ZHES PA KHONG NAS 'DREN
RGYU YIN GSUNGS, DE YANG YUL RNAMS KYI BZANG PO'I SPYOD PA LA
RAB TU DAD PA'I STOBS BSKYED DE, ZHES

SOGS LA, RJES 'DI LTAR 'GREL BAR MDZAD KYANG, MDO RANG GI TSIG
RIS DANG BSTUN NA, 'PHAGS PA KUN TU BZANG PO'I SMON LAM GYI
STOBS KYIS ZHES PAR 'GYUR GSUNGS, MCHOD PA G-YO MED PA BTZAL
ZHES PA LA TSONG KHE DPOGS

SOGS G-YO SGYU'I SGO NAS BTZAL BA'I MCHOD PAS MCHOD KYANG,
MCHOD PA RNAM PAR DAG PA LA MI 'GRO BA'I RGYU MTSAN GYIS YIN
GSUNGS, DE NAS BLA MA'I SKYON RTOG PA'I BLO YE MA SHOR BAR BYA
SNYAM PA'I SDOM SEMS MANG DU BTANG LA, ZHES

@7B SOGS KYI SKABS, BLA MA'I SKYON MTHONG BA'I BLO NAM SKYES
PA'I TSE, 'DI NI BLA MA'I SKYON MIN GYI RANG GI BLO'I SKYON YIN,
RANG GI BLO PHYIN CI LOG LA SNANG BTZAM GYIS, JI LTAR SNANG BA
BZHIN YOD DGOS NA, ZLA BA'I DKYIL 'KHOR LTA BU'I DKAR PO ZHIG
KYANG

NAG PO DANG, SER BO SOGS SU MIG SHES 'KHRUL BA LA SNANG BA YOD
PAS, DE YANG JI LTAR SNANG BA BZHIN NAG BO DANG SER PO SOGS SU
'GYUR DGOS NA DE 'DRA GA LA YIN, ZHES SOGS BSAMS NAS RANG GI BLO
NYID TSAR GCOD DGOS PA YIN, DER

YANG MA ZAD LHA SBYIN GYIS SANGS RGYAS SKYON CAN DU MTHONG
ZHING, 'GRAN PAR 'DOD NAS RGYAL PO MA SKYES DGRA GROGS SU SBRAN
NAS, SANGS RGYAS GSAR PA BYED CES RANG GI LUS LA GSER 'GYUR GYI
RTZI TSA MOS BYUGS PA DANG, RKANG PA'I MTHIL DU

LCAGS TSAN GYIS 'KHOR LO'I PAR 'DEBS PA SOGS DANG, DRIN GZO MED
PAS RDZU 'PHRUL NYAMS SHING SNGA PHYIR SDUG BSNGAL MYONG LUGS
SOGS BSAM GSUNGS, GZHAN YANG BLA MA'I SKYON MTHONG BA NI RANG
BLO'I SKYON YIN TE, BLO LEGS PAR

SBYANGS PA RNAMS KYIS BLA MA SANGS RGYAS SU MTHONG ZHING, DER MA
ZAD BYANG SEMS TSOGS LAM PA RNAMS KYIS SANGS RGYAS MTHONG TSUL
DANG, BYANG SEMS SBYOR LAM PAS SANGS RGYAS MTHONG TSUL KYANG MI
'DRA, DE BZHIN DU BYANG SEMS SA DANG PO

PA NAS, SA BCU PA'I BAR GYIS GONG MA GONG MAS SANGS RGYAS MTHONG
TSUL NI, 'OG MA 'OG MA'I SANGS RGYAS MTHONG TSUL LAS CHES KHYAD
PAR 'PHAGS PA ZHIG YOD, 'DI YANG BLO'I MTHU CHE CHUNG NGAM,
SBYANGS PA YUN RING THUNG GIS YIN, DE'I

@8A *, ,DBANG GIS BYANG SEMS RNAMS KYIS SANGS RGYAS SOGS KYI
SKU 'DRA LAS KYANG CHOS NYAN NUS BA'I KHYAD PAR BYUNG BA YIN,
DPER NA RGYAL BA'I DBANG PO DGE 'DUN GRUB KYIS MAN LUNG RI KHROD
DU BZHUGS SKABS SHIG ,BLA MA'I SKU 'DRA

ZHIG LA GSOL BA 'DEBS KYIN BZHUGS PA NA, SKU 'DRA DES YON YON
MDZAD NAS, DON RTZA ZHES PA ZHIG GSUNGS, DE'I RGYU MTSAN RJE
SHES RAB SENG+GE LA ZHUS PAS GSUNGS 'BYON PA NI SA THOB PA 'DRA
ZHIG GIS YIN NAM, DON RTZA ZER BA DE YANG

BYANG CHUB KYI SEMS SAM, STONG NYID RTOGS PA'I SHES RAB 'DRA BA
ZHIG LA GSUNG RGYU AE YIN ZHES GSUNG GSUNGS, DRAN PA KUN TU
BSRUNG BA DANG, DRAN PA LA RTAG 'GRUS BYED PA'O, ZHES SOGS LA,
DANG PO NI, RANG GI GNAS KHANG NAS PHYI ROL DU

MA PHYIN GONG LA, DBANG PO'I SGO SDOM PA'I DRAN PA BSTEN TSUL LA
LEGS PAR BSAMS SHING, PHYI ROL DU 'GRO BA'I TSE SNGAR LEGS PAR
BSAMS PA'I DRAN PA YANG YANG GSAL BTAB NAS SKYONG BA YIN GSUNGS,
DBANG PO BSRUNG BDE YANG YUL

DRUG LA MTSAN MAR DANG, MNGON RTAGS SU MI 'DZIN CING, ZHES PA LA
MDOR NA MTSAN MAR 'JIN PA NI DBANG PO SO SO'I YUL MNGON SUM DU
MTHONG NAS DRAN SHES MI BRTAN PA YIN, MNGON RTAGS SU 'DZIN PA NI
YUL DRUG MNGON SUM DU MA

MTHONG YANG SNGAR MTHONG MYONG BA LA RTOG PA'AM, GZHAN GYIS
SMRAS PA'I RJES SU 'BRANGS NAS YANG YANG RTOG CING DRAN SHES MI
BRTAN PA LA BYED GSUNGS, DES NA GANG NYAMS SU BLANG RGYU DE DANG
POR GZHAN LAS MNYAN NAS GZHAN STOBS KYIS NGES

@8B PAR BYED, CES SOGS LA, DPER NA BYANG CHUB LAM RIM 'DI LTA
BU LA MTSON NA, MGO BA SHES GNYEN PA BSTEN TSUL NAS MJUG ZHI
LHAG GI BAR RNAMS DANG POR BLA MA LAS NYAN NAS 'DI NI 'DI LTAR
YIN PAR 'DUG SNYAM PA TZAM LAS SGRO 'DOGS

MCHOD PA NI THOS BYUNG DANG, DE'I RJES SU LEGS PAR BSAMS NAS
SGRO 'DOGS CHOD PA NI BSAM BYUNG DANG, BSAM PA'I DON LA MYONG BA
THON PA NI SGOM BYUNG YIN ZHES BSAM ME BA ZHIG GSUNGS, YANG
DPYAD SGOMS DANG, 'JOG SGOMS KYI DPE NI

DPER NA BYANG CHUB SEMS DPA' RNAMS KYIS TING NGE 'DZIN LA MNYAM
PAR BZHAG BZHIN DU SANGS RGYAS LA CHOS NYAN PA LTA BU NI 'JOG
SGOMS DANG, RJES THOB KYI TSE CHOS NYAN PA LTA BU NI DPYAD SGOMS
KYI DPE YIN ZHES SPAM ME BA ZHIG KYANG GSUNGS

YANG TING NGE 'DZIN LA GNAS BZHIN DU SANGS RGYAS MANG PO LAS
CHOS NYAN PA LA YANG NYAMS SNANG DANG RANG MTSAN PA GNYIS YOD,
SNGA MA LA YID BRTAN CHER MED, DE'I RGYU MTSAN NI NYAMS SNANG NI
RANG GI BLO'I DA LTA'I 'CHAR SGO DANG MTHUN PA ZHIG

LAS MI YONG BA'I GNAD KYIS YIN GSUNGS, ` NYIN BZHI PAR GSUNG RAB
KUN GYI SNYING PO BSDU BSDU BA ZHES SOGS DRANGS NAS SPYI BSHAD
MDZAD, DE YANG 'KHOR RNAM BZHI MI RGYU BA'I YUL MTHA' 'KHOB
DANG, ZHES PA LA BOD KYI YUL 'DIR

'KHOR RNAM BZHI DNGOS SU MI RGYU YANG, 'KHOR RNAM BZHI RGYU BA
DANG 'DRA STE, RAB BYUNG DAG TSUL DGE SLONG SOGS KYI SDOM PA LEN
MKHAN DANG GANG LAS LEN PA'I MKHAN SLOB DGE 'DUN DANG BCAS PA
TSANG ZHING, LAS KYI CHOG RNAM PAR DAG PA

@9A *, ,DANG GZHI GSUM GYI PHYAG LEN RNAMS MNYAMS PAR YOD PAS
SO, ,DES NA CHOS TSIG GI DBANG DU BYAS PA'I YUL DBUS YIN GSUNGS,
SANGS RGYAS BYON DANG DAM CHOS STON ZHES SOGS LA DAL BRGYAD
'BYOR BCU TSANG BA'I RTEN

RNYED DKA' BAR BSAMS NAS, SKYE BRJES MA RNAMS SU YANG DE 'DRA
TSANG BA'I RTEN RNAM PAR DAG PA 'THOB PA'I THABS DANG, SMON LAM
LA 'BAD DGOS, DE LTAR 'BAD NAS LAS DBANG GIS MTHA' 'KHOB KYI YUL
ZHIG TU SKYE BA BLANG SONG

NA; DER MI SPYI LA DAL 'BYOR MTSANG YANG, RANG NYID LA LTOS TE
DAL 'BYOR TSANG BA ZHIG YOD, DPER NA MUN BSKAL GYI NANG DU BYANG
SEMS RNAMS SEMS CAN GYI DON DU SKYE BA LEN PA YOD, DE'I TSE SEMS
CAN GZHAN RNAMS LA DAL 'BYOR

MA TSANG YANG RANG NYID CHOS SPYOD PA'I SKAL BA DANG LDAN ZHING
SANGS RGYAS RNAMS LAS DNGOS SU CHOS NYAN PA YOD DE DANG 'DRA
GSUNGS, 'DI'I SKABS RJE SMON LAM DPAL BA'I MNAL LAM DU, RJE RIN
PO CHES DBU MDZAD PA'I MI MANG PO ZHIG

GIS THAG PA BTAGS PA'I SNONG MANG BO ZHIG GIS SEMS CAN MANG PO
ZHIG DRANGS SHING, MTHAR BDE BA CAN DU DE BZHIN GSHEGS PA'I SKU
MANG PO ZHIG BZHUGS 'DUG PA LA, 'DI RNAMS KHA SANG NAS DRANGS
BA'I SEMS CAN DE TSO

SANGS RGYAS PA'I SANGS RGYAS YIN ZER BA ZHIG RMIS PA'I RNAM THAR
GSUNGS, SKYES BU GSUM GYI THA SNYAD NI GTAN LA DBAB PA BSDU BAR
GZHAN YANG GANG ZAG GSUM STE, ZHES SOGS LA RANG NYID TSE PHYI
MA'I LHA MI'I MNGON MTHO TZAM

@9B 'THOB PA'I PHYIR DU MI DGE BCU SBONG GI TSUL KHRIMS BSRUNG
BA YOD PAS, DE 'DRA'I TSUL KHRIMS DES RANG GI MI MTHUN PHYOGS
SDOMS PAS NA SDOM PA MA YIN PA YANG MA YIN ZHES BYA LA, SDOM PA
DNGOS GNAS PA MIN PAS SDOM PA YANG

MIN ZHES GSUNGS PA YIN ZHES GSUNGS, DBU MA 'JUG PA LAS KUN RDZOB
DE NYID GSHOG YANGS DKAR PO RGYAS GYUR BA ZHES SOGS LA KUN RDZOB
RGYA CHE PA'I LAM MAM, THABS KYI CHE DE GSHOG PA G-YAS PA DANG,
ZAB PA DE

BZHIN NYID DAM DON DAM PA'I LAM GYI RIM PA'AM LTA BA'I CHA DE
GSHOG PA G-YON PA LTA BU YIN, DON DAM PA'I GSHOG PA DE YANG
DANG PO DON DAM BYANG CHUB KYI SEMS GSAR DU SKYES PA NAS BZUNG,
SA BCU'I RGYUN MTHA'I YE SHES KYI

BAR GYI STONG NYID RTOGS PA'I SHES RAB RNAMS YIN, DES CIG SHOS
KYANG MTSON GSUNGS, 'PHAGS PA THOGS MED KYIS KYANG YANG BYANG
CHUB SEMS DPA' NI RIM GYIS DGE BA'I PHYOGS YANG DAG PAR 'GRUB
PAR BYA BA'I PHYIR, BYIS

PA SHES RAB CAN RNAMS LA ZHES SOGS LA, 'DIR BYIS PA ZHES PA NI
'JIG RTEN NA GRAGS PA'I BYIS PA DANG, SO SO SKYE BO LA BYIS PAR
GRAGS PA TZAM MIN, GANG ZHE NA TSE PHYI MA PHAN CHAD LA SNANG BA
GTAN NAS MI GTONG BAR TSE 'DI

TZAM GYI BDE BA DON DU GNYER BA ZHIG LA BYED, DE LA THOG MAR SLA
BA'I CHOS STON ZHES PA'I SLA BA'I CHOS NI TSE PHYI MA PHAN CHAD
KYI BDE BA DON DU GNYER BYED KYI SKYES BU CHUNG DU'I CHOS STON
PA LA BYED, DE DAG SHES RAB 'BRING DU LDAN PAR

@10A *, ,RTOGS NAS ZHES PA NI, SNGAR GYI GANG ZAG DES SKYES BU
CHUNG DU'I LAM GYI BLO 'BYONGS NAS, 'BRING GI LAM SNYON PA'I
SNOD DU RUNG BAR GYUR PA LA BYED, CHOS BSTAN PA 'BRING ZHES PA
YANG SKYES BU 'BRING GI CHOS SKOR BSTAN PA

LA BYED, DE DAG SHES RAB CHEN BO DANG LDAN BAR GYUR PAR RTOGS
NAS ZHES SOGS KYANG SNGAR GYI DES 'GRE GSUNGS, RIM GYIS KHRID
PA'I DBER, SANGS RGYAS 'KHOR BCAS BRAM ZE ZHIG GIS GDUGS TSOD LA
SBYAN DRANGS PA NA, SRAS SGRA

GCAN 'DZIN LA STON PA'I GSOL LHAG GI BU RAM SHING STON PA RANG
NYID KYIS DUM BU CHUNG DUR BCAD CING RIM GYIS GNANG BAS TSIM BAR
MDZAD NAS, DE'I MTSAN MO STON PA GTZUG LAG KHANG GI NANG DU
BZHUGS SHING DGE SLONG GZHAN RNAMS BLA

GAB MED PAR GNAS PA'I TSE CHAR CHER BABS BAS, SGRAG CAN 'DZIN
GYIS STON PA'I GTZUG LAG KHANG GI NANG DU PHEBS NAS MNAL GZIMS
PA NA, DER SBRUL DUG CAN ZHIG BYUNG BAS DES SGRA GCAN 'DZIN LA
GNOD KYIS DOGS NAS BCOM

LDAN 'DAS RANG GI PHYAG GIS BZHES NAS, SGRA GCAN 'DZIN STON BA
RANG GI BZHUGS KHRI'I STENGS SU 'JOG BAR MDZAD, RE ZHIG CIG NA
'PHAGS PA SH'A RI'I BUS PHEBS PAS SGRA GCAN 'DZIN STON PA'I
BZHUGS KHRI'I STENGS SU NYAL BAR

MTHONG NAS SE GOL GYI SGRAS SAD PAR MDZAD BAS, SGRA GCAN 'DZIN
RANG NYID STON PA'I KHRI'I STENG DU MA TSOR BAR SLEB 'DUG PA
MTHONG NAS, RGYU MTSAN SHES TE BCOM LDAN 'DAS NI BDAG LA 'DI
LTAR THUGS BRTZE BA LAGS NA, BDAG LA

@10B YANG SRID MED PAR 'DI NYID DU DGRA BCOM BA THOB PAR 'GYUR
BDE LTA BU'I CHOS BSTAN DU GSOL ZHES GSOL BAS STON PAS DE DANG
'TSAMS PA'I CHOS BSTAN PAS DGRA BCOM THOB PA'I RTOGS BRJOD
GSUNGS, YANG BAR SKABS SHIG BYANG CHUB SEMS

DPA' RNAMS KYIS BRTZON 'GRUS RTZOM LUGS LA, NGAL BA DANG BCAS
PA'I BRTZON 'GRUS RTZOM PA DANG, NGAL BA MED PA'I BRTZON 'GRUS
RTZOM LUGS GNYIS YOD GSUNGS SHING DON MI GSUNGS, ` NYIN LNGA
PAR, GANG LA 'DIR SKYO YOD MIN PA,,

DE LA ZHI GUS GA LA YANG, CES DRANGS NAS SPYI BSHAD MDZAD, SKYES
RABS LAS RAB TU BSGRIMS KYANG GNAS MI NUS, ZHES PA LA, 'CHI BDAG
GIS ZIN BA'I DUS LA BABS BA NA, BDAG SHI RGYU MIN ZHES RIG PA
SHIN TU BSGRIMS NAS BSDAD

KYANG; MI 'CHI BAR BYED MI NUS GSUNGS, GANG LA BDAG GI YID NI
'GYONG GYUR PA, ZHES SOGS LA 'CHI BA'I TSE NA BDAG GI SDIG PA'I
LAS 'DI 'DRA BA ZHIG BYAS, DA SHI BA'I TSE JI LTAR BYED SNYAM
NAS 'GYOD DGOS PA'I LAS DE 'DRA BDAG GIS BYAS

PA MED BAS NA, 'CHIB LA CI'I PHYIR 'JIGS PA'I DON YIN GSUNGS, MI
RTAG BA'I TSOMS LAS, GANG YANG SANGS RGYAS RANG SANGS RGYAS,
ZHES SOGS LA, SANGS RGYAS KYANG MYA NGAN LAS 'DA' BA'I TSUL
BSTAN NA SKYE BO PHAL BA RNAMS 'CHI

DGOS BA LTA CI SMOS, SANGS RGYAS KYANG MYA NGAN LAS 'DAS PAS NA
MI RTAG PA'I 'DU SHES SGOM DGOS SO ZHES STON PA'I PHYIR, RGYAL
PO'I KHAB KYI LHO PHYOGS DBANG BO'I BRAG PHUG GAM, PHIG BA LA'I
PHUG NA DGRA BCOM LNGA BRGYA'I SNAM SBYAR

@11A *, ,BRTZEGS PA'I KHRI LA 'PHAGS PA KUN DGA' BOS 'DZEGS TE
MDO SDE RNAMS BSDU BA'I TSE, THOG MAR 'DI SKAD BDAG GIS THOS BA
DUS GCIG NA GSUNGS PA YIN, 'DIS MI RTAG PA STON TSUL JI LTAR YIN
NA, SNGAR SANGS

RGYAS ZHAL BZHUGS PA'I TSE SANGS RGYAS LA DNGOS SU ZHUS CHOG PAS
MDO SDE 'DON PA'I TSE 'DI SKAD BDAG GIS THOS PA MI ZER, SANGS
RGYAS MYA NGAN LAS 'DAS PA NA DNGOS SU ZHUS MED PA'I DBANG GIS
SNGAR THOS PA RNAMS SKYOR BA'I TSE

'DI SKAD BDAG GIS THOS GSUNG DGOS BYUNG BAS DA LTA SANGS RGYAS
MA BZHUGS ZHES PA ZHIG DON GYIS STON PAR 'DOD PA YIN GSUNGS,
GANG DU GNAS KYANG 'CHI BAS MI TSUGS PA'I, ZHES SOGS 'CHI BDAG
BYUNG BA'I TSE RGYA MTSO'I NANG DU

ZHUGS PA'AM, RI BO'I GSEB TU ZHUGS PAS GA LA THAR TE, 'CHI BA
ZHES PA DE PHYI ROL NAS 'BYUNG BZHIG MIN GYI, RANG RANG GI SEMS
STENG NAS 'BYUNG BA'I PHYIR GSUNGS, RGYAL PO LA GDAMS PA ZHES PA
NI RGYAL PO GSAL RGYAL LA

GDAMS PA'I MDO YIN, JO BO CHEN POS KYANG CHU 'GRAM DU BYON NAS
MI RTAG PA SGOMS PA LA CHU PHRIL LI LI 'GRO BA 'DIG BDE GSUNGS
NAS BSGOM SKAD, CES PA'I SKABS, DGE SLONG SHING DRUNG PA RNAMS
KYIS SHING RNAMS KYI YAL

GDANG LO MA DANG, 'BRAS BU SOGS DUS BZHI'I 'GYUR BA LA BRTAGS
NAS MI RTAG PA SGOMS, CHU KLUNG PA RNAMS KYIS KYANG CHU'I 'GYUR
BA LA BRTAGS NAS MI RTAG PA SGOM, BLA GAB MED PA RNAMS KYIS
MTSAN MO RGYU SKAR RNAMS KYI DUS

@11B BZHI'I 'CHAR NUB SOGS LA BRTAGS NAS MI RTAG PA SGOM
GSUNGS, SKYES RABS LAS, KYE MA HO 'JIG RTEN NYON MONGS DAG ,CES
SOGS LA, RGYAL PO LCAGS KHYIM SKYES KU MU TA'I DUS STON LA SPYAN
DRANGS TE, ME TOG KU MU TA MANG

PO RGYAL PO LA PHUL BA NA, RGYAL PO DES 'DI SNYAM DU ME TOG 'DI
RNAMS 'DI LTAR KHA DOG LEGS KYANG MYUR DU RNYINGS SHING BSKAM
PAR 'GYUR BA LTAR, 'GRO BA 'DI RNAMS KYANG MYUR DU RGAS SHING
'CHI BA'I CHOS CAN LAS MA 'DAS SO SNYAMS

NAS THUGS NGAL BYUNG TSUL GSUNGS, K'A NI KA'I SPRINGS YIG LAS,
ZHES PA LA 'JAM DPAL RTZA RGYUD NAS LUNG BSTAN PA'I KHA CHE'I
RGYAL PO K'A NA KE, ZHES BYA BAS, SLOB DPON DPA' BO MCHOD GNAS
SU SPYAN DRANGS PA'I TSE SKU NA BGRES PAS

'BYON MA THUB PAR K'A NI KA'I SBRING YIG CES PA 'DI BRTZAMS NAS
RGYAL POR BSKUR BA YIN GSUNGS, BLA MA DANG GROGS LA SOGS PA TSE
MTHAR MA PHYIN PAR GLO BUR DU PHYI DANG NANG GI 'CHI RKYEN GYIS
BSAM BA MA RDZOGS PAR SHI BA MTHONG NGAM

THOS PA RNAMS YID LA BYA LA ZHES PA'I SKABS, DPER BRJOD LA PAn
CHEN RIN PO CHE BLO BZANG CHOS RGYAN KHONG RANG DANG, DGUNG LO
MNYAM PA'I GTZANG GNAS RNYING PA'I ZHABS DRUNG ZHIG DRONGS PA'I
GSHIN CHOG LA GDAN DRANGS PA'I TSE THUGS SHIN

TU SKYO BA'I NYAMS KYIS MGUR MA GSUNGS PA'I RNAM THAR GSUNGS,
RNAL 'BYOR GYI DBANG PHYUG SHR'I DZA GA TA MI TRA A'A NANTAS
KYANG, SA BDAG JI LTAR G-YAR PO'I LUS, ZHES SOGS LA LUNG NI
'DREN PA'I KHUNGS NI GRUB CHEN MI TRA DZVA KI BOD NA

@12A *, ,BZHUGS PA'I SKABS RGYA GAR GYI RGYAL PO ZLA BA ZER BA
ZHIG LA BSKUR BA'I SPRINGS YIG CIG YIN GSUNGS, 'DI LAS 'PHROS
NAS JO BO BOD NA BZHUGS SKABS MA GA DHA'I RGYAL PO NIR YA PHA LA
LA BSKUR BA'I SPRINGS YIG CIG

KYANG 'DUG 'DI NI ZHUS LAN NOR BU'I 'PHRENG BA DANG PHA LAM 'DRA
ZHING, PHAN TSUN ZHUS DAG PHER RAM SNYAM PA 'DUG ,GZHI NAS RGYA
GAR GYI PAn CHEN RNAMS KYIS SPRINGS YIG MDZAD PA PHAL MO CHE
ZHIG GTZO CHER MI RTAG PA STON PA RANG DU

'DUG GSUNGS, DES NA SKYE DKA' SE BA BYUNG YANG LAM GYI GZHI YIN
PAS 'BAD DGOS TE, ZHES PA LA MI RTAG PA SGOMS PA 'DI LAM GYI
GZHI YIN TE, DANG PO SKYES BU CHUNG DU'I LAM LA SBYONG BA NAS
BZUNG STE MTHAR SA BCU'I BAR DU SGOM

DGOS PAS SO, ,DE LTAR BSGOM PA LA RGYU MTSAN DANG DGOS PA KHYAD
PAR CAN YANG YOD DE, DES DGE SBYOR THAMS CAD LA NANG NAS BSKUL
BA'I PHYIR RO, GSUNGS, NGAN 'GRO'I SDUG BSNGAL GSUNGS PA'I RJES
SU, 'DI DAG NI RAGS PA

TZAM STE RGYAS PAR DRAN PA NYER GZHAG NA BZHUGS PAS NGES PAR
BLTA DGOS SHING ZHES PA'I SKABS, MDO DRAN BA NYER GZHAG GI BSHAD
TSUL LA BLTAS NA, DMYAL BA YANG SOS NAS, MNAR MED KYI BAR TSAD
MYAL BRGYAD KA LA GTZO

BO RE RE DANG 'KHOR BRGYAD RE BSHAD, DER MA ZAD, DANG PO YANG
SOS PA LA YANG NANG GSES KYIS YANG SOS PA'I YANG SOS NAS YANG
SOS KYI MNAR MED SOGS YANG SOS RANG LA PHYE BA'I TSA DMYAL
BRGYAD YOD PA NAS, MNAR MED KYI YANG

@12B SOS NAS MNAR MED KYI MNAR MED KYI BAR RE RE LA BRGYAD
BRGYAD BSHAD PA 'DRA BA ZHIG 'DUG, DMYAL BA MNAR MED KYI ME GYEN
DU 'BAR BA'I DPANGS LA DPAG TSAD STONG PHRAG BCU GNYIS YOD CING,
SEMS CAN DER SKYE BA RNAMS DANG POR

ME'I RTZE MO'I CHA DER BRDZUS TE SKYES NAS, DE NAS MAR RIM GYIS
MNAR MED KYI GZHI LA THUG GI BAR ME NANG DU 'GRO BA'I RING LA LO
STONG PHRAG GCIG 'GOR, MNAR MED KYI SEMS CAN DE RNAMS LA LAS
NGAN GYI 'BRAS BU'I DRI SHIN TU NGAN PA

ZHIG YOD CING, DE 'DRA'I DRI DE SA'I STENGS NA GNAS PA'I LHA MI
SOGS KYIS MNAMS NA RIMS DANG NAD SOGS KYIS 'DEB PAR 'GYUR YANG,
PHYI'I LCAGS RIS BSGRIBS PAS DRI DE MI TSOR BA YIN GSUNGS, 'DI
SKABS SPROS BSHAD LA KHYAD

GSOD MED CING MA BSAMS PAR DGE 'DUN GYI STAN GYI STENG DU MCHIL
LHAM GYON NAS PHYIN PAS LAS DBANG GIS YI DVAGS RKANG PA PHYIN CI
LOG TU 'GRO BAR SKYES SHING KHYAD GSOD ZHUGS NA DMYAL BAR SKYE
BA'I GNAS YOD PA'I SNGON BYUNG GSUNGS

NAS; LAS 'BRAS SHIN TU PHRA ZHING ZAB RANG CAG GI 'KHOR BA THOG
MA MED BA ZHIG NAS, DUS DA LTA LA THUG GI BAR NYIN RE BZHIN YANG
DGE MI DGE'I LAS CHES MANG BA ZHIG 'DU BYED, DE'I NANG NAS MI
DGE BA'I LAS RANG MANG, DPER NA JA PHOR PA

GANG 'THUNG BA LA MTSON NA HU BA RE LA SRED PA RE SKYES NA, DE'I
TSE YANG LAS RE 'DU BYED PA YIN, RGYU MTSAN DE DAG LAS NA, TSE
'DIR GSAR DU MI DGE BA MA BYAS SHING MKHAS PA CHEN POR GYUR PA
ZHIG YIN KYANG, DE'I SKYE BA RJES MA RNAMS SU DBANG

@13A *, ,PO RTUL ZHING NAD MANG BA SOGS MNGON SUM DU MTHONG, DE
YANG TSE RABS SNGA MA ZHIG GI LAS NGAN GYI 'BRAS BU SMIN PA YIN,
DES NA TSE 'DIR MI DGE BA GSAR DU MA BSAGS KYANG THOG MA MED PA
NAS RJES SU 'BREL PA'I

MI DGE BA'I LAS RNAMS LA BSHAGS SDOMS TSUL BZHIN BYED PA DANG,
SKYE BA RJES MAR YANG MI DGE BA DE RNAMS KYI 'BRAS BU MI MYONG
BA DANG, DGE BA'I LAS KYI 'BRAS BU KHYAD PAR CAN LA RGYUN PAR
LONGS SPYOD RGYU YOD BA'I SMON LAM

RNAM PAR DAG PA'I MTSAMS SBYOR BYED PA SHIN TU YANG GAL CHE
GSUNGS, YANG BKRA SHI LHUN PO'I GZIMS CHUNG NGO MTSAR BKOD BA'I
LDEBS BRIS LA RJE BLO BZANG CHOS RGYAN GYIS LJAGS BKOD GNANG NAS
DBU MDZAD CHOS DBYINGS

RGYA MTSOS PHYAG BRIS MDZAD PA'I DMYAL BA'I BKOD PA LA, SEMS CAN
PHRU BA 'DRA BA DANG, PHYAGS MA 'DRA BA DANG, THAG PA 'DRA BA,
ZHES SOGS RNAMS LA DE DANG DE'I DBYIBS CAN LA MIG YOD PA RE BRIS
'DUG GSUNGS, ` NYIN DRUG

PAR; BSTOD PA BRGYA LNGA BCU PA LAS, GANG ZHIG LA NI NYES PA
KUN, ZHES SOGS LA, GAL TE SEMS SHIG YOD NA NI, ZHES PA NI, SPYIR
SEMS YOD BA TZAM MIN GYI, SKYABS SU SONG BA DANG, MA SONG BA'I
KHYED PA, NYES DMIGS

SHES PA SOGS BLANG DOR GYI GNAS SHES PA'I SEMS YOD PA LA BYED
GSUNGS, BSNGAGS 'OS BSNGAGS BSTOD LAS, NGA NI MGON MED KHYED
RNAMS KYI, ,GROGS SU GYUR PA ZHES SGROGS SHING, ZHES PA LA,
SANGS RGYAS LA

@13B GZHAN GYIS MA ZHUS KYANG NGA NI KHYED RNAMS KYI MGON DANG
GROGS YIN NO ZHES GSUNGS PA'I DPER, BCOM LDAN 'DAS CHU BO
GANG+GA'I 'GRAM DU PHEBS PA'I SKABS SHIG NYA LNGA BRGYA DANG RUS
SBAL LNGA BRGYA SOGS DUD 'GRO'I RIGS CHES MANG PO

ZHIG LA, KHYED RNAMS NGA LA DAD CING SKYABS SU 'GRO BAR GYIS
DANG, DES NI KHYED RNAMS NGAN SONG LAS GROL BAR 'GYUR RO, ZHES
GSUNGS SHING DBUGS PHYUNG BA'I GTAM RGYUD GSUNGS, GANG ZHIG YANG
DAG BLANGS NAS NI, ,THA SHAL BAS

KYANG 'GROGS NUS PA, ZHES PA LA 'JIG RTEN GYI RGYAL PO SOGS LA,
SPRANG PO SOGS MI THA MAL PA DAG GIS BSNYEN CING 'GROGS PAR MI
NUS KYANG, SANGS RGYAS NI GANG ZAG MCHOG DMAN SU LA YANG PHAN
BTAGS MA BTAGS SOGS LA MI

LTOS PAR THUGS RJE CHEN PO NYE RING MED PAR 'JUG BAS NA, SKYES
BU SLONG MO BA LTA BU THA SHAL ZHIG GIS KYANG DNGOS SU MCHOD
CING, 'GROGS PAR BYED NUS GSUNGS, PHYI YI YAN LAG STOBS KUN NI,
,KHYOD KYIS YANG DAG BSGRUBS LAGS TE,

ZHES PA LA, SANGS RGYAS KYI NGOS NAS SKU GSUNG THUGS KYI YON TAN
THAMS CAD YONGS SU RDZOGS TE GDUL BYA SKYOB PA'I CHA RKYEN THAMS
CAD MA TSANG BA MED PAR BSGRUBS ZIN KYANG, GDUL BYA RANG RANG GI
NGOS NAS SANGS RGYAS LA BLO BKAL NAS

SKYABS SUM SONG BA'I DBANG GIS 'KHOR BAR SDUG BSNGAL SNA TSOGS
MYONG BA YIN GSUNGS, DE YANG SPEL MAR BSTOD PA LAS, KHYOD SKU
MTSAN GYIS SPRAS GYUR PA, ZHES SOGS LA, 'DIR SANGS RGYAS KYI SKU
MTSAN DANG DPE BYAD KYIS SPRAS

@14A *, ,PA'I DPER, STON GNAM G-YA' DAG BA RGYU SKAR GYI TSOGS
KYIS BKRA BA DPER MDZAD MOD KYANG, SANGS RGYAS KYI SKU MTSAN
DPES SPRAS PA MDZES PA TZAM, STON GYI NAM MKHA' RGYU SKAR GYI
TSOGS KYIS MDZES PA GA LA YOD,

'DI'I DGONGS PA NI, STON GNAM LA RGYU SKAR SHAR BA'I TSE, 'DI NI
DKAR PO'O, ,'DI NI DMAR PO'O, ,ZHES SOGS DANG, 'DI SMIN DRUG GO
,'DI NI MGO'O, ZHES SOGS MA 'DRES PAR SHES NUS SHING GSAL BAR
'CHAR BA BZHIN, SANGS RGYAS

KYI THUGS DRI MA'I G-YA' DANG BRAL BA LA YANG, SHES BYA THAMS
CAD GSAL BAR 'CHAR ZHES PA'I DON YIN, 'O NA DE SKU'I DPER BKOD
BA CI YIN ZHE NA, SANGS RGYAS KYI SKU DANG THUGS GNYIS NGO BO
GCIG PA'I GNAD KYIS YIN, DER MA ZAD

SANGS RGYAS TSE DPAG MED KYI PHYAG GI BUM BA DE YANG YE SHES
RANG SNANG LAS GRUB PA DANG, YE SHES DANG NGO BO GCIG PA YIN
GSUNGS, THUB KHYOD GSHEGS PAR GYUR PA'I TSE, ZHES SOGS LA, SANGS
RGYAS GSHEGS PA'I TSES LA ZHABS

BZHAG PA'I TSE ZHABS RJES KYIS MDZES PA NI, PADMA CAN DE MTSO LA
PADMAS BRGYAN PA'I MDZES PA LAS KYANG CHES MDZES, ZHES PA'I DON
YIN GSUNGS SNYAM, CHOS YANG DAG PAR SDUD PA LAS, DGE 'DUN NI
CHOS SMRA BA ZHES SOGS LA,

CHOS SMRA BA NI CHOS STON PA, CHOS SPYOD PA NI CHOS NYAMS SU LEN
PA, CHOS SEMS PA NI CHOS LA DPYAD PA BYED PA, CHOS KYI ZHING NI
CHOS 'BYUNG BA'I GZHI, CHOS 'DZIN PA NI BSTAN PA 'DZIN PA, CHOS
LA RTON PA NI CHOS LA YID CHES PA,

@14B CHOS KYI BYA BA BYED PA NI CHOS KYI SGO NAS GZHAN SKYOB
PAR BYED PA, CHOS KYI SPYOD YUL BA NI CHOS GNAS PA'I GZHI, CHOS
SPYOD PA PHUN SUM TSOGS PA NI CHOS KYI SPYOD PAS RANG GZHAN LA
PHAN PA'O ZHES GSUNGS, KHYAD PAR 'PHAGS BA STONG LAS,

BDAG NI STON PA GZHAN SPANGS NAS, ZHES SOGS LA, PHYI ROL PA'I
STON PA NI, STON PA LTAR SNANG YIN TE, DPER NA CHOS RGYAL MYA
NGAN MED KYI DUS SNGON SANGS RGYAS KYI ZHAL MTHONG MYONG BA'I
BRAM ZE MO ZHIG LA BU SPUN GSUM YOD PA'I, CHE BA DE NI TSANGS

PAS DMOD BOR BA LA BRTEN NAS DAN TA KA'I NAGS TSAL SREG BAR BYAS
PA SOGS KYI YON TAN LTAR SNANG DU MA BRJOD NAS TSANGS PA LA DAD
PAR BYED, 'BRING POS NI DBANG PHYUG GI MIG GSUM LAS ME SBAR TE,
BDUD KYI RGYAL PO'I LUS SREG PAR BYAS PA

SOGS KYI YON TAN LTAR SNANG DU MA BRJOD NAS DBANG PHYUG LA DAD
PAR BYED, THA CHUNG DES SANGS RGYAS LA DAD PAR BYED PAS KHONG
GSUM RGYUN PAR RANG RANG GIS DAD PA'I STON PA BZANG ZER NAS
RTZOD CING YOD PA LA, DUS GCIG GI TSE MAS SMRAS PA KHYED

RNAMS ZAS GOS SOGS KYIS 'PHONGS PA NI MED, CI'I PHYIR RTZOD DRIS
PA NA, STON PA BZANG NGAN LA RTZOD SMRAS PAS, MA NA RE, BZANG
NGAN KHYED RNAMS KYIS MI SHES KYIS, DGRA BCOM PA GRAGS PA'I BLA
MA LA DRIS SHIG CES SMRAS PAS, KHONG

RNAMS KYIS KYANG MAS SMRAS PA LTAR DGRA BCOM PA LA DRIS PAS,
DGRA BCOM GRAGS PAS, TSANGS PA DANG DBANG PHYUG SOGS STON PA
LTAR SNANG YIN PA DANG, SANGS RGYAS BCOM LDAN 'DAS KHO NA STON
PA SKYON MED YIN TSUL SMRAS PA LTA BU YIN

@15A *, ,GSUNGS, 'JIG RTEN BA'I LHA DRAG BO DANG KHYAB 'JUG
SOGS LA'ANG PHUGS KYI SKYABS SU MI 'DZIN NA, ZHES PA'I SKABS, DE
RNAMS LA SKYABS SU SONG YANG 'GYEL BA 'GYEL BA LA BRTEN PA LTAR
GZHAN SKYOB MI NUS TE, DPER

NA BRAM ZE N+YA GRODHA ZHES BYA BA RIGS SHING S'A LA CHEN PO
LTAR MTHO ZHING RNAM THOS KYI BU LA NOR GYIS 'GRAN PA ZHIG YOD
PA DE LA BU MED NAS, N+YA GRODHA'I LJON PA CHEN PO ZHIG YOD PA
DE LHA LA BU YONG BA'I PHYIR LO MANG PO'I BAR DU MCHOD KYANG BU
MA

BYUNG; DE NAS BRAM ZE DES NYIN GCIG SHING DE'I RTZAR MCHOD PA
RGYA CHEN PO BSHAMS NAS DA PHYIN CHAD BDAG LA LO DUS NA BU MA
BYUNG NA, SHING 'DI RTZA BA NAS BCAD CING MTHAR SPO SHEL TZA'I
RTZE MO TZAM DU BA SHIG GO ZHES SMRAS NAS SONG BA NA,

SHING GI LHA DE CI BYA GTOL MED DU GYUR NAS RGYAL PO CHEN PO
BZHI DANG, RIM PAR BRGYA BYIN DANG, TSANGS BA RNAMS LA GSOL BA
BTAB BA'I DPE BZHIN YIN GSUNGS, STON PA SANGS RGYAS NI GDUL BYA
RNAMS KYIS GSOL BA BTAB PHYIN JI

LTAR 'DOD PA'I RE BA SKONG ZHING, DE YANG DUS LAS SKAD CIG KYANG
MI YOL BA NI, MDO LAS, CHU SRIN GNAS KYI DUG CAN BA, ,SANGS
RGYAS DUS LAS YOL BA MED, CES GSUNGS PA LTAR YIN, ZHES GSUNGS, `
NYIN BDUN PAR,

RGYA MTSOS ZHUS PA LAS, BCOM LDAN 'DAS GANG GI TSE BDAG BSKAL
PA'I DANG POR, RGYA MTSO CHEN PO'I NANG NA GNAS PA DANG, ZHES
SOGS KYI SKABS, 'TSO BA MA DAG PA'I DPER, RI BRAG CIG NA GCER BU
PA LA DAD PA'I BRAM ZE ZHIG

@15B GNAS PA DES NYIN RE BZHIN GCER BU PA RNAMS LA MCHOD PA LA,
NYIN GCIG GI TSE BRAM ZE DE'I GROGS YUL DBUS NAS YONGS PA ZHIG
GIS, GCER BU PA RNAMS LA MCHOD PA MTHONG BA NA, DES SMRAS PA,
'DI RNAMS LA MCHOD PAS CI YONG

ZHES SMRAS PA NA, CIG SHOS DE NA RE, 'DI RNAMS LAS KHYAD PAR DU
'PHAGS PA'I MCHOD GNAS GZHAN YOD DAM, DES SMRAS PA YUL DBUS NA
SANGS RGYAS NYAN THOS KYI DGE 'DUN DANG BCAS PA YOD DO, ,ZHES
SMRAS PA NA, 'O NA GDUGS TSOD

LA SPYAN 'DREN NO, ZHES SMRAS NAS, RGYAL BYED TSAL GA LA BA DER
SONG BA NA, DE'I SGO DRUNG DU, 'PHAGS PA NYE DGA' DANG 'PHRAD DE
RGYU MTSAN GSOL BA NA, NYE DAGS BSAM PA 'DIS ZER PA DGE SLONG
GZHAN GYIS TSOR NA MI RUNG NGO SNYAM NAS BRAM ZE DES

GDUGS TSOD LA SPYAN 'DREN PA SUS KYANG MTSOR BAR BYAS NAS PHYIR
SLOG ,SANG NANG PAR DRUG SDE RNAMS KYIS SNGA BAR GOM PA BSKYED
GE BRAM ZE'I GNAS RI BRAG DER SONG BA NA, DER GCER BU PA RNAMS
DANG, 'THAB MO SHOR BA'I GTAM RGYUD

GSUNGS, 'DUL BA LUNG LAS KYANG, LAS RNAMS BSKAL PA BRGYAR YANG
NI, ZHES SOGS LA, DE YANG MDO SDE SOGS LAS, LAS KYI RNAM SMIN LA
DRI BZHU BA'I TSE, 'KHOR RNAMS KYIS BCOM LDAN 'DAS 'DIS LAS CI
ZHIG BGYIS NAS 'DI

'DRA BAR GYUR ZHES SOGS ZHU ZHING, LAN DU YANG SANGS RGYAS KYIS
'DI NYID KYIS BYAS PA'I LAS NI, SA'I KHAMS LA MI SMIN, CHU'I
KHAMS DANG ZHES PA NAS, NAM MKHA'I KHAMS LA YANG MI SMIN GYI,
ZIN PA DANG BCAS PA'I PHUNG PO 'BA'

@16A *, ,ZHIG LA SMIN PAR 'GYUR RO, ZHES SOGS GSUNGS NAS LUNG
STON, DPER NA, SANGS RGYAS 'KHOR BCAS KYIS RGYAL BO'I KHAB KYI
LHO PHYOGS KYI BSHAD GCI'I NANG DU, 'BU SRIN RKANG LAG MANG PO
YOD PA SDUG BSNGAL TSAD MED

BA MYONG BA ZHIG GZIGS NAS, DE SNGON SANGS RGYAS RNAM GZIGS KYI
BSTAN PA LA DGE SLONG DU GYUR ZHING, DE'I TSE DGE SLONG RNAMS
KYI GDUGS TSOD KYI CHED DU TSONG PA MANG PO ZHIG GIS RIN PO CHE
ZHIG PHUL BA NA, RIN PO CHE DE DGE SLONG DE RNAMs

KYIS 'BU SRIN DE DANG RGYUD GCIG PA'I DGE SLONG DE LA BCOL NAS,
DES DGE 'DUN LA 'TSO BA SBYOR BAR BGYIS SHIG CES BRJOD, DE'I TSE
DGE SLONG NGES RIN PO CHE DE BSGYUR NAS DGE 'DUN LA MA PHUL BAR,
RANG GI YO BYAD MANG PO ZHIG SGRUB PAR BYAS,

NAM ZHIG MU GE CHEN PO BYUNG NAS, DGE SLONG RNAMS LA BSOD SNYOMS
'BUL BA DKON PAR GYUR PA'I TSE, SNGAR GYI RIN PO CHE BCOL BA'I
DGE SLONG DE LA RIN PO CHE DE BSGYUR LA DGE 'DUN RNAMS LA 'TSO
BA SBYOR ZHIG, CES SMRAS PA NA, DGE SLONG

DES; BSHANG GCI DANG 'DRA BA KHYED RNAMS LA RIN PO CHE GA LA YOD
DE NI NGA RANG LA TSONG PA DE RNAMS KYIS BYIN PA YIN SMRAS PA'I
LAS KYI RNAM SMIN LA 'BU SRIN DER SKYES PA'I LAS KYI RNAM SMIN
LUNG BSTAN PA LTA BU YIN GSUNGS, YANG LAS GANG

YANG RUNG BA'I RGYU MTHUN DANG, BDAG PO'I 'BRAS BU LUNG STON
PA'I TSE DANG PO DRI BA ZHU BA'I TSE NA YANG, BCOM LDAN 'DAS 'DI
LTAR GYUR PA LA GZIGS ZHES SOGS KYIS DRI BA ZHU ZHING, STON PAS
KYANG SA'I KHAMS LA MI SMIN SOGS MI GSUNG

@16B BAR LUNG STON PAR MDZAD PA YIN, DPER NA STON PAS SOR MO'I
PHRENG BA CAN BTUL NAS DGE SLONG DU GYUR ZHING, DGRA BCOM THOB
STE GTZUG LAG KHANG DU GNAS PA NA RGYAL PO GSAL RGYAL DPUNG GI
TSOGS DANG BCAS PA SOR PHRENG CAN GYI GTZUG LAG

KHANG GI NYE 'KHOR DU SONG BA NA, SOR 'PHRENG CAN GYIS MGUL BSAL
BA'I SGRA PHYUNG BAS, RGYAL PO 'KHOR BCAS SA LA 'GYEL BA'I TSE,
'DIR MA ZAD SNGON YANG SOR PHRENG CAN, SA'I STENG GI 'BU THAMS
CAD ZA BAR BYED PA'I BYA ZHIG TU SKYES SHING

DES SHING GI THOG NAS SGRA SGROGS PAS, GLANG PO'I GTZO PO 'KHOR
LNGA BRGYA DANG BCAS PA SA LA 'GYEL BAR GYUR TE, DE'I DUS KYI
GLANG PO GTZO BO NI RGYAL PHO GSAL RGYAL DANG, BYA DE SOR PHRENG
CAN DU LUNG STON TSUL LTA BU YIN GSUNGS, GZHAN YANG,

LAS ZAB CING, PHRA BA'I DBAR, DBER NA RGYAL BO MA SKYES DGRAS
BDAG GI YUL NA YOD PA'I DGE SLONG SOGS KYIS, RTZVA DANG SHING
DANG, CHU LA SOGS PA LA BKAG PA MED PAR LONGS SBYAD CHOG CES
DRIL BSGRAGS SHING, DE DON BZHIN DGE

SLONG NOR CAN GYIS KHANG BA'I CHED DU, RGYAL PO'I SHING BLANGS
BA LA BCOM LDAN 'DAS KYIS RNAM GRANGS DU MAS SMAD CING MA BYIN
LEN GYI PHAM PA BCAS PA LTA BU DANG, PAn CHEN SH'AKYA SHR'I YAR
KLUNG THANG PO CHER BZHUGS SKABS, SNGAR JO BO

RJES BTAB PA'I TSA KHANG GI STENG DU LHUNG BZED BZHAG PA 'GYUR
NAS, TSVA TSVA RNAMS CUNG ZAD MA RUNG BAR GYUR PAS, PAn CHEN
ZHAG SHAS BAR THUGS DAM MI GSAL BAR BYUNG BA DANG, KHRO PHU LO
TZ'A BAS BYAMS CHEN BZHENGS SKABS BYAMS

@17A *, ,CHEN GYI ZHABS KYI SBYAR MTSAMS KYI ZANGS CUNG ZAD CIG
DUNG CHEN GYI LHAN PA ZHIG LA BTAB PAS, SKU RGYU'I ZANGS DE LO
PAn GNYIS KYI THUN MONG DU 'BUL SDUD MDZAD PA'I STABS PAn CHEN
GYI ZHABS KYANG SNYUN ZHING, LO TZ'A

BA LA KHYOD KYI SKYE BA RJES MA GZUGS CHUNG CHUNG ZHIG YONG RGYU
AE YIN GSUNGS PA LTA BU DANG, SANGS RGYAS LA SBRANG RTZI 'BUL
BA'I SPRE'U'I SNGON 'BYUNG LTA BU YIN GSUNGS, ` NYIN BRGYAD PAR,
DGE MI DGE'I LAS 'PHEL CHE ZHING, CHUNG NGU ZHIG

BYAS KYANG 'BRAS BU CHEN PO MYONG BA'I DPER, SANGS RGYAS ZHAL
BZHUGS PA'I DUS, BYIS PA GNYIS BYE MA LA RTZED MO RTZE ZHING YOD
PA'I SAR SANGS RGYAS PHEBS PA NA, BYIS PA DE GNYIS KYIS DAD PA'I
SEMS KYIS SANGS RGYAS KYI LHUNG BZED DU BYE

MA SBAR GANG 'BUL BAR BRTZAMS PA NA, SANGS RGYAS KYI SKU GZUGS
CHE BAS MA RNYOGS PA'I TSE, BYIS PA BLON PO'I TSUL BYED PA DE
'OG NA BSDAD PA'I STENG DU RGYAL PO'I TSUL BYED PA DES 'DZEGS
NAS PHUL, DE'I TSE BCOM LDAN 'DAS KYIS KUN

DGA' BO LA BKA' STZAL PA, DA LTA BYE MA SBAR GANG 'BUL BA'I BYIS
PA STENG MA 'DI MA 'ONGS PA NA, NGA MYA NGAN LAS 'DAS NAS LO
BRGYA LON PA'I 'OG TU MYA NGAN MED CES BYA BA'I RGYAL POR 'GYUR
ZHING, BYE MA PHUL BA'I GRANGS DANG MNYAM PA'I

DE BZHIN GSHEGS PA'I MCHOD RTEN BYED PAR 'GYUR, BYIS PA CIG SHOS
'DI, DE'I BLON POR 'GYUR ZHES LUNG BSTAN PA LTAR, BYE MA SBAR
GANG PHUL BA'I BSOD NAMS KYIS 'DZAM BU'I GLING PHAL CHER LA
DBANG BA'I RGYAL POR SKYES PA LTA BU

@17B DANG, RGYAL PO SPYI BO SKYES KYI SKYE BA 'PHEN PA'I LAS
LTA BU YIN GSUNGS, KUN LAS BTUS LAS NI, LAS GCIG GIS LUS GCIG
'PHEN PA'I LAS KYANG YOD, CES SOGS LA, LAS GCIG GIS LUS DU MA
'PHEN PA'I LAS NI BU MO

ZHIG GIS 'PHAGS PA NAG PO CHEN POR, BYA ROG ZHAR MA LTAR BLTA'O
ZHES TSIG RTZUB SMRAS PA'I DBANG GIS TSE RABS LNGA BRGYAR BYA
ROG TU SKYE BA'I SKYE BA 'PHEN BYED KYI LAS LTA BU DANG, LAS DU
MAS LUS GCIG 'PHEN PA NI, DPER NA JO BO RIN PO

CHE'I SKU MDUN DU SONG NAS BDAG SKYE BA RJES MA BDE BA CAN DU
PADMA LAS BRTZUS TE SKYE BAR SHOG CIG CES SMON LAM BTAB, YANG
DUS GCIG GI TSE 'PHAGS PA RANG BYON LNGA LDAN GYI DRUNG DU YANG
SMON LAM DE LTAR BTAB, YANG SANGS RGYAS SH'AKYA THUB

PA SGOMS NAS KYANG SMON LAM DE LTAR BTAB NAS, MTHAR BDE BA CAN
BRDZUS TE SKYE BA'I SKYE BA 'PHEN PA'I LAS LTA BU YIN GSUNGS,
MDZOD 'GREL DU, LAS KYI 'KHOR BAR LCI GANG DANG, ZHES SOGS LA,
'CHI KHAR GANG MNGON DU GYUR PA DANG

POR SMIN PA'I DPER, RGYAL PO MYA NGAN MED KYIS TSE DER DGE BA'I
LAS BSAM GYIS MI KHYAB PA ZHIG BSAGS KYANG, 'CHI NAD KYIS THEB
NAS MAL DU NYAL BA'I TSE, BRAN MO ZHIG GIS RGYAL PO'I DBU THOG
TU RLUNG G-YAB G-YOB CING YOD PA NA, DE

GNYID DU GYUR NAS RLUNG G-YAB RGYAL PO'I DBU LA PHOG PAS, RGYAL
POS BSAM PA BDAG MA NA BA'I TSE 'DZAM BU'I GLING GI RGYAL PHRAN
THAMS CAD KYIS KYANG PHYAG 'TSAL NA, DA 'DI LTAR GYUR PA'I TSO
BRAN MOS KYANG BSNYAS SO SNYAM NAS KHONG KHRO

@18A *, ,SKYES PA'I DBANG GIS KLU SHIN TU MI SRUN PA ZHIG TU
SKYES PA LTA BU YIN GSUNGS, GNYIS PA NI MAR ME LA SOGS PA'I
SNANG BA DANG GOS GSAR PA SBYIN PA'O, ZHES PA LA, 'DIR DPER
BRJOD MANG DU GSUNGS NAS, LAN

CIG 'PHAGS PA KUN DGA' BOS BCOM LDAN 'DAS KYI SKU 'OD PHUN SUM
TSOGS PA 'DI LTA BU YONG BA'I RGYU GANG LAGS ZHUS PA'I TSE, STON
PA RANG NYID SNGON 'DZAM GLING LA DBANG BA'I RGYAL PO BU DRUG
YOD PA ZHIG TU 'KHRUNGS PA'I TSE, RGYAL SRID

KYIS THUGS PHYUNG NAS RGYAL SRID CHA DRUG TU BGOS NAS BU RNAMS
LA BYIN NAS CHOS BZHIN SKYONG BAR GDAMS, RANG NYID LHO PHYOGS
KYI RGYA MTSO DANG NYE BAR SGRUB PA MDZAD CING BZHUGS PA NA,
SKABS SHIG CHAR RLUNG 'TSUB CING MUN PA CHER

'THIBS CA CO'I SGRA CHEN PO BSGRAGS PA ZHIG BYUNG PA CI YIN
BRTAGS PAS, RGYA MTSO'I GLING NAS RIN PO CHE DANG TZANDAN SOGS
MANG DU BLANGS NAS PHYIR THON PA'I DON MTHUN 'GA' ZHIG LA RGYA
MTSO'I GLING GI TZANDAN SOGS BSRUNG BA'I MI MA YIN

RNAMS KYIS MTHO BRTZAMS NAS LAM STOR ZHING SHIN TU SDUG BSNGAL
BAR GYUR PA GZIGS TE DE RNAMS LA SNYING RJE'I DBANG GIS RANG GI
PHYAG LA RAS DKRIS TE ME SPAR NAS, DE RNAMS LA LAM BSTAN CING
'JIGS BA LAS SKYOB PA'I RGYU LAS

BYUNG TSUL GSUNGS PA LTA BU'O GSUNGS, TSOMS LAS, BYIS PA GANG
ZHIG BYIS BA'O ZHES SHES PA DE 'DIR MKHAS PA YIN ZHES PA LA,
BYIS PA STE SO SO SKYE BO ZHIG GIS RANG RGYUD CHOS DANG MTHUN MI
MTHUN BSAMS BA NA MI MTHUN

@18B PAR MTHONG BA'I TSE, SHIN TU 'GYOD NAS BDAG NI BYIS PA BAS
KYANG CHES BYIS PA'O SNYAMS NAS LEGS NYES 'BYED SHES NA MKHAS PA
YIN, ZHES PA'I DON YIN GSUNGS, GANG ZAG GI KHYAD PAR 'GA' ZHIG
LA MA NGES PA NI, RGYAL PO DPA'

BAS BYIN GYIS ME TOG ZLA MDZES BKRONGS PA LA 'GYOD DE, ZHES PA
LA MA SKYES DGRA DANG, SOR PHRENG CAN SOGS KYIS SDIG PA DE TZAM
BYAS KYANG BSHAGS SDOMS KYIS DAG LA, RGYAL PO DPA' BAS BYIN GYIS
BYANG CHUB SEMS DPA' ME TOG ZLA

MDZES BKRONGS NAS SLAR 'GYOD DE, LO DE TZAM GYI BAR DU SDIG PA
BSHAGS KYANG MI 'DAG PA NI GZHI'AM RTEN MI 'DRA BA'I STOBS KYI
KHYAD PAR YIN GSUNGS, 'JIG RTEN NA YANG SNANG STE, RKANG LA SOGS
GNAD PA PHYIR BCOS SU YOD KYANG, ZHES

SOGS LA MKHAS GRUB RIN PO CHE'I GSUNG SBYAN SNGA BLO GROS RGYAL
MTSAN GYIS ZIN BRIS MDZAD PA LAS, DPER NA MGO CHAG NAS RMA GSOS
KYANG, DE'I SHUL DU SKRA MI SKYE BA DANG, RKANG LAG SOGS CHAG PA
PHYIR BCOS KYANG KYONG KYONG YONG BA LTAR

DANG PO NAS SKYON MA BYUNG BA DANG, BYUNG NAS PHYIR BCOS PA
GNYIS GTAN NAS MI 'DRA, DE BZHIN DU DANG PO NAS SDIG LTUNG SOGS
KYIS MA GOS PA GAL CHE, SDIG LTUNG SOGS BYUNG NAS PHYIR BCOS SU
YOD KYANG, LAM LA SOGS PA'I YON TAN

GONG MA SKYE BA LA CHES 'GYANGS PA YIN GSUNGS, ` NYIN DGU PAR,
RTOGS BRJOD 'DUN LEGS MAR, DANG POR RGYA CHEN THOS BA MANG DU
BTZAL, ZHES SOGS DRANGS NAS SPYI BSHAD MDZAD SKABS, RJE BDAG
NYID CHEN PO BSKAL PA DPAG TU

@19A *, ,MED PA'I SNGA ROL NAS SANGS RGYAS ZIN PAS GSAR DU THOS
BSAM SGOM GSUM LA SLOB DGOS PA GAL YIN RUNG, SKU TSE DE LA GZHAN
GYIS DPAG PAR DKA' BA'I THOS PA RGYA CHEN PO MDZAD PA NI RANG
CAG RNAMS LA 'DI LTAR

BYED DGOS SO ZHES GDAMS PA'I CHED YIN ZHES SOGS LAS 'PHROS NAS,
SANGS RGYAS KYIS DNGOS SU ZAB MO STONG PA NYID BSHAD MI RUNG
BA'I GDUL BYA RNAMS LA, DANG POR RANG GI BLO TSOD DANG BSTUN
PA'I DRANG DON GYI CHOS BSTAN NAS BLO RIM

GYIS SBYANGS TE, MTHAR STONG BA NYID KYI DON DE STON PAR MDZAD
PA YIN, DANG PO RANG NAS BSTAN NA 'GA' ZHIG GIS MI RTOGS, 'GA'
ZHIG SHIN TU SKRAG NAS CHAD MTHAR LTUNG BA SOGS KYI NYES PA YOD,
DE'I PHYIR RIM GYIS KHRID DGOS PA NI,

DPER NA SNGON RGYAL PO GCIG BTZUN MO LA CHAGS BZHIN DU DMAG LA
SONG BA NA DE'I SHUL DU BTZUN MO SHI, DE NAS BLON PO RNAMS KYIS
GLO BUR DU BTZUN MO SHI'O ZHES SMRAS NA, RGYAL PO DNGANGS KYIS
DOGS NAS DANG POR BTZUN MO'I GDONG SOGS

LUS KYI CHA SHAS RNAMS LA SHU BA THOR RE YOD PA ZHIG BRIS NAS
RGYAL PO LA BSKUR, DE NAS MDZE NAD KYIS SNA DANG RKANG LAG SOGS
CHAD CING LUS RUL BA'I RNAM PA CAN ZHIG RI MOR BRIS NAS BSKUR,
DE'I TSE RGYAL PO'I BSAM PA LA, BTZUN

MO'I LUS KYI GNAS SKABS 'DI 'DRA BAR GYUR PA LAS NA, DA NI BTZUN
MO SHI YANG SLA BO SNYAM PA'I SEMS SKYES PA'I TSE, SLAR BTZUN MO
SHI'O, ZHES SMRAS PAS, RGYAL PO MA DNGANGS PAR BLO THAG CHOD PA
LTA BU DANG, GZHAN YANG RGYAL PO SHAR

@19B PA'I BTZUN MO SNGO SANGS MA LA, BRAN MO RGUR 'JOG MAS
'PHAGS PA KA TYA NA LAS GDAMS PA NYAN NAS BSHAD PA'I TSE BDEN PA
MTHONG, DE'I TSE RGYAL POS KYANG RANG GI MA DANG 'DRA BAR BA KUR
ZHING YOD PA NA, NAM ZHIG RGYAL PO RI BRAG PA

'GA' ZHIG 'BEB TU SONG BA'I BSHUL DU BTZUN MO SNGO SANGS MA RANG
GIS SNGON MES TSIG NAS TSE'I DUS BYED PA'I LAS BSAGS PA DANG,
GNAS SKABS GZHAN GYI PHRAG DOG GI RKYEN GYIS MES BSREGS NAS SHI,
DE'I TSE MI SNYAN PA SMRA BA

ZHES BYA BA'I MNGAG GZHUG PA ZHIG GIS BTZUN MO MES TSIG NAS SHI
LUGS KYI BKOD PA RI MOR BRIS NAS RGYAL PO'I GAN DU SONG NAS THOG
MAR RI MO DE BSTAN, DE NAS DNGOS SU BSHAD PAS RGYAL PO MYA NGAN
CHER MA G-YOS PA LTA BU YIN

GSUNGS, YANG SKABS SHIG MI MDZES 'JIG RTEN GYI KHAMS 'DIR SKYES
PA'I BYANG CHUB SEMS DPA' SOGS KYI THUGS RGYUD LA RTOGS PA KHYAD
PAR CAN SKYES PA'I TSES GZHI G-YO BA'I RGYU MTSAN NI, 'JIG RTEN
GYI KHAMS 'DI NYID NI 'DIR

SKYES PA'I SEMS CAN RNAMS KYI SPYI MTHUN GYI LAS KYIS GRUB PA
YIN PAS, SEMS CAN DE RNAMS KYI SEMS KYI STENG NA 'JIG RTEN GYI
KHAMS 'DI'I CHA KUN LA LONGS SPYOD PA'I DGE SDIG GI LAS KYI BAG
CHAGS SNA TSOGS BA ZHIG YOD LA,

RTOGS PA KHYAD PAR CAN DE RGYUD LA SKYES PA'I STOBS KYIS DGE
SDIG GI LAS DE RNAMS KYI BAG CHAGS G-YOS SHING NYAMS PAR BYAS
PA'I NANG GI RTEN 'BREL GYI DBANG GIS PHYI'I SA GZHI RI DANG
BCAS PA G-YO ZHING, RGYA MTSO YANG DUS LAS

@20A *, ,'DAS TE RLABS G-YO BAR BYED BA SOGS 'BYUNG GSUNGS, `
NYIN BCU PAR, BZHI BRGYA BA LAS, GANG LA 'DIR SKYO YOD MIN GA
,DE LA ZHI GUS GA LA YOD, CES PA 'DI, GANG LA BDIR SKYO YOD GYUR
PE, ,DE LA ZHI GUS NGES PAR

YOD, CES BSGYUR NAS, SPYI BSHAD MDZAD SKABS, MYANG 'DAS LA ZHI
BA BSIL BA, ZHES SMOS PA'I RGYU MTSAN NI, NYON MONGS LAS GROL
BAS ZHI BA DANG, SDUG BSNGAL LAS GROL BAS BSIL BA ZER PA YIN
GSUNGS, YANG ZAG BCAS

NYER LEN GYI PHUNG PO ZHES PA'I DON, RANG LA BRTEN NAS SDUG
BSNGAL DU MA SKYE BAR BYED PAS NYER LEN ZHES BYA ZHES PA'I NA
YAM GCIG KYANG GSUNGS, YANG SDUG BSNGAL GYI GNAS NGAN LEN ZHES
PA'I DON NI, DA LTA SDUG BSNGAL BAR BYED PA'I

GZHI YIN PAS GNAS DANG, SLAR SDUG BSNGAL PHYI MA 'DREN PAR BYED
PAS LEN ZHES BRJOD PA YIN GSUNGS, SKYE BA SDUG BSNGAL DANG LDAN
PAS SDUG BSNGAL BA NI, ZHES SOGS LA, SGONG SKYES LA GNYIS SKYES
ZER BA NI, DANG POR MA'I

MNGAL DU NYING MTSAMS SBYOR BA NA, SA CHU ME RLUNG NAM MKHA'I
KHAMS KYI RIM PAS GRUB PA DANG, PHYIR SGO NGA'I NANG DU SNGA MA
LAS GO RIM LDOG STE NAM MKHA' RLUNG, ME CHU SA'I RIM PAS LUGS
LDOG TU GRUB PA STE, KHAMS DRUG 'GRUB PA'I

RIM PA GNYIS YOD PAS GNYIS SKYES ZHES ZER GSUNGS, NUR NUR PO
DANG, MER MER PO DANG ZHOS PA'I SKABS DANG PO NUR NUR PO'I SKABS
KYANG SEMS KYI GTING NA MA'I MNGAL GYI SDUG BSNGAL LA MI 'DOD
BA'I NYAMS CUNG ZAD CIG 'CHAR

@20B RGYU YOD CES PA ZHIG KYANG GSUNGS BYUNG, 'BAD PA LA SOGS
PA'I 'PHRUL 'KHOR GSUM NI ZHES PA LA 'THAG PA DANG, GCOD PA
DANG, 'BAD PA'I 'PHRUL 'KHOR ZHES PA GSUM YIN GSUNGS, ` NYIN BCU
GCIG PAR, DBU MA 'JUG PA

LAS, DANG POR NGA ZHES BDAG LA ZHEN GYUR CING, XX? ,'GRO LA ZHES
DRANGS NAS SPYI BSHAD MDZAD, KHA CIG DBUL BA LAS GYUR DANG, ZHES
PA LA DBUL BA'I SDUG BSNGAL NI, BDE 'GRO GSUM GYI NANG NAS MIR
MA ZAD, LHA KHA CIG LA YANG

YOD, DPER NA MA nI BKA' 'BUM DU SNGON CHOS RGYAL SRONG BTZAN
SGAM PO LHA DBUL BA ZHIG TU SKYES PAR BSHAD PA LTA BU YIN
GSUNGS, BZHI BRGYA PA LAS, MCHOG LA YID KYI SDUG BSNGAL TE, ZHES
SOGS LA SKYES BU MCHOG 'PHAGS

PA RNAMS LA YID KYI SDUG BSNGAL GTZO CHE ZHING, GANG ZAG THA MAL
PA RNAMS LA LUS KYI SDUG BSNGAL GTZO CHE ZHES PA'I BSHAD YAM
GCIG BYUNG, DE DAG BLO DANG LDAN NA 'ANG 'GRO BA YI, ,SGRIB PAS
BDEN PA THONG BA MA MCHIS SO, ZHES PA

LA; LHA MIN RNAMS LEGS NYES 'BYED SHES PA'I SHES RAB DANG LDAN
KYANG, BDEN BZHI DANG BDAG MED SOGS BSHAD PA'I DON YUN RING BSAM
MI NUS TE, DE LA SEMS PAR RTZOM PA NA RNAM SMIN GYI SGRIB PA'I
DBANG GIS DE MA THAG SEMS

GZHAN DU YENGS PAR 'GYUR BA'I PHYIR, 'DI NI 'DOD PA'I LHA PHAL
CHE RAL YANG MTSUNGS SHING, GZUGS KHAMS KYI LHA RNAMS KYANG BDEN
BZHI SOGS KYI DON SEMS PAR BRTZAMS PA NA SNGAR GYI GOMS PA'I
DBANG GIS SEMS TING NGE 'DZIN

@21A *, ,LA HRIL GYIS SONG NAS DON DE RTOGS PA DANG, BDEN PA
MTHONG BA MED GSUNG BA 'DRA ZHIG KYANG GSUNGS, MTHO RIS NA YANG
BDE CHEN DE DAG GI ZHES SOGS LA, LHA 'CHI BA'I SDUG BSNGAL DE
GZHAN LAS CHE BA'I RGYU

MTSAN NI, TSE DE LA 'DOD PA'I LONGS SPYOD HA CANG CHE BA'I DBANG
DANG, GZHAN 'GA' ZHIG NGAN SONG SOGS SU SKYE BAR SHES NAS SDUG
BSNGAL CHES CHE BA 'BYUNG BA YIN GSUNGS, SPYUGS PA NI LHA CHES
STOBS DANG LDAN PA RNAMS 'KHRUG NA,,

ZHES SOGS LA, LHAR MA ZAD MIS KYANG LHA STOBS CHUNG BA 'GA' ZHIG
SPYUG PA YOD DE, DPER NA 'DUL BA LUNG LAS DGE SLONG 'GA' ZHIG
GIS GTZUG LAG KHANG GI CHED DU DGUN DUS SHIG SHING LJON PA CHEN
PO GCIG BCAD NAS NGU MA BU DUM BUR

BYAS PA NA, SHING DE LA PHRUG GU LNGA YOD PA'I LHA ZHIG GNAS PA
DE GNAS MA RNYED CING PHRUG GU RNAMS LHAG PAS SPREB PAR GYUR PA
NA LHA DES SANGS RGYAS LA RGYU MTSAN GSOL BAS, SANGS RGYAS KYIS
LHA GZHAN STOBS DANG LDAN PA ZHIG LA SNGAR

GYI LHA DE'I GNAS STON PAR BSGOS SHING, GZHI DE LAS DGE SLONG
RNAMS LA MA BRTAGS PAR SHING LJON PA MI GCOD PA'I BCAS PA MDZAD
PA LTA BU YIN GSUNGS, RNAM 'GREL LAS, SRID PA'I SRED LAS RNAM
BRGAL BAS, ZHES SOGS LA,

SKABS 'DI'I SRID PA'I SRED PA LAS BRGAL BA NI DGRA BCOM THOB PA
LA MI ZER GYI, RNAM 'GREL t'IKA CHEN LAS GSUNGS PA LTAR SRID
PA'I RTZA BA BDAG 'DZIN DANG 'DZIN STANGS 'GAL BA'I BDAG MED
MNGON SUM DU RTOGS PA'I 'PHAGS PA

@21B RNAMS LA BYED GSUNGS, THE TSOM NI BDEN PA SOGS GSUM LA
DMIGS NAS, ZHES SOGS LA, GANG ZAG GI RIGS 'GA' ZHIG GI RTOG PA
LA SANGS RGYAS ZHES PA ZHIG SNGAR BYUNG BA BDEN NA NAM MI BDEN
SNYAM PA'I THE TSOM SKYE BA YOD, DE

'DRA'I THE TSOM SEL BA'I CHED DU, RDO RJE GDAN GYI SGO KHANG GI
NANG DU SANGS RGYAS KYI ZHABS RJES YOD PA DE LA THOG 'BUG PAR
GSOL BA NA, 'DI LA THOG MA 'BUB CIG ,MA 'ONGS PA NA GANG ZAG
'GA' ZHIG GI THE TSOM SEL BA'I DGOS PA MOD

CES GSUNGS PA LTA BU YIN GSUNGS, TSUL KHRIMS DANG BRTUL ZHUGS
MCHOG 'DZIN NI, ZHES SOGS LA, PHYI ROL PA 'GA' ZHIG BSAM GTAN
GYI DNGOS GZHI'I SNYOMS 'JUG THOB NAS LHAR SKYES PA'I TSE THAR
PA THOB PAR RLOM NAS SLAR

TING NGE 'DZIN GYI 'PHEN PA ZAD NAS 'KHOR BAR SKYE BAR MTHONG
BA'I TSE THAR PA MED PA'I LOG LTA SKYE BA YOD GSUNGS, 'DI SKABS
DE 'DRA'I PHYI ROL PA LHAR SKYES PA'I TSE YANG PHYI ROL PA YIN
GSUNGS PA 'DRA ZHIG GO BYUNG, BZHI PA SHI NAS BAR DO

'GRUB LUGS NI, ZHES SOGS LA, 'CHI BA'I TSE 'BYUNG BA THIM TSUL
DANG, SKYE 'CHI BAR DO GSUM SBYONG TSUL NI PHRA RAGS KYI KHYAD
PAR TZAM MA GTOGS MDO LUGS LA YANG YOD, 'CHI SRID PHRA MO'I TSE
SEMS SHIN TU MI GSAL ZHING, DE'I

MJUG TU SEMS GSAL SANGS TE SONG BA DANG DUS MNYAM DU BAR SRID
'GRUB PA YIN GSUNGS, ` NYIN BCU GNYIS PAR, SPYI BSHED MDZAD PA'I
RJES SU REG PA NI YUL DBANG RNAM SHES GSUM 'DUS NAS YUL YID DU
'ONG MI 'ONG

@22A *, ,BAR MA GSUM YONGS SU DPYOD PA STE, ZHES SOGS LA, 'DOD
PAR MA ZAD GZUGS KHAMS LA YANG GZUGS SGRA DRI RO REG BYA LNGA KA
LA LONGS SPYOD PA YOD DE, GZUGS KHAMS SU ME TOG DRI ZHIM PO
DANG, RGUN CHANG DANG

SBRANG CHANG SOGS LA LONGS SPYOD PA YOD PAR MDO SDE DAG LAS
GSUNGS PAS SO, ZHES PA'I BSHAD YAM CIG BYUNG, GSUM PA DE LA LOG
RTOG BSAL BA NI, ZHES SOGS LA, BYANG SEMS RNAMS KYIS GZHAN DON
DU 'KHOR BA THAMS CAD

LAS NGES PAR 'BYUNG 'DOD KYI SKYO SHAS NYAN RANG LAS 'BUM 'GYUR
GYIS CHE BA SGOM MOD KYANG, SEMS CAN GYI DON DU 'KHOR BA'I SDUG
BSNGAL DPAG TU MED PA BZOD CING DANG DU LEN PA'I DPER 'PHAGS PA
SPYAN RAS GZIGS KYIS DMYAL BA'I

GNAS SOGS NGAN SONG GSUM DANG, GZHAN YANG 'KHOR BA'I GNAS DPAG
TU MED PAR SKU'I RNAM ROL MTHA' YAS PAS SEMS CAN GYI DON BYED PA
LTA BU YIN GSUNGS, SRID PA'I PHUN TSOGS LA GZHAL MED KHANG LTAR
MTHONG BA'I SRED PA

CUNG ZAD KYANG KHA MA BRI BAR GZHAN DON LA SNYAD BTAGS NAS ZHES
SOGS LA, MKHAS GRUB RIN PO CHE'I GSUNG SPYAN SNGA BLO GROS RGYAL
MTSAN GYIS ZIN BRIS MDZAD PA LAS GSUNGS PA LTAR, BOD SNGA MA
'GA' ZHIG GIS 'KHOR BA LA GTAN

SDOD BYED PA LA, SANGS RGYAS KYIS BAR CHAD MI MDZAD 'TSAL, ZER
YANG 'KHOR BAR BSAM BZHIN GNAS NAS GZHAN DON BYED PA'I NUS PA MA
THOB PAR 'KHOR BAR SDOD PA'I DAM BCA' BYAS KYANG RANG GZHAN GANG
LA YANG MI PHAN PAS

@22B SDUG GYOD MIN PA GANG YOD GSUNGS, 'DI MAN CHAD NAS SKYES
BU 'BRING GI CHOS SKOR MA RDZOGS PA'I BAR GYI DON BSDU NI, MDOR
NA SEMS CAN GYI DON DU 'KHOR BA LAS GROL BA'I GO 'PHANG THOB PA
LA, LAM BSLAB PA RIN PO CHE

RNAM PA GSUM NYAMS SU LEN DGOS TE, DE 'DRA'I GO 'PHANG THOB PA
LA, 'KHOR BA'I RTZA BA BDAG 'DZIN SPONG DGOS, DE LA BDAG MED
RTOGS PA'I LHAG PA SHES RAB KYI BSLAB PAR GYUR PA'I LHAG MTHONG
THOB PA SNGON DU 'GRO DGOS,

DE LA LHAG PA TING NGE 'DZIN GYI BSLAB PA THOB PA SNGON DU 'GRO
DGOS, DE LA LHAG PA TSUL KHRIMS KYI BSLAB PA THOB BA SNGON DU
'GRO DGOS, DE LA YANG SO THAR RIGS BDUN YOD PA'I GTZO BO NI DGE
SLONG GI SDOM PA YIN, DE LTAR YANG LUNG LAS DGE SLONG

DAG TSUL KHRIMS KYI PHUNG PO LA BRTEN NAS NI TING NGE 'DZIN GYI
PHUNG PO SKYE'O, ,TING NGE 'DZIN GYI PHUNG PO LA BRTEN NAS NI,
SHES RAB KYI PHUNG PO SKYE'O, ,SHES RAB KYI PHUNG PO LA BRTEN
NAS NI, RNAM PAR GROL BA'I PHUNG PO SKYE'O, ZHES SOGS GSUNGS PA
YIN, DER MA ZAD

DPUNG BZANG GI RGYUD DANG, 'DUL BA LUNG DANG, SPYOD 'JUG DANG,
BSHES SPRINGS SOGS LAS GSUNGS PA LTAR TSUL KHRIMS KYI BSLAB PA
NI YON TAN THAMS CAD KYI RTZA BA YIN PAS, SHIN TU GCES PAR
BSRUNG DGOS, BSRUNG LUGS KYANG MI MTHUN

PHYOGS NGO MA SHES NA MI YONG BAS, DE'I GNYEN POR BSLAB BYA
RNAMS SHES PAR BYED, MA GUS PA LTUNG BA 'BYUNG BA'I SGO YIN PAS,
DKON MCHOG GSUM DANG LAS 'BRAS LA GUS PAR BYED PA SOGS YIN
GSUNGS, ` NYIN BCU GSUM PAR, LAM SGRON

@23A *, ,LAS, RANG RGYUD RTOGS PA'I SDUG BSNGAL GYIS, ,SKYES BU
DE NI MCHOG YIN NO, ZHES DRANGS NAS SPYI BSHAD MDZAD, DE YANG
PHAR PHYIN BSDUS PA LAS, SHES RAB RNAM DAG MNGON SGRUB THEG PA'I
MCHOG ,CES SOGS LA, THEG

PA CHEN PO LA NYI MA SHAR BA'I 'OD DANG 'DRA BAR GSUNGS PA NI,
THEG PA GSUM KA'I GANG ZAG GIS STONG PA NYID KYI DON JI LTA BA
BZHIN RTOGS PAR MTSUNGS KYANG, THEG CHEN PA RNAMS KYIS RTOGS
TSUL KHYAD PAR DU 'PHAGS PA'I DON LA SBYOR BA

YIN; DES NA THEG PA CHE CHUNG GNYIS KYIS STONG NYID RTOGS TSUL
RIM PA BZHIN ZLA 'OD DANG, NYI 'OD GNYIS DANG 'DRA BAR GSUNGS,
DES NA CHOS THEG PA CHEN PO'I CHOS YIN PAS MI CHOG GIS ZHES SOGS
LA, SPYIR SANGS RGYAS THOB 'DOD KYI

SEMS TZAM ZHIG THEG PA CHE CHUNG SOGS KYI GANG ZAG MANG PO ZHIG
GI RGYUD LA YOD KYANG, SEMS CAN THAMS CAD KYI CHED DU SANGS
RGYAS THOB 'DOD KYI BLO MA BCOS PA ZHIG NAM SKYES BA NA THEG
CHEN PA'I GRAR TSUD PA YIN, DE 'DRA'I BLO BCOS MA MA

YIN PAS ZIN PA'I DBUGS PHYI NANG DU RGYU BA SOGS SGO GSUM GYI
SPYOD PA THAMS CAD SKYES BU CHEN PO DANG, THEG CHEN GYI CHOS SU
'GRO GSUNGS, ` NYIN BCU BZHI PAR, GNYIS PA SEMS JI LTAR BSKYED
PA'I TSUL LA BZHI ZHES PA NAS, 'ON KYANG

LAN DRUG SEMS BSKYED PA NI SMON PA'I BSLAB BYA THUN MONG MA YIN
PA'O, ZHES PA'I BAR LJAGS BSHAD GNANG NAS, GSER 'GYUR RTZI YI
RNAM PA MCHOG LTA BU, ZHES PA'I SKABS KYI GSER 'GYUR GYI RTZIS
GSER DU BSGYUR BYA'I RDZAS LA, DNGUL

@23B ZANGS LCAGS, ZHA NYE, RDO SOGS YOD GSUNGS, MI GTZANG LUS
'DI BLANGS NAS RGYAL BA'I SKU ZHES PA'I SKABS KYI RGYAL BA'I
SKUR BSGYUR RGYU'I CHOS LA GZHUNG GI TSIG ZIN PA LUS ZHES PA
TZAM LAS MA BYUNG YANG, ZAG BCAS KYI PHUNG PO LNGA KA

YOD GSUNGS, BTANG SNYOMS BSGOMS PA'I SKABS RANG GZHAN GNYIS KA
LA BLTOS NAS BTANG SNYOMS SGOM TSUL GNYIS YOD PAS, GZHAN LA
BLTOS NAS BTANG SNYOMS SGOM TSUL LA, DGRA GNYEN GANG YANG MIN
PA'I BAR MA'I SEMS

CAN ZHIG LA DMIGS NAS, 'DI LA BDAG GIS CHAGS SDANG GANG YANG BYA
MI RIGS TE, 'DIS DA LTA NI PHAN GNOD GANG YANG MA BYAS SHING,
SNGAR NI BDAG GI MA YANG BYAS, DGRA YANG BYAS SNYAM DU BSAMS PA
SOGS YIN GSUNGS, BDAG

GZHAN MNYAM BRJE'I SKABS BDAG GCES 'DZIN GYI BLO NAM SKYES BYUNG
BA NA, 'DI SNYAM DU BDAG GIS SEMS CAN GZHAN GYI SEMS LA CI BSAM
KYANG MI SHES, DER MA ZAD, PHA ROL PO'I LAG PA'AM, PHAG GI NANG
DU RDZAS JI 'DRA ZHIG

YOD KYANG 'DI LTA BU ZHIG 'DUG SNYAM DU MI SHES LA, RDZOGS PA'I
SANGS RGYAS KYIS SHES BYA THAMS CAD MNGON SUM DU GZIGS PA 'DI
GNYIS KYI KHYAD 'BYUNG BA NI, SANGS RGYAS KYIS SNGON NAS SEMS
CAN THAMS CAD BLOS MA BTANG BAR, RANG

GCES 'DZIN GYI BLO YAL BAR DOR, GZHAN GCES 'DZIN GYI BLO GOMS
PA'I MTHU LAS BYUNG BA YIN 'DUG PAS, DE LTAR SANGS RGYAS NAS
SHES BYA THAMS CAD MNGON SUM DU MKHYEN PA 'DI BYUNG BA YIN 'DUG
,BDAG GIS NI RANG GCES 'DZIN

@24A *, ,GYI BLO 'DI'I DBANG GIS SNGAR YANG THOG MA MED PA NAS
'KHOR BAR 'KHOR ZHING, DA DUNG BLO 'DI'I DBANG GIS 'KHOR BAR
GTAN 'KHYAMS BYED PAR 'DUG PAS, DA LEN RANG GCES 'DZIN DOR NAS,
GZHAN GCES 'DZIN GYI BLO

'BAD PAS BSGOMS NAS, THUB BA SANGS RGYAS BCOM LDAN 'DAS BZHIN DU
RANG GZHIN GYI DON PHUN SUM TSOGS PA ZHIG BYED DGOS SNYAM DU
BSAMS GSUNGS, YANG SMON SEMS CHO GAS BZUNG KYANG, SEMS CAN GYI
DON DU SANGS RGYAS

THOB PAR BYA'O SNYAM PA TZAM ZHIG BZUNG NA, SMON SEMS KYI BSLAB
BYA LA SLOB MA THUB KYANG NYES BAR MI 'GYUR LA, SEMS CAN GYI DON
DU SANGS RGYAS MA THOB KYI BAR DU BYANG CHUB KYI SEMS MI BTANG
NGO SNYAM DU BZUNG NA NI, SMON SEMS KYI BSLAB BYA

RNAMS LAM BSLAB NA NYES PAR 'GYUR ZHING, DE 'DRA'I KHYAD PAR
'BYUNG BA YANG SMON SEMS CHOGS BZUNG BA TZAM DU 'DRA YANG, SEMS
BSKYED PA'I DUS KYI KUN SLONG GI KHYAD PAR YIN GSUNGS, ` NYIN
BCO LNGA PAR, DE YANG RANG NYID THABS DE

LA MA ZHUGS PAR GZHAN SGROL BAR MI NUS PAS, ZHES SOGS LA, GZHAN
'DUL BA RNAMS KYI MCHOG NI SANGS RGYAS BCOM LDAN 'DAS YIN TE,
THOG MAR RANG GI SKYON SGRIB GNYIS BAG CHAGS DANG BCAS PA
SPANGS, YON TAN GYI RNAM

PA THAMS CAD YONGS SU RDZOGS PAR MDZAD PA'I PHYIR, DE LTAR YANG
MDO LAS, LI TZA BYI 'JIG RTEN THAMS CAD KYIS MTHONG NA DGA' BAS
BCOM LDAN 'DAS NI GZHAN 'DUL BA RNAMS KYI MCHOG TU GYUR PA LAGS
TE, DE CI'I SLAD DU ZHE NA,

@24B BCOM LDAN 'DAS KYIS NI DANG POR RANG NYID SHIN TU DUL BAR
MDZAD PA'I PHYIR RO ZHES GSUNGS, BYANG CHUB KYI SEMS NI KUN
RDZOB DANG, DON DAM PA'I BYANG CHUB KYI SEMS GNYIS DANG ZHES PA
LA, NYAN THOS DANG RANG SANGS RGYAS RNAMS KYIS STONG

NYID KYI DON PHYIN CI MA LOG PAR RTOGS SHING BSGOM PAR BYED
KYANG, DE RNAMS LA DON DAM BYANG CHUB KYI SEMS MI YONG BA NI
BRTZE BA SNYING RJE CHEN POS ZIN PA'I SGO NAS CHED DU BYA BA
SEMS CAN THAMS CAD KYI DON DU STONG NYID SGOMS PA MED

PA'I GNAD KYIS YIN GSUNGS, SPYIR SHING RTA CHEN PO LA KLU SGRUB
DANG, THOGS MED GNYIS SU GRANGS NGES CHOS KYANG SLOB DPON CHEN
PO KA MA LA SH'I LA LA SHING RTA CHEN PO ZHES GSUNGS PA NI, SLOB
DPON DES GANGS CAN GYI LJONGS 'DIR HA

SHANG LA SOGS PA'I LTA BA LOG PA RNAMS LUNG RIGS DRI MA MED PA'I
SGO NAS BSUN PHYUNG STE, RGYAL BA'I RING LUGS YONGS SU RDZOGS PA
GSAL BAR MDZAD PA'I GNAD KYIS YIN GSUNGS, 'OD SRUNG GIS ZHUS PA
LAS KYANG, 'OD SRUNG

'DI LTA STE DPER NA BLON POS ZIN PA'I RGYAL PO RNAMS ZHES SOGS
LA, BYANG SEMS KYI RGYUD KYI STONG NYID RTOGS PA'I SHES RAB NI
RGYAL PO LTA BU DANG, DE'I GROGS SU GYUR PA'I THABS KYI CHA
RNAMS, RGYAL PO'I BYA BA BSGRUB MKHAN GYI BLON PO

SOGS 'KHOR RNAMS DANG 'DRA GSUNGS, GTZUG NA RIN PO CHE'I MDO
LAS, DE BYAMS PA'I GO CHA BGOS SHING SNYING RJE CHEN PO'I GNAS
LA GNAS SHING ZHES SOGS LA, RNAM KUN MCHOG LDAN GYI STONG PA
NYID NI, DUS KYI 'KHOR LO NAS

@25A *, ,BSHAD PA DANG MI 'DRA STE, SKABS 'DIR PHYIN DRUG GI
NYAMS LEN GYIS ZIN PA'I STONG NYID RTOGS PA'I SHES RAB DE RNAM
KUN MCHOG LDAN GYI STONG NYID LA 'JOG GSUNGS, ` SKYES RABS LAS
KYANG, BDAG MED

'JIGS LA SNYING PO MED PA'I LUS, ,SDUG BSNGAL DRI MED RTAG TU MI
GTZANG BA'I, ZHES SOGS LA, BCOM LDAN 'DAS SNGON KU RU'I YUL GYI
GRONG KHYER DU SEMS CAN RNAMS LA NAD YAMS CHEN PO ZHIG BYUNG BA
NA, GZHAN GANG GIS KYANG

MI PHAN PAR, SROG CHAGS NGES PA ZHES PA'I SHAS PHAN PAR GZIGS
NAS, SROG CHAGS DE 'DRA BA ZHIG TU SKYE BA BZHES NAS RANG GI SHA
YUL DE'I MI RNAMS ZAR BCUG PAS THAMS CAD NANG LAS THAR BAR MDZAD
PA'I RNAM THAR GSUNGS,

DE YANG THOS PA LA SOGS PA'I BAR CHAD DU 'GYUR BA LA DGONGS PAR
BSLAB BTUS SU GSUNGS TE, ZHES SOGS LA RAB BYUNG GIS RANG GI THOS
SOGS LA MI GNOD NA ZANG ZING GI SBYIN PA BYED PA'I DPER, SLOB
DPON DBYIG GNYEN ZAS GOS

GNAS MA LA SOGS NGAN NGON TZAM GYIS CHOG SHES PA'I SBYANGS PA'I
YON TAN LA RTAG TU GNAS PA YIN KYANG, SANGS RGYAS GNYIS PA LTAR
GRAGS PA'I DBANG GIS NYIN RE BZHIN YANG, RGYAL BLON DANG TSONG
DPON DANG, KHYIM BDAG CHEN

PO RNAMS KYIS RIN PO CHE SOGS KYI 'BUL BA DPAG TU MED PA BYAS PA
RNAMS CUNG ZAD KYANG BDAG GIR MI MDZAD PAR, SA MA RUB TSUN LA DE
THAMS CAD SKYE BO SLONG BA PHONGS PA RNAMS LA STER BAR MDZAD
TSUL DANG, JO BO CHEN PO LHA

@25B SA DANG, BSAM YAS SOGS SU BZHUGS SKABS NAS KYI 'BUL BA
TSAN CHER BYUNG BA RNAMS, SANG NANG PAR NAS RDOG CIG KYANG MED
PAR GYUR PA'I SKABS, 'BROM RIN PO CHES 'DI LTAR GYUR PA GANG
LAGS ZHUS BAS, JO BO'I ZHAL NAS KHO BO

SBYIN PA GTONG BA LA MKHAS PA YIN GSUNG BA SOGS KYI RTOGS BRJOD
GSUNGS, CHOS KYI SBYIN PA NI, DAM PA'I CHOS PHYIN CI MA LOG PAR
STON PA DANG, ZHES SOGS LA, BYANG CHUB SEMS DPA' RNAMS KYIS DAM
PA'I CHOS STEN PAR MA ZAD

'JIG RTEN GYI LAS KYI MTHA' BZO SOGS KHA NA MA THO BA MED PA
SLOB CING STON PA YANG CHOS KYI SBYIN PA'I GRVAR SDUD PA YIN
GSUNGS SHING, 'DI SKABS BYANG SEMS RNAMS KYIS SEMS CAN GYI BSAM
PA DANG 'TSAMS PA'I SPYOD PA BSTAN NAS

DON MDZAD PA'I DPER, SNGON BCOM LDAN 'DAS KUN TU RGYU BYANG CHUB
CES BYA BAR SKU SKYE BA BZHES NAS, KUN TU RGYU DAG YANG DAG PA'I
LAM LA BKOD PA'I SKYES RABS MDOR BSDUS GSUNGS, GZHAN YANG SBYIN
PA'I TSE, SLONG BA PO'I LOG SGRUB

BZOD DGOS PA LAS 'PHROS NAS, SLOB DPON PHYOGS GLANG DANG, MU
STEGS KYI STON PA THUB RGYAL NAG PO GNYIS RTZOD PA NA, SLOB DPON
GYIS MU STEGS LAN BDUN GYI PAR DU PHAM PAR BYAS PA NA, SLAR MU
STEGS DES KHA NAS ME SBAR TE, SLOB DPON

GYI YO BYAD THAMS CAD BSREGS SHING, SLOB DPON RANG YANG TSIG PAR
'CHA' BA NA, BDAG GIS NI MU STEGS 'DI GCIG PU'I DON KYANG BYA
BAR MI NUS NA SEMS CAN THAMS CAD KYI DON BYED NUS PA LTA SMOS
KYANG CI DGOS, DE BAS RANG NYID ZHI

@26A *, ,BA'I BDE BA THOB PAR BYA'O SNYAM DU DGONGS TE, THOD LE
KOR NAM MKHAR 'PHANGS PA RE ZHIG MAR MA LHUNG BA NA, NAM MKHAR
GZIGS PAS RJE BTZUN 'JAM DBYANGS DNGOS SU BYON NAS, BU MA BYED
MA BYED THEG PA DMAN PA

DANG 'PHRAD BA LAS NI BLO GROS NGAN PA SKYE STE, ZHES SOGS
GSUNGS NAS RJES SU BZUNG BA'I LO RGYUS GSUNGS, ` NYIN BCU DRUG
BAR, 'OS PA MA YIN NA NI RNAM DAG GI CHO GA BZHIN DU DE DAG LA
BSNGOS PA LA BRTEN NAS BZHIN BZANG 'DI NI GZHAN

GYI YIN TE, ZHES SOGS LA BYANG SEMS KYIS SBYIN MI 'OS BA KUN LA
DE LTAR ZER DGOS PA'I NGES PA MED PA 'DRA STE, JO BO BOD DU
PHEBS DUS TZANDAN GYI KHRI'U ZHIG BSNAMS NAS YOD PA MON GYI
RGYAL PO ZHIG GIS SHES NAS JO BO LA SLONG BA NA,

KHYOD LA MI STER BOD DU SKYES LA KHYER 'GRO RGYU YIN GSUNGS PAS,
KHO MA DGA' NAS CHOM PO 'GA' ZHIG BTANG NAS PHROG TU BCUG PA'I
TSE JO BOS JEG CHING GI GDAMS PA MDZAD PAS DE RNAMS RENGS PAR
MDZAD NAS TSUR PHEBS, DE NAS RGYANG

GRAGS TZAM SONG BA NAS SLAR BYE MA LA SNGAGS BTAB NAS LAM DE LA
'GRO MI 'GA' LA BSKUR TE, JAG BA RENGS PA RNAMS LA GTOR DU BCUG
PAS BCINGS BA LAS GROL BAR MDZAD PA'I GTAM RGYUD LTA BU YIN
GSUNGS, YANG LUS GTONG

MI GTONG GI BSHAD PA'I SKABS, KHA CIG GIS STONG NYID MA RTOGS
PAR DU LUS GTONG MI NUS LA, RTOGS NAS GTONG NUS ZER KYANG DE
MIN, 'O NA JI LTAR ZHE NA STONG NYID RTOGS MA RTOGS GANG YIN
KYANG, PHYI NANG GI RKYEN GANG GIS KYANG SNYING RJE

@26B CHEN PO DANG, BYANG CHUB KYI SEMS LAS NYAMS PAR MI NUS
PA'I NUS BA THOB BA NA LUS BTANG CHOG GSUNGS, 'DI'I DPER BRJOD
LA SKYES RABS SO BZHI BA'I DANG PO STAG MO LUS BYIN DANG, GNYIS
PA SHI BI'I RGYAL PO'I SKYES RABS GNYIS SBYAR

BA'I BSHAD YAM GCIG BYUNG, GZHAN YANG GCAM GSAG GI TSIG MA BRJOD
CING 'BAD RTZOL GYI TSOGS KYIS MA BSGRUBS KYANG, NYER MKHO'I
LONGS SPYOD DANG GIS 'DU BA DANG, ZHES SOGS LA, TSUL KHRIMS YANG
DAG PAR LDAN PA'I MDO LAS,

TSUL KHRIMS LDAN PA'I DGE SLONG 'OD DANG LDAN, ,TSUL KHRIMS LDAN
PA GRAGS 'GYUR BDE BA THOB, CES DRANGS NAS SKABS 'DI'I 'OD NI
TSUL KHRIMS LAGS PAR BSRUNGS NA LUS KYI MDANGS GSAL BA SOGS
KYANG YIN MOD KYI, DER MA ZAD, ZAS

NOR LONGS SPYOD SOGS DANG GIS 'DU BA DANG, SKYE BO RNAMS DANG
BAR 'GYUR BA DANG, LHAG PAR DKAR PHYOGS LA DGA' BA'I LHA KLU
RNAMS KYIS YUL GA GE MO ZHIG NA GNAS KYI KHYAD PAR 'DI 'DRA ZHIG
TU GANG ZAG CHE GE MO ZHIG TSUL KHRIMS LEGS

PAR BSRUNGS PAS MTHO RIS DANG THAR BA'I GO 'PHANG LA NYE BAR
'GYUR RO ZHES RJES SU YI RANGS SHING CHED DU BRJOD PA SOGS
'BYUNG BA LA BYED, TSUL KHRIMS NGO LKOG MED PAR BSRUNGS NA LONGS
SPYOD DANG, SKYE BO RNAMS DBANG DU 'DU BA NGES PAR

'BYUNG STE, KUN GZIGS LNGA PA CHEN PO DES DON DU SANGS RGYAS ZIN
PAS STONG GSUM GYI 'JIG RTEN THAMS CAD DBANG DU BYED KYANG BZHED
PA TZAM LA RAG LAS MOD KYANG, THUN MONG GI SNANG TSOD LA YANG,
JUN SGAR RGYAL PO SPO SHOG THUS YER

@27A *, ,KHING GI YUL KHAMS RNAMS MNGA' 'BANGS SU PHUL BA'I
RGYU ZHUS PA NA, KHO BOS TSUL KHRIMS NGO LKOG MED PAR BSRUNGS
PA'I STABS KYIS AE YIN GSUNG BA LTA BU DANG, GZHAN YANG BI KA MA
LA SH'I LA'I GTZUG LAG KHANG

GI GNAS BRTAN RATNA AA KAR SHANTI PA YANG DBANG CHE ZHING YUL
DE'I RGYAL PO RNAMS KYIS KYANG KHONG GI BKA' LAS 'DA' MI NUS PA
YANG TSUL KHRIMS RNAM PAR DAG PA'I 'BRAS BU YIN GSUNGS, SDOM
PA'I TSUL KHRIMS PHYI MA GNYIS KYI

GZHI DANG GNAS SU LAN DU MAR GSUNGS PA'I PHYIR RO, ZHES PA LA
SDOM PA'I TSUL KHRIMS NI SHIN TU GAL CHE STE, SNGON GYI DGE BA'I
BSHES GNYEN MANG BO ZHIG GIS KYANG, RDE'U DKAR NAG SPUNGS NAS
NYIN BZHIN LEGS NYES LA NGO

BGRANG BYED CING MTHAR RDEL NAG THON PA BYUNG BYUNG LA 'BAD BA
LTA BU YIN, DPER NA AO RGYAN PA RIN CHEN DPAL GYIS KYANG DE LTAR
MDZAD PAS, RDEL NAG GNYIS TZAM SHIN TU THON DKA' BYUNG BA LA,
NUB GCIG DKON MCHOG LA GSOL BA

BTAB NAS GZIMS PAS MNAL LAM DU RJE BTZUN 'JAM DBYANGS BYON NAS,
KHYOD KYI RDEL NAG DE BYA'I LO LA THON 'GRO GSUNG BA BYUNG, DE
RJES BYA'I LO ZHIG LA, RGYA GAR RDO RJE GDAN MJAL BAR PHEBS PA
NA, BYANG CHUB CHEN PO'I ZHAL

MJAL LA 'GRO BA'I TSE LHO SKO NAS 'GRO DGOS PA LA, KHONG LAM NOR
NAS SGO GZHAN ZHIG TU ZHUGS TE PHYIN PAS, BYANG CHUB KYI SHING
YOD PA DANG THUG STE, SHING DE'I DRI PHUN SUM TSOGS PA TSOR PA
TZAM GYIS, SANGS RGYAS RJES SU

@27B DRAN NAS, DE MA THAG DBUS LA BRDAB STE PHYAG MDZAD CING,
SEMS CAN THAMS CAD KYI DON DU SANGS RGYAS THOB 'DOD KYI BLO BCOS
MA MA YIN PA THUGS LA 'KHRUNGS PA YIN, DE NAS SNGAR KHONG GAR
PHEB TU SKYE BO MANG BO RANG SHUGS KYIS

'DU BA ZHIG YOD PA DE MED PAR SONG ZHING, SEMS BSKYED BA'I STOBS
KYIS RDEL NAG THON PA LTA BU YIN GSUNGS, 'DI'I ZHAR LA KHONG RDO
RJE GDAN DU PHEBS PA'I LAM DU GRONG KHYER TI RA HU TI'I RGYAL
POR MA SING NGA ZER BA KHYOGS LA ZHON NAS RAL

GRI DANG, DBYUG PA SOGS MTSON CHA THOGS PA'I SKYES BU MANG POS
SNA DRANGS NAS 'GRO BA DANG THUG CING, DER RGYAL PO'I 'KHOR DE
RNAMS KYIS PHAR SONG ZER BA LA, KHONG GIS MA NYAN PAR, SKYES BU
ZHIG GI DBYUG PA PHROGS NAS, SLAR RGYAL

PO'I THAD DU MCHONGS NAS SONG BA'I TSE RGYAL PO KHYOGS KYI STENG
NAS BROS, DER KHONG BZHAD CING BZHUGS PAS, RGYAL POS KYANG RNAL
'BYOR PAS KU RE BYAS BAR SHES NAS SLAR BSNYEN BKUR BYAS, RGYAL
PO DE NI MGON PO MNGON BYUNG GI RGYUD

LAS 'PHAGS YUL GYI RGYAL PO NYER LNGA LUNG BSTAN PA'I BCU GCIG
PA DE YIN PAR 'DUG GSUNGS, ` NYIN BCU BDUN PAR, DANG PO NI BYANG
SEMS RNAMS BRTZON 'GRUS RTZOM PA NA SBYOR BA'I SNGA ROL NAS SEMS
BSKYED KYI SPRO BA SNGON DU 'GRO BA'I

BSAM PA'I GO CHA 'DI LTA BU GYON PAR BYED DE ZHES SOGS LA BYANG
SEMS KYI GO CHA'I BRTZON 'GRUS NI, SEMS CAN GCIG GI YANG SDUG
BSNGAL THAMS CAD LTA CI SMOS THA NA'ANG MKHRIS PA LAS GYUR PA'I
NAD LTA BU'I NAD SNA GCIG NYID SEL BA'I

@28A *, ,CHED DU BSKAL CHEN STONG DANG YUN MNYAM PA'I NYIN ZHAG
BSAGS PA'I BSKAL CHEN GRANGS MED 'BUM 'GYUR GYI BAR DU DMYAL BAR
GNAS DGOS KYANG CUNG ZAD KYANG YA MI NGA'O SNYAM DU BYA BA DE LA
'JUG PA'I SNGA

ROL DU SEMS SPRO BAR BYED PA LTA BU YIN GSUNGS, GZHAN YANG BYANG
SEMS KYI BRTZON 'GRUS PHUN SUM TSOGS PA'I DPER, BYANG CHUB SEMS
DPA' RTAG TU DUS BYANG CHUB SEMS DPA' CHOS 'PHAGS BSTEN PA'I TSE
NAM ZHIG

CHOS 'PHAGS LO BDUN GYI BAR DU TING NGE 'DZIN LA MNYAM PAR BZHAG
PA NA, DE'I BAR DU RMUGS BA DANG GNYID SOGS KYI DBANG DU YE MA
BTANG BAR, 'CHAG PA DANG 'GRENG BA'I SPYOD LAM RNAM PA GNYIS
KYIS DUS 'DAS PAR BYAS

SHING; MTHAR CHOS 'PHAGS CHOS STON DU NYE BA NA, CHOS 'PHAGS KYI
KHRI GANG DU BSHAMS PA'I SA PHYOGS DER RDUL MI LANG PA'I PHYIR
CHAG CHAG BTAB PAR 'DOD PA'I TSE, BDUD SDIG CAN GYIS CHU GTAN
NAS MI SNANG BAR BYAS PA NA,

RTAG TU DU RANG GI LUS MTSON GYIS PHUG STE, KHRAG GIS SA PHYOGS
DER CHAG CHAG BTAB STE BDUD SDIG CAN GYIS DE'I DGE BA'I BSAM PA
LA BAR GCOD MA NUS PA'I BRTZON 'GRUS BRTZAMS PA 'DRA BA ZHIG
DGOS GSUNGS, LNGA PA DE

DAG GI DON BSDU BA NI, SPYOD PA'I RTEN BYANG CHUB KYI SEMS RJES
SU DRAN CING, ZHES SOGS LA, MI LDOG BRTAN PA'I BRTZON 'GRUS GO
BGOS NA, ,RLABS CHEN BRTZON 'GRUS RGYAL SRAS RNAMS KYIS BRTZAMS,
ZHES DRANGS

@28B NAS; BRTZON 'GRUS BRTAN PO BRTZAMS NA LUNG DANG RTOGS PA'I
YON TAN GONG DU 'PHEL TE, LUNG GI TSIG MANG DU THOS PA DANG,
DE'I DON BSAMS PA'I RTOGS PA'I YON TAN 'PHEL BA'I PHYIR, SGO
GSUM GYI SPYOD LAM RNAMS DON LDAN DU 'GYUR TE,

BRTZON 'GRUS DE DRAN PA'I GROGS DANG BCAS PA'I PHYIR, LAS KYI
MTHA' GANG BRTZAMS PA RNAMS MTHAR PHYIN PAR 'GYUR TE, DPER NA
BDAG CAG GI STON PAS DANG PO THUGS BSKYED PA'I DUS BLA NA MED
PA'I BYANG CHUB THOB PA'I LAS BRTZAMS PA

YIN LA, DE NYID SKAD CIG KYANG MI G-YEL BA'I BRTZON 'GRUS KYI
SGO NAS MTHAR PHYIN PAR MDZAD PA LTA BU YIN PA'I PHYIR GSUNGS, `
NYIN BCO BRGYAD PAR, RAB DBYE NI SNGAR DRANGS PA LTAR NGO BO'I
SGO NAS PHYE NA 'JIG RTEN DANG, DE LAS 'DAS

PA GNYIS DANG, ZHES PA LA, 'JIG RTEN PA'I BSAM GTAN NI 'DOD PA'I
SNYOMS 'JUG DANG, GZUGS DANG GZUGS MED PA'I SNYOMS 'JUG 'GA' RE
YANG YOD CES 'DOD PA'I SNYOMS 'JUG GI THA SNYAD GSUNGS PA'I TSUL
GCIG KYANG

BYUNG YANG, CHU BO DRAN LDAN GYI 'GRAM NA 'DUG PA'I DGE SLONG
RNAMS LA BCOM LDAN 'DAS KYIS BDAG NI NANG DU YANG DAG 'JOG LA
GNAS PAR 'DOD DO ZHES GSUNGS NAS, BCOM LDAN 'DAS KYIS BSAM GTAN
DANG PO LA MNYAM PAR

BZHAG PA NA, DGE SLONG RNAMS KYIS KYANG BSAM GTAN DANG PO LA
MNYAM PAR BZHAG PA NAS, RGYAS PAR 'GOG GA SNYOMS KYI BAR DU
MNYAM PAR BZHAG, DE NAS BCOM LDAN 'DAS KYIS MA LA BDAG GIS NI
NYAN THOS RNAMS DANG THUN MONG

@29A *, ,MA YIN PA'I TING NGE 'DZIN LA MNYAM PAR BZHAG PAR
BYA'O SNYAM DU DGONGS TE, DE DAG DANG THUN MONG MA YIN PA'I BSAM
GTAN DANG PO SOGS LA MNYAM PAR BZHAG PA NA DGE SLONG DE RNAMS
KYIS MA SHES PAR GSUNGS PA DANG,

YANG BCOM LDAN 'DAS MYA NGAN LAS 'DA' KHAR KUN DGA' BOS MA 'GAGS
PA LA BCOM LDAN 'DAS MYA NGAN LAS 'DAS SAM ZHES ZHUS PA NA, MA
'GAGS PAS BCOM LDAN 'DAS NI BSAM GTAN BZHI BA'I RAB MTHA'I SEMS
LA

BRTEN NAS MYA NGAN LAS 'DA' BAR MDZAD NA DA LTA NI BSAM GTAN
DANG PO LA MNYAM PAR BZHAG GO ZHES SOGS GSUNGS PAS NA, BSAM GTAN
DANG PO SOGS SNYOMS 'JUG DGU LA NYAN RANG SOGS DANG, THUN MONG
BA DANG, THUN MONG

MA YIN PA GNYIS RE'I CHA YOD, 'ON KYANG MDO SDE RNAMS SU SANGS
RGYAS KYIS BSAM GTAN DANG PO SOGS LA MNYAM PAR BZHAG PAR GSUNGS
PA'I BSAM GTAN DANG PO SOGS NI BSAM GTAN SOGS KYIS SA BSDUS PA
MIN TE, SANGS RGYAS

KYI THUGS RGYUD KYI TING NGE 'DZIN RNAMS KHAMS GSUM LAS 'DAS
PA'I PHYIR, DE YANG YIN TE, SGYU 'PHRUL DRA BA LAS, RKANG MTHEB
SEN MO'I KHYON GYIS KYANG, ,TSANGS PA'I YUL SA RTZE NAS GNON,
ZHES GSUNGS PA'I PHYIR, 'DI NI RE ZHIG

DOG SLONGS YIN GSUNGS, DANG PO NI SPYIR SHES RAB NI BTAGS PA'I
DNGOS PO LA CHOS RAB TU RNAM PAR 'BYED PA YIN LA, ZHES SOGS LA
BTAGS PA'I DNGOS PO ZHES PA MING GIS PHAR BTAGS TZAM GYIS CHOS
ZHES PA'I DON YIN GSUNGS

@29B PA'I NA YAM GCIG KYANG BYUNG, SHES RAB DE LA DBYE NA, SO
SOR RTOG PA'I SHES RAB, CHOS RAB TU RNAM 'BYED KYI SHES RAB,
BDAG MED RTOGS PA'I SHES RAB GSUM YOD, DE RE RE LA YANG CHE BA,
GSAL BA, MYUR BA, ZAB PA BZHI RE YOD,

DE RE RE LA 'CHAD RTZOD RTZOM GSUM GYI SHES RAB GSUM RE YOD, CES
CHOS RAB TU RNAM 'BYED KYI SHES RAB DANG, SO SOR RTOG PA'I SHES
RAB MI 'DRA BA'I NA YAM GCIG KYANG GSUNGS, THEG PA GONG 'OG DANG
MDO SNGAGS GNYIS LA GNANG

BKAG MI 'DRA BA MANG DU YOD PA DANG, ZHES SOGS LA, DE DAG GI
TSUL DANG DON MI 'GAL BA'I GNAD MTHAR THUG PA NI, RGYAL BAS GDUL
BYA'I DBANG GIS CHOS TSUL JI SNYED CIG GSUNGS PA THAMS CAD
KYANG, MTHAR SANGS RGYAS LA 'GOD

PA'I THABS SU GYUR PA SHA STAG YIN PA LA BYED CING, DE LTAR
RTOGS PA YANG DE RNAMS KYI TSUL DANG DON MI 'GAL BAR RTOGS PA'I
DON YIN GSUNGS, SRED MED KYI BUS ZHUS PA LAS KYANG, 'DI LTAR
RIGS KYI BU, THOS PA DANG LDAN NA SHES RAB

'BYUNG BAR 'GYUR RO, ZHES PA LA, SHES RAB LA THOS BSAM BSGOM
PA'I SHES RAB GSUM YOD CING, DE THAMS CAD KYI RGYUR THOS PA GAL
CHE BA YIN TE, DPER NA PAn CHEN BLO BZANG CHOS RGYAN GYIS, POD
CHEN LNGA DANG, BSKYED RDZOGS KYI MAN

NGAG SOGS MDO SNGAGS KYI GSAN PA RGYA CHER MDZAD NAS, DA NI
SGRUB PA RTZE GCIG TU BYAS NAS TSE 'DIR DROD THEBS NGES SHIG
BYED DGONGS NAS SGRUB PA LA ZHUGS TE ZLA BA GSUM TZAM SONG BA'I
MTSAMS SU RJE RIN PO CHES ZHAL GZIGS

@30A *, ,NAS THOS PA LA BSKUL BA'I RKYEN GYIS SLAR YANG MDO
SNGAGS KYI GZHUNG CHEN MO'I RTZA BA MANG DU THUGS 'DZIN GNANG
NAS THOS PA MDZAD PA LTA BU YIN PAS GAL CHE GSUNGS, NYON MONGS
PA MED PA LA BDUD KYIS GLAGS MI

RNYED DO, ZHES PA'I DPER BKA' GDAMS GLEGS BAM RIN PO CHE'I KHU
CHOS THEM SKAS BCU GSUM GYI DANG PO PHAL CHER ZHIG GSUNGS, BSDU
BA BZHI YANG ZANG ZING GI BSDU BA DANG, CHOS KYI BSDU BA GNYIS
SU 'DU STE, ZHES BA LA DER MA ZAD

BSDU TSUL GZHAN YANG YOD DE, DANG PO GNYIS SBYIN PA'I NYAMS LEN
DANG, THA MA GNYIS TSUL KHRIMS KYI NYAMS LEN DU 'DU BA'I PHYIR
GSUNGS, DES NA TING NGE 'DZIN DON DU GNYER PA RNAMS KYIS GSAL
BA'I DBYE BA MTHA' YAS BA RTZAD

BCAD PAR MI NUS PAS, ZHES SOGS LA, DE'I DON NI LAS DANG PO PA
RNAMS KYIS TING NGE 'DZIN THAMS CAD KYI SPYI CHINGS ZHI LHAG GI
DMIGS PA RNAMS SKYONG TSUL LA MKHAS PAR BYED DGOS KYI SHER PHYIN
GYI MDO SDE SOGS LAS GSUNGS

PA'I TING NGE 'DZIN GYI DBYE BA MTHA' YAS PA DA LTA NAS RTZAD
GCOD MI NUS SHING, RE ZHIG NYAMS SU YANG LEN MI NUS ZHES PA'I
DON YIN GSUNGS, ` NYIN BCU DGU BAR, RNAM PAR RTOG PA DPYAD PA
KHO NA ZHIG YIN NA NI DBUGS RDUB PA DANG

'BYUNG BA DRAN PA LA SEMS NYE BAR GTOD PAR BYED DO, ZHES BA LA
SKABS 'DI'I DBUGS 'BYUNG RDUBS SAM RLUNG SGOMS PA LA GEGS GZHAN
MI 'BYUNG BA NI SPYIR DBUGS 'BYUNG RDUB BGRANGS PA TZAM MA GTOGS
LUS LA GNAD DU BSNUN PA MED

@30B PA'I DBANG GIS YIN LA SNGAGS KYI SKABS SU RLUNG SGOMS PA
LA GEGS 'BYUNG BA NI LUS KYI NANG GI RTZA SOGS LA GNAD DU BSNUN
PA'I SGOMS TSUL KHYAD PAR BA YONG BA'I DBANG GIS YIN GSUNGS,
'DOD PA'I KHAMS KYI 'DOD CHAGS DANG

BRAL BAR 'DOD PA ZHIG YIN NA NI 'DOD PA RNAMS KYI RAGS PA NYID
DANG, GZUGS RNAMS KYI ZHI BA NYID LA'O, ZHES PA LA, 'DOD PA
RNAMS KYI RAGS PA ZHES PA NI, 'DOD PA'I GZUGS RAGS PA LTA BU
ZHIG BLOS RDUL PHRA RAB KYI BAR

DU BA SHIG NAS RTOGS PAR BYED PA YIN GSUNGS PA'I BSHAD PA'I RNAM
GRANGS ZHIG KYANG BYUNG, GANG LA SEMS GZUNG BA'I GZHI TING NGE
'DZIN GYI DMIGS RTEN SNGAR BSHAD PA'I DMIGS PA RNAMS KYI GZUGS
BRNYAN NAM, RNAM PA BLO LA

SNANG BA DE'I MING GI RNAM GRANGS NI, ZHES PA LA, SKABS 'DI'I
GZUGS BRNYAN ZHES PA NI DMIGS PA DE BLO LA GSAL BAR SNANG BA'I
CHA LA BYED GSUNG BA'I NYAM CIG KYANG GSUNGS, 'DI DAG NI TING
NGE 'DZIN SGRUB PA'I GDAMS PA MCHOG

YIN PAS SLOB DPON CHEN PO KA MA LA SH'I LA'I SGOM RIM GSUM DANG,
GZHAN YANG RGYA GAR GYI MKHAS PA CHEN PO RNAMS KYIS, ZHES SOGS
LA, SKABS 'DI'I LAM RIM PA'I BLA MA GONG MA RNAMS KYIS, ZHES
PA'I LAM RIM PA'I BLA MA GONG MA

NI BOD SNGA RABS PAR GYUR PA'I LAM RIM PA'I BLA MA YIN GSUNG
BA'I BSHAD TSUL ZHIG KYANG BYUNG, 'DOD PA'I SA LA DE 'DRA BA'I
TING NGE 'DZIN YOD KYANG MNYAM PAR MA BZHAG PA'I SA ZHES BYA YI
MNYAM PAR BZHAG PA'I SA ZHES MI 'JOG PA'I

@31A *, ,RGYU MTSAN, 'GYOD PA MED PA DANG, DGA' BDE MCHOG DANG,
SHIN TU SBYANGS PA MA BSGRUB PA'I PHYIR RO, ZHES PA LA, STOBS
'DI'I 'GYOD PA MED PA SOGS GSUM RE RE LA YANG, LUS SEMS GNYIS
KYI 'GYOD PA

MED PA SOGS GNYIS RE YOD, DANG PO 'GYOD PA MED PA LA MTSON NA
LUS KYI 'GYOD PA MED PA DANG, SEMS KYI 'GYOD PA MED PA GNYIS YOD
DE, 'DOD PA'I SEMS GNAS DGU BA'I TSE MNYAM PAR 'JOG PA'I RTZOL
BA CHER MA BYAS

KYANG SEMS TING NGE 'DZIN GYI NGO BOR HRIL HRIL 'GRO BA YOD
KYANG, HA CANG RGYUN RING GRAGS NA, LUS SEMS LAS RUNG GI SHIN
SBYANGS KHYAD PAR CAN MA THOB PA'I DBANG GIS LUS NGAL BA DANG,
SEMS SKYO BA GNYIS YOD LA, ZHI GNAS

NAM THOB PA'I TSE LUS SEMS LAS RUNG GI SHIN SBYANGS THOB PA'I
DBANG GIS LUS NGAL BA DANG, SEMS SKYO BA SOGS MED PA'I PHYIR RO,
ZHES GSUNGS, `NYIN NYI SHU PAR, ZHI LHAG GI MTSAN MA RNAMS LA
YANG MKHAS PAR BYED

LA; ZHES PA LA, ZHI LHAG GI MTSAN MA LA MKHAS PA NI RANG RGYUD
LA TING NGE 'DZIN SKYE BA'I TSUL DANG TSOD LA MKHAS PAR BYED
PA'I DON YIN GSUNGS, GANG GI TSE DE YID LA BYED PA DAM ZHING
BRTEN BA DANG SRA BA DANG, DMIGS PA YONGS

SU DAG PA DANG MOS PA MTHUG PAR 'GYUR BA DANG, ZHES PA LA YID LA
BYED PA DAM PA NI SEMS DMIGS BA LA RTZE GCIG TU GNAS PA'O,
,BRTAN PA NI PHYI NANG GI RKYEN GZHAN GYIS MI G-YENG BA'O
GSUNGS, DE YANG 'DI LTAR SNGAR BSHAD PA

@31B LTAR GYI ZHI GNAS BSAM GTAN DANG PO'I NYER BSDOGS KYIS
BSDUS BZHIG THOB NA, ZHES PA'I SKABS NYER BSNGOGS ZHES BA NI,
THAG PA BRKYANG PA BSDUS PA LA THAG PA BSDOGS ZHES PA LTAR, SEMS
PHYI ROL DU MI PHRO BAR DMIGS PA LA

NANG DU BSDUS PA'AM BSDOGS ZER RGYU YIN GSUNG BA'I NA YAM CIG
GSUNGS, KHYOD KYI BSTAN LA MI PHYOGS PA'I ZHES SOGS LA STON PA
SANGS RGYAS KYI BSTAN PA LAS PHYIR PHYOGS PA'I GANG ZAG RNAMS
KYIS SRING RTZE'I SEMS 'GRUB CINGS

'OG MA RNAMS KYI NYON MONGS RE ZHIG MGO GNON KYANG, SA BON MA
SPANGS PA'I DBANG GIS SLAR YANG TING NGE 'DZIN LAS NYAMS TE NGAN
SONG DU SKYE BAR 'GYUR TE, DPER NA MU STEGS LHAG SPYOD KYIS LO
BCU GNYIS KYI BAR DU TING NGE 'DZIN LA

MNYAM PAR BZHAG CING, DE'I RING RAL PA RING POR SKYES PA'I GSEB
TU BYI BA'I TSANG BCAS TE RAL PA RNAMS DUM BU DUM BUR BCAD, SLAR
TING NGE 'DZIN DE LAS LANGS TE SONG BA NA RANG GI RAL PA RNAMS
SA LA LHUNG BA'I TSE BYI BAS GNOD PA BYAS

PAR SHES NAS KHONG KHRO DRAG PO SKYES PA LTA BU YIN GSUNGS, BDUD
KYI MIG RAS BTZA' BZHIN DU, ZHES PA LA BDUD NI DGA' RAB DBANG
PHYUG YIN LA, DES 'DOD PA'I KHAMS THAMS CAD LA DBANG BYED PA NI
BDUD KYI MIG RAS BTZA' ZHES PA'I

DON YIN, YANG TIG CHOS 'DI PA RNAMS KYIS BSAM GTAN GYI DNGOS
GZHI MA THOB PAR NYER BSDOGS TZAM LA BRTEN NAS NYON MONGS THAMS
CAD SPANGS PAR 'GYUR BA NI, BDUD KYI DBANG BYED PA'I YUL LAS MA
'DAS PA BZHIN DU BYED

@32A *, ,PAS NA, BDUD KYI MIG RAS BTZA' BZHIN DU, ,SRID PA DAG
NI BZLOG PAR BGYID, CES PA'I DON YIN GSUNGS PA'I BSHAD TSUL ZHIG
KYANG MDZAD BYUNG, YANG SNGAR NYAN SAR MNGON PA 'OG MA DANG
BSTUN PA'I TSUL BSHAD PA

LAS 'PHROS NAS 'PHAGS PA THOGS MED KYIS CHOS 'CHAD PA'I TSE,
,MKHAS PA PAndI TA CHEN PO RNAMS KYIS BRTAGS PA NA SA GSUM PA
THOB PA'I TSOD DU SLEB PA'I 'CHAD TSUL YOD PAS NA, SA GSUM PA
BAR GRAGS SHING DON LA

YANG GNAS MOD KYANG, SKYE BO MDANGS KYI GRAGS TSOD LA THOGS MED
KYIS BYA RGYUD NAS BSHAD PA'I RTOG BYED KYI RIG PA 'GRUB PA'I
DBANG GIS CHOS NYAN PA'I GANG ZAG RNAMS KYI SEMS KYI 'CHAR TSUL
SHES NAS CHOS STON PAS NA, THOGS

MED BSHAD PA LA MKHAS PAR GRAGS PA YIN GSUNGS, ` NYIN NYER GCIG
PAR, SGYU MA LTA BU DANG, RAB TU MI GNAS PA'I THA SNYAD NI RGYA
GAR BA'I SLOB DPON KHA CIG KYANG 'DOD DO, ZHES PA LA, DE 'DRA'I
THA SNYAD 'DOD MKHAN GYI RGYA GAR BA

NI; SLOB DPON AA BHY'A KA RA DANG, BTZUN PA CHE BA'I SDE SOGS
YIN GSUNG BA 'DRA ZHIG GO BYUNG, DE YANG TSIG GSAL LAS, GAL TE
NYON MONGS PA RNAMS DANG, LAS DANG LUS RNAMS DANG, BYED PA PO
DANG, 'BRAS BU RNAMS TE ZHES SOGS

LA; DRI ZA'I GRONG KHYER NI DBYAR DUS RI'I RTZE MO SOGS LA GRONG
KHYER GYI RNAM PA MI NGANG BCAS PA'I GZUGS BRNYAN MIG SHES LA
BSNYON MED DU 'CHAR RGYU YOD PA GCIG YIN CING, DE'I MI'I GZUGS
BRNYAN RNAMS LA DPUNG PA'I STENG NA GSHOG

@32B PA SKYES PA 'DRA BA YANG YOD GSUNGS, RTZOD BZLOG LAS, GAL
TE DNGOS PO THAMS CAD KYI, ,RANG BZHIN KUN LA YOD MIN NA, ,KHYOD
KYI TSIG KYANG RANG BZHIN MED, ,RANG BZHIN BZLOG PAR MI NUS SO,
ZHES DANG, RTZA SHES LAS, GAL TE 'DI DAG

KUN STONG NA, ,'BYUNG BA MED CING 'JIG PA MED, CES SOGS SDOMS
PA'I BSHAD PA LA DBU MA THAL 'GYUR BA RNAMS KYIS, CHOS THAMS CAD
RANG BZHIN GYIS MA GRUB PAR, DAM BCAS PA'I TSE DNGOS SMRA BA
RNAMS KYIS, GAL TE KHYOD DBU MA BAS

CHOS THAMS CAD RANG BZHIN GYIS MA GRUB PAR 'DOD PA MI 'THAD DE,
DE LTA NA KHYOD RANG GI CHOS THAMS CAD RANG BZHIN GYIS MA GRUB
CES SMRAS PA'I TSIG DE RANG BZHIN GYIS MED DGOS, DE MED NA DE
'DRA'I TSIG DE MED DGOS, TSIG DE MED NA

TSIG DE'I SGO NAS GZHAN LA RANG BZHIN MED PA STON PAR MI NUS TE,
DE LTAR STON PA'I TSIG MED PA'I PHYIR RO, ,DER YANG MA ZAD CHOS
RNAMS RANG BZHIN GYIS MED NA NI, ,LAS RGYU 'BRAS DANG, DKON
MCHOG GSUM SOGS KYANG RANG BZHIN GYIS

MED DGOS PAS, DE RNAMS KYANG MED PAR THAL LO ZHES RTZOD PA'I LAN
DU, DBU MA PA RNAMS KYIS DE 'DRA'I SKYON DED LA MED DE, DED KYIS
NI CHOS THAMS CAD RANG BZHIN GYIS MED CES SMRAS KYI, SPYIR MED
CES MA SMRAS PAS SO, ,GZHAN YANG

TSIG GI BRJOD BYA MED PA'I SKYON KHYOD RANG LA YOD DE, DPER NA
BUM PA ZHES BRJOD PA'I TSIG RANG BZHIN GYIS GRUB NA, DE 'DRA'I
TSIG DE TSUGS THUB TU GRUB DGOS, DE GRUB NA TSIG DE RANG GI
BRJOD BYA BUM PA LA BLTOS NAS MA GRUB DGOS ,DE MA GRUB

@33A *, ,NA BUM PA ZHES PA'I TSIG DANG, BUM PA GNYIS LA BRJOD
BYA DANG RJOD BYED KYI 'GREL PA MA GRUB DGOS, DE MA GRUB NA BUM
PA ZHES BRJOD PA TSIG GIS BUM PA MA BRJOD PA'I SKYON KHYOD RANG
DNGOS SMRA PA RANG LA

YOD PA YIN NO ZHES PA'I RTZOD LAN STON PA YIN ZHES PA'I GSUNG
BSHAD SHIN TU LEGS PAR MDZAD, YANG SKABS ZHIG SMRA BSAM BRJOD
MED SHES RAB PHA ROL PHYIN, ZHES PA'I SMRA BSAM BRJOD MED KYI
DON, STONG NYID DE RANG BZHIN GYIS

GRUB NA SMRA BSAM BRJOD MED YIN ZHES PA DANG, YANG STONG NYID DE
DON DAM PAR SMRA BSAM BRJOD MED YIN, ZHES PA'I BSHAD PA'I RNAM
GRANGS GNYIS KYANG GSUNGS, ` NYIN NYER GNYIS PAR, DE BZHIN DU
'PHAGS PA'I MNYAM GZHAG

GIS KYANG GZUGS SOGS KYI SKYE 'GAG MA GZIGS PA YIN GYI ZHES PA
NAS, SNGON GYI MKHAS PA 'GA' RE LA YANG 'KHRUL BA BSKYED SNANG
BAS BLO GROS DANG LDAN PA RNAMS KYIS ZHIB TU DPYOD LA DE DAG
PHYED BAR GYIS SHIG CES PA'I BAR

LA, SKABS 'DI'I SNGON GYI MKHAS PA ZHES PA NI BOD SNGA MA MANG
POR MA ZAD RGYA GAR NA RTZA SHE'I 'GREL PA BRGYAD DU GRAGS PA'I
YA GYAL 'GREL PA DKAR PO RNAM PAR 'CHAR BA MDZAD PA PO YANG YIN
GSUNGS, DPANG PO LA GNOD PA'I

RGYUN NGA NA YOD PA NI 'JUG 'GREL LAS, DE LA RAB RIB DANG, MIG
SER LA SOGS PA DANG, DA DU RA ZOS PA LA SOGS PA RNAMS NI, ZHES
PA LA SKABS 'DI'I 'KHRUL RGYU DA DU RA ZOS PA ZHES PA'I DA DU RA
NI THANG

@33B KHROM PA YIN GSUNGS, YANG GZHI BUM PA LTA BU DON DAM DPYOD
BYED KYI RIG PAS BDEN PAR GRUB MA GRUB DBYAD PA'I MTHAR MA RNYED
PA NI BUM PA YOD PA'I DON YIN, DE LTA NA'ANG, RI BONG RVA BDEN
PAR GRUB MA GRUB DPYAD BA'I TSE MA RNYED BA RI BONG

RVA YOD PA'I DON DU MI 'GRO STE, RI BONG RVA BDEN PAR GRUB MA
GRUB DPYOD PA'I BLO DE, DON DAM DPYOD BYED KYI RIG PA MA YIN
PA'I PHYIR, DE MA YIN TE, BDEN PAR GRUB MA GRUB DPYOD PA'I GZHI
RI BONG RVA MED PA'I PHYIR, ZHES PA'I LEGS BSHAD

GSUNGS, ` NYIN NYER GSUM PAR, RTEN CING 'BREL PAR 'BYUNG 'DI
RGYAL BA YI, ,GSUNG GI MDZOD KYI GCES PA ZAB MO STE, ZHES DANG,
SKYOB PA NYID GZIGS LAM GSUNG BA, ,'BRAS MED PHYIR NA RDZUN MI
GSUNGS, ZHES DRANGS NAS, STON

PA SANGS RGYAS KYI SKU GSUNG THUGS KYI MDZAD 'PHRIN GYI RTEN
'BREL BSAM GYIS MI KHYAB PA'I GO 'PHANG RNYED PA NI, GZHI LAM
'BRAS GSUM GYI RTEN 'BREL ZAB MO KHONG DU CHUD BA SNGON DU SONG
BA'I MTHU YIN, DE YANG GZHI'I RTEN 'BREL ZAB MO

NI, BDE GSHEGS SNYING PO LTA BU, LAM GYI RTEN 'BREL ZAB MO NI,
BDE GSHEGS SNYING PO RTOGS PA'I BYANG SEMS KYI LAM LTA BU, 'BRAS
BU'I RTEN 'BREL ZAB MO NI, CHOS SKU DE BZHIN NYID LTA BU YIN,
DES NA 'PHAGS YUL DANG BONG KYI

MKHAS GRUB RNAMS KYIS STON PA SANGS RGYAS KYI SKU GSUNG THUGS
YON TAN 'PHRIN LAS RNAMS LA BSTOD PA'I BSTONG PA MANG DU MDZAD
PA YOD KYANG, BSTOD PA THAMS CAD KYI MCHOG NI RTEN 'BREL ZAB MO
GSUNG BA'I SGO NAS BSTOD PA NYID

@34A *, ,YIN TE, GANG GIS RTEN CING 'BREL BA 'BYUNG, ZHES SOGS
DANG, DE PHYIR KHYOD KYI BSTAN PA LA, ,RTEN 'BYUNG MTHONG BA
LEGS PAR BSNGAGS, ZHES GSUNGS PAS SO GSUNGS, 'DI NI DPER NA SHAR
PHYOGS NA SPRUL

MED BZHIN DU YOD PAR BZUNG NAS SKRAG STE, ZHES PA NAS, NUB
PHYOGS NA SHING SDONG YOD DO SNYAM DU BZUNGS SHIG DANG, DES
SPRUL 'DZIN GYIS SDUG BSNGAL DE LDOG BAR 'GYUR RO ZHES ZER BA
DANG KHYAD PAR CI YANG MI SNANG NGO, ZHES PA LA,

'DI'I PHYOGS SNGA SMRA BA PO NI JO NANG PA YIN TE, KHONG GIS
SRID PA'I RTZA BA BDAG TU 'DZIN PA LDOG DGOS PAR NI 'DOD LA
,DE'I LDOG THABS BDAG BDEN MED MI 'O TSAL BAR SEMS CAN THAMS CAD
KYI RGYUD LA KHAMS BDE BAR GSHEGS PA'I

SNYING PO RTAG BRTAN THER ZUG BDEN GRUB MTSAN DPE SOGS RANG CHAS
SU YOD PA ZHIG YOD PAR 'DOD PAS SO, ,GZHAN YANG DE 'DRA'I BDE
GSHEGS SNYING PO DE SEMS CAN DANG SANGS RGYAS THAMS CAD KYI
RGYUD LA KHYAB PAR 'DOD PAS,

GRANGS CAN GYI SPYI GTZO BO DANG YANG KHYAR MED DU 'GYUR ZHING
DER YANG MA ZAD GRANGS CAN GYIS SPYI GTZO BO 'DOD TSUL LA RIGS
LAM NAS DRANGS PA'I 'GAL BA SPONG TSUL YOD LA, 'DI NI LUNG RIGS
GNYIS KA'I LAM LAS 'DAS PAS

GRANGS CAN GYI TSUL LAS KYANG THA CHAD DU 'GYUR GSUNGS, ` NYIN
NYER BZHI PAR, SPYI BSHAD SKABS BYANG CHUB LAM GYI RIM PA 'DI NI
RJE BTZUN BYAMS PA'I MNGON RTOGS RGYAN GYI MAN NGAG YIN PAS YUM
RGYAS 'BRING BSDUS GSUM

@34B GYI DON GTAN LA 'BEBS BYED YIN LA, DE YANG BSAM GTAN GYI
PHAR PHYIN LA BSLAB PA YAN CHAD KYIS YUM GYI MDO'I SPAS DON
MNGON RTOGS KYI RIM PA DE BSHAD NAS, LHAG MTHONG GI SKABS 'DIR
DNGOS BSTAN STONG NYID KYI RIM PA

GTAN LA 'BEB PA YIN LA, DE LA GANG ZAG GI BDAG MED GTAN LA 'BEB
TSUL DANG, CHOS KYI BDAG MED GTAN LA 'BEB TSUL GNYIS YOD CES
SOGS GSUNGS, DE DAG RNAM PAR BZHAG PA LA RGOL BA RNAMS KYIS CHOS
DANG MTHUN

PA'I KLAN KA CUNG ZAD KYANG MED PAS LUGS 'DI NI CHES YONGS SU
DAG PA YIN NO, ZHES PA LA, RGYA GAR 'PHAGS PA'I YUL DU PHYI NANG
GI GRUB MTHA' SMRA BA RNAMS RTZOD PA'I GZHI NI MTHAR THUG NA
BDAG TU GRUB PA KHAS LEN MI LEN LA THUG LA,

SANGS RGYAS PA RNAMS KYIS BDAG MED KHAS BLANGS PA LA PHYI ROL PA
RNAMS KYIS RTZOD KYANG, THAL 'GYUR BA LA DMIGS KYIS BKAR NAS
RTZOD PA CUNG NYUNG, RANG GZHAN GYI SDE PA 'OG MA KUN GYIS, THAL
'GYUR BAS CHOS THAMS CAD RANG

NGOS NAS MA GRUB BAR KHAS BLANGS PA LA RTZOD KYANG, THAL 'GYUR
BA LA GNOD BYED DU 'GRO BA CUNG ZAD KYANG MED PAS NA, THAL 'GYUR
BA'I LUGS 'DI NI CHES PHUL DU BYUNG BA YIN GSUNGS, ` NYIN NYER
LNGA PAR, GSUM PA NI KHYAB BYA RANG

BZHIN GYIS GRUB NA, KHYAB BYED GCIG THA DAD LA SOGS PA'I RNAM PA
BDUN LAS MI 'DA' BA'I DES PA DRANGS NAS, ZHES PA SKABS 'DI'I
KHYAB BYA KHYAB BYED NI GZHI LA SBYAR NA, SHING RTA NI KHYAB BYA
DANG, SHING RTA'I YAN LAG NI KHYAB

@35A *, ,BYED YIN, ,DES CHOS GZHAN LA YANG 'GRE, ZHES PA'I
BSHAD YAM CIG GSUNGS, GSUM PA LTA BU DE DAG GOMS PAS SGRIB PA
SPONG BA'I TSUL NI, ZHES PA NAS, DE LTAR 'PHAGS PA YAB SRAS KYI,
,GZHUNG GI LTA BA

'TSOL BA'I TSUL, ,LEGS PAR BSHAD DI'ANG RGYAL BA YI, ,BSTAN PA
RING DU GNAS PHYIR RO, ZHES PA'I BAR LA MDOR NA RANG RGYUD KYI
NGA'O SNYAM PA'I BLO DA'I DMIGS PAR GYUR PA'I DA DE NGES PAR
BYAS, DE NAS DA DE NYED RANG GI GDAGS

GZHI'I PHUNG PO DANG RANG BZHIN GYIS GRUB PA'I GCIG THA DAD SOGS
GANG DU GRUB DPYAD, DE LTAR DPYAD PA'I TSEN DE PHUNG PO DANG
RANG BZHIN GYIS GRUB PA'I GCIG THA DAD SOGS GANG DU YANG MI
RNYED CING, MA RNYED PA NA MA RNYED PA DE KA'I

'DZIN STANGS KYI RGYUN LEGS PAR BSKYANGS PAS GANG ZAG GI BDAG
DANG CHOS KYI BDAG MED PA'I STONG NYID KYI GNAS TSUL JI LTA BA
BZHIN RTOGS PA 'BYUNG, DE NYID GONG NAS GONG DU GOMS PA LA BRTEN
NAS, GANG ZAG DANG CHOS KYI

BDAG TU 'DZIN PA'I MA RIG PA DANG, MA RIG PA DES BSKYED PA'I
GNYIS SNANG 'KHRUL PA'I BAG CHAGS THAMS CAD RTZA BA NAS DRUNGS
PHYUNG NAS, SANGS GYAS KYI CHOS KYI SKU DANG GZUGS KYI SKU 'GRUB
STE NAM MKHA' JI SRID KYI BAR

DU SEMS CAN GYI DON BYED PAR 'GYUR BA YIN NO GSUNGS, ` NYIN NYER
DRUG PAR, GNYIS PA LHAG MTHONG GI RAB TU DBYE BA NI, SKYES BU
DAM PA LA BRTEN PA DANG, ZHES PA NAS, BRAG SENG+GE'I ZHOL GYI RI
KHROD DU LEGS PAR SBYAR

@35B BA'I YI GE PA NI BSOD NAMS DPAL BZANG PO ZHES PA'I BAR
RDZOGS PAR LJAGS BSHAD BSKYANGS NAS, MDOR NA LHAG MA THONG DE LA
JI LTA BA LA DMIGS PA'I LHAG MTHONG DANG, JI SNYED PA LA DMIGS
PA'I LHAG MTHONG GNYIS YOD PA'I DANG PO JI LTA

BA LA DMIGS PA LHAG MTHONG DE LA YANG, DE LA LTOS PA'I JI SNYED
PA LA DMIGS PA ZHIG KYANG YOD DE, DPER NA LHAG MTHONG GI DMIGS
RNAM SKYONG BA'I TSE, 'DI NI BUM PA'I STENG GI STONG NYID DO,
,'DI NI KA BA'I STENG GI STONG NYID DO SNYAM PA SOGS

KUN RDZOB KYI CHOS MANG PO ZHIG GI STENG GI GNAS LUGS LA DPYOD
PA LTA BU YIN, GNYIS PA JI SNYED PA LA DMIGS PA'I DE LA YANG
SNGAR DE LA LTOS PA'I JI LTA BA LA DMIGS PA'I LHAG MTHONG YIN PA
ZHIG KYANG YOD DE, DPER NA LHAG MTHONG GI DMIGS

RNAM SKYONG BA'I TSE 'DI NI PHYI STONG PA NYID DO, ,'DI NI NANG
STONG PA NYID DO SNYAM PA SOGS STONG NYID RANG GI GNAS TSUL LA
DPYOD PA LTA BU YIN GSUNG BA'I BSHAD PA'I RNAM GRANGS ZHIG
GSUNGS, SEMS LA DMIGS NAS LHAG MTHONG BSGRUB PA'I

TSE GANG LA DMIGS PA'I RTEN BYED PA NGOS 'DZIN PA NA, PHYAG CHEN
GYI 'KHRID MDZAD PA'I BLA MA KHA CIG GIS RANG GI SNYING GI DKYIL
DU SEMS KYI NGO BO SRAN RDO GTZAM ZHIG BLOS BCOS NAS DE LA DMIGS
RTEN BYED PA YIN ZER, YANG KHA CIG GIS DE DANG MI

'DRA BA ZHIG YID DPYOD KYIS BZOS NAS DMIGS RTEN DU NGOS 'DZIN PA
SOGS SNA TSOGS SHIG 'CHAD PA YOD KYANG, RANG LUGS SEMS GSAL RIG
GI CHA DANG, DE YANG DRAN PA RANG LA DMIGS RTEN DU BYED PA YIN
GSUNGS, NGA NI

@36A *, ,LAM SPYI'I DON BSDU BA CUNG ZAD BRJOD PAR BYA STE,
ZHES SOGS LA, SKYES RABS LAS, THOS PA'I RJES 'JUG SGRUB PA
SNYING POR BYED, ,SKYE BA'I RDZONG LAS TSIGS CHUNG THAR BAR
'GYUR, ZHES GSUNGS PA LTAR, CHOS THOS

PA TZAM GYIS MI CHOG BAR NYAMS SU LEN DGOS, DE LA YANG THOG MAR
BDE LEGS THAMS CAD KYI RTZA BA BSHES GNYEN DAM PA'I ZHIG BRTAGS
DPYAD LEGS PAR BYAS PA'I SGO NAS BSAM SBYOR GNYIS KA'I SGO NAS
TSUL BZHIN DU

BSTEN DGOS, MA MTHA'ANG BSHES GNYEN BSTEN NAS YON TAN GZHAN MA
BYUNG YANG, DMYAL BA GTING RING DU MA SONG BA ZHIG BYED DGOS, DE
LTAR BSHES GNYEN BSTEN NAS 'DI NAS BSHAD PA LTAR GYI SKYES BU
GSUM GYI LAM

GYI RIM PA CHA TSANG BA ZHIG LA BLO SBYONG DGOS, MA MTHA' SKYE
BA RJES MNGAN SONG GSUM DU MA LHUNG BA'I THABS ZHIG LA 'BAD
DGOS, SKYES BU CHUNG NGU DANG THUN MONG BA'I LAM LA BLO SBYANGS
NAS SKYES BU 'BRING DANG THUN MONG GI LAM LA BLO

SBYONGS DGOS LA, DE YANG LHAG PA'I BSLAB PA RIN PO CHE RNAM PA
GSUM LA SLOB PA NYID YIN TE, RGUD PA THAMS CAD KYI RTZA BA MA
RIG PA SPONG BA LA LHAG MTHONG GIS BSDUS PA'I STONG NYID RTOGS
PA'I LTA BA RANG RGYUD LA BSKYED DGOS,

DE LA ZHI GNAS KYIS BSDUS PA'I TING NGE 'DZIN GYI BSLAB PAR RANG
RGYUD LA SKYES PA SNGON DU 'GRO DGOS, DE LA LHAG PA'I TSUL
KHRIMS KYI BSLAB PA RIN PO CHE LA NYAMS LEN BYED PA SNGON DU
'GRO DGOS PAS RANG GIS JI LTAR KHAS BLANGS

@36B BA'I SNGOM PA GSUM GYI BCAS MTSAMS TSUL BZHIN DU BSRUNG
DGOS PA YIN, DE LTAR SKYES BU 'BRING DANG THUN MONG BA'I LAM LA
BLO SBYANGS NAS, NGES PAR SKYES BU CHEN PO'I LAM LA SBYONG DGOS
PA YIN TE, DE'I TSUL NI RANG NYID SDUG

BSNGAL GSUM GYIS JI LTAR SDUG BSNGAL BAR GYUR PA DE BZHIN DU,
SEMS CAN 'DI THAMS CAD KYANG SDUG BSNGAL BAR GYUR PA YIN LA, DE
YIN BZHIN DU RANG GCIG PU SDUG BSNGAL LAS THAR BTZAM BYAS NAS
SEMS CAN RNAMS BLOS

SPANGS NA, DE LAS NGO TSA BA MED PA DANG KHREL BOR BA CI ZHIG
YOD SNYAM DU BSAM NAS SEMS CAN RNAMS SDUG BSNGAL LAS SGROL 'DOD
KYI BLO BSKYED, DE YANG SANGS RGYAS MA THOB NA MI NUS PAR MTHONG
NAS, SMON PA DANG 'JUG PA'I BYANG

CHUB KYI SEMS RIN PO CHE BSKYED, RGYAL SRAS KYI SPYOD PA PHA ROL
TU PHYIN PA DRUG DANG, BSDU BA'I DNGOS PO BZHI LA BSLAB STE MYUR
DU MNGON PAR RDZOGS PAR SANGS RGYAS NAS RTOG PA DANG 'BAD BA MED
BZHIN DU NAM MKHA' JI SRID KYI BAR DU

'GRO BA THAMS CAD KYI RE BA MA LUS PA SKONG BA'I YID BZHIN GYI
NOR BU DANG, DPAG BSAM SHING BZHIN DU GYUR PA ZHIG BYED DGOS, DE
YANG RANG GI NGOS NAS SEMS CAN GYI DON DU BSKAL CHEN GRANGS MED
GSUM LTA ZHOG ,BSKAL CHEN

GRANGS MED PA BYE BA 'BUM 'GYUR GYI BAR DU 'KHOR BAR GNAS DGOS
KYANG SKYO NGAL CUNG ZAD KYANG MED PA'I SNYING STOBS YOD KYANG,
DUS RING PO DE TZAM GYI BA RA DU DRIN CHE BA'I SEMS CAN 'DI
RNAMS SDUG BSNGAL GYIS MNAR DU 'JUG NA MI

@37A *, ,RUNG PAS, TSE 'DI KA RANG LA SANGS RGYAS KYI GO 'PHANG
THOB PAR BYAS NAS, 'OD ZER SPRO THEB RE RES KYANG SEMS CAN TSAD
MED BA ZHIG SDUG BSNGAL LAS SKYO BA NUS PA ZHIG BYED SNYAM DU
BSAM DGOS, DE LA NI NGES PAR SNGAGS KYI

LAM LA ZHUGS BA ZHIG DGOS PAS SNGAGS LA 'JUG PAR BYA LA, DE'I
'JUG SGO THUN MONG MA YIN PA NI BDAG DBANG YIN BAS, RDO RJE SLOB
DPON MTSAN NYID DANG LDAN PA ZHIG GI DRUNG DU DBANG BZHI RNAM
PAR DAG PA ZHIG MA NOS, KHAS BLANGS PA'I DAM

TSIG DANG SDOM PA RNAMS TSUL BZHIN BSRUNG, BSKYED RDZOGS KYI LAM
RNAMS STAN THOG GCIG TU NYAMS SU BLANGS TE, RGYAL BA KHYAB BDAG
RDO RJE 'CHANG CHEN BO'I GO 'PHANG RIN PO CHE TSE 'DI KA RANG LA
THOB PA ZHIG BYED DGOS SNYAM PA MDZOD

GSUNGS, MJUG TU YANG 'DI SKAD DU, SANG NYIN SEMS BSKYED CHOGS
LEN PAR BYED PA LA, DE RING NAS SPYOR BA BYED PA BLA MA GONG MA
RNAMS KYI PHYAG LEN LA YOD PAS, 'DI BZHIN BYED DGOS GSUNGS NAS,
SNGON DU BDE LAM NAS JI LTAR

'BYUNG BA LTAR GYI TSOGS ZHING GSAL 'DEBS GNANG, DE MA THAG
SANGS RGYAS CHOS TSOGS MA SKYABS MGON CHEN PO NYID KYIS BSKUL
NAS TSAR GSUM 'DON PAR MDZAD, DE'I MJUG TU MDO SDE BSKAL BZANG
DANG PHAL CHEN SOGS BYANG CHUB

KYI SEMS KYI PHAN YON STON PA'I GSUNG RAB RNAMS LA BLTAS NAS,
SANG NANG PAR BDE BAR GSHEGS PA SRAS DANG BCAS PA RNAMS KYI
THUGS DAM GYI MTHIL, BYANG CHUB KYI SEMS RIN PO CHE CHOGS BZUNG
RGYU YIN SNYAM PA'I SGO NAS

@37B DGA' BA DANG SPRO BA TSAD MED PA SGOM PA DANG, MTHUN RKYEN
TSOGS BSAGS PA'I YAN LAG TU SHES RAB SNYING PO SOGS MDO SDE ZAB
MO 'DON PA DANG, GTOR MA BRGYA RTZA SOGS RANG RANG GIS GANG SHES
KYI RNAM THAR LA 'BAD PAR MDZAD PA ZHU ZHES

GSUNGS, ` NYIN NYER BDUN PA'I SNGA DRO SEMS BSKYED MCHOD PA
DNGOS GZHI MDZAD PA YIN LA, DE YANG THOG MAR SA GZHI BYIN RLABS
DANG, ME TOG BKRAM PA SOGS MDZAD NAS, SKYABS MGON CHEN PO NYID
KYIS THUB DBANG RTA ZUR MA DANG 'PHAGS PA LO

KE SHVA RA DANG, RJE'I SKU BKRA SHIS DO KHAM SOGS RTEN MCHOG
RNAMS GZIMS CHUNG DU SPYAN DRANGS NAS SEMS BSKYED BZHES PAR
MDZAD, DE NAS SLOB MA RNAMS KHRUS BYAS SHING GOS GSAR PA GYON,
DGE SLONG RNAMS CHOS GOS GSUM LDAN DU TSOGS

NAS, DANG POR SNGON 'GRO'I CHOS BSHAD KYIS SNA DRANGS, TSOGS
ZHING RNAMS GSAL 'DEBS PA'I TSE GZHI BDE LAM NANG LTAR LA PHYOGS
BCU'I SANGS RGYAS RNAMS RJE RIN PO CHES LHA SA SMON LAM CHEN
MO'I DUS MCHOD MDZAD SKABS GZIGS SNANG BYUNG

TSUL LTAR, DBUS MA RNAMS MI BSKYOD PA, SHAR PHYOGS PA RNAMS RNAM
SNANG, LHO PHYOGS PA RNAMS RIN 'BYUNG, NUB PHYOGS PA RNAMS 'OD
DPAG MED, BYANG PHYOGS PA RNAMS DON GRUB KYI RNAM PAR SGOM DGOS
GSUNGS SHING, DE RNAMS KYI

YON TAN BRJOD PA'I GSUNG BSHAD GNANG, DE NAS SKYABS 'GRO KHYAD
PAR CAN GNANG BA'I SNGON DU YAN LAG BDUN PA MDOR BSDUS BYED DGOS
LA JI SNYED SU DAG MA 'DON PAR MDZAD NAS, DE MA THAG SLAR YANG
KUN SLONG BCOS NAS SKYABS 'GRO

@38A *, ,KHYAD PAR CAN STZAL, SLAR YANG BYANG CHUB SEMS KYI
PHAN YON GSUNG BSHAD GNANG NAS, SEMS BSKYED LEN BA'I SNGON 'GROR
YAN LAG BDUN BA RGYAS PAR BYED DGOS LA, LAM RIM GSOL 'DEBS THEG
MCHOG SGO 'BYED MA

KHA SGONG DANG BCAS PA'I GSOL 'DEBS KYI TSIG RNAMS PHYAG 'TSAL
LO ZHES PAR BSGYUR NAS, DE'I MJUG TU JI SNYED SU DAG MA'I RGYAL
BA KUN LA PHYAG 'TSAL MCHOD PAR BGYI ZHES PA'I BAR BTANG, MTSAMS
'DIR SPYAN 'DREN MED PAR, KHRUS

KYI KHANG PA SHIN TU DRI ZHIM PA, ZHES SOGS KYIS KHRUS KHANG
BSKYED NAS, KHRUS GSOL MDOR BSDUS DANG, DE MA THAG STONG GSUM
KUN TU DRI NGAD LDANG BA YI, ZHES PA NAS, RIN CHEN MDZES PA'I
ZHES SOGS BUM BA 'BUL BA'I BAR RNAMS BTANG,

DE'I MJUG TU BYANG CHUB LTUNG BSHAGS TSAR GCIG DANG, DE NAS 'DOD
CHAGS ZHE SDANG GTI MUG DBANG GIS NI, ZHES SOGS YAN LAG LHAG MA
RNAMS BTANG, DE'I MJUG TU MAndAL RGYAS BA TSAR GCIG DANG, SA
GZHI SPOS BYUG MTSAR GSUM

BTANG BSTUN RANG RANG GI GANG LCOGS KYI SEMS BSKYED KYI RDZAS
RNAMS PHUL, DE NAS SEMS BSKYED DNGOS GZHI BSLAB BYA DANG BCAS PA
STZAL GRUB BSTUN GTANG RAG MAndAL DANG, DE'I RJES SU DENG NAS
BRTZAMS TE MA, LAM RIM SMON LAM

BZANG SPYOD SMON LAM, BYAMS SMON, SPYOD 'JUG SMON LAM RNAMS
BTANG, DE NAS LJAGS BSNGO RGYAS PAR MDZAD NAS, RGYAL DBANG MCHOG
DANG, ZHABS PHYI NANG 'KHOR BA SOGS PHAL CHER GYIS DBU ZHVA RTZE
ZHVA BZHES NAS BSTAN 'BAR MA

@38B DANG; BKRA SHIS KYIS BRGYAN TE 'DI PHYI KUN TU DGE BA'I
MTSAMS SBYOR GYI PHYAG LEN SHIN TU RGYAS PAR MDZAD PA LAGS SO,
,'DI LA CHED DU RANG BZO BYAS PA MED KYANG, MA RTOGS PA DANG,
LOG PAR RTOG PA DANG, THE TSOM GYI DRI MAS SBAGS

PA RNAMS RJE BTZUN BLA MA DAM PA NYID LA BZOD PAR GSOL GYIS
SGRIB PAR MI 'GYUR BA MJAD DU GSOL, CES PA 'DI NI 'JAM MGON
RGYAL BA GNYIS PA TZONG KHA PA CHEN PO GANGS CAN GYI LJONGS SU
SKU BLTAMS PA'I LO DUS KHYAD PAR

CAN GSER 'PHYANG ZHES BA ME MO BYA'I LOR, GRU 'DZIN GNYIS PA'I
PHO BRANG CHEN PO'I GZIMS CHUNG SRID GSUM RNAM RGYAL DU, KHYAB
BDAG RDO RJE SEMS DPA'I NGO BO PAn CHEN CHOS KYI RGYAL PO RJE
BTZUN BLO BZANG DPAL LDAN YE SHES DPAL

BZANG PO'I ZHAL SNGA NAS KYIS, GANGS CAN LHA GCIG 'PHAGS MCHOG
PHYAG NA PADMO NGUR SMRIG GAR GYIS RNAM PAR ROL PA RGYAL BA'I
DBANG PO THAMS CAD MKHYEN GZIGS CHEN POS DBU MDZAD SPRUL PA'I
SKU CHE CHUNG NGU MA DANG, GDAN SA CHEN

PO GSUM GYI SLOB DPON KHRI GDAN ZUR RNAMS DANG, GZHAN YANG SDE
SNOD 'DZIN PA DU MA TSOGS PA DANG BCAS PA LA RGYAL BA TZONG KHA
PA CHEN PO'I GSUNG GI GCES MDZOD BYANG CHUB LAM RIM CHEN MO'I
BSHAD LUNG STZAL SKABS, LUNG

GI BAR BAR DU RTZA BA'I TSIG LA DNGOS SU BSHAD PA MDZAD PA GANG
YOD DANG, SPROS BSHAD SKABS RTZA BA'I TSIG GIS ZIN TSOD LA MED
PA RNAMS DANG, YANG SKABS 'GAR DOGS SLONG GI TSUL DU BSHAD PA'I
NA YAM DANG, DNGOS SU DPYAD

@39A *, ,GZHIR 'JOG PAR MDZAD PA RNAMS LAS, RANG GI BLO LA RAGS
RIM NGES PA PHEL MO CHE PHRAL PHRAL DU RANG GI BRJED THO DANG,
GSUNG RGYUN YUN RING DU GNAS PA'I CHED DU 'DI LTAR ZIN BRIS BYED
BA BO NI 7RGYAL DBANG MCHOG GI

BKA' 'BANGS KYI THA SHAL 'DU SHES GSUM PA SNYOMS LAS MI THUNG
SKU SKYE'I MING CAN NO, ,'DIS KYANG BDAG DANG 'DRA BA 'GA' LA
PHAN THOGS PAR GYUR CIG ,SVASTI, PHAN BDE'I 'BYUNG GNAS RGYAL
BSTAN YONGS 'DU'I LJON, ,RAB RGYAS 'GRO

KUN THAR MCHOG 'BRAS BZANG LA, ,SPYOD PHYIR BKRA SHIS LHUN GRUB
CHOS GRVA CHER, ,CHOS SBYIN 'DZAD MED DAL 'GRO'I RGYUN 'DI SPEL,
,SARBA MANG+GA LAm,,

@39B [BLANK PAGE]
