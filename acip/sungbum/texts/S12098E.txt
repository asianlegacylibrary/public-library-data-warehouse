*, ,BKA' DRIN MTSUNGS MED KHYAB BDAG 'KHOR LO'I MGON PO ^ SKYABS
RJE YONGS 'DZIN KHRI BYANG RDO RJE 'CHANG CHEN PO'I DRUNG NAS

'BRAS SPUNGS CHOS SGAR DU BLO SBYONG DON BDUN MA'I KHRID STZAL
SKABS KYI ZIN BRIS BZHUGS SO,,

` THOG MAR KHRI PHYAG SHER SNYING, LAM RIM GSOL 'DEBS SOGS SPYI
'GRO LTAR DANG, MAndAL, SANGS RGYAS CHOS TSOGS MA'I MJUG 'O LAGS
SO, RGYAL BA BYAMS PAS, NGAN

'GRO'I LAM NI BZLOG BGYIS SHING,, X X ZHES LUNG 'DREN DANG BCAS
SNGON 'GRO'I CHOS BSHAD MDOR BSDUS,/ THUGS RJE CHEN PO LA PHYAG
'TSAL LO,\ ,'DIR DRANG DON BZHIN LAG CAN SNYING

RJE'I LHA, BKA' GDAMS LHA BZHI'I GRAS YIN PA DE DANG, NGES DON
DBU MA 'JUG PA LAS GSUNGS PA LTAR SNYING RJE CHEN PO LA PHYAG
'TSAL, /MAN NGAG BDUD RTZI SNYING PO 'DI,,\ BDUD RTZI NI

'CHI BA MED PA STE, SNYAN NGAG GI RGYAN LTAR MTSAN BTAGS PA
DANG, YANG, 'CHI BDUD PHRA MO 'JOMS PA NI SANGS RGYAS KYI GO
'PHANG STE, DE YANG LAM 'DIS THOB PAR BYED PAS,

/RDO RJE,\ CHA SHAS PHRA MO'I NYAMS LEN GYIS KYANG, RANG GCES
'DZIN SOGS 'JOMS PAR BYED PA DANG, /NYI MA,\ 'DI YANG 'OD ZER
PHRA MOS MUN PA SEL BA LTAR, NYAMS LEN

CHA SHAS KYIS GCES 'DZIN SOGS 'JOMS PA, SMAN GYI /LJON SHING
BZHIN\ SMAN CHUNG NGU ZHIG ZOS PAS NAD SEL BA LTAR, DON GONG
BZHIN SBYAR, RKYEN NGAN GROGS SU BSGYUR,

@200A *, ,LTAS NGAN G-YANG DU LEN, ` /DANG PO SNGON 'GRO DAG LA
BSLAB,\ ,'DI'I SNGON 'GRO NI, SPYIR LAM RIM GYI SKABS DANG MI
'DRA BAR, 'DIR TSANG MA BYANG CHUB SEMS SAM BLO

SBYONG GI BSKUL BYED DU 'GRO BA ZHIG DGOS, 'DIR DMIGS SKOR
LNGA'AM DRUG SOGS, DPER NA, DAL 'BYOR, 'CHI BA MI RTAG NGAN
'GRO'I SDUG BSNGAL, LAS 'BRAS, 'KHOR BA'I

SDUG BSNGAL BCAS TE, DE YANG BSHES GNYEN BSTEN TSUL LA MTSON NA
MJUG GI SBYOR BAS BSTEN PA'I MJUG BSHES GNYEN SGRUB PA'I MCHOD
PAS MNYES PA ZHIG BYA DGOS PAR 'DUG BLA

MA SANGS RGYAS KYI BZHED DON GTZO BO NI, SEMS CAN THAR PA DANG,
THAMS CAD MKHYEN PA'I SAR 'GOD PA DE YIN PAS, DE NYID BDAG GIS
KHUR DU BLANGS TE, BDAG KHO NAS BLA MA

SANGS RGYAS KYI SRI ZHU DE BSGRUB PAR BYA'O, ,DE LTAR X X SNYAM
DU BSAMS PA DANG, DAL 'BYOR LA'ANG, DON CHE BSAM PA'I MJUG DE
LTA BU BSGRUB NUS PA'I SKABS, DON CHUNG ZHIG

LA MGO MA 'KHOR BAR, DON CHEN PO ZHIG SGRUB DGOS, DON CHE SHOS
NI BLO SBYONG STE BYANG SEMS BSGOM PA 'DI YIN PAS 'BAD PAR
BYA'O, ,DE LTAR DON CHEN PO BSGRUB MA SHES PA, SHING

@200B MKHAN GYIS LAG PA BZHI 'BYUNG BA'I DNGOS GRUB ZHUS PA
DANG, TSONG PAS KYANG TSONG KHE SANG CHE BA ZHIG 'THOB THABS
BYED DGOS PA LTAR, RNYED DKA' BA BSAMS PA'I MJUG DE LTAR RNYED

DKA' BA'I DUS 'DIR, BYANG SEMS BSGOM MA THUB NA, NAM ZHIG NA
BYANG SEMS BSGOM RGYU PHAR ZHOG BYANG SEMS KYI MING TZAM YANG MI
THOS PA ZHIG GI SAR SKYE RGYU GOR MA CHAGS PAS,

TSE 'DIR DE BSGOM PAR BYA'O, ,DE LTAR X 'CHI BA MI RTAG PA
BSAMS, NGES PAR 'CHI BA BSAMS, GSON PA'I TSE CHOS BYA LONG MED
PAR NGES PAR 'CHI BA BSAMS PA'I MTHAR, DE

LTAR KHOM LONG YOD DUS 'DIR, DA LTA NAS BZUNG STE 'BAD NAS BYANG
CHUB KYI SEMS BSGOM PAR BYA'O, ,SNYAM, NAM 'CHI NGES MED MJUG
BYANG SEMS KYI MING TZAM YANG MI GO BA ZHIG

DA LTA RANG MI YONG BA'I NGES PA MI 'DUG NA, DA LTA NAS DER 'BAD
PAR BYA'O, ,DE LTAR 'CHI BA'I TSE CHOS LAS GZHAN GYI MI PHAN, DE
YANG SPYI CHOS DANG, DE'I SNYING PO BYANG SEMS TE,

'CHI DUS KYANG BYANG CHUB KYI SEMS BSGOMS NAS SHI NA, DES KO
THAG LTOD DGOS MED PA, CHE BYAS CHE 'TSENGS, CHUNG BYAS CHUNG
'TSENGS PA'I CHOS 'DI LA BAG CHAGS TSUN CHAD CIG MA

@201A *, ,BZHAG PA'I MTHU MED PAS, 'DI KHO NA LA 'BAD PAR BYA'O,
,NGAN 'GRO'I SDUG BSNGAL THAD, SKYABS 'GRO DANG SBRAG KYANG RUNG
LA, SKABS 'GAR SKYABS 'GRO DANG MA SBRAG PAR,

DE 'DRE'I SDUG BSNGAL DU DNGOS SU BABS NA NGAS JI LTAR BZOD, DER
SKYE SONG NA, DGE SEMS PHRA MO TZAM YANG SKYE BA'I GO SKABS
KYANG MED NA, BYANG CHUB KYI SEMS KYI SKAD CHA TZAM GA

LA YOD, DES NA DA RES SNYING RUS KYIS 'BAD PAR BYA'O, ,SKYABS
'GRO'I THAD, RANG LA LAM RGYUS MED PAR, GROGS DGE 'DUN BYANG
CHUB SEMS PA'I RJES SU ZHUGS NAS THEG PA CHEN

PO'I CHOS 'DI NYAMS SU BLANGS BAR BYA'O, ,LAS 'BRAS THAD, RANG
GZHAN SEMS CAN THAMS CAD SDUG BSNGAL GYIS MNAR BA NI, BSOD NAMS
MA YIN PA'I LAS BSAGS PA 'DI LA

THUG 'DUG 'ON KYANG DA LTA RANG NYID KYANG, LAS NGAN PA'I GZHAN
DBANG DU SONG 'DUG NA, DGE SDIG SPANG BLANG TSUL BZHIN DU BYA BA
DANG, DGE BA'I NANG NAS KYANG STOBS CHE BA BYANG

CHUB KYI SEMS 'DI BSGOM PAR BYA'O,, ` 'KHOR BA'I SDUG BSNGAL
THAD, NGES PA MED PAR DE LTAR SRID PA'I PHUN TSOGS SOGS GZHAN LA
YID BRTAN MED, YID BRTAN 'PHER NGES

@201B BYANG CHUB KYI SEMS 'DI YIN, NGOMS PA MED PA'I THAD, PHUN
TSOGS GZHAN GYIS NAM YANG MI NGOMS SHING PHUNG, BYANG CHUB KYI
SEMS 'DIS RANG GZHAN GNYIS KA TSIM PAR BYED NUS

PA YIN, SNGON LA RANG NYID 'KHOR BA LAS THAR DGOS, DE LA LAM
BSLAB PA GSUM LA BSLAB, BSGOM BYA'I GTZO BO BYANG CHUB KYI SEMS
LA BYA, BLO SBYONG RTZA TSIG 'GAR, SNGON LA DON

DAM BYANG CHUB KYI SEMS BSGOM PAR BSHAD PA, THEG CHEN RIGS CAN
DBANG RNON, YANG DAG SHES 'TSOL SNGON BTANG GI DBANG DU BYAS PA
YIN, BDAG GZHAN MNYAM BRJE'I BTANG

SNYOMS 'DI, GNYEN LA PHAN PA SGRUB DGOS PA BZHIN DU, DGRA LA'ANG
PHAN PA SGRUB DGOS PAR MNYAM PA'I BTANG SNYOMS YIN, 'KHOR BA LA
MTHA' MED PA, RTEN 'BREL BCU GNYIS KYI

'KHOR TSUL, NYIN RE BZHIN LAS BYE BA 'BUM PHRAG BSAGS TSUL BSAMS
NA SHES, DE'I BAR DU SEMS CAN LA BRTEN DGOS, RANG GCES 'DZIN GYI
SKYON BSAM PA'I MJUG SNGON TSE

RABS 'KHOR BA THOG MED NAS DA BAR PHUNG, DA DUNG PHUNG BAR 'GYUR
BA, DE LTAR LAGS PAS DGRA BO BDAG GIS ZIN X X BLO NGAN 'DI'I
DBANG DU SKAD CIG KYANG MI BTANG BAR BYA'O,,

@202A *, ,` GZHAN GCES 'DZIN YON TAN, DGE BA BCU'I PHAN YON SEMS
CAN RNAMS RANG LA TSE 'DI DANG, PHYI MA MNGON MTHO NGES LEGS
GANG LA'ANG GZHAN DON DU BYANG CHUB DON

GNYER MED KYANG, RTZA BA TSUL KHRIMS BSRUNG NAS SEMS CAN LA GCES
PA'I DBANG GIS DGRA BCOM PA'I GO 'PHANG THOB PA, 'DOD CHAGS LA
BRTEN PA'I LTUNG BA BRGYA BYUNG BA LAS, ZHE

SDANG LA BRTEN PA'I LTUNG BA GCIG BYUNG BA NYES PA CHE BAR
GSUNGS PA YANG, BYAMS PA DANG ZHE SDANG GNYIS 'GAL ZLA LTAR SONG
BA'I DBANG GIS YIN, DPER NA, RANG LA SON RTZA STER

MKHAN DANG, ZHING GNYIS KA DRIN CHE BA LTAR, SANGS RGYAS DANG,
SEMS CAN GNYIS KA DRIN CHE ZHING GAL CHE MNYAM YIN, RJE BTZUN
BYAMS PAS THUGS BSKYED PA, STON PA SH'AKYA THUB

PA LAS BSKAL PA BRGYAD KHRI'AM GCIG SNGA YANG, SNYING STOBS CHE
CHUNG GIS SHAKYA THUB PA SNGON LA SANGS RGYAS PA DANG, 'PHAGS PA
THOGS MED SNYING RJES SGRIB PA DAG PA, DGE TSUL TSEM BU

PAS SNYING RJES DAG PA MKHA' SPYOD DU GSHEGS PA'ANG SEMS CAN GYI
DRIN YIN, MDOR NA SEMS CAN YIN NA DNGOS SHUGS BRGYUD GSUM CI
RIGS KYIS PHAN 'DOGS BZHIN PA YIN

@202B PAS KHYAB ZER CHOG PA LTA BU YOD, GTONG LEN SKABS, MA RGAN
GYI SDUG BSNGAL RI LE'I LCAGS MDONG GI DU BA THON PA LTAR, DE'I
SNA BUG G-YAS NAS THON RANG GI SNA BUG G-YON DU ZHUGS,

` /YUL GSUM DUG GSUM DGE RTZA GSUM,,\ ZHES PAR BSAMS TSUL GNYIS
YOD KYANG, GCIG BRJOD NA, DANG PO YUL YID DU 'ONG BA LA DMIGS
NAS 'DOD CHAGS SKYES PA'I TSE, NGA LTA

BU'I 'DOD CHAGS CAN SHIN TU MANG BAS SNYING RE RJE, NGA'I 'DOD
CHAGS 'DIS GO BCAD NAS, DE RNAMS KYIS 'DOD CHAGS ZHI BAR GYUR
CIG SNYAM PA DANG, DE BZHIN DU ZHE SDANG DANG,

GTI MUG LA RIGS 'GRE, ` DON DAM BYANG SEMS BSGOM PA LA, PHYI
GZUNG BA BDEN PAR MED PA BSAM PA, /CHOS RNAMS RMI LAM LTA BUR
BSAM,,\ NANG 'DZIN PA BDEN PAR MA GRUB

PA'I TSUL BSAM PA, /MA SKYES RIG PA'I GSHIS LA DPYAD,,\ 'DI
LA'ANG YUL DBANG RNAM SHES 'PHRAD TZAM LAS SKYES PA MA GTOGS
TSUGS THUB TU MA SKYES, STONG PA NYID STONG PA NYID BSGOM PA NI,

/GNYEN PO NYID KYANG RANG SAR GROL,,\ KUN GZHI ZHES PA STONG
NYID DE, 'DI LA BSHAD TSUL GNYIS LAS, GCIG NI, 'DI RTOGS NA
'KHOR BA LAS THAR, MA RTOGS NA 'KHOR BAR 'KHOR BAR

@203A *, ,'GYUR BA YIN PAS DE LTAR BRJOD PA DANG, YANG GCIG NI,
GANG LA STONG PA NYID RUNG BA,, X X ZHES SOGS LTAR, STONG PA LAS
RTEN 'BYUNG GRUB PA, ` /THUN MTSAMS SGYU

MA'I SKYES BUR BYA,,\ ZHES PA SPYIR SGYU MA LA, SNANG LA RANG
BZHIN MED PA'I SGYU MAR BSHAD TSUL DANG, SNANG YANG BDEN PAR MA
GRUB PA'I SGYU MAR BSHAD PA GNYIS LAS, PHYI MA 'DI YIN,

` NAD MNAR SOGS KYI TSE LAM DU KHYER TSUL GNYIS LAS, GCIG NI,
NAD 'DIS SNGON GYI LAS NGAN DAG PAS 'GRIG SONG SNYAM PA'I DGA'
BA DANG, NAD PA YONGS RDZOGS KYI SDUG

BSNGAL DE NGA'I 'DIS GO CHOD PAR SHOG SNYAM PA DANG, YANG GCIG
NI, NAD 'DI BLA MA SANGS RGYAS KYIS NGED LA SDUG BSNGAL MI 'DOD
NA SDIG PA SPONGS SHIG CES GSUNGS PA'I BRDA YIN

PAR 'DUG SNYAM DU BSAMS PA, GSER GLING PAS, RKYEN NGAN DGE BA'I
BSKUL MA YIN, ,'DRE GDON RGYAL BA'I CHO 'PHRUL YIN, ,NA TSA SDIG
SGRIB KYI PHYAGS SHING STE, ,SDUG BSNGAL CHOS

NYID KYI YO LANG YIN, ,ZHES PA LTAR BSAM, BLO SBYONG TSUL 'DI
DAG LAG LEN DU MA 'KHEL BA DE 'GA' ZHIG GIS MA SHES PAS LAN,
'GA' ZHIG GIS MA BYAS PAS LAN NAS YOD PA LAS,

@203B DPE CHAS PHONGS PA DANG, BSHAD MKHAN GYIS PHONGS PA MED
PAS, BLO SBYONG BLO BZANG DGONGS RGYAN SOGS LA BLTA DGOS, YANG
DGON PAS, 'BYOR NA MI DGA' RGUD NA DGA',,

'BYOR NA GSOG BSRUNG SDUG BSNGAL CHE, ,RGUD NA DKA' BAR SPYAD
CHOS 'GRUB, ,SPRANG LUS CHOS PA'I GTAD SO YIN, ,BSTOD NA MI DGA'
SMAD NA DGA', ,BSTOD NA KHENGS SEMS NGA

RGYAL SKYE, ,SMAD NA RANG SKYON THER LA 'BUD, ,ZHES SOGS GSUNGS,
` GDON BGEGS LA GTOR MA BTANG TSE, BLO LEGS PO RANG MA 'BYOR
BA'I TSE, BLO SBYONG BA LA BAR GCOD

ZHI BA DANG, GROGS BYA BA'I CHED DU BYAS PA DANG, BLO LEGS PO
SBYANG THUB NA, 'DRE GDON KHYED RNAMS KYIS DA BAR GNOD PA GTONG
BA DE SHIN TU LEGS, DA DUNG THONGS SHIG CES BSKUL BA,

` /GZHUNG BZANG PO MI BSTEN,\ 'DI LA GSUNGS SROL GNYIS TE, NYON
MONGS BSTEN NAS NAM YANG MI SPANGS PA'I GZHUNG BZANG MA BYED CES
PA'I DON DANG, YANG, GZHAN GYI GNOD PA

SOGS BRJED DU MA BCUG PAR NGANG BSRING PA'I KHON 'DZIN DAM PO MA
BYED, ` /MDZO KHAL GLANG LA MI 'BYO,,\ 'DI LA'ANG GNYIS TE, RANG
SKYON GZHAN LA MI G-YOGS PA'I DON DANG,

@204A *, ,LAS DON KHUR DU 'KHRI BA'I LAS 'GAN LA G-YOL NAS
GZHAN LA 'GEL THABS BYED PA'O,, ,,BCAS BLO SBYONG DON BDUN MA'I
ZIN BRIS 'DI BZHIN DGA' LDAN SHAR RTZE DZE SMAD

SPRUL MING PA BLO BZANG DPAL LDAN BSTAN 'DZIN YAR RGYAS SAM MING
GZHAN BLO GTER DGYES PA'I LANG TSOS BGYIS PAS DGE BAS SANGS
RGYAS KYI BSTAN PA PHYOGS KUN TU DAR ZHING RGYAS PAR

GYUR CIG, ,,DGE LEGS 'PHEL,,

@204B [BLANK PAGE]