@242A *, ,(TSOGS MCHOD KUN BZANG MCHOD SPRIN BZHUGS SO,,) ,, *, ,NA MO
GU RU BADZRA t'A KI NI BHYA, 'DIR TSES BCU LA SOGS PA'I DUS KHYAD PAR
CAN GYI TSE

TSOGS MCHOD BYA TSUL 'KHYER BDE BAR DGOD PA NI, GNAS DBEN PA YID
DANG MTHUN PA'I GNAS SU SKU GSUNG THUGS KYI RTEN DGRAM MTSOD PA
RGYA CHEN PO DANG, TSOGS GTOR

DANG; TSOGS KYI MCHOD PA MAm SA DANG MANG NA PHUD MA NYAM PA,
GZHAN YANG BZA' BCA'I RIGS SNA TSOGS PA BSHAMS LA CHANG CHU NANG
MCHOD KYIS BRAN, RDOR DRIL CANG TE'U ROL

MO'I BYE BRAG SNA TSOGS BSHAMS LA, RDO RJE SLOB DPON GYIS LAS KYI RDO
RJE LA, KA STVAm ? BI RI BHYA: RNAL 'BYOR DAM TSIG LDAN PA YI, ,SKAL LDAN
RNAMS NI NANG DU BZHUGS, ,

SKAL PA MED RNAMS MA GZHUG CIG ,CES BSGO, LAS KYI RDO RJES SGO RTZAR
DBYUG SNGON CAN GYI NGA RGYAL GYIS DBANG THOB CING DAM TSIG
GTZANG BA TSUL 'DI LA MOS PA RNAMS BRDA' YIS

DRI LAN BYAS TE NANG DU GZHUGS, DE LAS LDOG PA RNAMS PHYIR BSKRAD
DE SGO DANG YOL BA LA SOGS PAS 'TSAMS BCAD PAR BYA, DE NAS LAS KYI
RDO RJES PHYAG GSUM BTZAL TE NANG

MCHOD BYIN BRLAB MDZAD PAR ZHU, ZHES ZHU BA LA SOGS PA SPYI LTAR
BYAS LA, TSOGS PA RNAMS KYIS BDE MCHOG GI BDAG SKYED RGYAS PAR
BSGOM PA'I RJES SU LU AI PA LA PHYI ROL

MCHOD PA'I CHO GA LTAR TSOM BU BKOD PA'I BAR SONG RJES DANG, LUS
DKYIL DANG LHA LNGA LA 'TSAMS 'DIR SLOB DPON GYI MDUN DU NANG
MCHOD BZHAG LA, KA NI GANG DU'ANG MI

@242B GNAS PA, ,P'A NI LHAN SKYES BDE BA CHE, ,LA NI GNYIS MED YE SHES
TE, ,SKU GSUM MNGON GYUR KA BA LA, ,THAG MED BDUD RTZI SU RAS GANG,
,H'Um A'A: AOm GYIS BYIN RLABS PAS, ,

ZAG MED BDUD RTZI'I RGYA MTSOR GYUR, ,ZHES DANG, 'BRU GSUM LAN GSUM
BRJOD PAS BYIN GYIS BRLAB, DE NAS, SUM BHA NI DANG LAS SNGAGS BRJOD
CING NANG MCHOD GTOR LA MCHOD

PA DANG, TSOGS RDZAS RNAMS BYIN GYIS BRLAB LA, LU AI PA DANG LHA
LNGA LA MDUN SKYED BSGRUB PA SOGS BYA, ROL MO SPOS DANG BCAS PAS,
TSOGS KHANG BSKYED PA NI, H'Um RANG

NYID DPAL CHEN HE RU KAR GSAL BA'I, ,THUGS KHA'I H'Um LAS BHRUm CIG
SPROS PA LAS, ,SNA TSOGS PADMA SNA TSOGS RDO RJE'I STENG, ,TSOGS KHANG
RIN CHEN LAS GRUB GZHAL YAS KHANG, ,

GRU BZHI SGO BZHI RTA BABS RGYAN LA SOGS, ,MTSAN NYID THAMS CAD
YONGS SU RDZOGS PAR GYUR, ,DBUS SU SENG KHRI PADMA NYI ZLA'I GDAN,
,DAR DANG RIN CHEN RGYAN GYIS RNAM PAR BRGYAN, ,

MTHA' SKOR MCHOD RDZAS RNAM PA SNA TSOGS DANG, ,KHYAD PAR DAM
RDZAS BZA' BCA' RI LTAR SPUNGS, ,ZAG MED BDUD RTZI'I BTUNG BA MTSO
LTAR BSKYIL, ,YID 'ONG BKOD LEGS MGRON

RNAMS MNYES BYED PA, ,KUN BZANG MCHOD PA'I SPRIN LA 'GRAN PAR GYUR,
,TSOGS KYI MGRON SPYAN 'DREN PA NI, ,RANG GI THUGS KHA'I H'Um LAS 'OD
ZER 'PHROS, ,GAR BZHUGS RDO

RJE'I PHO BRANG SO SO NAS, ,RTZA BA'I BLA MA KHYAB BDAG RDO RJE 'CHANG,
,GRUB CHEN BRGYAD CU LA SOGS GRUB THOB DANG, ,RGYAN DRUG MCHOG
GNYIS LA SOGS PAntI TA, ,DBANG BSKUR RGYUD

@243A *, ,BSHAD MAN NGAG GNANG BA DANG, ,RIG 'DZIN BYANG SEMS SO
THAR SDOM PA YI, ,RGYUD PA'I BLA MA THAMS CAD SPYAN 'DREN NO, ,DPAL
LDAN 'KHOR LO SDOM PA YAB

YUM DANG, ,RNAL 'BYOR MA BZHI 'KHOR LO GSUM GYI LHA, ,MA MO BRGYUD
DANG GO CHA'I LHA LA SOGS, ,'KHOR LO SDOM PA'I RGYUD NAS BSHAD PA YI,
,DKYIL 'KHOR LHA TSOGS JI SNYED

MCHIS PA RNAMS, ,MA LUS TSOGS KYI ZHING DU GSHEGS SU GSOL, ,GZHAN
YANG RGYUD SDE BZHI DANG 'BREL BA YI, ,YI DAM DKYIL 'KHOR LHA TSOGS
THAMS CAD DANG, ,SANGS RGYAS BYANG

SEMS NYAN RANG MKHA' 'GRO DANG, ,CHOS SKYONG NOR LHA PHYOGS
SKYONG ZHING SKYONG DANG, ,KLU DANG GZHI BDAG SDE BRGYUD 'GRO BA
DRUG ,BGEGS RIGS LAN CHAGS MGRON RNAMS GSHEGS

SU GSOL, ,RANG RANG JI LTAR 'OS PA'I KHRI STAN LA, ,BDAG CAG RNAMS LA
DGYES BZHIN SO SOR 'KHOD, ,TSOGS ZHING THAMS CAD 'KHOR LO BDEG
MCHOG GI ,LHA SKU SGYU MA'I RNAM PAR

BZHENGS BAR GYUR, ,MCHOD PA 'BUL BA NI, ,BLA MA YI DAM SANGS RGYAS
BYANG SEMS SOGS, ,TSOGS KYI ZHING DU GYUR PA THAMS CAD LA, ,BDAG CAG
LUS NGAG YID GSUM GUS PHYAG

'TSAL; ;PHYI NANG GSANG BA'I MCHOD PA LEGS PAR 'BUL, ,SDIG PA MI DGE
THAMS CAD SO SOR BSHAGS, ,RANG GZHAN DGE BA KUN LA RJES YI RANGS,
,ZAB RGYAS CHOS KYI 'KHOR LO

BSKOR BAR BSKUL, ,SRID MTHAR MYA NGAN MI 'DA' GSOL BA 'DEBS, ,DGE BA
BRA MED BYANG CHUB CHEN POR BSNGO, ,BDAG GZHAN MA LUS SANGS
RGYAS MYUR THOB SHOG ,CES YAN LAG

@243B BDUN PA DBUL, ,SA GZHI SPOS KYI BYUG SHING ME TOG BKRAM, ,ZHES
SOGS KYIS MAndAL PHUL, ,CHU BZHI NYER SPYOD ROL MO 'DOD YON LNGA,
,RGYAL SRID BDUN DANG BKRA SHIS RTAGS

RDZAS BRGYAD, ,BLA BRE GDUGS DANG RGYAL MTSAN BA DAN PHAN, ,YOL BA
LDA LDI RNGA YAB KHANG BZANG DANG, ,KHRI STAN MAL CHA RTA GLANG
'DOD 'JO'I BA, ,KHRUS RDZID GTER BUM LAS BYED BRAN

BZANG SOGS, ,NYER MKHO'I YO BYAD MA LUS LEGS 'BUL GYI, ,BZHES NAS
DNGOS GRUB RNAM GNYIS BSTZAL DU GSOL, ,JI LTAR 'JAM DBYANGS LA SOGS
PAS, ,RGYAL BA RNAMS

LA MCHOD MDZAD PA, ,DE BZHIN BDAG GIS DE BZHIN GSHEGS, ,MGON PO
SRAS DANG BCAS RNAMS MCHOD, ,YON TAN RGYA MTSO RNAMS LA BDAG
,BSTOD DBYANGS YAN LAG RGYA MTSOS

MCHOD, ,BSTOD DBYANGS SNYAN SPRIN DE DAG LA, ,NGES PAR KUN DU
'BYUNG GYUR CIG ,CES SPYIR GYI MCHOD PA RNAMS PHUL, ,TSOGS DNGOS
GZHI 'BUL BA NI, ,RTZA BA'I BLA MA KHYAB BDAG

RDO RJE 'CHANG, ,PAn GRUB RNAMS DANG MDO RGYUD DAM CHOS KYI, ,BKA'
DRIN STZOL PA'I BLA MA DAM PA DANG, ,MKHAS SHING GRUB PA BRNYES PA
THAMS CAD LA, ,DAM RDZAS TSOGS KYI MCHOD PA

LEGS PAR 'BUL, ,MCHOG DANG THUN MONGS DNGOS GRUB BSTZAL DU GSOL,
,BDE CHEN RGYAL PO HE RU KA YAB YUM, ,RNAL 'BYOR MA BZHI THOD PA'I
DUM BU SOGS, ,DPA' BO DPA'

MO YAB YUM ZUNG NYER BZHI, ,MA MO BRGYAD DANG GO CHA'I LHA RNAMS
LA, ,DAM RDZAS TSOGS KYI MCHOD PA LEGS 'BUL GYI, ,MCHOG DANG THUN
MONG DNGOS GRUB BSTZAL DU GSOL, ,MI SKYOD

@244A *, ,RDO RJE GSHIN RJE GSHED LA SOGS, ,THABS KYI RGYUD KYI DKYIL
'KHOR LHA YI TSOGS, ,DUS KYI 'KHOR LO DGYES PA RDO RJE SOGS, ,SHES RAB
RGYUD KYI DKYIL 'KHOR LHA

TSOGS LA, ,DAM RDZAS+, ,RNAL 'BYOR RGYUD DANG SPYOD RGYUD BYA
RGYUD KYI, ,DKYIL 'KHOR LHA TSOGS JI SNYED MCHIS PA DANG, ,GZHAN YANG
SANGS RGYAS BYANG SEMS RANG RGYAL DANG, ,GNAS

BRTAN BCU DRUG LA SOGS NYAN THOS LA, ,DAM RDZAS+ RIGS LNGA'I MKHA'
'GRO SHUGS 'GRO THAMS CAD DANG, ,RNAL 'BYOR BSGRUB PA'I GROGS MDZAD
PHO NYA MO, ,DPAL MGON

ZHAL BZHI PHYAG BZHI DUR KHROD BDAG ,MGON CHOS LHA MO RNAM SRAS
LA SOGS LA, ,DAM RDZAS+ MCHOG THUN DNGOS GRUB 'GRUB PA'I 'PHRIN LAS
MDZOD, ,PHYOGS SKYONG ZHING SKYONG KLU DANG

GZHI BDAG DANG, ,SDE BRGYAD RIGS DRUG SEMS CAN THAMS CAD DANG,
,BGEGS RIGS BU LON LAN CHAGS SNYOG PA SOGS, ,TSOGS KYI MGRON DU
GYUR PA THAMS CAD LA, ,DAM RDZAS

TSOGS KYI MCHOD PA LEGS 'BUL GYI, ,MCHOG THUN DNGOS GRUB 'GRUB PA'I
GROGS MDZOD CIG ,MAH'A BU CA GA NA BA LI TAm KHA KHA KH'A HI KH'A HI,
MAm SA RAKTA KO RO TZAN PANYTZA AA MRi TA KHA KHA KH'A HI KH'A

HI; ZHES PAS PHUL, DE NAS TSOGS BUD BZA' BCA' RNAMS SNOD GTZANG MA
CIG TU BSDUS TE LAG PA GA-YAS SU BZUNG, THOD PA BDUD RTZIS GANG BA
GA-YON DU BZUNG NAS TSOGS BSTABS

PA NI, AE MA HO: BLA MA YI DAM MKHA' 'GRO CHOS SKYONG TSOGS, ,TSOGS
KYI ZHING DU GYUR PA THAMS CAD LA, ,DAM RDZAS TSOGS KYI MCHOD PA
'BUL BA NI, ,TSOGS GZHONG PANDA YANGS PA'I SNOD

@244B NANG DU; ;'BRAS DANG GRO SOGS 'BRU SNA STONG GI PHYE, ,ZAG MED
BDUD RTZI CHANG GIS LEGS PAR SPRUS, ,DKAR GSUM MNGAR GSUM SHING
TOG SNA TSOGS DANG, ,LA PHUG LA DU SGOG TZONG 'BRAS CHAN DANG, ,

KHUR BA BCUD LEN SMAN BZANG SNA TSOGS SBYAR, ,SHA CHEN MAm SA RUS
PA NANG KHROL DANG, ,DON SNYING RKANG MAR GLAD TSIL LA SOGS PA'I,
,BZA' DANG BCA' BA RI LTAR SPUNGS BA DANG, ,RGUN 'BRUM

NAS 'BRAS GRO SOGS 'BRU YI BCUD, ,MYOS BYED STONG GI BCUD RNAMS LEGS
BSDUS PA'I, ,ZAG MED BDE BA CHEN PO SGYED PA'I RDZAS, ,BDUD RTZI'I BTUNG
BA RGYA MTSOR BSKYIL BA RNAMS, ,RIGS LNGA YAB YUM

NGO BO SHA LNGA DANG, ,BDUD RTZI LNGA YI RNAM PAR LEGS BSKYED DE,
,SBYANG RTOGS SBAR BA GSUM GYIS BYIN GYIS RLABS, ,ZAG PA MED PA'I BDUD
RTZI'I RGYA MTSO 'DI, ,YI DAM LHA TSOGS SANGS RGYAS BYANG SEMS DANG,
,DPA'

BO MKHA' 'GRO CHOS SKYONG SRUNG MA'I TSOGS, ,NOR LHA PHYOGS SKYONG
ZHING SKYONG KLU GZHI BDAG ,SDE BRGYAD 'GRO DRUG BGEGS RIGS LAN
CHAGS LA, ,'BUL LO PHYI NANG BAR CHAD MA LUS BZLOG ,MCHOG DANG

THUN MONGS DNGOS GRUB BSTZAL DU GSOL, ,GZUGS SGRA DRI RO REG BYA
CHOS DBYINGS MAS, ,DBANG PO DRUG LA BDE SKYID MCHOD PA 'BUL, ,LHAN
SKYES ZHING SKYES SNGAGS SKYES PHO NYA MOS, ,

SNYOMS 'JUG DGA' BA'I BDE CHEN MCHOD PA 'BUL, ,LHAN SKYES BDE BA CHE
DANG STONG PA NYID, ,SBYAR BA'I DE KHO NA YI MCHOD PA 'BUL, ,BDEN
'DZIN BAG CHAGS KUN BYANG BDE STONG GI ,TING NGE 'DZIN

'JA' LUS RDO RJE SEMS DPA'I SKU, ,ZUNG DU 'JUG DANG KHA SBYOR BDUN
LDAN MCHOG ,MYUR DU 'THOB PAR BYIN GYIS BRLAB TU GSOL, ,MCHOD PA'I
'KHOR GSUM SNANG LA NGO BOS STONG, ,SNANG STONG DBYER

@245A *, ,MED SEMS KYIS LEGS 'BUL GYI, ,DBYER MED SPROS BRAL NGANG DU
LEGS BZHES NAS, ,DRI BRAL BDE CHEN SKYE BAR BYIN GYIS BRLOB, ,ZHES
BRJOD DE RTEN GYI DRUNG DU BZHAG ,DE NAS

TSOGS RDZAS RNAMS SNOD SO SOR, ,SLOB DPON LA NYIS 'GYUR, ,GZHAN
RNAMS LA SKAL PA MNYAM POR BGOS NAS LAS KYI RDO RJE SLOB DPON LA
PHYAG 'TSAL TE LAG PA GA-YON DU KA P'A LA BDUD RTZIS

GANG BA BZUNG, DE'I STENG DU GA-YAS PA BDAN GYI PHYAG RGYAS MAm
BZUNG STE, RDO RJE SLOB DPON DGONGS SU GSOL, ,'DI LA THE TSOM MI BYA
STE, ,BRAM ZE KHYI DANG GDOL BA SOGS, ,RANG BZHIN GCIG TU

DGONGS TE ROL, ,AA LA LA HO BZHES SU GSOL, ,AA LA LA HO ROL DU GSOL,
,ZHES BRJOD DE PHYAG TU 'BUL, SLOB DPON GYIS, BDER GSHEGS CHOS NI
BSAM MI KHYAB, ,'DOD CHAGS LA SOGS DRI MA

SPANGS; ;BZUNG DANG 'DZIN PA DANG BRAL BA'I, ,DE BZHIN NYID LA BDAG
PHYAG 'TSAL, ,AA LA LA HO, ,ZHES BRJOD CING PHYAG RGYA SNGA MA LTAR
BYAS LA BLANGS, DE BZHIN DU BHA LA SOGS BZA' BCA' GZHAN RNAMS

KYANG PHUL, ,TSOGS PA GZHAN RNAMS LA, RIG PA 'DZIN PA DGONGS SU
GSOL, ,'DI LA THE TSOM MI BYA STE, ZHES SOGS BRJOD DE SNGAR LTAR PHUL,
LEN PA POS KYANG, BDER GSHEGS CHOS NI

BSAM MI KHYAB, ,ZHES SOGS BRJOD DE SNGAR LTAR BLANGS, ,TSOGS PA MANG
NA THAMS CAD LA SPYIR RIG PA 'DZIN RNAMS DGONGS SU GSOL, ZHES SOGS
BRJOD DE PHUL, TSOGS PAS KYANG, ,

BDER GSHEGS CHOS NI, ZHES SOGS BRJOD DE BLANGS, DE LTAR THAMS CAD LA
KHYAB PAR BGRIM NAS, SLOB DPON GYIS BZA' BTUNG RNAMS NANG MCHOD
LTAR BYIN GYIS BRLABS TE, LAG MCHOD

@245B RGYAS PAR BYA, DE NAS LUS DKYIL GYI LHA SKAD CIG GIS GSAL BTAB
STE, DE NYID RIG PA'I RNAL 'BYOR PAS, ,MI BYA BA NI CI YANG MED, ,DE NYID
SHES NAS DE NAS NI, ,DPA' BOS 'DOD PA LNGA RNAMS

SPYOD; ;BDAG NYID DPA' BO KUN GYI DNGOS, ,BDAG NYID DPA' MO KUN GYI
DNGOS, ,DE PHYIR BDAG GIS THAMS CAD BYA, ,BDAG NYID HE RU KA MCHOD
BYA, ,BDE STONG GNYIS SU MED PAS DE NYID RIGS

PA'I SGO NAS BDAG NYID DPA' BO DANG DPA' MO THAMS CAD 'DUS PA'I BDAG
NYID DU LTAS LA LHA MCHOD PA'I BSAM PAS TSOGS LA LONGS SPYOD PAR
BYA'O, ,ZHES BRJOD DE, DE LTAR BSAM LA TSOGS SU KU

RE DANG; BZHAD GAD DANG, CO 'DRI DANG, LONG GTAM SOGS MI BYA BAR,
BAG DANG LDAN PAS THAMS CAD KYIS NAD GI SBYIN SREGS KYI TSUL DU
LONGS SPYOD PA'I RJES SU LAS KYI RDO RJES TSOGS LHAG RNAMS

MAS RIM NAS SNOD GCIG TU BSDUS TE SLOB DPON GYI MDUN DU BZHAG
,GTOR MA'I LHAG MA YANG CUNG ZAD BZHAG LA SLOB DPON GYIS NANG
MCHOD KYIS KHA PHRU 'BAR BA'I PHYAG RGYA'I NANG NAS BTAB LA BEm

ZHES DANG 'BRU GSUM DANG AA KA ROL NA GSUM BRJOD PAS BYIN GYIS
BRLABS, AOm AU CI shtA BIntA SARBA BHA KshA SV'AH'A, ZHES DANG, AA KA RO
GSUM GYIS BSNGOS LA, AOm ARGHAm PRA TI TZTSA SV'AH'A,

ZHES SOGS KYIS CHU GNYIS NYER SPYOD ROL MO, ,AOm A'A: H'Um GIS NANG
MCHOD RNAMS PHUL, H'Um DPAL CHEN TSOGS KYI LHAG MA'I BDAG PO NI,
,GNAS MCHOG NYER BZHI'I DPA' BO DPA' MO'I

'KHOR; ;DUR KHROD CHEN PO BRGYAD KYI GNAS NYUL BA'I, ,GLANG CHEN LA
SOGS MGO BRNYAN SNA TSOGS CAN, ,RNAL 'BYOR PHO MO'I GRAL RNAMS
'GRIM PA YI, ,TSOGS KYI LHAG LA DBANG BA'I

@246A *, ,MGRON RNAMS KYIS, ,LHAG MA'I GTOR MA TSIM PAR LONGS SPYOD
LA, ,DGA' MGU'I SEMS KYIS RANG RANG GNAS SU BYON, ,ZHES BRJOD LA LHAG
MA PHYIR DOR, ,DE NAS SNOD

RNAMS BSHAL BA'I BSHAL CHU SNOD GCIG TU BSDUS LA, GZHAN YANG KHAMS
GSUM KUN NA GNAS PA YI, ,LHAG MA'I BSHAL CHU RE BA'I 'BYUNG PO RNAMS,
,BSHAL CHU LONG LA BDAG CAG 'KHOR

BCAS LA, ,GNOD PAR MA BYED RANG RANG GNAS SU SONG, ,ZHES DANG, SUM
BHA DANG LAS SNGAGS BRJOD DE LHAG MGRON RANG GNAS SU BTANG, ,DE
NAS BZLAS PA CUNG ZAD BYAS LA, RDO RJE'I GLU'AM

DPYID KYI RGYAL MO'I GLU BLANGS LA, BDE STONG GI NGANG LA ROL PAR
BYA, DE NAS TSOGS KYI ZHING LA, AOm ARGHAm PRA TI TZTSA, ZHES SOGS
KYIS MCHOD PA DANG, PHYAG BYAR 'OS PA THAMS CAD LA, ,

ZHES SOGS KYIS BSTOD PA BYAS LA, ,BSNGO BA SMON LAM DANG, 'DOD DON
GSOL 'DEBS RGYAS PAR BYA, CHAD LHAG GI NYES PA ZHI BA'I PHYIR DU, YIG
BRGYA LAN GSUM DANG, MA RNYED YONGS SU

MA SHES DANG, ZHES SOGS KYIS NONG BA BZOD PAR GSOL, GA-YON PA'I 'THEB
SRIN GYIS SE KOL TOG TE, KshA: 'JIG RTEN PA'I MGRON RNAMS RANG GNAS SU
GSHEGS, YE SHES PA RNAMS RANG NYID

LA THIM NAS BYIN GYIS BRLAB PAR GYUR, ZHES TSOGS ZHING RNAMS BSDU,
PHUN SUM TSOGS PA MNGA' BDAG GSER GYI RI BO 'DRA, ZHES SOGS DANG,
RAB YANG NAM MKHA' TIL GYI GANG BU BZHIN, ZHES SOGS

SHIS PA BRJOD DE ME TOG GI CHAR DBAB PAR BYA'O, ,'DI NI DPON SLOB DU
MA TSOGS PAS TSOGS MCHOD BYA TSUL YIN LA, RANG NYID GCIG BUS TSOGS
MCHOD BYED NA, SLOB DPON GYIS LAS KYIS RDO RJE LA BSGO BA DANG,

@246B LAS KYI RDO RJES ZHU BA SOGS BZHAG ,TSOGS PHUD RTEN GYI DRUNG
DU BSHAM PA DANG, RANG LA TSOGS STOBS PA DANG, TSOGS LHAG PHYIR
'DOR BA SOGS MCHOD GA-YOG PA LA BYED DU GZHUG ,GZHAN THAMS CAD
SNGAR

LTAR BYA,, ,,TSOGS MCHOD SHIN DU BSDUS PA BYED NA, CHO GA RDZOGS PAR
SONG BA'I RJES SU MCHOD GA-YOGS PAS PHYAG GSUM BTZAL TE TSOGS KYI YO
BYAD RNAMS BYIN RLABS GNANG BAR ZHU ZHES BRJOD, ,

TSOGS PAS NANG MCHOD LTAR BYIN GYIS BRLAB, DE NAS MCHOD GA-YOGS
PAS TSOGS PHUD RNAMS BSDUS TE BLA MA DANG YI DAM GYI BRIS 'BUR GYI
SKU BRNYAN GANG YANG RUNG BA'I MDUN DU BSHAM RJES PHYAG GSUM

BTZAL NAS BLA MA DANG YI DAM SOGS DKON MCHOG GI DRUNG DU TSOGS
KYI PHUD 'BUL BAR ZHU ZHES BRJOD, THAMS CAD KYIS ZHAL ZAS RO BRGYA
LDAN PA'I YID 'PHROG PA, ZHES SOGS KYI 'JUG TU, ,

AOm GU RU BU DHA BO DHI SA TVA SA P'A RI WA RA GA NA nA TZA KRA P'U
DZI TA KH'A HI, ZHES BRJOD, DE NAS MCHOD GA-YOGS PAS SNOD GTZANG
MAR, MA DA NA SNGAR BZHIN BZHAG LA, PHYAG GSUM BTZAL TE BLA MA
DANG YI

DAM SOGS DKON MCHOG GI DRUNG DU, MA DA NA'I PHUD 'BUL BAR ZHU,
ZHES BRJOD, THAMS CAD KYIS, DMAN PA'I YUL LAS RAB 'DAS SHING, RGYAL BA
KUN GYI DAM TSIG MCHOG ,DNGOS

GRUB KUN GYI GZHIR GYUR BA, ,BDUD RTZI MCHOG GIS MCHOD PAR BGYI,
,SGRIB PA'I DRI MA KUN BSAL NAS, ,RTOGS PA KUN LAS RNAM GROL BA, ,BLA
NA MED PA'I BYANG CHUB SEMS, ,

BDE BA CHEN POS MNYES GYUR CIG ,AOm GU RU BU DHA BO DHI SA TVA SA
P'A RI WA RA MA H'A PANYTZA AA MRi TA KH'A HI, ZHES BRJOD, DE NAS TSOGS
PHUD SNGA MA LAS CUNG ZAD CHUNG BA ZHIG @247A *, ,MKHA' 'GRO CHOS
SKYONG GI RTEN GYI MDUN DU BSHAM LA, PHYAG BTZAL NAS MKHA' 'GRO
CHOS SKYONG GI DRUNG DU TSOGS MCHOD 'BUL BA ZHU ZHES BRJOD, THAMS
CAD KYIS, AOm

SHR'I DHARM'A PA LA SA P'A RI WA RA GA NA TZA KRA PU DZI TI KH'A HI,
,ZHES BRJOD, DE NAS, AOm BADZRA PU shPE A'A H'Um, ZHES SOGS KYIS PHYI
MCHOD, 'BRU GSUM GYIS NANG MCHOD DBUL DE RJES SNOD GTZANG MAR ,

TSOGS RDZAS DANG MDAN BLUG PA NAM MKHAR BTEGS LA, TSOGS PHUD
DANG NANG MCHOD 'BUL BAR ZHU, ZHES BRJOD, THAMS CAD KYIS PHYOGS
BCU DUS GSUM NA BZHUGS PA'I RTZA BA DANG RGYUD PAR

BCAS PA'I DPAL LDAN BLA MA DAM PA RNAMS DANG, DPAL 'KHOR LO SDOM
PA SOGS RGYUD SDE CHEN PO BZHI DANG 'BREL BA'I YI DAM DKYIL 'KHOR GYI
LHA TSOGS RNAMS DANG DPAL MGON ZHAL BA ZHI PA LA SOGS

PA'I CHOS SKYONG SRUNGS MA RNAMS DANG YUL NYI SHU RTZA BZHI DUR
KHROD CHEN PO BRGYAD NA BZHUGS PA'I DPA' BO MKHA' 'GRO'I TSOGS
RNAMS DANG, SA'I LHA MO STAN MAS GTZO'I BYAS PA'I 'DZAM GLING GZHI'I

BDAG PO SPYI DANG, KHYAD PAR DU GNAS BDAG ,GZHI BDAG ,YUL BDAG
,GRONG BDAG ,DGON GNAS LHA KHANG, GTZUG LAG KHANG, GNAS GZHI 'DI
RNAMS LA GNYUG MAR GNAS

PA RNAMS KYI ZHAL DU AOm A'A: H'Um ZHES BRJOD, tA DRIL DANG ROL CHEN
BYA, DE NAS RDO RJE SLOB DPON GYIS, AE MA HO, ,YE SHES CHEN PO RNAMS,
TSOGS CHEN 'BAR BAS NYON MONGS SREG ,'DI  'DRA'I BDE BA THOB NAS NI,
KUN GYIS AA HO SU KHA BRJOD, CES BRJOD, ,THAMS CAD KYIS, LKOG BTEGS
NAS, AA HO SU KHA BHA KshA YE, AA HO SU KHA HO YA NA, MAH'A MU NTA
SI DHI NI, BRA WA RDHA NA

@247B SIDHI NI, AE MA BDE BA LONGS SPYOD CES, AE MA BDE BA RAB GSAL BA,
PHYAG RGYA CHEN PO GRUB PA 'DIS, RAB TU 'PHEL BA'I ROL GAR 'DI'O, ,H'Um
HE HA HA HA HO, ,ZHES BRJOD, TSOGS RDZAS

'GRIM TSUL SNGAR DANG 'DRA, LHAG GTOR SNGAR LTAR BYAS LA, AOm AU
TZAshtI BA LI TAm BHAKshA SI SV'AH'A, LHAG MA LA DBANG BA'I 'BYUNG PO'I
TSOGS RNAMS TSIM NAS NANG GI DNGOS GRUB PHYIR MI GTONG BA DANG,

PHYI'I BAR CHAD NANG DU MI GTONG BA'I 'PHRIN LAS YANG DAG PAR MDZAD
DU GSOL, ZHES BSNGO, RDO RJE'I GLU NI, KO LLA, AI RI thE, AA PO LA, MU MMU
TI RI, KA KKO M'A, GHA nA, KI P'I ta HO,,

BADZDZA, AI KA RU nE KE ,AA AI, NA RO LA L'A TA HIm, BA MU KHA DZDZA AI,
G'I tDdHEm, MA AA nA BI DZDZA AA AI HA LEm, K'A LI NYDZA RA, PA nI AA AI,
DU DHU RU, BADZDZA AA AI, TZA AA SA MA, KA SMU RI,

SIHLA, KA SPU, RA L'I, AI AA AI, MA LA AI AINdHA NA SH'A LI DZA, RA HI MA,
BHA RU L'A AI AA AI, PHEm KHA nA, KHE tA KA RANTE, SHU DHA SHU DHA nA
MU NI AA AI, 'I RAm SHU, AAm GA TZA tA WE, RI HA DZA,  

SA RA LRA PA nI, AA AI MA LA, AA DZE KUN DHU RU, WA ttA AI, tI ntI MA RE
HAm, NA BADZDZA AA AI, SHIS BRJOD DANG, 'JUG CHOG SNGAR LTAR BYA,
SBYIN RNAL 'BYOR PHO MO 'TSOGS NAS TSOGS

MCHOD TSUL BZHIN BYED PA LA TSOGS 'KHOR, PHO RKYANG DANG MO
RKYANG 'TSOGS PA'I TSOGS MCHOD LA DPA' BO'I STON MO DANG, DPA' MO'I
STON MO ZER BAS, 'DIR DPA' BO'I STON MO BYED TSUL BSHAD

PA YIN LA, RAB BYUNG SDOM BRTZON PA RNAMS KYIS GTOR MA LA SHA
CHANG SOGS BSHAMS NAS DBUL ZHING, RANG GI LCE LA NANG MCHOD REG
PA TZAM BYAS NAS BDUD RTZI MYANG BA TZAM LAS MI BTUNG, GZHAN

@248A *, ,BZA' BCA'I RIGS BYIN GYIS BRLABS NAS, SHA LNGA, DANG BDUD RTZI
LNGA'I NGO BOR MOS NAS RAN PAR BZA', SNOD STEGS MED PA'I SA LA MI 'JOG
,KHA MI SBUB, STONG PAR

MI 'JOG ,BZA' BTUNG CUNG ZAD RE 'JOG PA RTEN 'BREL YIN, CHOS KYI 'BEL
GTAM SOGS MA GTOGS CAL TZOL MI SMRA, BLA MA'AM, GROGS LA MA ZHES
PAR PHYIR MI 'GRO, ,DE DAG LA THA

MAL GYI 'DU SHES MI SKYED, YI DAM GYI LHA MI BRJED, DAM LDAN LA BZANG
NGAN GYI RNAM RTOGS MI BYA, BYIN GYIS BRLAB PA'I RDZAS LA GTZANG MI
GTZANG GI RNAM RTOGS MI BYED, SHAG 'GYED DANG

'THAB RTZOD MI BYED, RAB BYUNG BA MIN KYANG MA DA NA MYOS PAR MI
BTUNG BA SOGS, 'DI'I DAM TSIG YIN CING RGYAS PAR THAMS CAD MKHYEN PA
BU STON RIN PO CHES MDZAD PA'I TSOGS 'KHOR GYI CHO GA BDE CHEN

RNAM ROL SOGS LAS SHES PAR BYA, BRDA' SHES DGOS PAR GSUNG BAS CHANG
LA MAD NA, SHAL BHA LA, ZAN SOGS BZA' BA LA KRI BI TA, SGOG TZONG LA
PHUG SOGS TSOD MA LA TIN DHA NA, THOD PA DANG, SNOD GZHAN YANG
THOD PHOR DU

BSGOM PA LA, PADMA BHA DZA NA, CANG TE 'U LA DRI SI TA, DBANG THOB
PA'I DAM LDAN LA KA LING DZA RA, DE MA YIN PA LA DHU DU RA, 'ONG BA
LA PHRENG KHA NA, 'GRO BA LA KHE TA PA, RUS RGYAN LA NI RAm SHU, SKYES
PA LA tA, BUD MED LA tI, ZHES SOGS

YI GE'I BRDA' DANG, BDE DGYES LAS GSUNGS PA'I BRDA' DANG BRDA'I LAN
RNAMS SHES NA LEGS, DE LTA BU'I TSUL GYIS TSOGS MCHOD BYAS NA, BLA MA
YI DAM MKHA' 'GRO SOGS KYIS BYIN GYIS BRLOB PA'I PHAN YON CHEN PO

'BYUNG ZHING, TSUL DANG MI MTHUN PA BYAS NA RDO RJE DMYAL BAR
LTUNG BA LA SOGS PA'I NYES PA CHEN PO SKYED PAR GSUNGS PAS, ,DENG
SANG TSOGS 'KHOR BYED ZER BAR SNYAD BTAGS NAS DBANG THOB MA THOB
KYI MI MANG 'TSOGS NAS,

@248B CHANG BAG MED DU 'THUNG STE SHAG 'GYED PA DANG 'THAB RTZOD
BYED PA SOGS NI PHAN YON MED PAR NYES BA CHEN PO SKYED PA'I RGYU YIN
'DUG PAS RJE YAB SRAS RNAMS KYIS TSOGS 'KHOR GYI YIG CHA MA MDZAD
CING RANG RE'I BLA MA GONG MA GZHAN  

GYIS KYANG TSOGS 'KHOR ZER BA MNGON MTSAN DANG DAR SO CHE BAR MA
MDZAD PA NI DE LA DGONGS, TSUL 'DI LA MOS PA RNAMS KYIS TSOGS 'KHOR
GYI DAM TSIG DANG 'GAL BA'I NYES PA MI SKYED PAR TSUL DANG MTHUN PAR
BYAS PA'I PHAN

YON 'BYUNG BA LA 'BAD 'TSAL LO, ,CES DPAL BDE MCHOG GI SGO NAS TSOGS
MCHOD BYA TSUL KUN BZANG MCHOD SPRIN ZHES BYA BA 'DI NI GZHUNG
LUGS RAB 'BYAMS SMRA BA YER RDE NI NO MIN HAN ZHES BGYI BAS SNGA MO
NAS YANG DANG

YANG DU BSKUL BA SEMS LA 'CHAR ZHING, NYE LAM RANG GI ZLA BO SDOM
BRTZON RNAM DPYOD DANG LDAN PA KA BCU NGAG DBANG CHOS LDAN
ZHES BGYI BAS BDE MCHOG GI BSNYEN 'TSAMS BYED SKABS 'JUG TU TSOGS
MCHOD BYED TSUL CIG DGOS ZHES

BSKUL BA LA BRTEN NAS BAN RGAN SNYOMS LAS PA NGAG DBANG BLO BZANG
CHOS LDAN DPAL BZANG PO ZHES BGYI BAS TSOGS MCHOD BYED TSUL SNGA
MA CUNG ZAD RGYAS PA DE RDO RJE 'CHANG SNGAGS RAM PA DGE 'DUN BKRA
SHIS KYIS RDO RJE 'PHRENG BA'I

DKYIL 'KHOR THAMS CAD LA TSOGS MCHOD BYA TSUL MDOR BSDUS SHIG
BKOD PA LTAR DANG, RJES MA SHIN DU BSDUS PA DE RGYAL DBANG THAMS
CAD MKHYEN PA LNGA PA DON GYI SLAD DU MTSAN NAS SMOS TE MKHAN RIN
PO CHE NGAG DBANG BLO BZANG

RGYA MTSO DPAL BZANG POS MDZAD PA'I TSOGS MCHOD 'DOD DGU'I MCHOD
SBYIN LTAR LA 'JAM DBYANGS SE SKYA PAndI TA SA MDZAD PA'I TSOGS 'KHOR
LAS KYANG CUNG ZAD KHA BSKANGS TE ZUR GRU ZI ZHES PA'I LHA KHANG
CHEN MOR SBYAR BA'I

YI GE PA NI SDOM BRTZON CHOS LA 'DUN PA'I KA BCU NGAG DBANG CHOS
'BYOR RO, ,'DIS KYANG RGYAL BA BLO BZANG GRAGS PA'I BSTAN PA DAR ZHING
RGYAS LA YUN RING DU GNAS PAR GYUR CIG , , ,