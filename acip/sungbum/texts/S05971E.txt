*, ,GTOR MA BRGYA RTZA SHIN TU BSDUS PA BZHUGS SO,,

@001A #, ,NA MO GU RU LO KE SHVA R'A YA, BLA MA MCHOG DANG PHYAG
NA PADMO, ,DBYER MED ZHABS LA SPYI BOS BTUD NAS, ,BAR CHAD SEL
CING TSOGS GNYIS GSOG

PA'I; ;THABS MKHAS BRGYA RTZA MDOR BSDUS BRI'O, ,GTOR MA BRGYA
RTZA MDOR BSDUS BYA BAR 'DOD PAS, LAG LEN SOGS MTHONG BA BRGYUD
PA LTAR BSHAMS TE, SKYABS

'GRO SEMS BSKYED SNGON DU BTANG, RANG NYID SKAD CIG GIS 'PHAGS
PA SPYAN RAS GZIGS DBANG PHYUG TU GYUR PA'I THUGS KA'I HR'I: YIG
GI 'OD ZER GYIS BSGOMS PA DANG

'DRA BA'I YE SHES PA DBANG LHA DANG BCAS PA SPYAN DRANGS, DZA:
H'Um BAm HO: RANG DANG GNYIS SU MED PAR GYUR, DBANG GI LHAS
DBANG BSKUR 'OD DPAG MED KYIS DBU BRGYAN PAR GYUR, AOm

@002A *, ,A'A: H'Um GIS MCHOD PA BDUD RTZI'I RANG BZHIN DU BYIN
GYIS BRLABS LA, AARGHAm NAS SHAPTA'I BAR GYIS MCHOD, SKYON GYIS
MA GOS SKU MDOG DKAR, CES SOGS KYIS

BSTOD, DE NAS MCHOD PA SPYI LTAR BYIN GYIS BRLABS LA, DUS GSUM
PHYOGS BCUR BZHUGS PA YI, ,'JIG RTEN 'DAS DANG 'JIG RTEN PA'I,
,GTOR MGRON 'KHOR DANG BCAS PA RNAMS,

MCHOD SBYIN GNAS 'DIR SPYAN 'DREN GYI, ,'DIR GSHEGS 'DOD PA'I
GDAN LA BZHUGS, ,PHYAG BYAR 'OS PA THAMS CAD LA, ,ZHES SOGS KYIS
PHYAG BYA, AOm AARGHAm SOGS KYIS MCHOD,

ZHAL ZAS RO BRGYA LDAN PA'I YID 'PHROG PA, ,ZHES ZHAL ZAS PHUL,
JI LTAR BLTAMS PA TZAM GYIS NI, ZHES SOGS DANG, AOm SARBBA TA
TH'A GA TA AA BHI shE KA TA SA MA YA SHR'I A'A: H'Um GIS SKU

KHRUS GSOL, 'PHAGS PA SPYAN RAS GZIGS DBANG GI ,ZHES SOGS SHLOO
KA GCIG DANG, AOm A'A: HR'I: H'Um, AOm MA nI PADME H'Um, AOm DZA
LA MI DAm SARBBA PRE TA BHYA: SV'AH'A, AOm DZNY'AN AA WA LO KI
TE SAMANTA

@002B SPHA RA n'A RA SMI BHA WA SA MA YA MA H'A MA nI DU RU DU
RU HRID YA DZ'A LA NI SV'AH'A, ,'DOD NA MI 'KHRUGS PA'I GZUNGS
KYIS BAR DO CHU SBYIN YANG BYAS TE, CHU'I SBYIN PA 'DI LA BRTEN
NAS KLU'I RGYAL PO DGA' BO DANG NYER DGA' BO

LA SOGS PA SRID PA CHU KLUNG GI BDAG PO DANG, GZHI BDAG GNYUG
MAR GNAS PA DANG, SEMS CAN THAMS CAD KYI RGYUD LA SBYIN PA DAM
PA SEMS KYI RGYAN DU GYUR CIG , (DE NAS BRGYA RTZA RNAMS RIM
BZHIN BSHAMS,

BSANGS SBYANGS, BYIN GYIS BRLABS, SAMBHAR BDUN BDUN NAM GSUM
GSUM BRJOD KYANG BSNGOS PAS, SO SOS LONGS SPYAD CING TSIMS PAR
BSAMS LA, BRGYA RTZA BZHI PA YAN LA, SAMBHA RA'I MJUG TU AARGHAm
SOGS KYIS MCHOD, LNGA PA MAN CHAD AARGHAm SOGS KYI TSAB

TU DE BZHIN GSHEGS PA BZHI'I MTSAN BRJOD, BRGYA RTZA DANG PO'I
TSE MCHOD PA'I MJUG TU,) ,BDUD RTZI'I RGYA MTSO'I GTOR MA 'DI,
,BLA MA DKON MCHOG GSUM LA 'BUL, ,BZHES NAS BDAG DANG 'GRO KUN
LA, ,MCHOG DANG THUN MONG

DNGOS GRUB STZOL, (,GNYIS PA'I TSE,) BDUD RTZI'I x, CHOS BSRUNG
MKHA' 'GRO'I TSOGS LA 'BUL, ,BZHES NAS ZHI RGYAS DBANG DRAG GI
,'PHRIN LAS MA LUS BSGRUB TU GSOL, (GSUM PA'I TSE,) BDUD RTZI'I
x,

BDEN TSIG GRUB PA RNAMS LA 'BUL, ,BZHES NAS BDAG GI BSAM DON
RNAMS, ,CHOS BZHIN 'GRUB PA'I SMON LAM MDZOD, (,BZHI PA'I TSE,)
BDUD RTZI'I x, LHAN SKYES NOR LHA'I TSOGS LA 'BUL, ,

@003A *, ,BZHES NAS BDAG CAG CHOS SGRUB PA'I, ,MTHUN RKYEN 'DOD
DGU CHAR BZHIN PHOBS, (,LNGA PA'I TSE,) BDUD RTZI'I x, YUL LHA
GZHI BDAG RNAMS LA 'BUL, ,BZHES NAS RU NGA MA MDZAD

PAR; ;STONGS GROGS GNAS PO BZANG PO MDZOD, (,DRUG PA'I TSE,)
BDUD RTZI'I x, GNOD SBYIN SDE BRGYAD RNAMS LA 'BUL, ,BZHES NAS
BSTAN PA RGYAS PA DANG, ,'GRO LA BDE SKYID 'BYUNG BAR MDZOD,
(,BDUN PA'I

TSE;) BDUD RTZI'I x, GDON BGEGS 'BYUNG PO'I TSOGS LA 'BUL,
,BZHES NAS GNOD 'TSE'I SEMS BOR LA, ,MA GYUR BYAMS PAS SKYONG
BAR MDZOD, (,BRGYAD PA'I TSE,) BDUD RTZI'I x, RIGS DRUG 'GRO
BA'I

TSOGS LA 'BUL, ,BZHES NAS SDUG BSNGAL LAS GROL TE, ,MYUR DU
SANGS RGYAS THOB PAR SHOG (,DGU PA'I TSE,) BDUD RTZI'I x, YI
DVAGS TSOGS RNAMS KUN LA 'BUL, ,BZHES NAS BKRES SKOM LAS GROL
TE, ,

SBYIN PA'I PHAR PHYIN RDZOGS PAR SHOG (,BCU PA'I TSE,) BDUD
RTZI'I x, LAN CHAGS GNYER BA RNAMS LA 'BUL, ,BZHES NAS LAN CHAGS
BU LON KHYER, ,SHA 'KHON SGRIB GNYIS DAG GYUR CIG (,BCU GCIG
PA'I TSE,) BDUD

RTZI'I RGYA MTSO'I GTOR MA 'DI, ,SKAL CHAD LHAG MGRON KUN LA
'BUL, ,RANG RANG SKAL BAS TSIM GYUR NAS, ,SKU GSUM MNGON DU
'GYUR BAR SHOG (,CES BSNGOS LA,) CHOS RNAMS THAMS CAD RGYU LAS
BYUNG, ,

@003B (ZHES SOGS KYIS CHOS SBYIN DANG, BSNGO BA SMON LAM BKRA
SHIS KYIS BRGYAN PAR BYA'O,) ,'DI LTAR, TSIG GIS SPROS PAS RNAM
PAR DBEN KYANG, ,DON GYI SNYING PO MA TSANG MED PA, ,BRGYA
RTZA'I RIM PA SNYING POR DRIL 'DI, ,'CHAG MED GTOR MA'I

YI DAM BRTAN KYANG, ,SNA MANG BYA BAS GA-YENG BA RNAMS LA, ,PHAN
PHYIR GSAR PA'I ZLA TSES 'DRA 'DI, ,MDO RGYUD 'DZIN PA'I
SH'AKYA'I DGE SLONG, ,BLO BZANG CHOS KYI RGYAL MTSAN GYIS BKOD,
,'DIS MTSON DGE BAS BDAG NYID

GCIG PUS, ,THOG MED DUS KYI DRIN CAN PHA MA, ,SDUG BSNGAL RGYA
MTSO CHE LAS SGROL LA, ,THOGS MED MTHU DANG LDAN PAR GYUR CIG
,CES PA 'DI YANG DAD STOBS RNAM DPYOD GTONG BA PHUN SUM TSOGS
PA'I RGYAN GYIS MDZES PA SDE

PA LHA'I MTSAN CAN GYIS YANG YANG NAN CHER BSKUL BA BRTEN NAS,
BTZUN PA BLO BZANG CHOS KYI RGYAL MTSAN GYIS 'PHRAL DU BKOD PA'I
YI GE PA NI DKA' BCU TSOGS GSOG PA LEGS PA CHOS 'BYOR GYIS BRIS
SO, ,

MANGGA LAm,, ,, ` AOm SVA STI, PHAN BDE'I 'BYUNG GNAS RGYAL
BSTAN YONGS 'DU'I LJON, ,RAB RGYAS 'GRO KUN THAR MCHOG 'BRAS
BZANG LA, ,SPYOD PHYIR BKRA SHIS LHUN GRUB CHOS GRVA CHER, ,CHOS
SBYIN 'DZAD

MED DAL 'GRO'I RGYUN 'DI SPEL, ,SARBA DZA GA TAm,, ,,