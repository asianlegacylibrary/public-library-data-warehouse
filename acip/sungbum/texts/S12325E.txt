@583A *, ,TSE RIG 'DZIN PA RNAMS KYI BSLAB BYA LHAG BSAM KU MUD RGYAS BYED LEGS BSHAD BSIL SBYIN SNANG BA ZHES BYA BA BZHUGS SO,

@584A #, ,SVA STI, BEEd'URYA YI 'OD SNANG GIS, ,'GRO BA'I DUG GSUM ZUG RNGU'I TSOGS, ,SKAD CIG NYID LA SEL MDZAD PA, ,BCOM LDAN SMAN GYI BLA LA 'DUD, ,GANG LA BSLAB PAR

BYA BA'I GZHI, ,SPYIR NA GRANGS MTHA' YAS MOD KYANG, ,'TSO BYED RNAMS KYI BLANG DOR TSUL, ,SNYING POR DRIL NAS 'DZER 'DI NYON, ,GSO RIG GZHUNG STON SLOB DPON SOGS, ,SPYI BO'I THOD DU GTZUG RGYAN

LTAR, ,KHUR NAS MNYES PA BSGRUB PA NI, ,PHAN BDE KUN GYI RTZA BA YIN, ,BDE 'DOD SDUG BSNGAL MI SDUG NA, ,DGE LA RTAG TU 'BAD RIGS TE, ,'DI LAS GZHAN PA'I THABS MED CES, ,

BDEN GSUNG BKA' LAS BYUNG BAS SO, ,TSE 'DI YUN THUNG PHYI MTHA' RING, ,DE PHYIR 'DAM GA MA 'PHYUG PAR, ,LE LO PHYI BSHOL YONGS SPANGS NAS, ,GTAN DON NAN GYIS BSGRUB PAR RIGS, ,

@585A *, ,DE LTAR DGE LAM BSGRUB PA'I TSUL, ,BLA MA'I ZHAL GDAMS BKA' BSTAN SOGS, ,GSUNG RAB RNAMS LAS BYUNG BA LTAR, ,DENG NAS SHES PAR BYA 'TSAL STE, ,

NYIN RE 'DAS KYANG 'CHI BAR NYE, ,LANG TSO YOL NAS DBANG PO NYAMS, ,DAM CHOS BSGRUB LA MTHU MED 'GYUR, ,DE TSE 'GYOD KYANG PHYIS PA YIN, ,GZHAN YANG NAD KYIS NYAM THAG PA'I, ,'GRO BA

RANG LA RE LTOS RNAMS, ,'DIS MI BSLU SNYAM PA DAG GA-YO SGYUS BSLU LA 'BRID PA SOGS KYIS SDUG BSNGAL LA SPYOD PA NYE BA'I MTSAMS MED DU GSUNGS, NAD LAS 'BRAL 'DOD SNYING RJE DANG, ,YID 'ONG BYAMS SOGS

TSAD MED BSKYED, ,DE YANG PHYOGS RIS CAN DU SONG NA LOG PA'I GOL SA YIN PAS BYAS PA MI BZO BA RNAMS LA BYAMS PA DANG, BSTAN PA DANG SEMS CAN LA SDANG BA RNAMS LA SNYING RJE BA DANG, SMAN PA GZHAN GYIS BLTAS PA'I NAD PA

@586B SHI BA LA DGA' BA DANG, NAD PA SHI GSON GANG LA'ANG BTANG SNYOMS SU GNAS PA STE BZHI RU MA SHOR BA GCES SO, ,GANG LA PHAN SEMS YOD GYUR PA, ,DE YIS PHAN PA CHOS NYID YIN, ,SMAN PA MKHAS KYANG BSAM NGAN CAN, ,RANG GZHAN GNYIS PHUNG GDON MI ZA, ,

RNYED BKUR SNYAN GRAGS 'DOD GDUNG BLO, ,DOR NAS MTHO DMAN 'BYOR RGUD LA, ,MI BLTA KUN LA NYE RING MED, ,SHIN TU BYAMS PAS BCOS PAR BYA, ,DA LTA SMAN 'DI BYIN PA YIS, ,NAD ZUG SEL ZHING MA 'ONGS DUS, ,DAM CHOS BDUD RTZIS NYON MONGS

NAD, ,SEL SNYAM SNYING NAS SMON LAM GDAB, ,NAD GA-YOG BSNYEN BKUN BGYIS PA DANG, ,SMAN BYIN PHAN YON GNAS SKABS SU, ,NAD MED TSE RING BSOD NAMS 'PHEL, ,MTHAR THUG 'CHI MED MYANG 'DAS THOB, ,DE SKAD DU YANG MDO SDE LAS, ,

GSOD SAR CHUD PA LEGS BTANG DANG, ,DE BZHIN SROG GIS PHAN BTAGS SHING, ,SROG CHAGS 'TSE BA LAS BZLOG PAS, ,TSE RING BA NI THOB PAR 'GYUR, ,NAD PA'I BSNYEN BKUR BYAS SMAN PA, ,SMAN NI RAB TU BYIN PA DANG, ,SROG CHAGS BONG DBYIG LA

SOGS KYIS, ,'TSE BA MED LAS NAD MED YIN, ,GNAS BRTAN BA KU LA SNGON DGE 'DUN LA AA RU RA GCIG PHUL PAS BSKAL BA DGU BCU RTZA GCIG TU NGAN 'GROR MI LTUNG ZHING MTHO RIS KYI DPAL NYAMS SU MYONG, SKU TSE 'DIR YANG DGUNG LO BRGYA DANG DRUG CU LHAG GCIG LON YANG

BSNYUN GANG YANG MED PAR GSUNGS SO, ,ZHES DANG RGYAL SRAS ZHI BA LHAS, ,SEMS CAN NAD PA JI SNYED PA, ,NAD SOS GYUR GYI BAR DAG TU, ,SMAN DANG SMAN PA NYID DANG YANG, ,DE YI NAD GA-YOG BYED PAR SHOG ,LHA MI'I MCHOD RTEN GCIG PU PA

@587A *, ,STON PA THUGS RJE CAN RANG NYID NAD PA NYAM THAG PA'I NAD GA-YOG MDZAD NA GZHAN DAG LTA CI SMOS, MKHAN POS MKHAN BU'I NAD GA-YOG BYED PA STON PA'I BCAS PA YIN ZHING, DGE 'DUN GYI NANG KHRIMS GAL CHE SHOS SU LO RE BZHIN KHRIMS YIG RGYA CHER SGROG PA'I

DON BSAM DGOS SO, ,CES GSUNGS NAD PAR PHAN GDAGS LAS, ,BSOD NAMS PHUL BYUNG GZHAN MED BSHAD, ,LUNG LAS 'TSO BYED GZHON NUS GSOS, ,RIG PA 'DI NYID LA BSTEN NAS, ,BDEN PA MTHONG BAR GSUNGS PA SOGS, ,

'DI YI PHAN YON DPAG MED PA, ,BSAMS NAS DON RTZA CHEN PO 'DIR, ,NAM YANG BRTZON PA 'DOR MI RIGS, ,` GZHUNG DANG MAN NGAG LAG LEN DANG, ,BRAL YANG RNYED 'DOD 'OL TSOD KYIS, ,SMAN DPYAD SNYING KHAMS BSKYED BYED PA'I, ,

SMAN PA 'GRO BA'I GSHED MA YIN, ,PHAN YON MI BSAM SMAN YON TZAM, ,THABS KYIS 'GUG PA'I GZHOG SLONG DANG, ,NGO TSA MED PAR SLONG ZHING 'PHROG ,DE NI CHOM RKUN NYID DANG MTSUNGS, ,BAG MED MYOS 'GYUR 'THUNG BA SOGS, ,MI BYED DGU

LA 'DZEM RGYU MED, ,SDOM GSUM ZHIG RAL MKHYUD DPYAD PA, ,NGES PAR DMYAL BA'I BUD SHING YIN, ,REG PA RTZA DANG MTHONG BA CHU, ,LA SOGS BRTAG THABS MI SHES KYANG, ,MIG MTHONG MO RTZIS RMI LAM SOGS, ,RDZUN SHOD RANG GZHAN PHUNG

BYED YIN, ,RANG SMAN NUS RDUG RDZUN RGYAB TU, ,GZHAN GYI DUG SBYOR SOGS BSNYAD PAS, ,THABS KYIS GZHAN SNANG BRID BYED PA'I, ,SMAN PA PHRA MA MKHAN PO YIN, ,RTZUB MOS 'DUL DGOS MA GTOGS PA, ,DGOS MED NAD PA NAD GA-YOG LA, ,

@588B TSIG RTZUB SMRAS NAS SEMS BSREG BYED, ,LHA RJE DUG GI TSER MA 'DRA, ,LUNG RIG 'BREL CHAGS NYUNG NGU TZAM, ,DGOS PA LDAN TSE SMRA BA LAS, ,DON MED CA COS DUS 'DA' BA'I, ,NGAG BKYAL MKHAN DE SMYON PAR MTSUNGS, ,NAD PA'I ZAS

NOR LONGS SPYOD LA, ,BDAG GIS THOB SNYAM 'OG 'GYU YIS, ,NYIN MTSAN DUS RNAMS PHUL BYED PA'I, ,SMAN PA BRNAB SEMS MKHAN PO YIN, ,GNOD SKYEL MTSAN MA 'KHON BZUNG NAS, ,SMAN LOG DRANG POR MI BCOS PAR, ,

NAD PAR DGRA SHA LEN MKHAN DE, ,'JIGS RUNG SROG 'PHROG BSHAN PA DNGOS, ,'DUL BA LUNG DU, STON PAS 'KHRU BA'I BSNYUNG BZHES TSUL BSTAN GYI SNGON BYUNG GSUNGS PA LTAR NYES DMIGS SHIN TU CHE BA LA BSAM MNO GTONG BAR MDZOD CIG GROGS PO

SMAN PA KUN, GZHAN DBANG LAS LA SDIG SGRIB SBYONG, ,KUN BTAGS GDON LA TSOGS GSOG SOGS, ,MI BSKUL LAS 'BRAS MI BRTZI BA'I, ,SMAN PA RMONGS BRTUL LOG LTA'I MDZOD, ,MKHAS LA KHENGS 'GYING PHRAG DOG

BYED, ,DMAN LA KHYAD BSAD DGRAR MTHONG ZHING, ,DGA' SDUG RNAM 'GYUR MANG BA YI, ,'TSO BYED SDUG BSNGAL 'KHOR LO YIN, ,RGYANGS NAS GRAGS YER CHE NA YANG, ,GTUGS TSE YON TAN TSOGS KYIS DBEN, ,

PHAN SEMS RI BONG RVA YI SPUN, ,DE 'DRA'I SMAN PA SHING SKAM 'DRA, ,GZHUNG DANG LAG LEN MA BSLAB CING, ,CUNG ZAD SHES PA'ANG LKOG GYUR PAS, ,DGOS DUS DPE KLOG TZAM BYED PA'I, ,'TSO BYED CHU ZOM GOG PO 'DRA, ,

@589A *, ,GZHUNG LUGS SLOB SBYANGS MI NUS KYANG, ,'DOD PAS GDUNG NAS SMAN KHUG DANG, ,SMAN DPYAD 'CHANG BAS CHOG 'DZIN PA, ,DE 'DRA SMAN PA'I GZUGS BRNYAN YIN, ,'BYOR LDAN MTHONG NA MJUG

MA BSGRIL, ,DBUL PO MTHONG TSE MCHE BA GTZIGS, ,'DRIS DANG MA 'DRIS 'BYED PA CAN, ,KHYI DANG 'DRA BA'I 'TSO THABS PA'O, ,DE SOGS SKYON NI BSHAD MI TSAR, ,'DI DAG RANG LA AE 'DUG LTOS, ,'DUG NA MTSANG DU RIG NAS

KYANG, ,'BAD PAS 'DOR LA NAN TAN BYOS, ,` TSE RIG RGYUD DANG MAN NGAG GI ,GNAD KUN THUGS CHUD DE DON BZHIN, ,LAG TU LEN PA'I GSO DPYAD MKHAN, ,KUN GYI GTZUG TU KHUR 'OS YIN, ,GSO GZHUNG PAD TSAL

LEGS 'BYED CING, ,SHES 'DOD BLO MIG DON LDAN BYED, ,NYE RING MED PAR KUN LA PHAN, ,SMAN RGYAL LTA BU'I 'TSO BYED YIN, ,SKYON SHES MKHAS PA'I GDAMS PA 'DZIN, ,BAG YOD GOMS PAS LUS NGAG BTZUN, ,GZHAN PHAN

YID LA BYED PAS BZANG, ,MKHAS BTZUN BZANG 'DZOM SMAN PA YIN, ,BSKUR YANG KHENGS PA RNAM PAR SPANGS, ,GZHAN DON SDUG BSNGAL SKYO BA MED, ,BSNYEN BKUR BSNGAGS PA'I RE BA DOR, ,DE 'DRA'I 'TSO BYED YONGS LA PHAN, ,

GZHAN 'TSO'I THABS LAS RANG 'DOD MED, ,SMAN PHYIR BRLA SHA'ANG SBYIN PAR NUS, ,SDUG BSNGAL CHE LA LHAG PAR BYAMS, ,SMAN PA BYANG CHUB SEMS DPA' YIN, ,SMAN BYIN PHAN PA'I BSLAB BYA SLOB, ,NAD PA'I GA-YOG TU SKYO DUB MED, ,

@590B BRTZE BAS PHAN SEMS 'CHANG BYED PA'I, ,'TSO BYED NAD PA'I PHA MA YIN, ,ZHI BA LHA 'PHAGS PA DGE LEGS RGYAL MTSAN CHAB MDO BYAMS PA GLING GI SKOR LAM LA NYIN STAR PHEBS NAS LONG BA 'PHYE BO SOGS NYAM THAG PA RNAMS LA PHYAG BSTAR GYIS SMAN BYIN MDZAD

PA DANG, GUNG THANG SPRUL SKU NGAG DBANG BSTAN PA'I RGYAL MTSAN RANG GIS SMAN BRDUNG MDZAD PA LTA BU'O, ,SNYAN GRAGS YAL GA'I KHYON YANGS SHING, ,SU NYE SKYOB PA'I GRIB BSIL CAN, ,MAN NGAG 'DOD 'BYUNG TSE'I RIG BYED, ,LJON SHING LTA BU BSNGAGS

PAR 'OS, ,RANG LAS MKHAS LA BRAN LTAR GUS, ,RANG MNYAM RNAMS LA SPUN LTAR MDZA', ,RANG LAS DMAN LA PHAN PAR SKYONGS, ,SMAN PA DE 'DRA MKHAS PA YIN, ,'DREN 'DOD GROGS NANG SENG LTAR 'GYING, ,PHAS RGOL 'JOMS

TSE STAG LTAR NGAR, ,LUNG RIG MKHA' LA KHYUNG LTAR LDING, ,DE 'DRA 'TSO BYED KHA LO PA, ,BSOD NAMS BSAGS PAS SMAN TSOGS RNYED, ,PHAN SEMS CHE BAS MTHONG NA DGA', ,SMAN THUN TZAM GYIS NAD SEL BA'I, ,SMAN PA NOR BU'I GAN

MDZOD 'DRA, ,LAS NAD CAN LA BSAG SBYANG BSTAN, ,GDON CAN SGRIB SHING YAS SU CHE, ,'CHI NGES CHOS BSHAD PHRAL ZUG BCOG ,DE 'DRA'I 'TSO BYED SKYE DGU'I GNYEN, ,GZHAN GYIS DOR BA'I YI CHAD KYI, ,NAD GSOS DBUL LA LHAG

PAR BYAMS, ,MA 'DRIS MGRON LA PHEBS PAR SKYONGS, ,SMAN PA DE 'DRA KUN GYI DPAL, ,RNYED DKA'I SMAN RNAMS 'BAD PAS SGRUB, ,SGRUB SLA'ANG LE SHOR MED PAR BSAGS, ,GSO BYA'I RE SKONG DE 'DRA BA, ,YID CAN KUN LA PHAN BDE

@591A *, ,STER, ,'CHI BDAG ZHAGS PA DUM BUR GCOD, ,ZUG GZER DRAG PO GCUR GYIS 'DON, ,ZUNGS ZAD RGAS PA DAR MAR BSGYUR, ,DE 'DRA'I 'TSO BYED NAD PA'I MGON, ,GSO SLA ZAS SPYOD SMAN GYIS GSO, ,

DE LAS LOG LA MKHYUD DPYAD STON, ,GNYIS MIN 'KHRUL 'KHOR SNGAGS BSTAN BYED, ,SMAN PA DE 'DRA SROG GI DPYID, ,NAD MED BSRUNG DANG THABS KYIS 'TSO, ,NAD LDAN 'DU 'KHRUGS BDE BAR 'TSO, ,DGE SDIG BSTAN NAS PHYI MA 'TSO, ,

DE 'DRA SMAN BLA'I RGYAL TSAB YIN, ,NYAM THAG SU YIN DE YI SKYABS, ,KUN LA YID GCUGS MDZA' BSHES BZHIN, ,SGO GSUM GZHAN PHAN SGRUB BYED PA'I, ,SMAN PA 'GRO BA'I NYER 'TSO'I GZHI, ,RNAG KHRAG SOGS LA KHYI PHAG BZHIN, ,

NAD PA'I BYA BAR BRAN GA-YOG BZHIN, ,GSO BYA'I GNYEN POR 'DOD 'JO BZHIN, ,'TSO BYED DE 'DRA KUN GYI BSHES, ,DE SOGS YON TAN BRJOD MI LANG, ,RANG LA TSANG NA RAB YIN GYI, ,MA TSANG GYUR KYANG 'BAD PA YIS, ,BSKYED NAS YON TAN LDAN

PHYIR BRTZON, ,SMAN PA'I SPYOD PA GZHAN MTHA' DAG ,DPAL LDAN RGYUD KYI DGONGS PA BZHIN, ,DANG DU BLANG NAS NYAMS SU LONGS, ,BSLAB BYA'I GTZO BO SNYING LA BZUNG, ,HA CANG THUN MONG RIG GNAS LA, ,'BYAMS NA DAM CHOS SGRUB TSUGS

NYAMS, ,DE PHYIR CHOS GTZO RIG GNAS LA'ANG, ,SBYANGS NAS RANG GZHAN DON GNYIS SKYONGS, ,DGE 'DIS DENG NAS BYANG CHUB BAR, ,SKYE KUN DAL 'BYOR RTEN THOB NAS, ,NYAM THAG NAD PA'I SMAN PA DANG, ,NAD GA-YOG RTAG TU BYED

@592B PAR SHOG ,GSO GZHUNG DGONGS GZHI DGOS PA DANG, ,DNGOS BSTAN MA 'DRES JI BZHIN DU, ,RTOGS NAS GZHAN LA STON NUS PA'I, ,BLO MCHOG SPOBS PA THOB PAR SHOG ,DNGOS KUN RO NUS BZHU RJES KYI, ,NUS PA RTEN 'BREL

MA LUS PA, ,RDZOGS NAS ZHI SBYANGS DPYAD GSUM GYI, ,CHO GAS NAD YUL 'BYIN PAR SHOG ,DE SKAD GSO DPYAD MKHAN RNAMS KYI, ,BLANG DOR NYUNG NGUR SPEL BA 'DI'ANG, ,RANG GZHAN YID LA GNAS GYUR TE, ,LUS CAN KUN LA

PHAN THOGS SHOG ,CES TSE RIG 'DZIN PA RNAMS KYI BSLAB BYA LHAG BSAM KU MUD RGYAS BYED LEGS BSHAD BSIL SBYIN SNANG BA ZHES BYA BA 'DI, NAD PA NYAM THAG PA DAG NAN TAR YUL GNYAN PA LA PHAN PA'I MNO BSAM CUNG ZAD KYANG MED PAR RANG MGO 'DON PA'I THABS

'PHRUL LA RINGS YANG BLANG DOR GYI RNAM DBYE 'DI LTA BU RNA BAS MA TSOR RANG GIS MI SHES GZHAN LA DRI RMED MI DGOS PA'I SMAN PAR KHAS 'CHE BA 'GA' ZHIG LA PHAN GDAGS PA'I KUN SLONG RNAM PAR DAG PAS, 7 BTZUN PA NGAG DBANG BLO BZANG BSTAN PA'I RGYAL MTSAN GYIS

BSOD NAMS KUN SDUD GLING GI GAR 'DUG GUR KHYIM DU SPEL BA'O,, ,,