@001A *, ,MKHAS PA DANG BLUN PO BRTAG PA'I BSTAN BCOS DGE LDAN LEGS BSHAD PADMA DKAR PO'I

CHUN PO ZHES BYA BA BZHUGS SO,,

@001B *, ,BCOM LDAN 'DAS LUGS GNYIS KYI BDAG PO LA PHYAG 'TSAL LO, ,LUGS GNYIS JI BZHIN MKHYEN PA YI, ,THUB DBANG ZHABS

LA GUS BTUD NAS, ,MKHAS DANG BLUN PO RNAM DBYE BA'I, ,LEGS BSHAD MDO TZAM BSGRAG PAR BYA, ,MKHAS PA ZHES BYA 'JIG RTEN DANG, ,CHOS KYI

TSUL LA MKHAS PA STE, ,RNAM PA GNYIS GSUNGS DE BZHIN DU, ,BLUN PO YANG NI GNYIS SU BSHAD, ,MKHAS PA DANG PO TSE 'DI DANG, ,PHYI MA DANG POR

DGE 'GYUR ZHING, ,BLUN PO GNYIS NI RIM PA BZHIN, ,'DI DANG PHYI MA PHUNG ZHES BSHAD, ,DES NA MKHAS DANG BLUN PO'I KHYAD, ,RI RAB DANG NI RDUL PHRAN

@002A *, ,DANG; ;RGYA MTSO DANG NI LTENG GA DANG, ,NAM MKHA' LAG MTHIL LTA BU YIN, ,MKHAS PA MKHAS PA'I DRUNG NA MDZES, ,YON TAN JI BZHIN

MTHONG BAS YIN, ,RIN THANG MED PA'I NOR BU DE, ,DED DPON LAG TU MDZES LA LTOS, ,BLUN PO'I GAM NA MKHAS MI MDZES, ,YON TAN MTHONG BA MED

PAS NONGS, ,TZAN DAN GSER LAS RIN CHE BA, ,BLUN POS SOL BAR BYAS LA LTOS, ,MKHAS PA MKHAS PA'I NGAG BZHIN NYAN, ,DE LAS YON TAN 'OS

PA 'THOB, ,GRU DPON LEGS PHYIN NGAN NYAN PAS, ,TSONG 'GRON DBYIG DANG 'PHRAD CES GRAGS, ,BLUN PO MKHAS PA'I NGAG MI NYAN, ,NGE LAS NYES

@002B SKYON 'OS PA 'THOB, ,NGANG PA'I NGAG BZHIN MA NYAN PAS, ,RUS SBAL MKHA' LAS LHUNG ZHES GRAGS, ,MKHAS PA MKHAS PA'I SNYAN PA BRJOD, ,DE YIS LUS CAN DANG BA

'DREN; ;RI BONG SEMS DPA'I GRAGS PA GANG, ,BRGYA BYIN GYIS NI BRJOD LA LTOS, ,BLUN POS MKHAS PA'I MI SNYAN BRJOD, ,DE YIS LUS CAN DANG BA LDOG, ,MDZA' BOS

DGE SLONG GYAD NOR GYI, ,MI SNYAN BRJOD BA'I BYUNG BA LDOG, ,MKHAS PAS MKHAS PA DBUL MTHONG NA, ,LHAG PAR SEMS KYIS YI RANGS BYED, ,DKA' THUB GTZANG MA'I DRANG SRONG LA,,

BRGYA BYIN DGYES PA'I BYUNG BA LTOS, ,BLUN POS MKHAS PA DBUL MTHONG NA, ,NGA RGYAL SEMS KYIS KHYAD GSOD BYED, ,SBREL RGAN RNAMS KYIS MI BZUNG NAS, ,MJUG MA MED CES BKAG

LA LTOS, ,MKHAS PAS GONG MA THOD BZHIN KHUR, ,DE YIS BDAG NYID GONG DU 'DZEGS, ,BZHIN BZANG GIS NI YUL 'KHOR SRUNG, ,MCHOG TU BKUR PA'I YA MTSAN LTOS, ,BLUN POS

GONG MA KHYAD DU GSOD, ,DE YIS BDAG NYID 'OG TU LHUNG, ,GTZUG PHUNG CAN GYIS RANG GI PHA, ,DGRA BCOM BSANG PA'I NYES DMIGS LTOS, ,MKHAS PAS BDEN PAR SMRA BA YIS, ,

@003A *, ,RANG TSIG GZHAN GYIS TSAD MAR BYED, ,RGYAL BA'I SRAS KYIS BDEN SMRAS PAS, ,SU D'A BU YIS MNYAN LA LTOS, ,BLUN POS BRDZUN PAR SMRA BA YIS, ,RANG TSIG GZHAN

GYIS RIS SU BOR, ,MU STEGS BYED KYI BRDZUN SMRAS PAS, ,KHYIM BDAG LUG GIS SPANGS LA LTOS, ,MKHAS PAS 'PHRAL DANG PHYIS GNYIS LAS, ,PHYIS SU BDE BA MCHOG

TU BYED, ,THAMS CAD SGROL GYI DKA' THUB KYIS, ,CHOS SKU'I BDE BA THOB LA LTOS, ,BLUN POS 'PHRAL DANG PHYIS GNYIS LAS, ,'PHRAL DU BDE BA MCHOG TU BYED, ,

RI DVAGS RU RUS PHAN BTAGS PA'I, ,MI NGAN GYI NI SPYOD TSUL LTOS, ,MKHAS PA DANG PO MTHUN PHYIN CHAD, ,MDZA' BA NAM YANG GTONG MI BYED, ,SPRE'U'I DBANG POS

SPRE'U'I TSOGS, ,RJES SU BSKYANGS PA'I SBYONG TSUL LTOS, ,BLUN PO DANG PO MTHUN NA YANG, ,CUNG ZAD TZAM GYIS 'GYUR LDOG BYED, ,SHING RTA MO DANG MDZA' BA YI, ,

SENG GE NGAN PA'I SPYOD TSUL LTOS, ,MKHAS PA LUS STOBS CHUNG NA YANG, ,RNAM DPYOD RTZAL GYIS DGRA LAS RGYAL, ,RI BONG BLO DANG LDAN PA YIS, ,RI DVAGS RGYAL

@003B PO BSAD CES GRAGS, ,BLUN PO LUS STOBS CHE NA YANG, ,BLO GROS DMAN PAS DGRA DBANG 'GRO ,LUS BONG CHE BA'I GLANG PO NYID, ,SRE MONG DAG GIS BSAD LA LTOS

MKHAS PA YON TAN KUN LDAN PAS, ,GANG DU PHYIN PA DE RU BRIN, ,RTA PHO BZANG DANG RGYAN BZANG PO, ,TSONG 'DUS DAG TU BRIN ZHES GRAGS, ,BLUN PO NYES PA KUN LDAN PAS,,

GANG DU PHYIN PA DE NAS LDOG ,BONG SHA YIN PAR NGO SHES NAS, ,SUS KYANG NYO BA MED LA LTOS, ,MKHAS PA RANG GI YUL BAS KYANG, ,YUL KHAMS GZHAN DU MCHOD PA

'THOB; ;NOR BU GZHAN DU BRIN PA TZAM, ,RGYA MTSO'I NANG DU GA LA BRIN, ,BLUN PO GANG DU GNAS NA YANG, ,LUS CAN KUN GYIS SPONG BAR BYED, ,NYES 'ONGS ZHES

BYA'I KHYIM BDAG BU, ,SKYE BO KUN GYIS BOR LA LTOS, ,MKHAS PA DAM TSIG GTZANG BA'I MTHUS, ,YID LA 'DOD PA'I DON CHEN 'GRUB, ,SREG PA'I PHRUG GU SEMS

BSKYED PAS, ,PHA ROL ME CHEN LOG LA LTOS, ,BLUN PO DAM TSIG MI GTZANG BAS, ,MI 'DOD MTSAN MA 'PHRAL DU BYUNG, ,CI TSUGS BYAS KYANG BRLAG PAR GYUR, ,ME YIS

@004A *, ,'JIGS PAS 'PHAGS SKYES PO, ,SKYED MOS TSAL DU TSIG LA LTOS, ,MKHAS PA PHAM PA TZAM GYIS NI, ,DGRA LAN LDON PA'I BLO STOBS BYUNG, ,MDA'

YIS PHOG PA'I BYANG GA-YAG GIS, ,RNGON PA'I SROG DANG PHRAL LA LTOS, ,BLUN PO LAN GCIG PHAM PA NA, ,GNYEN LA 'KHANG ZHING DGRA BLO ZHI, ,KHYI NGAN LA NI RDO PHOG NA, ,

'KHANG NAS NYAL BA'I SPYOD TSUL LTOS, ,MKHAS PA DON GYI GAL THUG NA, ,DGRA BO GANG LA'ANG 'JIGS PA MED, ,LHA DBANG GCIG GIS LHA MIN GYI, ,DPUNG TSOGS PHAM

PA BYUNG LA LTOS, ,BLUN PO DON GYI GAL THUG NA, ,CUNG ZAD TZAM LA'ANG SKRAG PA SKYE, ,MI LA ZAGS SU 'KHRUL PA YIS, ,STAG GI SNYING SRID GAS LA LTOS, ,

MKHAS PA MANG DU 'DUS PA NA, ,BLO GROS BSDUR BAS LEGS LA SBYOR, ,GLANG PO LA SOGS SROGS CHAG BZHI, ,'DZOM NAS BSLAB KHRIMS BCAS LA LTOS, ,

BLUN PO MANG DU 'DUS PA NA, ,BLO NGAN BSDUR BAS NYES LA SBYOR, ,RDZOGS BYED MANG DU 'DUS NAS NI, ,'PHAGS PA MOONG+GAL BKRONGS LA LTOS, ,MKHAS PA RE RE'I

@004B DGE MTSAN GYIS, ,RGYAL KHAMS KUN LA BDE SKYID 'BYUNG, ,SHA BYIN ZHES BYA'I CHOS RGYAL GYIS, ,RANG SRID BSKYANGS PA'I YA MTSAN LTOS, ,BLUN PO RE RE'I BYED

PA YIS, ,RGYAL KHAMS KUN LA SDUG BSNGAL 'BYUNG, ,MA LA GNOD KYI BYED PA YIS, ,SH'AKYA'I RIGS NI PHUNG LA LTOS, ,MKHAS PA CHAGS SDANG ZHI BA YIS,,

DGRA BO DANG YANG MDZA' BA 'THOB, ,RI DVAGS SHA RA BHAS BSGRAL YIS, ,RGYAL PO DGA' BA'I NGANG TSUL LTOS, ,BLUN PO CHAGS SDANG GOMS PA YIS, ,KUN DANG 'KHON

PA NGANG GIS 'THOB, ,DUG SBRUL GDUG PA'I GZUGS MTHONG NA, ,SKYE BO MTHA' DAG BROS LA LTOS, ,MKHAS PAS RNYED PA RNYED PA STE, ,'BYUNG 'OS SHIG LAS BYUNG

BA YIN, ,SKYE BO MANG POS BKUR BA YIS, ,SNGON GYI RGYAL PO'I YA MTSAN LTOS, ,BLUN PO'I RNYED PA LOG 'TSO STE, ,'BYUNG MI 'OS SHIG BYUNG BA YIN, ,WA SKYES

RGYAL POR BKUR BA YIS, ,RI DVAGS RGYAL POS BSAD LA LTOS, ,MKHAS PA DANG PO BRTZAMS PHYIN CHAD, ,CI LA THUG KYANG PHA MTHAR SKYEL, ,ME 'OBS BRGAL

@005A *, ,NAS TSONG DPON GYIS, ,DRANG SRONG CHEN PO'I SNYING STOBS LTOS, ,BLUN POS BYA BA GANG BRTZAMS KYANG, ,PHYIS SU 'TSENGS PA GCIG KYANG MED, ,

KHYE'U ME SKYES PHA YIS NI, ,BUD MED LTO BA MNYES LA LTOS, ,MKHAS PAS GZHAN DAG CI ZER YANG, ,DON LA BLTAS NAS 'JUG LDOG BYED, ,BLAM ZE'I SLOB MAS

SLOB DPON GYIS, ,BRKU BAR BSNGAGS PA BZLOG LA LTOS, ,BLUN PO DON LA MI LTA BAR, ,GZHAN GYIS BRID PA'I DBANG DU GTONG, ,SRIN MO'I NGAG BZHIN NYAN PA

YIS; ;TSONG MGRON MTHA' DAG PHUNG LA LTOS, ,MKHAS PA SHIN TU RGUD NA YANG, ,ZLA BA BZHIN DU YAR NGO 'BYUNG, ,BRTZON RAR 'KHOD PA'I BLON PO MGAR, ,

RJES SU KUN LAS RGYAL ZHES GRAGS, ,BLUN PO LAN GCIG RGUD PA NA, ,MAR ME BZHIN DU ZAD PAR 'GYUR, ,BZOD SMRAR RGOL BA'I RGYAL PO NYID, ,'PHRAL DU BRLAGS

PA'I NGANG TSUL LTOS, ,MKHAS PAS GZHAN DAG 'THAB PA NA, ,PHAN PA'I SEMS KYIS MTHUN PAR SGRUB, ,RGYAL BU DAD PAS GLU RGYAL GNYIS, ,MDZA' BAR BYED PA'I

@005B DGE MTSAN LTOS, ,BLUN POS GZHAN DAG 'THAB PA NA, ,KYOG PO'I SEMS KYIS CI DGAR 'JOG ,BYI BAS GLANG CHEN SRE MONG GNYIS, ,BTANG SNYOMS BYAS PAS

PHUNG LA LTOS, ,MKHAS PAS NOR BSAGS SBYIN PA GTONG, ,DE YI KHRON CHU BZHIN DU 'PHEL, ,'PHRAL LA MTHO ZHES KHYE'U YIS, ,SANGS RGYAS MCHOD PA'I BSOD

NAMS LTOS, ,BLUN POS SER SNAN LONGS MI SPYOD, ,DE YIS ZLA BA BZHIN DU 'DZAD, ,SBRANG MAS BSAGS PA'I SBRANG RTZI RNAMS, ,GZHAN GYIS SPYAD NAS ZAD LA LTOS, ,

MKHAS PAS DANG PO 'THAB RTZOD SPONG, ,'THAB RTING DGRA LA NUS THON BYED, ,RGYAL PO SRID SGRUB CES BYA BAS, ,PHA ROL DMAG TSOGS BCOM LA LTOS, ,BLUN PO DANG

PO 'THAB RTZOD SLONG, ,'THAB NAS RGYAL KHA DGRA LA GTOD, ,RGYAL PO ME LONG 'DZIN PA YIS, ,RGYAL KHA BLON POR SHOR LA LTOS, ,MKHAS PAS RANG LA GNOD NUS PA'I,,

DGRA BO THOG MAR 'CHAM LA 'BEB, ,DED DPON RGYA MTSOR 'JUG PA NA, ,SNGON LA CHU SRIN GSOD CES GRAG ,BLUN POS RANG LA GNOD NGES KYANG, ,ZANG ZING SEMS

@006A *, ,KYIS CI DKAR 'JOG ,GZUGS CAN SNYING POS LUS 'PHAGS MA, ,BTZUN MOR BYAS PA'I NYES DMIGS LTOS, ,MKHAS PAS RANG GI SNYAN GRAGS

GANG; ;SKYE BO GZHAN LA BGO BAR BYED, ,RGYAL POS BSTAN PA BTZUGS vPA YI, ,SNYAN GRAGS 'GOS KYIS THOB LA LTOS, ,BLUN PO RANG GI NYES SKYON RNAMS, ,

SKYE BO GZHAN NAN GYIS BGO ,GA-YO CAN GYIS NI GO TAM DRUNG, ,RAL GRI KHAR CAN BOR LA LTOS, ,MKHAS PAS THABS LA MKHAS PA'I MTHUS, ,CHEN PO RNAMS KYANG BRAN

DU BKOD, ,MKHA' LDING MTHU RTZA LA CHE NA YANG, ,GOS SER CAN GYIS ZHOL LA LTOS, ,BLUN PO THABS LA MI MKHAS PAS, ,CHUNG DU RNAMS KYI'ANG BRAN DU 'GYUR, ,

WA YIS KHUR PO BSKUR BA YIS, ,SENG GE RGYAGS PA'I SPYOD TSUL LTOS, ,MKHAS PA BLO GROS MDZANGS PA'I MTHUS, ,RANG GI GTAM NGAN THABS KYIS SEL, ,DRANG

SRONG ZHIG GIS RGYAL PO LA, ,THABS KYIS DAG PAR BYAS LA LTOS, ,BLUN PO MDZANGS PA'I BLO MED PAS, ,RANG GI GTAM NGAN NGO SOR BYED, ,TZU TA'I YUL GYI RGYAL

@006B PHRAN 'GA', ,PHA BSAD PA LA RGYAS RNGA RDUNG, ,MKHAS PA SHIN TU NYAM NGA BA'I, ,GNAS LAS GZUR BA DPA' RTAGS TE, ,SENG GES KHYU MCHOG GSOD PA'I TSE,,

RVA LA BZUR BA BYED CES GRAGS, ,BLUN POS RTOG DPYOD MI GTONG BAR, ,DGRA LA RTZOD PA BLUN RTAGS TE, ,MAR ME'I 'OD LA 'THAB PA YI, ,PHYE MA LEB KYI NGANG

TSUL LTOS, ,MKHAS PAS 'OS PA BZHIN BYED PAS, ,SKYE PO SUS KYANG TSOD 'DZIN SLA, ,GLANG PO RNAG LUS BOR BA NYID, ,PHONGS PA RNAMS KYIS SHES LA LTOS,,

BLUN POS MI BYED DGU BYED PAS, ,SKYE BO SUS KYANG TSOD 'DZIN DKA', ,KLA KLO'I YUL LJONGS KHA CIG NA, ,MA NYID BAG MAR LEN LA LTOS, ,MKHAS PAS SNGA SROL BZANG

PO SKYONG, ,DE YI BDE BA BRTAN PO 'THOB, ,YE DBANG RGYAL POS YAB MES BZHIN, ,RGYAL BA'I BSTAN PA MCHOD LA LTOS, ,BLUN POS SNGA SROL BZANG PO SNUB, ,DE YIS

SDUG BSNGAL DRAG PO 'THOB, ,RGYAL PO 'U DUM BTZAN GYIS NI, ,BSTAN PA SNUB PA'I NYES DMIGS LTOS, ,MKHAS PAS SA CHEN GANG GYUR KYANG, ,NYUNG BA BZHIN DU GDUNG

@007A *, ,BA SKYE, ,RGYA MTSO NOR BUS GANG NA YANG, ,TSONG MGRON TSIM PA MED LA LTOS, ,BLUN PO GCIG LAS MED NA YANG, ,MANG BA BZHIN DU NYES SKYON CHE,,

SBAL PA RMA CAN GCIG GIS NI, ,SROG CHAGS ZLA BO PHUNG LA LTOS, ,MKHAS PA GAL TE NOR NA YANG, ,CUNG ZAD TZAM GYI MTHO DMA' YIN, ,CHAG TSANG SHES PA'I BZO BO YIS

NOR YANG SOR GANG YIN ZHES GRAGS, ,BLUN POS GAL TE NOR BA NA, ,TSAD LAS BRGAL BA'I MTHO DMAN 'BYUNG, ,RI DVAGS RGYA RU CHUNG PA NA, ,SROG DANG BRAL BA'I NYES

DMIGS LTOS, ,MKHAS PAS RANG SRID NANG BSDUMS TE, ,SDANG BA'I DGRA LA NUS PA 'DON, ,SRIN PA RANG KHRIMS BSDAMS NAS NI, ,PHA ROL MI SHA ZA LA LTOS, ,

BLUN PO DGRA LA BAG 'KHUMS KYANG, ,NANG DU 'KHRUGS LONG SNA TSOGS BYED, ,KHYI NGAN MI LA 'JUG BSGRIL YANG, ,PHAN TSUN SKYEL BSU BYED LA LTOS, ,MKHAS PAS DGRA

LA MIG BSRINGS PAS, ,THA MAR DGRA BO DBANG DU SDUD, ,DKA' THUB CAN GYI BZOD PA YIS, ,RGYAL PO DBANG DU BSDUS LA LTOS, ,BLUN POS DGRA LA LAN BYAS PAS,

@007B DKA' BA RGYUN MI 'CHAD PA THOB, ,SROG CHAGS BYA ROG 'UG PA GNYIS, ,RTAG TU 'THAB PA'I SPYOD TSUL LTOS, ,MKHAS PA NGA RGYAL ZHI BA'I MTHUS, ,DAM PA BSTEN NAS

LEGS BSHAD LEN, ,GZHON NU NOR BZANG ZHES BYA BAS, ,BSHES GNYEN BTZAL BA'I RNAM THAR LTOS, ,BLUN PO NGA RGYAL CHE BA'I MTHUS, ,DAM PA BSTEN PA'I GO SKABS

MED; ;MKHAS RLOM ZHIG GIS MKHAN PO NI, ,MED PAR RANG RTAGS BLANGS ZHES GRAGS, ,MKHAS PA DANG PO DBYED DKA' ZHING, ,PHYE NAS YANG NI 'DUM PA SLA,,

LJON SHING GCONG PAR DKA' NA YANG, ,SBYAR BA'I TSE NA 'BYAR LA LTOS, ,BLUN PO DANG PO DBYE SLA ZHING, ,PHYE NAS SLAR NI 'DUM PA DKA', ,SOL BA CHAG PA GYUR PA

NA; ;'BYAR BA'I GO SKABS MED LA LTOS, ,MKHAS PAS SHIN TU KHROS GYUR KYANG, ,PHUGS SU PHAN PA KHO NA STE, ,YI DAM CHOS SKYONG KHROS NA YANG, ,BAR CHAD

MTHA' DAG SRUNG LA LTOS, ,BLON PO SHIN TU 'DZUM NA YANG, ,PHUGS SU GNOD PA KHO NA BYED, ,GSHIN RJE 'DZUM PA STON PA YIS, ,SROG CHAGS GSOD PA'I TSUL

@008A *, ,LA LTOS, ,MKHAS PA 'BYOR BA TZAM GYIS NA, ,GZHAN LA MI GNOD BDE BAR GNAS, ,RI DVAGS RGYAL PO 'GRANGS PA NA, ,GZHOGS

GA-YAS PHAB NAS NYAL LA LTOS, ,BLUN PO CUNG ZAD 'BYOR PA NA, ,GZHAN LA GNOD PA KHO NA STE, ,WA SKYES ZAS KYIS 'GRANGS PA NA, ,BRGYAL NAS LTAS NGAN SGROG LA LTOS,

MKHAS PA YON TAN BSLAB PA'I TSE, ,SDUG KYANG SRAN DU TSUGS PA STE, ,RGYA MTSOR BGROD PA DKA' NA YANG, ,NOR BU LON PAS 'TSENGS LA LTOS, ,BLUN POS SKYID

'DOD LE LOS 'DA', ,MA BSLAB YON TAN CI LA 'BYUNG, ,TSONG DANG ZHING LAS MA NUS PA'I, ,KHYIM PA PHAL CHER DBUL LA LTOS, ,MKHAS PAS RANG GI SKYON LA LTA, ,

DE YIS BAG YOD DGE LEGS THOB, ,MA SKYES DGRA YI RANG SKYON LA, ,BLTAS PAS BDEN PA MTHONG LA LTOS, ,BLUN PO GZHAN GYI SKYON LA LTA, ,DE YIS BAG MED SDUG

BSNGAL THOB, ,LEGS PA'I SKAR MAS SANGS RGYAS KYI, ,SKYON LA BLTAS PA'I RNAM SMIN LTOS, ,MKHAS PA GZHAN GYIS PHAN BTAGS PA'I, ,BYAS PA SHES SHING DRIN

@008B DU GZO, ,KUN TU RGYU YIS RGYAL PO ZHIG ,SDIG DANG BRAL BA'I BYUNG BA LTOS, ,BLUN PO DRIN DU MI GZO LAS, ,PHAN BTAGS LAN DU GNOD PA BYED, ,SPRE'US GA-YANG

LAS BSGRAL BA YI, ,MI NGAN GYIS NI SPYOD TSUL LTOS, ,MKHAS PA PHUN SUM TSOGS GYUR NA, ,BDE SKYID LONGS SPYOD NGANG GIS 'BYUNG, ,LHA DBANG LHA RDZAS NA BZA' DANG,

BDUD RTZI'I ZAS KYIS MCHOD LA LTOS, ,BLUN PO NOR GYIS PHYUG NA YANG, ,BKRES PA BZHIN DU LONGS MI SPYOD, ,WA SKYES SHA DANG 'PHRAD BZHIN DU, ,GZHU RGYUS ZOS

PAS PHUNG LA LTOS, ,MKHAS PAS LTO GOS KHYAD BSAD NAS, ,BZANG PO'I GTAM LA NGO SOR BYED, ,DPA' BO GANG LA'ANG MI LTA BAR, ,GA-YUL LAS RGYAL

BAR BYED LA LTOS, ,BLUN POS SNYAN GRAGS KHYAD BSAD NAS, ,CUNG ZAD 'BYOR LA NGO SO BYED, ,RKU 'PHROG BYED PA'I SKYE BO YANG, ,RGYAN GYIS MDZES PAR BYED

LA LTOS, ,MKHAS PAS RTAG TU ZON GNAS PAS, ,NAM YANG GZHAN GYIS BRLAG MI NUS, ,RAB SNANG GTUM POS SA 'DZIN LA, ,GLAGS MA RNYED PA'I BYUNG BA

@009A *, ,LTOS; ;BLUN PO RTAG TU ZON GLOD PAS, ,NGES PAR GZHAN GYIS BRLAG PAR 'GYUR, ,MA ZHANG GROM PA SKYES ZHES PA, ,DONG DU BCUG PA'I

BYUNG LA LTOS, ,MKHAS PA LA NI GZHAN DAG GIS, ,GNOD PA BYAS KYANG PHAN PA STE, ,DGE SLONG LAM BAR BCU GNYIS SDES, ,GNOD KYANG PHAN PA'I RNAM

THAR LTOS, ,BLUN PO NYID LA GZHAN DAG GIS, ,PHAN PA BYAS KYANG GNOD PA STE, ,LHAS BYIN LA NI MA SKYES DGRAS, ,BSNYEN BKUR BYAS PA'I NYES DMIt

LTOS; ;MKHAS PA RANG LA NYE BA LA, ,BAG PHEBS SEMS BDE STER BAR BYED, ,SENG GE RI DVAGS MTHA' DAG GI ,DBUGS DBYUNG BYAS PA'I BYUNG BA LTOS,,

BLUN PO RANG DANG NYE BA LA, ,YE 'DROG SDUG BSNGAL NGANG GIS STER, ,CAL SGRA THOS PA'I RI BONG GIS, ,SROG CHAGS ZLA BO SKROG LA LTOS, ,MKHAS PA YON TAN

KHONG DU SBAS, ,DE LA SKYE BO MANG DU 'KHOR, ,RGYA MTSO'I NANG GI NOR BU LA, ,DEED DPON MANG PO 'KHOR LA LTOS, ,BLUN PO YON TAN KHA NA 'BYIN, ,DE LA SKYE BO

@009B 'KHOR MI 'GYUR, ,SOG MA CHU YI STENG 'GRO BA, ,SUS KYANG LEN PAR MED LA LTOS, ,MKHAS PA KHOG YANGS CA CO MED, ,DE YIS ZAB KHYAD MTSON PA STE, ,

RGYA MTSO DAL BAR 'BAB PA YIS, ,GTING DPAG MCHOG TU DKA' LA LTOS, ,BLUN PO DREGS SHING SMRA BA MANG, ,DE YIS BLO CHUNG MTSON PA STE, ,'UR SGRA 'BYIN

PA'I CHU PHRAN GYI ,GTING DPAG SHIN TU SLA LA LTOS, ,MKHAS PA GTING NAS 'KHON YANG RUNG, ,LEGS PAR BTUD NA ZHI BA STE, ,GSER DNGUL SHIN TU SRA BA

YANG; ;BZHU BAR NUS PA'I TSUL LA LTOS, ,BLUN PO 'KHON NAM MA 'KHON YANG, ,LEGS PAR BTUD NA RENGS PA STE, ,KHYI LUNG PHUNG PO BZHU BA NA, ,

DRI NGAN 'BA' ZHIG BYUNG LA LTOS, ,MKHAS PA DRANG BA'I SEMS LDAN PAS, ,BYA BA GANG BYAS THAD KAR 'GRO ,'TSO BYED GZHON NUS SMAN DPYAD NI, ,BYAS PA MTHA'

DAG 'TSENGS LA LTOS, ,BLUN PO GA-YO SGYU'I SEMS LDAN PAS, ,BYA BA PHAL CHER RANG LA LDOG ,SHAR PA'I BU NYID THAR RJES SU, ,BUD MED GA-YO SGYUS BSAD LA

@010A *, ,LTOS; ;MKHAS PA SNGAR 'DRIS MA GTOGS PA, ,GLO BUR PHRAD LA YID MI RTON, ,RI DVAGS MI DANG MA 'DRIS PAS, ,MTHONG MA THAG TU BROS LA

LTOS; ;BLUN PO SNGON CHAD MA 'DRIS KYANG, ,GLO BUR 'GROGS LA MGO BLO GTOD, ,BHA GA LA YI RGYAL PO NYID, ,BDUD MOS BSLUS PA'I BYUNG BA LTOS, ,MKHAS

PA GNOD TSIG KHAR MI 'BYIN, ,DE NYID DGRA YIS GZHOM MI NUS, ,SENG GE NYAL BAR GYUR KYANG NI, ,RI DVAGS SKRAG PA'I TSUL LA LTOS, ,BLON PO GNOD TSIG KHA RU

'BYIN; ;DE NYID DGRA YIS GZHOM PAR NUS, ,KHYI RNAMS RTAG TU ZUG PA YANG, ,SPYANG GIS SKRAG PAR GYUR LA LTOS, ,MKHAS PA BLO GROS ZAB PA'I MTHUS, ,

GZHAN LA MI LTOS RANG GIS SPYOD, ,MCHOD SBYIN BYED PA'I RGYAL PO YIS, ,CHOS KYI MCHOD SBYIN BYAS LA LTOS, ,BLUN PO BLO GROS 'CHAL BA'I MTHUS, ,DBANG

MED GZHAN GYI NGAG RJES 'BRANG, ,DPAL SBAS KYIS NI SANGS RGYAS LA, ,DUG GI ZAS SBYOR BYAS LA LTOS, ,MKHAS PA BZANG PO'I LAS BYED PAS, ,LAS 'BRAS

@010B BZANG PO 'PHRAL DU MYONG, ,SING GA LA ZHES BYA BA YIS, ,'PHRAL DU RGYAL SRID THOB LA LTOS, ,BLUN PO NGAN PA'I LAS BYAS PAS, ,LAS 'BRAS NGAN PA 'PHRAL

DU MYONG, ,MA DUS SNGO BSANGS 'KHOR BCAS RNAMS, ,ME LA BSREGS PA'I RNAM SMIN LTOS, ,MKHAS PA MGU BA DKA' BA STE, ,YON TAN MED LA MKHAS MI

MGU, ,PHRENG LDAN MA YIS MU STEGS BYED, ,BKUR BA'I GO SKABS MED LA LTOS, ,BLUN PO MGU BAR SLA BA STE, ,YON TAN LDAN SNANG TZAM GYIS MGU, ,KHRI

SDE'I BLA DPON PHAL CHE BAS, ,RGYA NAG MKHAN POR BKUR LA LTOS, ,MKHAS PA YON TAN KUN LDAN TE, ,BLUN PO LA SKYON 'BA' ZHIG YIN, ,RIN CHEN DGOS 'DOD 'BYUNG

BA DANG, ,SBRUL GDUG NYES KUN SKYED LA LTOS, ,DE PHYIR MKHAS DANG BLUN PO YIN, ,RNAM DBYE LEGS PAR PHYED GYIS LA, ,MKHAS PA RGYAN BZHIN 'DZIN PA DANG, ,

BLUN PO RTZA BZHIN DOR BAR 'OS, ,GLANG CHEN NANG GI 'KHUN PA BZHIN, ,'JIG RTEN MKHAS PA'I NANG NAS KYANG, ,DPA' MDZANGS LDAN PA'I YID 'PHROG NI, ,'JIG

@011A *, ,RTEN 'DI NA RGYAN DU CHE, ,NOR BU'I NANG GI BSAM 'PHEL BZHIN, ,CHOS LA MKHAS PA'I NANG NAS KYANG, ,MKHAS BTZUN BZANG GSUM 'DZOMS PA NI, ,

BSTAN PA 'DI LA RGYAN DU CHE, ,MKHAS PA'I DBANG PO SA PAn GYIS, ,MKHAS BLUN RNAM PAR DBYE BA YI, ,LEGS BSHAD RIN CHEN GTER ZHES PA, ,'JIG RTEN MIG TU

BYIN NA YANG, ,DENG SANGS MKHAS PA'I NYIN BYED RNAMS, ,ZHING GZHAN NUB RI'I RTZER SON ZHING, ,BLUN RMONGS ZLA BA'I GZUGS SHAR BAS, ,LEGS BSHAD PADMO PHAL

CHER ZUM, ,SLAR YANG BDAG BLO'I SKYED TSAL 'DIR, ,RNAM DPYOD NYI MA'I ZER 'KHYIL ZHING, ,BRTZON 'GRUS CHAR GYIS BRAN PA LAS, ,LEGS BSHAD PADMA DKAR PO

'KHRUNGS; ;KHREL YOD MDZES PA'I LUS 'CHANG ZHING, ,BLO GROS MIG DKYUS RING PO YIS, ,SKAL BZANG RKANG DRUG LDAN PA RNAMS, ,DENG NAS RTZE ZHING ROL PAR

MDZOD; ;DE LTAR LEGS PAR BSHAD PA YI, ,DGE BAS DENG SANG SKYE BO KUN, ,MKHAS BLUN RNAM DBYE SHES NAS NI, ,MKHAS LA MA NOR DAD GYUR CIG ,

@011B CES MKHAS PA DANG BLUN PO BRTAG PA'I BSTAN BCOS DGE LDAN LEGS BSHAD PADMA DKAR PO'I CHUN PO ZHES BYA BA 'DI NI RANG GI SLOB MA LEGS BSHAD DON DU GNYER BA'I BLO GROS CAN 'GA' ZUNG

GIS BSKUL BA LA BRTEN NAS, YUL GANGS CAN DBUS KYI LEGS PAR SMRA BA BSOD NAMS GRAGS PA RNAM DPYOD MCHOG GI SDES, DGE LDAN RNAM PAR RGYAL BA 'DI GLING DU SBYAR BA'I YI GE

PA NI LEGS BSHAD SMRA BA NGAG DBANG CHOS KYI GRAGS PA'O, ,'DIS KYANG SKYE BO MTHA' DAG GIS MKHAS PA DANG BLUN PO'I RNAM DBYE BDE BLAG TU PHYED PAR GYUR CIG ,SARBA MANG+GA LAM, ZHU DAG NGES 'DRONGS SONG,

TRE HOR BLO BZANG BKRA SHIS KYIS BRIS PA'O,

