 *, ,BCOM LDAN 'DAS NGAG GI DBANG

PHYUG LA PHYAG 'TSAL LO, ,GRUB PAS BSTAN PA'I RI BO'I NGOS DAG
TU, ,RMAD BYUNG DRANG SRONG CHEN PO'I SPYOD TSUL GYIS, ,RNAM DAG
RGYAL BAS BSNGAGS PA'I LAM BZANG MCHOG ,G-YEL MED RTAG TU
BSGRUB LA BRTZON RNAMS

RGYAL, ,KA LA PINGKA LA SOGS 'DAB BZANG TSOGS, ,KHA DOG MA RGAD
KHU BA 'KHYIL 'DRA BA'I, ,GA BUR DRI BZANG 'PHRO BA'I LJON PA'I
RTZER, ,NGA RGYAL SPANGS TE MDZES PA'I GAR BSGYUR ZHING, ,CA CO
BUNG BA'I GLU DBYANGS 'BUM

PHRAG GIS, ,CHA SHAS RNA BA'I BCUD LEN RGYAS PAR BYED, ,JA BZANG
LO MA LTAR LJANG NE'U GSING, ,NYA GANG ZLA BA LTA BUR KUN NAS
MDZES, ,TA LA'I LJON PA LA SOGS NAGS TSAL RNAMS, ,THA MAL CHOS
BRGYAD 'DU 'DZI'I

RNAM RTOG KUN, ,DA LTA BSGRIB LA 'ONGS 'DRA'I BSTI GNAS DER, ,NA
RGA 'CHI MED GO 'PHANG BSGRUBS NA LEGS, ,P'A RA MI TA'I CHOS
TSUL LA GNAS NAS, ,PHA ROL 'KHOR BAR 'KHYAMS PA'I 'GRO KUN LA,
,BA MO LTA BUR

@274A *, ,DKAR BA'I SEMS BSKYED NAS, ,MA LUS RGYAL SRAS SPYOD PA
BSGRUBS NA LEGS, ,TZ'A RI LA SOGS DBEN PA'I GNAS BSTEN CING,
,TSA GRANG SDUG BSNGAL MA LUS KHYAD BSAD NAS, ,DZA LDANG ?

CAN GYI RNAM RTOG RGYANG BSRINGS TE, ,WA LER DKYIL 'KHOR 'KHOR
LO BSGOMS NA LEGS, ,ZHVA LTAR BSKYED PA'I RIM PA BRTAN BYAS TE,
,ZA BYED LTE BA'I SPRIN SGRA LA DMIGS NAS, ,'A 'UR SPANGS PA'I
RDOR BZLAS

RNAL 'BYOR GYIS, ,YA MTSAN CAN GYI AE WAm DRANGS NA LEGS, ,RA
GAN GSER DU BSGYUR BA'I THABS MKHAS LTAR, ,LA 'UR 'DU BYED SDUG
BSNGAL PHUNG PO 'DI, ,SHA RUS BRAL BA DAG PA'I SGYU MA'I SKUR,
,SA RA HA

BZHIN TSE 'DIR BSGYUR NAS KYANG, ,HA HA'I GANG RGYANGS BDE CHEN
BZHAD PA'I SGRAS, ,AA DON SKYE MED 'GRO LA BSTAN NA LEGS, ,DE
LTAR SKYE BO BLO YI NOR CAN DAG ,RAB DGA' RGYAS BYED DBEN PAR
DGA' BA'I GTAM,,

CHOS KYI RGYAL MTSAN ZHES BYA'I RIGS SMRA DES, ,SBYAR BYAS DE
LAS 'ONGS PA'I RNAM DKAR GYIS, ,DAM CHOS RE BA YID BZHIN 'GRUB
PAR SHOG ,CES PA 'DI YANG SH'AKYA'I BTZUN PA BLO BZANG CHOS KYI
RGYAL MTSAN GYIS

SBYAR BA'O,, ,, 