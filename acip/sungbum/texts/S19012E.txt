@001A 14\

*, (,DPAL RDO RJE 'JIGS BYED KYI BSNYEN SGRUB LAS GSUM LAS
BSNYEN PA'I YI GE 'JAM DPAL DBYANGS KYI ZHAL LUNG DNGOS GRUB
RDZOGS LDAN SPYIN BZANG BKLAGS PAS DON GRUB SKAL LDAN 'JUG NGOGS
SHES BYA BA BZHUGS SO, ,)

@001B #, ,NA MO GU RU MANYDZU GHO sh'A YA, BLA MA DANG 'JAM PA'I
DBYANGS KHAMS GSUM CHOS KYI RGYAL PO TZONG KHA PA 'GRO MGON
PHYAG NA PADMA RNAM BZHI DBYER MA MCHIS PA'I ZHABS LA DUS KUN TU

PHYAG 'TSAL ZHING SKYABS SU MCHI'O, ,BYIN RLABS KYI GTER CHEN PO
MA HE'I ZHAL CAN BCU GSUM LHA'I 'KHOR LO DANG DPA' BO MKHA' 'GRO
BKA' SDOD GSUM DANG BCAS PA LA GUS PAS PHYAG 'TSAL

LO; ;GSANG BA'I GNAD RNAMS SGROGS PA LA BZOD PAR MDZAD CING,
MCHOG DANG THUN MONG GI DNGOS GRUB MA LUS PA STZAL TU GSOL,
RGYAL KUN MKHYEN RAB GCIG BSDUS 'JAM PA'I DBYANGS,,

GDUG BA MTHA' DAG 'DUL MDZAD MA HE'I ZHAL, ,ZHI KHRO MI YI RNAM
ROL TZONG KHA PA, ,RNAM GSUM DBYER MED ZHABS SEN GTZUG NA MDZES,
,YAB RJE'I CHOS TSUL 'PHEL MDZAD DGE BA'I BSHES, ,

@002A *, ,SPYI DANG KHYAD PAR SHAR NUB MTHA' YI BAR, ,ZHVA SER
RING LUGS MCHOG GIS 'GENG MDZAD PA'I, ,RGYAL BA'I DBANG BO YAB
SRAS SNYING DBUS BZHUGS, ,CHOS 'DI 'DZIN SKYONG SPEL

BAR BKA' BSGOS PA'I, ,CHOS KYI RGYAL PO PHYI NANG GSANG GSUM
DANG, ,GNAS GSUM DPA' BO MKHA' 'GROR BCAS PAS KYANG, ,SNYAN
BRGYUD BDUD RTZI 'GYED LA DGYES PAS SKYONGS, ,DE LA 'DIR PHA

RGYUD MA RGYUD GNYIS LAS KHYAD CHOS LNGA'I SGO NAS KHYAD PAR DU
'PHAGS PA DPAL RDO RJE 'JIGS BYED KYI BSNYEN SGRUB LAS GSUM GYI
RNAM BZHAG GI THO TZAM 'GOD PA LA, BSNYEN PA'I DANG, SGRUB PA'I
DANG, LAS

SBYOR GYI RNAM BZHAG GSUM, DANG PO LA SBYOR BA'I KHYAD PAR DANG,
DNGOS GZHI'I KHYAD PAR DANG, MJUG GI KHYAD PAR RO, ,DANG PO LA,
'DI'I CHE BA DANG, RTEN GYI GANG ZAG DANG, GNAS DANG, YO BYAD
SOGS

@002B KYI KHYAD PAR BZHI, DANG PO NI, 'DI LA RGYUD SDE GZHAN LA
MED PA'I KHYAD CHOS LNGA DANG LDAN ZHING, BYIN RLABS MYUR LA,
GNAS SKABS DANG MTHAR THUG GI DON DU MA RANG SHUGS KYIS 'GRUB
PA, LHAG TU DENG SANG LTA BU'I DUS SU NGES PAR

BSTEN DGOS PA YIN TE, BDE DGYES GSANG GSUM GYI LAM GYI GNAD
RNAMS TSANG BAR MA ZAD, DUS DENG SANG LHA 'DI LTA BU BSTEN DGOS
PA RGYA MTSOR BRGAL BA LA DED DPON BSOD NAMS CAN BSTEN DGOS PA
LTA BU'I KHYAD CHOS

DANG PO DANG, YANG RGYU MA DANG ME THAB KYIS 'DUS PAR BSHAD PA'I
SGYU LUS 'OD GSAL MTSON PA'I KHYAD CHOS GNYIS PA DANG, KHA tV'Am
KAS PHA RGYUD LA MED PA'I 'BAR 'DZAG DANG BDE DGYES KYI BDE
STONG STON PA'I KHYAD CHOS GSUM PA DANG, YANG

'JIGS BYED RANG GI THUN MONG MA YIN PA'I KHYAD CHOS ME THAB KYIS
SHES RAB CHE BA MTSON, SDIGS MDZUB KYIS 'JIG RTEN LAS 'DAS MA
'DAS LA BSDIGS PAS DNGOS GRUB MYUR ZHING PHYOGS BCU'I GDON
'JOMS, SKYES BU GSAL SHING LA BSKYON

PAS SDIG PO CHE BTZAN THABS SU 'TSANG RGYA BAR STON PA STE KHYAD
CHOS BZHI PA DANG, SPYIR RJE BTZUN 'JAM DBYANGS SANGS RGYAS PA
DANG RGYA 'GYUR KUN GYI YAB TU GYUR CING, 'GYUR DGOS DANG, 'JIGS
BYED LA RGYU DUS 'BRAS DUS YE SHES SEMS DPA'I

DUS GSUM KA'I SKABS SU RJE BTZUN GYI ZHAL DNGOS SU YOD PAS RJE
BTZUN GYIS RJES SU 'DZIN CING, RVA GNYIS KYIS THUN MONG MA YIN
PA'I BDEN PA GNYIS, LAM THABS SHES GNYIS, 'BRAS BU SKU GNYIS
GZHAN LA
@003A *, ,MED PAR RGYAS PAR STON PA'I KHYAD CHOS TE KHYAD CHOS
LNGA DANG LDAN PA YIN PA DE'I PHYIR, KHYAD CHOS DANG PO YIN TE,
BLA MA 'JAM DBYANGS KYI ZHAL NAS, GNAD GCIG NI DA LTA SNYIGS MA
LNGA LAS KYANG CHES SNYINGS

MA'I DUS 'DIR SEMS CAN RNAMS LE LO CHE BA, SHES RAB CHUNG BA,
DAM TSIG MI BSRUNG BA, SDOM PA DANG MI LDAN PA, LOG LTA CHE BA,
GSUNG RAB KYI DON 'BYED PA LA RMONGS PA, BLA MA DANG GROGS LA MI
GUS PA, SNYING RJE CHUNG BA,

NGO TSA DANG KHREL MED PA, CHOS SPONG ZHING KHENGS PA CHE BA,
'JIG LTAS NGA RGYAL DANG LDAN ZHING, LTA NGAN GYI GCOD RONG DU
LHUNG PA, 'DOD YON GYIS MYOS PA, TSE THUNG ZHING BSOD NAMS DANG
MI LDAN PA, 'BYUNG PO DANG, RO LANGS DANG, GSHIN RJE DANG,

MA MO DANG, BGEGS DANG, LOG 'DREN GYI BAR GCOD HA CANG CHE PA'I
DUS SU YI DAM 'DI DANG MI LDAN NA, LAM ZAB MO 'DI MTHAR MI PHYIN
PAS, DES NA DPAL RDO RJE 'JIGS BYED KYI NGA RGYAL DANG LDAN
ZHING, THUN BZHI'I RNAL 'BYOR LA GNAS NA

BGEGS DE LTA BU DANG BRAL ZHING, 'BRAS BU RDO RJE 'CHANG GI GO
'PHANG MYUR DU THOB PAR 'JAM DPAL RTZA RGYUD, GSANG PA SPYI
RGYUD, PHYAG NA RDO RJE GTUM CHUNG GI RGYUD LA SOGS PA NAS MANG
DU GSUNGS SO, ,ZHES SOGS DANG, DZNY'A N'A KA RAS KYANG,

BDER GSHEGS BKA' NI BSRUNG BA DANG, ,GDUG PA 'DUL PAR BYA BA
DANG, ,THAR PA THOB PAR BYA BA'I PHYIR, ,SGRUB THABS 'DI NI
BRTZAMS PAR BYA, ,ZHES GSUNGS, GNYIS PA'ANG YIN TE YAB GCIG 'JAM
DPAL GYIS, GNAD

@003B GCIG LA RGYU MA DANG ME THAB GNYIS KYIS 'DUS PA NAS BSHAD
PA'I SGYU LUS DANG, 'OD GSAL STON PA'O, ,ZHES GSUNGS, GSUM
PA'ANG YIN TE, RJE BTZUN GYIS, KHA tVAm KAS BDE BA 'BAR 'DZAG
STON LA PHA RGYUD RKYANG PA LA PHYAG MTSAN

DU KHA tVAm KA MI 'ONG BAS, 'KHOR LO BDE MCHOG NAS GSUNGS PA'I
BDE STONG GI RNAM BZHAG STON PA'O, ,ZHES GSUNGS, BZHI PA'ANG YIN
TE, RJE BTZUN GYIS, RDO RJE 'JIGS BYED RANG GI KHYAD CHOS GZHAN
LA MED PA'I THUN MONG MA YIN PA

NI ME THAB DANG, SDIGS MDZUB DANG, SKYES BU GSAL SHING LA BSKYON
PA GSUM YIN LA, DE'ANG ME THAB KYIS SHES RAB GZHAN LAS CHE BA
MTSON PA DANG, SDIGS MDZUB KYIS 'JIG RTEN LAS 'DAS PA'I LHA LA
NYON CIG CES BKA' BSGOS NAS,

RGYUD GZHAN LA MED PA'I PHA RGYUD MA RGYUD GNYIS KA'I GNAD MTHAR
THUG NGA LA YOD CES MTSON PA DANG, 'JIG RTEN LAS 'DAS PA'I LHA
RNAMS LA BSDIGS NA, 'JIG RTEN PA'I STENG 'OG PHYOGS BCU'I GDON
'JOMS PA LTA CI SMOS, SKYES

BU GSAL SHING LA BSKYON PA NI MI DGE BA BCU DANG, CHOS SPONG
DANG, MTSAMS MED PA SOGS BYAS PA'I SDIG PO CHE BTZAN THABS SU
'TSANG RGYA BAR STON PA'O, ,ZHES GSUNGS, LNGA PA'ANG YIN TE, RJE
BTZUN GYIS, SPYIR RJE BTZUN RGYAL BA

KUN GYI YAB YIN ZHING, 'TSANG RGYA 'GYUR GYI BDAG CAG KUN KYANG
RJE BTZUN LA BRTEN NAS 'TSANG RGYA DGOS PA HA CANG CHE MOD,
KHYAD PAR RJE BTZUN DMAR NAG 'JIGS GSUM DU KHROS PA'I RDO RJE
'JIGS BYED LA, RGYU DUS DANG, 'BRAS DUS

@004A *, ,DANG; YE SHES SEMS DPA'I DUS GSUM GA'I SKABS SU RJE
BTZUN GYI ZHAL DNGOS SU YOD LA, RJE BTZUN GYIS RJES SU 'DZIN
CING SHES RAB SNGA MA LAS CHE BA YIN NO, ,DE'ANG 'DI'I RVA GNYIS
KYIS YUL BDEN PA

GNYIS KYI GNAS TSUL, LAM THABS SHES GNYIS RGYUD LA JI LTAR
BSKYED PA, DES BSGRUB PA'I 'BRAS BU SKU GNYIS THOB PA GZHAN LA
MED PA RGYAS PAR STON PA'O, ,ZHES GSUNGS SO, ,DE LTAR PHA MA'I
RGYUD GNYIS KYI DON TSANG YANG,

PHA RGYUD DE'I GTZO BO GSANG 'DUS LTAR BYED DGOS TE, PHA RGYUD
RIGS GSUM GYI ZHE SDANG THABS RGYUD YIN PAS SO, ,DES NA BDE
DGYES KYI RDZOGS RIM BSNAN CHOG KYANG PHA RGYUD KYI RGYAS 'GEBS
LUGS CI YANG MED PAR KYEE RDOR BZHIN

ZHES BSHAD PA NI RGYUD SDE LA MI MKHAS PAR GSAL LO, ,RJE YAB
SRAS KYI GSUNG LAS, GRUB CHEN DPAL 'DZIN SOGS KYIS DGRA NAG LA
GSANG 'DUS 'JAM RDOR GYI RGYAS BKAB PA'I RIGS PAS, 'JIGS BYED LA
GSANG 'DUS

'PHAGS LUGS KYI RGYAS BKAB RIGS PAR GSUNGS PA LTAR 'THAD DE,
DGRA NAG DANG 'JAM RDOR GYI MNGON BYANG LNGA BSKYED DANG, RGYU
RDO RJE 'DZIN PA YUM CAN, SPRUL SKU'I LAM KHYER GYI PHA MAR
SBYOR BA SOGS MTHUN LA, 'PHAGS

LUGS DANG MI MTHUN, 'JIGS BYED KYI SKU GSUM LAM KHYER DANG, RGYU
RDO RJE 'DZIN PA BAR DO LONGS SKU'I LAM KHYER DU BYED PA GSANG
'DUS 'PHAGS LUGS DANG MTHUN LA, 'JAM RDOR DANG MI MTHUN, DE
GNYIS KA'ANG GSANG 'DUS LTAR BYA

@004B DGOS PA'I PHYIR, GNYIS PA NI, RTEN SGRUB PA PO SBYIN PA
DANG TSUL KHRIMS LA SOGS PA'I SPYOD PA DANG, BYAMS PA LA SOGS
PA'I SEMS KYIS SEMS CAN GYI DON LA BRTZON PA'I BSAM PA RNAM PAR
DAG PA DANG LDAN PA, DAD PA DANG THOS PAS

RNAM PAR BRGYAN PA ZHIG DGOS TE, SKYES BU GSUM GYI LAM GYIS
RGYUD RIM GYIS SPYANGS TE SPYOD PA PHYIN DRUG DANG, BSAM PA
BYAMS SNYING RJES BSKYED PA'I BYANG CHUB KYI SEMS KYIS GZHAN DON
BYED PA DANG, DKAR CHOS THAM CAD KYI THOG

MTHA' BAR GSUM GYI RTZA BA DANG PA DANG, THAMS CAD MKHYEN PA'I
LAM LA THOS BSAM GYIS SGRO 'DOGS CHOD PA BZHI NGES BAR DGOS PA'I
PHYIR TE, SPYI RGYUD LAS, TSE 'DI'I 'BRAS BU 'DOD MI BYA, ,TSE
'DI 'DOD PAR GYUR PA LA, ,'JIG RTEN PA

ROL DON MI 'GRUB, ,'JIG RTEN PA ROL DON GNYER SKYES, ,'JIG RTEN
'DI YI 'BRAS BU RGYAS, ,ZHES DANG, RTZE MO LAS KYANG, BYANG CHUB
SEMS NI MA SKYES DANG, ,THE TSOM LDAN PA NYID DAG DANG, ,BKA'
BZHIN DU NI MI SPYOD PA, ,DAD PA MED NYID 'GRUB MI 'GYUR, ,ZHES
DANG,

RTOG BDUN LAS, SNYING RJE CHEN POS YID BRLAN PA RNAM PAR RTOG PA
MED PAR RAB TU BRTAG LA SHIN TU RNAM PAR DAG PAR BSAM STE, BLA
MAS DE LTA BU'I SLOB MA LA RDO RJE 'JIGS BYED KYI RGYUD SBYIN
NO, ,ZHES DANG, L'A LI TAS KYANG DE

LTAR BSHAD LA, SHRI DHA RAS, THE TSOM LA SOGS PA'I DOGS PA BSAL
NAS, ZHES DANG, ZHI BA YE SHES KYIS KYANG, 'JIG RTEN DANG 'JIG
RTEN LAS 'DAS PA'I DNGOS GRUB GANG BSGRUB KYANG THA MAL GYI
CHAGS SDANG NI BAR DU GCOD PA CHEN PO'O,,

@005A *, ,ZHES DANG, DNGOS GRUB 'GRUB PA'I RGYU BZHI NI, DAD PAS
MI LDOG PA DANG, SHES RAB KYIS THE TSOM MI ZA BA DANG, TING
'DZIN RTZE GCIG PA DANG, SHIN TU GSANG BA RNAMS ZHES GSUNGS PA'I
PHYIR, SMIN BYED GNYIS PA KHYAD PAR DU

RDO RJE 'JIGS BYED CHEN PO'I DKYIL 'KHOR DU ZHUGS NAS DBANG
BSKUR BA THOB PA ZHIG DGOS TE, DKYIL 'KHOR DU MA BCUG PAR DBANG
BSKUR MI RUNG LA, BSKUR KYANG DBANG GI GO MI CHOD PAS, DKYIL
'KHOR DU BCUG LHA NGO BSTAN PA YAN

CHAD SONG RJES, DBANG BZHIS RIM BZHIN SGO GSUM SO SO DANG, THUN
MONG GI SDIG SGRIB BAG CHAGS SBYANGS NAS RIM GNYIS BSGOM PA LA
DBANG BA DANG, SKU BZHI'I SA BON THABS PA ZHIG DGOS KYI GZUGS
BRNYAN TZAM GYIS MI RUNG BA'I PHYIR TE, ROL

PA'I RDO RJES MDZAD PA'I RTOG BDUN GYI 'GREL PA MAN NGAG GI
RGYAN LAS, DPAL RDO RJE 'JIGS BYED KYI DKYIL 'KHOR DU DBANG
BSKUR BA LEGS PAR THOB STE, BLA MA MNYES PA MTSAN NYID DANG LDAN
PA LAS, BUM PA'I DBANG LA SOGS PA GSUM

GYIS DRI MA GSUM DAG PAR BYA BA'I DBANG THOB STE, ZHES DANG,
'DUS PA'I SMON LAM GSANG BA'I MGUR DRUG LAS KYANG BSHAD PA LTAR
DANG, RDOR PHRENG LAS, DBANG BSKUR BA NI GTZO BO STE, ,DNGOS
GRUB THAMS CAD RTAG TU GNAS, ,NGA YIS

JI BZHIN DON BSHAD KYI, ,DE PHYIR THOG MAR YANG DAG NYON, ,THOG
MAR SLOB MA GANG GI TSE, ,BLO LDAN YANG DAG DBANG BSKUR NA,
,RDZOGS PA'I RIM PA'I RNAL 'BYOR LA, ,DE YI TSE NA SNOD DU
'GYUR, ,YANG DAG DBANG BSKUR GYIS DBEN NA, ,SGRUB

@005B POS RGYUD KYI DON SHES KYANG, ,SLOB DPON SLOB MA MTSUNGS
PAR NI, ,MI ZAD DMYAL BA CHEN POR 'GRO ,ZHES DANG, PHYAG CHEN
THIG LE LAS KYANG, DANG PO RE ZHIG GANG TSE SLOB, ,LAN CIG DBANG
RNAMS KYIS NI BSKUR, ,DE TSE GSANG CHEN BSHAD PA

YI; ;NGES PAR SNOD DU GYUR PA'O, ,DBANG MED NA NI DNGOS GRUB
MED, ,BYE MA BTZIR LA MAR MED LTAR, ,GANG ZHIG RGYUD LUNG NGA
RGYAL GYIS, ,DBANG BSKUR MED PAR 'CHAD BYED PA, ,SLOB DPON SLOB
MA SHI MA THAG ,DNGOS GRUB THOB KYANG DMYAL PAR

'GRO; ;DE PAS 'BAD PA THAMS CAD KYIS, ,BLA MA LA NI DBANG NOD
ZHU, ,ZHES DANG, SGRON GSAL LAS KYANG, DBANG BSKUR DNGOS GRUB
THAMS CAD KYI RTZA BAR GSUNGS PAS SO, ,KHAS BLANGS PA'I DAM TSIG
DANG SDOM PA BSRUNG BA LA BRTZON PA

ZHIG DGOS TE, DAM TSIG MA BSRUNG NA DPA' BO MKHA' 'GRO SOGS BYIN
GYIS RLOB PA PO MI 'DU BAS DNGOS GRUB GTAN NAS MI 'GRUB, BSRUNG
NA TSE 'DIR MA BSGOM KYANG, SKYE BA BRGYAD DAM BCU DRUG TSUN LA
'TSANG RGYA BA'I PHYIR TE, THOD PA'I RGYUD

LAS; DE YI SKYE PA BRGYAD LA NI, ,MA BSGOM PAR YANG DNGOS GRUB
THOB, ,CES DANG, DAM TSIG LNGA PA LAS KYANG, GAL TE LTUNG BA MED
GYUR NA, ,SKYE BA BCU DRUG DAG LA 'GRUB, ,CES DANG, RNAM GROL
ZLA BAS, MA BSGOM GYUR KYANG LHUNG MED NA, ,SKYE BA

BCU DRUG DAG NA 'GRUB, ,CES GSUNGS PA'I PHYIR, GSUM PA NI, GNAS
YOD DE, RGYUD RONG ZOM 'GYUR LAS, DE LA GNAS RNAMS BSHAD PA NI,
,DUR KHROD CHU BO'I 'GRAM DAG GAM, ,SHING GCIG DRUNG NGAM MTSAN
GCIG GAM, ,LAM GYI BZHI

@006A *, ,MDO RI YI RTZE, ,KHANG STONG DANG NI MA MO'I GNAS,
,LHA GNAS 'THAB MO'I GNAS DAG GAM, ,GRONG 'DAB DANG NI NAGS KYI
KHROD, ,GLING LA SOGS PA'I GNAS RNAMS SU, ,ZHES GSUNGS PA LTAR,
SPYIR GNAS DE KUN

TU SGRUB RUNG KYANG LAS DANG? BO BA LA GNAS 'JAM PA DAD DRAG LAS
MA GTOGS PA LA GNAS YID DU 'ONG BA KHO NA DGOS TE, TING NGE
'DZIN SKYE BA DANG RJES SU MTHUN PA'I GNAS DGOS PA'I PHYIR TE,
GZHON NU ZLA BA'I RTOG BDUN

'GREL PA LAS, GAL TE GNAS MANG PO'AM, YANG NA GANG YANG RUNG
BA'I GNAS GCIG TU BYA'O, ,DE GANG RUNG RE'ANG RUNG STE, 'ON
KYANG YID DU 'ONG BA'I GNAS SU BYA'O, ,YANG NA DE LA ZHES 'CHAD
PAR 'GYUR BA'I GNAS DE RNAMS

KYI NANG NAS GANG YANG RUNG BA YID DU 'ONG BAR RO, ,ZHES DANG,
DON YOD ZHABS KYIS KYANG, DANG PO RE ZHIG RNAL 'BYOR PA, ,ZHES
PA NAS, GNAS KYI BYE BRAG BSTAN MOD KYI, ,JI LTAR DGA' BA'I GNAS
RNAMS SU, ,'DI DE SBYOR BA

BYAS PA YIS, ,'DOD PA RNAMS KYI 'BRAS BU 'BYIN, ,ZHES DANG,
MANYDZU SHRI DZNY'A NAS KYANG DE LTAR BSHAD, KYEE RDOR LAS
KYANG, DANG POR SGOM PAR BYED DUS KYI, ,GNAS NI GANG DU BSNGAGS
PA'I SEMS, ,GCIG TU MNYAM BZHAG 'GRUB

'GYUR BA'I, GNAS NI BZANG PO NGES PAR BRTAG ,RANG GI KHYIM DU,
ZHES DANG, RNAM BSHAD MKHA' 'GRO'I GSANG MDZOD LAS, DANG POR
BRTAN PA MA THOB PAS GOMS PAR, ZHES PA NAS, DE'ANG GTZO BO RANG
KHYIM DU'O, ,ZHES GSUNGS PA'I

@006B PHYIR; GZHAN YANG, L'A LI TA'I SGRUB THABS GNYIS, DON YOD
ZHABS DANG, MANYDZU SHRI DZNY'A NA DANG, DPAL 'DZIN, SHRI BHA
TRA, ZHIB YE SHES, SLOB DPON 'JAM PA'I DBYANGS, MANYDZU SHRI
DZNY'A NA'I PHYAG GNYIS PA'I SGRUB THABS, SLOB DPON MYA NGAN

MED PA'I DPAL, DON YOD RDO RJE CHUNG BA'I SGRUB THABS RNAMS LAS
YID DANG MTHUN PA'I GNAS SU BYED PAR BSHAD, NUS PA CAN DANG
PHYIS NI DUR KHROD DANG MA MO DANG, PHYOGS SKYONG GNAS SER SGRUB
NA BSGRUB PA MYUR TE, MKHA' 'GRO'I SPYAN GYIS

GZIGS PA'I GNAS YIN PA'I PHYIR TE, BDE MCHOG RTZA RGYUD LAS, LAM
GYI BZHI MDO'AM KHYIM DAG GAM, DPA' BO'I GNAS DANG RI BOR NI,
DAM TSIG GNAS LA MKHA' 'GRO MA, ,RING BO NAS KYANG GZIGS PAR
'GYUR, ,ZHES DANG, SBAS DON

KUN GSAL LAS, 'O NA GNAS GANG DANG GANG DU GNAS PA LA RNAL 'BYOR
MAS GZIGS PAR 'GYUR ZHE NA, LAM BZHI 'DUS PA'I MDO'AM, RANG
KHYIM MAM DPA' BO STE PHYOGS SKYONG LA SOGS PA'I GNAS DANG, ZHES
GSUNGS PA'I PHYIR

RO; ;DES NA GNAS 'DI LTA BU DPA' BO MKHA' 'GRO RANG BZHIN GYIS
'DU BA NI GNAS KYI SHUGS KYIS BSGRUB PA PO LA DNGOS GRUB 'BYUNG
BAS GNAS KYIS GANG ZAG BYIN GYIS RLOBS PAR GRAGS SO, ,GZHAN
YANG, STON PA SANGS RGYAS KYIS MDZAD PA

BCU GNYIS GANG RUNG BSTAN PA'I GNAS SAM, ZHABS KYIS BCAG PA'AM,
NYAN RANG GIS DE LTAR MDZAD PA'AM, SKYES BU DAM PA TSAD LDAN
GZHAN GYIS KYANG DKYIL 'KHOR BRI SGRUB SOGS BYAS PA'I GNAS KYANG
DE DANG MTHUN PA YIN TE, BSAM
@007A *, ,GTAN PHYI MA'I RGYUD LAS, SPYI RGYUD LAS, DE NAS GZHAN
YANG BSGRUB PA POS, ,YUL GANG DAG TU GNAS NAS NI, ,DNGOS GRUB
MYUR DU THOB 'GYUR PA'I, ,GNAS KYI MTSAN NYID BSHAD PAR BYA,
,GANG DU BDUD BZHI

BTUL NAS NI, ,BCOM LDAN MNGON PAR SANGS RGYAS NAS, ,RMAD BYUNG
GO 'PHANG BRNYES GYUR PA, ,DNGOS GRUB MANG PO KUN GYI MCHOG ,CES
PA NAS, SANGS RGYAS RNAMS DANG DE'I SLOB MA, ,BSKAL PA CHEN PO
BZHUGS BZHUGS PA,,

BSOD NAMS CAN GYI GNAS GANG YANG, ,DER YANG 'GRUB PAR YONGS SU
BSGRAGS, ,ZHES GSUNGS PA DANG, BDE MCHOG RTZA RGYUD KYI LE'U
NYER DGU PA LAS, RNAL 'BYOR CHE MCHOG DPA' BO NI, ,YUL PHYOGS
GANG NA GNAS GYUR PA, ,

RIGS NGAN KLA KLO YIN NA YANG, ,YUL DE YONGS SU BRTAG PA STE,
,SEMS CAN YONGS SU BZUNG BA'I RGYUR, ,DE RUNG NI RTAG PAR GNAS,
,ZHES RNAL 'BYOR PA DPA' BO CHEN PO DE GANG DU GNAS PA'I YUL DE
DNGOS GRUB KYI RGYUR YONGS

SU BRTAG PA STE, BSAM PA DANG, SEMS CAN MANG PO RJES SU BZUNG
BA'I RGYU'I CHED DU GNAS DE RU HE RU KA NGA NI RTAG TU GNAS,
ZHES RDO RJE'I BKAS ZHAL GYIS BZHES PA'I KHYAD 'DI DAG SHES DGOS
SO, SHES BYED RGYAS PA GSANG 'DUS KYI

BSNYEN YIG ZUNG 'JUG CHAR 'BEBS DNGOS GRUB KYI RGYA MTSO RDZOGS
LDAN SPRIN PHRENG NAS BSHAD ZIN, BZHI PA NI YO BYAD KYI KHYAD
PAR LA BCU TSANG DGOS TE, DUS MTSAN PHYED DANG, PHYI NANG GI
KHRUS DANG, MAndAL TE GNAS KHANG BYI DOR

@007B DANG ME TOG BKRAM PA, DE'I BYI DOR GYIS MTSON PAS GNAS
DANG BDAG DANG MCHOD RDZAS GSUM LA BGEGS BSKRAD BSRUNG, MAN NGAG
LTAR GYI BRIS SKU MDUN DU BSHAMS PA, 'BOL GDAN SOGS LA RO GDAN
DU MOS NAS, BLTA

PHYOGS KHA LHOR BLTA BA DANG, BDUD RTZIS KHA DAG PAR BYA BA
DANG, YO BYAD NANG MCHOD RDOR DRIL CANG TE'U RNAMS TSOGS DGOS
PA'I PHYIR, DUS MTSAN PHYED LA BYED PA NI, DPA' BO MKHA' 'GRO
'DUS NAS BYIN GYIS RLOBS PA DANG, DE'I TSE

BKA' SDOD GSUM LA SOGS PA'I 'BYUNG PO DRAG PO RNAMS 'DUS NAS
BYIN GYIS RLOBS PAS LAS DE 'GRUB SLA BA'I PHYIR, LEGS GRUB LAS,
GANG PHYIR DE NA YI DVAGS DANG, ,SHA ZA 'BYUNG PO SRIN PO'I
TSOGS, ,DRAG PO RNAMS NI BYIN RLOB

PAS; ;DE PHYIR DE NA LAS RNAMS 'GRUB, ,CES DANG, RDO RJE MKHA'
'GRO LAS KYANG, ZHING 'DI RNAMS KYI BU MO GANG, ,RTAG TU MTSAN
MO SPYOD PA DANG, ,RTAG TU MTSAN MO 'DU BAR BYED, ,MKHA' LA
SPYOD PA RNYED DKA' BA'I, ,DNGOS GRUB

YANGS BA STER PAR BYED, ,CES DANG, BSKYED RIM CHEN MO LAS, MTSAN
PHYED NA GCER BUR BYUNG, SKRA BSHIG, ,LUS THAL CHEN GYIS BYUGS
NAS RNAL 'BYOR BSGOM PA LA 'JUG PAR BSHAD PA LTAR GRUB NA LEGS,
ZHES DANG, RJE'I GSUNG

MKHAS GRUB CHOS RJES ZIN BRIS SU BTAB PA'I BSKYED RIM CHUNG BA
DANG, GNAS BRTAN CHOS SKYONG DPAL GYI ZIN BRIS GNYIS KA LAS
KYANG, GNAS RGYUD NAS JI LTAR BSHAD PA'I GNAS GANG YANG RUNG BAR
MTSAN PHYED NA THAL CHEN GYIS LUS

@008A *, ,BYUGS, GCER BU SKRA BA SHIG NAS RO'I GDAN LA KHA LHOR
BLTAS LA BSGRUB PO, ,DE MTSAN PHYED CES PA RTAG TU MTSAN PHYED
NAS BYED PA MA BYUNG YANG, 'JUG PA'I DANG POR MTSAN PHYED NAS
MGO BTZUGS NAS, DE MAN

CI BDER BYA LA, GNAS YID DANG MTHUN PA GZHAN GANG YANG RUNG
ZHING THAL CHEN BYUGS PA SKRA BSIL PA SOGS DNGOS SU MA GRUB NA
BSGOM PAS KYANG RUNG NGO, ,ZHES DANG, MGON 'JIGS KYI GDAMS NGAG
MA LUS PA MNGA' BA'I LHA

BTZUN RIN CHEN RGYA MTSOS MDZAD PA'I BSKYED RIM DNGOS GRUB KYI
GTER MDZOD LAS, RGYUD NAS JI LTAR BSHAD PA'I GNAS RNAMS GANG
YANG RUNG BA DANG YID DANG MTHUN PA'I GNAS SU THAL CHEN GYIS LUS
BYUGS PA DANG, GCER BU SKRA BSIL ZHING

RO'I GDAN LA KHA LHOR BLTAS NAS 'DUG PAR MOS LA MTSAN PHYED CES
GSUNGS PAS, RTAG TU MTSAN PHYED NAS BYED PA MA BYUNG YANG, 'JUG
PA'I DANG PO MTSAN PHYED NAS BTZUGS NAS, DE MAN CI BDER BYA'O
ZHES PA DANG, DE BZHIN DU

'DAR STON BLO BZANG GRAGS PA DANG, MNGON SHES RDZU 'PHRUL SOGS
GO 'PHANG MTHON PO THOB PA'I CHOS LDAN RAB 'BYOR DANG, RJE'I
DNGOS SLOB YE SHES GRAGS PA'I SLOB MA BYANG STON DGE 'DUN MGON
PO SOGS KYIS MDZAD PA'I 'JIGS

BYED KYI BSKYED RIM SOGS DU MA NAS 'BYUNG PAS, DE LTAR DU BYA
RIGS TE, DE RGYUD KYI DGONGS PA YIN PA'I PHYIR, RTOG BDUN LAS,
PHYIS NAS SNGAGS PAS SNGON DU BSNYEN PA BYAS TE, BDAG DANG SHIN
TU MTHUN PA BZHI'AM, BDAG GCIG

@008B BU RNAM PAR SNANG MDZAD KYIS LUS BYUGS GCER BU BYAS SKRA
BSIL BAR BYAS, MTSAN PHYED NA CANG DE'U DKROL ZHING HA HA ZHES
BYA ZHING SHIN TU MNYAM PAR BZHAG STE RDO RJE 'JIGS BYED KYI
DKYIL 'KHOR DU DNGOS GRUB 'DOD PAS

'DUG PAR BYA'O, ,ZHES GSUNGS PA, 'DI GTZO BO BSGRUB PA'I DBANG
DU BYAS KYANG BSNYEN BSGRUB GNYIS LA DKYIL 'KHOR 'BRI MI 'BRI
DANG MCHOD PA SOGS LA KHYAD PAR YOD KYANG BSGRUB PA PO'I CHA
BYAD DANG DUS PHAL CHER 'DRA BAS RJE

YAB SRAS KYIS DE LTAR BSHAD PA'I PHYIR TE, SLOB DPON DZNY'A N'A
KA RA'I SGRUB THABS LAS, DKYIL 'KHOR BRIS SKU'I MDUN DU NI,
,DANG PO MCHOD PA BYAS NAS NI, ,SNANG MDZAD KYIS NI LUS LA
BYUGS, ,ZHIM PA'I CHANG NI BTUNG BAR BYA,,

SKRA BSHIG GCER BU BYAS NAS NI, ,NAM PHYED d'A MA RU DKROL BYA,
,ZHES SOGS DANG, DE'I RJES 'BRANG 'GREL BA MAN NGAG GI RGYAN
LAS, DANG POR ZHES BYA BA NI BSGRUB PA LA 'JUG PA'I DANG POR
SNGAGS PAS DUR KHROD LA SOGS PAR SONG

STE; NAM PHYED NA GCER BUR BYUNG, SKRA BKROL BA STE, THOR COG
BSHIG LA DE NAS MA HE'I ZHAL GYI RNAL 'BYOR PA JI SKAD GSUNGS
PA'I GNAS DUR KHROD LA SOGS PA GANG YANG RUNG BAR RO, ,ZHES
GSUNGS PA'I PHYIR, RVA LOS RGYUD TSIG DE LA

BRTEN NAS BSNYEN BSGRUB LAS GSHIN SPREL BA ZHES BYA BA MDZAD PA
RGYUD KYI DGONGS PA YIN MOD KYANG, 'DIR BSNYEN RKYANG GI DBANG
DU BYAS SO, ,PHYI NANG GI KHRUS SOGS DGOS TE, SHR'I BHA TRA'I
SGRUB THABS LAS, DE'I CHO GA NI 'DI YIN TE,

@009A *, ,DANG PO KHO NAR BDAG MED PAR BSGOM PAS, NANG GI BDAG
NYID KYI KHRUS BYAS LA, ZHES DANG, SHANTI BA'I SNYIM TOG LAS,
DE'I TSE DANG POR NANG BAR GYI DUS SU RANG GI SNYING KHA'I ZLA
BA LA DE'I SA BON 'OD ZER GYI PHRENG BA

CAN BSAM LA GDONG BKRU BA LA SOGS PA BYA'O, ,ZHES DANG, GZHAN
NAS KHRUS BZHI BYED PAR BSHAD PA LTAR GRUB NA'ANG RUNG, GNAS
KHANG BYI DOR DANG BDUD RTZI LNGA BYUGS NA BGEGS ZHI BA DANG, ME
TOG BKRAM PA SOGS DGOS TE,

MNGON BRJOD LAS, YE SHES LNGA YI BDUD RTZIS NI, ,SA NI BYUGS PA
BYAS NAS KYANG, ,BZOD PAR BYAS PA'I ME TOG GIS, ,'BAD PA YIS NI
GTOR BAR BYA, ,ZHES DANG, ZHI BA YE SHES KYIS, MAndAL BYI DOR
BYAS, ME TOG GCAL DU

BKRAM, ZHES DANG, SHANTI PAS, BSAM GTAN GYI KHANG PA'ANG TZAN
DAN BZANG PO LA SOGS PA DANG, ME TOG GI GCAL BKRAM PAS GTZANG
ZHING DRI ZHIM PAR BYAS PA'AM DE LTAR MOS PAR BYAS NAS ZHES
GSUNGS PA SOGS MANG, BGEGS

BSKRAD BSRUNG DGOS TE, THOG MAR BGEGS LA GTOR MA BYIN NAS BSKRAD
NAS MTSAMS THO BYAS LA SLAR NANG DU'ANG RANG DANG GNAS RDZAS
GSUM LA LAS SNGAGS SAM, H'Um BZHI PA SOGS KYIS BGEGS BSKRAD PA
DANG, YI GE GSUM GYIS

GNAS GSUM BSRUNG BA SOGS RGYAS BSDUS CI RIGS DGOS PA'I PHYIR TE,
SHANTI PAS, DE'I 'OG TU BDUD RTZI THABS SBYOR GYI SNGAGS KYIS
GNAS DANG, BDAG DANG RNAL 'BYOR BSRUNG BA BYAS LA ZHES DANG,
SLOB DPON 'JAM DPAL DBYANGS KYI PHYAG

@009B GNYIS PA'I SGRUB THABS LAS, STAN BDE BA LA GNAS, ZHAL BZHI
PA'I SNGAGS KYIS PHYOGS BZHIR BSNGAGS SHING BYIN GYIS RLABS PA
NI, AOm SUMBHA NI SUMBHA H'Um, GRiHNA GRiHNA H'Um, GRiHNA PA YA
GRiHNA PA YA H'Um, A'A NA YA HO, BHA GA WAN BIDY'A R'A DZA

H'Um PHAt, CES BYA BAS, ZHES SOGS DANG, SLOB DPON BLO GROS BZANG
PO'I GSHED DMAR GYI SGRUB THABS LAS KYANG GNAS GSUM BYIN GYIS
RLOBS PAR BSHAD, 'DI RGYUN TU MA BYAS KYANG CHOG ,MTSAMS SDOM PA
LA THOG MAR NGES PAR

DGOS, MAN NGAG LTAR GYI BRIS SKU BSHAMS DGOS TE, TING NGE 'DZIN
GYI DMIGS RTEN LA DGOS SHING, SNGAGS 'GRUB PA LA DE YOD NA MYUR
PA'I PHYIR TE, L'A LI TAS KYANG, THANG KA LA SOGS GZUGS BZHAG
BSGOM, ,ZHES DANG, SLOB

DPON ZHI BA YE SHES KYIS, SKU GZUGS MDUN DU BZHAG CES DANG, RDO
RJE GRUB PA'I 'GREL PA LAS, DE LTAR BSGOM PA GSAL PA'I DON DU DE
NAS ZHES BYA BA BRIS SKU'I CHO GA'I RTOG PA GSUNGS PA, ZHES
DANG, SLOB DPON MI BSKYOD PA'I DKA'

'GREL LAS, BSGOM PA NI RI MO'I DMIGS PA LA BRTEN PAR RIGS PAS,
DE NAS LE'U LNGA PA GSUNGS SO, ,ZHES DANG, ROL PA'I RDO RJE'I
'GREL PA MAN NGAG GI RGYAN LAS, DNGOS KYI RTAGS BLTA BA DANG,
DMIGS PA'I RTEN BSTAN PA'I PHYIR BRIS

SKU BRI BA'I CHO GA BSHAD DE, ZHES DANG, RNAM SNANG MNGON BYANG
LAS KYANG, LAG NA RDO RJE RAS SAM RTZIG PA LA SOGS PA GZUGS
BRNYAN SGRUB LA DMIGS PA GANG GIS GSANG SNGAGS 'CHANG RNAMS KYI
YE SHES RDZOGS PAR 'BYUNG GYI, YE SHES

@010A *, ,RDZOGS PA'I SANGS RGYAS NYID BDE BLAG TU THOB BAR
'GYUR NA, DNGOS GRUB GZHAN LTA SMOS KYANG CI DGOS, ZHES DANG,
BDE MCHOG SOGS LAS BSHAD CING, 'JAM DPAL RTZA RGYUD KYI BRIS
SKU'I PHAN YON GYIS

KYANG SHES SO, ,GDAN RO SOGS LA MOS DGOS TE, KHYAD PAR GYI DNGOS
GRUB BSGRUB PA'I CHED YIN PA'I PHYIR, L'A LI TAS, 'BOL PA'I GDAN
SOGS LA 'DUG NAS, ZHES DANG, DON YOD ZHABS KYIS KYANG, DER NI
BDE ZHING RGYA CHE BA'I

GDAN LA RNAM PAR 'DUG NAS NI, ZHES DANG, SHR'I BHA TRA SOGS SLOB
DPON GZHAN RNAMS KYIS KYANG STAN BDE BA LA 'DUG PAR BSHAD PA
RNAMS DNGOS SU YIN LA SHRI DHA RA'I SGRUB THABS LAS, DER BDE BA,
'JAM PA, RO LA SOGS PA'I

STENG DU 'DUG STE ZHES PAS MOS PAR YANG BSHAD DO, ,'DI RGYUD KYI
DGONGS PA YIN PA 'ANG SHES PAR BYA, 'DIR LVA BA PA'I SGRUB THABS
GTZUG TOR LAS, SNA TSOGS RDO RJE'I STAN LA LEGS PAR 'DUG PAS
ZHES DANG, GSHED DMAR GYI

SGRUB THABS BLO GROS BZANG POS MDZAD PA LAS GDAN YANG RDO RJE'I
RANG BZHIN DU SGOM DGOS TE, LAG PA G-YON PAS REG LA, AOm
A'A:BADZRA AA SA NI H'Um, ZHES BYA BAS GDAN BSRUNG BAR BYA'O,
ZHES GSUNGS PAS, GDAN RDO RJE'I RANG BZHIN

DU BSGOM DGOS LA, PHYAG LEN LA GDAN 'OG GI SA LA G-YUNG DRUNG
'BRI BA DANG, SNA TSOGS RDO RJE 'BRI BA GNYIS LAS PHYI MA 'DI
DAG DANG MTHUN, 'DI NAS BZUNG MTSAMS KYI RING LA GDAN MI BSGUL
BA LAGS SO, ,KHA LHOR

@010B PHYOGS PA NI GDUL BYA DANG BKA' SDOD KYI GTZO BO LHO NA
GNAS PA DANG DRAG PO'I DBANG DU BYAS LA BSNYEN RGYUN PA DANG
DRAG LAS LA DE LTAR YIN, ZHI SOGS LA RANG RANG BLTA PHYOGS DGOS
SO, ,YANG SDOD GNAS DBANG GIS LHO PHYOGS LA KHA

BLTA BA MA BYUNG NA, PHYOGS NI PHA RI TSUR RI LTA BU BTAGS PA
YIN PAS, LHO PHYOGS SU BLTAS PAR BSAM PAS KYANG BSNYEN DUS LA
CHOG PAR BZHED DE, 'BAL SER ZIN BRIS LAS, 'PHRIN LAS SGRUB DUS
SU PHYOGS KYI NGES PA SHIN TU DGOS SHING,

BSNYEN PA'I SKABS SU MA GRUB NA PHYOGS BTAGS PA TZAM YIN PA'I
BSAM PAS GANG YANG RUNG PA'I PHYOGS SU BSTAN PAS CHOG GO ZHES
GSUNGS PA'I PHYIR, YO BYAD NANG MCHOD RDOR DRIL CANG TE'U RNAMS
DGOS TE, RDOR DRIL NI SKU

GSUNG THUGS KYI DAM TSIG GI CHED DANG, NANG MCHOD DANG CANG TE'U
MKHA' 'GRO MA NYES BYED YIN TE, DE RNAMS TSAD NA DPA' BO MKHA'
'GRO SPRIN BZHIN DU 'DUS NAS SGRUB PA PO LA DNGOS GRUB MYUR DU
STZOL PA'I PHYIR TE, RDO RJE MKHA'

'GRO LAS, PADMA'I TSAL NI NYAMS DGA' BAR, ,BUNG PA'I TSOGS 'DU
JI BZHIN DU, ,DAM TSIG RDZAS SOGS LEGS GNAS NA, ,RING DU GNAS
KYANG BYIN GYIS RLOB, ,CES GSUNGS, 'DI'I YO BYAD 'DI DAG SHIN TU
DGOS PA SHES PAR

GYIS; GZHAN YANG, THOG MAR BLA MA BSNYEN BKUR ZHUS NAS GNANG BA
THOB DGOS PAR BDE GSANG 'JIGS GSUM GYI SKOR 'GA' ZHIG NAS BSHAD,
GZHAN YANG, GSUNG RAB KLOG PA, DGE 'DUN GYI BSNYEN BKUR, SKYE
BO'I STON MO,
@011A *, ,S'ATZTSA SOGS DGE BA CI RIGS BYED PA LEGS GRUB LAS
KYANG BSHAD PAS DE DAG CI RIGS BYAS NA LEGS, SLOB DPON 'JAM DPAL
DBYANGS KYIS BSHAD PA BZHIN DU, RANG NYID STAN LA KHA LHOR
PHYOGS TE BSDAD LA

SUM DHA NI'I SNGAGS KHA YAR BRJOD LA MTSAMS BCAD, DE NAS SLOB
DPON BLO BZANG SNYING POS BSHAD PA LTAR RANG GI SPYI BOR AOm LAS
'KHOR LO DKAR PO'I LTE BAR AOm GYIS MTSAN PA, MGRIN PAR A'A:LAS
PADMA DMAR PO'I LTE BAR A'A:SA

MTSAN PA, SNYING KHAR H'Um LAS RDO RJE SNGON PO RTZE LNGA PA'I
LTE BAR H'Um GIS MTSAN PAR GYUR, ZHES BRJOD LA, LAG PA G-YON PAS
GNAS GSUM DU REG STE, AOm A'A:H'Um LAN GSUM BRJOD, DE NAS GDAN
LA REG LA, AOm A'A:BADZRA AA SA NI H'Um, ZHES

BRJOD LA GDAN BYIN GYIS RLOBS, GRUB NA 'DAR PAn AA TZARYA'I LUGS
KYI LUS NGAG YID GSUM GYI BSRUNG BA BYAS NA BSRUNG BA'I 'ANG
MCHOG TU 'GYUR ZHING SNGAGS KYI BZLAS BRJOD SOGS 'GRUB SLA PA'I
DGOS PA YOD, DE NAS BDUD RTZI

RIL BUS KHA DAG PAR BYAS SHING, GNAS RNAMS SU BYUGS NA BSRUNG
BA'I YANG MCHOG TU 'GYUR ZHING SNGAGS 'GRUB SLA BA SOGS KYI DGOS
PA YOD DE, YE SHES GRUB PA LAS, BDUD RTZI LNGA NI GEGS MED
PHYIR, ,SEMS NI YANG DAG SBYANGS

PHYIR DANG, ,GLANG PO SHA SOGS KYANG DE BZHIN, ZHES DANG, L'U AI
BA'I 'GREL PAR LVA BA PAS, DANG POR ZHIG DUR KHROD DANG RI BO LA
SOGS PA MTHO BA'I GNAS SU, SKRA BKROL PA BDUD RTZI LNGA'I RIL BU
KHAR BCUG PA'I RNAL 'BYOR PAS KHA

@011B LHOR MNGON DU PHYOGS PAS RO'I STENG DU 'DUG NAS ZHES DANG,
GRUB CHEN DPAL 'DZIN GYIS, KHA LA SOGS PA DAG PAR BYED PA ZHES
DANG, SLOB DPON YAN LAG MED PA'I RDO RJE'I THABS SHES GRUB PA
LAS KYANG, BGEGS DANG BDUD SOGS

ZHI BYA'I PHYIR, ,BDUD RTZI LNGA PO BYIN GYIS BRLABS, ,GSHANG
GCI LA SOGS RNAMS GNAS PA, ,'DI NI BSRUNG BA BLA MED YIN, ,RIMS
DANG DUG DANG DBYIG DUG NAD, ,MKHA' 'GRO MA DANG GDON GYIS 'TSE,
,BDUD DANG LOG 'DREN NYID DAG

NI; ;'DI YIS RAB TU ZHI BAR 'GYUR, ,ZHES DANG, DE SKAD DU, LHA
MO BZHIS ZHUS PA LAS, DE NI BSKAL BA MTHA' YI BAR, ,DNGOS GRUB
RGYAS PAR 'GRO BA STE, ,GZI BRJID MDANGS STOBS BRTZON 'GRUS
DANG, ,LNGA PA LA NI SMON LAM YANG, ,MNGON PAR

SHES PA LNGA THOB PA, ,RIL BU CHEN PO ZOS PHYIR RO, ,ZHES DANG,
DE'I 'GREL PAR LNGA PA SMON LAM SOGS 'GRUB SLA BA ZHES SOGS
GSUNGS PAS BDUD RTZI RIL BU MED TSE NANG MCHOD BYIN GYIS BRLABS
PA LCE THOG TU BZHAG LA KHA DAG PAR BYED, 'DI NAS

BZUNG RE ZHIG CHO GA MTSAR GYI BAR DU BZA' BTUNG NGAG 'KHYAL
SOGS MI BYED PAR LEGS GRUB LAS BSHAD PA BZHIN BYAS NA LEGS,
GNYIS PA DNGOS GZHI NI, DE NAS MNGON RTOGS KYI MGO NAS BZUNG STE
BZLAS PAR MA SLEBS KYI BAR

DU SEMS MA YENGS PAR NGAG DAL BUS 'DON CING, MNGON RTOGS KYI CHA
SNGA MA SNGA MA'I RNAM PA MA SHAR BAR PHYI MA PHYI MA GSAL MI
GDAB CING SKABS GANG YIN GYI DMIGS RNAM DANG NGA RGYAL BRTAN PO
DE BYAS NA BYIN RLABS MYUR DU 'JUG PA DANG,

@012A *, ,BGEGS KYI BSRUNG BA CHEN POR 'GYUR LA, SBYANG GZHI
SBYONG BYED NGO 'PHROD PAR BYAS NA RDZOGS RIM GYIS RGYUD SMIN PA
LA KHYAD CHE BAS, MNGON RTOGS RDZOGS PAR DE LTAR BSKYED LA,
DE'ANG RTEN GZHAL YAS KHANG GRU

BZHI SGO BZHI STENG NA GNAM RGYAN DANG BCAS PA RANG GI MIG GIS
MTHONG BA LTA BU'I GSAL SNANG DANG LDAN PA DE'I PHYI ROL GYI
SRUNG 'KHOR GYI BAR GSAL GDAB, DE'I DBUS SU RANG NYID LHA BCU
GSUM PO HRAM ME BZHUGS PA'I DBUS NA RANG

NYID BDE STONG GNYIS SU MED PA'I NGES DON GYI RDO RJE 'JIGS BYED
ZHAL DGU PHYAG SO BZHI PA KHRO NYAMS THAMS CAD YONGS SU RDZOGS
PA ZHAL NAS HA HA'I GANG RGYANGS BSGRAGS PAS 'JIG RTEN GYI KHAMS
THAMS CAD G-YO BAR BYED

PA'I SNANG STONG SGYU MA'I SRIN PO KHROS PA LTA BU'I NGA RGYAL
GSAL SNANG LA SBYANGS LA, RAB BYUNG NA RGYUD SDE NAS BSHAD PA
LTAR GYI BZLAS PA MTSAN NYID DANG LDAN PA ZHIG BYED PA LA NGA
RGYAL DANG GSAL SNANG LEGS PAR 'CHAR ZHING,

RANG NYID LHA DE'I SNYAM PA'I NGA RGYAL GSAL SNANG 'PHO THUB PA
ZHIG DGOS LA, DES NA DE 'DRA ZHIG THOB PA'I BAR DU DMIGS PA GTZO
BOR BYAS NAS BZLAS PA ZHAR LA BYA BA NI GRUB CHEN DU MAS BSHAD,
DE 'DRA ZHIG MA BYUNG NA'ANG NGA RGYAL

GSAL SNANG BCOS MA TZAM BLO LA SHAR TZAM YOD PA DANG, THA NA'ANG
SEMS MA YENGS PA'I SGO NAS THUGS KA'I SNGAGS PHRENG BSGOM LA
LHA'I 'OD ZER SPRO BSDU SOGS MTHA' YAS PA ZHIG MDZAD BZHIN PAR
MOS PA TZAM YAN CHAD BYAS

@012B LA; PHRENG CHOG SLA LA, DGRA NAG GI RGYUD LAS, BZLAS PAS
PHRENG BA RAB BSGRUB BYA, ,ZLA NGO COG GI BCU BZHI LA, ,BDUD
RTZI LNGA DANG LDAN PA YIS, ,SHA LNGA DAG NI BSKUS BYAS NAS,
,BZLAS NA DNGOS GRUB MYUR BAR

BSHAD, ,CES DANG, RJE RIN PO CHES KYANG, MAR NGO'I BCU BZHI'I
NAM GUNG BDUD RTZI LNGA PHRENG BAR BYUGS NA DNGOS GRUB MYUR PAR
BSHAD PAS PHRENG BA DE LTAR BYAS LA, ZHI KHRO SBRAG SGRUB THUN
MONG MA YIN PA NI GZHAN DU BSHAD ZIN LA, 'TSUB

CHUNG BA SOGS KYI CHAD DU 'JUG PA BDE BA THUN MONG BA TZAM BYED
NA YE SHES SEMS DPA'I THUGS KA'I NYI GDAN ZLA GDAN DANG, H'Um
YIG DH'I:YIG TU GYUR PA'I MTHAR AOm AA RA PA TZA NAS BSKOR BA
LAS 'OD ZER 'PHROS, RIGS DRUG GI SDIG SGRIB

SBYANGS, 'JAM DBYANGS KYI GO 'PHANG LA BKOD, 'OD ZER LA LA'I SNE
MO LAS MCHOD PA'I TSOGS SPROS NAS RGYAL BA SRAS BCAS LA MCHOD
PAS, DE DAG GI THUGS MNYES PAR BYAS NAS SLAR YANG RGYAL BA SRAS
BCAS SOGS KYI MKHYEN RAB

BSDUS TE RANG LA THIM PAS JI LTA JI SNYED KYI SHES BYA THAMS CAD
RANG GI BLO YUL DU GSAL LAM LAM PA 'CHAR BAR BSAM LA, THUN RE'I
THOG MAR AA RA PA TZA NA STONG RE TZAM BZLAS, DE NAS YANG ZLA
GDON NYI GDAN DANG, DH'I:YIG H'Um YIG

TU BSGYUR LA, YE SHES SEMS DPA'I THUGS KAR H'Um YIG GI MTHAR
NANG BSKOR DU YA MANTA KA ,DE'I MTHAR HR'I:sht'I: DE'I MTHAR YA
MA R'A DZ'A BKOD DE, SNGAGS GSUM KHA DOG SNGON PO 'OD ZER DMAR
PO 'PHRO BA LA MAR ME 'BAR BA'I SDONG BU DANG

@013A *, ,SDONG BU'I 'OD LTA BUR GSAL BTAB LA, LHA GZHAN RNAMS
KYI THUGS KAR NYI GDAN GYI STENG DU RANG RANG GI PHYAG MTSAN LA
RANG RANG GI SA BON BKOD PA'I PHYAG MTSAN GYI MTHAR RANG RANG GI
SNGAGS KYIS G-YAS BSKOR

DU GYEN DU LANGS TE BDE STONG GI RANG BZHIN 'OD ZER 'BAR BA'I
RNAM PAR BSAM LA BZLAS NA DNGOS GRUB MYUR TE, LA L'I TAS, YI GE
'BAR BA BSGOM PA YIS, ,DNGOS GRUB DAG NI MYUR BA YIN, ,ZHES
GSUNGS SO, ,'DI SNGAGS

GSUM KA'I BZLAS BRJOD KYI DMIGS PAR SNANG, YANG GTZO BOR RGYUN
TU DMIGS PA 'DI LA SNGAGS BRGYA RE TZAM SONG BA 'AM, NYI SHU
RTZA GCIG RE SONG BA NA LHA'I 'OD ZER SPRO BSDU BYAS TE, GTZO
BO'I SA BON LAS 'OD ZER 'PHROS

PA YE SHES SEMS DPA'I SKU'I NANG BRGYUD, 'JAM DPAL GYI SHANGS
BUG G-YAS PA NAS THON, DAM TSIG SEMS DPA'I SKU'I NANG BRGYUD,
RTZA ZHAL GYI SNA BUG G-YAS PA'I SGO NAS PHYIR THON, 'OD ZER
GCIG LAS GNYIS

'PHROS KYI TSUL DU RIGS DRUG GI SNOD BCUD KHYAB PA TZAM 'PHROS
PA'I 'OD ZER GYI RTZE MOR RDO RJE 'JIGS BYED YAB YUM SPROS, SEMS
CAN RNAMS RDO RJE 'JIGS BYED KYI GO 'PHANG LA BKOD, DE DANG
MNYAM DU SNOD THAMS CAD GZHAL

YAS KHANG DU GYUR PAR BSAM LA, SLAR DBUG RDUB PA DANG LHAN GCIG
TU DAM TSIG SEMS DPA'I SNA BUG G-YON NAS ZHUGS, SKU'I NANG
BRGYUD 'JAM DBYANGS KYI SHANGS BUG G-YON NAS ZHUGS NAS SNGAGS
PHRENG LA THIM PAR BSAM

@013B LA; ZHAL DGU DANG LHA THAMS CAD KYIS SNGAGS KYI SGRA 'BRUG
SGRA 'BUM LTAR SGROGS PAR BSAM LA, MYUR BUL LA SOGS PA'I SKYON
BRGYAD DANG BRAL BAR, DANG PO RTZA SNGAGS CI RIGS BZLAS, DE NAS
HR'I:sht'I:THUN GCIG LA CI TZAM

'DOD BTON LA, DE NAS YA MANTA KA CI RIGS DANG, 'KHOR RNAMS KYI
BZLAS PA'ANG 'TSAMS PA RE BYAS, DE LTA BU'I DMIGS PA SPRO BSDU
'DI NI GSANG 'DUS KYI MAN NGAG RJE BTZUN 'JAM DBYANGS KYIS SANGS
RGYAS YE SHES ZHABS LA

GSUNGS SHING, GRUB CHEN DPAL 'DZIN GYIS DGRA NAG SOGS LAS BKOD
PA RDO RJE GRUB PA DANG, SON SHR'I GNYIS KYIS RGYUD RTOG BDUN
GYI 'GREL BA GNYIS SU BSHAD PA'I DGONGS PA YIN TE, RDO RJE GRUB
PA'I 'GREL PA LAS, DE'ANG RANG

GI SNYING KAR NYI MA'I DKYIL 'KHOR GYI STENG DU G-YAS BSKOR DU
MAndAL GYI RNAM PAR BLTAS LA, SNA BUG NAS BYUNG BA'I RLUNG SPROS
PA'I GZUGS KYIS 'GRO BA'I DON BYAS NAS YANG BSDUS TE SNA BUG NAS
'JUG PA'I RLUNG GIS RAB TU ZHUGS TE

DE NYID DU GNAS PAR RO, ,DE LTAR YANG DANG YANG YID MI SKYO BA'I
BAR DU CHO GA NYID KYIS BZLAS PA DE DAG NI BZLAS PA'O, ,ZHES
GSUNGS PA 'DI GAL CHE, 'OD ZER SPRO BSDU BYED PA'I YUN TSAD
DBUGS PHAR 'GRO BA DANG SPROS, TSUNG 'ONG BA

NA BSDU BA'I LUGS DANG, DBUG GNYIS GSUM GYI YUN LA SPRO BSDU
BYED PA DANG, DE LAS MANG BA 'TSAMS PA LA BYED PA GSUM BSHAD
PAS, BYUNG NA DANG PO LEGS LA, MA BYUNG NA PHYI MA GNYIS LTAR
YANG RUNG, DE'ANG BLA MA 'GA' ZHIG

@014A *, ,GI BSKYED RIM 'GA' ZHIG LAS SNGAGS GSUM 'GOD LUGS SNA
TSOGS GSUNGS KYANG, SLOB DPON MI BSKYOD PA'I 'GREL PA LAS, DER
RANG GI SNGAGS DMIGS LA ZHES BYA BA NI DBUS SU YAm SNGON PO'AM
H'Um SNGON PO'I

YI GE DE DAG STE, THA MAR SNGAGS GSUM GYI PHRENG BAS G-YAS BSKOR
DU BSAM GSUNGS PA LTAR PHYAG LEN LA SNGAR BSHAD PA LTAR MANG MAS
BYED PAR SNANG ZHING, DE'ANG SNGA MA SNGA MA'I BZLAS PA ZIN PA
DANG, SNGAGS PHRENG PHYI MA PHYI MA

NANG MA LA BSTIM PAR MDZAD, RGYUD DANG RGYA GZHUNG 'GA' ZHIG GI
LUGS LA GSUM KA MA BKOD KYANG CHOG PAR SNANG STE, RGYUD RTOG
BDUN LAS, BZLAS PA'I DUS SU RANG GI SNYING KAR NYI MA'I DKYIL
'KHOR, DE'I STENG DU RANG GI SNGAGS

KYI RNAM PA BSAM STE 'BAR PA DANG, PHYI NAS MA YENGS PA'I YID
KYIS BZLAS PA BYA'O, ,ZHES DANG, SLOB DPON RDO RJE GRUB BAS,
GANG YANG RUNG BA'I YI GE NYID BRJOD PA STE, ZHES DANG, SON
SHRI'I 'GREL PA LAS, LHA'I RNAL 'BYOR

LA SOGS DE LTAR BDAG NYID RNAM PAR BLTAS LA, JI SRID YID MI SKYO
BA DE SRID RNAL 'BYOR PAS SNGAGS BZLAS, SNGAGS KYI YI GE GANG
DAG ZLOS PA DE DAG RANG GI SNYING KAR NYI MA'I DKYIL 'KHOR GYI
STENG DU G-YAS PHYOGS

SU BSKOR NAS ZLUM POR BYAS LA 'OD ZER DANG BCAS PA RNAMS BLTA
ZHING, DBUG DBYUNG BA SNA'I BU GNAS BYUNG LA, SPROS PA'I SBYOR
BAS 'GRO BA'I DON BYAS NAS YANG BSDUS LA DBUG RDUB PA'O, ,SNA'I
BU GNAS BCUG LA

@014B GNAS PA'O ZHES YANG DANG YANG JI SRID MI SKYO PA'I MTHAR
THUG PAR CHO GA 'DI NYID KYIS BZLAS PA BYA'O, ,ZHES DANG, DZNY'A
N'A KA RA'I 'JIGS BYED DPA' CIG SGRUB THABS LAS KYANG, SNGAGS
KYI BZLAS PA BYAS PA NI, ,SNYING KAR NYI MA'I DKYIL

'KHOR LA, ,RTZA BA SNYING PO NYE SNYING BSAM, ,ZHES DANG, DE'I
RJES 'BRANG RTOG BDUN GYI 'GREL PA MAN NGAG GI RGYAN LAS, DE NAS
SNYING KAR NYI MA LA, RTZA BA'AM NYE PA'I SNYING PO BSAM LA ZHES
DANG, LHA BSGOM PA'I RTOG PA'I 'GREL PA

DE NYID LAS KYANG, BZLAS PA'I DUS SU RANG GI SNYING LA STE YE
SHES SEMS DPA'I THUGS KA'I NYI MA'I DKYIL 'KHOR LA, RANG SNGAGS
ZHE BYA BA RTZA BA'I SNGAGS MA NYE BA'I SNYING PO BSAMS TE DGOD
PA'O, ,'OD 'BAR PA STE 'OD DANG BCAS

PAR BZLAS ZHES DANG, SHRI BHA TRA'I SGRUB THABS LAS, SNYING KAR
NYI MA'I DKYIL 'KHOR LA SNGAGS KYI YI GE DE RNAMS GANG YANG RUNG
PA BSAMS TE SPRO BA DANG BSDU BA BYA'O, ,ZHES GSUNGS PA'I PHYIR,
DMIGS PA MI GSAL NA 'DI DAG

GI LUGS LTAR BYAS NA SHIN TU RUNG BAR SNANG, SNGAGS 'DON LUGS
LA, LHA KHRO BO'I BZLAS PA NI RANG GZHAN GYIS THOS PAR 'DON PAR
GSANG 'DUS SOGS LAS BSHAD KYANG, DE LAS SGRUB DUS GTZO CHER
SNANG LA, BSNYEN PA'I

DUS MTSAMS G-YOG YOD TSE? MTSAMS G-YOG PA DANG CHUNG MAS MI THOS
PAR BZLA DGOS TE, GRUB CHEN DPAL 'DZIN GYI 'JIGS BYED DPA' CIG
GI SGRUB THABS LA, SNGAGS CHUNG MA DANG G-YOG POS MA TSONG BAR
RO, ,'DI PHYED PAR MI BYA'O, ,ZHES GSUNGS PA'I
@015A *, ,PHYIR; DES NA PHYI'I MIS MI TSOR LA RANG GI LUS KYIS
THOS TZAM DU BZLAS NA KUN MTHUN PAR 'GYUR RAM SNYAM STE, DGRA
NAG GI RIM PA BCU GNYIS PA LAS, BZLAS PA GANG ZHIG RAB BZLAS NA,
,DNGOS GRUB YANGS

BA THOB PA NI, ,MYUR BAR MA YIN DAL BAR MIN, ,RING DU MA YIN
THUNG NGU MIN, ,SNGAGS NI CUNG ZAD THOS PAR BZLAS, ,ZHES PA'I
'GREL PAR DPAL 'DZIN GYIS, MYUR BAR MA YIN ZHES BYA BA NI, SKYEN
BAR MA YIN PA'O, ,DAL PAR MA

YIN ZHES BYA BA NI YI GE RE RE NAS DAL BUS BRJOD PA'O, ,RING DU
MA YIN ZHES BYA BA NI THUNG BA RNAMS SO, ,THUNG BAR MA YIN ZHES
BYA BA NI RING BA RNAMS ZHES BYA BA'I LHAG MA'O, ,CUNG ZAD THOS
PAR ZHES BYA BA NI JI LTAR GZHAN

GYIS MI THOS PAR RO, ,ZHES DANG, NAG PO PA'I 'GREL PA LAS KYANG,
BZLAS PA NI NGAG GI RJES SU 'GRO PA'O, ,ZHES PA NAS, DNGOS GRUB
YANGS BA STE PHYAG RGYA CHEN PO THOB PA'O, ,DE DAG BZLAS PA'I
THABS KYI DNGOS GRUB JI LTA BU ZHEN,

MYUR BAR MA YIN TE, STUG PO MAm RDZOGS SHING RING PO THUNG NGUR
'GYUR PA'I PHYIR, DAL BAR MA YIN TE, STUG PO LHAG PAR 'PHEL
ZHING THUNG NGU RING POR 'GYUR PA'I PHYIR RO, ,RING DU MA YIN TE
LHAG PA 'JUG PA'I PHYIR RO, ,THUNG NGU MA

YIN TE, KHOR NAS 'BYUNG BA MED PA'I PHYIR RO, ,SNGAGS NI CUNG
ZAD CES BYA BA NI, SGRA CHE BA MIN PAR RO, ,THOS PAR BZLAS PA
NI, RANG GI NGAG RANG GI YUL LA 'BREL ZHING GZHAN GYIS MI THOS
PAR RO, ,ZHES DANG, GZHON NU ZLA

@015B PA'I 'GREL BA LAS KYANG, SNGAGS NI CUNG ZAD THOS BAR RO
ZHES PA NI, JI LTAR GZHAN GYIS MI THOS BAR TE, DE BZHIN DU BZLAS
ZHES GSUNGS PA'I DON NO, ,ZHES GSUNGS PA'I PHYIR, THUN GCIG LA
GTZO 'KHOR GYI SNGAGS 'DON LUGS LA,

PHAL CHE PA'I PHYAG LEN LA, GTZO PO'I SNGAGS GANG LA BSNYEN PA
SKYEL RGYU DE CI THON THON BTON NAS DE NAS 'KHOR GYI SNGAGS GCIG
GAM, GNYIS SOGS 'DON, CHU GNYIS NYER SPYOD ROL MO DANG BCAS PA
DANG, NANG MCHOD KYIS MCHOD, BSTOD, YIG

BRGYAS BRTAN PAR BYAS, RNAM DAG BSAM PAS ZHES SOGS SHO LO KA
GCIG GIS SMON LAM BTAB STE LDANG BAR SNANG LA, BSNYEN PA GRANGS
SKYEL PA'I GO RIM YANG THOG MAR GTZO BO'I BSNYEN GRANGS ZIN PAR
BYAS, DE NAS 'KHOR BSKYED RIM BZHIN SO

SO'I BSNYEN PA ZIN PAR BYAS, DE NAS YE SHES 'BEBS PA'I SNGAGS
KYI GRANGS ZIN PAR BYED LA, RGYUD DANG RGYA GZHUNG LAS GSAL KHA
CHER MI SNANG YANG RUNG STE, LHA GTZO BO'I SNGAGS SONG NA, DE
GTZO BO YIN GYI 'KHOR GYI SNGAGS GTZO BO MA

YIN PA'I PHYIR, SA RA HA'I THOD PA'I DKYIL CHOG LAS, 'KHOR
RNAMS GTZO BO'I YAN LAG PHYIR, ,THA DAD PAR NI BZLAS MI BYA,
,GAL TE MTSAN MA MTHONG GYUR NA, ,BZLAS PA'I 'PHRO YANG BSHOL
BAS 'GRUB, ,CES DANG, AA BHA YA KA

RAS KYANG, RDZOGS PA'I RIM PA'I RNAL 'BYOR LA NI GTZO BO'I
SNYING PO'I SNGAGS KYIS LHA GZHAN RNAMS KYI SGRUB BYA 'GRUB PAR
'GYUR BAS DE RNAMS NI MA BRIS, ZHES GSUNGS PA LTAR GYI BLA MED
SKABS SU GTZO BO'I SNGAGS KYIS 'KHOR GYI

@016A *, ,SNGAGS KYI GO CHOD PA'I SKABS 'GA' ZHIG YOD PA'I
PHYIR, DES NA YE SHES 'BEBS PA'I SNGAGS 'DON DGOS PA SGRUB THABS
RNAMS SU CHER MI GSAL YANG, GTZO BO'I SNGAGS 'BUM, 'KHOR RNAMS
LA KHRI PHRAG

RE; YE SHES 'BEBS PA'I SNGAGS YANG KHRI PHRAG GCIG ,CHO GA'I
LHAG CHAD KYI NYES PA DAG PA'I CHED DU ZHI BA'I SBYIN SREG CI
NUS RE BYA BA SHIN TU GAL CHE BA'I PHYIR, DKYIL CHOG RIN CHEN
PHRENG BA LAS, SNGON DU BZLAS PA DANG DE'I MA DAG PA KHA

SKOD PA'I SBYIN SREG NI SHIN TU GAL CHE'O, ,ZHES DANG, D'A R'I
KA BAS KYANG, 'BRING NGAM CHUNG NGU'I TSUL GNAS NA, ,DKYIL 'KHOR
DBANG PO 'BUM DU STE, ,DE BZHIN MKHA' 'GRO'I STONG PHRAG BCU,
,BZLAS TE LHA RNAMS MNYES PAR BYA, ,YE SHES MCHOG

LA KHRI PHRAG STE, ,SBYIN SREG MCHOG GIS NYE BAR MCHOD, ,CES
GSUNGS BA'I PHYIR DANG, DE NYID BSGUS PA LAS KYANG, THUN RE RE
LA GTZO RO'I SNGAGS GANG BTON BA DE'I BCU CHA RE 'KHOR RNAMS KYI
SNGAGS 'DON PAR BSHAD DE, DPER NA GTZO BO'I

SNGAGS STONG BTON NA, 'KHOR RNAMS KYI SNGAGS BRGYA RTZA RE BTON
PAS GTZO BO'I SNGAGS 'BUM SONG BA NA 'KHOR RNAMS KYI SNGAGS KHRI
PHRAG RE 'GRUB PA RNAMS THUN GCIG LA 'GRUB 'ONG BAS DE LTAR BYAS
NA LEGS, GRANGS KYI BSNYEN PA DANG, MTSAN

MA'I BSNYEN PA DANG, LHA'I NGA RGYAL GSAL SNANG BRTAN PO THOB
PA'I BSNYEN PA GSUM GANG RUNG ZHIG THOB DGOS TE, DE MA THOB PAR
DKYIL 'KHOR GYI LAS LA ZHUGS NA NYES PA DPAG MED 'ONG BA'I PHYIR
TE, BSNYEN SOGS DAG PAR MA BYAS PAR, ,DKYIL

@016B 'KHOR LAS LA 'JUG PA DANG, ZHES SBOM PO'I CHAR GTOGS ZHIG
'ONG BAS, SNGAGS LUGS KYI SBOM PO DANG PHAR PHYIN THEG PA'I LUGS
KYI LTUNG PA BZHI KA MNYAM PA'I PHYIR DANG, 'PHAGS PA LHA'I GDAN
BZHI'I DKYIL CHOG SNYING PO MDOR BSAGS

LAS; DKYIL 'KHOR MCHOG GI SLOB DPON GYIS, ,SNGON DU BSNYEN PA LA
'BAD NA, ,DE NAS DKYIL 'KHOR DE NYID NI, ,SHIN TU DUL PAS BRTAG
PAR BYA, ,LHA NI MNYES PAR MA BYAS NA, ,BDAG NYID RNAM PAR SUN
'BYIN YIN, ,ZHES DANG, DE BZHIN

DU NAG PO SPYOD PAS KYANG, BDAG NYID SUN 'BYIN PAR GSUNGS LA,
PHRENG BA LAS KYANG, THAMS CAD MKHYEN PA'I LAM SHES PAS, ,SNGON
DU BSNYEN PA'I TSOGS SOG CING, ,BGEGS NI RNAM PAR NYAMS BYED
BYA, ,BSNYEN PA MED PAR DNGOS GRUB

MED; ;CES GSUNGS PA'I PHYIR, DKYIL 'KHOR GYI LAS CI LTA BU ZHE
NA, RGYUD SDE SPYI RNAM LAS, DE LA DKYIL 'KHOR GYI LAS NI, RANG
NYID BDAG 'JUG LEN PA DANG, GZHAN LA DBANG BSKUR BA DANG, RAB
GNAS DANG, SBYIN SREG SOGS

YIN LA, ZHES GSUNGS PA'I PHYIR, GRANGS BSNYEN DE LA LAS RUNG GI
GRANGS BSNYEN DANG, DNGOS GRUB BSGRUB PA'I BSNYEN PA GNYIS YOD
PAS, DANG PO LA GTZO BO LA 'BUM, 'KHOR RNAMS LA KHRI PHRAG RE YE
SHES 'BEBS PA KHA SKOD DANG BCAS

PA DGOS TE, KYEE RDOR LAS, DKYIL 'KHOR BDAG PO'I 'BUM BZLAS
SHING, ,DKYIL 'KHOR PA YI DE BZHIN KHRI, ,ZHES GSUNGS PA LTA BU
SHIN TU MANG, YE SHES PA BSHAD TSOD BZHIN 'BEBS PA LA BSKYED RIM
BRTAN PA, YE SHES PA 'BEBS

@017A *, ,BA'I SNGAGS RAB BYE BA, 'BUM MA MTHA', DE'I BCU CHA'I
SBYIN SREG DGOS TE, GSANG BA 'DUS PA'I RTZA RGYUD LE'U BCO LNGA
PA LAS, RI RTZE RNAMS NI NYAMS DGA' BA ZHES SOGS KYI 'GREL PA
SGRON GSAL GYI MCHAN BU

LAS KYANG, 'DIR SNGON DU RANG GIS LHA'I SNGAGS LA YI GE BZHI PO
BTAGS LA 'BUM BZLAS SHING, DE'I BCU CHA'I SBYIN SREG BYA, LAS
TSOGS GZHAN LAS BSHAD PA LTAR GYI BSKYED RIM BRTAN PA DANG,
SPYOD PA BYA BA'ANG SNGON DU 'GRO DGOS

TE; YE SHES PA BSHAD TSOD BZHIN DU 'BEBS PA LA DE RNAMS DGOS SO,
,ZHES DANG, DUS 'KHOR DBANG LE'I 'GREL CHEN LAS, 'DI LA BZLAS PA
BYE BA DANG, SBYIN SREG 'BUM PHRAG BCU'I SNGON DU BSNYEN PA
BYA'O, ,DES GRUB PAR 'GYUR

TE DRAN PA TZAM KYIS KHRO BO 'BEBS PAR BYED DO, ,ZHES GSUNGS
PA'I PHYIR, DE LTA BU'I YE SHES 'BEBS PA'I BCU CHA'I SBYIN SREG
NI DBANG LAS THAMS CAD PA'I THAB TU YA NE LA NYES PA DAG BYED NI
ZHI BA'I THAB TU YIN TE, BSKYED

RIM 'DOD 'JO LAS, GNYIS KA LA THUN MONG DU YE SHES 'BEBS PA'I
SNGAGS KHRI PHRAG GCIG ,DE RNAMS LA SPYIR NYES PA'I DAG BYED LA
NI, CI TZAM 'TSAMS PA ZHIG GI SBYIN SREG BYA, YE SHES 'BEBS BA
LA NI, GZHAN NAS BCU CHA'I SBYIN

SREG BYA BAR GSUNGS TE, SNGA MA NI ZHI BA DANG, PHYI MA NI DPANG
NGO ZHES DANG, SBYIN SREG DNGOS GRUB RGYA MTSO LAS KYANG, YANG
THAB DE LA KHA DOG DMAR PO BYAS PA'I SGO NAS DBANG THAB LAS
THAMS CAD PA'ANG YOD DE, SLOB DPON BLO GROS BZANG POS,

@017B DE NAS LAS THAMS CAD PA'I THAB KHUNG DU CHOG BZHIN DU
MNGAR GSUM GYIS BSKUS PA'I ME TOG DMAR PO STONG PHRAG BCU SBYIN
SREG BYA STE, ZHES SREG RDZAS DMAR POS LAS THAMS CAD PA'I THAB
TU LHA DBANG DU BYED PA'I SBYIN SREG BYA

BAR GSHED DMAR GYI MNGON RTOGS LAS GSUNGS PA'I PHYIR RO, ,ZHES
DANG, DUS 'KHOR DBANG LE'I 'GREL PA LAS, BCOM LDAN 'DAS KYI
SNGAGS RKANG PA BCU DRUG BA STE 'DI BYE BA BZLAS PAS SBYIN SREG
'BUM PHRAG BCUS GRUB PA CHEN

PO BRGYAD 'GRUB PAR 'GYUR TE, SNGON DU BSNYEN PA'I DES PA'O,
,ZHES GSUNGS PA'I PHYIR, 'DI DAG LA ZHAL SHES MANG ZHING CHO
GA'I CHAD LHAG GAM NYES PA KHA SKONG BA'I SBYIN SREG DANG,
SNGAGS KYI NUS PA BSKYED PA'I BCU CHA'I SBYIN SREG

GNYIS KYI KHYAD PAR 'DI SDOM 'BYUNG DANG GSHED DMAR SOGS RGYUD
DANG GRUB CHEN DU MA'I DGONGS PA YIN TSUL, RJE BTZUN TZONG KHA
PA CHEN POS 'JAM DBYANGS LA DNGOS SU GSAN NAS, DE NYID NAS BZUNG
SNYAN NAS SNYAN DU BRGYUD PAS, RANG

RE DGE LUGS PA KHO NA LA YOD KYI, DE LAS GZHAN GCIG LA'ANG MED
PAS, DA LTAR LUGS SOGS KYI SKOR MANG PO SHES ZER PA'I 'JIGS BYED
KYI BSNYEN YIG MANG PO LAS GANG YANG LA BRGYU MED PAR, SNYING PO
DANG NYE SNYING NOR, THOG MTHA' BAR

GSUM GYI BYA BA MTSAMS NANG DER MI RUNG BA MANG PO YANG RUNG BAR
BYAS, YANG BAR BAR DU NYI MA LA SDOD HA CANG TSOD ZIN PO KYIS,
GOS DRON PO KYIS ZER BA SOGS NI MA LAB NA'ANG DUD 'GROS KYANG
LOS SHES, ZHI RGYAS DBANG DRAG GI LAS BSGRUB

@018A *, ,PA'I BSNYEN PA'I BCU CHA'I SBYIN SREG LA ZHI BA'I
SBYIN SREG MDZAD, YAM SHING SOGS GANG MANG MANG DANG BZANG BZAD
GYIS ZER PA TZAM LAS KHYAD CHOS GZHAN GANG YANG SMRA RGYU MED
PAR LJAGS THUNG LA, 'JIG RTEN GYI SKAD CHA

LA GANG RGYAS RGYAS 'ONG BA DE MDO SNGAGS KYI SLOB DPON BZANG PO
DAG GI MTSAN NYID DU MKHAS PA DAG GIS BSHAD MI 'DUG PAS, DE
'DRA'I MGON LA BSTEN RGYU BYUNG NA RNAM DPYOD 'ONG NGO, ,RJE RIN
PO CHES DENG DUS DKYIL 'KHOR DU 'JUG PA

SOGS KYI NYES PA KHEGS BA LA NI 'BUM PHRAG BZHI BZLA MI DGOS PAR
GSUNGS PA MGO BAR, KHA CIG NA RE, MCHOG BSGRUB PA LA SDOM 'BYUNG
LTAR BZHI 'GYUR BZLA MI DGOS LA, THUN MONG GI LAS TSOGS BSGRUB
PA LA BZLA DGOS PA NI

'GAL ZER BA MI 'THAD DE, DE LTAR YIN NA RGYA GAR GYI PAn GRUB
WAB? PA, AA BHYA KAR, SHANTI PA, SANGS RGYAS YE SHES SOGS DU
MAS, GTZO BO LA 'BUM, 'KHOR LA KHRI PHRAG BZLAS PAS CHOG PAR
BSHAD PA DU MA'ANG 'GAL 'DU CAN DU

'GYUR BA'I PHYIR, YANG BOD DU MAS, DKYIL 'KHOR DU 'JUG RUNG TZAM
GYI BSNYEN PA LA 'BUM BZLAS NAS, DE'I BCU CHA'I SBYIN SREG BYED
PA SDOM 'BYUNG GI DGONGS PA YIN ZER BA MI 'THAD DE, DE ZHI RGYAS
DBANG DRAG SOGS GYI DNGOS GRUB BSGRUB

PA'I DBANG DU BYAS PA YIN PA'I PHYIR TE, SNGOM 'BYUNG RIM PAR
PHYE BA BCU GCIG PA LAS, AOm HR'I:H'A HA H'Um H'Um PHAt, 'BUM
PHRAG GSUM DU BZLAS NAS NI, ,BZLAS PA'I BCU CHA'I SBYIN SREG
BYA, ,CHAR DBAB PA DANG GTER DANG NI, ,NGAG

@018B GI DNGOS GRUB SGRUB PAR BYA, ZHES DANG, AOm KHAndA RO HI
H'Um H'Um PHAt SV'AH'A, 'BUM PHRAG GNYIS NI BZLAS NAS KYANG,
,BCU CHA YI NI SBYIN SREG BYA, ,RGYUN MI 'CHAD PAR SNGAGS BZLAS
TE, ,GNOD SBYIN GNOD SBYIN MO RNAMS SGRUBS, ZHES SOGS GSUNG

PA'I PHYIR, YANG RANG PHYOGS PA KHA CIG GIS, BCU CHA'I SBYIN
SREG BYED PA THAMS CAD YE SHES 'BEBS PA KHO NA LA BYED PA MI
'THAD DE, LHA GANG DANG GANG GI LAS TSOGS BYED PA DE'I SNGAGS
'BUM PHRAG DU MA'AM, BYE BA BZLAS NAS SNGAGS

DE LA MAN NGAG CIG KHA BSGYUR TE BCU CHA'I SBYIN SREG BYED DGOS
PA'I PHYIR TE, YANG SDOM 'BYUNG GI RIM PA DE NYID LAS, YE GE
BDUN PA'I GSANG SNGAGS NI, ,'BUM PHRAG GSUM DU BZLAS LA SGRUBS,
,BCU CHA'I SBYIN SREG BYAS NAS LAS, ,RNAM

PAR NGES PA BSGRUB PAR BYA, ,DBYE BA DANG NI BSKRAD PA'I LAS,
,KHYAD PAR DU NI BSAD PA'I LAS, ,RDO RJE SEMS DPAS GAD GSUNGS
BZHIN, ,BZLAS PA TZAM GYIS 'GRUB PAR 'GYUR, ,ZHES DANG, SGRON
GSAL LE'U BCU BZHI PA'I SPYAN MA'I LAS

SBYOR GYI MCHAN BU LAS KYANG, 'DIR PHRENG SNGAGS RNAMS KYIS LAS
SGRUB PA LA BSKYED RIM BRTAN PA SOGS SNGAR DANG 'DRA, KHYAD PAR
DU 'OG NAS 'CHAD PA LTAR SNGAGS GANG GIS BSGRUB PA'I SNGAGS 'BUM
PHRAG GCIG DANG, LAS THAMS CAD

PA'I DBANG GI THAB TU SNGAGS DES LHA DBANG DU BYED PA'I SBYIN
SREG KHRI PHRAG GCIG SNGON DU BTANG BA NI SNGAGS LA GZHOL PAS
LAS BSGRUB BA THAMS CAD LA 'DRA'O, ,ZHES DANG, DUS 'KHOR 'GREL
CHEN LAS, 'DI LA DANG POR BYE BA
@019A *, ,BZLAS PA DANG, SBYIN SREG 'BUM PHRAG BCU BYA STE, LAS
SO SO LA BZLAS PA 'BUM PHRAG BCU DANG SBYIN SREG KHRI PHRAG
BCU'O, ,ZHES PA NI NGES PA'O, ,ZHES GSUNGS PA'I PHYIR, 'ON DE
DAG GI BSHAD TSOD LTAR RUNG NGAM

YANG NA BSNYEN BA DE TZAM ZHIG MA SONG BAR LAS GANG LA NUS PA MI
'ONG NGAM SNYAM NA DE NI MA YIN TE, DAM TSIG DANG SDOM PA LA
GNAS SHING BZLAS BRJOD CUNG ZAD RE SONG BAS KYANG RGYUD NAS
BSHAD PA LTAR MI 'ONG KYANG CHA 'DRA RE 'ONG BA

NI; GSANG 'DUS RTZA RGYUD LAS, RTZE GCIG MA GYUR BA YIS KYANG,
,ZHES SOGS DU MA ZHIG GIS BSHAD MOD KYI, RGYUD NAS BSHAD PA LTAR
GRONG KHYER YUL KHAMS GYI NAD YA MAS ZHAG BDUN TSUN DU GCOD PAR
BYED BA LA, RGYUD RTOG BDUN

DANG; DE'I 'GREL PA DANG, DZNY'A N'A KA RAS LHA'I GNANG BA STER
BAR BYED BA LTA BU'I MTSAN MA THOB NA MA GTOGS HR'I:sht'I:LTA BU
ZHIG LA BSNYEN BA BYE BA DGOS TE, DZNY'A N'A KA RAS, SNGAGS PAS
SNGON DU BSNYEN PA NI, ,BYE BA BZLAS NAS LAS RNAMS

BRTZAMS, ,YANG NA MTSAN MA THOB NAS BYA, ,GZHAN DU BYAS NA 'JIG
RTEN DPYAS, ,ZHES DANG, GDOD DRUG GI RGYUD LAS KYANG, BYE BA
TSANG BAR BZLAS BA YIS, ,RAB 'BYAMS LAS LA MI 'GRUB PA, ,MED DE
DE YIS THAMS CAD 'GRUB,,

CES DANG, KYEE RDOR SOGS DU MA LAS DE LTAR BSHAD DO, ,GRUB NA
THUN THAMS CAD KYI MTHAR GTOR MA 'BUL BA GAL SHIN TU CHE STE,
DKYIL 'KHOR SBYIN SREG SOGS KYI DNGOS GRUB RNAM GNYIS GTOR MA LA
RAG LAS PA'I PHYIR TE, SDOM

@019B 'BYUNG LAS, DKYIL 'KHOR SBYIN SROG LAS RNAMS DANG, ,RAB
GNAS ZHI BA RGYAS PA DANG, ,DBANG DANG BSKRAD PA BSAD PA DANG,
,'BYUNG PO GNOD SBYIN MO BSGRUB DANG, ,GNAS KYIS BSGRUB PA'I DUS
RNAMS DANG, ,LAS RNAMS KUN LA MCHOG YIN TE,,

MYOS BYED GTOR MA MED BAR LAS, ,MYUR DU 'GRUB PAR MI 'GYUR RO,
,DES NA SNGON GYI SANGS RGYAS KYIS, ,GTOR MA RAB TU BSNGAGS PAR
GSUNGS, ,ZHES GSUNGS PA'I PHYIR, DE LTAR BSGRUBS PAS RMI LAM DU
MTSAN MA 'DI 'DRA 'ONG STE, GDONG DRUG GI

RGYUD LAS, RMI LAM MTSAN MA 'DI YIN TE, ,TSAL CHEN ZUG PA'I
GLING DAG GAM, ,LHA KHANG MCHOD RTEN GZHAL YAS SU, ,DAM PA RNAMS
DANG DNGOS 'PHRAD DE, ,DBANG BSKUR RIL 'DZOG PA DANG, ,RGYA
MTSOR BCAS PA'I CHU BRGAL LAM, ,KLA KLO BRAN DU 'KHOL

RMIS NA, ,NGES PAR 'GRUB STE 'KHOR LO BRI, ,ZHES DANG, GDONG
DRUG GI DON 'GREL DU DMIGS NAS KLU'I BYANG CHUB KYIS, DUS BZHI'I
RIM BAS RTZA BA'I SNGAGS JI SRID BZLAS PA DE SRID DU MTSAN MA
BZANG PO RNAMS NGES BAR MTHONG ZHING, NYI MA BDUN

NA RMI LAM MTHONG BA NI, DE'I DUS NA SANGS RGYAS RMI LAM DU
MTHONG BA DANG, MCHOD RTEN DANG SKU GZUGS DANG GANG YANG DGE
'DUN MTHONG BA DANG, DE BZHIN LTA'AM, LHA KHANG NGAM, DGE SLONG
GCIG GAM, DE BZHIN DU CHU KLUNG NGAM, MTSO LA RKYAL BA DANG,

RIL 'DZEG PA DANG, BDE BAR GSHEGS PA RNAMS DANG, BRTUL ZHUGS CAN
DANG, SNGAGS PA BYE BRAG CAN DANG, DBANG BSKUR BYED PA RMI LAM
NA MTHONG BA DANG, DGE SLONG MA DANG, DE BZHIN DU LJON SHING GIS
SPRAS PA'I GNAS RNAMS MTHONG BA

@020A *, ,DANG; DAM PA RNYED PA REG PA DANG, DE BZHIN DU GZHAN
YANG DGE BA'I DNGOS PO RNAMS KYI MTSAN MA MTHONG NA ZHES GSUNGS
PA 'DI DAG PHAL CHER NGES CAN DU 'ONG LA, 'DI'I KLA KLO ZHES
PA'I DOD LA SOG PO'I DPON PO

DANG SOG PO'I RIGS MANG DU RMI ZHING, DE DAG GIS BZA' BTUNG DANG
SHA ZAB DANG, THOD PA CHANG GIS GANG BA STER BA SOGS DANG,
SNGAGS BA AA RA DANG AAG TSOM SHIN TU RING PO CAN GYIS RANG NYID
KYIS SNGAGS GANG 'DON PA DE DRAG TU BZLA GROGS

BYED PA DANG, BLA MA DANG, DGE SLONG KHYAD PAR CAN GANG YANG
RUNG BAS LHA 'DI'I PHYAG MTSAN NAM, GLEGS BAM BYIN NAS SNGAGS CI
TZAM 'DON DGOS PA'I TSAD DANG, DAM TSIG CI TZAM BSRUNG DGOS PA'I
LA BA BYED PA SOGS 'GA' ZHIG LA

'ONG, SKU GSUNG THUGS KYI SNANG BA BYUNG NA RNAM GSUM RIGS
DBYE'I SGO NAS BRTAG DGOS LA, GZHAN YANG, ZHI KHRO SBRAG BSGRUB
BYAS PAS 'JAM DBYANGS CHOS SKOR NAS BSHAD PA'I RTAGS RNAMS NGES
CAN DU 'ONG STE, SPYI RGYUD LAS LHA MNGON DU PHYOGS

PA'I RTAGS RGYUD SDE RNAMS DANG SNGAGS RIM DU BKOD PA DE DAG
KYANG CI RIGS 'ONG, YANG 'DI DAG BSGRUB PA'I TSE 'TSUB LTA BU'I
MA NGES PA DANG, SNA TSOGS RMI BA DANG, SKYE BO PHO MOS RI KLUNG
GANG BA DANG, BTZUN PA MANG POS GANG BA LTA BU'I RMI LAM 'ONG

BA PHAL CHER 'DI'I RTAGS YIN KYANG, 'TSUB LA'ANG DE 'DRA 'ONG
BAS SRUNG 'KHOR DRAG TU BSGOMS KYANG DE 'DRA 'ONG NA BZANG, RTZE
MO LAS, BGEGS KUN GYI RTZA BA RNAM RTOG YIN PAR BSHAS PAS, BZANG
NGAN GANG BYUNG YANG DGA' SKRAG SOGS GYI

@020B RNAM RTOG SLANGS LA, CHOS 'DI GANG LA'ANG MING GIS PHAR
BTAGS PA TZAM MA GTOGS, 'DI LTA BU GCIG KYANG MED SNYAM DU NGES
SHES KYI LTA BA BRTAN PO DANG, 'GRO DRUG PA MAR SHES PA'I SNYING
RJE SHUGS DRAG DANG, DE DAG BYANG CHUB LA 'GONG

'DOD KYI CHED DU BZLAS BRJOD YANG YANG BYAS NA CHO GA NOR PA MED
PA YIN NO, ,GZHAN YANG, DE DAG GI TSE SEMS 'DOD YON LA DGA' BA
DANG, 'JIG RTEN GYI LONG GTAM SMRA 'DOD PA DANG, BLA MA DANG
CHOS DANG YI DAM LA DAD PA CHUNG BA DANG, THE

TSOM ZA BA DANG, NA TSA DANG, GZHAN GYIS RGYU MTSAN MED PAR RANG
LA SDANG BA SOGS BYUNG NA, BDUD KYI BAR CHAD YIN PAS SRUNG 'KHOR
SGOM DGOS PAR BSHAD DE, DGRA NAG GI RGYUD LE'U DANG PO LAS, BDUD
RNAMS ZHI BAR BYA PHYIR DANG, ,RAB TU

SDANG BA BSAL BA'I PHYIR, ,'OD ZER LNGA YI 'KHRUG PA YIS, ,RDO
RJE SRUNG BA'I DON DU BSGOMS, ,ZHES DANG, DE'I 'GREL PA NAG PO
PAS MDZAD PA SOGS NA SHIN TU GSAL, GZHAN YANG, GEGS SEL BOGS
'DON DU MA'ANG SHES DGOS, GZHAN

YANG; DE DAG GI GNAS SKABS SU, RJE'I SGRUB THABS RNAMS NAS BSHAD
PA'I BZLAS PA'I SKYON RNAMS SPANGS DGOS SHING, BSNYEN PA BYED
PA'ANG GNAS GCIG TU BYED DGOS LA, GNAS GCIG NAS PHYED BTANG,
YANG GNAS GZHAN

NAS BSNYEN PA'I PHYED BTANG BAS GO MI CHOD LA, BZLAS BRJOD CHO
GA LA GNAS PA'I TSE 'GONG BA DANG, MCHONG PA DANG, RGYUG PA
DANG, RTZA BA HRAL DANG, DBYEN GYI TSIG DANG, DON MED PA'I GTAM
DANG, GZHAN YANG RTZOD PA DANG, RANG GI SNGAGS

@021A *, ,G-YOG NGES CAN ZHIG MA YIN PA'I GANG ZAG GZHAN LA NGAG
BSRE BA SOGS MI RUNG STE, LEGS GRUB LAS, BZLAS PA CHO GA LA GNAS
PAS, ,GLU GAR RTZENG MO MI BYA STE, ,MDZES PAR BYA PHYIR PHRENG
BA DANG, ,KHA DOG 'CHANG PAR MI

BYA'O; ;'GONG BA DANG NI MCHOD BA DANG, ,RGYUG PA DANG NI RTZA
BA HRAL DANG, ,LUS LAS BYUNG BA'I GNAS NGAN LEN, ,THAMS CAD
YONGS SU SPANGS BAR BYA, ,ZHES DANG, MU STEGS CAN DANG GNAS BA
DANG, ,RTZOD PA DAG KYANG MI BYED CING, ,GDOL BA LA SOGS

RIGS NGAN DANG, ,GSANG SNGAGS BZLAS BA SMRA MI BYA, ,BLO CAN
BZLAS BRJOD BYED PA NA, ,SNGAGS G-YOG GCIG BU MA GTOGS PAR,
,GZHAN DANG LHAN CIG DGOS MED PAR, ,'GA' DANG YANG NI SMRA MI
BYA, ,ZHES GSUNGS PAS, BLA MED SKABS DE

LTAR BSRUNG DGOS PAR RJE RIN PO CHE DANG GRUB CHEN DPAL 'DZIN
GNYIS KAS BSHAD DO, ,THUN MTSAMS SU BZLAS BRJOD BYAS PA BSNYEN
PA'I GRANGS LA 'DREN MI RUNG BAR MA ZAD, THUN GYI NGO BO LA'ANG
SEMS G-YENG NAS BZLAS BA DANG,

BZA' BTUNG SOGS DANG BSRES NA BZLAS PA SOGS KYIS KYANG GO MI
CHOD BA'I PHYIR TE, 'DOD 'JO LAS, DE YANG THUN GYI NGO BO LAM
YENGS PAR BZLAS BA RNAMS GRANGS SU GZHUG GI THUN PAR DU BZLAS BA
DANG, SEMS YENGS NAS BZLAS PA

SOGS GRANGS LA MI PHAN YANG BZLA BAR NI BSHAD DO, ,ZHES GSUNGS
PA'I PHYIR, DES NA GRANGS LA MI 'DREN YANG ZAS ZA PA'I TSE NA
ZAS RE DANG SNGAGS RE SPEL BA'AM, ZAS KYI TSE NA YID KYIS 'DON
PA DANG, NYAL ZHING GNYID LOG PA TSUN

@021B CHAD DUS THAMS CAD SPYOD LAM GANG GI TSE CHU BO'I RGYUN
BZHIN BZLAS NA BAR CHAD BSRUNG BA DANG LAS SGRIB SBYONG BA SOGS
KYI PHAN YON DPAG MED THOB PA'I PHYIR TE, BDE MCHOG RTZA RGYUD
LAS, NYAL DANG MNYAM 'DUG PA'AM, ,ZAS DANG SBYOR SOGS RNAMS

LA YANG, ,SNGAGS PAS RTAG TU BZLAS BYED NA, ,DE LA BGEGS NI YOD
MA YIN, ,ZHES GSUNGS PA'I PHYIR, DES NA PHYI NYAN THOS KYI SPYOD
PA BSKYANGS NAS, NANG LTA'I NGA RGYAL DANG TING NGE 'DZIN BRTAN
NA DNGOS GRUB MYUR BA ZHIG YIN TE, DNGOS GRUB MYUR

BA'I BYA BA SPYOD LAM DAM TSIG SOGS 'CHAD PA NA, LEGS GRUB LAS,
SNGAGS PA KHYIM PAS RTAGS DANG CHO GA SPANGS, ,LHAG MA RNAMS NI
NYAM SU BLANGS PAR BYA, ,ZHES DANG, RGYUD RDO RJE PHRENG BA LAS
KYANG, PHYI RU NYAN THOS SPYOD PA BSKYANGS, ,NANG

DU 'DUS PA LA RAB DGA', ,ZHES DANG, RGYUD RDO RJE RTZE MO LAS,
RANG GI KHRUS BYAS YAN LAG BYUGS, ,RGYAN DANG GOS NI SNA TSOGS
LDAN, ,DPUNG RGYAN GDU BU NYID DANG NI, ,DE BZHIN SOR GDUB DBU
RGYAN BCAS, ,GSER SKUD MU TIG DANG LDAN

PA'I; ;LAG PA RKANG BA DE NAS RKE, ,LUS KUN RNAM PAR BRGYAN GYUR
PA, ,DE BZHIN KA SHA'I RAS LHAG PA'I, ,GOS DAG BZANG PO BAGS
SHING BSANGS, ,YANG NA CHOS GOS 'DZIN PA STE, ,SANGS RGYAS PHYAG
RGYA RGYAL MTSAN BZHIN, ,GAL TE SKRA BREG DGE SLONG

DE; ;RING ZHING 'KHYIL LA MDOG SNGO BA'I, ,SKRA NI SNGON PO
BCINGS PAR BYA, ,ZHES DANG, DE BZHIN DU GUR SOGS LAS KYANG BSHAD
PA'I PHYIR, DES NA LUS LA DGE SLONG GI CHOS GOS GYON NAS, MGO LA
MU STEGS RDZOGS BYED KYI SKRA TZAM 'JOG

@022A *, ,PA NI; MDO SNGAGS GANG GI'ANG LUGS MA YIN PAS MI LEGS
SHING, DES NA TSUL 'DI DAG JI LTA BA BZHIN SHES NA DNGOS GRUB
'GRUB SLA BA RDO RJE 'CHANG CHEN PO'I LAM RIM SOGS LAS SHES DGOS
SO,, ,,

RNAM DAG BSAM PAS TSUL 'DIR 'BAD PA LAS, ,BYUNG BA'I DGE BAS
MTHA' YAS 'GRO BA KUN, ,SKYE ZHING SKYE BAR 'JAM DBYANGS ZHI
KHRO YIS, ,'BRAL MED RJES BZUNG BDUD BZHI MYUR 'JOMS SHOG ,DNGOS
GRUB SGO BRGYA GSAL BA'I LHA'I

ME LONG, ,DON GNYIS RKANG 'THUNG 'KHRIGS PA'I TSAL BZANG PO, ,MI
MTHUN PHYOGS RGYAL LCOGS MDZES PHRENG BAS SBA, ,BSNYEN YIG RNAM
BAR RGYAL PA'I KHANG BZANG GRUB, ,CES DPAL RDO RJE 'JIGS BYED
KYI BSNYEN SGRUB LAS GSUM GYI NANG NAS BSNYEN

PA'I YI GE 'JAM DPAL DBYANGS KYI ZHAL LUNG DNGOS GRUB RDZOGS
LDAN SPRIN BZANG BA KLAGS PAS DON 'GRUB SKAL LDAN 'JUG NGOGS
ZHES BYA BA 'DI NI, RGYAN DRUG MCHOG GNYIS LTA BU'I MKHAS MANG
'BA' ZHIG GIS GANG BA'I GRVA TSANG PHAN TSUN ZHES PA'I NANG
TSAN, MKHAS MANG

BLO GSAL GLING GI SLOB DPON RIN PO CHE MDO SNGAGS THUB BSTAN
YONGS LA SBYANGS PA'I MKHAS PA, SBYIN PA DANG TSUL KHRIMS SOGS
DAM PA'I YON TAN GYIS MDZES PA, YE SHES MGON PO SOGS TSE SNGON
'GRUB PA'I RTAGS MTSAN GYIS MTHO BA SOGS YON TAN DU MAS PHYUG PA

DE NYID KYIS BSOD NAMS KHA BTAGS DANG ZHO'I SNYING PO CHE LEGS
DANG, PHYAG BRIS BCAS YANG YANG BSKUL BA DANG, GZHUNG BRGYA SMRA
BA MI NYAG CHOS RJE NOR BU'I MTSAN CAN GYIS DNGUL GYI ME TOG
DANG BCAS YANG YANG BSKUL BA DANG, SLAD NAS KYANG TSE BLOS BTANG
GI DGA' LDAN CHOS 'PHEL

@022B GYI BLA MA DGE SLONG YE SHES BZANG POS, RJE RIN PO CHE'I
GSANG BA'I RNAM THAR KHYAD 'PHAGS RJE LEGS BZANG BAS ZIN BRIS
MDZAD NAS RJE'I SPYAN LAM DU PHAB PA DE NYID DANG, DNGUL GYI ME
TOG, BYU RU CHE BA, NYIN BA DE DANG BCAS DRAG TU GSOL BA BTAB
PA'I DOR, LUS 'BYUNG BZHI MA SNYOMS KYANG

'PHRAL MA RANG GNAS CI THON DU BSNYEN PA'I GNAD DON GSAL BAR
MANG DU THOS PA'I DGE SLONG 'JAM DBYANGS BZHAD PA'I RDO RJES DGE
'PHEL GYI RI RTZE MKHA' SPYOD GUR KHANG DU SBYANG BA 'DIS 'GRO
BA RNAMS 'JAM DBYANGS NI KHROS RJES SU BZUNG STE MCHOG GI DNGOS
GRUB LA LONGS SPYOD BAR GYUR CIG,