` ,,RJE BTZUN BLA MA RNAMS LA PHYAG 'TSAL LO, ,

RGYAL BA'I GSUNG RAB KUN GYI SNYING PO DON, ,RGYAL SRAS DAM PA
RNAMS KYIS BSNGAGS PA'I LAM, ,SKAL LDAN THAR 'DOD RNAMS KYI 'JUG
NGOGS DE, ,JI LTAR NUS BZHIN BDAG GIS BSHAD PAR BYA, ,GANG DAG SRID
PA'I BDE LA MA CHAGS SHING, ,

@194A *, ,DAL 'BYOR DON YOD BYA PHYIR BRTZON PA YIS, ,RGYAL BA DGYES
PA'I LAM LA YID RTON PA'I, ,SKAL LDAN DE DAG DANG BA'I YID KYIS NYON,
,RNAM DAG NGES 'BYUNG MED PAR SRID MTSO YI, ,BDE 'BRAS DON GNYER ZHI
BA'I THABS MED LA, ,SRID

LA BRKAM PA YIS KYANG LUS CAN RNAMS, ,KUN NAS 'CHING PHYIR THOG MAR
NGES 'BYUNG BTZAL, ,DAL 'BYOR RNYED DKA' TSE LA LONG MED PA, ,YID LA
GOMS PAS TSE 'DI'I SNANG SHAS LDOG ,LAS 'BRAS MI SLU 'KHOR BA'I SDUG
BSNGAL RNAMS, ,

YANG YANG BSAMS NA PHYI MA'I SNANG SHAS LDOG ,DE LTAR GOMS PAS
'KHOR BA'I PHUN TSOGS LA, ,YID SMON SKAD CIG TZAM YANG MI SKYE ZHING,
,NYIN MTSAN KUN TU THAR PA DON GNYER BLO, ,BYUNG NA DI TSA NGES
'BYUNG SKYES PA LAGS, ,NGES 'BYUNG DA YANG RNAM

DAG SEMS BSKYED KYIS, ,ZIN PA MED NA BLA MED BYANG CHUB KYI, ,PHUN
TSOGS BDE BA'I RGYU RU MI 'GYUR BAS, ,BLO LDAN RNAMS KYIS BYANG CHUB
SEMS MCHOG BSKYED, ,SHUGS DRAG CHU BO BZHI YI RGYUN GYIS KHYER,
,BZLOG DKA' LAS KYI 'CHING BA DAM POS

BSNGAMS, ,BDAG 'DZIN LCAGS KYI DRA BA'I SBUBS SU TSUD, ,MA RIG MUN PA'I
SMAG CHEN KUN NAS 'THIBS, ,MU MED SRID PAR SKYE ZHING SKYE BA RU,
,SDUG BSNGAL GSUM GYIS RGYUN CHAD MED PAR MNAR, ,GNAS SKABS 'DI
'DRAR GYUR PA'I MA RNAMS

KYI; ;NGANG TSUL BSAMS NAS SEMS MCHOG BSKYED PAR MDZOD, ,GNAS LUGS
RTOGS PA'I SHES RAB MI LDAN NA, ,NGES 'BYUNG BYANG CHUB SEMS LA GOMS
BYAS KYANG, ,SRID PA'I RTZA BA GCOD PAR MI NUS PAS, ,DE PHYIR RTEN 'BREL
RTOGS PA'I THABS

@194B LA 'BAD, ,GANG ZHIG 'KHOR 'DAS CHOS RNAMS THAMS CAD KYI, ,RGYU
'BRAS NAM YANG SLU BA MED MTHONG ZHING, ,DMIGS PA'I GTAD SO GANG
YIN KUN ZHIG PA, ,DE NI SANGS RGYAS DGYES PA'I LAM LA ZHUGS, ,SNANG BA
RTEN 'BREL BSLU BA MED PA DANG, ,STONG PA KHAS

LEN BRAL BA'I GO BA GNYIS, ,JI SRID SO SOR SNANG BA DE SRID DU, ,DA DUNG
THUB PA'I DGONGS PA RTOGS PA MED, ,NAM ZHIG RES 'JOG MED PAR CIG CAR
DU, ,RTEN 'BREL MI SLUR MTHONG BA TZAM NYID NAS, ,NGES SHES YUL GYI
'DZIN STANGS KUN 'JIG NA, ,DE TSE LTA

BA'I DPYAD PA RDZOGS PA LAGS, ,GZHAN YANG SNANG BAS YOD MTHA' SEL
BA DANG, ,STONG PAS MED MTHA' SEL ZHING STONG PA NYID, ,RGYU DANG
'BRAS BUR 'CHAR BA'I TSUL SHES NA, ,MTHAR 'DZIN LTA BAS 'PHROG PAR MI
'GYUR RO, ,DE LTAR LAM GYI GTZO BO RNAM GSUM

GYI, ,GNAD RNAMS RANG GIS JI BZHIN RTOGS PA'I TSE, ,DBEN PA BSTEN TE
BRTZON 'GRUS STOBS BSKYED NAS, ,GTAN GYI MDUN MA MYUR DU SGRUBS
SHIG BU, ,ZHES PA 'DI NI MANG DU THOS PA'I DGE SLONG BLO BZANG GRAGS
PA'I DPAL GYIS, TSA KHO DBON PO NGAG DBANG GRAGS PA

LA GDAMS PA'O,,