*, ,RJE'I ZHAL GYI GDAMS PA RIM GNYIS SGOM TSUL STHA BI RA
S'A DHU BHYA [*BHA] DRAS ZIN BRIS SU BKOD PA BZHUGS SO,,

@001A *, ,RJE BTZUN 'JAM PA'I DBYANGS DANG NGO BO DBYER MA MCHIS
PA CHOS KYI RJE DPAL LDAN BLA MA RIN PO CHE'I ZHABS KYI PADMO
DRI MA MED PA LA PHYAG 'TSAL LO, ,DUS DANG GNAS SKABS THAMS CAD
DU BRTZE BA

CHEN POS DGYES BZHIN DU RGYUN CHAD MED PAR RJES SU GZUNG DU
GSOL, DE LA SNGAGS DANG PHA ROL TU PHYIN PA'I LAM GYI NGO BO, GO
RIM, GRANGS NGES, BYED LAS, SA MTSAMS, SO SO'I MYONG BA 'DON
TSUL, MYONG BA YANG

DAG DANG LTAR SNANG, RNAM PAR DBYE BA, GEGS BYUNG NA SEL TSUL
RNAMS NI, THAMS CAD MKHYEN PA RJE RIN PO CHE'I MDO SNGAGS KYI
RNAM GZHAG RGYAS PA RNAMS SU SHES PAR BYA'O, ,'DIR NI ZHAL GYI
GDAMS PA 'GA' ZHIG ,

GSAL SGRON DANG, 'KHRID YIG GNYIS DANG SBYAR TE CUNG ZAD BSHAD
PAR BYA STE, DE LA RIM PA DANG PO'I SKABS SU, GANG SNANG LHAR
'CHAR BA LA SLOB DGOS PAS, RTEN DANG BRTEN PA RAGS PA DANG, PHRA
BA'I BSKYED RIM MTHAR

PHYIN NAS, RDZOGS PA'I RIM PA LA 'JUG PA NA, THOG MAR LUS DBEN
NYAMS SU BLANG BA'I TSUL NI, RIM LNGA BSDUS PA LAS, LUS DANG DUS
DANG YUL RLUNG GI ,GNAD NI RNAM PA BZHIR SHES BYA, ,ZHES GSUNGS
PA LTAR,

@002A *, ,GNAD BZHI DANG LDAN PAR BYA STE, RANG NYID GSANG CHEN
RDO RJE 'CHANG YAB YUM DU GSAL BA'I NOR BU'I RTZE'I DH'U T'I'I
MAR SNA'I NANG NGAM, MAN NGAG SNYE MAR NOR BU'I DBUS NA RTZA
'KHOR 'DAB MA BRGYAD PA

CIG BSHAD PAS, DE'I DBUS KYI DH'U T'I'I NANG GANG RUNG DU NYI
MA'I DKYIL 'KHOR SRAN MA PHYED TSAL TZAM GYI STENG DU THIG LE
KHYAD PAR GSUM LDAN KHA DOG SNGON PO, DBYIBS ZLUM PO, NAS
'BRU'AM YUNGS KAR GYI TSOD TZAM SHIN

TU 'TSER BA, YE SHES LNGA'I RANG BZHIN GYI 'OD ZER LNGA 'PHRO
BA, RANG GI LHA'I NGO BOR BLTAS LA, DE LA RANG GI SEMS DBYER MED
DU ZHUGS PA'I TSUL GYIS BYING RGOD DANG BRAL BAR BYAS TE, TSIG
'GRIL DU BSGOMS PAS, SEMS

THIG LE DANG 'DRES PA'I NYAMS SKYES NAS, DBANG PO'I RLUNG NANG
DU LDOG PA DANG, DH'U T'I'I NANG GANG RUNG DU ZHUGS GNAS THIM
GSUM BYUNG BA'I RTAGS BZHI, RIM PA NGES PA CAN DU SHAR NAS GTUM
MO KHYAD PAR CAN

DH'U T'I'I NANG NAS 'BAR TE, BYANG SEMS ZHU BAS GANG DU SLEB PAS
YAS BABS DANG, MAS BRTAN GYI DGA' BZHI SKYE TSUL NI, RGYUD RDO
RJE PHRENG BA LAS, DE RJES LUGS 'BYUNG BSHAD BYA STE, ,BDE CHEN
'KHOR LO SPYI BO

LA, ,'DI NI DGA' BAR BSHAD PA YIN, ,LONGS SPYOD 'KHOR LO MCHOG
DGA' DANG, ,DGA' BRAL CHOS KYI 'KHOR LOR GNAS, ,SBRUL PA'I 'KHOR
LO LHAN CIG SKYES, ,DGA' BA NYAMS SU MYONG BAR BYED, ,CES GSUNGS

@002B TE, SPYI BO NAS MGRIN PA'I BAR LA DGA' BAR 'JOG LA, DES
GZHAN GSUM LA SHES PAR BYA'O, ,MAS BRTAN GYI SKYE TSUL YANG, DE
NYID LAS, SPRUL PA'I 'KHOR LO DGA' BA DANG, ,MCHOG DGA' CHOS KYI
'KHOR LOR GNAS, ,LONGS SPYOD BRAL

BA'I DGA' BA DANG, ,LHAN CIG SKYES DANG DGA' BA CHE, ,LUGS LDOG
RIM PA ZHAS NI GSUNGS, ,ZHES TE, 'DI'I GNAS KYANG SNGAR BSHAD
PA'I RIM PAS SHES PAR BYA'O, ,'DIR BDE BA CHEN PO NI, LAM GYI
SROG YIN LA, DE BRTAN PA NI, MAS BRTAN GYI

BDE BA LA RAG LAS PAS, DE SKYED TSUL GAL CHE'O, ,DE YANG MAN
SNYE LAS, DE'I 'CHAR SA NI NOR BU NAS BRTZAMS TE, LTE BA JI SRID
PA STE, MA 'PHOS PA'I, BYANG CHUB KYI SEMS 'PHEL BZHIN PAS,
STENG DU LTE BAR 'GRO, ZHES GSUNGS PA'I TSIG

ZIN LTAR NA, NOR BU NAS PHYIR MA 'PHOS NA, RANG LOG BYED PA 'DRA
BA CIG 'DUG KYANG, DANG PO'I DUS SU, RANG LOG BYED PA MA YIN
PAS, YAR LA 'GRIL NAS SPYI GTZUG PAR 'GRO BA CIG DGOS PA NI,
RNAL 'BYOR PAS CHED DU BYA DGOS TE, RGYUD RDO RJE 'PHRENG

BA LAS, RLUNG GI DE NYID SNGON SONG NAS, ,DE NYID STENG DU RGYU
BA NI, ,RNAL 'BYOR PAS NI SGRUB PAR BYED, ,DE LAS SPRUL PA'I
'KHOR LO NI, ,DGA' BA ZHES BYAR RNAM PAR SHES, ,ZHES GSUNGS PAS,
NOR BU'I RTZE NAS SPRUL PA'I 'KHOR LO'I BAR

DU DGA' BA, DE NAS CHOS 'KHOR BAR DU MCHOG DGA', DE NAS LONGS
SPYOD KYI 'KHOR LO'I BAR DU KHYAD PAR GYI DGA' BA DE NAS BDE
CHEN 'KHOR LO'I BAR DU LHAN CIG SKYES PA'I DGA' BA, DE BZHI KA
YANG, MAN NGAG SNYE MAR RIM PA

@003A *, ,BZHIN, LHAN CIG SKYES DGA' LA CHE CHUNG BAR MA, CHEN
PO LA, CHEN PO'I CHEN PO BYED PAR BSHAD DO, ,DE LA YAB BABS KYI
LHAN SKYES NYAMS SU MYONG NAS, MAS BRTAN GYI DGA' BZHI RNAL
'BYOR PAS SGRUB PAR BYED TSUL NI,

BDE STONG SBYAR NAS BSGOM PA'I MJUG TU RLUNG LDANG BAR BRTZAM PA
NA, DMIGS PAS BYANG CHUB KYI SEMS SGRIL TE, DH'U T'I'I NANG NAS
RIM GYIS DRANGS TE, SPRUL PA'I 'KHOR LO'I DH'U T'I'I NANG DU ZUG
,DE BZHIN DU CHOS 'KHOR GYI DH'U T'I'I NANG DU DRANGS

PAR MOS TE YUN RING BSGOM, DE NAS LONGS SPYOD BDE CHEN GYI 'KHOR
LOR RIM PA BZHIN DU DRANGS NAS BDE CHEN GYI DBUS, DH'U T'I'I
NANG DU LHAN SKYES KYI DGA' BA DANG, STONG NYID SBYAR TE, YUN
RING DU BSGOM, RLUNG LDANG BAR RTZOM PA NA,

DMIGS PAS BYANG CHUB KYI SEMS, DH'U T'I'I NANG NAS PHYIR SNGA MA
BZHIN BTANGS TE, NOR BU'I RTZER LHAN SKYES DANG, STONG PA SBYAR
TE BSGOM, DANG PO'I DUS SU JI LTA BA BZHIN BSGRUB MA NUS PAR
RLUNG LANGS NA, YANG NOR BU'I RTZER SNGA MA BZHIN

PHRA MO BSGOMS NAS YAS BABS DANG, MAS BRTAN GYI DGA' BZHI BSKYED
DO, ,DGA' BA BZHI SKYE BA LA, BYANG CHUB KYI SEMS 'BAB DGOS SO,
,DE LA GTUM MO KHYAD PAR CAN 'BAR DGOS, DE 'BAR BA'I TSAD NI,
NANG GI GTUM MO 'BAR BAS

BSIL PA'I BYA BA BYED PAR MA ZAD, PHYI NAS TZA BAS BSIL BA'I BYA
BA BYED CING, PHYI'I GRANG BA'I REG PAS KYANG DRO BA'I BYA BA
BYED PAS LUS SEMS LA, GDUNG BA SKYED PA'I GTUM MO NI, LTAR SNANG
DU SHES PAR GYIS SHIG ,YAS BABS DANG,

@003B MAS BRTAN GYI LHAN SKYES GYI NOR BU DANG, BDE CHEN GYI
DBUS SU BDE STONG SBYAR TE, BSGOMS PA'I STOBS KYIS RLUNG SNGA MA
MA LANGS PA'I STENG DU NANG GI KHYAB BYED KYI RLUNG RAGS PA,
'GA' ZHIG 'DUS NAS ZHUGS GNAS THIM GSUM BYAS PA'I MTHAR,

LHAN SKYES GNYIS KYI BDE STONG SBYAR NAS BSGOM PA GAL CHE, DE
YANG CHOS NYID PHYAG CHEN GNYIS BSGOMS PAS, LUS SEMS LA BDE BA
SKYE YANG, 'DIR NI, DE BSGOMS STOB KYIS ZHUGS GNAS THIM GSUM
BYUNG PA'I LHAN SKYES KYI STONG NYID BSGOM PA CIG

DGOS, CHOS NYID LA BRTEN NAS BDE BA KHYAD PAR CAN NGES CAN DU
'DREN BA SEMS DBEN GYI SKABS SU 'BYUNG BAS DE NI SNYING KHA'I
DH'U T'I DANG, SBREL TE BSHAD PAR BYA'O, ,BSHAD RGYUD RDO RJE
'PHRENG BA LAS, RDO RJE'I RTZA BAR DGA' BA, DBUS SU MCHOG DGA';

MGRIN PAR KHYAD PAR GYI DGA' BA, NOR BU'I RTZER LHAN SKYES KYI
DGA' BA BSKYED PAR GSUNGS PA NI, RGYUD DER YAS BABS KYI LHAN
SKYE SKYI MGO LTE BA NAS BRTZAMS TE, NOR BU'I RTZER NGO BO
RDZOGS PAR GSUNGS PA'I LHAN SKYES LA DGA' BA BZHIR

PHYE BAR MNGON NO, ,MAS BRTAN GYI BZHI YAS BABS KYI BZHI LAS BDE
BA CHE DGOS PA YIN TE, MAN SNYE LAS MA 'PHOS PA'I BYANG CHUB KYI
SEMS 'PHEL BZHIN PAS STENG DU NYE BAR 'GRO ZHES GSUNGS SO, ,MAS
BRTAN LAS LANGS PA'I YAS BABS

KYI BZHI NI, SNGA MA'I MAS BRTAN LAS BDE BA CHE ZHING, LHAN
SKYES SU GZHAG DGOS PA NI, MAN SNYER MAS BRTAN LA BSHAD PA'I
RIGS PAS SHES SO, ,MAS BRTAN LAS LANGS PA'I RJES SU PHRA MO
BSGOMS STOBS KYIS SKYES PA'I DGA' BZHI NI,

@004A *, ,SNGA MA'I MAS BRTAN LAS BDE BA CHE BA DANG, BZHI KA
LHAN SKYES YIN PA'I NGES PA MED DO, ,'DIR NI MAS BRTAN SGRUB
TSUL DANG, BDE BA CHE CHUNG GI KHYAD PAR LHAN SKYES SU BZHAG PAS
CHOG MI CHOG RNAMS KYI SGO TZAM ZHIG BSTAN

PAS, RTOG BA SPYAD PAR TE PHRA MO NAS 'JUG LDOG BYA DGOS SO,
,'OG SGO'I PHRA MOS MTSON NAS LUS LA GNAD DU BSNUN BA'I PHYI
NANG GI THABS LA BRTEN NAS, DH'U T'I'I NANG DU RLUNG ZHUGS GNAS
THIM GSUM BYUNG BA'I MTHAR, SKYES PA'I

MYONG BA THAMS CAD KYI SKABS SU DE BZHIN DU THAMS CAD KYI SHES
PAR GYIS SHIG ,'DI NAS BZUNG STE RDOR BZLAS MTHAR PHYIN PA'I BAR
DU DH'U T'I'I YAR SNA MAR SNA, RTZA 'KHOR SO SO'I DBUS, DH'U
T'I'I NANG GANG RUNG DU, RLUNG DANG THIG LE DANG,

'BAR 'DZAG GI RNAL 'BYOR LA BRTEN NAS, DH'U T'I'I NANG DU RLUNG
'DU BA'I THABS GANG DU BYAS PA DER RLUNG 'DU BA NI, DH'U T'I'I
NANG GI RLUNG 'DU SLA BA YIN PA DANG, DER 'DU BA'I THABS BYAS PA
SNA TSOGS LA BRTEN NAS GONG DU 'DU BA'I THABS BYAS

PA'I DH'U T'I'I NANG DU RLUNG 'DUS NAS ZHUGS GNAS THIM GSUM YOD
PA YANG, DH'U T'I'I NANG DU 'DU BA'I THABS GANG BYAS PAR MA 'DUS
PAR DH'U T'I'I NANG GZHAN DU 'DUS PA 'ONG BA NI, SNYING KHA'I
'KHOR LO'I DBUS DH'U T'I'I NANG DU RLUNG 'DU

BA'I THABS LAN MANG DU BYAS KYANG, DER RLUNG 'DU MI THUB PAR
DH'U T'I'I NANG GZHAN DU 'DUS NAS, ZHUGS GNAS THIM GSUM LAN MANG
DU BYUNG BA'I MTHAR, SNYING KHA'I DH'U T'I'I NANG DU RLUNG 'DU
BA CIG 'ONG BAR SHES SO, ,SNYING KHA'I RTZA MDUD

@004B MA GROL GYI BAR DU, DH'U T'I'I NANG NAS GTUM MO KHYAD PAR
CAN NI 'BAR YANG, BDE CHEN 'KHOR LO'I BAR DU DH'U T'I'I NANG KHO
NA LA 'BAR BA'I NGES PA MED CING, BYANG CHUB KYI SEMS ZHU NAS
'BAB PA YANG, DANG PO DH'U T'I'I NANG NAS, GTUM MO KHYAD PAR CAN
'BAR

NAS 'BAB KYANG, BAR SKABS SU RTZA GNAS SO SOR BYER NAS YANG,
DH'U T'I'I NANG DU 'DU BA DANG, MI 'DU BA LA SOGS PA RIM PA DU
MA 'ONG BA YANG SNGA MA'I RIGS PAS SHES SO, ,YAS BABS DANG, MAS
BRTAN GYI LHAN SKYES KYIS STONG NYID NGES PA'I BDE

STONG SBYAR TE, MNYAM GZHAG TU JI TZAM NUS PA'I BAR DU BSGOMS
NAS, LDANG BAR RTZOM PA NA BDE STONG DBYER MED RLUNG GI BZHON PA
DANG BCAS PA LAS LUGS LDOG GI NYER THOB 'GRUB PA'I DUS SU, CHU
LAS NYA LDANG BA'I TSUL GYIS RDO RJE 'CHANG YAB YUM

GYI SKUR THOL GYIS LDANG BAR BYA'O, ,'DI NAS BZUNG STE RIM PA
GSUM PA'I SGYU LUS MA GRUB KYI BAR DU SAD DUS KYI STONG PA BZHI
GNYID DUS KYI STONG PA BZHI, RMI LAM DUS KYI STONG PA BZHI, 'CHI
DUS KYI STONG PA BZHI RNAMS KYI SKABS SU YANG, 'OD GSAL GYI

STONG PA BZHI'I RLUNG SEMS TZAM LAS LUGS BZLOG GI NYER THOB
'GRUB PA'I DUS SU CHU LAS NYA BZHIN YID NGOR RDO RJE 'CHANG YAB
YUM GYI SKUR LDANG PAR BYA'O, ,'DI LA YANG GNAS SGO NAS LDANG
TSUL KHYAD PAR CAN CIG YOD PA DANG, 'DI RNAMS KYI GNAD

ZHIB PAR 'OG TU BSHAD PAR BYA, MNYAM GZHAG TU BDE STONG BSGOMS
PA'I MTHAR, BDE STONG RLUNG DANG BCAS PA LAS, SNGAR BZHIN RDO
RJE 'CHANG GI SKUR LANGS NAS RJES THOB TU BSGOM TSUL NI, RGYUD
RDO RJE PHRENG BA LAS, DBANG PO YUL LA

@005A *, ,SPYOD PA NI, ,GNAS DE BZHIN NI GDAMS NAS NI, ,STONG
NYID GNYIS MED SGYU MA LA, ,SOGS PA KUN RDZOB LHAG CHAD BYA,
,SHES RAB YE SHES DBANG BSKUR SOGS, ,NYAMS SU MYONG BA'I BDE BA
YI, ,BDE BA CHEN PO DRAN PA YIS, ,

DBANG PO RNAMS NI YUL LAS LDOG ,CES SO, ,'DIS NI STONG NYID 'OD
GSAL DANG, GNYIS MED ZUNG 'JUG DANG, KUN RDZOB SGYU LUS DANG,
SKABS DANG, SOGS KYIS 'DUS PA, DE RNAMS LA 'OG MA'I SKABS SU
YANG, YUL RNAMS LHAG PAR

DPYAD TSUL BTON PAS NGAG DBEN MAN CHAD DU'ANG, STONG PA BZHI
DRANGS PA'I SKABS THAMS CAD DU GANG SHAR LA BDE STONG GI RGYAS
'DEBS TSUL 'DIR BSHAD PA BZHIN SHES PAR BYA'O, ,'DI LTAR DBANG
GSUM PA DNGOS DBANG DU BYAS PA'I BDE

BA DANG, SOGS KYIS 'DUS PA SNGAR BSHAD PA LTA BU'I BDE BA CHEN
PO SNGAR MYONG BA DRAN NAS YUL LONGS SPYOD PA'I CHE DE RGYAS
BTAB NAS, DE DANG MI MTHUN PA'I YID BYED BSDAMS TE, YUL SNANG
KUN BDE BAR 'CHAR ZHING, DE'I RJES SU BDE BA 'BAR

BA'I RKYEN GYIS DBANG PO'I SGO NAS 'JUG PA'I RLUNG RNAMS NANG DU
LOG PA NA, DBANG SHES KYANG SDUD PAS, RLUNG THIM NAS SNGAR BZHIN
BDE BA RNAMS SKYE'O, ,RIM PA GNYIS PA'I SKABS SU NI, GANG SHAR
THAMS CAD BDE BA CHEN PO'I RNAM 'GYUR DU

'CHAR BA CIG DGOS SHING, DE YANG RDZOGS RIM PA'I BDE CHEN LHAN
SKYES RNYED PHYIN CHAD NAS YIN PAS, 'DIR LUS DBEN GYI SGO NAS
GANG SHAR THAMS CAD BDE CHEN GYI RNAM ROL DU LDANG BAR GSUNGS
PA
NI, GANG SNANG THAMS CAD BDE BAR

@005B 'CHAR BA'I CHED DU'O, ,DE LA NI THOG MAR DNGOS PO KUN GYI
RANG BZHIN RNAM DAG GTAN LA PHAB PA'I SGO NAS, CHOS THAMS CAD
STONG PA NYID KYI RNAM 'GYUR DU SHES PA DANG, DE NAS BDE STONG
SBYOR TSUL GYI SGO NAS BDE BA CHEN PO'I RNAM 'GYUR DU

BSGOM PA CIG DGOS SO, ,DE LA BSKYED RIM MTHAR PHYIN NAS, 'OG
SGOR PHRA MO BSGOMS PAS DRANGS PA'I, LHAN SKYES KYI MNYAM GZHAG
TU STONG NYID BSGOMS NAS LANGS PA'I RJES SU BDE STONG BSGOM PA
DE, RIM PA NGES CAN YIN NA, 'JAM

DPAL ZHAL LUNG LAS, LAM GYI SNOD RUNG DU SGRUB PA'I SHES RAB KYI
DBANG GI DUS SU PHYAG RGYA SROG RTZOL DU SONG BA'I MTHUS LHAN
SKYES MTSAN NYID PA NYAMS SU MYONG BA RDZOGS RIM DU BZHAG PA JI
LTAR YIN ZHE NA, BSKYED RIM MTHAR MA PHYIN PA'I GANG ZAG GI

KHYAD PAR 'GA' ZHIG LA, DBANG DANG, BSKYED RIM GYI DUS SU RLUNG
DH'U T'IR ZHUGS GNAS THIM GSUM BYUNG BA'I DBANG GIS LHAN SKYES
NYAMS SU MYONG BA CIG SRID KYANG, BSKYED RDZOGS KYI LAM NGO BO
YONGS SU RDZOGS PA DANG, KHYAD PAR DU RIM PA LNGA GRUB CHEN

GYIS JI LTAR BSHAD PA BZHIN, MTSAN NYID TSANG BA SKYE BA LA GONG
DU BSHAD PA'I GO RIM DE MED NA MI 'BYUNG BA'I GO RIM YIN TE, LAM
'DI'I GDUL BYA'I GTZO BO, RIN PO CHE LTA BU'I GANG ZAG GIS KYANG
RIM PA DE LTAR BSLAB DGOS NA, DE MAN CHAD KYI

GDUL BYA RNAMS KYIS LTA SMOS KYANG CI DGOS ,DE YANG PHYAG NA RDO
RJE DBANG BSKUR BA'I RGYUD LAS, 'JAM DPAL GANG DAG BYANG CHUB
KYI SEMS BSGOM PA DANG, GANG GI TSE DE DAG GI BYANG CHUB KYI
SEMS GRUB PAR GYUR PA DE'I TSE, BYANG CHUB SEMS
 @006A *, ,DPA'I SPYOD PA GSANG SNGAGS KYI SGOR SPYOD PA'I BYANG
CHUB SEMS DPA' DE DAG YE SHES CHEN POR DBANG BSKUR BA'I GZUNG
SNGAGS KYI DKYIL 'KHOR DU GZHUG PAR BYA'O, ,ZHES GSUNGS PA DANG,
BLA MA LNGA BCU PA LAS KYANG,

BSAM PA DAG PA'I SLOB MA NI, ,DKON MCHOG GSUM LA SKYABS SONG LA,
,BLA MA'I RJES SU 'JUG PA 'DI, ,KHA TON BYA BAR SBYIN PAR BYA,
,DE NAS SNGAGS SOGS BYIN PA YIS, ,DAM CHOS SNOD DU BYAS NAS SU,
,ZHES GSUNGS PA DANG, SPYOD

BSDUS LAS KYANG, DE'I RIM PA YANG 'DI YIN TE, THOG MA NYID DU NI
SANGS RGYAS KYI THEG PA'I BSAM PA LA SLOB BO, ,GANG GI TSE SANGS
RGYAS KYI THEG PA'I BSAM PA LA LOBS PAR GYUR PA DE'I TSE THEG PA
GSAR PA LA DRAN BA GCIG PA'I

TING NGE 'DZIN LA SLOB BO ZHES GSUNGS PA'I PHYIR RO, ,DE LTA MA
YIN NA, RJE'I ZHAL SNGA NAS, TSE 'DIR LAM LA GTAN MA SBYANGS
PA'I YUL RTEN KHYAD PAR CAN GNYIS SNYOMS PAR ZHUGS PA LA BRTEN
NAS SKYES PA'I, DH'U T'I'I MAR SNA

DANG, BUD MED KYI RDO RJE'I DBYINGS KYI DBANG PHYUG MA'I RTZA'I
MAR SNA GNYIS PHRAD PA'I TSE RTZA GNYIS SAD NAS RO RKYANG GI
RLUNG DH'U T'IR ZHUGS TE, BDE BA PHUL CHA NA YUL RTEN GNYIS KAS
YUN RING DU NYAMS SU MYONG BA, GZHI'I DUS SU'ANG

YOD PA SRID GSUNG BAS DE 'DRAS 'KHRUL GZHI BYAS NAS, LAM LA MA
BSLABS PAR GROL BA CIG KHAS BLANG DGOS PAS HA CANG THAL LO,
,BSKYED RIM MTHAR MA PHYIN PA'I DA LTAR GYI GANG ZAG 'GA' ZHIG
LA, SNGON GYI RGYU'I KHYAD PAR GYIS

@006B RLUNG DH'U T'I'I NANG DU ZHUGS GNAS THIM GSUM BYAS PA CIG
SRID KYANG BSKYED RIM MTHAR MA PHYIN PAR SNYING KHA'I RTZA 'KHOR
GYI DBUS, DH'U T'I'I NANG DU MI SHIGS PA'I THIG LE LA RLUNG
ZHUGS GNAS THIM GSUM 'ONG BA GTAN MI SRID DO, ,'DI RNAMS

LA DPAGS NAS GZHI DANG LAM GYI RNAM GZHAG RJE'I ZHAL SNGA NAS
DNGOS SU MA GSUNGS PA, DON GYIS THOB PA'I GAL CHE BA RNAMS KYANG
SHES PAR GYIS SHIG ,DE LTAR BSGOMS PAS LUS DBEN MTHAR PHYIN NAS,
NGAG RNAM PAR DBEN PA LA 'JUG

PA NA, SNA RTZE GSUM DU THIG LE GSUM GYI SROG TZOL GSUM YUN RING
DU BSGOMS PAS, SNYING KHA'I RTZA MDUD GROL TE, RDOR BZLAS MTHAR
PHYIN PA NA, SEMS DBEN GYI NGO BO TZAM THOB KYANG, SEMS DBEN
RDZOGS PAR THOB NAS RIM PA GSUM

PA'I SGYU LUS 'GRUB PA LA NI, DA DUNG PHYI NANG GI LUS LA GNAD
DU BSNUN PA'I THABS MANG DU BYA DGOS SO, ,DE YANG SNYING KHA'I
RTZA MDUD KYI DBUS DH'U T'I'I NANG DU RLUNG 'DU BA'I THABS
GSUNGS PA NI GTZO BO YIN TE, STONG PA BZHI 'CHI RIM DANG

MTHUN PAR DRANGS PA'I 'OD GSAL LUGS ZLOG GI NYER THOB 'GRUB PA'I
DUS SU, RIM PA GSUM PA'I SGYU MA'I SKU 'GRUB PA'I PHYIR RO,
,SNGAR GNAS GZHAN DU RLUNG 'DU PA'I THABS BYAS PA DANG ,DH'U
T'I'I NANG DU RLUNG ZHUGS GNAS THIM GSUM

BYUNG BA THAMS CAD SNYING KHA'I MI SHIGS PA LA, ZHUGS GNAS THIM
GSUM 'CHI RIM DANG MTHUN PAR BYUNG BA'I YAN LAG YIN PAS, SNYING
KHA'I RTZA MDUD GROL BA MI SHIGS PA'I THIG LE LA ZHUGS GNAS THIM
GSUM BYED PA'I THABS

@007A *, ,LA 'BAD DO, ,DE LA NANG GI THABS NI, MI SHIGS PA LA
RDOR BZLAS BYED PA DANG, SGRON GSAL LAS RLUNG 'DU BAR GSUNGS PA
NI, SKABS 'DI NAS RIL 'DZIN RJES GZHIG GI BSAM GTAN GYIS LUS KYI
STOD SMAD NAS RLUNG BYANG

SEMS DANG BCAS PA MI SHIGS PA LA BSDUS NAS LUGS 'BYUNG GI STONG
PA BZHI SNYING KHAR DRANGS NAS 'OD GSAL GYI STONG NYID YUN RING
DU BSGOMS TE, 'OD GSAL BZHON PA'I RLUNG DANG BCAS PA LAS LUGS
BZLOG GI NYER THOB 'GRUB PA'I

DUS SU, RIM PA GSUM PA'I SGYU MA'I SKUR YID NGOR LDANG BA LAN
MANG DU BYA'O, ,SKABS 'DI NAS KHAMS MA SNYOMS PA'I RKYEN MED NA,
RLUNG 'DU BA'I THABS BYAS RES KYI STONG PA BZHI 'DREN PA DANG,
YID NGOR LHA'I SKUR LDANG BA NGES CAN DU 'ONG,

'ON KYANG DA DUNG NANG GI THABS KYIS SNYING KHA'I DBUS SU, STONG
PA BZHI DRANGS PA'I 'OD GSAL GYI CHOS NYID BSGOMS PA'I STOBS
KYIS, NANG GI KHYAB BYED KYI RLUNG RAGS RIM GYIS SNYING KHAR
BSDUS NAS, MI SHIGS PA LA THIM PA'I, STONG PA BZHI PAS

CHOS NYID BSGOMS PA PHAL CHER 'KHOR MAR 'ONG BA'I MTSAMS NAS,
SPYOD PA GSUM PO GANG RUNG BYAS PA DANG, NANG GI THABS RNAMS LA
BRTEN NAS KHYAB BYED KYI RLUNG SNGAR SDUD MA THUB PA RNAMS KYANG
RAGS RIM NAS BSDUS TE, MI SHIGS PA

PA LA THIM PA'I STONG PA BZHI PA CHOS NYID BSGOM RES KYI RLUNG
LHAG MA SDUD NUS PA NGES CAN DU 'ONG BA'I MTSAMS NAS, CHOS NYID
KYI PHYAG RGYA'I BYED PA NUS PA MTHU CAN DU SONG BA YIN, GONG GI
RIM PA DES KHYAB BYED KYI LHAG MA MA LUS BAR

@007B BSDUS TE MI SHIGS PA LA THIM PAS RTAGS RIM PA NGES CAN DU
SHAR NAS SPRIN MED PA'I STON GYI NAM MKHA' LA ZLA 'OD KYIS KHYAB
BA LTA BU'I SNANG BA'I YE SHES SKYE, DES STONG NYID YUN RING DU
BSGOMS PAS SNANG BA BZHON PA DANG BCAS PA THIM PA

LAS NYI 'OD KYIS KHYAB PA LTA BU'I MCHED PA'I YE SHES SKYE,
MCHED PA BZHON PA DANG BCAS PA LA THIM PA LAS, SROD KYI DUS KYI
SMAG 'THUG PO LTA BU'I NYER THOB KYI YE SHES SKYE, DE BZHIN PA
DANG BCAS PA LA THIM PA LAS, THO RANGS KYI NAM MKHA' SPRIN

THAMS CAD STONG PA 'OD GSAL SKYE, DES STONG NYID YUN RING DU
BSGOM PA'I BDE STONG BZHON PA'I SROG 'DZIN DANG BCAS PA LAS LUGS
ZLOG GI NYER THOB 'GRUB BA'I DUS SU, RIM PA GSUM PA'I SGYU MA'I
SKU 'GRUB PAR 'GYUR RO, ,RDOR BZLAS

MTHAR PHYIN PA'I MTSAMS NAS LAS KYI PHYAG RGYA DANG SNYOMS PAR
'JUG PA'I DUS SU YAB YUM GYI GSANG BA'I SNA RTZE GNYIS SU, DH'U
T'I DANG, RDO RJE DBYINGS KYI DBANG PHYUG MA'I RTZA GNYIS SOG
SBUBS GCIG GI NANG DU GCIG BCUG PA BAR

MTSAMS MED PA BZHIN DU BSGOMS, 'DI YE SHES KYI PHYAG RGYA DANG
SNYOMS PAR 'JUG PA LA YANG SHES PAR BYA'O, ,DE LTAR BYAS PA'I
RTZA GNYIS SAD NAS, DANG POR YAB YUM GYI RO RKYANG GI RLUNG DH'U
T'IR ZHUGS NAS, YUM LA BDE BA CHEN PO SKYE, YAB KYI

RLUNG DH'U T'IR ZHUGS PA'I STENG DU, YUM GYI DH'U T'I'I NANG NAS
RLUNG DANG BYANG SEMS YAB KYI DH'U T'I'I NANG DU ZHUGS PAS RO
RKYANG GI RLUNG DH'U T'IR ZHUGS PA LAS KYANG, LHAG PA'I BDE BA
CHEN PO YAB LA SKYE, DE YANG SNYING KHA'I DH'U T'I'I NANG DU
SKYE BA CIG DGOS SO, ,

@008A *, ,TSUL 'DI LAS RGYA LA BRTEN NAS DNGOS SU BYUNG NA, YE
SHES KYI PHYAG RGYA LA SEMS BRTAN BRTAN BSGOMS PA'I STOBS KYIS
BYED LAS JI LTA BA BZHIN DU MTSUNGS PA 'BYUNG, PHYAG RGYA SROG
RTZOL DU 'GRO BA DANG BOGS 'DON DU

'GRO BA YANG TSUL 'DIS SHES SO, ,'DIS LUS DBEN NAS BZUNG STE
SLOB PA'I ZUNG 'JUG THOB NAS, SPYOD PA BYED PA'I BAR GYI PHYAG
RGYA DANG SNYOMS PAR 'JUG PA'I DUS THAMS CAD DU SHES PAR GYIS
SHIG , ,,DA NI BSRE BA'I ZHAL GYI GDAMS PA 'GA'

ZHIG BSHAD NA, SPYOD BSDUS LAS, RMI LAM LA BRTEN NAS MTSON BYED
DPE'I SGYU LUS SKABS SU GSUNGS PA'I DBANG DU BYAS NA, RMI LAM
GYI GDAMS PA RNAMS SGYU LUS KYI SKABS SU 'BREL BA'I GNYID KYI
STONG PA RNAMS 'DZIN PA'I GDAMS PA

YANG SKABS DER 'BREL LO, ,DON GYI DBANG DU BYAS NA, SAD DUS
STONG PA BZHI MA MTHA' GCIG 'DREN NUS PA'I MTSAMS NAS, GNYID KYI
STONG PA LA 'JUG CING, DE'I RJES SU, RMI LAM GYI GDAMS PA RNAMS
BSGOMS PAS, LUS DBEN

DANG, NGAG DBEN, SEMS DBEN GYI SKABS RNAMS SU YANG 'BYUNG NGO,
,'CHI BA DANG BAR DO DNGOS DANG 'BREL BA NI DE DAG GI SKABS YIN
LA, DE GNYIS DANG MTHUN PAR BSKYED PA YANG, DE GNYIS DANG BSRE
BA'I THA SNYAD BYED PAS DE NI SAD DUS DANG

GNYID DUS CI RIGS SU 'BYUNG NGO, ,DE'ANG BSRE BA'I SKOR RNAMS,
GANG NAS GSUNGS NA, BSHAD RGYUD DGONGS PA LUNG STON DANG, SPYOD
BSDUS SOGS NAS GSUNGS, GANG ZAG GANG GI DBANG DU BYAS NAS GSUNGS
NA, TSE 'DIR 'TSANG RGYA BA'I DBANG

@008B DU BYAS NAS GSUNGS, DES MTSON NAS BAR DOR 'TSANG RGYA BA
DANG, SKYE BA BRGYUD NAS 'TSANG RGYA BA GNYIS LA YANG SHES PAR
BYA'O, ,BSRE BA DNGOS NI, SAD DUS SU, STONG PA BSRE NUS PA'I
MTSAMS NAS, 'PHEN PAS BSRE PA SPYOD BSDUS LAS GSUNGS,

SNYING KHA'I MI SHIGS PA'I THIG LE LA, RDOR BZLAS BYAS TE BSRE
BA LUNG STON LAS GSUNGS SO, ,SNYING KHAR BSRE BA YANG DE'I RIGS
PAS SHES SO, ,LAG TU LEN PA'I TSUL NI GNYID LA 'GRO BA'I DUS SU,
RDO RJE 'CHANG YAB YUM GYI SKUR LDANG BA SMIG RGYU

LA SOGS PA'I RTAGS BZHI RIM PA BZHIN DU SHAR BA'I RJES SU SNANG
BA LA SOGS PA'I STONG PA BZHI SHAR BA NGO SHAS PAR BYA STE,
THAMS CAD STONG PA 'OD GSAL GYI DUS SU 'OD GSAL GYI STONG PA YUN
RING DU BSGOMS LA, DE'I BZHON PA RLUNG DANG BCAS PA LAS LUGS

BZLOG GI NYER THOB 'GRUB PA'I DUS SU RANG NYID RDO RJE 'CHANG
YAB YUM GYI SKUR LDANG BAR BYA'O, ,SNYAM PA'I 'PHEN PA BTANG NAS
SNYING KHA'I MI SHIGS PA LA RDOR BZLAS BYED BZHIN PA'I NGANG NAS
GNYID LOG NA 'PHEN PA DANG MTHUN PAR RIM PA DE DAG 'BYUNG

PAR 'GYUR RO, ,DANG PO LAN 'GA' YAR MA BYUNG YANG MYUR DU NGES
PAR 'ONG, RDOR BZLAS KYIS MTSON PA'I SNYING KHAR MI SHIGS PA LA
RLUNG SDUD PA'I GZHAN THAMS CAD KYIS KYANG DE LTAR NUS SO, ,GOMS
PA MTHU CAN DU SONG NAS KHAMS MA SNYOMS PA LA

SOGS PA'I RKYEN BYUNG NA LAM GYI 'OD GSAL DANG BSRE NUS PA'I
TSAD NI, ZHAG MANG RAB KYI BAR DU GNYID CHAG PA'AM, BCAG NAS
GNYID SHIN TU GRO BA'I DUS SU 'PHEN PA DANG, RDOR BZLAS SOGS
GONG LTAR BYAS TE, GNYID LOG NA RIM PA SNGA MA RNAMS JI LTA BA

@009A *, ,BZHIN 'ONG MI 'ONG LAN MANG RAB KYI BAR DU TSAD NAS
NGES CAN DU 'ONG BAR SNANG NA SAD DUS KYI STONG PA BZHI DANG
GNYID DUS KYI STONG PA BZHI BSGOMS PA'I STOBS KYIS 'CHI BA'I DUS
KYIS CHU LA THIM PA NAS BZUNG STE, 'CHI BA'I 'OD GSAL

GYI BAR DU JI LTA BA BZHIN DU NGES NAS 'CHI BA'I 'OD GSAL GYI
NGO BOR SKYES NAS DES STONG NYID BSGOM PA NGES PAR 'ONG NGO,
,GNYID KYI 'OD GSAL RDO RJE 'CHANG GI SKUR YID NGOR LANGS PA'I
RMI LAM GYI DUS SU 'PHEN PA DANG, RDOR BZLAS SOGS KYI

MTHUS THABS SNGA MA BZHIN DU BYAS NA, YANG GNYID DU SONG NAS
SMIG RGYU NAS GNYID KYI 'OD GSAL GYI BAR SNGA MA BZHIN DU 'CHAR
LA, YANG RMI LAM DU 'GRO BAR RTZOM NA 'OD GSAL LAS, RDO RJE
'CHANG GI SKUR LANGS NA'ANG, SNGA MA BZHIN DU

STONG PA BZHI 'DREN PA'I THABS BYA'O, ,DE MA NUS PA'I RMI LAM
LAS LDANG DGOS PA BYUNG NA, RANG NYID SPRUL SKU RDO RJE 'CHANG
YAB YUM GYI SKUR LDANG BAR BYA'O, ,BAR DO DANG BSRE NUS BA'I
TSAD NI THABS SNGA MA RNAMS LA BRTEN NAS GNYID KYI 'OD

GSAL LAS RDO RJE 'CHANG YAB YUM GYI SKUR LDANG NUS MI NUS BRTAG
PA SNGA MA BZHIN BYAS PA'I TSE RDO RJE 'CHANG GI SKUR YID NGOR
DES CAN DU LDANG NUS NA SAD DUS DANG GNYID DUS KYI STONG PA BZHI
GOMS PA'I MTHUS 'CHI BA'I 'OD GSAL

GYI RLUNG SEMS LAS LUGS BZLOG NYER THOB 'GRUB PA'I DUS SU BAR
DO'I LUS YID NGOR RDO RJE 'CHANG YAB YUM GYI SKUR NGES PAR LDANG
BAR NUS SO, ,'DIS NI 'CHI BA'I SNGON DU 'PHEN PA DANG ,RDOR
BZLAS SOGS KYIS THABS BYAS PA'I

@009B MTHUS 'CHI BA'I 'OD GSAL RDO RJE 'CHANG GI SKUR LANGS PA'I
GNAD KYIS BAR DO'I LUS YID NGOR, RDO RJE 'CHANG DU LANGS PA'I
SNYING KHAR SNGA MA BZHIN DU RDOR BZLAS SOGS KYI THABS BYAS PAS,
SNGAR BZHIN STONG PA BZHI DRANGS PA'I MTHAR RDO RJE

'CHANG GI SKUR LDANG BA LAN MANG DU BYED PA NI, BAR DO'I DGE
SBYOR GYI GTZO BO YIN NO, ,DE NAS 'PHO BA'I RNAL 'BYOR BYAS NAS,
SKYE GNAS BSDAMS TE RIG PA 'DZIN PA'I RTEN KHYAD PAR CAN DU SKYE
BAS RIG 'DZIN GYI GTZO BOR GYUR TE, SKYE BA GZHAN

LEN PA RIM GYIS TSE DE LA PHYAG RGYA CHEN PO THOB PA NI, SKYE BA
BRGYUD NAS 'TSANG RGYA BA'I GTZO BO YIN NO, ,RIM PA 'DI RNAMS DA
LTAR GYI GANG ZAG GIS RLUNG STOBS KYIS STONG PA BZHI 'DREN NUS
PA, RNAMS KYIS 'BAD NAS BSGRUB BO, ,RMI LAM GYI DUS SU

SNYING KHAR RLUNG SDUD PA'I THABS BYAS NAS, STONG PA BZHI 'KHOR
MAR DRANGS PA'I MTHAR 'OD GSAL LA RDO RJE 'CHANG GI SKUR LDANG
BA 'KHOR MAR 'ONG BA NI, RMI LAM GYI DGE SBYOR GYI GNAD MTHAR
THUG PA YIN CING, SAD DUS KYI STONG BA BZHI

YANG MTHU CAN DU 'GRO LA SHIN TU SPROS MED KYI SPYOD PA'I DUS
SU, ZA BA DANG 'CHAG PAR 'GRO BA MA GTOGS GNYID 'BA' ZHIG LOG
PAR BSHAD PAS KYANG, 'DI RNAMS LA NGES PA CHEN PO RNYED PAR
'GYUR RO, ,GNYID KYI STONG PA BZHI 'DREN PA'I

THABS SNGAR BSHAD PA 'DI RNAMS RMI LAM GYI DUS KYI STONG PA
BZHI, 'CHI BA'I DUS KYI STONG PA BZHI DANG BAR DO'I DUS KYI
STONG PA BZHI 'DREN PA'I SKABS RNAMS SU YANG KHA SPO BA LEGS PAR
SHES PAR GYIS SHIG ,DA NI RMI LAM GYI LUS LHA SKUR

@010A *, ,LDANG LUGS KHYAD PAR CAN CIG 'DUG PA DE BLA MAS ZHIB
TU BSTAN PAR BYA STE, DE NI RMI LAM GYI GDAMS NGAG GI'ANG SNYING
PO YIN LA, KHYAD PAR DU RMI LAM LA BRTEN NAS BAR DO SGYU MA ZIN
PA'I YANG THABS BLA NA MED PA YIN NO, ,RMI

LAM GYI LUS SGYU MA'I SKUR LDANG BA LA, GNAS RGYU DUS 'BRAS BU'I
KHYAD PAR DANG BZHI YOD PA'I DANG PO NI, SNYING KHA'I RTZA MDUD
KYI DBUS DH'U T'I'I NANG GI THIG LE DKAR DMAR GA'U KHA SBYOR GYI
TSUL DU YOD PA LAS LDANG BAR BYA'O, ,GNYIS PA NI DE'I

NANG NA GZHI'I 'OD GSAL SROG GI RLUNG LDANG BA DANG, YID KYI
SHES PA SHIN TU PHRA BA GNYIS NGO BO DBYER MED PA LAM GYI 'OD
GSAL GYI NGO BOR BSKYED NAS LDANG BA'O, ,GSUM PA NI, STONG PA
SNGA MA RNAMS RIM PA BZHIN DU THIM NAS THAMS CAD STONG

PA 'OD GSAL GYI YE SHES KYI RJES LA LUGS 'BYUNG GI 'OD GSAL GYI
RLUNG SEMS LAS LUGS LDOG GI NYER THOB 'GRUB PA'I DUS SU LDANG
BA'O, ,BZHI PA NI, RIM PA GSUM PA'I SGYU LUS MA GRUB TSUN CHAD
DU DANG PO'I MGON PO RDO RJE 'CHANG YAB YUM GYI

SKUR YID NGOR LDANG BAR BYA'O, ,SAD DUS GNYID RMI LAM GYI STONG
PA BZHI DRANGS NAS SGYU LUS MAN CHAD THAMS CAD DU LDANG LUGS
KHYAD PAR BZHI DANG LDAN PA 'DI DGOS TE, GZHI LA 'CHI BA'I STONG
PA BZHI'I MTHAR BAR DO 'GRUB PA DANG SEMS

DBEN GYI THAMS CAD STONG PA'I 'OD GSAL LAS RIM PA GSUM PA'I SGYU
LUS 'GRUB PA DANG DON GYI 'OD GSAL LAS RIM PA LNGA BA'I SGYU LUS
'GRUB PA RNAMS LA YID NGOR MA GTOGS KHYAD PAR BZHI LDAN DGOS PA
YIN NO, ,'ON KYANG

@010B GZHI LA 'CHI BA'I 'OD GSAL LAM GYI 'OD GSAL GYI NGO BOR
SKYES PA YANG MED DO, ,DE DAG NI GTZO BOR RLUNG STOBS KYIS STONG
PA BZHI 'DREN NUS PA YAN CHAD KYI DBANG DU BYAS NAS BSHAD PA YIN
NO, ,ZHAR LA DA LTAR GYI GANG ZAG RMI LAM 'DUN PAS

'DZIN PA RNAMS KYI BYA BA'I RIM PA NI, SPYIR LAM THUN MONG BA
DANG, THUN MONG MA YIN PA'I RNAM GZHAG KHYAD PAR DU BLA MED KYI
DBANG DANG BSKYED RDZOGS KYI GO YUL DANG, RIM PA LNGA'I GO RIM
SOGS 'DI NAS BSHAD PA'I BSRE BA'I GO YUL

LAG TU LEN PA'I RIM PA RNAMS LUS DBEN NAS BZUNG STE MI SLOB PA'I
ZUNG 'JUG MA THOB KYI BAR DU GZHI SO SO LA KHA SPO TSUL RNAMS
LEGS PAR DMIGS PHYED PAR BYA STE SHAR SGOM YAN CHAD KYIS THUN
BZHIR 'BAD PAS BSKYANG BAR BYA'O, ,RMI LAM

'DUN PAS NGES CAN DU ZIN PA'I RIGS YIN NA, SAD DUS SU RLUNG
STOBS KYIS STONG PA BZHI 'DREN NUS PAS KYANG RMI LAM ZIN MA THAG
GONG DU BSHAD PA'I 'PHEN PA RNAMS BTANG NAS RDOR BZLAS SOGS KYI
SNYING KHA'I MI SHIGS PA'I THIG LE LA GNAD DU

BSNUN BA'I THABS LAN MANG DU BYAS NA, DANG PO'I DUS SU RLUNGS
ZHUGS GNAS THIM GSUM BYUNG BA'I STONG PA BZHI 'DREN MA NUS
KYANG, MYUR DU STONG PA BZHI 'DREN NUS PA CIG 'ONG BA YIN NO,
,RMI LAM GYI DUS SU RLUNG RAGS PA 'GA' ZHIG 'DUS

YOD PA'I STOBS KYIS RNGOR BZLAS KYI RLUNG SDUD PA YANG SAD DUS
LAS CHES SLA BA'I PHYIR RO, ,DE LTAR RMI LAM GYI DUS SU RDOR
BZLAS SOGS KYI THABS LA BRTEN NAS DH'U T'IR ZHUGS GNAS THIM GSUM
BYUNG BAS DRANGS PA'I STONG PA BZHI LAN
@011A *, ,'GA' YAR NYAMS SU MYONG NA SAD DUS SU YANG, RDOR
BZLAS SOGS KYI THABS LA BRTEN NAS DH'U T'IR ZHUGS GNAS THIM
PA'I STONG PA BZHI MYUR DU 'DREN NUS SO, ,'DI NI DA LTAR GYI
GANG ZAG BRTZON 'GRUS DANG LDAN PA RNAMS KYIS

'BAD NAS NYAMS SU BLANG NA DAL BA DON DANG LDAN PA BYAR YOD
DO, ,DE LTAR MI NUS PA'I DA LTAR GYI GANG ZAG RNAMS KYIS
RDZOGS RIM LAM RNAM DAG DMIGS PHYED PA'I STENG DU GONG DU
BSHAD PA'I SKOR RNAMS ZHIB TU NGES PAR BYAS NAS, THOG MAR LAM

'DI RNAMS RGYUD LA SKYE BA'I PHYIR DU BLA MA DANG YI DAM DBYER
MED DU BYAS NAS, GSOL BA GDAB SGO GSUM GYI DGE BA GANG BYED
THAMS CAD LAM 'DI RNAMS RGYUD LA SKYE BA'I PHYIR LAM GYI NGO
BO DANG YAN LAG BSRE BA'I SKOR RNAMS SHAR SGOM

GYIS THUN BZHIR 'BAD NAS NYAMS LEN RDOR BZLAS SOGS LA 'BAD, DE
LTAR BYAS NA SGRUB PA PO GSANG SNGAGS RGYA CHE BA 'GA' ZHIG
GIS 'CHI BA 'OD GSAL DANG BAR DO SGYU LUS DANG BSRE NUS PA
PHAL CHER 'ONG BAS, TSUL DER 'BAD PAR

BYA'O, ,DA NI DA LTAR GYI GANG ZAG RNAMS KYIS LAM THUN MONG
DANG KHYAD PAR DU SNGAGS BLA MED KYI LAM GYI GO YUL DANG,
NYAMS SNANG GI RId KYI NUS PA 'JOG PA'I TSUL MDO TZAM BRJOD
PAR BYA'O, ,DE LA MDO SNGAGS KYI LAM GYI THUN MONG BA DANG,

THUN MONG MA YIN PA'I GO RIM, GRANGS NGES, BYED LAS, SA MTSAMS
SO SO'I MYONG BA 'DON TSUL, PHUN SUM TSOGS PA'I YAN LAG TU MED
MI RUNG GI YAN LAG GNYIS LAS, BLOS LCOGS NA PHUN SUM TSOGS
PA'I YAN LAG

@011B RNAMS MTHA' DAG PAR KHONG DU CHUD PAR BYA, MA LCOGS NA,
MED MI RUNG GI YAN LAG THUN MONG BA BDAG SOGS NAM MKHA' DANG
MNYAM PA'I SEMS CAN THAMS CAD 'KHOR BA THOG MA MED PA NAS
'KHOR BA SDUG BSNGAL GYI RGYA MTSO CHEN POR YUN RING

DU 'KHYAMS PAS YID SKYO BA DANG, DA DUNG GTING NAS MA THON PAS
SHIN TU 'JIGS PAS NGES 'BYUNG GI BLO BSKYED PA DANG, MGON PO
KLU SGRUB YAB SRAS KYI RIGS PA'I LAM NAS DRANGS PA'I GANG ZAG
DANG CHOS LA BDAG MED PA'I LTA BA PHU THAG

CHOD PA BCOL NAS, MNYAM GZHAG NAM MKHA' LTA BU'I STONG NYID
DANG, KUN RDZOB SGYU MA LTA BU'I STONG NYID SBYOR BA DANG,
RANG GZHAN SDUG BSNGAL DANG BRAL BA DANG BDE BA DANG LDAN PA'I
PHYIR DU SMON SEMS CHOGS GZUNG NAS BSLAB BYA RNAMS LA

SLOB CING BYANG CHUB SEMS DPA'I SPYOD PA LA SLOB 'DOD SBYONG
RAGS PA NYAMS 'OG TU TSUD PA DANG, 'JUG SDOM GZUNG NAS LAS
DANG PO PA'I SPYOD PA RNAMS LA SLOB, THUN MONG MIN PA SNGAGS
BLA MED KYI RGYUD SDE KHUNGS THUB NAS BSHAD

PA'I DBANG BZHI RNAM PAR DAG PA CIG GIS RANG GI RGYUD BSKYED
RDZOGS GNYIS KYI SNOD RUNG DU BSGRUB, DE'I DUS SU KHAS BLANGS
PA'I RTZA BA'I LTUNG BA RNAMS SROG BSDOS BYAS NAS BSRUNG ZHING
YAN LAG GI LTUNG BAS MA GOS PA LA 'BAD,  GAL TE LTUNG BA BYUNG
NA PHYIR BCOS KYI CHOGS DAG PAR BYAS LA, PHYIN CHAD SDOM, DPAL
GSANG BA 'DUS PA DANG, DPAL 'KHOR LO BDE MCHOG GNYIS LA SOGS
PAS, BLA MED KYI BSKYED RDZOGS GZHI LAM GYI RNAM GZHAG

@012A *, ,MA LUS PAR GSAL BA RJE RIN PO CHES MDZED PA'I BSKYED
RDZOGS KYI GO YUL DMIGS PHYED PA BTZAL LA, LAM DE RNAMS KYI
MYONG BA RGYUD LA SKYE BA'I 'DUN PA SHUGS DRAG LA RGYUN RING
BA LAN MANG DU SBYANG, KHYAD PAR GDAMS NGAG GI

LUS YONGS SU RDZOGS PAR STON PA'I BLA MA DE LA RANG DANG CHOS
KYIS 'BREL BA'I BLA MA THAMS CAD DANG, GZHAN YANG BRGYUD PA'I
BLA MA, SANGS RGYAS BYANG SEMS, YI DAM CHOS SKYONG MA LUS PA
SPYAN DRANGS LA BSTIM, RANG GI LHAG PA'I LHA GANG YIN

DANG, NGO BO DBYER MED DU BYAS TE, DE RNAMS RNAM PA LHAG PA'I
LTAR SNANG YANG, NGO BO BLA MA YIN PAR MOS NAS, LAM THUN MONG
DANG THUN MONG MIN PA'I GO YUL DANG, MYONG BA RNAMS DA NAS
BZUNG STE, SANGS RGYAS MA THOB KYI BAR DU RGYUN CHAD MED PAR
SKYE

BA'I GSOL BA 'DEBS, 'DUN PA DRAG POS THUN GYI THOG MTHAR LAN
NYER GCIG RE BYA, BLA MA DANG YI DAM CHOS SKYONG RNAMS LA BLO
LINGS SKYUR BYAS PA'I RE LTOS CHEN PO BYAS PA'I MOS GUS CHEN
PO SPYOD LAM THAMS CAD DU BYA, LAM GYI

KHYAD PAR GONG MA RGYUD LA SKYE BA LA, BRTZON 'GRUS KHYAD PAR
CAN DGOS PAS, GONG DU BSHAD PA'I GO YUL DANG, MYONG BA RNAMS
BSKYED PA'I GUS SBYOR DANG, RTAG SBYOR GYI BRTZON 'GRUS PHUN
SUM TSOGS PA SKYE BA'I GSOL BA DRAG TU GDAB CING,

'DUN PA MANG DU SBYANG, TSE GCIG LA RDO RJE 'CHANG GI GO
'PHANG MYUR DU THOB PA'I GROGS KYI GTZO BO PHYAG RGYA MTSAN
NYID THAMS CAD YONGS SU RDZOGS PA DANG, DBANG PO GNYIS MNYAM
PAR SBYOR BA DANG, LUS LA GNAD DU BSNUN PA'I THABS GNYIS LA
BRTEN

@012B NAS RLUNG DH'U T'IR ZHUGS GNAS THIM GSUM 'BYUNG BA'I
LHAN SKYES KYI STONG NYID SGOM PA DANG, SNGAR BSHAD PA LTAR
KHYAD PAR BZHI LDAN GYIS LANGS PA'I SGYU MA'I SKU DANG, BDE
STONG DBYER MED GNYIS KYI GTAM THOS PA TZAM GYIS LUS KYI BA
SPU LDANG MIG

NAS MCHI MA 'BYUNG, NANG DU DGA' BA YANG DANG YANG DU SKYE
ZHING DES LUS KYANG BDE BA GCIG GI BAR DU SBYANG, RANG RGYUN
DU GSOL BA 'DEBS PA'I BLA MA YI DAM CHOS SKYONG RNAMS KYIS
THOG DRANGS PA'I SANGS RGYAS BYANG SEMS LHAN SKYES, ZHING
SKYES

SNGAGS SKYES KYI PHYAG RGYA RNAMS SPRIN GYI PHUNG PO BZHIN DU
'DUS NAS GONG DU BSHAD PA'I GO BA DANG, MYONG BA RNAMS RGYUD
LA MYUR DU SKYE BA'I BAR DU RGYUD BYIN GYIS RLOB, PHYAG RGYA
GSUM GYIS, BDE BA CHEN PO RGYUN CHAD MED PAR RGYUD LA SKYE
BA'I, GROGS

RMI LAM, NYAMS SNANG, MNGON SUM THAMS CAD DU MDZAD PA'I GSOL
BA DRAG TU GDAB CING 'DUN PA MANG DU SBYANG, BLA MED KYI LAM
GYI GTZO BO BDE STONG DBYER MED SGYU MA'I SKU GNYIS YIN PA 'DI
DPAL DUS KYI 'KHOR LO MA GTOGS, BLA MED KYI RGYUD

SDE THAMS CAD KYI SNYING PO YIN PAS, 'DI GNYIS LA NAN TAN
BSKYED, BDE STONG SBYOR BA DUS 'KHOR GYI'ANG GTZO BO CIG YIN
NO, ,DPAL DUS KYI 'KHOR LO SGRUB PA'I THABS RDZOGS PA'I RIM
PA, SBYOR BA YAN LAG DRUG LA RIM PA GSUM PA'I SGYU

LUS KYI DOD THUB, TSE GCIG LA MCHOG GI DNGOS GRUB 'GRUB PA'I
THABS KHYAD PAR CAN CIG YOD PA 'DI SHES NAS 'DUN PA SBYONG BA
GAL CHE, DE YANG SOR BSAM GNYIS NAS CHA MTHUN PA 'ONG YANG,
KHYAD PAR CAN MI 'ONG, SROG 'DZIN

@013A *, ,GNYIS KYI MTHAR RJES DRAN GYI SKABS SU YONG BAS TSUL
DE SHES DGOS, DE MAN CHAD DU BSGRUB TSUL KHYAD PAR CAN CIG YOD
PA BYAS NA BRTAN PA 'ONG, DE'I TSUL CUNG ZAD BSHAD NA, RGYUD
'GREL GNYIS NAS, KHYIM PA NYIN

RE BZHIN 'KHRIG PA BRTEN PA DANG, RAB BYUNG RMI LAM DU BYANG
SEMS DBANG PO'I SGO NAS PHYIR 'PHOS NA, BAB PA'I DGOS PA MI
'GRUB PAS MI 'PHO BA'I THABS LA RANG STOBS KYIS MI 'PHO BA CIG
DANG, GZHAN STOBS KYIS MI 'PHO BA GNYIS

YOD PA LAS, RLUNG DANG PHYAG RGYA MA GNYIS KYIS MI 'PHO BA NI
'DIR GTZO BO MA YIN ZHING, RANG STOBS KYIS, MI 'PHO BA CIG
DGOS PA DE NI, STONG GZUGS PHYAG RGYA CHEN PO KHO NAS NUS KYI,
GZHAN GYIS MI NUS PA'I PHYIR RO, ,DE LA STONG PA NYID KYI 
GZUGS RANG GI SEMS MA BRTAGS PAR DPAL DUS KYI 'KHOR LO YAB YUM
DU SNANG BA CIG DGOS, DE YANG SROG 'DZIN MAN CHAD DU BSGRUB
TSUL KHYAD PAR CAN GYIS SGRUB NA MA GTOGS NAM 'DOD DU MI 'ONG
BA RJES DRAN DU 'ONG BAS,

RANG GI SEMS MA BRTAGS PAR DUS KYI 'KHOR LO YAB YUM DU SNANG
BA'I STONG GZUGS, YAB YUM GNYIS SNYOMS PAR ZHUGS PA'I BYANG
CHUB KYI SEMS RIM GYIS BAB NAS, NOR BU'I RTZER BRTAN PAR BYAS,
PHYIN CHAD MI 'GYUR

BA'I BDE BA SKAD CIG MA NYI KHRI CHIG STONG DRUG BRGYA RIM
BZHIN DU SKYE LA, MI 'GYUR BA'I BDE BA SKYES RES KYI BDE BA
DES STONG NYID NGES PA'I BDE STONG DBYER MED YUN RING DU BSGOM
DGOS SHING, DE LA STONG GZUGS PHYAG RGYA CHEN

@013B PO LA BRTEN NAS, BYANG SEMS NOR BU NAS GTZUG TOR GYI BAR
DU LUS THAMS CAD BYANG CHUB KYI SEMS KYIS GANG BA NA, GSER
'GYUR RTZIS LCAGS LA SOGS PA'I KHAMS RNAMS ZOS PA NA GSER
'GYUR GYI RTZI YANG MED LA, LCAGS LA

SOGS PA'I KHAMS KYANG MED PAR, GSER GYI KHAMS SU 'GYUR BA
BZHIN DU BYANG CHUB KYI SEMS KYIS THA MAL GYI PHUNG KHAMS SKYE
MCHED RNAMS ZOS PA NA, BYANG SEMS KYANG MED LA, PHUNG KHAMS
SKYE MCHED KYANG MED PAR SGRIB PA

THAMS CAD ZAD PA'I YE SHES KYI KHAMS SU 'GYUR RO, ,DE'I PHYIR
SBYOR BA YAN LAG DRUG GI SGO NAS MCHOG BSGRUB PAR 'DOD PAS,
BYANG SEMS MI NYAMS PA LA, RNAM PA THAMS CAD DU 'BAD, BLA MED
KYI RDZOGS RIM GZHAN GYI SGO

NAS MCHOG BSGRUB PA'I SGRUB PA PO RGYUD TSOD MNYAM PA RNAMS
KYANG, BYANG SEMS RNAMS MA NYAMS KYI CHA NAS, BDE STONG GI
TING NGE 'DZIN SKYA DKA' LA, SKYES PA LA YANG, STOBS CHE
CHUNG, MCHOG 'GRUB PA MYUR BUL GYI KHYAD PAR SHIN TU CHE

BAS BYANG SEMS MA NYAMS PA LA 'BAD, LAN 'GA' YAR NYAMS KYANG
SGYU LUS BSGRUB TSUL GYI GNAD KYIS CHE DE LA MCHOG GTAN MI
'GRUB PA MIN NO, ,TSUL 'DI RNAMS JI LTA BA BZHIN DU KHONG DU
CHUD PAR BYAS NAS, GSANG SNGAGS

BLA MED KYI RIGS KYI NUS PA CHES CHER RGYAS PAR BYA'O, ,LHA
DANG BCAS PA'I 'JIG RTEN THAMS CAD KYI SKYABS GNAS BDE BAR
GSHEGS PA'I RING LUGS PA CHEN PO RJE BTZUN DAM PA BLO BZANG
GRAGS PA'I DPAL ZHES SA GSUM NA GRAGS PA

@013A *, ,DE'I ZHAL GYI GDAMS PA 'GA' ZHIG GSAL SGRON DANG,
KHRID YIG GNYIS DANG SBYAR TE, SPONG BA PA SA DHU BHA DRAS,
GDAN SA CHEN PO DGE LDAN PHYOGS THAMS CAD LAS RNAM PAR RGYAL
BA'I GLING DU BRIS BA, DGE

LEGS 'PHEL BOR GYUR CIG ,'DIS KYANG BSTAN PA DANG SEMS CAN LA
PHAN PA RGYA CHEN PO 'BYUNG BAR GYUR CIG , ,,MAm GA LA SHU
BHAm,,