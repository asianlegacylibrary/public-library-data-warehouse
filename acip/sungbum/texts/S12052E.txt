@001A /NGA15\

*, ,DPAL RDO RJE 'JIGS BYED DPA' BO GCIG PA'I SGO NAS BCU
CHA'I SBYIN SREG BYA TSUL DNGOS GRUB KUN 'BYUNG ZHES BYA BA
BZHUGS SO, ,

@001B #, ,BLA MA DANG 'JAM DPAL GSHIN RJE'I GSHED DBYER MA
MCHIS PA'I ZHABS LA GUS PAS PHYAG 'TSAL ZHING SKYABS SU 
MCHI'O, ,TSE RABS THAMS CAD DU RJES SU GZUNG DU GSOL, ,'DIR
BCOM LDAN 'DAS DPAL RDO RJE 'JIGS BYED DPA' BO GCIG PA'I

BSNYEN PA'I MJUG TU BCU CHA'I SBYIN SREG BYA BA'I TSUL BRJOD
PA LA, BCU CHA'I SBYIN SREG GI DGOS PA, BYED PA'I GNAS DANG
DUS, BYED PA

PO'I GANG ZAG, ,CHO GA'I RNAM BZHAG DANG BZHI LAS, DANG PO NI,
YI DAM GYI LHA MNYES SHING SGRUB PA PO'I DBANG DU GYUR TE GANG
'DOD KYI

DNGOS GRUB STZOL BA DANG, RANG GZHAN GYI DON DU ZHI RGYAS
DBANG DRAG GI LAS GANG SGRUB KYANG BDE BLAG TU 'GRUB PA DANG,
TSE RABS THAMS CAD DU

@002A #, YI DAM GYI LHAS 'BRAL BA MED PAR LHAG PA'I LHAR GYUR
NAS GANG 'DUL SPRUL PAS RJES LU 'DZIN PA DANG, CHOS SKYONG

RNAMS KUR GANG BCOL GYI 'PHRIN LAS SGRUB PA SOGS TE, MDOR NA
MCHOG DANG THUN MONG GI DNGOS GRUB MTHA' DAG BDE BLAG TU 'GRUB
BAR

'GYUR BA YIN NO, ,GNYIS PA LA GNAS NI, GANG DU BSNYEN PA BYAS
PA'I GNAS DE NYID DU BYA ZHING, SGRUB KHANG GI NANG DU'AM SHAR

LA SOGS PA GANG 'OS SU BYA, DUS NI, YAR NGO'I TSES BRGYAD KYI
NYIN PHYED KYI DUS LAGS BAR GSUNGS LA, CHO 'PHRUL DUS CHEN

LTA BU DANG, GZA' SKAR BZANG BO DANG ZLA BA'I YAR NGO RNAMS
DANG BSTUN NA'ANG LEGS PAS DE DAG TU MGO BRTZAMS TE BYA'O, ,

@002B GSUM PA BYED PA PO NI, THUN MONG BA'I LAM LA BLO SBYANGS
SHING DBANG THOB NAS DAM TSIG DANG SDOM PA BSRUNG BA, BSNYEN
PA TSAD DU 'KHYOL NAS KHA SKONG GI SBYIN SREG BYAS PA ZHIG
DGOS SO, ,BZHI PA

CHO GA'I RNAM BZHAG LA, SNGON DU LHAG CHAD SOGS KYI NYES PA
ZHI BAR BYED PA'I KHA SKONG GI SBYIN SREG BYA DGOS KYANG GRAGS
CHE BAS LOGS SU SHES PAR BYA LA, 'DIR NI BCU CHA'I SBYIN SREG
GI DNGOS KYI

RNAM BZHAG BRJOD PAR BYA'O, ,DE LA THAB DANG, RDZAS DANG, CHO
GA DNGOS DANG GSUM LAS DANG PO LA, SA CHOG NI, THAB GANG DU
BYA BA'I SA PHYOGS SU STAN BDE BAR DANG NYID 'DUG PA'I MDUN DU
STEGS KYI KHANG SA'I BDAG BO SOGS LA

'BUL RGYU'I DKAR GTOR CHU GNYIS NYER SPYONG DANG BCAS PA
BSHAM, SGRUB GROGS GZHAN YOD NA G-YAS G-YON DU JI LTAR RIGS
PAR 'KHOD DE, SANGS RGYAS CHOS TSOGS MA LAN GSUM, RANG NYID
SKAD CIG GIS DPAL RDO RJE 'JIGS BYED

ZHAL GCIG PHYAG GNYIS KYIS GRI GUG DANG THOD PA 'DZIN PA'I
SKUR BZHENGS PAR GYUR, AA MRi TAS BSAD, SVA BH'A WAS SBYANGS,
STONG PA'I DANG LAS AOm LAS RIN PO CHE'I SNOD YANGS SHING RGYA
CHE BA

RNAMS KYI NANG DU AOm 'OD DU ZHU BA LAS BYUNG BA'I MCHOD RDZAS
RNAMS DVANGS SHING THOGS PA MED PA NAM MKHA' DANG MNYAM PAR
GYUR, AOm AARGHAm A'A:- H'Um, NAS, AOm SHAPTA A'A:- H'Um GIS
MCHOD BA 
@003A *, ,BYIN GYIS RLABS, SNGAR BZHIN BSANG SBYANGS, STONG
PA'I DANG LAS AOm LAS RIN PO CHE'I SNOD YANGS SHING RGYA CHE
BA'I NANG DU AOm 'ONG DU ZHU BA LAS BYUNG BA'I GTOR MA DVANGS
SHING

THOGS PA MED PA BDUD RTZI'I RGYA MTSO CHEN POR GYUR, AOm A'A:-
H'Um, LAN GSUM GYIS GTOR MA BYIN GYIS BRLAB, RANG GI THUGS
KHA'I H'Um LAS 'OD ZER 'PHROS, SA BDAG GNAS BDAG ZHING SKYONG
KLU LA

SOGS PA 'KHOR DANG BCAS PA SPYAN DRANGS TE MDUN DU BZHUGS PAR
GYUR, AOm BHU MI PA TI SA B'A RI WA RA, AOm AA KA RO MU KHAm
SARBA DHAM nAm AADYA NUDPAnA NA TVAD AOm A'A:- H'Um PHAt
SV'AH'A, LAN GSUM GYIS BSDO ,

AOm BHU MI PA TI SA B'A RI WA RA AARGHAm BRA T'ITZTSA H'Um
SV'AH'A, NAS, SHABHA PRA T'ITZTSA H'Um SV'AH'A, ZHES PAS
MCHOD, DRIL GSIL DANG BCAS, GANG DAG 'DIR GNAS LHA DANG KLU,
,GNOD SBYIN SRIN BO'AM NI GZHAN, ,

DE DAG RNAMS LA SA 'DI NI, ,BDAG ZHU KHYOD KYIS BSTZAL DU
GSOL, ,ZHES LAN GSUM GYIS GSOL BA BTAB BAS, RIG PA 'DZIN PA CI
BDER GYIS SHIG CES GNANG BA BYIN TE RANG GNAS SU GSHEGS PAR

GYUR PAR BSAM LA SA BSLANG, DE NAS LAG PA G-YAS RDO RJE DANG
BCAS PA SA BZHAG STE, AOm A'A:- H'Um, AOm HA NA HA NA KRO DHA
H'Um PHAt, RDO RJE KHRO BO SA BGEGS RNAMS BCOM ZHING RDO RJE
GSUM GYIS SA'I NYES SKYON

@003B THAMS CAD SBYANG BAR GYUR, CES DANG, H'Um:- shtR'E:-
BRGYA RTZA BRGYAD BZLAS TE KUN RDZOB KYI SBYANG BA DANG, SA LA
SOGS BA'I CHOS THAMS CAD RANG BZHIN GYIS RNAM PAR DAG PA'I
STONG PA NYID DU GYUR, CES DON DAM PA'I SBYANG BA

BYA'O, ,DE NAS THAB BCA' BA LA, RDO SHING SOL BA PHUB MA SOGS
DANG MA 'DRES PA'I SA GTZANG MA LA STEGS RGYA DPANGS GANG
'TSAM ZHIG BYAS TE KHA DOG DMAR POR BSGYUR, NANG MCHOD BSRES
PA'I DRI DMAR

POS BYUG ,DE'I DBUS BTZAL LA TSANGS ZUR GYI THIG GDAB, DBUS
NAS MTHO GANG GIS BSKOR BA THAB, DE LA SOR BZHI BSNAN NAS
BSKOR BA MU RAN, YANG SOR BZHI BSNAN NAS BSKOR BA KHA KHYER TE

ZLUM THIG GSUM MO, ,DE NAS PHYIR TSANGS THIG GI STENG DU SOR
GNYIS DOR BAR MTSAN MA BYAS LA BRUR BZHIR BYA RJES BTZAL BA'I
STENG DU GRU BZHIR BTAB PA STEGS BU'I THIG GO ,THAB KYI DBUS
SU

SNA TSOGS PADMA STE SOR BZHIS BSKOR BA'I LTE BA, DE NAS SOR
GANG GIS BSKOR BA'I GE SAR, SOR DRUG GIS 'DAB MA, YANG SOR
GANG GIS RDOR PHRENG GI MU KHYUD DO, ,LTE BAR NYI MA'I STENG
DU PADMA

DMAR PO 'DAB MA BRGYAD PA, SNA TSOGS PADMA'I GSER SER PO, SHAR
GYI 'DAB MA LA 'KHOR LO DKAR PO, LHOR RIN PO CHE SER BO, NUB
TU RDO RJE SDON PO, BYANG DU RAL GRI LDANG KHU SOR DRUG PA

@004A *, ,RNAMS DANG, PHYI'I MU KHYUD LA RDOR PHRENG BYA, MU
RAN LEG SAR DANG BCAS BA'I ZE'U 'BRU DANG, KHA KHYED LA
PADMA'I 'DAB MA'I RNAM PA DANG, PHYOGS MTSAMS SU RDO RJES
BSKOR BA

BRI, STEGS KYI KHRUR BZHID ZLA PHYED RDO RJE BYA, DE RNAMS
RDUL TSON DANG ME TOG BKRAM STE BRI BA DANG CHU TSON GYIS BRI
BA DANG 'DZOM PA SOGS LAS BZOB GANG RIGS KYIS RUNG NGO, ,STEGS
BU'I MTHAR MTHO GANG

TZAM 'KHOR BAR SA DMAR PO DANG BDUD RTZI BSRES PA'I DRI DMAR
BOS BYUGS LA ME TOG DMAR PO GTOD TE DGRAM, ME YOL GYI NGOS SU
PAm YIG DKAR PO BRI BAR BYA'O, ,GNYIS PA RDZAS KYI RNAM BZHAG
LA,

YAM SHING NI, SHING DMAR PO DANG NIM PA DANG THANG SHING DANG
ME TOG DAD BCAS PA'I SHING NGO MYAR PO GANG RUNG, GAS CHAG
SOGS KYI SKYON MED CING, RTZE GNYIS MNYAM POR BCAD PA, SOR
LNGA PA'O,

SBOM PHRA'I TSAD MI GSAL YANG ZHI BA'I YAM SHING LTAR MTHE'U
CHUNG GI TSAD TZAM BYAS NA RUNG NGAM BA RTAG GO ,MAR KHU NI
MAR DKAR BZHUS PA LA 'BRI MOG GIS DMAR POR BSGYUR BA'O, ,RDZAS
CHEN BCU

GNYIS TSANG BAR 'BUL NA ZHI BA DANG 'DRA MOD KYANG 'DIR RDZAS
KHYAD BAR BA'I GRANGS MED BAS MA PHUL KYANG CHOG GO ,ME LHA'I
RDZAS KHYAD PAR BA NI, ME TOG DMAR PO 'BRAS YOS ZHO DANG
SBRANG RTZI DANG

@004B MAR DANG SBYAR PA'O, ,'DAS LHA'I RDZAS KHYAD PAR BA NI,
MNGAR GSUM GYIS BSKUS BA'I MI TOG DMAR PO'O, ,CHU BZHI'I RDZAS
NI, ME RTOG DMAR PO DANG NAS TIL NAG KU SHA 'BRAS YOS BDUD

TZI LNGA DANG DRI DMAR PO'I CHU RNAMS SO, ,NYER SPYOD NI, DRI
ZHIM PO'I ME TOG DMAR PO, SPOS DMAR RAM TZAN DAN SOGS KYI
SPOS, MAR DKAR KHA BSGYUR BA'I MANG ME, TZAN NGAN

DMAR PO SOGS BTAB PA'I DRI CHAB, SHING THOG SGYUR PO DANG,
MNGAR GSUM DANG SBYAR BA'I LHA BSHOS RNAMS SO, ,GOS ZUNG NI
DMAR BO, SO RTZI NI KHA BSGYUR PA'I MAR LA RDO RJE GO YU

GO LA'I PHYE MA SBYAR BA, GTOR MA MNGAR GSUM DANG SBYAR BA'O,
,GZHAN YANG RLUNG YAB LJANG KHU, THAB LA 'GREM RGYU'I KU SHA
DGU, ME SBOR BA'I DPAL 'BAR DMAR BO, RGYU YAM SHING DANG

'DRA BA'I BUNG SHING SOGS MKHO CHAS RNAMS STA GON BYA'O, ,DE
DAG BSHAM TSUL NI, SGRUB PA PO'I G-YAS PHYOGS SU RAS DMAR SOGS
KYIS G-YOGS PA'I STEGS KYI KHAR, 'DAS LHA LA

'BUL RGYU'I YAM SHING RTZE PHYIR BSTAN PA, DE'I MTHAR 'DAS
LHA'I RDZAS KHYAD PAR BA DANG, DE'I NANG NGOS SU ME LHA'I YAM
SHING RDZAS KHYAD PAR BA RNAMS BSHAMS, DE'I NANG NGOS SU 'DAS
LHA'I NYER SPYOD DANG GOS ZUNG SO

@005A *, ,RTZI GTOR MA RNAMS DANG, DE'I NANG DU ME LHA'I NYER
SPYOD SO RTZI GOS ZUNG GTOR MA RNAMS BSHAM, SGRUB BA PO'I
G-YON DU'AM GZHAN LA 'BUL DU BCUG NA DE'I MDUN DU MAN

DZI'I KHAR PADMA DMAR BO'I STENG DU ZANGS SNOD DAM SNONG DMAR
PO'I NANG DU, BSANG GTOR DANG ZHAL BSIL SNOD GCIG DANG, MCHOD
YON RANG ZHABS BSIL GNYIS SOR TE SNOD GSUM DU BLUG PA DANG

DE'I MDUN DU BZOD ZHAL GSUM DANG, GSANG GTOR GYI 'DOR YAB, SON
RGYU'I CHU SOGS BSHAM, MAR KHU NI SGRUB PA PO'I MDUN GYI G-YAS
PHYOGS SU BZHAG ,DGANG BLUGS NI BUS MO G-YAS

PA'I NYE LOGS SU PADMA DMAR PO 'DAB BRGYAD KYI STENG DU BZHAG
,GZHAN YANG RDOR DRIL BSANG CHU NANG MCHOD SOGS KYANG 'OS PA'I
PHYOGS SU BA SHAM, SNOD DGOS PA RNAMS LA ZANGS SNOD DAM SNOD
DMAR PO

SKYON MED KYIS BYA, THAB KYI NANG DU BUD SHING ZLUM POR BRTZIG
LA, DE'I NANG DU YANG BUNG SHING BSGRENG TE BSGRIGS PA'I SHAR
LHO'I MTSAMS SU THOG MAR ME SPOR SLA BA'I RTZVA SHING LTA BUS
ME TSAD BCA', BUNG SHING 'DI

RNAMS LA BDUD RTZI BSRES BA'I DRI DMAR POS BYUGS LA KHA DOG
KYANG DMAR POR BSGYUR NA'ANG LEGS, DGE SLONG GI SDOM LDAN YIN
TSE SNGON DU DUS DRAN BYED DGOS PAS, ME LA REG PA DANG REG TU
GZHUG PA DANG

@005B DE BZHIN DU RIN PO CHEL REG PA SOGS DANG, RGYAN DANG GLU
GAR ROL MO SOGS BYED PA RNAMS LA DUS DRAN BYA, SREG RDZAS LA
SRAN MA DMAR PO SOGS RUNG BA BYED DGOS PA'I SA BON GYI RIGS
YOD NA RUNG BA BYED DU

GZHUG GO ,GSUM PA CHOG LA, MCHOD GTOD RDOR DRIL SOGS BSHAM,
SGRUB PA PO RNAMS GRAL LA 'KHOD, SKYABS SEMS SOGS SNGON DU
BTANG, BLA BRGYUD GSOL 'DEBS NAS BZUNG BDAG BSKYED RGYAS BAR
BSGOM, DE YANG GZHAN RNAMS

RDZE LCANG SKYA RIN PO CHES MDZAD PA'I 'JIGS BYED DPA' GCIG GI
SGRUB THABS JI LTA BA BZHIN LA, LHA MDOG BSGYUR NAS DANG NYID
'BRAS BU RDO RJE 'DZIN PA DPAL RDO RJE 'JIGS BYED CHEN PO SKU
MDOG DMAR PO ZHAL DGU PHYAG SO BZHI

ZHES DANG, RTZA ZHAL DMAR PO MA HE'I GDONG CAN, ZHES DANG,
RTZA ZHAL GYI DBU LA MI BSKYOD PAS RGYAS BTAB, DBANG GI LHA
RNAMS RANG NYID LA THIM ZHING, SKU LAS 'OD ZER DMAR PO'I TSOGS
'BRO PAR

GYUR CES BRJOD LA, MI BSGYUR NA 'OD ZER DMAR PO 'PHRO BAR
BSGOMS PAS CHOG GO ,GTOR MGRON RGYAS BSDUS CI RIGS BSKYED CING
GTOR MA PHUL NAS GSHEGS GSOL MA BYAS PAR 'JOG PA'I PHYAG LEN
YOD PAS, LAS GSHIN GYI GTOR MA PHUL

NAS, RNAM DAG BSAM PAS TSUL 'DIR 'BAD BA LAS, ,ZHES SOGS KYI
SMON LAM BTAB STE THUN MTSAMS BYA'O, ,DE NAS SKYIN SREG DNGOS
LA, THAB DANG RDZAS SOGS THAMS CAD LA DRI ZHIM PO'I SLOS KYIS
'DUG ,BDUD

@006A *, ,RTZI RIL BU'I BU BA'AM NANG SA CHOD KYIS BRAN, SGRUB
PA PO DAD NYID KHRUS BYAS, MTHO ZHING BDE BA'I STAN PADMA DMAR
PO'AM SNA TSOGS PADMA BKOD PA LA NUB TU BLTAS TE RDO RJE SKYIL
DGUNG GIS 'DUG PAR BYA LA,

'DUG STANGS NI BDAG BSKYED KYI TSE YANG GRUB NA LEGS, SPYI
MGRIN SNYING KAR DAL LAG BA RNAMS SU DRI ZHIM POS BYUGS, STOD
G-YOGS SMAD G-YOGS DMAR PO GON, THOR TSUGS DANG MI BSKYOD PA
GTZO BOR BYAS THA'I DBU RGYAN DANG DAD DBYANGS

KYIS BRGYAN BAR BYA, MA RGAN SEMS CAN THAMS CAD MYUR BA MYUR
BAR SDIG SGRIB SDUG BSNGAL MTHA' DAG LAS BSGRAL TE SANGS RGYAS
KYI SA LA 'GOD PAR BYA, DE'I CHENG DU RANG GI SDIG SGRIB THAMS
CAD BYANG

BA DANG LUNG RTOGS KYI YON TAN 'PHEL BA DANG TSE DBAS KUN DU
YI DAM GYI LHA DANG MI 'BRAL BA SOGS MCHOG THUN GYI DNGOS GRUB
MA LUS PA SGRUB PA'I GSANG SNGAGS KYI THABS MKHAS CHEN PO 'DI
LA 'JUG PAR

BYA'O, ,'DI LA ZHUGS PAS GANG 'DOD KYI DNGOS GRUB MTHA' DAG
'GRUB PAR GYUR CIG SNYAM PA DANG, DAD DANG RDZAS DANG THAB LA
SOGS PA THAMS CAD DANG BZHEN MED BSGYU MA LTA BU DANG, YI DAM
GYI LHA'I YE SHES KYI RNAM 'PHRUL

DU MOS PA RNAMS LEGS BAR GSAL BTAB, SPYIR BYA BA GANG LA YANG
KUN BLO DGI BAR GIS 'BAS BU CHE CHUNG DANG BZANG NGAN SOGS SU
'GYUR BA YIN BAS, 'DI 'DRA'I CHOS BRAB MO DANG MJAL BA'I SKAL
PA CUNG ZAD THOB PA DANG, BSNYEN SGRU

@006B BYAS PA SOGS KYI RAL BA 'BRAS MED DU MI GTONG BAR DON
LDAN DU BYED BZHIG DON GYI GTZO BO YIN BAS, SLA CHOS RANG
GZHAN GYI MIG SNGAR MDZES PA TZAM DANG RNYED GRAGS SOGS 'DOD
PA RANG KHA NAS CHO GA 'DON KYANG SEMS G-YENG ZHING 'UR BA
SOGS KYI

TZAB TZUB MA BYED PAR, THAR BA DANG THAMS CAD MKHYEN PA'I
RGYUD 'GRO LUGS LAM RIM SOGS NAS GSUNGS PA DANG, DBANG GI LAS
LA DON DU GNYER BYA DE NYID THOB BAR 'DOD PA'I KUN SLONG
BSKYED DGOS PA SOGS LA BLO NANG DU KHUG NAS

ZHIB TU DBYOD BA GAL CHE'O, ,DE NAS BSANG CHU SGRUB BA NI,
RANG GI THUGS KA'I H'Um LAS 'OD ZER 'PHROS PAS PHYOGS BCU'I
SANGS RGYAS THAMS CAD KYI BYIN RLABS DANG NUS MTHU THAMS CAD
BKUG

ZHAS BSANG CHU LA THIM PAR GYUR BAR BSAM LA, HR'I:- shtR'I:-
BRGYA RTZA SOGS BZLAS TE BSANG CHU BSGRUB, AOm HR'I:- shtR'I:-
WI KRi T'A NA NA H'Um PHAt HO:- ZHES LAN BDUN SAGS BA LAS TE
CHU BZHI BSGRUB, NANG MCHOD SNGAR BYIN RLABS

BYAS BA MED NA 'DIR BRLAB, DE ZHES SMRA BA GZHAN BCAD DE, RDO
RJE NI THABS DANG DRIL BU NI SHES RAB STE DE GNYIS KA'ANG DON
DAM PA'I BYANG CHUB KYI SEMS KYI RANG BZHIN NO SNYAM DU MOS
LA, AOm SA THA TA TH'A

GRA TA SID DHI BADZRA SA MA YA TIshthA AE shA STVA DH'A RA Y'A
MI HI HI HI HI HI H'Am H'Am H'Am PHAt SV'AH'A, ZHES BRJOD CING
G-YAS PA'I MTHE BONG DANG MING MED KYIS RDO RJE THUGS KAR
BZUNG, AOm BADZRA GAntA H'Um, ZHES BRJOD CING G-YON BA'I

@007A *, ,MTHE BOD DANG MING MED KYIS DRIL BU DKU G-YON BAR
KHA GYEN LA BSTAN TE BZUNG, RDO RJE SEMS DPA' LA SOGS PA RNAMS
MNYAS PAR BYA'O, ,SNYAM DU BSAM LA, H'Um SEMS CAN

RMONGS DANG 'BRAL BA YI, ,RDO RJE GSOR BA MDZES PA YIS, ,RNAM
THAR CHOS KYI BYA BA STI, ,SBROR NGA BCAS PAS RDO RJE BZUNG,
,H'Um H'Um H'Um HO HO HO ZHES BRJOD CING RDO RJE GSOR, DE NAS
RDO RJE G-YAS

KYI DKUNG BZUNG BA'AM, GSONG ZHING, AOm BADZRA DHARMA RA nI TA
BRA RA nI TA SAm BRAR nI TA SARBA BUD DHA KshE TA BRA TZA KHI
NI BRADZNY'A B'A RA MI TA N'A DA SVA BHA WE BADZRA SATVA HRI
DA YA SANTO shA NI H'Um H'Um H'Um HO HO HO SV'AH'A, ZHES BRJOD
CING

DRIL BU'I DBUS KYI PHYOGS BRGYAR DU LCE BSKYOD PAS DKROL BAR
BYA ZHING, SBYIN SREG MTSAD GYI BANG LAG PA RDOR DRIL DANG
MBRAL BAR CA, G-YAS BA KU SHAS BSANG CHU BLANGS NAS, THAB RJES
DGANG ZLUGS RANG DANG BCAS THAMS CAD LA DMIGS

TE, LAS SNGAGS BRJOD CING G-YAS SU BSKOR TE BSANG GTOR LAN
GSUM DANG, DE BZHIN DU G-YON PA'I MTHEB SRIN GYIS NANG MCHOD
ZLANGS NAS BSANG GTOR LAN GSUM BYA'O, ,DE NAS ME LHA'I MCHOD
RDZAS RNAMS LA NANG MCHOD

GTAD TE, HR'I:- shtI:- SA BSGYUR SKYANGS, STONG PA'I NGANG LAS
A'A:- LAS BYUNG BA'I THONG PA YANGS SHING RGYA CHEB RNAMS KYI
NANG DU H'Um H'Um ZHU BA LAS BYUNG BA'I BSANG GTOR ZHAL BSIL
MCHOD YON ZHABS BSIL SOGS

@007B KYIS BYIN GYIS BRLAB, RDO RJE KHU TSUR KHA SBYAR BA'I
GUNG MO GNYIS BSGRER NAS RTZE SPRANG PA'I PHYAG RGYA RDZAS LA
REG PAR MOS LA, AOm SV'AH'A, RDZAS RNAMS BKRUS PAR GYUR, AOm
A'A:- SV'AH'A, YAM SHING RNAMS KYI SOGS

RUNG, AOm SHR'Im SV'AH'A, ZHUN MAR RNAMS KYI DANG, AOm DZRAm
SV'AH'A, 'BRU RNAMS KYI DANG, AOm KU RU KU RU SV'AH'A, DE DAG
LAS GZHAN PA'I RDZAS RNAMS KYI MTSAN NYID DANG MI LDAN PA'I
NYES SKYON THAMS

CAD BYANG ZHING DAG NAS NANG GI BDUD RTZI LNGA'I NGO BOR GYUR
BAR BSAM, SMAD 'CHOD DANG RJE RIGS KYI KHYIM GYI ME GANG RUNG,
AOm A'A:- H'Um LAN GSUM BRJOD DE SNOD DU BZHAG LA DES MAR ME
SBAR, TR'I: shtR'I: BRJOD PA DANG MNYAM DU MAR ME DES

DPAL 'BANG SPANG, LAS SNGAGS BRJOD CING BSANG CHU DANG NANG
MCHOD KYIS DPAL 'BAR GYI MEL G-YAS BSKOR DU LAN GSUM GSUM
BSANG, ME DE SHAR LHO'I MTSAMS NAS THAB TU B?CUG LA, AOm DZVA
LA DZVA LA H'Um, DANG, H'Um YIG BRJOD DE RLUNG YAB

KYIS ME SLAR, LAS SNGAGS LAN BDUN BZLAS TE MAR KHU BLUG GZAR
BDUN GYIS ME RAB TU SBAR, DE NAS KU SHA RNAMS LAG TU BZUNG LA,
AOm BADZRA SATVA AA, ZHES PA LAN BDUN DANG, AOm KU SHA 'DI NI
GTZANG ZHING DGE ,CHANGS

PA LHA RNAMS DAG BYED YIN, ,DKON MCHOG GSUM PO MNYES BYED PA,
,SA LAS SKYES PA 'DAB MA'I SNYING, ,BDAG SGIB GEGS RNAMS THAMS
CAD NI, ,ZHI DANG BKRA SHIS MDZAD DU GSOL, ,ZHES

@008A *, ,BRJOD, BREL DUS TSIGS BCAD 'DAM BRJOD KYANG RUNG,
SNGAGS SNGA MKHAN LNGA BRJOD CING KU SHA DGRAM, DE YANG KU SHA
GNYIS GNYIS GSHIBS PA DANG GI G-YON NGOS NAS, THAB KYI KHA
KHYER LA RANG KHA GANG

DU BLTAS PA'I PHYOGS LA NUB TU BYAS PA'I LUGS KYIS RTZE MO NUB
DANG, DE NAS G-YAS BSKOR GYIS SNGA NA RI RTZE MOS PHYI MA'I
RTZA BA NON PAR BKRAM RJES, THAB KHUD DU KU SHA THUNG BRTZA
RTZE PHRAL DBUS SPOM BA RTZE NUB TU BSTAN PAS G-YOGS LA,

THAL MO SBYAR NAS, BCOM LDAN 'DAS RDO RJE SEMS DPA', BGEGS
THAMS CAD ZHI BA DANG BKRA SHIS PAR MDZAD DU GSOL, ,ZHES
BRJOD, DE NAS 'JIG RTEN PA'I ME LHA MCHOD PA LA, THAB LA BSANG
CHU GTOR

TE, HR'I:- shtR'I:- SA BSANG SBYANGS, STONG PA'I DANG LAS SNA
TSOGS PADMA DANG ZLA BA'I STENG DU SAm DANG RDO RJE LAS RDO
RJE 'DZIN PA DMAR PO DMAR SNGO DKAR BA'I ZHAL GSUM PHYAG DRUG
GI DANG PO GNYIS KYIS DANG 'DRA'I YUM LA

'KHYUD PA, G-YAS 'OG MA GNYIS KYIS RDO RJE DANG RAL GRI, G-YON
'OG MA GNYIS KYIS RIN PO CHE DANG PADMA 'DZIN PA ZHU BA LAS
BYUNG BA'I YE SHES KYI THAB KHA DOG DMAR ZHING DBYIBS SGRUM PO
PU? RAN KHA KHYAR

DANG BCAS PA, MU RAN LA GE SAR DANG BCAS PA'I ZE'U 'BRU DANG,
KHA KHYER LA PADMA'I 'DAB MA'I RNAM PA LA PHYOGS MTSAMS NAMS
SU RDO RJES BSKOR ZHING, GRVA BZHIR ZLA PHYED RDO RJES MTSAN
PA, THAB KYI

@008B NANG DU RDO RJE'I 'PHRENG BAS BSKOR BA'I SNA TSOGS
PADMA'I LTE BAR PADMA DMAR PO 'DAB MA BRGYAD PA, PHYOGS BZHI'I
'DAB MA LA 'KHOR LO RIN PO CHE RDO RJE RAL GRI RNAMS KYIS
MTSAN PA, DVANGS SHING THOGS PA MED

PAR GYUR, 'DIR RDO RJE 'DZIN BA'I KHA DOG MI BSGYUR BA'I LUGS
KYANG YOD CING, SBYIN SREG GZHAN GYI CHOG RNAMS SU NANG GI
PADMA DANG MTSAN MA NAMS MI BSKYED PAR 'DUG KYANG 'DIR NI
PHYAG LEN LTAR BKOD, DE'I NANG DU RAm LAS

SKYES PA'I ME GRU GSUM GYI DBUS SU SNA TSOGS PADMA'I LTE BAR
RAm LAS BGRANG 'PHRENG, DE YONGS SU GYUR PA LAS ME LHA SKU
MDOG DMAR PO DMAR SNGO DKAR BA'I ZHAL GSUM PHYAG DRUG PA,
GNYUG MAR

GNAS PA'I RIG MA DANG GNYIS SU MED PA'I SKU, PHYAG G-YAS KYI
DANG PO NA BGRAD 'PHRENG, GNYIS PAS MI 'JIGS PA SBYIN PA, GSUM
PA NA GRI GUG ,G-YON GYI DANG PO NA DBYUG GU RTZE GSUM

PA, GNYIS PA NA SPYI BLUG ,GSUM PA NA THOD PA BSNAMS PA, G-YON
BRKYANG BA'I STABS KYIS BZHUGS PA, KHRO BO'I RGYAN RNAMS KYIS
BRGYAN PA'I THUGS KAR ME GRU GSUM PA RI GYIS MTSAN PA,

DAM TSIG PA'I THUGS KHA'I SA BON GYI 'OD ZER LAS SPROS PA'I
KHRO BO 'DONG RGYAL GYIS, SHAR LHO NAS BSGOMS BA DANG 'DRA
BA'I ME LHA DRANG SRONG GI 'KHOR GYIS BSKOR BA SPYAN DRANGS
BAR BSAM LA, G-YAS

@009A *, ,MI 'JIGS PA'I PHYAG THAL 'THE BONG SRIN LAG GI RTZA
BAR BZHAG LA MTHE BOD NYID G-YAB PA'I PHYAG RGYA BYAS TE, AOm
TSUR BYON TSUR BYON 'BYUNG PO CHE, ,LHA YI DRANG SRONG BRAM ZE
MCHOG ,SREG

BLUG ZHAL ZAS BZHES SLANG DU, ,'DIR NI YANG DAG BSNYEN PAR
MDZOD, ,AOm tAKKI H'Um DZA:- ZHES PAS SPYAN DRANGS KHA THAB
KYI KHA KHYER GYI KU SHA'I GDAN LA BZHUGS PAR BSAM, LAS SNGAGS
BRJOD CING BSANG

CHU TOR LA PHYI 'BRANG GI BGEGS BSKRAD, SPRO NA CHU BZHI DBUL
ZHING BSDUS PA LA MOS NA MA PHUL KYANG RUNG, AOm MU DA GA RA
DZA:- ZHES PAS DAM TSIG PA DANG NYE BAR BKUG ,AOm DAN tA H'Um
GIS DAM TSIG PA LA GZHUG ,

AOm PADMA BAm GYIS DBYER MED DU BCING, AOm KHA tA GA HO:- SA
DBANG DU BYA STE RDOR DRIL GYIS 'KHYUD PA'I TSUL DANG LDAN
PA'I PHYAG RGYA GNYIS KYIS SE GOL TOG PA SNGON DU 'GRO BAS
DGUG GZHUG SOGS BYA, DE NAS, AOm A'A:- HR'I:- PRA WA

RA SANG K'A RAm PROKshA nAm BRA T'ITZTSA H'Um SV'AH'A, ZHES
PAS BSANG GTOR DANG, PROKshA nAm GYI TSAB TU, A'ANYTZA MA nAm
DANG, AARGHAm DANG, B'A TYAm BCUG PAS ZHAL BSIL, MCHOD YON,
ZHABS BSIL RNAMS PHYAG RGYA DANG

BCAS BAS DBUL, ME LHA'I SNGAGS, AOm AAGAN YE A'A DI BYA A'A DI
BYA A'A BI SHA A'A BI SHA MAH'A SHRI YE HA BYA KA BYA B'A H'A
N'A YA, ZHES PA LA, AOm BADZRA PUshPE A'A:- H'Um, ZHES SOGS
DANG, AOm A'A:- H'Um,

@009B BTAGS PAS NYER SPYOD ROL MO NANG MCHOD DANG BCAS PAS
MCHOD, 'JIG RTEN DBANG PHYUG TSANGS DBANG MGON GYI SRAS, ,ME
LHA'I RGYAL PO tAKKIS DBANG BSKUR BA, ,SHES RAB MCHOG GIS NYON
MONGS

THAMS CAD BSREG ,'DZIN BYED ME LHA NYID LA RNAM PAR 'DUD,
,TSANGS PA 'JIG RTEN MGON GYI SRAS, ,ME LHA'I RGYAL PO DRANG
SRONG MCHOG ,'BYUNG PO YONGS SU BSKYANG PA'I PHYIR, ,

THUGS RJE'I DBANG GIS SKUR SPRAL PA, ,RIG SNGAGS GRUB PA'I
DRANG SRONG TSUL, ,NYON MONGS BSREG PA'I SHES RAB 'OD, ,BSKAL
BA'I ME BZHIN GZI BRJID 'BAR, ,MNGON SHES RDZU 'PHRUL

ZHABS DANG LDAN, ,THABS KYIS SPRUL PA'I THEG PA LCIBS, ,RIG
SNGAGS GSUNG ZHING BGRANG 'PHRENG 'DZIN, ,BDUD RTZI'I BCUNG
LDAN GU nDE BSNAMS, ,CHOS KYI BDUD RTZI YONGS LA

BSIL, ,NYES PA'I SKYON BRAL TSANGS PAR SPYOD, ,'JIG RTEN GNAS
KYANG MYA NGAN 'DAS, ,ZHI BA BRNYES KYANG THUGS RJE CHE, ,DE
BAS BSTOD DE PHYAG KYANG 'A TSAL, ,ZHES DRIL GSIL DANG

BCAS PAS BSTOD, BSDUN SHO LO KA DANG PO GCIG GIS CHOG ,AOm
BADZRA AA NA LA MAH'A BHU TA DZA LA DZVA LA YA SARBA BHASMI KU
RUS PA DUshtA NA H'Um PHAt TRI SHYA DZA:- H'Um BAm HO:- SA MA
YA STVAm SA MA YA HAm ZHES LAN

@010A *, ,GSUM GYIS DAM TSIG BSGRAGS, DE NAS, ME LHA'I LJAGS
RDO RJE'I RNAM PA CAN DMAR PO LA RAm YIG DANG, DGANG BLUGS KYI
KHA LA YA YIG 'OD ZER DANG BCAS PAS MTSAN PAR

GYUR BAR BSAM LA, LAG PA GNYIS KYI MTHEB MDZUB GNYIS RTZE
SBRAD PA ZLUM POR BYAS PA'I MDZUB MO'I PHYI NAS GUNG MOS DKRIS
PA'I PADMA'I KHU TSUR GYIS DGANG BLUGS MAR GYIS BKAR BA BZUNG
LA, BUS MO'I NANG NAS PHYIR MI 'DA' BAR

G-YAS SU BSKOR BA DANG BCAS, AOm AAGNA YE A'A D'I BYA A'A D'I
BYA A'A BI SHA A'A BI SHA MAH'A SHRI YE HA BYA KA BYA B'A H'A
N'A YA SV'AH'A, LAN BDUN NAM GSUM GYIS BYON SKYEMS 'BUL ZHING,
THA MAL SV'AH'A MI BRJOD PAR,

RGYAL BA RGYAL SRAS NYAN THOS RANG RGYAL, ,LHA DANG MI DANG
LHA MIN KUN GYI, ,MTHU DANG NUS PA YON TAN GZI BRJID, ,MA LUS
DBANG DU BYED PAR MDZOD CIG ,TSE RABS KUN DU LHAG PA'I LHA
MCHOG ,

KHYED KYIS 'BRAL MED RJES SU BZUNG STE, ,GNAS SKABS MTHAR THUG
'DOD PA'I DON KUN, ,MA LUS YID BZHIN SGRUB PAR MDZOD CIG ,WA
SHAm KU RU HO:- ZHES SPEL TSIG TU SBYAR NAS GSOL BA BTAB PAS

ZHAL GYIS BZHES PAR BSAM, 'DIR ME LA BGEGS YOD MED BRTAG PA
LA, KHA DOG SNA TSOGS PA DANG 'BRU MAR LTA BU SOGS KHA DOG GI
SKYON DANG, BOD BU'I SGRA LTA BU SOGS SGRA'I SKYON DANG, DRI
NGAN PA'I SKYON DANG, YANG YANG 'DAR BDANG G-YON

@010B DU 'KHOR BA SOGS DBYIBS KYI SKYON CI RIGS 'BYUNG NA
GNANG PA'I RTAGS DANG, KHA DOG DKAR SER SNUM PA SOGS DANG, DRI
BZANG BA DANG, BI WANG SOGS LHA BU'I SGRA NYAN PA DANG, G-YAS
SU 'KHYIL BA DANG DU BA MED PA SOGS BZANG RTAGS SU

GSUNGS PAS, NGAN PA'I RTAGS MED NA MI DGOS LA, YOD NA LAS
SNGAGS DANG BSANG CHUS BSANGS TE, LAS SNGAGS LA, BGEGS THAMS
CAD SHANTIm KU RU YE SV'AH'A, ZHES PA SBYAR TE DGANG BLUG BDUN
ME LHA LA PHUL NAS

SLAR YANG LAS SNGAGS KYIS BSAD GTOR BYAS TE DGANG BLUGS BDUN
NAM GSUM MAM GCIG ME LHA'I SNGAGS KYIS DBUL, DE NAS, YAM SHING
RNAMS BYANG CHUB KYI SHING GI RANG BZHIN GYI BDUD RTZIR GYUR
BAR MOS TE, YAM SHING

GNYIS GNYIS SAM RE RE G-YAS MCHOG SBYIN BYAS PA'I MTHEB SRIN
GYIS RTZE MO LHA LA BSTAN TE BZUNG LA CUNG ZAD BSKOR ZHING,
AOm AAGNA YE X B'A H'A N'A YA M'A NA TRA SID DHI MA ME D'I
SV'AH'A, ZHES BRJOD DE LAN BDUN SOGS DBUL LA,

GONG GI SPEL TSIG BRJOD, 'DIR RDZAS SNGAGS MI SBYOR BAS MAR
KHU DANG RDZAS KHYAD PAR BA GNYIS KA LA YANG SNGAGS DE NYID
BRJOD CING BLUGS GZAR GYIS DBUL LO, ,YAM SHING DANG MAR GNYIS
LA GRANGS NGES GZUNG MED BAS GANG 'TSAM BYA LA,

RDZAS KHYAD PAR BA NI STONG PHRAG BRGYAD 'BUL BA YIN TE, DNGOS
GRUB RGYA MTSO LAS, DE LTAR NA SBYIN SREG GIS DNGOS GRUB SGRUB
BA LA THOG MANG ME LHA THAB TU 'GUGS PAR NUS PA ZHIG GAL CHE LA
DE YANG RIG PA MCHOG LAS, LAS THAMS CAD

@011A *, ,LA'ANG THOG MANG PA LA SHA'I SHING GIS ME SBAR NAS
'BRAS YOS ZHE DANG SBYAD RTZI DANG MAR DANG SBYAD BAS ME LHA
LA LAN STONG PHRAG BRGYAD SBYIN SREG BYAS NA LAS 'GRUB PA DANG
ME LHA BYON PA'I RTAGS KYANG ME'I DBUS SDO BRED DE

'DUG PA DANG MTHA' SNGO BA DANG ME'I RTZE MO RGYAS PA DANG
RTZAL SNGO ZHING MGYOGS BA RNAMS YIN PAR GSUNGS SO, ,'DI NI
LHA DBANG DU BYED PA'I SBYIN SREG LTAR BYA'O, ,ZHES GSUNGS PA
LTAR RO, ,PAn CHEN RIN PO CHES MDZAD BA'I MGA'

PO'I SBYIN SREG SOGS LAS ME LHA'I RDZAS BCU GNYIS PO AOm AAGNA
YE SV'AH'A SA 'BRAL BAR GSUNGS PA SOGS LA DPAGS NA, 'DIR ME
LHA'I SNGAGS RANG GIS GRANGS SKONG MNUS TSE, AOm AANGA YE M'AN
TRA SING DHI MA ME D'I SV'AH'A ZHES

BAS GRANGS GZUNG DUNG NGAM SNYAM LA, YANG YIG CHUNG ZHIG LAS,
ME LHA DBANG DU SDUNG PA'I SBYIN SREG GI TSE, GRANGS GZUNG GI
SNGAGS NI, AOm AA GNA YE AAKARshA YA DZA:- SPEL TSIG LOGS SU
MED DO, ,ZHES KYANG

'BYUNG BAS BRTAG GO ,DE LTAR RDZAS RNAMS SNYAN PA'I DBYANGS
KYIS PHUL NAS, AOm A'A:- HR'I:- SOGS KYIS ZHAL BSIL DANG BSANG
GTOR 'BUL LO, ,DE NAS 'JIG RTEN LAS 'DAS PA'I ME LHA MCHOD PA
NI, 'DAS

LHA'I MCHOD RDZAS CHU BZHI DANG BCAS BYIN GYIS BRLAB, 'DOD YON
LNGA 'BUL NA DE YANG SPYOD, SREG RDZAS BKRU SBYANG BYA, DE NAS
LHA BSKYED PA LA GZHAL YAS KHANG BCAS SKYED MI SKYED GNYIS
LAS, GZHAL YAS KHANG BCAS SKYED NA,

@011B ME LHA'I THUGS KAR ME GU GSUM 'BAR BA'I DBUS SU GZHAL
YAS KHANG GRU BZHI PA SGO BZHI PA, NAS, DE'I G-YAS G-YON DU RI
DVAGS PHO MO DANG BCAS PA, GZHAL YAS KHANG GI DBUS SU

YAm LAS RLUNG GI DKYIL 'KHOR NAG LA CUNG ZAD DMAR BA'I MDOG
CAN GYI STENG DU SNA TSOGS PADMA DANG ZLA BA DANG NYI MA'I
GDAN, DE'I STENG DU H'UM LAS RDO RJE H'Um GIS MTSAN PA YONGS
SU GYUR PA LAS DPAL

RDO RJE 'JIGS BYED CHEN PO SKU MDOG DMAR PO ZHAL DGU SOGS
DANG, RTZA ZHAL DMAR PO NAS, KLONG DKYIL NA BZHUGS PA, DE'I
MAG TU SA SNYING GI SOGS DANG, DAM TSEG SEMS DPA'I NAS,

'OD ZER LNGA 'PHRO BA, 'JAM DPAL RANG BZHIN MA DANG, H'I:- HA
BHO BRJOD, RANG GI THUGS KA'I H'Um LAS 'OD ZER 'PHROS, RANG
BZHIN GYI GNAS NAS BSGOMS PA DANG 'DRA BA'I DPAL RDO RJE

'JIGS BYED DPA' BO GCIG PA'I RTEN DANG BRTAN BA'I DKYIL 'KHOR
MDUN GYI NAM MKHAR SPYAN DRANGS, AOm HR'I:- shtR'I:- WI KYiNG
PA, BDAG LA ZHES PA, 'DI LA ZHES BSGYUR CING, DBU LA

MI BSKYONG PAS RGYAS BTAB, DBANG GI LHA RNAMS DE NYID LA THIM
ZHING SKU LAS 'OD ZER DMAR PO'I TSOGS 'PHRO BA'I GYUR, CES
TSIG 'GA' BSGYUR BA MA GTOGS SGRUB THABS BZHIN BYA, GZHAL YAS

@012A *, ,KHANG MI SKYED NA, ME LHA'I THUGS KAR ME GRU GSUM
'BAR BA'I DBUS SU YAm LAS RLUNG GI DKYIL 'KHOR NAG LA CUNG ZAD
DMAR BA'I MDOG CAN GYI STENG DU SNA TSOGS PADMA DANG ZLA BA

DANG NYI MA'I GDAN, DE'I STENG DU H'Um LAS RDO RJE H'Um GIS
MTSAN PA YONGS SU GYUR PA LAS DPAL RDO RJE 'JIGS BYED CHEN PO
SKU MDOG DMAR PO, ZHES PA MAN SNGAR BZHIN LA,

SPYAN 'DEN SKABS, BSGOMS PA DANG 'DRA BA'I DPAL RDO RJE 'JIGS
BYED DPA' BO GCIG PA'I YE SHES PA MDUN GYI NAM MKHAR SPYAN
DRANGS, ZHES BSGYUR RO, ,DE GNYIS GANG BYAS KYANG, DAG CING

DRI MED YID 'ONG BA'I, ,SNGAGS KYI BSANG GTOR MCHOG 'DI DAG
,BDAG GIS DANG PAS 'BUL LAGS KYI, ,BZHES TO BDAG LA BKA' DRIN
STZOL, ,AOm A'A: HR'I: PRA WA RA SA RA KA

RAm PROKsHA nAm PRA t'ITZTSA H'Um SVH'AH'A, DE BZHIN DU BSANG
GTOR GYI GNAS SU ZHAL BSIL YON CHAB ZHABS BSIL DANG, PROKshA
tAm GYI GNAS SU A'ANYTZA MA nAm SOGS SBYAR NAS CHU BZHI, RGYAL
BA RNAMS NI YON TAN MCHOG GI SKU,,

BYANG CHUB YAN LAG RGYAN GYI ME TOG MDZES, ,SOGS DANG, AOm YA
M'A NA TA KA PU shPE BRA T'ITZTSA H'Um SV'AH'A, ZHES SOGS KYIS
NYER SPYOD ROL MO, 'DOD YON LNGA 'BUL BAR SPRO NA, RIN CHEN
DBANG GI

@012B RGYAL PO SOGS KYIS DBUL, BSDU NA SNGAGS RKYANG GIS RUNG,
AOm YA M'AN TA KA H'Um PHAt AOm A'A:- H'Um GIS NANG MCHOD
DBUL, 'JAM DPAL GSER MDOG MA DANG GNYIS MED THUN MONG MA GANG
RUNG NGAM, YANG NA,

BDE CHEN 'ONG GSAL ZUNG 'JUG PHYAG RGYA CHE, ,DPA' BO'I GANG
GYIS DUR KHROD DBUS SU ROL, ,KHAMS GSUM BDUD DPUNG BZA' BA'I
MCHE BA DKAR, ,GZIGS PA'I 'OD CAN KHYOD KYIS RTAG

TU SKYONGS, ,RAB 'BAR DUS KYI ME LCE'I 'PHRENG BA'I DBUS, ,CHU
SKYES NYI MA LHA CHEN GDAN GYI KHYIR, ,DGU DANG BCU DRUG SUM
CU BZHI LDAN GYI, ,'GYIR MDZAD BDUD BZHI'I DGRA 'JOMS

KHYOD LA BSTOD, ,KUNDA'I 'OD ZER 'GYED PA'I BSIL BYED KYIS,
,NYON MONGS BDUD DANG GSHIN RJE'I BAR GCOD KUN, ,CHOS KYI
DBYINGS SU RNAM PA ZHI MDZAD PA, ,ZHI B'A MGON PO

KHYOD LA BSTOD, ,KUNDA'I 'OD ZER 'GYED PA'I BSIL BYED KYIS,
,NYON MONGS BDUD DANG GSHIN RJE'I BAR GCOD KUN, ,CHOS KYI
DBYINGS SU RNAM PAR ZHI MDZAD PA, ZHI BA'I MGON PO

KHYOD LA BSTOD PAR BGYI, ,GSER GYI KHU BA BZHU BA'I 'OD
'PHRENG LAS, ,TSE DANG BSOD NAMS BSLAB GSUM DPAL 'BYOD DANG,
,SHES RAB GRUB CHEN BRGYAD KYI DNGOS GRUB KUN, ,RGYAS

MDZAD RGYAS PA'I MGON PO CHE LA BSTOD, ,KYO BA ZHAGS PA MDA'
RNON DMAR 'OD KYIS, ,GANG LA REG PA 'DU ZHING 'BUGS 'GYUR
PA'I, ,DBANG GIS LAS MDZAD DBANG GI GZI BRJID 
@013A *, ,CAN, ,DBANG SDUD MGON PO KHYOD LA BSTOD BAR BGYI,
,BDUD DANG DGRA BGEGS 'BYUNG PO GDUG PA CAN, ,SKAD CIG NYID LA
GNAM LCAGS KYIS SHING BZHIN, ,

'JOMS MDZAD DRAG PO'I MGON PO DRAG SHUL CAN, ,RDO RJE 'JIGS
BYED CHEN POR BSTOD PAR BGYI, ,RAL GRI RIL BU MIG SMAN KAD GI
MGYOGS, ,BUM BZANGS 'OG LA SOGS GRUB

CHEN BRGYAD, ,DBANG PHYUG BRGYAD SOGS YON TAN MA LUS BA, ,DRAN
PA TZAM GYIS STZOL MDZAD KHYOD LA BSTOD, ,SNYING DBUS NYON
MONGS GSHIN RJE'I LNGAGS MKHAR CHE, ,PHUG PAS PHYAG RGYA

CHEN PO MCHOG GI BDE, ,ZHAL DGUS BRJID PA DPAL LDAN GSHIN
RJE'I GSHED, ,KHYOD LA RE BA'I YID KYIS BSTOD PAR BYA, ,MGON
PO KHYOD KYIS RTAG TU SEMS CAN KUN, ,THUGS RJES MA BOR

BYAMS PA'I PHYAG GIS BZUNGS, ,KHYAD PAR RNAL 'BYOR BDAG GI RE
BA KUN, ,RGYA MTSO'I DUS RLABS BZHIN MDZAD DE'I PHYIR BSTOD,
,THUGS RJE'I MNGA' BDAG BLA MA MCHOG RNAMS DANG, ,DBYE BA

MED PA DE'I PHYIR BDAG GIS NI, ,RTZE GCIG GSOL BA BTAB NAS
BSTOD LAGS KYI, ,DA DUNG RE BA MA LUS LTUN GYIS SGRUBS, ,BSHAD
DANG SGRUB PA'I RGYAL MTSAN SRID PA'I RTZED, ,BSGRENGS

@013B TE BLO BZANG RGYAL BA'I BSTAN PA MCHOG, ,RANG GI RGYUD
LA SPEL BAR BYED PA LA, ,BAR DU GCOD PA'I LAS KUN ZHI BAR
MDZOD, ,BDAG LA BLTOS SHING BSRUNG BA'I SKYE BO RNAMS, ,TSE
RABS KUN DU

MGON PO KHYOD NYID DANG, ,MI 'BRAL KHYED DANG BLA MA DBYER MED
DU, ,LEGS PAR BLTAS NAS RDZOGS SANGS RGYAS GYUR CIG ,CES PAn
CHEN RIN PO CHES MDZAD PA'I BSTOD BA 'DI YANG SKABS DON DANG
'BREL CHE

BAR SNANG BAS 'DIS BSTONG KYANG CHOG GO ,DE NAS, LHA'I LJAGS
RDO RJE'I RNAM PA CAN DMAR PO LA RAm YIG GIS MTSAN PAR GYUR,
LAS SNGAGS KYIS MAR KHU DGANG BLUGS GSUM MAM BDUN PHUL NAS,
RGYAL BA

RGYAL SRAS SOGS KYIS SDAR LTAR GSOL BA BTAB PAS 'PHRIN LAS
MDZAD PAR ZHAL GYIS BZHES PAR BSAM, YAM SHING RNAMS BYANG CHUB
KYI SHING GI RANG BZHIN DU GYUR BAR BSAM LA, AOm HR'I:-
shtR'I:- WI KRi T'A NA NA M'AN TRA

SID DHI MA ME D'I H'Um PHAt, CES BA'I SNGAGS KYIS YAM SHING
GANG 'TSAM PHUL NAS, RGYAL BA RGYAL SRAS SOGS KYIS GSOL BA
GDAB, MAR DANG RDZAS KHYAD BAR BA GNYIS KA YANG SNGAGS DE NYID
KYIS DBUL LA TSEGS BCAD BRJOD,

'DIR RDZAS KHYAD BAR BA SNGAGS DANG SBRAGS NAS BCU CHA'I
GRANGS GSOG PA YIN LA, DE LA SNGAGS GANG GI GRANGS KYI BCU
CHAS BYED BA LA MI 'DRA BA YOD KYANG, 'DIR RTZA SNGAGS 'BUM
BZLAS PA'I GRANGS KYI BCU CHA STE SBYIN SREG KHRI BYED PA YIN
NO, ,

@014A *, ,DE YANG DNGOS GRUB RGYA MTSOR LUNG DANG BCAS GSUNGS
PA NI DE NYID LAS, SLOB DPON BLO GROS BZANG POS, DE NAS LAS
THAMS CAD PA'I THAB KHUNG DU CHO GA BZHIN DU MNGAR GSUM GYIS
BSKUS PA'I ME TOG DMAR BO

STONG PHRAG BCU SBYIN SREG BYA STE, ZHES SREG RDZAS DMAR POS
LAS THAMS CAD BA'I THAB TU LTA DBANG DU BYED PA'I SBYIN SREG
BYA BAR GSHED DMAR GYI MNGON RTOGS LAS GSUNGS PA'I PHYIR RO,
,ZHES GSUNGS SO, ,DE LTAR RDZAS RNAMS

PHUL NAS GSOL BA BTAB PAS, LHA'I THUGS KA NAS SPROS PA'I SANGS
RGYAS RNAMS KYIS BUM PA DMAR PO BDUD RTZI DMAR POS GANG BA
THOGS NAS, SGRUB BYA RANG NYID ZLA BA'I DKYIL 'KHOR DMAR PO

LA GNAS PA LA DBANG BSKUR BAS LUS THAMS CAD GANG, ZHI RGYAS
DBANG DRAG SOGS LAS RAB 'BYAMS KYI SGO NAS RANG GZHAN GYI GNAS
SKABS DANG MTHAR THUG GI DON THAMS CAD THOGS MED DU

SGRUB NUS PA'I SNGAGS KYI DNGOS GRUB MA LUS PA THOB PAR GYUR
PAR BSAM PA'AM, YANG NA, DPAL RDO RJE 'JIGS BYED CHEN PO SHIN
TU DGYES PAS DNGOS GRUB STZOL BAR BSAM KYANG RUNG NGO, ,SLAR
YANG

LAS SNGAGS KYIS MANG BU DAG BA BLUG GSUM MAM BDUN DANG, LAS
SNGAGS KYIS MCHOD YON PHUL TE, AOm A'A:- HR'I:- SOGS KYIS
BSANG GTONG DANG ZHAL BSIL, AOm BADZRA WA SA SYA SV'A H'AS
GOS, AOm BADZRA TAM BU

@014B LA SV'AH'AS SO RTZI, AOm HR'I:- shtR'I:- HA:- SOGS KYIS
NYER SPYOD ROL MO, SNYING BO LA 'BRU GSUM BTAGS BAS NANG MCHOD
'BUL, GNYIS MED THUN MONG MAS BSTOD, GTONG MA 'BUL BAR SPRO NA
BYIN GYIS BRLABS LA,

LHA'I LJAGS H'Um LAS SKYES PA'I RDO RJE RTZE GCIG PA DMAR PO
NAS BSTOD PA'I BAR DKYUS LTAR BYAS LA DBUL, AOm PRA NA MA MI
TA TH'A GA TAN GYIS PHYAG BYA, A'A:- HR'I:- SOGS KYIS MCHOD
YON DBUL, ME TOG DANG BCAS

PA'I THAL MO SNYING KHAR SBYAR NAS YO BYAD MA TSANG BA LA SOGS
PA'I NYES BZHI BA'I PHYIR DU, GANG YANG BDAG BLO MONGS PA YIS,
,NYES BYAS CUNG ZAD GANG BGYIS PA, ,GANG PHYIR LUS CAN SKYABS
YIN PHYIR, ,

MGON KHYOD DE KUN BZOD PAR MDZOD, ,MA RNYED YONGS SU MA SHES
DANG, ,GANG YANG NUS PA MA MCHIS PAS, ,'DIR NI BYA BA GANG
BGYIS PA, ,DE KUN KHYOD KYIS BZOD MDZAD RIGS, ,

DE NAS SPRO NA, BCOM LDAN 'DAS 'JAM DPAL GSHIN RJE'I GSHED
KHYED LA MKHYEN PA'I YE SHES, BRTZE BA'I THUGS RJE, MDZAD PA'I
'PHRIN LAS, SKYE BA PA'I NUS MA THU BSAM GYIS MI KHYAB PA

MNGA' BA LAGS PAS, PHAN BDE'I 'BYUNG GNAS SANGS RGYAS KYI
BSTAN PA RIN PO CHE 'DI NYID SGO THAMS CAD NAS PHYOGS THAMS
CAD DU DAR ZHING RGYAS LA YUN RING DU GNAS BAR BYIN GYIS BRLAB
TU

@015A *, ,GSOL, ,DPAL LDAN BLA MA DAM PA RNAMS DANG BSTAN PA
'DZIN PA'I SKYES BU DAM PA THAMS CAD SKU KHAMS BZANG ZHING SKU
TSE RING BA DANG RNAM PAR DKAR BA'I 'PHRIN LAS DAR RGYAS

SU 'BYUNG BA DANG, BDAG CAG DPON SLOB SBYIN BDAG DANG BCAS PA
RNAMS KYI NANG GDON SDIG SGRIB SOGS MI MTHUN PA'I PHYOGS THAMS
CAD ZHI BA DANG TSE BSOD DPAL 'BYOR SOGS MTHUN RKYEN LEGS

TSOGS THAMS CAD 'BAD MED LHUN GRUB TU 'BYUNG BA DANG, 'JIG
RTEN GYI KHAMS THAMS CAD DU BKRA SHIS KYI DGE MTSAN RGYA CHEN
PO RGYUN MI 'CHAD DU 'BYUNG BAR BYIN GYIS BRLAB TU GSOL,
,KHYAD

PAR DU YANG BLA MA YI DAM MCHOG GIS TSE RABS THAMS CAD DU
'BRAL BA MED PAR RJES SU 'DZIN PA DANG, THUN MONG DANG THUN
MONG MA YIN PA'I LAM GYI RIM PA MTHA' DAG RGYUD LA SKYES NAS
MYUR BA MYUR

BAR DPAL RDO RJE 'JIGS BYED CHEN PO'I GO 'PHANG THOB PAR BYIN
GYIS BRLAB TU GSOL, ,ZHES SPYI 'GRO'I 'DOD GSOL DANG, RGYAL BA
RGYAL SRAS NAS, 'GRUB PAR MDZOD CIG CES 'DOD

DON 'GRUB PA'I GSOL BA GDAB, CHAD LHAG GI NYES PA ZHI BAR BYA
BA'I SEMS KYIS, AOm BADZRA SAT'A A'A:- ZHES PA GSUM MAM BDUN
SOGS BRJOD DE, GSHIN RJE GSHED KYI YIG BRGYA BZLA, AOm A'A:-
AOm YA

@015B M'AN TA KA H'Um PHAt, H'Um MU:- YE SHES PA DAM TSIG PA
DANG BCAS PA RANG NYID LA THIM PAR GYUR BAR BSAS YO, ,DE NAS
YANG 'JIG RTEN PA'I ME LHA MCHOD PA NI, AOm AAGNA YE SOGS ME
LHA'I SNGAGS

LA, PUshPAm PRA T'ITZTSA H'Um SV'AH'A, DE BZHIN DU, DHU PAm,
A'A LO KE ,GAN DH'E, SOGS DANG 'DRU GSUM BTAGS PAS NYED SPYOD
ROL MON NGA MCHOD, AOm A'A:- HR'I:- SOGS KYIS BSANG GTONG DANG
ZHAL

BSIL, TAM BU LAS SO CI, WA SA SYAS GOS, ME LHA'I SNGAGS LA
M'AN TRA SANG DHI SOGS BTAGS PAS YAM SHING SOGS PHUL LA, DRIL
BU DKROL ZHING, 'JIG RTEN DBANG PHYUG TSANGS DBANG

MGON GYI SRAS, ,ZHES SOGS KYI SHO LO KA GCIG GIS BSTOD, DE NAS
A'A:- HR'I:- SOGS KYIS ZHAL BSIL DANG BSANG GTONG, ME LHA'I
SNGAGS LA BU shPAm SOGS BTAGS BAS NYER SPYOD DANG ROL MOS
MCHOD, GTOR MA

BSANG SBYANGS BYIN GYIS BRLABS TE ME LHA'I SNGAGS LA, AA KA RO
BTAGS PA GSUM GYIS PHUL, ME LHA'I SNGAGS LA BUshPAm SOGS SBYAR
BA'I NYER SPYOD LNGAS MCHOD, ME STE SREG BYA ZA BA'I LHA,
,DRANG SRONG RGYAL

PO BZHIN GYI BDAG, ,SHAR LHO ME LHA'I TSOGS BCAS LA, ,MCHOD
CING BSTOD DE PHYAG KYANG 'TSAL, ,ZHES BSTOD, MCHOD SBYIN GTOR
MA 'DI SNOM LA, ,RNAL 'BYOR BDAG CAG 'KHOR

@016A *, ,BCAS LA, ,NAD MED TSE DANG DBANG PHYUG DANG, ,DPAL
DANG GRAGS DANG SKAL PA BZANG, ,LONGS SPYOD RGYA CHEN KUN
'GRUB CING, ,ZHI DANG RGYAS LA SOGS PA YI, ,LAS

KYI DNGOS GRUB BDAG LA STZOL, ,DAM TSIG CAN GYIS BDAG LA
SRUNGS, ,DNGOS GRUB KUN GYI STONG GROGS MDZOD, ,DUS MIN 'CHI
DANG NAD RNAMS DANG, ,GDON DANG BGEGS RNAMS MED PAR

MDZOD, ,RMI LAM NGAN DANG MTSAN MA DAN, ,BYA BYED DAN PA MED
PAR MDZOD, ,'JIG RTEN BDE ZHING LO LEGS DANG, ,'BRU RNAMS
'PHEL ZHING CHOS 'PHAL DANG, ,BDE LEGS THAMS CAD

'BYUNG BA DANG, ,YID LA 'DOD PA KUN 'GRUB SHOG ,CES 'PHRIN LAS
BCOL BA LTAR ZHAL GYIS BZHES PAR BSAM, A'A:- HR'I:- SOGS KYIS
MCHOD YON BUL, GANG YANG BDAG BLO RMONGS PA YIS, ,SOGS SHO

LO KA GCIG GIS BZOD BAR GSOL, ME LHA'I RGYAL BOS BDAG CAG DPON
SLOB 'KHOR DANG BCAS PA RNAMS KYI 'GAL RKYEN MI MTHUN PA'I
PHYOGS THAMS CAD ZHI ZHING MTHUN RKYEN LEGS TSOGS THAMS CAD
YID

BZHIN DU 'GRUB PAR MDZOD CIG ,CES BA LTA BU SKABS RANG BSTUN
PA'I 'DOD BA'I DON ZHU, AOm BADZRA SATV'A AA:- RANG GI DON
DANG GZHAN GYI DON, ,SGRUB BYED SREG BYA ZA BA GSHEGS, ,JI
BZHIN DUS SU TSUD

@016B SPYON CING, ,BDAG GI DNGOS GRUB THAMS CAD SGRUBS, ,ZHES
PAS BSKUL LA, AOm MU:- YE SHES PA RANG GNAS SU GSHEGS NAS DAM
TSIG PA ME 'BAR BA'I RNAM PAR GYUR PAR BSAM, YI DAM GYIS

RJES SU 'DZIN BA'I SMON LAM ZUR DU BKOD BA LTAR GDAB BO, ,GONG
DU BDAG BSKYED BSGOMS PA'I RJES SU RANG GTZO BO LAS LOGS SU
BYE STE SBYIN SREG BYAS LA, 'DIR NANG DU ZHUGS NAS GTZO BO
DANG THA MI DANG DU GYUR PAR MOS SHING, GTOR MGRON GYI

GSHEGS GSOL DANG SMON LAM NYER BSDU SHIS BRJOD RNAMS SGRUB
THABS LTAR BYA'O, ,DA NI DON LHAG MA 'GA' ZHIG BRJOD PAR BYA
STE, DE YANG GONG DU BSHAD PA LTAR RDZAS 'BUL BA'I GRANGS MANG
ZHING, ZHAG MANG BO

'GRO DGOS PAS NYIN RE BZHIN CHO GA RDZOGS PA'I RJES SU 'O MA
DANG BSRES PA'I DRI DMAR PO'I CHUS THAB KYI ME GZHIL LA, THAL
PA DANG RDUL TSON SOGS LAS BUM DU BLUGS LA CHU BO LA SOGS PAR
BSKUR BAR GSUNGS

PAS GRUB NA RDUL TSON GSHEGS PA'I TSUL LTAR BKUR STI DANG BCAS
SKYEL BAR BYA ZHING, DE MA BYUNG NA'ANG SNOD GTZANG MANG BLUGS
NAS SA GTZANG SAR SKYEL LO, ,SBYIN SREG PHYI MA RNAMS LA SA
CHOG BYED MI DGOS,

THAB KYIS GZHI SLAR YANG KHA BSGYUR NAS THAB 'BRI BA DANG
RDZAS DANG YO BYAD BSHOM PA SOGS THAMS CAD SNGAR DANG 'DRA,
THOG MA DANG THA MA'I CHO GA RGYAS LA, BAR BA RNAMS BSDUS PA
BYAS KYANG RUNG BAS GANG MOS

@017A *, ,BYA, 'JIG RTEN PA'I ME LHA'I RDZAS KYI GRANGS MA
RDZOGS BAR DU DE GTZO BOR BYED CING 'DAS LHA LA NYUNG TZAM DE
DBUL, DE'I GRANGS RDZOGS PA'I TSE 'DAS LTA'I SBYIN SREG GI
GRANGS

BZUNG LA, ME LHA LA NYUNG TZAM DBUL ZHING, DE YANG RDZAS KHYAD
PAR BA LNGA BCU RE SONG BA'I MTSAMS SU YAM SHING DANG MAR KHU
LAN BDUN RE LTA BU SEL BAR BYA, SGRUB GROGS GCIG GIS GRANGS
GZUNG BA

DANG, ME LA BUD SHING SNON PA SOGS SKABS DANG BSTUN, RKANG 'OG
TU SONG BA DANG MCHIL SNABS 'BYAR BA'I SHING SOGS BTZOG PA'I
RIGS ME NANG DU MA 'DAR BA SOGS GTZANG SBRA LEGS PAR BYA, BCU
CHA'I

SBYIN SREG GI GRANGS RDZOGS PA'I MJUG TU YI DAM GYI LHA LA
GTANG RAG GI TSUL DU RGYAS PA'I SBYIN SREG 'BUL BA PHYAG LEN
DU SNANG BAS SPYI 'GRO LTAR BYA ZHING, 'O THUG SGRUB PA SOGS
KYI DGA' STON DANG,

CHOS SKYONG RNAMS LA GTANG RAG GI BSKAD GSO DANG, SMON LAM
SHIS BRJOD RNAMS NI BSNYEN YIG RNAMS SU 'BYUNG BA LTAR BYA'O,
,DE LTAR BYED DGOS PA THAMS CAD LA LE LO DANG RTZED MO LTA BUR
BYED PA

SOGS SPANGS TE, THAB DANG RDZAS SOGS YO BYANG THAMS CAD GTZANG
ZHING TSANG BA DANG, CHO GA PHYAG LEN MI 'CHOL BA DANG, DMIGS
RIM RNAMS KYANG CI NUS KYIS BSAM BSGOM BYED BA RNAMS SHIN TU
GAL

@017B CHE STE, RJE THAMS CAD MKHYEN PA LCANG SKYA RIN PO CHES
SBYIN SREG GI CHO GA SHEL DKAR ME LONG DU, DES NA RANG CAG
BSGOM BZLAS TSAD DU 'KHYOL BAS LHA MNYES PAR BYAS PA LTA ZHOG
,LAS RUNG GI GRANGS BSNYEN

CHA MTHUN TZAM YANG MA SONG ZHING, GANG LA DMIGS PA GTAD KYANG
DON SPYI RAB RIB TZAM YANG 'CHAD DKA' BA DAG GIS NI THAB DANG
RDZAS SOGS YO BYAD THAMS CAD TSOGS SHING CHO GA NGAG 'DON DANG
LAG LEN MA 'CHOL BAS

PHYI'I SBYIN SREG SGRUB PA KHA CI NUS KYIS 'BAD PAR BYA YI, YO
BYAD DANG CHO GA DANG LAG LEN GANG BYUNG TZAM GYIS PHYI'I
SBYIN SREG DANG, DMIGS RNAM GANG YANG 'CHAD RGYU MED PA'I YID
KYI SBYIN SREG BYED PA'I RTZOM

PA MI BYA STE, DES DGOS PA'I DON MI 'GRUB PAS RANG GZHAN BSLU
BAR 'GYUR BAS SO, ,ZHES DANG, YID GYI SGOM PA JI LTA BA BZHIN
MA BYUNG KYANG, THAB DANG RDZAS SOGS YO BYAD BSHAD TSOD LTAR
TSOGS NA

RDZAS KYI NUS PA BSAM GYIS MI KHYAB PA'I MTHU DANG, SNGAGS
DANG CHO GA'I NGAG 'DON CHAD LHAG MED PA BYUNG NA SNGAGS KYI
NUS PA BSAM GYIS MI KHYAB PA'I MTHU DANG, DMIGS PA YID LA BYED
TSUL GYI GO BA CHAGS

NAS DE LTAR BA YI NO SNYAM PA'I MOS PA BYED RGYU BYUNG NA MOS
PA'I MTHU BSAM GYIS MI KHYAB PA GSUM KA CHOGS PA'I RTEN 'BREL
GYIS DGOS PA'I DON BGRUB PAS SO, ,ZHES RANG CAG RNAMS LA THUGS
BRTZE BA

@018A *, ,CHEN POS ZHAL GDAMS SU GNANG BA LTAR RO, ,TSUL 'DI
NI RDO RJE 'JIGS BYED KYI LAS BZHI'I SBYIN SREG GI RNAM BSHAD
DNGOS GRUB RGYA MTSO DANG, ZHI BA'I SBYIN SREG GI CHO GA SHEL

DKAR ME LONG DANG, BCU CHA'I SBYIN SREG GI DAG 'DON BRUR DU
BSGRIGS PA DNGOS GRUB CHAR 'BEBS SOGS DAM PA RNAMS KYI GSUNG
DU MA LA BRTEN CING, BLA MA RNAMS KYI PHYAG BZHES SU MDZAD PAS
KYANG

BRGYAN TE SBYAR BA YIN MOD KYANG, BDAG NI SKYES SBYANGS KYI
BLO SHIN TU DMAN ZHING ZHAL SHES MAN NGAG GI GNAD LA'ANG
GDENGS THOB MA BYUNG BA BCAS LHAG CHAD NOR BA SOGS KYI SKYON
JI SNYED BYUNG BA THAMS

CAD BLA MA YI DAM MKHA' 'GRO CHOS SKYONG DANG BCAS PA RNAMS LA
SNYING NAS 'CHAGS SO, ,NONGS TSOGS THAMS CAD BYANG ZHING DAG
NAS PHAN YON RGYA CHEN PO 'BYUNG BAR BYIN GYIS BRLAB TU GSOL,
,

RNAM DAG BSAM PAS TSUL 'DIR 'BAD PA LAS, ,BYUNG BA'I DGE BAS
MTHA' YAS 'GRO BA KUN, ,SKYE ZHING SKYE BAR 'JAM DBYANGS ZHI
KHRO YIS, ,'BRAL BA MED PAR RJES SU 'DZIN GYUR CIG ,CES

DPAL RDO RJE 'JIGS BYED DPA' BO GCIG PA'I SGO NAS BCU CHA'I
SBYIN SREG BYA TSUL DNGOS GRUB KUN 'BYUNG ZHES BYA BA 'DI NI,
^ RJE BTZUN THAMS CAD MKHYEN LA A'AKY'A RIN PO CHE DANG, ^
MKHAS SHING GRUB

@018B PA'I DBANG PHYUG KHRI CHEN CHOS KYI RGYAL PO'I ZHAL SNGA
NAS LA SOGS PA SANGS RGYAS DNGOS DANG DBYER MA MCHIS PA'I DGE
BA'I BSHES GNYEN DU MA'I ZHABS KYI RDUL LA SPYI BOS REG PA'I
SKAL PA CUNG ZAD THOB PA

BLO BZANG TSUL KHRIMS ZHES BGYI BAS, RANG NYID BSNYEN SGRUB
BGYID PA'I TSE RANG DANG NYE BAR GNAS PA RNAMS KYIS LAG TU
BLANG BDER BYA BA DANG, SKAL MNYAM DON GNYER GYI SKYE BO 'GA'
'BYUNG NA DE LA'ANG

PHAN BA'I PHYOGS SU 'GYUR SRID DAM SNYAM NAS BSGRIG PA'I TSE
SHOG BUR BRIS PA'I YI GE PA NI DGE SLONG BSTAN PA YAR 'PHEL
LO, ,'DIS KYANG ^ 'JAM MGON RGYAL BA GNYIS PA'I RING LUGS

DRI MA MED PA 'DI NYID DAR ZHING RGYAS LA YUN RING DU GNAS PA
DANG, BDAG SOGS 'GRO BA THAMS CAD KYIS DAM PA'I CHOS TSUL
BZHIN DU SGRUB PA'I RGYUR GYUR CIG, ,,MANGGA LAm,, ,,

@001A /NGA16\