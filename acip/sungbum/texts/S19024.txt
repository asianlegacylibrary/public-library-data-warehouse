@001A 5\

*, ,TSIG GSAL STONG THUN GYI TSAD MA'I RNAM BSHAD ZAB RGYAS KUN
GSAL TSAD MA'I 'OD BRGYA 'BAR BA SKAL BZANG SNYING GI MUN SEL
ZHES BYA BA BZHUGS SO,,

@001B #, ,NA MO GU RU MANYDZU GHOsh'A YE shtA DE B'I SVA RA SVA
T'I BHY'Am, LHUN GRUB MDZAD PAS 'GRO 'DRAN DED DPON RDZOGS SANGS
RGYAS, ,'KHOR MTSO LAS SGROL

RIG GROL RANG BZHIN DAM CHOS GRU, ,LUNG RTOGS NOR BU'I MDZOD
LDAN MI LDOG DGE 'DUN SDE, ,DON GNYIS RIN CHEN GLING 'KHRID
SKYABS GSUM GTZUG NA MDZES, ,KLU SGRUB RIGS

PA'I SNGAGS KYIS MTHAR LTA'I SPRIN, ,MTHAR BSKRAD ZAB MO'I MKHA'
LA JI SNYED CHOS, ,PHRA ZHIB GSAL BYED TSAD MA RNAM PA BZHI'I,
,'OD STONG DENG SHAR PHAN BDE'I SNANG BA BKRA,

MGON DE'I BZHED PA'I DON DAM NAM MKHA'I DBYINGS, ,NYAS BSHAD MUN
STUG LAM DU SKYUR MIN PAR, ,RNAM DPYOD 'OD BRGYA 'BAR BA'I SRAS
RNAMS DANG, ,KHYAD PAR THAL 'GYUR

@002A #, ,LUGS BZANG AE MA RMAD, RGYAL BA KUN GYI MES POR GDOD
MA NAS, ,PHYOGS BCUR GRAGS PA'I RJE BTZUN 'JAM DPAL DBYANGS,
,BLO

BZANG GRAGS PA'I DPAL ZHES RGYAL BA KUN, ,GCIG GYUR ZHABS SEN
'BRAL MED SNYING DBUS BZHUGS, ,MGON DE'I RANG LUGS SPEL MDZAD
SHING RTA CHE, ,SPYI DANG 'GRO BA

YONGS KYI MGON GCIG PU, ,SRID ZHIR DPE ZLA RNYED MIN NGAG GI
DBANG, ,BLO BZANG RGYA MTSO'I THUGS RJES BDAG SKYONGS SHIG
,STONG PA 'DOD TSE TSAD MAS GRUB PA MED, ,TSAD

MAS GRUB TSE STONG PA SPANG DGOS PA'I, ,THAG MKHAN RKANG PA'I
MCHED ZLA GANGS CAN GYI, ,DBU MAR RLOM PA'I DANG TSUL AE MA
LTOS, ,GZHAL BYA RNAM BZHI'I PHRA ZHIB BRGYA

@002B 'BYED PA'I, ,MNGON RJES LUNG DANG NYER 'JAL TSUL SHES
KYANG, ,MING RKYANG TZAM LAS MED PA'I DON DAM PA'I, ,DBU MA'I
LUGS BZANG MTHA' KUN SPANGS TE 'CHAD, ,GANG ZHIG RGYAL BA'I RJES
'BRANG KHAS 'CHE ZHING, ,MTHA' LTA'I

G-YANG DOR THUB PA'I BZHED PA'I MTHIL, ,TSIG TZAM MIN PAR SHES
'DOD BLO LDAN RNAMS, ,GZUR GNAS DON GNYER LDAN PAS 'DIR NYAN
RIGS, ,DE LA 'DIR THAL 'GYUR PA'I TSAD MA'I RNAM BZHAG CUNG ZAD
'CHAD PA LA, ,THAL 'GYUR

PA LA TSAD MA'I DON DANG THA SNYAD MI RUNG BAR 'DOD PA'I BOD KYI
LOG RTOG SPYIR DGAG, THAL 'GYUR BA'I GZHUNG NAS BSHAD TSUL
'KHRUL MED DU 'CHAD PA DANG GNYIS, DANG PO NI, SPYIR PHYI NANG
GI GRUB MTHA' THAMS CAD TSAD MA 'DOD PA DANG, TSAD

MA DE'I GRUB CHAL TSAD MA GZHAN GYIS GNOD PA 'JUG NA DE TSAD MA
MA YIN PAR 'DOD PA TZAM LA DNGOS SMRA BA RNAMS DANG DBU MA THAL
RANG THAMS CAD MTHUN TE, BDEN GNYIS LAS, TSAD MAS GNOD NA TSAD
MA'I BDAG YID BRTAN DU NI MI

RUNG 'GYUR, ,ZHES GSUNGS PA LTA BU MANG ZHING, BOD 'DIR THAL
'GYUR BAR RLOM PA MANG POS KYANG TSAD MA BKAG LA, DE RJE YAB
SRAS RJES 'BRANG DANG BCAS PAS LEGS PAR BKAG CING MING TZAM ZHIG
LUS PAR BYAS PA LA MKHAS

PA TSAD LDAN THAMS CAD KYIS YI RING MDZAD KYANG, YANG RNYED BKUR
LA ZHEN PA DANG SBYIN BDAG GI NGO 'DZIN CHED DU STAG LOS KYANG
THAL 'GYUR BAS MNGON SUM RJES DPAG DAG BSHAD PAS TSAD MA'I DON
YOD KYANG DE DAG TSAD MAR MI 'DOD

@003A *, ,DE; DE DAG LA TSAD MA'I THA SNYAD MED DO ZHES ZER
BA'ANG GTAN NAS MI 'THAD DE, DE DAG LA TSAD MA'I THA SNYAD ZLA
BAS BSHAD PA'I PHYIR TE, MNGON SUM DANG RJES DPAG LUNG GI TSAD
MA DPE NYER

'JAL GYI TSAD MA BZHI YOD CING, DE DAG DANG RANG GI GZHAL BYA
PHAN TSUN LTOS GRUB RING PO DANG THUNG NGU LTA BU YIN PA DANG,
TSAD MA DE DAG YOD NA GZHAL BYA YANG KHAS LEN DGOS LA GZHAL BYA
YOD NA'ANG TSAD MKHAS LEN DGOS

PA'I PHYIR TE, TSAD MA'I SKAD DOD PRA MA nA'I MAn 'JAL BA LA
'JUG PAS 'JAL BYED YOD NA GZHAL BYA YANG KHAS LEN DGOS PA'I
PHYIR, DES NA TSIG GSAL LAS, DE'I PHYIR DE LTAR TSAD MA BZHI LAS
'JIG RTEN GYIS DON RTOGS PAR

RNAM PAR 'JOG PA YIN NO, ,DE LTAR PHAN TSUN LTOS PAS 'GRUB PAR
'GYUR TE TSAD MA DAG YOD NA GZHAL BYA'I DON DAG TU 'GYUR LA
GZHAL BYA'I DON DAG YOD NA TSAD MA DAG TU 'GYUR GYI, TSAD MA
DANG GZHAL BYA GNYIS NGO BO NYID

KYIS GRUB PA NI YOD PA MA YIN NO ZHES SO, ,KHO NA RE, DON DAM
BDEN PA 'JAL BA'I TSAD MA 'THAD KYANG KUN RDZOB BDEN PA 'JAL
BA'I TSAD MA MED PAR 'DOD ZER, DE YANG MI 'THAD PAR THAL, KUN
RDZOB LA'ANG TSAD MAR GYUR PA'I SKYES

BU'ANG YOD, DE LA TSAD MAR GYUR PA'I GSUNG RAB KYANG YOD, DE LA
TSAD MAR GYUR PA'I MKHYEN PA'ANG YOD PA'I PHYIR, MDO DAG LAS,
SANGS RGYAS BCOM LDAN 'DAS YE SHES SU GYUR PA, SPYAN DU GYUR PA,
DBANG DU GYUR PA,

@003B TSAD MAR GYUR BA MKHYEN PAS GZIGS PA ZHES DANG, RIN CHEN
'PHRENG BA LAS, DON 'DI LA NI RGYAL BA LAS, ,LHAG PA'I TSAD MA
GZHAN SU YOD, ,CES THEG CHEN GYI DON 'DI LA RGYAL BA TSAD MAR
BSHAD PA DANG, DPAL LDAN ZLA BAS

KYANG 'JUG 'GREL LAS, BSTAN BCOS TSAD MAR GYUR BA'I SKYES BUS
BYAS SHING LUNG PHYIN CI MA LOG PAR 'CHAD PA MTHONG BA LAS LUNG
GI DGONGS PA NGES PAS NI ZHES DANG, RIGS PA DRUG CU PA LAS, TSAD
SAL SOGS LA 'JIG RTEN 'DI, ,

BDEN PAR RAB TU GANG SNANG BA, ,DE NI 'PHAGS LA RDZUN ZHES
GSUNGS, ,DE LAS GZHAN LTA CI ZHIG LUS, ,ZHES DANG, DE'I THAD KYI
RIGS PA DRUG CU BA'I 'GREL BA LAS KYANG, DBANG PO LAS 'DAS PA'I
DON YONGS SU GCOD PA LA NI 'JIG RTEN NA

TSANGS PA LAS GZHAN MED PA'I PHYIR, TSANGS PA NI TSAD MA NYID DO
DE LTAR TSAD MAR GYUR BA LA DNGOS PO RNAMS KYI RANG GI NGO BO
BDEN PAR SNANG BA DAG GANG YIN PA DE YANG RE ZHIG 'PHAGS PA
RNAMS LA RDZUN NO, ,ZHES DANG, DBU MA RIN CHEN 'PHRENG BA

LAS; JI SKAD GSUNGS PA DE BZHIN DU, ,MDZAD PAS BRTUL ZHUGS RTAG
BRTAN MDZAD, ,DES NA DPAL LDAN SA STENG DU, ,TSAD MA YI NI? DAM
PAR 'GYUR, ,ZHES DANG, BRGYA BA LAS, GCIG YOD GCIG MED CES BYA
BA, ,DE NYID MA YIN

'JIG RTEN PA'ANG MIN, ,ZHES DANG, DE'I 'GREL BAR, GANG GI TSE
'JIG RTEN PA'I DNGOS PO BSHAD PAR 'DOD PA DE'I TSE PHYI NANG GI
DON GYI DBYE BAS PHUNG PO LNGA CHAR YANG 'JIG RTEN PA'I RTOG PA
TSAD MAR BYAS TE KHAS BLANG BAR BYA LA, GANG GI TSE
@004A *, ,DE KHO NA NYID RNAM PAR GZIGS PA'I YE SHES LA LTOS NAS
PHUNG PO LNGA CHAR YANG RANG BZHIN GYIS STONG PAR BSHAD PAR
BYA'O, ,DE LAS GZHAN DU GANG RUNG ZHIG 'DOD CING GANG RUNG ZHIG
MI 'DOD PA'I

RGOL BAS NI DE KHO NA NYID DANG 'JIG RTEN PA YANG BSHAD PAR MI
'GYUR RO, ,ZHES SOGS DANG, TSIG GSAL LAS, DE NYID KYI PHYIR
MKHAS PA DAG NI SANGS RGYAS BCOM LDAN 'DAS KHO NA'I GSUNG TSAD
MAR RJOD PAR BYED DE 'THAD PA

DANG BCAS PAS MI SLU BA'I PHYIR RO, ,ZHES GSUNGS BAS SO, ,'DIS
LUNG TSAD MA BSTAN TE DE'I THA SNYAD DANG DON MI SLU BA'I PHYIR
RO ZHES BSHAD PAS SO, ,DE BZHIN DU DPAL MGON 'PHAGS PA KLU SGRUB
KYIS MDO KUN BTUS LAS,

SANGS RGYAS 'BYUNG BA DE SHIN TU RNYED DKA' BAR CIS MNGON ZHE NA
MDO SDE DU MA TSAD MAR GYUR PA LAS SHES TE ZHES DANG, DPAL MDA'
BSNUN ZHABS KYIS KYANG, KHA CIG THEG CHEN DE LA SGYUR BYED CING,
,DE NI GZHUNG LUGS TSAD MA'I BSTAN

BCOS YIN, ,ZHES GSUNGS PA LTA BU SHIN TU MANG LA, MDOR NA TSAD
MA MI 'DOD PA'I GRUB MTHA' SU YANG MED DO ZHES SHES PAR GYIS
SHIG, GNYIS PA THAL 'GYUR BA'I GZHUNG NAS BSHAD TSUL 'KHRUL MED
DU BZHAG PA NI, 'O NA RANG

RGYUD PA MAN CHAD KYI TSAD MA'I GRANGS DANG NGO BO DANG YUL DANG
SGRA DON RNAMS LTAR 'DIR YANG RUNG NGAM JI LTAR YIN SNYAM NA,
'DIR RJE YAB SRAS KYI GSUNG RAB NA RANG LUGS MDOR BSDUS TZAM LAS
MA GSUNGS LA MKHAS PA DAG GIS KYANG

@004B MA BSHAD PAS, RTOGS DKA' BAR SNANG BAS GZHAN GYI TSAD MA
BKAG TSUL DANG, RANG LUGS KYI TSAD MA 'PHROS DANG BCAS PA BZHI
BRGYA PA RTZA 'GREL DANG RIGS PA DRUG CU BA'I 'GREL BA DANG
RTZOD ZLOG RTZA 'GREL DANG GTZO BOR TSIG GSAL LTAR

BSHAD PAR BYA'O, ,DE LA RTOG GE BA'I TSAD MA DGOS PA'I RTZOD PA
DANG, DE'I LUGS KYI TSAD MA DGAG PA, RANG LUGS KYI TSAD MA BSHAD
PA GSUM, DANG PO LA, RES SHES YOD PA MI 'THAD PA'I RTZOD PA
DANG, NGES SHES MED PA MI 'THAD PA'I

RTZOD TSUL GNYIS, DANG PO NI, TSIG GSAL LAS, 'DIR 'GA' ZHIG DAG
RGOL PAR BYED DE, DNGOS PO RNAMS SKYE BA MED DO SNYAM PA'I NGES
PA 'DI TSAD MA LAS SKYES PA ZHIG GAM, 'ON TE TSAD MA MA YIN PA
LAS SKYES PA ZHIG YIN GRANG,

DE LA GAL TE TSAD MA LAS SKYES PAR 'DOD NA NI TSAD MA DAG NI DU
ZHIG ,MTSAN NYID NI GANG, YUL DAG NI CI ZHIG ,CI BDAG LAS SKYES
PA ZHIG GAM, GZHAN NAM GNYIS KA'AM, RGYU MED PA LAS YIN ZHES BYA
BA 'DI BRJOD PAR BYA'O, ,'ON

TE TSAD MA MA YIN PA LAS SKYES NA NI DE NI MI RIGS TE, GZHAL BYA
RTOGS PA NI TSAD MA LA RAG LAS PA'I PHYIR TE, RTOGS PAR MA GYUR
PA'I DON NI TSAD MA MED PAR RTOGS PAR MI NUS SO, ,TSAD MA MED
PAS DON RTOGS PA YANG MED NA NI

KHYOD KYI YANG DAG PA'I NGES PA 'DI GA LAS 'GYUR TE, DE'I PHYIR
DNGOS PO RNAMS SKYE BA MED DO ZHES BYA PA 'DI NI RIGS PA MA YIN
NO, ,YANG NA KHYOD KYI DNGOS PO RNAMS SKYE BA MED DO ZHES BYA
BA'I NGES PA 'DI GANG LAS GYUR BA DE NYID LAS, DE'I

@005A *, ,DNGOS PO THAMS CAD YOD PA YIN NO ZHES BYA BA YANG YIN,
YANG JI LTAR KHYOD KYI DNGOS PO THAMS CAD SKYE BA MED DO ZHES
BYA BA'I NGES PA 'DIR 'GYUR BA DE KHO NA LTAR NGA'I DNGOS PO
THAMS CAD

SKYE BAR YANG 'GYUR RO, ,ZHES SO, ,DON NI 'DIR DBU MA'I BSTAN
BCOS RTZA SHE LA DNGOS SMRA RTZOD PA DANG TSAD MAR MKHAS PA KHA
CIG RGOL BAR BYED DE, RTZA SHE LAS DNGOS PO RNAMS MTHA' BZHI LAS
SKYE BA MED DO SNYAM DU SHAR BA'I

NGES PA 'DI TSAD MA DANG TSAD MIN GANG LAS SKYE, DANG PO LTAR NA
TSAD MA'I GRANGS SOGS BZHI DANG TSAD MA DE YANG MTHA' BZHI GANG
RUNG LAS SKYE DGOS PAS DE 'DIR BRJOD DGOS PA LA MA BRJOD PA'I
SKYON YOD DO, ,'CHAD PAR, 'DIR 'GA'

ZHIG, NAS, 'DI BRJOD PAR BYA'O, ,ZHES BYUNG, GNYIS PA LTAR NA DE
'DRA DES DON RTOGS MI RUNG BAR THAL, DE LTAR GANG ZHIG ,GZHAL
BYA RTOGS PA TSAD MA LA RAG LAS PA'I PHYIR TSAD MA MED PAR DON
RTOGS MI NUS PA'I PHYIR, 'DOD NA,

DE LTAR MTHA' BZHI GANG RUNG LAS MI SKYE BA MI RIGS PAR THAL,
KHYOD LA YANG DAG PA'I NGES PA MED PA'I PHYIR, TSIG GSAL LAS,
'ON TE TSAD MA MA YIN PA LAS, NAS, 'DI NI RIGS PA MA YIN NO,
,ZHES GSUNGS, YE SHES

SNYING POS KYANG, 'DI YOD 'DI ZHES BYA BA DE, ,TSAD MA MED PAR
MI 'GYUR RO, ,ZHES SO, ,GZHAN YANG, KHYOD KYIS DE LTAR SKYE BA
MED CES PA'I TSIG GIS DE LTAR SKYE MED DU NGES PA LTAR KHO BOS
KYANG BZLOG NAS SMRAS PA LTAR 'GYUR

@005B PAR THAL, KHYOD KYIS DE LTAR SKYE BA MED DO ZHES NGES PAR
THAG GCOD YUL LA DNGOS SMRA PA NGED KYIS KYANG DNGOS PO THAMS
CAD DE LTAR SKYE'O ZHES THAG GCOD PA DE YIN PA'I PHYIR, KHYAB
STE, DE LTAR THAG GCOD PA TSAD MA LA MI LTOS PA'I PHYIR, TSIG

GSAL LAS, YANG NA KHYOD KYIS, NAS, SKYE BAR YANG 'GYUR RO, ,ZHES
DANG, YE SHES SNYING POS KYANG, THAMS CAD GRUB PAR THAL 'GYUR
PHYIR, ,TSIG GIS KYANG NI DE MI 'GRUB, ,CES SO, ,GNYIS PA NGES
SHES MED PA MI 'THAD PA'I RTZOD PA

NI; CI STE KHYOD LA DNGOS PO THAMS CAD SKYE BA MED DO SNYAM PA'I
NGES PA 'DI MED NA NI, DE'I TSE RANG NYID KYANG MA NGES PAS
GZHAN KHONG DU CHUD PAR BYED PA MI SRID PA'I PHYIR NA BSTAN BCOS
RTZOM PA DON MED PA NYID DU 'GYUR RO, ,DES NA DNGOS PO THAMS CAD

BKAG PA MED PAR YOD PA YIN NO ZHEN ZHES SO, ,DON NI, CI STE DBU
MA PA KHYOD LA DE 'DRA BA'I NGES SHES MED NA NI, 'O NA DE LTAR
RTZOD PA'I TSE RANG NYID KYIS KYANG DE 'DRA'I SKYE MED MA NGES
PAR THAL, KHYOD LA DE 'DRA'I NGES SHES MED PA'I PHYIR, 'DOD NA,

GDUL BYA GZHAN LA DE 'DRA'I SKYE MED KYI NGES SHES KHONG DU CHUD
PA'AM RTOGS PAR BYED MI NUS PAR THAL, 'DOD PA DE'I PHYIR, 'DOD
NA, BSTAN BCOS RTZA SHE RTZOM PA DON MED DU THAL LO, ,DES NA
RTZA SHES KYI DE LTAR SKYE BA BKAG PA LA 'BREL DON CI YANG

MED PAS DNGOS PO THAMS CAD LA SKYE BA NGO BO NYID YOD PAR 'GYUR
RO, ,TSIG GSAL DRANGS MA THAG GO ,GNYIS PA DE'I LAN GYI SGOS
GZHAN GYI TSAD MA DGAG PA LA, DNGOS PO STOBS SHUGS KYI RTOG GE'I
TSAD MA 'DIR MI BRJOD PA DANG, RTOG GE'I 'DOD PA'I

@006A *, ,TSAD MA NYID DGAG PA GNYIS SO, ,DANG PO LA DON DAM PAR
NGES MA NGES MED PAS TSAD MA'I GRANGS SOGS 'DIR MI BRJOD PA
DANG, THA SNYAD DU YOD KYANG 'DIR RANG LUGS THUN MONG MA YIN
PA'I LTA BA'I NGOR MED CING DE

'CHAD SKABS YIN PAS RTZA SHE 'DIR MA BRJOD TSUL GNYIS, DANG PO
NI, 'DI NYID LAS, BRJOD PAR BYA STE GAL TE KHO BO CAG LA NGES PA
ZHES BYA BA 'GA' ZHIG YOD PAR 'GYUR NA NI, DE DAG TSAD MA LAS
SKYES PA'AM TSAD MA MA YIN PA LAS SKYES PA

ZHIG TU 'GYUR NA YOD PA NI MA YIN NO, ,DE CI'I PHYIR ZHE NA,
'DIR MA NGES PA YOD NA NI DE LA LTOS SHING DE'I GNYEN POR GYUR
PA'I NGES PA YANG YOD PAR 'GYUR BA ZHIG NA, GANG GI RE ZHIG KHO
BO CAG LA MA NGES PA NYID YOD PA MA YIN PA DE'I TSE NI DE DANG
'GAL

BA'I NGES PA YOD PAR GA LA 'GYUR TE, 'BREL BA CAN GZHAN LA MI
LTOS PA'I PHYIR, BONG BU'I RA'I RING PO DANG THUNG NGU BZHIN NO,
,GANG GI TSE DE LTAR NGES PA MED PA DE'I TSE CI ZHIG 'GRUB PAR
BYA BA'I PHYIR TSAD MA DAG YONGS SU RTOG PAR BYED, DE DAG

GI GRANGS DANG MTSAN NYID DANG YUL DANG BDAG GAM GZHAN NAM GNYIS
KA 'AM RGYU MED PA LAS SKYES ZHES BYA BAR YANG GA LA 'GYUR TE,
'DI DAG THAMS CAD NI KHO BO CAG GIS BRJOD PAR BYA BA MA YIN PA
ZHIG GO ,ZHES SO, ,DON NI, GNAS LUGS

KYI NGO'AM DON DAM PAR YOD MED TSOL BA'I RIG SHES KYI NGO 'DIR
MA NGES PA YOD NA DE'I 'GAL ZLA'I GNYEN PO NGES PA YANG YOD DGOS
LA, DE YOD NA DBU MA'I LTA BA LTA BU'I NGES PA YANG DAG DANG
CHAD LTA'AM RTAG LTA LTA BU'I NGES PA PHYIN CI LOG

@006B GNYIS YOD DGOS, DE GNYIS RIM BZHIN TSAD MA DANG TSAD MIN
LAS SKYES PA ZHIG TU 'GYUR NA, DON DAM PAR NGES PA MED PAS DE
'DIR BRJOD MI DGOS ZHES BSHAD PA'AM, YANG NA RTAG CHAD KYI LTA
BA RNAMS KYANG PHYIN CI LOG GI NGES PA CAN YIN KYANG

RTOGS BLO DANG MA RTOGS PA'I BLO GNYIS LAS PHYI MA YIN PAS MA
NGES PAR BYAS LA, DE'I GNYEN PO NGES PA DE YANG BLO YANG DAG GAM
TSAD MA LAS SKYES PA DANG TSAD MA MA YIN PA'I SGRUB BYED YANG
DAG LAS SKYE BAR 'GYUR BAS DE'I TSUL BRJOD DGOS KYANG

'DIR DON DAM PAR DE MED PA'I PHYIR, 'DI NYID LAS, BRJOD PAR BYA
STE, GAL TE KHO BO CAG, NAS, YOD PA NI MA YIN NO ZHES SO, ,DE'I
RGYU MTSAN CI'I PHYIR ZHE NA, DON DAM PAR MA NGES PA YOD NA GNOD
BYA GNOD BYED TSUL GYIS NGES PA YANG YOD DGOS

KYANG DON DAM PAR DE GNYIS MED DE, SPYIR DE GNYIS GNOD BYA GNOD
BYED TSUL GYIS 'BREL BA STE LTOS DGOS PA GANG ZHIG, DON DAM PAR
'BREL BA CAN NGES PA DE GZHAN MA NGES PA LA MI LTOS PA'I PHYIR,
DON DAM PAR LTOS PA SOGS MI 'THAD PA'I PHYIR,

DPER NA SPYIR RING THUNG LTOS GRUB YIN KYANG, BONG BU'I RVA'I
RING THUNG LTOS GRUB MIN PA BZHIN NO, 'DI NYID LAS, CI'I PHYIR
ZHE NA, 'DIR MA NGES PA, NAS, BONG BU'I RVA'I RING THUNG NYID
BZHIN NO, ,ZHES SO, ,TSAD MA'I GRANGS SOGS 'DI

DAG RTZA SHE RTZOM TSE KHO BO CAG GIS BRJOD MI DGOS PAR THAL,
DON DAM PAR DPYOD PA'I SKABS 'DIR DE DAG BONG BU'I RVA BZHIN MED
PA DANG, DE'I RGYU MTSAN GYIS MTHA' BZHI GANG LAS SKYE YANG
BRJOD MI DGOS PA'I PHYIR, 'DI NYID LAS, GANG

@007A *, ,GI TSE DE LTAR, NAS, BRJOD PAR BYA BA MA YIN PA ZHIG
GO ZHES SO, ,GNYIS PA LA RTZOD PA DANG LAN GNYIS, DANG PO NI,
KHO NA RE, DNGOS PO RNAMS MTHA' BZHI LAS MI SKYE BA'I NGAG MI
'THAD PAR

THAL; KHYOD LA DE LTAR MI SKYE BAR NGES PA'I NGES PA MED PA'I
PHYIR, 'DI NYID LAS, GAL TE DE LTAR KHYOD LA NGES PA YOD PA MA
YIN NA, KHYED CAG GI DNGOS PO RNAMS NI, BDAG LAS MA YIN GZHAN
LAS MIN, ,GNYIS LAS MA YIN

RGYU MED YIN, ,ZHES BYA BA'I NGES PA'I RANG BZHIN GYI NGAG 'DI
JI LTAR DMIGS SHEN ZHES SO, ,GNYIS PA LAN NI DE NYID LAS, BRJOD
PAR BYA STE, NGES PAR 'GYUR PA'I NGAG ,NAS, BSTAN PAR BYA BA'I
DON DU'O, ,ZHES BYUNG, MTHA'

BZHI'I SKYE BA 'GOG PA'I NGES PA'I NGAG GAM TSIG SPYIR DMIGS
KYANG DON DAM PAR MA ZAD THAL 'GYUR BA RANG GI THUN MONG MA YIN
PA'I 'THAD PA'AM MA RIG NGOR YOD MI DGOS PAR THAL, DE 'DRA'I
NGAG 'JIG RTEN PA'I THA SNYAD PA'I TSAD

MAS GRUB BA'I SGOS 'JIG RTEN THA SNYAD LA YOD KYI DBU MA PA
'PHAGS PA'I THUN MONG MA YIN PA'I GZIGS NGOR MED PA'I PHYIR, 'DI
NYID LAS, BRJOD PAR BYA STE, NGES PAR GYUR PA'I NGAG 'DI NI RANG
LAS GRUB PA'I 'THAD PA'I

SGO NAS 'JIG RTEN LA YOD KYI, 'PHAGS PA RNAMS LA NI MA YIN NO,
,ZHES SO, ,DES NA THAL 'GYUR BA RANG LUGS LA KUN RDZOB LA YANG
LOG MI 'BYED CES PA YANG RGYU MTSAN 'DI LA THUG PAS NA 'DI
'DRA'I DBANG DU BYAS NA KUN

@007B RDZOB TZAM YANG MI 'DOD PAR MA ZAD, DON DAM BDEN PA YOD PA
YANG 'DIR MI 'DOD DE, 'OG TU KHYAD PAR RO COG BSAL 'DOD PA DANG
STONG PA NYID KYIS SPROS PA THAMS CAD 'GOG PAR BSHAD PA DANG,
THUN MONG BA'I 'GOG PA SOGS KYIS SHES

DGOS LA, DE 'DRA MI SHES PAR THAL 'GYUR BA'I LUGS LA KUN RDZOB
LA YANG LOG MI RUNG SNYAM PA DANG RMI LAM GYI RTA DANG RTA LA
KHYAD MED SNYAM PA'I LOG RTOG MANG PO BYUNG ZHING, STAG LOS THAL
'GYUR PA'I LUGS TZAM DANG RANG LUGS

THUN MONG MA YIN PA'I RNAM DBYE 'BYED MA THUB BAS TSAD GRUB SOGS
'JOG MA SHES SNANG BAS, 'DI LA TSIM MA SLA BAR ZHIB BAR DPYOD
DANG KHO BOS BSHAD PA 'DI LAS GZHAN DU GO NA 'KHRUL BAR GDON MI
ZA'O SNYAM DU BSAM RIGS TE, DE LTAR

MA SHES NA DON DAM SPROS BRAL 'JIG RTEN LAS 'DAS PA'I LUGS DANG,
SKYE 'PHAGS THAMS CAD LA GRAGS RUNG GI 'JIG RTEN PA'I LUGS GNYIS
MI PHYED PA'I PHYIR RO, ,SPROS PAS CHOG GO ,DE LA DNGOS SMRA NA
RE, 'PHAGS PA RANG GI THUN MONG

MA YIN PA'I GZIGS TSUL LA RIGS PA MI MNGA' 'AM ZHE NA, 'PHAGS PA
RANG GI THUN MONG MA YIN PA'I GZIGS NGOR 'THAD PA DANG MI 'THAD
PA SOGS KYI SPROS PA MI RUNG BAR THAL, DE'I MNYAM BZHAG NGOR
'THAD PA YOD MED GNYIS

DANG NGAG SOGS LTA CI SMOS MNYAM BZHAG YUL GYI DON DAM BDEN PA
YOD PA YANG DER MED PAR YUL DGAG BYA BCAD TZAM DE DANG RO GCIG
PA TZAM YIN PA'I PHYIR RO, ,'DI NYID LAS, CI 'PHAGS PA RNAMS LA
RIGS PA MI MNGA' 'AM ZHE
@008A *, ,NA; YOD PA'AM MED PA 'DI SUS SMRAS, 'PHAGS PA RNAMS
KYIS DON DAM PAR NI CANG MI GSUNG PA YIN TE, DE'I PHYIR GANG LA
'THAD PA DANG 'THAD PA MA YIN PA MI MNGA' BAR 'GYUR BA DE DAG LA
SPROS PA

MNGA' BAR GA LA 'GYUR ZHES SO, ,DE LA DNGOS SMRA NA RE, 'PHAGS
PA'I THUN MONG MA YIN PA'I GZIGS PA LA 'THAD PA'AM RIGS PA MI
MNGA' NA RIGS PA GSUNGS PAR MI MDZAD DGOS, DE MA MDZAD NA 'JIG
RTEN PA LA DON DAM PA DE

RTOGS PAR MDZAD RGYU MED PAR 'GYUR ZHE NA, LAN NI, 'PHAGS PA
RANG GI THUN MONG MA YIN PA'I GZIGS PA LA 'THAD PA DANG NGAG
SOGS MED KYANG 'JIG RTEN PA LA DON DAM KHONG DU CHUD THABS MED
PA MA YIN PAR THAL, 'PHAGS PA RNAMS

KYIS 'JIG RTEN PA LA RIGS PA MANG DU BKOD PA DE DAG RANG LUGS
THUN MONG MA YIN PAR GRUB NAS 'JIG RTEN PA'I THA SNYAD KYIS
DON DAM DPYOD PA'I 'THAD PA MI GSUNG GI, 'JIG RTEN LA GRAGS
RUNG GI 'THAD PA GANG YIN PA DE RANG LUGS THUN MONG

MA YIN PAR THA SNYAD DU ZHAL BZHES MDZAD NAS THABS DE NYID
KYIS RTOGS PAR MDZAD PA'I PHYIR, DANG PO GRUB STE, BRJOD PAR
BYA BA BZLOG PA STE, ,SEMS KYI SPYOD PA BZLOG PAS SO, ,ZHES
GSUNGS, GNYIS PA'ANG GRUB STE, THA SNYAD KHAS

NI MA BLANGS PAR, ,NGED CAG 'CHAD PAR MI BYED DO, ,ZHES GSUNGS
PA'I PHYIR, DE SKAD DU, 'DI NYID LAS, GAL TE 'PHAGS PA RNAMS
'THAD PA GSUNGS PAR MI MDZAD NA, DA NI CI ZHIG GIS 'JIG RTEN
PAS DON DAM PA KHONG DU CHUD PAR MDZAD

@008B CE NA; 'PHAGS PA RNAMS NI 'JIG RTEN PA'I THA SNYAD KYIS
'THAD PA MI GSUNG GI, 'ON KYANG 'JIG RTEN KHO NA LA RAB TU
GRAGS PA'I 'THAD PA GANG YIN PA DE DAG GZHAN RTOGS PAR BYA
BA'I PHYIR ZHAL GYIS BZHES NAS DE NYID KYIS 'JIG RTEN KHONG DU

CHUD PAR MDZAD DO, ,ZHES SO, ,'DI'I 'JIG RTEN KHO NA LA ZHES
PAS RANG LUGS THUN MONG MIN PA GCOD, ZHAL GYIS BZHES ZHES PAS
KHAS LEN PA DANG DBU MA PA'I LUGS TZAM YIN PAR BSTAN TO, ,DES
NA MTHA' BZHI'I SKYE BA KHAS MI

LEN PAS BRJOD MI DGOS LA, RTZA SHE 'DIR YUL LA LHAG PAR SGRO
'DOGS PA MTHA' DAG GIS GNYEN PO RTEN 'BYUNG BSTAN 'DOD KYI
TSAD MA'I RNAM BZHAG DANG DE'I YUL ZUR DU 'CHAD PAS 'DIR MA
BSHAD CES PA'I TSUL DANG PO 'CHAD PAR, 'DI NYID

LAS; JI LTAR LUS LA MI GTZANG BA NYID YOD DU ZIN KYANG PHYIN
CI LOG GI RJES SU SONG BA'I 'DOD CHAGS CAN RNAMS KYIS RJES SU
DMIGS PAR MI 'GYUR ZHING, YANG DAG PA MA YIN YANG GTZANG BA'I
RNAM PAR SGRO BTAGS NAS YONGS SU NYON

MONGS PAR 'GYUR RO, ,DE DAG 'DOD CHAGS DANG BRAL BAR BYA BA'I
PHYIR DE BZHIN GSHEGS PA'I SPRUL PA'AM LHA'I LUS 'DI LA SKRA
ZHES BYA BA LA SOGS PAS SNGAR GTZANG BA'I 'DU SHES KYIS BKAB
PA'I LUS KYI SKYON RNAMS NYE PAR STON PAR BYED DO,,

ZHES PA NAS, DE DAG DA LTA 'PHAGS PA RNAMS KYIS BUM PA YOD PA
'DZIN PA LA SOGS BDAG LAS SKYE BA MA YIN NO ZHES KHAS BLANGS
PA DE BZHIN DU SKYES PA'I SNGA ROL NAS YOD PA LA YANG SKYE BA
YOD PA MA YIN TE, YOD PA'I PHYIR ZHES BYA

@009A *, ,BAR NGES PAR GYIS SHIG, CES GSUNGS PAS BDAG SKYE
GRANGS CAN RANG LA GRAGS PA'I 'THAD PAS BKAG TSUL DANG, 'DI
NYID LAS, YANG JI LTAR ME DANG SOL BA LA SOGS PA GZHAN DU GYUR
PA

DAG LAS MYU GU SKYE BA YOD PA MA YIN NO, ,ZHES BYA BAR KHAS
BLANGS PA DE BZHIN DU SA BON LA SOGS PA BRJOD PAR 'DOD PA DAG
LAS KYANG YOD PA MA YIN NO ZHES NGES PAR GYIS SHIG, CES PA
NAS, RIGS PA MA YIN NO ZHES GSUNGS PA

'DIS GZHAN SKYE GZHAN GRAGS KYI RTAGS KYIS BKAG TSUL BSHAD NAS
GNYIS KA LAS SKYE BA DANG RGYU MED LAS SKYE BA SHUGS LA BKAG
GO, 'DI NYID LAS, DE DAG LA GRAGS PA NYID KYIS KHONG DU CHUD
PAR MDZAD PA YIN NO, ,DE'I PHYIR DNGOS

PO RNAMS SKYE BA MED PA YIN NO, ,ZHES PA 'DIS SNGA RGOL DBU MA
PA RANG LA GRAGS PA'I RANG RGYUD MED KYANG GZHAN GRAGS KYIS
RTZA SHE LTAR SKYE MED 'GRUB CES BSHAD PA YIN TE, GONG DU DE
DAG LA GRAGS PA ZHES PA'I RNAM BCAD YONGS

GCOD RE YOD PA'I PHYIR, TSUL GNYIS PA NI, 'DI NYID LAS, DE
LTAR RE ZHIG DE'I RANG BZHIN PHYIN CI LOG LHAG PAR SGRO BTAGS
PA'I GNYEN POR RAB TU BYED PA DANG PO BRTZAMS PA YIN NO, ,DE
NAS KHYAD PAR 'GA' ZHIG 'GA' ZHIG TU SGRO

BTAGS PA'I KHYAD PAR DE BSAL BAR BYA BA'I PHYIR RAB TU BYED PA
LHAG MA RNAMS BRTZAMS PA YIN TE, RTEN CING 'BREL BAR 'BYUNG PA
LA 'GRO BA PO DANG BGROD PAR BYA BA DANG 'GRO PA LA SOGS PA
KHYAD PAR RO COG MA LUS PA YANG YOD PA

@009B MA YIN NO ZHES BSTAN PAR BYA BA'I DON DU'O, ,ZHES GSUNGS
SO, ,'DIS RTZA SHE LAS DON DAM GDON PA GTZO BOR DNGOS SU BSTAN
PA YIN LA DE'I DON THA SNYAD MED PAS NA TSAD MA SOGS RANG
RGYUD 'DIR JI LTAR BSHAD CES PA DON GYI GTZO

BO YIN, GZHAN DU SKABS DON BOR BAR 'GYUR BAS ZHIB PAR DPYAD
DGOS SO, ,GNYIS PA RTOG GE'I TSAD MA DGAG PA LA, TSAD MA SPYIR
DGAG PA DANG, MNGON SUM BYE BRAG TU DGAG PA GNYIS, DANG PO LA,
RTAG GI DANG RANG RGYUD KYI BSTAN

BCOS DGAG PA DANG, TSAD MA GNYIS SU GRANGS NGES LUGS BKAG PA
GNYIS, DANG PO LA, 'BAD PA DON MED PA DANG, MA NGES PA MA
SPANGS PA'I SKYON GNYIS, DANG PO NI, KHO NA RE, RANG BZHIN
SMRA BA KHO BO CAG GI BSTAN BCOS SU

TSAD MA DANG GZHAL BYA'I THA SNYAD 'JIG RTEN PA 'DI NYID KUN
RDZOB PA BRJOD PA DE BZHIN DU KHYOD KYIS KYANG 'JIG RTEN GRAGS
PA'I TSAD MA TZAM BRJOD DGOS TE, GZHAL BYA RTOGS PA TSAD MA LA
RAG LAS LA DON DAM PA'ANG RTOGS PA DE LA RAG

LAS PA'I PHYIR, 'DI NYID LAS, CI STE TSAD MA DANG GZHAL BYA'I
THA SNYAD 'JIG RTEN PA 'I NYID NI KHO BO CAG GI BSTAN BCOS S
BRJOD PA YIN NO SNYAM NA ZHES SO, ,'DI DBU MA RANG RGYUD PA'I
RTZOD PA 'DRA, DE LA THAL 'GYUR BA NA RE,

KHYOD KYI BSTAN BCOS SU DE BRJOD PA'I DGOS PA GANG YIN, RANG
BZHIN SMRA BA NA RE, DE'I DGOS PA YOD DE, PHYI NANG GI RTOG GE
PA DNGOS SMRA BA DAG GIS TSAD MA'I MTSAN NYID PHYIN CI LOG
RANG RANG GI BSTAN BCOS SU BRJOD PAS

@010A *, ,MTSON BYA TSAD MA DE BRLAG PAR BYAS PAS, RANG BZHIN
SMRA BA KHO BO CAG GIS TSAD MA DE'I MTSAN NYID YANG DAG PAR
RTZA SHES KYI TSIG 'GREL DANG DON 'BREL DAG TU BRJOD PA YIN
PA'I PHYIR, 'DI

NYID LAS, 'ON NI DE BRJOD PA'I DGOS PA BSNYAD PAR BYA DGOS SO,
,GAL TE RTOG GE PA DAG GIS MTSAN NYID PHYIN CI LOG BRJOD PAS
DE BRLAG PAR BYAS PAS KHO BO CAG GIS DE'I MTSAN NYID YANG DAG
PAR BRJOD PA YIN NO ZHEN ZHES SO, ,

DE LA THAL 'GYUR BA NA RE, KHYOD KYIS DE LTAR 'BAD PA DON MED
CING MI RIGS PAR THAL, 'JIG RTEN NA STE THA SNYAD DU RTOG GE
NGAN PAS DE'I MTSAN NYID PHYIN CI LOG BRJOD PAS MTSON BYA
MNGON RJES GNYIS KYANG PHYIN CI LOG TU 'GYUR NA NI DE

LTAR 'BAD KYANG RIGS LA DON KYANG YOD NA'ANG DE LTAR MI 'GYUR
LA, MTSAN MTSON GNYIS KA PHYIN CI LOG BKOD TSE GNYIS KA MED
PA'I PHYIR, 'DI NYID LAS, 'DI YANG MI RIGS TE, GAL TE 'JIG
RTEN LA RTOG GE NGAN PAS MTSAN NYID PHYIN

CI LOG TU BRJOD PAS BYAS PA'I MTSON BYA PHYIN CI LOG YOD PAR
'GYUR NA NI DE'I DON DU 'BAD PA 'BRAS BU DANG BCAS PAR 'GYUR
BA ZHIG NA, DE NI DE LTAR YANG MA YIN PAS 'BAD PA 'DI DON MED
PA NYID DO, ,ZHES SO, ,GNYIS PA NI, TSAD MA'I

MTSAN NYID YANG DAG PA'AM PHYIN CI MA LOG PA GSAL BAR YANG
RANG RGYUD PA KHYOD KYIS BYAS PA YANG YOD PA MA YIN PAR THAL,
KHYOD KYIS GZHAL BYA TSAD MAS NGES NA TSAD MA DE RANG GIS NGES
SAM GZHAN GYIS NGES, RANG NGES LA BYA BYED GNYIS MI

@010B RUNG ZHING GZHAN GYIS NGES NA THUG MED DU THAL BA'I
SKYON MA SPANGS PA'I PHYIR ZHES SOGS KYI RTZOD ZLOG GI SKYON
DE MA SPANGS PA'I PHYIR, 'DI NYID LAS, GZHAN YANG GAL TE GZHAL
BYA RTOGS PA TSAD MA LA RAG LAS PA YIN NA, TSAD MA DE DAG GANG
GIS YONGS

SU GCOD PAR BYED CES BYA BA LA SOGS PA RTZOD PA ZLOG PA LAS
BSHAD PA'I SKYON DE MA SPANGS PAS YANG DAG PA'I MTSAN NYID
GSAL BAR BYED PA NYID KYANG YOD PA MA YIN NO, ,ZHES SO, ,'DIS
RANG RIG 'DOD PA'I RANG RGYUD PA YANG BKAG GO, GNYIS

PA TSAD MA GNYIS SU GRANGS NGES LUGS BKAG PA LA, 'DOD PA BRJOD
PA DANG, DE BKAG PA GNYIS, DANG PO NI, DNGOS SMRA BA NA RE,
TSAD MA LA GZHAL BYA 'JAL TSUL SGOS MNGON RJES GNYIS SU GRANGS
NGES TE, DE LA DNGOS PO RANG MTSAN BZUNG YUL

DU BYED PA'I MNGON SUM TSAD MA DANG, SGRA DON GYI SPYI MTSAN
DNGOS MED ZHEN YUL DU BYED PA'I RJES DPAG GNYIS SU GRANGS NGES
PA'I PHYIR, DE YANG YIN TE, TSAD MA'I YUL GZHAL BYA LA DNGOS
PO RANG MTSAN DANG, DNGOS MED SPYI MTSAN GNYIS SU

GRANGS NGES PA'I PHYIR, RNAM 'GREL LAS, GZHAL BYA GNYIS PHYIR
TSAD MA GNYIS, ,ZHES DANG, 'DI NYID LAS KYANG, GAL TE RANG
DANG SPYI'I MTSAN NYID GNYIS KYI DBANG GIS TSAD MA GNYIS SMRA
NA NA ZHES SO, ,GNYIS PA LA GSUM, MTSAN NYID

KYI SGRA BYE BRAG TU BSHAD PA LA BRTEN PA'I GRANGS NGES DGAG
PA DANG, DE KHAS MI LEN PA DGAG PA DANG, MJUG BSDU BA'O, ,DANG
PO LA GSUM, MTSAN NYID KYI SGRA BYED SGRUB LA 'DOD PA DGAG,
MTSAN NYID KYI SGRA LAS SGRUB LA BRTEN PA DGAG,

@011A *, ,BYED SGRUB DGAG PA'I RTZOD SPONG DGAG PA'O, ,DANG PO
NI, DNGOS SMRA'I TSAD MA LA GZHAL BYA'I DBANG GIS GNYIS SU
GRANGS NGES PA 'DI LA, RANG SPYI'I MTSAN NYID DE GNYIS BYED PA
PO'AM LAS GANG YIN, DANG

PO LTAR NA BYED PO DE GNYIS GANG LA YOD PA'I MTSAN GZHI'AM
MTSON BYA YOD DAM MED, YOD NA TSAD MA GNYIS SU GRANGS MA NGES
PAR THAL, MTSAN NYID DE GNYIS GANG YANG MA YIN PA'I GZHAL BYA
MTSON BYA ZHIG YOD PA'I PHYIR, 'DI NYID LAS, CI

MTSAN NYID DE GNYIS GANG LA YOD PA'I MTSAN GZHI DE YOD DAM 'ON
TE MED, GAL TE YOD NA NI DE'I TSE DE DAG LAS GZHAN PA'I GZHAL
BYA YOD PAS JI LTAR TSAD MA GNYIS YIN ZHES SO, ,KHO NA RE, 'ON
TE MTSAN GZHI'AM MTSON BYA DE MED ZER NA, 'ON

TSAD MA GNYIS MI RUNG BAR THAL, MTSAN NYID DE GNYIS KYI RTEN
MTSAN GZHI MED LA, DE MED NA DE LA BRTEN PA'I MTSAN NYID KYANG
MI RUNG BA DE'I PHYIR, 'DI NYID LAS, 'ON TE MTSAN GZHI MED NA
NI DE'I TSE RTEN MED BAS MTSAN NYID KYANG YOD PA MA YIN

PAR JI LTAR TSAD MA GNYIS SU 'GYUR TE, NAS, MTSAN GZHI 'THAD
PA MA YIN NA, ,MTSAN NYID KYANG NI YOD MA YIN, ,ZHES SO,
,GNYIS PA NI, DE LA KHO NA RE, MTSAN NYID KYI SGRA DON DNGOS
PO DANG BYED PA DANG LAS GSUM LA 'JUG STE GANG

MTSON NA, 'DIS MTSON PAS NA MTSAN NYID CES PA STE DNGOS PO'I
BYA BA SGRUB PA DANG, GANG GIS MTSON NA 'DIS MTSON PAS NA
MTSAN NYID CES PA STE BYED PA SGRUB PA DANG, GANG DU MTSON NA,
'DIR MTSON PAR BYA BAS NA MTSAN NYID CES PA

@011B STE MTSAN GZHI LAS SU BYA BA SGRUB BA STE GSUM YOD PA'I
PHYIR, DE GSUM LAS 'DIR LAS SGRUB LA BYA RIGS TE, 'DIS MTSON
PAR BYED PA DANG 'DI MTSON PAR BYA BA GNYIS LAS PHYI MA LA
BYED BA DE YIN PA'I PHYIR TE, MTSAN NYID KYI SGRA

DON 'DI SUS GANG BYAS KYANG LAS SGRUB LA SBYAR CHOG PA'I PHYIR
TE, MTSAN NYID KYI SGRA SGRUB TSE BYED RKYEN BYIN NA'ANG BYED
BA KHO NA LA SBYAR MI DGOS, KUN BSHAD KYI RKYEN BYIN NA'ANG LU
t'A MCHOG 'BYUNG BYIN KYANG DE DANG 'DRA BA'I PHYIR, BYA KA RA
nA LAS,

BYED BA DANG LUtA NI PHAL CHE BA'O, ,ZHES GSUNGS PA'I PHYIR,
'DI NYID LAS, CI STE YANG 'DIS MTSON BAR BYED PAS NI MTSAN
NYID MA YIN GYI, 'O NA CI ZHE NA, BYED PA DANG LUtA NI PHAL
CHE BA'O ZHES BYA BAS LAS LA LU tA BYAS NAS 'DI MTSON

PAR BYA BAS NA MTSAN NYID YIN NO SNYAM NA ZHES SO, ,DE LA NYES
PA SNGA MA DANG MTSUNGS PA DANG, SHES PA BYED PAR 'DOD PA DGAG
PA GNYIS SO, ,DANG PO NI, 'O NA 'DI MTSON PAR BYA BAS MTSON
BYA MED PAR THAL, GANG GIS MTSON BYA DE MTSON

PA'I BYED BA DE MED PA'I PHYIR, MA GRUB NA, SNGAR LTAR GZHAL
BYA GSUM DANG TSAD MA GSUM DU THAL, MTSAN MTSON GYI BYA BYED
THA DAD YIN PA'I PHYIR, 'DI NYID LAS, DE LTA NA YANG DE NYID
KYIS DE MTSON PAR BYA BA NYID DU MI SRID PA'I PHYIR, GANG GIS

DE MTSAN PAR BYED PA'I BYED PA DE DANG LAS THA DAD PA YIN PA'I
PHYIR NYES PA DE NYID DU 'GYUR RO, ,ZHES SO, ,GNYIS PA NI, DE
LA KHO NA RE, GZHAL BYA 'JAL BYAD GNYIS SU MA NGES PA'I NYES
PA MED PAR THAL, MTSON BYA SHES PA BYED PA DANG 
@012A *, ,YUL LAS YIN LA SHES PA DE YANG RANG GI MTSAN NYID KYI
NANG DU GTOGS PA'I PHYIR, 'DI NYID LAS, CI STE SHES PA BYED PA
YIN PA'I PHYIR LA, DE YANG RANG GI MTSAN NYID KYI KHONGS SU 'DU
PA'I PHYIR

NYES PA 'DI MED DO SNYAM NA, ZHES SO, ,'DI LA'ANG YUL GSUM DU
THAL BA DANG, KHYAD PAR GZHAL BYA MA YIN PAR THAL BA DANG, GZHI
MTSAN NYID DE NYID DANG GZHAN DU MI 'THAD PA DANG, BYED PO MA
GRUB PA'I SKYON BZHI'O, ,DANG PO NI, 'O

NA; YUL GYI RANG GI MTSAN NYID KHO NA LAS NYID DAM KHO NA YIN
LA, RANG GI YUL LAS GZHAN ZHIG BYED PA'I NGO BOR 'JOG RIGS PAR
THAL, 'JIG RTEN NA GRAGS PA'I MTSAN NYID KYI SGRA BYED PA LA
BSHAD PA BOR NAS, LAS SU SGRUB CING

RNAM SHES BYED PA'I NGO BOR 'JOG PA DE'I PHYIR, KHYAB STE, SA'I
RANG GI MTSAN NYID SRAB DANG, TSOR BA'I RANG GI MTSAN NYID MYONG
BA DANG, RNAM SHES KYI RANG GI MTSAN NYID YUL SO SOR RNAM PAR
RIG PA LTA BU'I RANG GI MTSAN NYID KYI NGO BO CHOS

GZHAN DANG THUN MONG MIN PA ZHIG LA RANG MTSAN DU 'JOG DGOS PA'I
PHYIR, 'DOD NA, DE LA BYA BYED THA DAD PA'I LAS SHIG YOD PAR
THAL, YUL LAS THA DAD PA'I RNAM SHES RANG GI MTSAN NYID BYED PA
YIN PA'I PHYIR, 'DOD NA, YUL GSUM

DU 'GYUR BAS YUL GNYIS SU GRANGS MA NGES PA'I NYES PA DE NYID DU
THAL LO, ,JI SKAD DU DE NYID LAS, RE ZHIG 'DIR JI LTAR NGES DE
MTSON PAR BYED PAS SA'I SRA BA DANG TSOR BA'I MYONG BA DANG RNAM
PAR SHES PA'I YUL SO SOR RNAM PAR RIG PA

@012B LTAR BDAG NYID KYI RANG GI NGO BO GZHAN DANG THUN MONG MA
YIN PA GANG YIN PA DE NI RANG GI MTSAN NYID YIN NA, RAB TU GRAGS
PA DANG RJES SU 'BREL BA'I BYE BRAG TU BSHAD PA POR NAS, LAS SU
SGRUB PA KHAS LEN CING RNAM PAR SHES PA BYED

PA'I NGO BOR RTOGS PAS NI, RANG GI MTSAN NYID KHO NA LAS NYID
YIN ZHING, RANG GI MTSAN NYID GZHAN NI BYED PA'I NGO BO YIN NO
ZHES BYA BA 'DI SMRA BAR 'GYUR RO, ,DE LA GAL TE RNAM PAR SHES
PA'I RANG GI MTSAN NYID BYED PA YIN NA

NI; DE LAS THA DAD PA'I LAS SHIG YOD PAR 'GYUR DGOS PAS NYES PA
DE NYID DU 'GYUR RO, ,ZHES SO, ,GNYIS PA KHYAD PAR GZHAL BYA MA
YIN PAR THAL BAL, DE DNGOS DANG, DE'I NYES SPONG DGAG PA GNYIS,
DANG PO NI, KHO NA RE, BYA BYED

THA DAD PAS GZHAL BYA GRANGS MA NGES PA'I SKYON MED PAR THAL,
MTSON BYAS LA SOGS PAR GTOGS PA'I SRA BA LA SOGS PA RNAM SHES
KYI RTOGS BYA KHO NA SHES PA DE'I LAS YIN LA, SHES PA DE YANG
RANG GI MTSAN NYID LAS THA DAD PA MA YIN

PA'I PHYIR, 'DI NYID LAS, CI STE SA LA SOGS PAR GTOGS PA'I SRA
BA LA SOGS PA RNAM PAR SHES PAS RTOGS PAR BYA BA GANG YIN PA DE
NI DE'I LAS YIN LA, DE YANG RANG GI MTSAN NYID LAS THA DAD PA MA
YIN NO SNYAM NA ZHES SO, ,'O NA, RNAM

SHES KYI RANG GI MTSAN NYID CHOS CAN, GZHAL BYA MA YIN PAR THAL,
SHES PA'I LAS MA YIN PA'I PHYIR, RTAGS KHAS, KHYAB STE, LAS KYI
RANG BZHIN GYI RANG MTSAN KHO NA GZHAL BYAR KHAS BLANGS PA'I
PHYIR, 'DOD NA, GZHAL BYA

@013A *, ,LA RANG SPYI GNYIS SU 'DOD PA'I RANG MTSAN DE'I NANG
GI 'DI MTSON PAR BYA BA'I LAS RNAMS GZHAL BYA DANG, 'DIS MTSON
PAR BYED PA'I RANG MTSAN RNAMS GZHAL BYA MIN NO ZHES SMRA RIGS

PAR THAL, 'DOD MA THAG PA DE'I PHYIR, 'DI NYID LAS, DE LTA NA NI
'O NA RNAM PAR SHES PA'I RANG GI MTSAN NYID LAS MA YIN PA'I
PHYIR GZHAL BYA NYID DU MI 'GYUR TE, LAS KYI RANG BZHIN GYI RANG
GI MTSAN NYID KHO NA GZHAL BYA YIN PA'I

PHYIR RO, ,DE'I PHYIR GZHAL BYA NI RNAM PA GNYIS TE, RANG GI
MTSAN NYID DANG SPYI'I MTSAN NYID DO ZHES BYA BAR RANG GI MTSAN
NYID CUNG ZAD CIG NI GZHAL BYA YIN TE, MTSON PAR BYA BAS NA ZHES
DE LTAR BSNYAD PA GANG YIN PA'O, ,CUNG ZAD CIG NI

GZHAL BYA MA YIN TE, 'DIS MTSON PAR BYED PAS NA ZHES BRJOD PA
GANG YIN PA'O ZHES KHYAD PAR 'DI TZAM ZHIG BRJOD PAR BYA DGOS SO
ZHES SO, ,GNYIS PA KHYAD PAR GZHAL BYA MA YIN PAR THAL BA'I NYES
SPONG DGAG PA LA, GZHAN RIG GI LAS

SU 'DOD PA DGAG PA DANG, RANG RIG GI LAS SU 'DOD PA DGAG PA'O,
,DANG PO LA KHO NA RE, BYED PA DE YANG LAS SU BYA BA GZHAL BYA
MA YIN PA'I SKYON MED PAR THAL, DE YANG RANG 'DZIN GYI GZHAN RIG
GI SHES BA ZHIG GI GZHAL BYA YIN PA'I PHYIR,

DE 'DZIN GYI GZHAN RIG GI SHES PA DE DE 'JAL BYED KYI BYED PA
DANG, DE DE'I LAS SU BYA BA YIN PA'I PHYIR ZER NA, 'O NA, BYA
BYED THUG MED DU THAL, DE 'DZIN GZHAN RIG LA'ANG GZHAL BYED KYI
BYED PO GZHAN DGOS LA, DE LA'ANG GZHAN DGOS

@013B PA'I PHYIR DANG, RTZA BA'I GZHAL BYA MI 'GRUB PA'I SKYON
YOD PA'I PHYIR, 'DI NYID LAS, CI STE DE YANG LAS SU BSGRUB PA
YIN NA NI, DE'I TSE DE LA BYED PA GZHAN ZHIG YOD PAR BYA DGOS
LA, SHES PA GZHAN ZHIG BYED PA'I NGO BOR RTOGS NA YANG THUG

PA MED PA'I SKYON DU 'GYUR RO, ,ZHES GSUNGS SO, ,GNYIS PA RANG
RIG GI LAS YIN PA DGAG PA LA, KHO NA RE, SHES PA BYED PO DE LAS
MA YIN PA'I SKYON MED PAR THAL, RANG RIG GIS DE 'DZIN PA'I
PHYIR, RANG RIG YOD DE, SHES PA'I STENG NA

YUL GSAL BA'I GZHAN RIG GI CHA GCIG DANG, RANG GI NGO BO GSAL
TZAM DU SKYES PA'I RANG GSAL BA'I RANG RIG GI CHA GCIG DANG
GNYIS YOD PA'I PHYIR, DPER NA, MAR ME'I STENG NA YUL GSAL BA
DANG RANG GSAL BA GNYIS YOD PA BZHIN

NO, ,JI SKAD DU, 'DI NYID LAS, RANG RIG PA YOD DE, DES NA RANG
RIG PAS DE 'DZIN PA'I PHYIR LAS YIN ZHING, GZHAL BYA'I KHONGS SU
'DU BA YOD PA YIN NO SNYAM DU SEMS NA, ZHES GSUNGS, DE DGAG PA
LA RIGS PA DANG LUNG DANG

MJUG BSDU BA GSUM LAS, DANG PO NI, YUL RANG MTSAN LAS DANG SHES
PA RANG BYED PO DANG BYED PO DE'I STENG NAS BYA BYED GNYIS BYED
PA MI 'THAD PAR THAL, SHES BA LA RANG RIG MI RUNG BA'I PHYIR,
DBU MA LA 'JUG PA LAS, DE NYID KYIS DE

MYONG BAR GRUB MA YIN, ,GAL TE PHYI DUS DRAN PA LAS GRUB NA, ,MA
GRUB BSGRUB PAR BYA PHYIR BRJOD PA YIS, ,MA GRUB 'DI NI SGRUB
PAR BYED PA MIN, ,SOGS KYIS RGYAS PAR BKAG PA'I SKYON DE YOD
PA'I PHYIR, JI SKAD DU BSHAD PAR BYA STE DBU MA

@014A *, ,LA 'JUG PA LAS RANG RIG PA RGYAS BAR BKAG PA'I PHYIR,
RANG GI MTSAN NYID NI, RANG GI MTSAN NYID GZHAN GYIS MTSON PAR
BYED LA, DE YANG RANG RIG PAS MTSON PAR BYED DO ZHES BYA BA 'DI
NI

RIGS PA MA YIN NO, ,ZHES SO, ,GZHAN YANG, SHES PA RANG RIG DE
YANG CHOS CAN, SHES PA RANG MTSAN GZHAN GYI 'JAL BYED MI SRID
PAR THAL, SHES PA DE NYID RANG GI MTSAN NYID LAS GZHAN DU 'JAL
BYED DU MI GNAS PA'I PHYIR, KHYAB

STE; GZHI GCIG LA BYA BYED THA DAD DU YOD DGOS PA'I PHYIR, 'DI
NYID LAS, GZHAN YANG SHES PA DE YANG MI SRID PA'I PHYIR RANG GI
MTSAN NYID LAS THA DAD PAR MA GRUB LA, MTSAN GZHI MED NA RTEN
MED PAS MTSAN NYID 'JUG PA MED PA'I PHYIR RNAM PA

THAMS CAD DU YOD PA MA YIN PAS DANG RIG PA GA LA YOD, CES SO,
,GNYIS PA LUNG 'GAL NI, 'O NA SEMS RANG GIS RANG NYID GZHAL BAR
THAL, RANG RIG YOD PA DE'I PHYIR, 'DOD NA, RAL GRI'I SO RANG GIS
DANG GCOD PA DANG SOR RTZE RANG GIS

RANG LA REG PAR THAL, 'DOD PA'I PHYIR, 'DOD MI NUS TE, MNGON SUM
DANG 'GAL BA'I PHYIR, 'DI NYID LAS, DE SKAD DU LANG 'PHAGS PA
GTZUG NA RIN PO CHES ZHUS PA LAS DE SEMS YANG DAG PAR RJES SU MA
MTHONG BAS SEMS GANG LAS BYUNG ZHES

SEMS KYI RGYUN KUN TU TSOL ZHING DE 'DI SNYAM DU SEMS TE, DMIGS
PA YOD PA LAS SEMS 'BYUNG BAR 'GYUR RO SNYAM MO, ,DE YANG 'DI
SNYAM DU SEMS TE, CI DMIGS PA DE YANG GZHAN LA SEMS DE YANG
GZHAN NAM, 'ON TE DMIGS PA GANG YIN

@014B BA DE NYID SEMS YIN, GAL TE RE ZHIG DMIGS PA YANG GZHAN LA
SEMS KYANG GZHAN NA NI, SEMS DE GNYIS SU 'GYUR RO, ,'ON TE DMIGS
PA GANG YIN PA DE NYID SEMS YIN NA NI SEMS KYIS SEMS DE JI LTAR
MTHONG BAR 'GYUR TE, SEMS

KYIS SEMS MTHONG BAR MI RUNG NGO, ,'DI LTA STE DPER NA RAL GRI'I
SO DE NYID KYIS RAL GRI'I SO DE NYID GCOD PAR MI NUS PA DANG,
SOR MO'I RTZE MO DE NYID KYIS SOR MO'I RTZE MO DE NYID LA REG
PAR MI NUS PA DE BZHIN DU, ZHES PA NAS, DRAN PA NYE BAR BZHAG
PA'I SPYOD PA YONGS

SU DAG PA'O ZHES GSUNGS SO ZHES SO, ,GSUM PA NI, RANG RIG BYED
POR MI 'THAD PAR THAL, DE MED PAR LUNG RIGS DUM LAS GRUB PA DE'I
PHYIR, 'DI NYID LAS, DE'I PHYIR DE LTAR RANG RIG PA MED LA, DE
MED PAS GANG ZHIG GANG GIS MTSON PAR BYED,

CES SO, ,GSUM PA, GZHI MTSAN DE NYID DANG GZHAN DU MI 'THAD PA
NI, GZHAN DPANG 'JAL BYED SHES PA RANG GI MTSAN NYID DE, MTSAN
GZHI STE YUL DE LAS RANG BZHIN GYIS THA DAD DANG THA MI DAD GANG
YIN, GAL TE RANG BZHIN GYIS THA DAD YIN NA

DES DE MTSON PA'I MTSAN NYID DU MI RUNG BAR THAL, GANG MTSON
PA'I MTSAN GZHI DE LAS RANG BZHIN GYIS THA DAD YIN PA'I PHYIR,
DPER NA, RNGA MA RDOG MA DANG LDAN PA'I MTSAN NYID KYIS BA LANG
MTSON MI NUS PA BZHIN NO, ,MTSON SBYOR DE'I MTSAN

GZHI STE, GANG MTSON PA DE YANG DE'I MTSON BYA MA YIN PAR THAL,
GANG GIS KHYOD MTSON PA'I MTSAN NYID DANG RANG BZHIN GYIS THA
DAD YIN PA'I PHYIR, DPER NA, KA BA LTO LDIR BAS MTSON MI NUS PA
BZHIN NO, ,'DI NYID LAS, GZHAN YANG MTSAN NYID

@015A *, ,DE MCHEN GZHI LAS THA DAD PAR 'GYUR RA MA THA MI DAD
PAR 'GYUR GRANG, DE LA GAL TE RE ZHIG THA DAD PA YIN NA NI, DE'I
TSE MTSAN NYID MTSAN GZHI LAS THA DAD PA'I PHYIR MTSAN NYID MA
YIN PA DE BZHIN DU

MTSAN NYID KYANG MTSAN NYID MA YIN PAR 'GYUR LA, MTSAN NYID LAS
THA DAD PA'I PHYIR MTSAN GZHI YANG MTSAN GZHI MA YIN PA LTAR
MTSAN GZHIR MI 'GYUR RO, ,ZHES SO, ,DES NA TSAD GRUB 'JOG PA LA
BYA BYED LAS GSUM LA MKHAS

BAR MA SBYANGS PAR DU DGAG BYA PHRA MO NAS KHEGS KYANG THA SNYAD
'THAD TSUL MI SHES PAS TSIG GSAL 'DIR RGYAS PAR BSHAD PA SHES
PAR GYIS, GZHAN YANG, 'DI'I MTSAN MTSON GNYIS PHAN TSUN GANG
LA'ANG MI LTOS PAR THAL, DE GNYIS

RANG BZHIN GYIS THA DAD YIN PA'I PHYIR, RTAGS KHAS, KHYAB STE,
RANG BZHIN DAG NI BCOS MIN DANG, ,GZHAN LA LTOS PA MED PA YIN,
,ZHES GSUNGS PA LTAR, RANG BZHIN GYIS GRUB PHYIN SNGAR LTAR BYA
BYED LTOS GRUB SOGS GANG YANG MI

RUNG PA'I PHYIR, 'DOD NA, DE DE'I MTSAN GZHI MA YIN PAR THAL, DE
DE LAM LTOS PA'I RANG BZHIN THA DAD YIN PA'I PHYIR, DPER NA NAM
MKHA'I ME TOG BZHIN NO, 'DI NYID LAS, DE BZHIN DU MTSAN NYID
MTSAN GZHI LAS THA DAD PA'I PHYIR MTSAN

GZHI MTSAN NYID LA LTOS PA MED PAR YANG 'GYUR RO, ,DE'I PHYIR DE
MTSAN GZHI MA YIN TE, MTSAN NYID LA LTOS PA MED PA'I PHYIR, NAM
MKHA'I ME TOG BZHIN NO, ,ZHES SO, ,'DIR MTSAN GZHI DANG MTSON
BYA GNYIS LA SKAD DOD THUN MONG BA

@015B YOD PAS 'DIR MTSON BYA LA BYA'O, ,GAL TE DE GNYIS RANG
MTSAN GYIS THA MI DAD NA DBYER MED KYI GCIG YIN DGOS PAS, 'O NA
MTSAN NYID GZUGS RUNG DE CHOS CAN, MTSAN GZHI STE MTSON BYA
GZUGS DE KHYOD KYI MTSON BYA MA YIN PAR THAL,

MTSON BYA DE DANG DBYER MED KYI GCIG YIN PA'I PHYIR, DPER NA,
MTSAN NYID GZUGS RUNG RANG GIS RANG MTSON MI NUS PA BZHIN NO,
,JI SKAD DU, CI STE MTSAN NYID DANG MTSAN NYID KYI GZHI DAG THA
MI DAD PA YIN NA NI DE'I TSE, MTSAN NYID LAS THA

MI DAD PA'I PHYIR MTSAN NYID KYIS RANG GI BDAG NYID BZHIN DU
MTSAN GZHI'I MTSAN GZHI NYID NYAMS PAR 'GYUR RO, ,ZHES SO,
,'DI'I RANG GI BDAG NYID CES PA RANG GI BDAG GAM RANG GI RANG
ZHES PA'O, ,DE BZHIN DU MTSON GYA GZUGS DE CHOS CAN,

MTSAN NYID GZUGS RUNG DE KHYOD KYI MTSAN NYID MA YIN PAR THAL,
KHYOD MTSAN NYID DE DANG GCIG YIN PA'I PHYIR, DPER NA MTSON BYA
GZUGS RANG GIS RANG MI MTSON PA BZHIN NO, ,JI SKAD DU, MTSAN
NYID MTSAN GZHI LAS GZHAN NA, ,MTSAN

GZHI DE MTSAN MED PAR 'GYUR, ,THA DAD YANG NA DE DAG NI, ,MED
PAR KHYOD KYIS GSAL BAR BSTAN, ,ZHES SO, ,'DI NYID LAS, MTSAN
GZHI LAS THA MI DAD PA'I PHYIR MTSAN NYID KYANG MTSAN NYID KYI
RANG BZHIN DU MI 'GYUR TE, MTSAN

GZHI'I RANG GI BDAG NYID BZHIN NO, ,ZHES SOGS SO, ,'DI MTSON PA
TZAM STE RNAM PAR BZHAG 'JOG GI MTSAN MTSON LA GTZO BOR SBYAR
DGOS PAS SNGAR LTAR DANG 'DI LTAR YANG SHES PAR GYIS, DE DAG LA
KHYAB PA YANG YOD PAR THAL, DE
@016A *, ,LTAR GCIG DANG THA DAD MA GTOGS PAR MTSAN MTSON
'GRUB BA'I THABS MED PA'I PHYIR, DE SKAD DU, GANG DAG DNGOS PO
GCIG PA DANG, DNGOS PO GZHAN PA NYID DU NI, GRUB PAR 'GYUR BA
YOD MIN NA, ,DE

GNYIS GRUB PA JI LTAR YOD, ,CES SO, ,'DI NYID LAS, DE NYID
DANG GZHAN NYID LAS MA GTOGS PAR MTSAN GZHI DANG MTSAN NYID
'GRUB PA'I THABS GZHAN YOD PA YANG MA YIN TE, ,ZHES SOGS SO,
,BYAS PA LA KHO NA RE, MTSAN MTSON

GYI DE NYID DANG GZHAN GANG RUNG DU KHAS BLANGS NA SKYON YOD
KYANG KHO BO LA SKYON DE MED DE, DE LTAR BRJOD MED DU GRUB
PA'I PHYIR ZER, JI SKAD DU, CI STE BRJOD DU MED PA NYID DU
GRUB PAR 'GYUR RO ZHE NA, ZHES SO, ,'O NA, DE GNYIS BRJOD MED

DU GRUB PA YANG MI 'THAD PAR THAL, MTSAN NYID MTSAN GZHI PHAN
TSUN 'DI'O ZHES RNAM PAR DBYE BA SHES PA MED NA BRJOD MED DU
'GYUR YANG, YUL LA MA GRUB MTHA' GANG NA RNAM PAR DBYE BA
YONGS SU SHES PA MED PA DE LTAR 'DI NI MTSAN NYID

DO 'DI NI MTSAN GZHI'O ZHES GZHI DANG CHOS SU YONGS SU RTOGS
PA MED BAS NA GNYIS KA YANG BYA BYED DU MED PA NYID YIN PA'I
PHYIR TE, BRJOD MED DU'ANG BYA BYED GNYIS GZHI MA GRUB PA'I
PHYIR TE, JI SKAD DU, DE NI DE LTA MA YIN TE, PHAN TSUN

RNAM PAR DBYE BA YONGS SU SHES PA MED PA YIN NA BRJOD DU MED
PA NYID CES BYA BAR 'GYUR NA, GANG NA RNAM PAR DBYE BA YONGS
SU SHES PAR 'GYUR BA MED PA DER NI 'DI NI MTSAN NYID DO 'DI NI
MTSAN GZHI'O ZHES KHYAD PAR YONGS SU

@016B GCOD PA MED PAS GNYIS KA YANG MED PA NYID DE, ,DE'I
PHYIR BRJOD DU MED PA NYID DU GRUB PA YANG MED DO, ,ZHES SO,
,BZHI PA BYED PA PO MA GRUB PA'I SKYON NI, GZHAN YANG, RANG
BZHIN SMRA BA KHYOD KYIS SHES PA BYED PA YIN ZER LA BYED

PA PO DANG LAS MI SMRA BA MI 'THAD PAR THAL, SHES PA YUL GZHAL
BA'I BYED PA YIN NA, YUL GZHAL BA BO 'AM GZHAL BA'I BYED PA PO
DANG BYED LAS GSUM KA YOD DGOS PA'I PHYIR, DPER NA SHING GCOD
PA'I LHAS BYIN BYED PA PO DANG, STA RE BYED

PA DANG, SHING DUM BUR BYAS PA NI LAS TE, BYA BYED BYED PO
GSUM KHAS LEN PA BZHIN YIN PA'I PHYIR, DER THAL, BYED PA PO
MED PAR SHES PA BYED PA DANG SOGS SGRAS DE'I YUL BCAD PA LAS
SU 'JOG MI THUB PA'I PHYIR TE, SHING GCOD PA'I BYED PA

PO MED PAR DE GSUM MI RUNG BA BZHIN NO, ,JI SKAD DU, GZHAN
YANG GAL TE SHES PA BYED PA YIN NA, YUL YONGS SU GCOD PA'I
BYED PA PO GANG ZHIG YIN, BYED PA PO MED PAR BYED PA LA SOGS
PA RNAMS YOD PA YANG MA YIN TE, GCOD PA'I

BYA BA BZHIN NO, ,ZHES SO, ,BYAS PA LA KHO NA RE, SHES PA BYED
PA YIN KYANG BYED PO MED PA'I SKYON MI 'BYUNG BAR THAL, SHES
PA BYED PAR BSHAD PAS BYED PO MA BSHAD KYANG RNAM SHES BYED PA
POR GRUB PA'I PHYIR ZER TE, JI SKAD DU, CI STE DAR

SEMS LA BYED PA PO NYID DU RTOGS NA ZHES SO, ,'DIR SHES PA
RNAM SHES GCIG THA DAD DPYAD PA 'DI 'DRA'I TSE SHES PA SEMS
BYUNG DANG RNAM SHES GTZO SEMS LA 'JOG PA SHES DGOS SO, ,'DIS
NI RNAM SHES BDAG TU'ANG BSTAN LA

@017A *, ,DNGOS SMRA'I LUGS LA GDAGS GZHI MIN PA'I BYED PA PO
MED PAS DE LA BYED PA PO BTAGS TZAM DU 'JOG STE, LAM RIM DANG
RTZA 'JUG GI tIKA CHEN SOGS SU PA LTA'O, ,DE LA SHES PA BYED
PA

DANG RNAM SHES BYED PA POR 'JOG PA DE YANG DNGOS SMRA KHYOD
KYI LUGS LA MI RIGS PAR THAL, SHES PA DANG RNAM SHES GNYIS DON
GYI BYA BA THA DAD LA ZHUGS PA'I PHYIR, DER THAL, DON TZAM LTA
BA RNAM SHES KYI BYA BA DANG, DON GYI KHYAD

PAR LTA BA NI SHES PA'AM SEMS BYUNG GI BYA BA YIN PAR KHYOD
KYI GZHUNG LAS BYUNG BA'I PHYIR, DBUS MTHA' LAS, DE LA DON
MTHONG RNAM PAR SHES, ,DE YI KHYAD PAR SEMS LAS BYUNG, ,ZHES
PA RTZA 'GREL SOGS LAS 'BYUNG BA

DE'I PHYIR, JI SKAD DU, DE YANG RIGS PA MA YIN TE, 'DI LTAR
DON TZAM LTA BA NI SEMS KYI BYA BA YIN LA, DON GYI KHYAD PAR
LTA BA NI SEMS BYUNG RNAMS KYI BYA BA YIN TE, DE LA DON MTHONG
RNAM PAR SHES, ,DE YI KHYAD PAR SEMS

LAS BYUNG, ZHES KHAS BLANGS PA'I PHYIR RO, ,ZHES SO, ,KHO NA RE,
SHES PA RNAM SHES GNYIS LA BYA BA THA DAD RE YOD KYANG BYA BA
THUN MONG BA YANG YOD PAS SKYON MED DE, SHING GCOD PA'I BYED PO
MI DANG BYED PA STA RE GNYIS LA BYA BA THA DAD PA

RE'ANG YOD KYANG SHING GCOD PA'I BYA BA THUN MONG DU YOD PAS
SKYON MED PA BZHIN YIN PA'I PHYIR ZHES SMAN, DE LA'ANG DPE DON
DE LTAR MA YIN PAR THAL, 'JIG RTEN NA SHING GCOD PA'I BYED PO
LHAS BYIN LA SHING LA BRDEG PA'I BYA BA DANG, BYED PO

@017B STA RE LA SHING LA RMA BYED PA'I BYA BA LTA BU BYA BA PHAL
BA GNYIS THA DAD KYANG GTZO BO'I BYA BA SHING DUM BUR BYED PA LA
GTZO BOR ZHUGS PAR KHYAD PAR MED PA BZHIN DU SHES PA DANG RNAM
SHES GNYIS LA 'ANG GTZO BO'I BYA BA GCIG KHYOD KYIS KHAS MA
BLANGS

PA'I PHYIR, JI SKAD DU, BYAD PA LA SOGS PA RNAMS NI BDAG NYID JI
LTA BU'I BYA BA PHAL PA SGRUB PA'I SGO NAS, GTZO BOR GYUR BA'I
BYA BA GCIG BSGRUB PAR BYA BA LA YAN LAG GI NGO BOR GYUR BA LAS
DANG BYED PA LA SOGS PA NYID DU 'GYUR NA, 'DIR

NI SHES PA DANG RNAM PAR SHES PA GNYIS LA GTZO BOR GYUR BA'I BYA
BA GCIG MED DO ZHES SO, ,DE LA KHO NA RE, 'O NA SHES PA DANG
RNAM SHES GNYIS LA GTZO BOR GYUR BA'I BYA BA GCIG KHAS BLANGS NA
SKYON CI YOD CE NA, DE LA SHES PA DANG RNAM SHES GNYIS

LA GTZO BOR GYUR BA'I BYA BA GCIG KHYOD LA MI RUNG BAR THAL,
KHYOD KYIS RNAM SHES KYI BYA BA GTZO BOR GYUR BA NI DON TZAM
BZUNG BA NAS RDZOGS, DON GYI KHYAD PAR YONGS SU GCOD PA NI SEMS
BYUNG GI GTZO BOR GYUR BA'I BYA BAR KHAS BLANGS PA'I

PHYIR; DER THAL, DON TZAM MTHONG PA NAS RNAM SHES KYI GTZO BO'I
BYA BA RDZOGS LA, DE TZAM GYIS SEMS BYUNG GI BYA BA MI RDZOGS
PAR DON DE'I KHYAD PAR LA SEMS MYONG BA'I NGO BOR SKYE BA TSOR
BA'I DANG, DON DE'I SBU RIS MA 'DRES PAR 'DZIN PA

'DU SHES KYI BYA BAR 'JOG CING, DE NAS DE DAG GI GTZO BO'I BYA
BA RDZOGS PAR KHAS LEN PA'I PHYIR DANG, SEMS G-YENG BA KHA CIG
GI 'KHOR NA TING NGE 'DZIN YOD KYANG DES BYA BA CHER BYED MA
THUB PAS SEMS G-YENG BA LTA BU YIN PA'I PHYIR TE, DBUS

@018A *, ,MTHA' RTZA 'GREL GYI DON YOD PA'I PHYIR, DES NA
KHYOD KYI LUGS LA SHES PA BYED PA DANG RNAM SHES BYED PO DANG
YUL GCOD PA DE'I BYA BAR 'JOG MI RUNG BAR THAL, BYED PA DANG
BYED PA PO'I GTZO

BO'I BYA BA GCIG MED PA DE'I PHYIR TE, DON TZAM LA NI SHES PA
BYED PAR MI RUNG LA DON GYI KHYAD PAR LA RNAM SHES BYED PO
NYID DU MI 'GYUR BAS NYES PA SNGA MA LAS MA 'DAS PA'I PHYIR,
JI SKAD DU, 'DI NYID LAS, 'O NA CI ZHE NA,

RNAM PAR SHES PA'I BYA BA GTZO BOR GYUR BA NI DON TZAM YONGS
SU GCOD PA YIN LA, DON GYI KHYAD PAR YONGS SU GCOD PA NI SHES
PA'I GTZO BOR GYUR BA'I BYA BA YIN TE, DES NA SHES PA BYED PA
NYID MA YIN LA, SEMS KYANG BYED PA PO

NYID MA YIN NO, ,DE'I PHYIR NYAS PA DE NYID DU 'GYUR RO ZHES
SO, ,DES NA DBUS MTHA' RTZA 'GREL GYI LUNG DON DPAL LDAN ZLA
BAS BKOD PA 'DI RJE BDAG NYID CHEN PO DANG, RGYAL TSAB RIN PO
CHE, THAMS CAD MKHYEN PA DGE 'DUN GRUB PA

KUN GYI DGONGS PA YIN, RANG RE'I MKHAS PA 'GA' ZHIG DE'I KHYAD
PAR ZHES PA DON GYI KHYAD PAR ZHES MI 'CHAD PAR SEMS KYI KHYAD
PAR ZHES BSHAD CING, SEMS BYUNG YANG SEMS KYI KHYAD PAR LA
'JOG PA NI RNAM SHES GCIG PUR

SMRA BA'I LUGS YIN PAS THOGS MED KYIS, LNGA NYID 'THAD PA MED
PA'I PHYIR, SOGS KYI SKYON YOD PAR SNANG NGO, ,'DI DAG LA SPRO
BYA MANG YANG RE ZHIG BZHAG LA GZHAN DU'ANG 'CHAD PAR 'GYUR
RO, ,GSUM PA BYED PO BKAG PA'I RTZOD

@018B SPONG LA, LAN DANG, DE DGAG PA GNYIS, DANG PO NI, DNGOS
SMRA NA RE, GDAGS GZHI MA YIN PA'I BYED PO MED PAR 'DOD PAS,
DES NA BYED PA PO RDZAS GRUB MED KYANG BYA BA DANG SOGS SGRAS
BYED PA RDZAS GRUB KYI THA SNYAD YOD PAR THAL, BYED PA

PO RDZAS GRUB RNAM PA THAMS CAD DU MED PA'I PHYIR TE, LUNG
RNAMS LAS, CHOS THAMS CAD BDAG MED CES GSUNGS PA'I PHYIR,
KHYAB STE, BDAG DANG BYED PA PO DANG LEN PA PO SOGS RNAM
GRANGS YIN PA'I PHYIR, 'DI NYID LAS, CI STE CHOS THAMS

CAD BDAG MED PA ZHES BYA BA'I LUNG LAS NA, BYED PA PO RNAM PA
THAMS CAD DU MED PA'I PHYIR BYA BA LA SOGS PA'I THA SNYAD NI
BYED PA PO MED KYANG YOD PA NYID DO SNYAM NA ZHES SO, ,'DIR
PHUNG PO LAS GZHAN PA'I BYED PA PO GTAN NAS MED PAR DNGOS SMRA

SDE GSUM 'DOD PAS NA RDZAS GRUB KYI KHYAD PAR SBYOR DGOS SO, ,DE
YANG 'DI PAS BYA BYED LAS GSUM THA SNYAD DU YOD LA RDZAS SU GRUB
MA GRUB KYI KHYAD PAR MED PAR 'DOD PA YIN NO, ,GNYIS PA DE DGAG
PA LA, LUNG DON DGAG PA DANG, DPE DON MTSUNGS

PA DGAG PA RTZOD SPONG DANG BCAS PA, DPYAD NA MI RUNG LA MA
DPYAD PAR 'JOG TSUL DANG, CHOS RNAMS THA SNYAD DU 'JOG TSUL, DE
LTAR NGES PAR KHAS LEN DGOS PA DANG, BDEN GNYIS 'JOG TSUL, MKHAS
RMONGS KYI KHYAD PAR DANG DRUG LAS,

DANG PO NI, KHYOD KYIS BYED PO RDZAS GRUB MED KYANG LAS DANG
BYED PA RDZAS GRUB YOD PA CHOS THAMS CAD BDAG MED PA'I LUNG DON
DU YANG DAG PAR 'CHAD PA MI 'THAD PAR THAL, BDAG MED PHRA RAGS
GANG GI DBANG DU BYAS KYANG LUNG DON YANG DAG PAR

@019A *, ,'CHAD TSUL DU MI 'GRO BA'I PHYIR, DER THAL, RAGS PA'I
BDAG MED NI BYA BYED BYED PO GSUM GA LA RDZAS YOD KYI BDAG KYANG
MED MNYAM YIN, PHRA BA'I NI DE GSUM LA RANG BZHIN MED PAR YANG
MTSUNGS

PA'I PHYIR, 'DI NYID LAS, 'DI YANG YOD PA MA YIN TE, LUNG GI DON
YANG DAG PAR MA BZUNG BA'I PHYIR RO, ,ZHES SO, ,DES NA 'DI'I BYA
BYED BYED PO GSUM BDAG MED MNYAM DANG THA SNYAD DU YOD MNYAM YIN
TSUL 'JUG PA LTAR SHES DGOS

PAR THAL, DE LAS BZLOG PA LA LUNG RIGS KYI GNOD PA DU MA 'BYUNG
BA'I PHYIR, 'JUG PA LAS, BYED PO MED LAS YOD SNYAM BLO YIN NA,
,ZHES GSUNGS PA'I GNOD PA 'BAB PA'I PHYIR, 'DI NYID LAS, 'DI
YANG DBU MA LA 'JUG PA LAS BSTAN

ZIN TO, ,ZHES SO, ,GNYIS PA NI, DNGOS SMRA NA RE, MTSAN NYID
GNYIS PO BYED POR 'CHAD KYANG GZHAL BYA MI 'DRA BA GSUM DU MI
'GYUR BAR THAL, MTSAN NYID MTSAN GZHI LAS THA DAD PA'I SHES
BYAR MED PA'I PHYIR, DE LTAR YIN KYANG

BYED PO MI 'THAD PA'I SKYON MED PAR THAL, KHYAD GZHI DE LAS
THA DAD PA'I KHYAD PAR GYI CHOS MED KYANG RTOG BOR KHYAD GZHI
KHYAD CHOS SU RUNG BA'I PHYIR, DPER NA 'JIG RTEN NA MCHI GU'I
LUS DANG SGRA GCAN GYI MGO ZHES THA SNYAD BYED PA LA KHYAD

GZHI LUS LAS THA DAD PA'I KHYAD CHOS MCHI GU DANG KHYAD GZHI
MGO LAS THA DAD PA'I KHYAD PAR RAM KHYAD CHOS SGRA GCAN MED
KYANG RTOG DOR KHYAD GZHI'I DNGOS PO YOD PA BZHIN YIN PA'I
PHYIR, DES NA SA'I RANG GI MTSAN NYID SRA BA ZHES PA

@019B LA YANG SRA BA MA YIN PA'I SA MED KYANG SA'I RANG GI
MTSAN NYID SRA BA ZHES PA'I THA SNYAD 'THOB PA'I PHYIR, JI
SKAD DU 'DI NYID LAS, CI STE YANG DPER NA MCHI GU'I LUS SGRA
GCAN GYI MGO ZHES BYA BA LA, LUS DANG MGO LAS THA DAD PA'I
KHYAD PAR MED KYANG

KHYAD PAR DANG KHYAD PAR GYI GZHI'I DNGOS PO YOD PA DE BZHIN DU
RANG GI MTSAN NYID LAS THA DAD BA'I SA LA SOGS PA MED KYANG SA'I
RANG GI MTSAN NYID CES BYA BAR 'GYUR RO SNYAM NA ZHES SO, ,'DI
LEGS BSHAD SNYING PO LA GTZO BOR BRTEN NAS BSHAD

CING 'CHAD PAR 'GYUR RO, ,DE LA RANG BZHIN MED SMRA NA RE, DPE
DON DE LTAR RUNG BA MA YIN PAR THAL, DPE LUS MGO DANG MCHI GU
SGRA CAN DAG LA GZHI CHOS GNYIS RUNG YANG, DON SRA BA DANG SA LA
GZHI CHOS KYI THA SNYAD SBYAR YANG DOGS PA SEL

RGYU MED PAS MI MTSUNGS PHYIR, DER THAL, LUS DANG MGO ZHES PA'I
SGRA LAS DE GNYIS LA DMIGS PA'I BLO SKYES BA NA LUS MGO GNYIS
KHYAD GZHIR BZUNG NAS RIGS DRUG GI 'GRO BA SOGS SKYES BU GANG GI
LUS DANG MGO YIN SNYAM DU SHES

PAR 'DOD PA NA, BRDA SBYOR MKHAN POS KYANG 'GRO BA GZHAN GYI LUS
DANG MGO YIN PA BSAL BAR 'DOD NAS KHYAD PAR GYI CHOS MCHI GU
DANG SGRA GCAN GYI SGRA SBYAR BAS DOGS PA DE SEL LA, SRA BA MA
YIN PA'I SA MED PAS DE 'DRA'I DOGS PA SEL RGYU

MED PAS GTAN NAS MI MTSUNGS PA'I PHYIR, 'DI NYID LAS, DE NI DE
LTAR MA YIN TE, MI MTSUNGS PA'I PHYIR RO, ,LUS DANG MGO 'I SGRA
DAG NI BLO DANG LAG PA LA SOGS PA LTAR LHAN CIG 'BYUNG BA'I
DNGOS PO GZHAN LA LTOS PA DANG BCAS TE 'JUG
@020A *, ,PAS; LUS DANG MGO'I SGRA TZAM LA DMIGS PA'I BLO SKYES
PA LTA ZHOG, GANG GI LUS GANG GI MGO SNYAM DU LHAN CIG SPYOD
PA'I DNGOS PO GZHAN LA RE BA DANG BCAS PA NYID DU 'GYUR LA, CIG
SHOS

KYANG KHYAD PAR GZHAN DANG 'BREL BA BSAL BAR 'DOD PAS 'JIG RTEN
PA'I BRDA'I RJES SU BYED PA, KHYAD PAR MCHI GU DANG SGRA GCAN
GYI SGRAS RTOGS PA PO'I RE BA SEL BAR BYED DO ZHES BYA BAR RIGS
NA, 'DIR NI SRA BA LA SOGS PA

LAS THA DAD PA'I SA LA SOGS PA MED PAS KHYAD PAR DANG KHYAD PAR
CAN GYI DNGOS PO MA RIGS SO ZHES SO, ,LHAN CIG 'BYUNG BA'I DNGOS
PO ZHES BA NI KHYAD GZHI KHYAD CHOS LTA BU DANG CHOS DANG CHOS
CAN LTA BU DANG, BYA BA DANG BYED PA LTA BU'I

SPYI'I TSIG YIN KYANG 'DIR SKABS STOBS KYIS KHYAD PAR DANG KHYAD
PAR CAN LA SBYOR RO, ,CIG SHOS NI DOGS PA SKYE MKHAN LAS GZHAN
PA STE DOGS PA SEL MKHAN NO, ,KHYAD PAR GZHAN DANG 'BREL BA BSAL
BAR 'DOD PAS ZHES PA NI MCHI GU

DANG SGRA GCAN LAS GZHAN PA'I RGYUD LA 'BREL BA BSAL BAR 'DOD
CES PA DANG, 'JIG RTEN GYI BRDA'I THA SNYAD CES PA NI DON DAM
DPYOD BYED MA YIN PAR THA SNYAD DU YIN PAR STON NO, ,LHAG MA GO
SLA, DE LA DNGOS SMRA KHA CIG NA RE, SRA BA LA

SOGS PA SOGS PAS MCHI GU DANG LUS BZHIN DU 'GAL BA'I THA DAD MA
GRUB KYANG MTSAN NYID BYED PAR BSHAD PA LA SKABS 'DIR DGOS DBANG
GIS SKYON MED PAR THAL, MU STEGS PA DAG GIS NGO BO YIN NA MTSAN
MTSON GYI SKABS SU

@020B MTSAN NYID DANG MTSAN GZHI THA DAD PAR KHAS BLANGS PA'I
PHYIR, KHYAB STE, MU STEGS DE'I NGOR SRA BA SOGS SA SOGS KYI
KHYAD PAR DU BYAS NAS BRJOD PA LA GZHI DANG BYED CHOS SU MI RUNG
BA'I SKYON MED PA'I PHYIR, 'DI NYID LAS,

GAL TE MU STEGS PA DAG GIS MTSAN GZHI THA DAD PAR KHAS BLANGS
BA'I PHYIR DE'I NGOR KHYAD PAR BRJOD PA LA SKYON MED DO ZHE NA
ZHES SO, ,DAL RANG BZHIN MED SMRA NA RE, SKYON MED TSUL DE NI DE
LTAR MA YIN PAR THAL, MU STEGS PAS KUN TU

BTAGS PA'I KHYAD GZHI KHYAD CHOS DANG BYA BYED SOGS KYI DNGOS PO
RIGS PA RNAM DAG DANG 'GAL BA RANG GI GZHUNG LUGS LA KHAS LEN MI
RIGS PA'I PHYIR, DER THAL, DE LTAR NA RTAG PA RANG BYUNG GI TSAD
MA DANG RIG BYED KYI SGRA RTAG BA KHO NA TSAD

MAR 'DOD PA DANG TSAD MA'I GRANGS KYANG DRUG SOGS 'DOD PAR THAL
PA'I SKYON YOD PA'I PHYIR, 'DI NYID LAS, DE NI DE LTAR MA YIN
TE, MU STEGS PAS KUN TU BTAGS PA'I DNGOS PO RIGS PA DANG 'GAL BA
DAG NI RANG GI GZHUNG LUGS LA KHAS

BLANGS PAR MI RIGS TE, TSAD MA GZHAN LA SOGS PA KHAS BLANGS PA
THAL BAR 'GYUR BA'I PHYIR RO, ,ZHES SO, ,SOGS SGRAS TSAD MA'I
YUL DANG BYA BYED KYI KHYAD PAR SOGS KYANG MU STEGS LTAR KHAS
LEN PAR THAL BA BSDU'O, ,GSUM PA DPYAD

NA MI RUNG LAM DPYAD PAR 'JOG TSUL NI, GZHAN YANG KHYOD KYIS
BTAGS DON BTZAL NAS KHYAD GZHI LAS KHYAD PAR MED PAS DPE DON
MTSUNGS PAR SMRA BA MI 'THAD PAR THAL, KHYAD GZHI'AM RTEN LUS
DANG MGO NGAG DANG KHYAD PAR RAM RTEN PA PO

@021A *, ,MCHI GU DANG SGRA GCAN THA SNYAD DU GRUB LA, 'JIG RTEN
GYI THA SNYAD DU GRUB PA NI BTAGS DON LAM BRTAGS MA DPYAD PAR
'JOG DOGS PAS KHYOD KYIS DE GNYIS THA SNYAD DU MA GRUB PAR 'DOD

PA DANG DE YANG BTAGS DON TSOL BA MI 'THAD PA'I PHYIR, 'DI NYID
LAS, GZHAN YANG LUS KYI RTEN CAN KHYAD PAR DU BYED PA 'JIG RTEN
PA'I THA SNYAD KYI YAN LAG TU GYUR BA MA BRTAGS NA GRUB PA RTEN
PA PO MCHI GU DANG, MGO'I

RTEN CAN RTEN PA BO SGRA GCAN NI GANG ZAG LA SOGS PAR BTAGS PA
LTAR YOD PA'I PHYIR DPE 'DI RIGS PA MA YIN NO, ,ZHES SO, ,'DIR
THA SNYAD 'DOGS PA'I GZHI GANG YIN ZHES BTAGS DON BTZAL NA MI
RNYED DE, SGRA GCAN GYI MGO LA

SGRA GCAN DU BRDA BYAS PA'I PHYIR DANG, MCHI GU DANG DE'I LUS
ZHES PA'I BTAGS DON BTZAL NA SO SOR MI RNYED PA'I PHYIR RO, ,DE
LA RANG BZHIN SMRA BA NA RE, DE LTA NA'ANG DPE MA GRUB PA'I
SKYON MED PAR THAL, BTAGS DON MA DPYAD PA'I NGOR

SNANG LA BTAGS DON DPYAD NGOR DE GNYIS THA DAD DU MI SNANG BAS
KHO BO'I DPE GRUB PA'I PHYIR DANG, KHO BO NI BTAGS DON BTZAL NAS
RNYED NA YOD PA DANG MA RNYED NA MED PAR 'DOD PA LTAR YIN PA'I
PHYIR, DER THAL, SPRUL 'KHYIL BA'I BTAGS DON

BTZAL TSE SBRUL RNYED RGYU YOD LA, THAG KHRA 'KHYIL PAR SPRUL DU
BTZAL TSE CHA GANG YANG SPRUL MIN PAS DE GNYIS LA SPRUL YOD MED
'BYED PA BZHIN YIN PA'I PHYIR, 'DI NYID LAS, GAL TE DE TZAM ZHIG
DMIGS PAS LUS DANG MGO LAS THA DAD

@021B PA'I DON GZHAN MA GRUB PA'I PHYIR DPE GRUB PA NYID DO ZHEN
ZHES SO, ,'DI RANG RGYUD PA MAN CHAD GZHAN GYIS CHOS 'JOG LUGS
YIN TE, LEGS BSHAD SNYING PO LAS, ZHES RTZOD PA NI SNGAR BSHAD
BA'I GZHAN GYIS CHOS RNAMS YOD PAR 'JOG

LUGS SO, ,ZHES GSUNGS PA'I PHYIR, 'DI'I DOGS PA GZHAM 'OG TU
'CHAD DO, ,RANG BZHIN SMRA BA KHYOD KYI 'DOD PA DE MI 'THAD PAR
THAL, YOD PA THA SNYAD DU YIN LA THA SNYAD DU BTAGS DON DPYOD PA
MI 'JUG PA'I PHYIR, DER THAL, YOD PA NI

'JIG RTEN GYI THA SNYAD DU 'JOG DGOS LA 'JIG RTEN GYI THA SNYAD
LA BTAGS DON DPYAD PA DE LTAR BYAS NAS MI 'JOG PAR BTAGS DON MA
DPYAD PAR 'JOG PA KHO NA YIN PAR MYONG BAS GRUB PA'I PHYIR, 'DI
NYID LAS, DE NI DE LTAR MA YIN TE,

'JIG RTEN PA'I THA SNYAD LA DE LTAR RNAM PAR DPYOD PA MI 'JUG
PA'I PHYIR DANG, 'JIG RTEN PA'I DNGOS PO RNAMS NI MA BRTAGS PAR
YOD PA'I PHYIR RO, ,ZHES SO, ,GZHAN YANG, BTAGS DON DPYAD NA DPE
DE GNYIS MI 'GRUB PAR MA ZAD

GANG ZAG DANG LHAS BYIN KYANG MI 'GRUB PAR THAL, LHAS BYIN GYI
GZUGS LHAS BYIN GYI SEMS ZHES PA YANG THA SNYAD DE DAG GANG LA
BTAGS PA'I LHAS BYIN DANG DE'I GZUGS SEMS JI LTAR GRUB DPYAD NA
DE'I GZUGS SEMS GANG YANG

LHAS BYIN MIN LA DE DAG LAS DON GZHAN DU LHAS BYIN MI RNYED PA'I
PHYIR, DER THAL, DE LTAR BTAGS DON BTZAL NA LHAS BYIN YANG MED
PA GANG ZHIG, DE LTAR BTZAL TSE MA RNYED PA LHAS BYIN RANG NGOS
NAS MED PA'I DON YIN KYANG MED PA'I

@022A *, ,DON MA YIN PA'I PHYIR, DANG PO GRUB STE, 'DI NYID LAS,
JI LTAR RNAM PAR DPYAD NA GZUGS LA SOGS PA LAS THA DAD PAR BDAG
MED MOD KYI ZHES DANG, 'PHAGS PAS KYANG, SKYES BU SA MIN

CHU MA YIN, ,ME MIN RLUNG MIN NAM MKHA' MIN, ,RNAM SHES MA YIN
KUN MIN NA, ,DE LAS GZHAN NA SKYES BU GANG, ,ZHES GSUNGS BA'I
PHYIR, GNYIS PA GRUB STE, PHUNG PO LA BRTEN NAS KUN RDZOB TU YOD
PA BZHIN DU DPE GNYIS

KYANG YOD PA'I PHYIR, 'DI NYID LAS KHO NA KYANG PHUNG PO LA
BRTEN NAS 'JIG RTEN KYI KUN RDZOB TU 'DI YOD PA NYID YIN PA DE
BZHIN DU SGRA GCAN DANG MCHI GU GNYIS KYANG YIN PAS DPE MA GRUB
PA MED DO ZHES SO, ,BZHI PA CHOS RNAMS THA SNYAD DU 'JOG

TSUL NI, DES NA SA DANG SRA BA SOGS MTSAN MTSON DU 'JOG PA BTAGS
DON MA DPYAD PAR 'JOG DGOS TE, SA DANG SRA BA SOGS MTSAN MTSON
DU 'JOG PA SNGAR LTAR BTAGS DON DPYAD NAS 'JOG NA GCIG LAS GCIG
THA DAD DU MI

RNYED PA GANG ZHIG, DE LTAR MI RNYED KYANG MA DPYAD PA'I KUN
RDZOB TU YOD PA'I PHYIR, DANG PO GRUB STE, DE LTAR DPYAD NGOR
GRUB NA RANG NGOS NAS GRUB BA YIN PAS BDEN GRUB TU 'GRO BA'I
PHYIR, 'DI NYID LAS, DE BZHIN DU RNAM PAR DPYAD NA SA LA

SOGS PA DAG LA YANG SRA BA LA SOGS PA LAS THA DAD PA'I MTSAN
GZHI MED LA, MTSAN GZHI LAS THA DAD PAR MTSAN NYID KYANG MED MOD
KYI SHES SO, ,GNYIS PA GRUB STE, CHOS GANG YOD PAR 'JOG KYANG
KUN RDZOB TU 'JOG DGOS LA DES

@022B NA SLOB DPON KLU SGRUB YAB SRAS RNAMS KYIS PHAN TSUN LTOS
TZAM GYI SGOS YOD PAR 'JOG BA'I PHYIR, 'DI'I TZAM SGRAS DBYAD
DON 'GOG GO ,'DI NYID LAS, DE LTA NA YANG 'DI NI KUN RDZOB TU
YOD DE, DES NA SLOB DPON RNAMS KYIS PHAN

TSUN LTOS PA TZAM GYIS GRUB PA'I SGO NAS GRUB PAR RNAM PAR BZHAG
PAR MDZAD DO ZHES SO, ,LNGA BA THA SNYAD 'JOG TSUL 'DI KHO NA
KHAS BLANGS DGOS PA NI, DNGOS SMRA BA DANG RANG RGYUD PA KHYOD
KYIS KUN RDZOB 'JOG BA LA BTAGS DON MA DPYAD PAR

'JOG PA 'DI KHO NA KHAS BLANGS DGOS PAR THAL, DE LTAR MI 'JOG
PAR BTAGS DON DPYAD NAS RNYED BA'I DON LA THA SNYAD DU YOD PAR
'JOG NA KUN RDZOB DON DAM DPYOD BA'I 'THAD PAS GRUB PAR 'GYUR
BA'I PHYIR, KHYAB STE, DES NA

DPYAD BYA 'DI DE NYID DANG DON DAM DU GRUB PA GANG RUNG DU 'GYUR
GYI KUN RDZOB TU GRUB BA DANG KUN RDZOB BA GANG RUNG DU MI 'GYUR
BA GANG ZHIG, DON DAM DPYOD BYED KYI RIGS PAS MCHI GU SOGS MA
ZAD PHUNG KHAMS SKYE MCHED KYI CHOS GANG YANG THA SNYAD TZAM
DU'ANG MI RNYED PA'I

PHYIR; DANG PO GRUB STE, 'DI NYID LAS, 'DI NI DE KHO NA LTAR
GDON MI ZA BAR KHAS BLANG BAR BYA STE, DE LTA MA YIN NA KUN
RDZOB 'THAD PA DANG LDAN PA MA YIN NAM, DES NA 'DI DE KHO NA
NYID DU 'GYUR GYI KUN RDZOB TU NI MI 'GYUR RO, ,ZHES SO, ,

GNYIS PA GRUB STE, BDEN GRUB THA SNYAD DU'ANG MED PA DE'I PHYIR,
'DI NYID LAS, 'THAD BAS RNAM PAR DPYAD PA NA MCHI GU LA SOGS PA
DAG KHO NA MI SRID PA NI MA YIN TE, 'O NA CI ZHE NA, 'CHAD PAR
'GYUR BA'I 'THAD PA'I GZUGS DANG

@023A *, ,TSOR BA LA SOGS PA RNAMS KYANG YOD PA MA YIN PAS, DE
DAG KYANG MCHI GU LA SOGS PA BZHIN DU KUN RDZOB TU YOD PA MA YIN
PA NYID DU KHAS BLANGS PAR 'GYUR NA, DE LTAR YANG MA YIN PAS 'DI
NI YOD

PA MA YIN NO ZHES SO, ,'THAD PA DANG RIGS PA DANG RUNG BA DON
'DRA BAR DBYIG GNYEN GYIS BSHAD PA LTAR 'DIR YANG RUNG LA, KUN
RDZOB DPYOD PA'I 'THAD PA DANG, DON DAM DPYOD PA'I 'THAD PA
GNYIS YOD PA SHES PAR GYIS, SHES BYED MANG STE

'CHAD PAR 'DOD DO, ,RANG RGYUD PA MAN CHAD LUGS LA CHOS GANG
'JOG KYANG BTAGS DON BTZAL NAS 'JOG PA SHA STAG YIN LA, DE TZAM
GYIS BDEN GRUB TU YANG MI 'GYUR BAS CHOS CAN MTHUN SNANG YANG
YOD DE, RGOL BA GNYIS KA LA

YUL DE RANG MTSAN DU GRUB PAR SNANG LA DE LTAR DU GRUB PA MNGON
SUM TSAD MAS 'GRUB PAR 'DOD PA DE TZAM LA KHYAD PAR MED PA'I
PHYIR RO, ,DES NA TSAD MA'I MTSAN NYID SOGS KYANG MTHUN LA, 'DI
PAS DE 'DRA BDEN GRUB TU 'GYUR PAS

BDEN MED DU SGRUB PA'I CHOS CAN MTHUN SNANG YANG MED LA, CHOS DE
LA TSAD MAR SONG TSUL DANG, MNGON RJES SOGS KYI DON YANG MI 'DRA
BA'I PHYIR RO, ,'DI DAG DA DUNG 'CHAD PAR 'GYUR RO, ,DES NA THA
SNYAD 'JOG TSUL 'JUG PA LAS, 'DI

NI PHUNG PO RNAMS BRTEN 'GRUB PAR 'GYUR, ,ZHES DANG, BUM PA SNAM
BU RE LDE DMAG DANG NAGS TSAL PHRENG BA LJON SHING DANG, KHANG
KHYIM SHING RTA PHRAN DANG 'GRON GNAS LA SOGS DNGOS RNAMS GANG
DAG DANG, DE BZHIN GANG DAG SGO NAS SKYES

@023B 'DIS BSNYAD PA DE RNAMS RTOGS BYA STE, ,NAS, ,DE RNAMS
SHING RTA'I RNAM DPYAD BYAS PAS RNAM BDUN YOD PA MA YIN ZHING,
,DE LAS GZHAN DU GYUR PAR 'JIG RTEN GRAGS PA'I SGO NAS YOD PA
YIN, ,ZHES GSUNGS PA LTAR SHES DGOS TE, GCIG THA DAD DANG

RNAM BDUN GYI DPYAD PA SOGS GANG BYAS KYANG THA SNYAD MI 'GRUB
PA DE'I PHYIR, 'DI NYID LAS, BRTEN NAS BTAGS PAR RNAM PAR BZHAG
PA 'DI YANG DBU MA LA 'JUG PA LAS RGYAS PAR BSTAN PAS DE NYID
LAS YONGS SU BTZAL BAR BYA'O ZHES SO, ,DRUG PA

BDEN GNYIS 'JOG TSUL LA MKHAS RMONGS KYI KHYAD PAR NI, CI STE
NGA LA DBU MA RANG RGYUD PA DAG NA RE, MTSAN NYID GNYIS LAS THA
DAD PA'I MTSAN GZHI YOD MED DPYOD PA'I DON DAM DPYOD PA 'DI MI
DGOS PAR THAL, KHO BO RANG RGYUD PA DAG

TSAD MA DANG GZHAL BYA'I MTSAN MTSON GYI CHOS GANG YANG BDEN
GRUB TU MI 'DOD PA'I PHYIR, DE LTAR BDEN GRUB MI 'DOD MOD, 'ON
KYANG 'JIG RTEN LA RAB TU GRAGS PA'I GZHAL BYA GNYIS SU NGES
PA'I MKHAS PA'I TSUL 'DIS TSAD MA GNYIS

SU GRANGS NGES 'JOG PAR BYED PA'I PHYIR RO, ,'DI NYID LAS, CI
STE ZHIB MOR DPYAD PA 'DIS CI ZHIG BYA STE, KHO BO CAG TSAD MA
DANG GZHAL BYA'I THA SNYAD THAMS CAD BDEN PA YIN NO ZHES NI MI
SMRA YI, 'ON KYANG 'JIG RTEN LA RAB TU

GRAGS PA 'DI TSUL 'DIS RNAM PAR 'JOG PAR BYED PAR 'GYUR RO SNYAM
NA ZHES GSUNGS PA'I PHYIR, 'DI LA 'CHAD TSUL GZHAN YANG YOD LA,
'DI NI BDEN GNYIS LAS, JI LTAR SNANG BZHIN NGO BO'I PHYIR, 'DI
LA DPYAD PA MI 'JUG GO ,RNAM PAR
@024A *, ,DPYOD PAR BYED NA DON, ,GZHAN DU SONG BAR GNOD PAR
'GYUR, ,ZHES PA LTA BU'I RANG RGYUD PA'I GZHUNG DU MA'I DGONGS
PA'O, ,DON DAM DPYOD BYED KYIS DPYAD NA MI RNYED PAR THAL RANG
GNYIS KA MTHUN LA

DE LTAR DPYAD PAR SONG BA'I MTSAMS MI 'DRA STE, DGAG BYA'I
'JOG MTSAMS MI 'DRA BA'I DBANG GIS YIN PA'I PHYIR RO, ,DE LA
THAL 'GYUR BA NA RE, RTOG GE BA'I TSAD MA DANG DGOS PA GANG GI
DBANG DU BYAS KYANG KUN RDZOB 'JOG PA LA YOD TSUL JI

LTAR YIN DPYOD PA'I DPYAD PA ZHIB MO 'DI BCUG NAS CI BYA ZHES
KHO BO CAG KYANG SMRA ZHING 'DOD DE, KUN RDZOB RNYED MKHAN NI
BLO PHYIN CI LOG TZAM GYIS NGO BO YOD PAR 'JOG DGOS LA, DGOS
PA NI, DES NA GNAS LUGS MIN KYANG KUN RDZOB SPANGS

NA TSOGS GNYIS MTHAR DBYUNG MI NUS PA'I PHYIR, RTAGS ZUR DANG
PO GRUB STE, DPYAD PA ZHIB MO 'JIG RTEN GYI THA SNYAD LA BCUG
PA 'DIS CI ZHIG DGOS ZHES KHO BO CAG KYANG DE SKAD DU SMRA
STE, KUN RDZOB PHYIN CI LOG TZAM GYIS BDAG GI NGO BO

YOD PAR RNYED PA ZHES GSUNGS PA'I PHYIR, 'DI'I DOGS PA ZHIG
YOD DE 'OG TU 'CHAD DO, ,RTAGS GNYIS PA GRUB STE, 'DI NYID
LAS, THAR BA 'DOD PA RNAMS KYIS THAR BA 'DREN PAR BYED PA'I
DGE BA'I RTZA BA SOGS PA'I RGYUR GYUR

BA; ZHES GSUNGS PA'I PHYIR DANG, DBUS MTHA' LAS, THA SNYAD LA
NI MA BRTEN PAR, ,DAM PA'I DON NI RTOGS MI 'GYUR, ,ZHES SO,
,'KHRUL SNANG 'DI 'JOG PA'I KUN RDZOB MA RIG PA DANG DE'I BAG
CHAGS NI RE ZHIG MI LDOG STE, 'DI

@024B NI JI SRID DE KHO NA NYID LA MI LDANG BA'I TSUL GYIS MA
RTOGS PA DE SRID DU MI LDOG LA, DE THOB NAS GNAS GYUR BSAM MI
KHYAB KYIS GNAS PAR 'GYUR BA'I PHYIR, 'DI NYID LAS, 'DI NI JI
SRID DE KHO NA NYID MA RTOGS PA DE SRID DU GNAS PAR 'GYUR MOD,

CES GSUNGS PA'I PHYIR, 'DI LA DPYOD LDAN NGAG NA RE, THAL
'GYUR BA'I KUN RDZOB 'JOG SKABS KYI SHES PA 'KHRUL MA 'KHRUL
GYI RNYED DON 'GAL BAR THAL, PHYIN CI LOG PA DANG MA LOG PA
DAG NI THA DAD PA'I PHYIR RO, ,ZHES GSUNGS PA

DE'I PHYIR, 'DOD NA, RIG SHES RJES DPAG GI RNYED DON DON DAM
MA YIN PAR THAL, DE 'KHRUL SHES YIN PA'I PHYIR, DE BZHIN DU
KUN RDZOB BDEN PA YANG RNAM MKHYEN GYI RNYED DON MA YIN PAR
THAL, SHES PA 'KHRUL BA'AM PHYIN CI LOG TZAM

GYIS RNYED DON YIN PA'I PHYIR, RTAGS GRUB STE, KUN RDZOB PHYIN
CI LOG TZAM GYIS BDAG GI NGO BO YOD PAR RNYED PA ZHES GSUNGS
PA'I PHYIR, KHYAB STE, TZAM SGRAS SHES PA MA 'KHRUL BAS RNYED
PA GCOD PA'I PHYIR, DE SKAD DU LEGS BSHAD

SNYING PO LAS, GAL TE SHES BA 'KHRUL BA'I RNYED DON DANG SHES
BYA PHYIN CI MA LOG PA GNYIS 'GAL NA, ZHES PA NAS, TZAM GYI
SGRAS NI MA 'KHRUL BAS RNYED PA GCOD PA'I PHYIR RO ZHE NA ZHES
SO, ,DE LA SKYON DANG PO MED PAR THAL, SHES PA

'KHRUL PA'I RNYED DON DANG DON DAM BDEN PA GNYIS 'GAL KYANG,
RIG SHES RJES DPAG GI 'DZIN STANGS KYI RNYED DON DANG DON DAM
BDEN PA GNYIS 'GAL MI DGOS PA'I PHYIR, DER THAL, RIG SHES RJES
DPAG 'KHRUL SHES YIN KYANG DES

@025A *, ,'DZIN STANGS SU BYAS PA'I RNYED DON SHES PA 'KHRUL
PAS RNYED PAR MI 'JOG PA'I PHYIR, DER THAL, DE 'KHRUL SHES YIN
KYANG DE'I 'DZIN STANGS LA 'KHRUL BAS BSLAD PA CUNG ZAD KYANG
MED PA'I PHYIR TE, DES

'DZIN STANGS SU BZUNG BA LTAR GRUB LA DE'I 'DZIN STANGS LA KUN
RDZOB KYI SNANG BA'I BSLAD PA'ANG GTAN NAS MA ZHUGS PA'I
PHYIR, RTAGS GNYIS PA GRUB STE, DES 'DZIN STANGS SU BYAS PA'I
RNYED DON LA DON DAM BDEN PAS KHYAB

PA'I PHYIR RO, ,LEGS BSHAD SNYING PO LAS, SKYON DANG PO NI MED
DE RIG SHES RJES DPAG SNANG YUL LA 'KHRUL PA'I 'KHRUL SHES YIN
KYANG DES RNYED PA 'KHRUL SHES KYIS RNYED PA MIN PA MI 'GAL
BA'I PHYIR RO, ,ZHES SO, ,DE LA KHO NA RE,

DE MI 'THAD PAR THAL, RIG SHES RJES DPAG GI ZHEN TSUL 'KHRUL
BA'I PHYIR, DER THAL, DE ZHEN YUL LA 'KHRUL BA'I PHYIR NA
STONG THUN LTAR NA MA KHYAB, DER THAL, SGRA MI RTAG RTOGS KYI
DE ZHEN YUL LA 'KHRUL BA'I PHYIR, SKAL BZANG

MIG 'BYED LAS, RANG RGYUD PA MAN CHAD KYI LUGS LA RJES DPAG
TSAD MA RNAMS SNANG YUL LA 'KHRUL ZHING ZHEN YUL LA MA 'KHRUL
BAR 'DOD KYANG 'DIR NI DE KHAS BLANG DU MI RUNG STE, ZHES SOGS
GSUNGS PA'I PHYIR, YANG LAM RIM

CHEN MO LAS, DE LTAR PHUNG PO MI RTAG SOGS SU 'DZIN PA'I RTOG
PA NI SNANG YUL LA 'KHRUL YANG NGES PA'I 'DZIN STANGS LA TSAD
MA'I GNOD PA MED PAS PHYIN CI MA LOG PA'AM MA 'KHRUL BA ZHES
BYA LA, DBANG PO'I SHES PA RNAMS NI SNANG

@025B YUL LA 'KHRUL ZHING MA 'KHRUL BA'I CHA GZHAN YANG MED
PAS MA 'KHRUL PA ZHES MI BYA'O, ,ZHES GSUNGS PA 'DI'I DON NI,
DBANG SHES TSAD MA RNAMS DANG MI RTAG SOGS RTOGS PA'I RJES
DPAG GNYIS 'DZIN STANGS GTZO BO LA MI SLU

PA DANG RANG YUL GYI GTZO BO LA MI SLU BAR 'DRA YANG RANG YUL
GYI GTZO BO LA 'KHRUL BAS BSLAD MA BSLAD KYI SGOS 'DZIN STANGS
KYI YUL LA 'KHRUL MA 'KHRUL GYI KHYAD PAR YOD DE, GNYIS KA
SNANG YUL LA 'KHRUL BAR 'DRA YANG RJES

DPAG LA SNANG YUL TZAM MA YIN PA'I 'DZIN STANGS KYI YUL YANG
YOD LA DES BZUNG BA LTAR YANG GRUB PAS 'DZIN STANGS LAM 'KHRUL
ZHING, DBANG SHES KYI SNANG YUL MA YIN PA'I 'DZIN STANGS KYI
YUL YANG MED LA DBANG SHES KYIS BZUNG BA

LTAR YANG MA GRUB PAS RANG GI 'DZIN STANGS KYI YUL GANG LA'ANG
MA 'KHRUL BA MED PAS RANG YUL GYI GTZO BO LA MA 'KHRUL BA ZHES
BYA MI RUNG BA'I PHYIR ZHES PA'I DON YIN PA'I PHYIR, 'DIR YAB
SRAS GNYIS KYI GSUNG GNYIS MI MTHUN NAM DPYAD

DGOS, DES NA KUN RDZOB GYI CHOS 'JOG LUGS DANG 'GAL BA'I DNGOS
SMRA DANG RANG RGYUD BA KHO NA ZLOG PAR BYED NA KUN RDZOB 'JIG
PAR BYED PA MIN TE, KHYOD BDEN GNYIS 'JOG PA LA MI MKHAS PA
GANG ZHIG ,KHO BO THAL 'GYUR BA NI DE

'JOG PA LA MKHAS PA'I PHYIR, DANG PO GRUB STE, KHYOD DE LA MI
MKHAS PAS KUN RDZOB TU CHOS MTSON MTSON LTA BU LA LAR RIGS
SHES KYIS DPYAD PA BCUG NAS MA RNYED PAS NA MED PAR 'JOG PA'I
PHYIR, 'DI NYID LAS, KHYOD NI DON DAM PA DANG

@026A *, ,KUN RDZOB KYI BDEN PA LA MI MKHAS PAS LA LAR 'THAD
PA BCUG NAS RIGS PA MA YIN PA LAS DE 'JIG PAR BYED PA MA YIN
NO, ,ZHES SO, ,GNYIS PA GRUB STE, KHO BO NI KUN RDZOB LA MI
DPYOD PAR

'JOG MA BAS PAS 'JIG RTEN PA'I BRDA BYANG RGAN PO LTAR 'JIG
RTEN GYI THA SNYAD 'DOGS KYANG MCHI GU SOGS BSAL BAR 'DOD PA'I
KUN RDZOB KYI PHYOGS GCIG LAS NYAMS PA KHYOD KHO NA ZLOG PAR
BYED PA'I PHYIR, 'DI NYID LAS, KHO

BO NI KUN RDZOB KYI BDEN PA RNAM PAR 'JOG PA LA MKHAS PA'I
PHYIR, 'JIG RTEN PA'I PHYOGS NYID LA GNAS TE KUN RDZOB KYI
PHYOGS GCIG BSAL BA'I PHYIR BKOD PA'I 'THAD PA GZHAN 'THAD PA
GZHAN GYIS ZLOG PAR BYED CING 'JIG RTEN

PA'I RGAN RAB LTAR 'JIG RTEN GYI CHOS LUGS LAS NYAMS PA KHYOD
KHO NA ZLOG PAR BYED PA YIN GYI, KUN RDZOB NI MA YIN NO ZHES
SO, ,DES NA KHYOD KYIS BTAGS DON BTZAL NAS TSAD MA GNYIS 'JOG
PA 'DI KUN RDZOB DANG DON DAM DU GRUB PA GANG BYAS KYANG

SKYON SNGA MA DE NYID DU 'GYUR BAR THAL, KUN RDZOB TU YOD PA'I
DBANG DU YIN NA MTSAN NYID BZHIN DU MTSAN GZHI YOD PAS SNGAR
LTAR 'GYUR BA DANG DON DAM PAR YIN NA MTSAN MTSON TSAD MA GANG
YANG MED PA DE'I PHYIR, 'DI NYID LAS, DE'I PHYIR

GAL TE, ZHES PA NAS, TSAD MA GNYIS SU GA LA 'GYUR, ,ZHES
GSUNGS PA'I PHYIR, GNYIS PA BYE BRAG TU BSHAD PA DE KHAS MI
LEN PA DGAG PA NI, RTOG GE BA DANG RANG RGYUD PA DAG NA RE, DE
'DRA'I SKYON MED TSUL YOD DE, CI STE RANG DANG

@026B SPYI'I MTSAN NYID CES PA'I SGRA RNAMS LA'AM, YANG NA DE
LTAR SPYIR SGRA RNAMS LA BYA BA DANG BYED PA PO'I 'BREL BA
SNGON GYI BYE BRAG TU BSHAD PA KHYOD KYIS BKOD PA DE LTA BU
KHAS LEN PAR MI BYED PA'I PHYIR ZHE NA, 'DI NYID LAS, CI STE
SGRA RNAMS

LA BYA BA DANG BYED PA PO'I 'BREL BA SNGON DU 'GRO BA CAN GYI
BYE BRAG TU BSHAD PA DE LTA BU KHAS LEN PAR MI BYED DO ZHE NA,
ZHES SO, ,KHYOD DE LTAR 'DOD PA 'DI NI SHIN TU BZHAG DKA' BAR
THAL, KHYOD KYIS 'DIS MTSON LTA BU'I MTSON SBYOR BKOD NAS

MTSAN MTSON GZHI GSUM GYI BYA BYED LAS GSUM YANG KHAS LEN PAR
MA ZAD, LHAS BYIN GYI STA RES SHING GCOD PA LTA BU'I BYA BYED
LAS GSUM GYI 'BREL BAS ZHUGS KYANG SGRA DE DAG GI THA SNYAD
BYED BZHIN DU SGRA DE'I DON KHAS MI LEN PA'I PHYIR, DES

NA KHYED CAG AE MA SDUG PA YI MUG PA'I RGYUR THAL, RTOG GE PA
DANG RANG RGYUD PA KHYED NI 'DOD PA TZAM LA RAG LAS KYI RIGS
PA YANG DAG MED PAR THA SNYAD SOGS LA 'JUG MKHAN YIN PA DE'I
PHYIR, 'DI NYID LAS, 'DI NI SHIN TU RNYED DKA' STE,

KHYOD BYA BA DANG BYED PA PO'I 'BREL BAS RAB TU ZHUGS PA'I
SGRA DE DAG KHO NAS THA SNYAD BYED CING, BYA BA DANG BYED PA
BO LA SOGS PA'I SGRA'I DON YANG MI 'DOD PAS AEM KYI HUD KHYOD
NI 'DOD PA TZAM LA RAG LAS TE 'JUG PA NYID DO, ,ZHES SO, ,GSUM

PA 'JUG BSDU BA NI KHYOD KYIS THA SNYAD MI 'DOD PA'I LUNG GI
TSAD MA DANG DPE NYER 'JAL YANG KHYOD 'DOD PA'I RANG SPYI LAS
GZHAN PA'I YUL 'DZIN PA'I TSAD MA GZHAN MA YIN PA MI 'THAD PAR
THAL, RGYU MTSAN GANG GI TSE GZHAL BYA LA KHYOD 'DOD

@027A *, ,PA LTAR GYI RANG SPYI GNYIS SU GNAS PA MED PA'I
PHYIR, 'DI NYID LAS, GANG GI TSE DE LTAR GZHAL BYA GNYIS SU
GNAS PA MED PA DE'I TSE LUNG LA SOGS PA RANG DANG SPYI'I MTSAN
NYID KYI YUL

CAN MA YIN PA NYID KYI SGO NAS TSAD MA GZHAN PA NYID MA YIN PA
MA YIN NO, ,ZHES SO, ,GNYIS PA MNGON SUM BYE BRAG TU DGAG PA
LA MNGON SUM MTSAN NYID KYIS MA KHYAB PA'I SKYON DANG, BDEN PA
GNYIS CHAR DU MI 'THAD

PA DANG, SGRA BSHAD DGAG PA DANG, RTOG BRAL MTSAN NYID DU MI
'THAD PA BZHI'O, ,DANG PO LA, SKYON DNGOS BRJOD PA DANG, DE'I
SKYON SPONG DGAG PA GNYIS, DANG PO NI, GZHAN YANG, KHYOD KYIS
DPYAD NAS RDZAS BRGYAD 'DUS PA'I BUM

PA LA BUM PA MNGON SUM MO ZHES BYA BA DE LTA BU LA SOGS PA LA
MTSAN NYID MNGON SUM GYI TSAD MAS BCAD PAR BYA BA ZHES BZHAG
PA DES MA KHYAB PAR 'GYUR TE, DE LTAR THA SNYAD BYED PA LA
BRTAGS SHING DPYAD NA 'CHAD 'GYUR LTAR BUM

PA'I CHA KUN MNGON SUM DU BZUNG BA MI RUNG ZHING MA DPYAD PA'I
'JIG RTEN GYIS 'DI MNGON SUM MO ZHES YUL LA MA BTAGS PA'I
PHYIR, 'DI NYID LAS, GZHAN YANG BUM PA MNGON SUM MO ZHES BYA
BA DE LTA BU LA SOGS PA'I 'JIG RTEN PA'I THA

SNYAD MA BSDUS PA'I PHYIR DANG ZHES DANG, MTSAN NYID MA KHYAB
PA NYID DU 'GYUR TE ZHES SO, ,KHA CIG GIS SKYON DE MED PAR
THAL, 'PHAGS PA'I MNGON SUM GYIS GZUGS DRI SOGS RDZAS BRGYAD
GCOD PA'I PHYIR ZER NA, 'DI MI RIGS PAR THAL,

@027B 'PHAGS PA MA YIN PA'I 'JIG RTEN PA'I THA SNYAD KYI YUL
KUN RDZOB SNA TSOGS PA 'JOG PA'I THA SNYAD KHYOD KYIS KYANG
KHAS BLANGS PA'I PHYIR, 'DI NYID LAS, 'PHAGS PA MA YIN PA'I
THA SNYAD KHAS BLANGS PA'I PHYIR MTSAN NYID MA KHYAB PA NYID
DU 'GYUR

TE, DES NA 'DI NI MI RIGS SO, ,ZHES SO, ,GNYIS PA LA SKYON
SPONG DANG, DE DGAG PA GNYIS, DANG PO NI, KHO NA RE, BUM PA
MNGON SUM MO ZHES PA LA SKYON DE MI 'JUG PAR THAL, NYE BAR LEN
PO BUM PA MNGON SUM MIN KYANG BUM PA'I

NYE BAR LEN PA KHA DOG SNGON PO SOGS DBANG SHES KYI MNGON SUM
TSOD MAS BCAD BYA YIN PA'I SGOS MNGON SUM YIN PAS, BUM PA'I NYE
BAR LEN PA'I SGOS BUM PA LA MNGON SUM GYI MING BTAGS PA'I PHYIR,
DPER NA SANGS RGYAS

'BYUNG BA BDE BA'I RGYU YIN PAS SANGS RGYAS 'BYUNG BA BDE PA
YIN ZHES PA BZHIN DU SNGON PO LA SOGS PA MNGON DU GYUR PA'I
RGYU CAN GYI BUM PA YANG 'BRAS BU LA MNGON SUM GYI MING BTAGS
PA'I PHYIR, 'DI NYID LAS, CI STE BUM

PA'I NYE BAR LEN PA SNGON PO LA SOGS PA DAG NI MNGON SUM GYI
TSAD MAS YONGS SU GCOD PAR BYA BA YIN PA'I PHYIR MNGON SUM YIN
TE, DE'I PHYIR JI LTAR RGYU LA 'BRAS BU BTAGS PA BYAS TE,
SANGS RGYAS RNAMS NI 'BYUNG BA BDE

ZHIS BSNYAD PA DE BZHIN DU SNGON PO LA SOGS PA MNGON DU GYUR
BA'I RGYU CAN GYI BUM PA YANG 'BRAS BU LA RGYU BTAGS BA BYAS
NAS MNGON SUM ZHES BYA BAR BRJOD DO SNYAM NA ZHES SO, ,GNYIS
PA DE DGAG PA LA, DPE DON MI MTSUNGS 
@028A *, ,BAS DGAG, HA CANG THAL BAS DGAG, MJUG BSDU PA GSUM
LAS, DANG PO NI, RNAM PA DE LTA BU'I SGOS YUL BUM PAR MNGON
SUM DU BTAGS MI RIGS PAR THAL, SANGS RGYAS

'BYUNG BA NI BDE BA LAS THA DAD PAR DMIGS PA DANG, 'DUS BYAS
KYI MTSAN NYID MI RTAG PA DANG SDUG BSNGAL BA'I RANG BZHIN YIN
PA DANG DKA' BA MANG DU BYED PAS BDE BA MIN LA, DES NA SANGS
RGYAS 'BYUNG BA DE LAS 'GRO BA

GZHAN LA BDE BA 'BYUNG BA LA BTAGS DGOS LA, BUM PA LA RDZAS
BRGYAD LAS MNGON SUM PA MIN PA'I DON LOGS PA ZHIG MED PA'I
PHYIR, 'DI NYID LAS, RNAM PA DE LTA BU'I YUL BTAGS PA MI RIGS
TE, 'BYUNG BA NI 'JIG RTEN NA

BDE BA LAS THA DAD PAR DMIGS LA, DE YANG 'DUS BYAS KYI MTSAN
NYID KYI RANG BZHIN YIN PA'I PHYIR DANG, DKA' BA BRGYA PHRAG
DU MA'I RGYU CAN YIN PA'I PHYIR BDE BA MA YIN PA NYID DO, ,DE
LA BDE BA ZHES BRJOD PA NA 'BREL BA MED PA NYID

YIN PAS RNAM PA DE LTA BU'I YUL LA NYE BAR BTAGS PA RIGS NA,
BUM PA MNGON SUM ZHES BYA BA 'DIR NI GANG ZHIG BTAGS NAS MNGON
SUM NYID DU 'GYUR BA BUM PA ZHES BYA BA MNGON SUM MA YIN PA
LOGS SHIG TU DMIGS PA YANG MA YIN

NO; ;ZHES SO, ,KHO NA RE, 'O NA BUM PA LA BTAGS PA'I MNGON SUM
RUNG BAR THAL, GAL TE SNGON PO LA SOGS PA'I CHOS LAS THA DAD
PA'I BUM PA MED PA'I PHYIR, 'DI NYID LAS, GAL TE SNGON PO LA
SOGS PA LAS THA DAD PA'I BUM

@028B PA MED PA'I PHYIR BTAGS PA'I MNGON SUM NYID DU 'GYUR RO
ZHEN ZHES SO, ,DE LTA NA YANG CHES SHIN TU BTAGS MI RIGS PAR
THAL, MING GDAGS PA'I GZHI'I DON GDAGS BYA BUM PA MED PA DE'I
PHYIR, DPER NA BONG BU'I RVA LA RNON PO 'DOGS

MI RIGS PA BZHIN NO, ,'DI NYID LAS, DE LTA NA YANG CHES SHIN
TU GDAGS PAR MI RIGS TE GZHI GDAGS BYA MED PA'I PHYIR RO,
,BONG BU'I RVA LA RNON PO NYE BAR 'DOGS PA NI MA YIN NO ZHES
SO, ,GNYIS PA HA CANG THAL BA NI, 'O NA

SNGON PO LA SOGS PA YANG BTAGS PA'I MNGON SUM DU THAL, SNGON
PO LA SOGS PA YANG SA LA SOGS PA LAS THA DAD MED PA'I PHYIR,
KHYAB STE, BUM PA RDUL RDZAS BRGYAD LAS LOGS PA MED PA'I RGYU
MTSAN GYIS BUM PA BTAGS

PA'I MNGON SUM DU BZHAG PA'I PHYIR, RTAGS KHAS, 'DOD MI NUS
TE, GZHI GRUB NA BTAGS PA'I MNGON SUM DU THAL BAR 'GYUR BA
DANG, SNGON PO SOGS MNGON SUM BTAGS PA BA MA YIN PAR KHAS
BLANGS PA DNGOS 'GAL SOGS

DU MAS GNOD PA'I PHYIR, 'DI NYID LAS, GZHAN YANG GAL TE 'JIG
RTEN GYI THA SNYAD KYI YAN LAG TU GYUR PA'I BUM PA SNGON PO LA
SOGS PA LAS THA DAD PAR GYUR BA MED PA'I PHYIR, DE NYE BAR
BTAGS PA PA'I MNGON SUM NYID DU RTOGS NA NI,

DE LTA NA NI SNGON PO LA SOGS PA YANG SA LA SOGS PA LAS THA
DAD PA MED PAS SNGON PO LA SOGS PA YANG BTAGS PA PA'I MNGON
SUM NYID DU RTOGS SHIG, CES SO, ,SNGON PO DANG BUM PA LA DPYAD
NAS MNGON SUM DNGOS BTAGS GANG

@029A *, ,BYED REGS PA SHIN TU MTSUNGS TE, DE 'PHAGS PA YAB
SRAS KYI DGONGS PA YIN PA'I PHYIR, BRGYA PA LAS, JI LTAR GZUGS
SOGS MA GTOGS PAR, ,BUM PA YOD PA MA YIN PA, ,DE

BZHIN RLUNG LA SOGS PA NI, ,MA GTOGS GZUGS KYANG YOD MA YIN,
,ZHES SO, ,GSUM PA MJUG BSDU BA NI, KHYOD KYIS DPYAD NAS TSAD
MAS MNGON SUM GYIS BCAD PAR BYA BA MNGON SUM GYI MTSAN NYID DU
'JOG PA MI

'THAD PAR THAL, DE LA 'JIG RTEN NA BUM PA NI NGA LA MNGON SUM
MO ZHES PA LTA BU'I MA DPYAD PA'I THA SNYAD MA BSDUS PAR DPYAD
NAS SNGAR LTAR BZHAG PA'I SKYON DE LTAR 'ONGS PA DE'I PHYIR,
'DI NYID LAS, DE'I PHYIR DE LTA BU LA

SOGS PA'I 'JIG RTEN GYI THA SNYAD NI MTSAN NYID KYIS MA BSDUS
PA'I PHYIR MTSAN NYID MA KHYAB PA NYID DO ZHES SO, ,GNYIS PA
BDEN PA GNYIS CHAR DU MI 'THAD PA NI, DBU MA THAL 'GYUR BA NA
RE, RANG BZHIN SMRA BA KHYOD KYIS BUM PA

MNGON SUM MIN LA, BUM PA'I KHA DOG SNGON PO SOGS MNGON SUM YIN
ZER BA DON DAM PAR RAM THA SNYAD DU YIN, DANG PO LTAR NA, BUM
PA DANG KA BA SOGS DPYAD NA RDZAS BRGYAD LAS ZUR DU MNGON SUM
DU MI 'DOD PA BZHIN DU SNGON

PO SOGS KYANG MNGON SUM DU MI 'DOD PAR THAL, SNGON PO SOGS
KYANG DPYAD NA 'BYUNG BZHI LAS THA DAD DU MAD CING DE NI MIG
SOGS KYI YUL DU MI RUNG BA'I PHYIR, DER THAL, MIG GIS BUM PA'I
GZUGS KYI SKYE MCHED MTHONG TSE BUM PA

@029B RIL PO MTHONG BA MA YIN PA'I PHYIR, 'DI NYID LAS, DE KHO
NA NYID RIG PA LA LTOS NAS NI BUM PA LA SOGS PA DANG SNGON PO
LA SOGS PA RNAMS MNGON SUM NYID DU MI 'DOD DE ZHES DANG, GZUGS
MTHONG TSE NA BUM PA NI, ,THAMS

CAD KHO NA MTHONG MI 'GYUR, ,SOGS DANG, DE'I 'GREL PAR, 'DI
RNAM PAR DPYAD DE, ZHES PA NAS, GANG ZHIG RNAM PAR 'BYED PAR
BYED CING DNGOS PO'I RANG GI NGO BO LA MKHAS PA GANG PHYOGS
GCIG MTHONG BAS RIL MTHONG BAR SRID

PA NI BYED PA DE NI BUM PA MNGON SUM MO ZHES BYA BAR DE LTA BU
SMRA BAR MI 'OS ZHES GSUNGS PA'I PHYIR, KHYAB STE, GZUGS KYI
SKYE MCHED GCIG BUR MA ZAD SGRA DRI RO REG THAMS CAD LA SO SOR
DPYAD NA MI RNYED PAR MTSUNGS PA'I PHYIR, BRGYA

PA LAS, RNAM PAR DPYAD PA 'DI NYID KYIS, ,BLO MCHOG LDAN PAS
DRI ZHIM DANG, ,MNGAR DANG 'JAM PA THAMS CAD DAG, SO SOR DGAG
PAR BYA BA YIN, ,ZHES DANG, DE'I 'GREL PAR, DE DAG KYANG RDZAS
BRGYAD KYI NYE BAR LEN PA CAN YIN PAS,

BDAG NYID JI LTA BA'I DBANG PO DRUG GIS YUL RE RE 'DZIN PA
NYID YIN PA DANG RNAM PA THAMS CAD MI 'DZIN PA'I PHYIR SNA
MA'I ME TOG DANG BU RAM DANG SHING BAL LA SOGS PA DAG BDAG GI
MNGON SUM YIN NO ZHES DE KHO NA NYID SHES PA SU ZHIG

SMRA ZHES SO, ,GAL TE THA SNYAD DU YIN NA DE GNYIS LA KHYAD
PAR DPYAD NAS DE LTAR 'JOG MI RIGS PAR THAL, 'JIG RTEN GYIS
KUN RDZOB TU SNGON PO'I KHA DOG MNGON SUM YIN PAS DE MNGON SUM
DU 'JOG PA BZHIN DU, BUM PA'I KHA DOG

@030A *, ,MNGON SUM DU 'JOG PAS BUM PA MNGON SUM DU 'JOG DGOS
PA KHO NA YIN PA'I PHYIR, DER THAL, DPYAD NA DE MNGON SUM DU
MI RUNG LA DE'I KHA DOG 'DZIN PA'I DBANG SHES GNOD MED DE THA

SNYAD DU DE MNGON SUM DU MTHONG BA'I TSAD MAR KHAS LEN DGOS
PA'I PHYIR, 'DI NYID LAS, 'JIG RTEN GYI KUN RDZOB TU NI BUM PA
LA SOGS PA RNAMS MNGON SUM NYID DU KHAS BLANG BAR BYA BA KHO
NA 'O, ,ZHES DANG, BRGYA PA'I

'GREL PA LAS, DNGOS PO'I RANG GI NGO BO RNAM PAR MA PHYE BAS
'JIG RTEN GYI CI RUNG RUNG LTAR RANG GI RTOG PA TSAD MAR BYAS
NAS BUM PA BDAG GI MNGON SUM YIN NO ZHES SMRA LA RAG MOD CES
GSUNGS PA'I PHYIR, 'DIS SGRA PA SHER

RIN KUN RDZOB LA TSAD MAR 'GRO MI SRID PAR 'DOD PA RMEG MED
PAR BCOM SNANG NGO, ,GSUM PA SGRA BSHAD LA, THAL 'GYUR PA RANG
LUGS DANG, SNGON GYI tIKKA MKHAN PO DANG TSAD MA PA'I SGRA
BSHAD DGAG PA GNYIS, DANG PO NI, SNGAR LTAR MNGON

SUM ZHES PA'I DON DE LTAR MI 'THAD PAR MA ZAD GZHAN YANG SGRA
BSHAD LA'ANG KHYAD PAR YOD DE, 'DI LTAR BUM PA DANG SNGON PO
LTA BU SOGS LA CHOS CAN, MNGON SUM ZHES BRJOD PA'I SGRA DON
YOD DE, DBANG PO MNGON DU PHYOGS

PA'I DON NI MNGON SUM GYI DON YIN PA'I PHYIR, DER THAL, MNGON
SUM GYI SGRA NI LKOG TU MA GYUR PA'I SGRA DANG DON GCIG PA'I
PHYIR, DER THAL, MNGON GYUR DANG MNGON SUM DANG DBANG PO'I YUL
RNAMS DON RNAM GRANGS PA YIN PA'I PHYIR

@030B DANG; LKOG GYUR DANG MNGON SUM MA YIN PA DANG DBANG PO'I
YUL MA YIN PA RNAMS DON RNAM GRANGS PA YIN PA'I PHYIR, MNGON
BRJOD LAS, MNGON SUM DANG NI DBANG PO'I YUL, ,LKOG TU GYUR
DANG MNGON SUM MIN, ,ZHES BSHAD

PA LTAR 'JIG RTEN NA GRAGS PA'I PHYIR, 'DI NYID LAS, GZHAN
YANG MNGON SUM GYI SGRA NI LKOG TU MA GYUR PA'I DON GYIS BRJOD
PAR BYED PA YIN PA'I PHYIR DBANG PO MNGON DU PHYOGS PA'I DON
NI MNGON SUM YIN NO, ,ZHES GSUNGS PA'I PHYIR,

KHYAB STE, MNGON SUM GYI SGRA NI LKOG TU MA GYUR PA'I DON GYIS
BRJOD CES DE GNYIS SGRA GCIG PAR BSHAD PA'I PHYIR, 'DIR MNGON
SUM GYI SKAD DOD PHRAL NA PRA TI AAKshA ZHES PA'I PRA TI NI
SPYIR SO SO'AM ZLOS PA DANG RAB TU DANG DANG PO SOGS

LA 'JUG, AAKshA DBANG PO LA 'JUG PAS GRUB MTHA' GONG 'OG SUS
KYANG DBANG PO LA MA SBYAR BAR MNGON LKOG GNYIS KA'I SGRA
BSHAD MI THUB STE, MNGON SUM GYI SGRA DE LTAR YIN ZHING, DBANG
PO'I YUL GYI SKAD DOD AEENTRI YA KAm ZHES PA PHRAL

NAS AINTRA DBANG PO AI LA KA ZHES PHRAL NAS YUL 'DI LA BSHAD
THUB CING, LKOG GYUR GYI SKAD DOD PRATYA DHYA KshA PHRAL NA
PRA TI SNGAR LTAR DANG AADHYAKshA PHRAL NA AA TI AAKshA DBANG
PO LAS SHIN TU 'DAS BA DON GYIS THOB STE LKOG GYUR GYI SKAD
DOD

PA RO NYAKshA ZHES PA DANG MTHUN LA MNGON SUM MA YIN PA'I SKAD
DOD AA T'INTRI YAm ZHES AA TI AINTRI YAm ZHES PA DON 'GYUR MA
BYAS NA SHIN TU DBANG PO'I YUL TZAM LAS MI THON KYANG DON
'GYUR BYAS NA SHIN TU DBANG PO'I YUL LAS 'DAS BAR

@031A *, ,PHYOGS PA ZHES THOB PA'I PHYIR RO, ,DES NA RTOG GE'I
DBANG PO CHOS MCHOG GI 'THAD LDAN CHUNG BA LAS, PRA TI'I TSIG
SDUD PA LA SO SOR RTEN PA STE DBANG PO LA RTEN PA'I DON NI
MNGON SUM MO,

ZHES DANG, DBANG PO LA RTEN PA NYID NI SGRA BSHAD PA'I RGYU
MTSAN YIN NO ZHES GSUNGS PA LTA BU SHIN TU MANG BAS MNGON LKOG
GI DON DBANG PO LA BRTEN NAS 'CHAD DGOS PA'I RGYU MTSAN DE
LTAR YIN PAS, RGYU MTSAN MA GO BA'I

MNGON LKOG GI BSHAD PA ZAB ZOB MANG PO SMRA BAR MI BYA'O, ,DES
NA BUM PA DANG SNGON PO SOGS DBANG PO'I SHES PA'I DNGOS YUL
LKOG TU MA GYUR PA RNAMS MNGON SUM NYID DU GRUB PAR 'GYUR TE,
YUL 'DI LA DBANG PO MNGON DU

PHYOGS PAS ZHES BYA BA'I DON YIN PA'I PHYIR TE, 'DI NYID LAS,
'DI LA DBANG PO MNGON DU PHYOGS PAS ZHES BYAS NAS BUM PA DANG
SNGON PO LA SOGS PA LKOG TU MA GYUR BA RNAMS MNGON SUM NYID DU
GRUB PAR 'GYUR LA, ZHES

GSUNGS PA'I PHYIR DANG, DE LTAR YUL LA MNGON SUM DANG LKOG
GYUR MA BYAS PAR DBANG PO LA BRTEN PA'I SHES PA LA BYED NA
DBANG SHES THAMS CAD MNGON SUM DU 'GYUR BA DANG YID MNGON MI
SRID PAR 'GYUR RO SNYAM DU DGONGS PA'O, ,

DES NA YUL DANG DE MNGON SUM DU MTHONG BA'I YUL CAN GNYIS PHAN
TSUN LTOS TSE YUL MNGON SUM DNGOS DANG YUL CAN MNGON SUM BTAGS
PA PA YIN TE, DE'I TSE YUL DE YUL CAN DE LA MNGON GYUR GANG
ZHIG, YUL CAN DE LA MNGON

@031B GYUR MIN PAS YUL MNGON GYUR GZHAL BA'I RGYU MTSAN GYIS
MNGON SUM BTAGS NAS BYED PA YANG YIN, RANG RE GNYIS 'JIG RTEN
THA SNYAD KYI SKABS 'JIG RTEN PA'I MTHONG BA SPANGS MI RUNG
BAS MNGON SUM DNGOS BTAGS DE LTAR

'JOG DGOS PA'I PHYIR, RTAGS ZUR DANG PO GRUB STE, BZHI BRGYA
BA'I 'GREL BAR ZLA BA'I ZHABS KYIS, DE LTAR NA RNAM PAR SHES
PA LA MNGON SUM DU RTOGS PAR MI RIGS SO, ,YUL LA NI RIGS TE,
DE LA ZLA BA TSES PA LA SOGS PA

LA CIG CAR RGYUD DU MA LAS SKYES PA'I DBANG PO'I YUL NYID
MTHONG NGO, ,ZHES GSUNGS PA'I PHYIR, RTAGS ZUR GNYIS PA GRUB
STE, 'DI NYID LAS, DE YONGS SU GCOD PAR BYED PA'I SHES PA NI
RTZVA DANG SOG MA'I ME BZHIN DU MNGON SUM GYI

RGYU CAN YIN PA'I PHYIR MNGON SUM NYID DU BRJOD PAR BYED DO,
,ZHES GSUNGS PA'I PHYIR, KHYAB STE, RGYU RTZVA DANG SOG MA'I
SGOS DE'I MER 'DOGS PA BZHIN DU YUL MNGON DU GYUR BA'I SGOS
SHES PA LA MNGON SUM 'DOGS ZHES BSHAD PAS SO, ,

RTAGS ZUNG GSUM PA GRUB STE, BZHI BRGYA BA'I 'GREL BA LAS,
'JIG RTEN PA'I DON LA 'JIG RTEN PA'I MTHONG BA SPANGS NAS DON
GZHAN LA BRTEN PAR RIGS PA YANG MA YIN NO, ,DE'I PHYIR 'JIG
RTEN NA YUL KHO NA DNGOS KYI 'JUG PAS MNGON

SUM YIN LA SHES PA NI GDAGS PA LAS SO, ,ZHES GSUNGS PA'I
PHYIR, DE'I DNGOS KYI 'JUG PAS MNGON SUM YIN LA ZHES PA NI YUL
LA MNGON SUM GYI SGRA DNGOS SU 'JUG CES PA'I DON NO, ,DES NA
RANG RGYUD PA MAN CHAD GZHAN GYI
@032A *, ,LUGS LA SHES PA LA MNGON SUM DNGOS DANG DE'I YUL BTAGS
PAR 'DOD KYANG DE MI RIGS PAR THAL, DE 'JIG RTEN GYI THA SNYAD
LA MED 'PHAGS PA'I GZIGS PA THUN MONG MIN PA LA DE GANG YANG

MED PA'I PHYIR, BZHI BRGYA BA'I 'GREL PA LAS, GZHAN GYI LTAR NA
NI MNGON SUM GYI SGRA SHES PA LA DNGOS SU YIN LA YUL LA NI BTAGS
PA YIN NA DE NI 'JIG RTEN PA MA YIN TE, 'JIG RTEN LA DE LTAR KUN
TU THA SNYAD MED PA'I PHYIR

RO; ;ZHES GSUNGS PA'I PHYIR, 'DI 'DRA LA 'KHRUL NAS KHA CIG YUL
GZUGS SOGS KHO NA MNGON SUM YIN GYI YUL CAN MIG SOGS DANG GANG
ZAG SOGS MNGON SUM MA YIN PAR SMRA BA MI RIGS TE, 'JIG RTEN PA'I
RNAM

SHES LA DE KUN MNGON SUM YIN PAR MTSUNGS PA'I PHYIR, BRGYA PA'I
'GREL BA LAS, 'JIG RTEN PA'I RNAM PAR SHES PA LA NI BUM BA YANG
MNGON SUM YIN ZHING, MIG LA SOGS PA DAG KYANG MNGON SUM YIN LA,
DE'I NYE BAR LEN PA

CAN RNAMS KYANG MNGON SUM YIN PAS NYES PA MED DO, ,ZHES GSUNGS
PA'I PHYIR, KHYAB STE, DE'I NYE BAR LEN PA CAN ZHES PAS MIG SOGS
DE'I NYE BAR LEN PA CAN GANG ZAG BSTAN PA'I PHYIR, DE GNYIS LA
NYE BAR BLANG BYA DANG NYE BAR LEN

PA PO'I 'GREL BA DANG THA SNYAD GNYIS KA GRUB PA'I PHYIR, DES NA
GZHUNG TSAN 'DIR TSIG ZIN LA SHES PA MED KYANG SKABS GZHAN LA
BRTEN NAS MNGON SUM DANG MNGON GYUR TU 'GRUB BO, ,'ON KYANG
SKABS 'DIR DBANG PO LKOG GYUR YIN

@032B KYANG DBANG RTEN LNGA MNGON GYUR YIN PA MI 'GAL BAR SHES
PAR GYIS, GNYIS PA SNGON GYI tIKA MKHAN DANG TSAD MA BA'I MNGON
SUM GYI SGRA BSHAD DGAG PA LA, 'DOD PA BRJOD PA DANG, DE DGAG PA
GNYIS, DANG PO NI, SNGON GYI DBU MA RANG

RGYUD PA KHA CIG DANG, TSAD MA PA KHA CIG NA RE, PRA TI AAKsh'AM
MNGON SUM GYI SGRA DON YOD DE, SHES PA GANG ZHIG, DBANG PO DANG
DBANG PO SO SO LA 'JUG PAS NA DE LTAR BRJOD PA'I PHYIR ZHES BYE
BRAG TU BKAR NAS DBANG PO LA 'JUG PAR BSHAD

DO; ;DON NI DBANG PO LA ZHUGS NAS YUL 'DZIN DGOS SNYAM NAS DE
LTAR SMRAS TE, PHYOGS GLANG GIS, DE YI THA SNYAD DBANG POS BYAS,
ZHES PA LTA BU'I 'KHRUL GZHI BYAS PAR MNGON TE, JI SKAD DU 'DI
NYID LAS, GANG ZHIG DBANG PO DANG

DBANG PO SO SO LA 'JUG PAS ZHES BYA BAS MNGON SUM GYI SGRA BYE
BRAG TU 'CHAD PAR BYED PA DE'I LTAR NA NI, ZHES GSUNGS PA'I
PHYIR, GNYIS PA DE DGAG PA LA, YUL GYIS BRJOD RIGS PA DANG, ZLOS
PAS MA KHYAB PA'I DON GNYIS ,DANG PO LA, DBANG

BO'I YUL CAN DGAG ,THUN MONG MA YIN PA'I RGYUS BSTAN PA DGAG
,TSAD MA'I GRANGS DANG NGO BO YUL LAS THOB PAR BSHAD PA DANG,
GRAGS PA'I SGRA SPANGS PAR THAL BA BZHI'O, ,DANG PO NI, DE LA
THAL 'GYUR BA NA RE, MNGON SUM SHES PAR BYAS NAS

BYE BRAG TU DBANG PO SO SO LA 'JUG PAR 'CHAD MI RIGS PAR THAL,
DBANG SHES KYI MNGON SUM LNGA KA DBANG PO'I YUL CAN MA YIN PA
GANG ZHIG, YUL GZUGS SOGS KYI YUL CAN YIN PA'I PHYIR, DANG PO
GRUB STE, DBANG PO RNAMS BSTAN

@033A *, ,MED THOGS BCAS KYI GZUGS YIN PA'I PHYIR TE, MNGON PA
LAS DE SKAD BSHAD PA'I PHYIR, 'DI NYID LAS SHES PA DBANG PO'I
YUL CAN MA YIN PA'I PHYIR DANG, ZHES SO, ,GNYIS PA GRUB STE,

MNGON SUM SHES PA LA BYAS NAS 'JUG YUL SGOS ZLOS SGRA 'CHAD NA
YUL SO SO LA'AM DON SO SO LA 'JUG PAS NA ZHES BSHAD DGOS KYI
DBANG PO LA 'JUG PA ZHES BSHAD PA BYE BRAG PA 'DI MI 'THAD PA'I
PHYIR, 'DI NYID LAS, YUL GYIS

YUL CAN YIN PA'I PHYIR BYE BRAG TU BSHAD PA MI RIGS PAR 'GYUR
TE, YUL SO SO PA'AM DON SO SO PA NYID CES BYA BAR NI 'GYUR RO,
,ZHES SO, ,GNYIS PA THUN MONG MA YIN PA'I RGYUS BSTAN PA DGAG PA
LA, TSAD RANG DAG NA RE, MNGON SUM

KHYOD KYIS BSHAD PA LTAR DBANG PO YUL DU BYAS NAS MI 'JUG PAR
DON DANG DON SO SO LA 'JUG PA BDEN KYANG JI SKAD BSHAD PA'I
SKYON DE MED PAR THAL, KHO BOS KYANG DBANG PO SO SO LA 'JUG CES
PA DBANG PO YUL DU BYAS NAS 'JUG PAR MI

'DOD KYI DBANG PO DANG DBANG PO LA BRTEN NAS 'JUG PA ZHES BSHAD
PA'I PHYIR, DE LTAR BSHAD PA LA DGOS PA CHEN PO YOD DE, DBANG PO
DE DANG DE LA BRTEN PA'I RNAM SHES MNGON SUM RTOG BRAL DU BDE
BLAG TU RTOGS PA'I DGOS PA YOD PAS RGYU MTSAN

DES THUN MONG MA YIN PA'I RGYU'I SGO NAS THA SNYAD BYAS PA'I
PHYIR, DPER NA YUL DANG DBANG PO GNYIS KA MA TSANG PAR DBANG
SHES MI SKYE YANG DE THUN MONG MIN PAR SKYED PA'I CHA NAS MIG
SHES ZHES SMRAS KYI GZUGS SHES ZHES SOGS MA SMRAS PA

@033B BZHIN YIN PA'I PHYIR DANG, RNGA'I SGRA NAS KYI MYU GU ZHES
THUN MONG MIN PA'I THA SNYAD DU MA MTHONG BA BZHIN YIN PA'I
PHYIR, PHYOGS KYI GLANG BOS, THUN MONG MA YIN RGYU YI PHYIR, ,DE
YI THA SNYAD DBANG POS BYAS, ,ZHES GSUNGS PA'I PHYIR, JI SKAD

DU; 'DI NYID LAS, CI STE JI LTAR RNAM PAR SHES PA 'BYUNG BA
GNYIS KA LA RAG LAS PA YIN YANG, RNAM PAR SHES PA RNAMS RTEN
GSAL BA DANG ZHAN PA'I RJES SU BYED PA'I PHYIR DANG, DE DAG GYUR
NA 'GYUR BA'I PHYIR, MIG GI RNAM PAR

SHES PA ZHES RTEN NYID KYIS STON PAR 'GYUR BA DE BZHIN DU, DON
DANG DON SO SO LA 'JUG MOD KYI DE LTA NA YANG DBANG PO DANG
DBANG PO LA BRTEN NAS 'JUG PA'I RNAM PAR SHES PA NI RTEN GYIS
BSTAN PAS MNGON SUM NYID DU 'GYUR TE, RNGA'I SGRA NAS KYI

MYU GU ZHES THUN MONG MA YIN PA'I RGYUS STON PA NI MTHONG BA YIN
NO SNYAM NA, ZHES SO, DER MA ZAD TSAD MA PAS KYANG DBANG PO LA
BRTEN PA NI SGRA BSHAD YIN LA, SGRA 'JUG PA'I RGYU MTSAN 'DIS
DON MNGON DU BYED PA ZHES BYED PA LA 'DOD KYI DON

'DI MNGON DU BYA BA ZHES LAS SU BYA BA LA MI 'DOD DE, 'THAD LDAN
LAS, DBANG PO LA BRTEN PA NYID SGRA BSHAD PA'I RGYU MTSAN YIN
NO, ,SGRA 'JUG PA'I RGYU MTSAN GYI DON NI RANG BZHIN MNGON DU
BYED PA YIN TE, DON MNGON DU BYED PA'I SHES PA

NYID NI MNGON SUM DU GRAGS PA YIN NO, ,ZHES GSUNGS PA'I PHYIR,
DE LTAR NA'ANG RTOG GE BA 'DI BLTAR NA'ANG MNGON SUM GYI SGRA
BSHAD MA KHYAB PA'I SKYON YANG MED PAR 'DOD DE, SGRA 'JUG PA'I
RGYU MTSAN NI SHES PA'I GSAL BA'AM BYE BRAG GCIG

@034A *, ,LA 'DU BA'I DBANG PO LA BRTEN PA DES MTSON NAS DBANG
PO LA MI BRTEN PA'I YID MNGON DANG RANG RIG DANG RNAL 'BYOR
MNGON SUM SOGS BZHI KA LA SGRA DE 'JUG PA'I PHYIR, ,DPER NA SGRA
GZHUNG LAS, 'GRO BA'I

PHYIR BA LANG NGO ZHES 'GRO BA'I BYA BA BA LANG GCIG LA MTHONG
BAS DE LA THA SNYAD DE 'JUG PA'I RGYU MTSAN GYIS 'GRO BA DANG MI
LDAN PA'I MNGAL GYI BA LANG CHUNG NGU SOGS LA'ANG SGRA DE 'JUG
PA BZHIN YIN PA'I PHYIR, 'THAD LDAN LAS, DES NA SHES PA'I

GSAL BA GCIG LA 'DU BA'I DBANG PO LA RTEN PA NYID DES MTSON NAS
'JUG PA'I RGYU MTSAN DU SHES PAR BYED DE, DE'I PHYIR MNGON SUM
PA ZHIG LA YANG MNGON SUM GYI THA SNYAD GRUB PO, ,DPER NA 'GRO
BA'I PHYIR BA LANG NGO ZHES BYA BA LA DON GCIG LA

'DU BA'I 'GRO BA'I BYA BAS BA LANG NYID MTSON PA'I PHYIR 'JUG
PA'I RGYU MTSAN DU SHES PAR BYED DE, DES NA 'GRO BAS STONG BA'I
GONG BU LA YANG DE'I RGYU MTSAN GYIS BA LANG GI SGRAR GRUB PA
BZHIN NO, ,ZHES SO, ,'DI DAG MGON PHYOGS SNGA'I NAM

MA LANGS PAR DGAG SGRUB KYI NYI MA 'CHAR BAR 'GYUR BAS TSIM MA
SLA BAR PHRA 'DZANGS KYI RIGS PAS DPYOD CIG, DE LA THAL 'GYUR BA
NA RE MNGON SUM GYI SGRA 'DI NI SNGA MA RNAM SHES DRUG RANG RANG
GI THUN MONG MA YIN PA'I BDAG RKYEN RTEN DBANG

POS BSTAN PA DANG MTSUNGS PAR 'DOD PA MI 'THAD PAR THAL, SNGA MA
RNAM SHES DRUG LA GZUGS KYI RNAM SHES ZHES SOGS YUL KYIS BSTAN
NA RNAM SHES DRUG GI DBYE BA MI PHYED CING RTEN DBANG POS BSTAN
NA DBYE BA RTOGS SLA BA GANG ZHIG

@034B KHYOD KYIS MNGON SUM GYI SGRA DON 'CHAD SKABS 'DIR DBANG
SHES TZAM MA YIN PAR DE'I BYE BRAG MI SLU BA'I SHES PA ZHIG
BRJOD PAR 'DOD PAS DE LA DBANG PO'I RTEN GYIS BSTAN KYANG DE
'GRUB PA LA CUNG ZAD KYANG MI PHAN PA'I PHYIR, DANG PO GRUB STE,
GZUGS

KYI RNAM SHES ZHES BRJOD NA MIG SHES DANG YID SHES GANG YIN GYI
KHYAD PAR MI RTOGS LA SGRA SHES SOGS LA'ANG DE'I PHYIR, DER
THAL, YID SHES NI MIG SHES SOGS DANG LHAN CIG YUL GCIG LA 'JUG
PA'I PHYIR, RTAG MNGON PA'I LUNG LAS,

GNYIS KYI RNAM SHES PHYI YI LNGA, ,ZHES PA LTA BUS GRUB LA,
KHYAB PA YANG YOD DE, YUL GYIS BSTAN NA DE LTAR DGOS PA SKYE LA,
RTEN GYIS BSTAN NA DOGS PA DE SEL SLA BA'I PHYIR, 'DI NYID LAS,
'DI NI SNGA MA DANG MI 'DRA BA YIN TE, DER NI GZUGS

KYI RNAM PAR SHES PA ZHES BYA BA DE LTA BU LA SOGS PA'I YUL GYIS
RNAM PAR SHES PA BSTAN NA RNAM PAR SHES PA DRUG GI DBYE BA MA
BSTAN PAR 'GYUR TE, YID KYI RNAM PAR SHES PA NI MIG LA SOGS PA'I
RNAM PAR SHES PA DANG LHAN CIG YUL GCIG LA 'JUG

PA'I PHYIR RO, ,'DI LTAR SNGON PO LA SOGS PA'I RNAM PAR SHES PA
DRUG LA RNAM PAR SHES PA ZHES BRJOD NA NI, CI RNAM PAR SHES PA
'DI DBANG PO GZUGS CAN LAS SKYES PA ZHIG GAM, 'ON TE YID LAS
BYUNG BA ZHIG CES SHES PA RE BA DANG BCAS PA NYID

DU 'GYUR LA, RTEN GYIS BSTAN NA NI YID KYI RNAM PAR SHES PA MIG
LA SOGS PA'I RNAM PAR SHES PA'I YUL LA 'JUG PA YIN KYANG PHAN
TSUN DBYE BA GRUB PAR 'GYUR RO, ,ZHES SO, ,'DIR RNAM SHES GNYIS
YUL GCIG MI GCIG GI ZHI BA CHA ZHIG

@035A *, ,DGOS KYANG 'OG TU 'CHAD DO, ,RTZA RTAGS GNYIS PA GRUB
STE, KHYOD KYIS DBANG SHES PHAL CHE BA TSAD MIN DU KHAS BLANGS
SHING DES NA MNGON SUM TSAD MA RTOG BRAL KHO NA TZAM TSAD MAR
SGRUB PA LA RTEN GYIS BSTAN

KYANG DGOS PA CUNG ZAD KYANG MED PA'I PHYIR, 'DI NYID LAS, 'DIR
NI TSAD MA'I MTSAN NYID BRJOD PAR 'DOD PAS RTOG PA DANG BRAL BA
TZAM ZHIG MNGON SUM NYID DU KHAS BLANGS PAS RNAM PAR RTOG PA LAS
'DI KHYAD PAR DU MNGON PAR 'DOD

PA'I PHYIR THUN MED MA YIN PA'I RGYUS BSTAN PA LA DGOS PA CUNG
ZAD KYANG MA MTHONG NGO, ,ZHES GSUNGS PA'I PHYIR, GSUM PA TSAD
MA'I GRANGS DANG NGO BO YUL LAS THOB PAR BSHAD PA NI, THAL 'GYUR
PA NA RE, RTOG GE BA DANG RANG RGYUD PA KHYED

KHA CIG MNGON SUM TSAD MA'I SGRA DON YUL KHO NA'I STENG NAS
'CHAD RIGS PAR THAL, THUN MONG MA YIN PA'I DBANG POS BSTAN PA
'DI DE LA CUNG ZAD KYANG MI MKHO BA'I PHYIR, DER THAL, TSAD MA'I
GRANGS DANG NGO BO 'JOG PA YUL LA RAG LAS

PA'I PHYIR, 'DI NYID LAS, DBANG POS BSTAN PA CUNG ZAD KYANG MI
MKHO BAS RNAM PA THAMS CAD DU YUL KHO NAS BSTAN PAR RIGS SO,
,ZHES GSUNGS PA'I PHYIR, TSAD MA'I NGO BO KHO NAR MA ZAD GRANGS
'JOG PA YANG GZHAL BYA LA RAG

LAS PAR THAL, GZHAL BYA MNGON GYUR DBANG GIS MNGON SUM TSAD MA
DANG SKOG GYUR DBANG GIS RJES DPAG TSAD MA 'JOG DGOS PA'I PHYIR,
DANG PO GRUB STE, YUL MNGON GYUR PA RE GZHAL BA'I SGOS YUL CAN
LA MNGON SUM DU

@035B BZHAG PAR SNGAR DPE DANG BCAS PAR BSGRUBS ZIN PA DE'I
PHYIR, KHA CIG, SANGS 'PHAGS LA MNGON SUM YIN NA, MNGON SUM YIN
PAS KHYAB PAR 'DOD PA NI, SANGS 'PHAGS LA LKOG GYUR MA YIN NA
YANG LKOG GYUR MA YIN PAS KHYAB PAR KHAS

LEN DGOS PAS 'GAL 'DU 'BA' ZHIG TU 'GYUR LA, 'DIR 'JIG RTEN GYI
THA SNYAD 'JOG SKABS LA SANGS 'PHAGS KYI MKHYEN PAS DPYOD PA NI
THUN MONG DANG THUN MONG MA YIN PA'I LUGS DANG SKABS DAG 'CHOL
BA SOGS DANG,

LEGS BSHAD GSER PHRENG DANG RNAM BSHAD DGONGS PA RAB GSAL SOGS
DANG 'GAL BA'O, ,RTAGS GNYIS PA GRUB STE, LKOG GYUR LA CUNG ZAD
LKOG GYUR DANG, SHIN TU LKOG GYUR DANG, DPE MNGON GYUR LAS GZHAL
CHOG PA'I LKOG

GYUR GSUM YOD PAS RJES DPAG GSUM BYUNG BA'I PHYIR, DER THAL,
DANG PO'I DBANG GIS GRAGS PA'I RJES DPAG DANG, GNYIS PA'I DBANG
GIS LUNG GI TSAD MA'AM YID CHES RJES DPAG DANG, GSUM PA'I DBANG
GIS NYER 'JAL GYI TSAD MA

BZHAG PA'I PHYIR, 'DI NYID LAS, TSAD MA'I SOGS SBYAR RO, ,YANG
NA TSAD MA'I GRANGS KYANG GZHAL BYA'I DBANG GIS 'JOG PAR THAL,
GZHAL BYA LA MNGON GYUR DANG, CUNG ZAD LKOG GYUR DANG, SHIN U
LKOG GYUR DANG, DPE MNGON SUM PA'I

STENG DU NGES RGYU'I LKOG GYUR DANG BZHI YOD PAS TSAD MA LA
MNGON SUM GYI TSAD MA DANG, RJES SU DPAG PA'I TSAD MA DANG, YID
CHES RJES DPAG GAM LUNG GI TSAD MA DANG, DPE NYER 'JAL GYI TSAD
MA BZHIR YOD PA'I PHYIR, 'DI NYID LAS, TSAD MA'I GRANGS
@036A *, ,'JUG PA GZHAL BYA GZHAN GYI DBANG YIN PA'I PHYIR DANG,
ZHES GSUNGS PA'I PHYIR, DANG SGRAS GRANGS SU MA ZAD NGO BO RNYED
PA'ANG BSDU'O, ,GZHAN YANG, DER MA ZAD RANG RIG MED KYANG TSAD
MAS RANG GI NGO BO 'JOG

PA'ANG GZHAL BYA LA RAG LAS PAR THAL RANG RIG MED KYANG TSAD MA
DAG GIS RANG LA GZHAL BYA'I RNAM PA SHAR BA TZAM GYI DBANG GIS
'JAL BYED KYI TSANG MA RANG GI NGO BO 'ANG YOD PAR RNYED PAR
'JOG PA'I PHYIR TE, DPER NA SNGON 'DZIN DBANG PO'I MNGON

SUM LTA BUS SNGON PO GZHAL BA DE NYID KYIS DBANG MNGON DE YOD
PAR RNYED PA'AM RTOGS PA GANG ZHIG ,'DIR GZHAL BYA'I RNAM PA'I
RJES SU BYED PA TZAM GYIS ZHES PAS GZHAL TSUL DANG TZAM SGRAS
RANG RIG GIS GRUB PA 'GOG PA'I PHYIR, DANG PO GRUB STE, 'DI

NYID LAS, GZHAL BYA'I RNAM PA'I RJES SU BYED PA TZAM GYIS RANG
GI NGO BO YOD PAR RNYED PA'I TSAD MA DAG GIS RANG GI NGO BO RNAM
PAR 'JOG PA'I PHYIR, ZHES GSUNGS PA'I PHYIR, GNYIS PA GRUB STE,
RNAM BSHAD DGONGS PA RAB GSAL LAS, TSAD MA LA GZHAL

BYA'I RNAM PA SHAR BA'I DBANG GIS 'JAL BYED GYI TSAD MAS RANG GI
NGO BO YOD PAR 'JOG LA TZAM GYIS ZHES PA NI SEMS TZAM PA DANG
MDO SDE BA 'DOD PA LTAR ZHES PA NAS, RANG RIG GIS 'GRUB PA 'GOG
STE GZHAL BYA 'GRUB PA TZAM GYIS 'GRUB

PA'I DON NO, ,ZHES GSUNGS PA'I PHYIR, 'DIS NI TSAD MA GCIG PUR
MA ZAD ZLA BA GNYIS SNANG SOGS RTOG MED KYI LOG SHES DANG, BDEN
'DZIN RTOG PA LTA BU TSAD MIN GYI RTOG PA LOG SHES RNAMS KYANG
RANG RANG GI SNANG BA LA MNGON

@036B SUM TSAD MA DANG DE GZHAL STOBS KYIS RANG GI NGO BO CHED
MA GZHAN LA MA LTOS BAR YOD PA'I NGES SHAS 'DREN NUS PAR YANG
BSTAN PA YIN LA, BOD SNGA MA TSIG GSAL GYI STONG THUN BYED MKHAN
'GA' ZHIG DANG, PHYIS KYI MCHAN BU BYED

BA DAG TSAD MA'I GRANGS GZHAL BYA RANG SPYI GNYIS SU NGES PA LA
RAG LAS BAR 'CHAD PA NI ZLA BA'I ZHABS KYIS SNGAR BKAG CING,
MTSAN NYID MTSON BYA RANG SPYI GANG YIN KYANG MNGON SUM TSAD MAR
'GRO BA'I YUL LA 'DRA BAR 'CHAD 'GYUR

LTAR YIN PAS DPYOD LDAN RNAMS KYIS DOR BAR BYA LA, 'DI LTAR
MNGON RJES GNYIS KYI YUL MNGON LKOG SO SOR 'JOG MA SHES NA LUNG
'DI'I DON BSHAD THUB PAR MI SNANG STE 'OG TU 'CHAD PAR 'GYUR RO,
,BZHI PA 'JIG RTEN NA GRAGS PA'I

SGRA SPANGS PAR THAL BA NI, RANG BZHIN SMRA BA RNAMS NA RE, BRA
TY'AKsh'AM MNGON SUM ZHES PA'I SGRA DON YUL LA MI 'CHAD PAR
SNGAR LTAR RTEN DBANG PO KHO NA'I SGOS BYE BRAG TU 'CHAD RIGS
PAR THAL, 'JIG RTEN NA MNGON SUM ZHES PA'I BRJOD

'DOD KYI DON NI DBANG PO SO SO LA BRTEN NAS 'JUG PA'I SHES PA LA
RAB TU GRAGS PA YIN LA, ZLA GRAGS KHYOD LTAR DON SO SO PA'I SGRA
MA GRAGS PA'I PHYIR, DANG PO GRUB STE, TSAD MA LAS, MNGON SUM
RTOG BRAL MA 'KHRUL BA, ,ZHES DANG, CHOS

MCHOG GIS MNGON SUM ZHES BYA BA NI MTSAN GZHI RJES SU BRJOD PA
STE, MNGON SUM GYIS BRJOD PAR BYA BA MNGON SUM DU BYED PA'I SHES
PA RAB TU GRAGS PA DE NI RTOG PA DANG BRAL BA MA 'KHRUL BA'O,
ZHES DANG, 'DI NYID LAS KYANG, GAL TE 'JIG

@037A *, ,RTEN NA BRJOD PAR 'DOD PA'I DON LA MNGON SUM GYI SGRA
RAB TU GRAGS PA'I PHYIR DANG, ZHES SO, ,GNYIS PA GRUB STE, 'DI
NYID LAS, DON SO SO PA ZHES BYA BA'I SGRA MA GRAGS PA'I PHYIR
RTEN KHO NAS BYE

BRAG TU BSHAD PA LA RTEN PAR BYED DO ZHE NA, ZHES SO, ,DE LA
THAL 'GYUR PA NA RE, KHYED KYIS 'CHAD TSUL DE MI RUNG BAR THAL,
BRA TY'AKsh'AM MNGON SUM GYI SGRA'I THA SNYAD 'DI 'JIG RTEN LA
GRAGS PA RANG RE GNYIS KA LA YOD KYANG 'DI'I DON SGRA SO SOR

MA PHRAL PAR 'JIG RTEN NA GRAGS PA LTAR MNGON GYUR DANG LKOG
GYUR MIN PA TZAM LA BYED DGOS KYI, KHYOD LTAR PHRAL NAS ZLOS PA
DANG DBANG PO LA SBYAR NA MI RUNG BA'I PHYIR, KHO BO CAG GIS
DE'I DON YUL MNGON GYUR LA SBYAR BA NI 'JIG RTEN PA'I

THA SNYAD JI LTA GA BZHIN DU YIN PA'I PHYIR, 'DI NYID LAS, BSHAD
PAR BYA STE, MNGON SUM GYI SGRA 'DI 'JIG RTEN LA GRAGS PA NI YOD
MOD KYI, DE JI LTAR 'JIG RTEN NA YIN PA DE LTAR NI KHO BO CAG
GIS SMRAS PA NYID DO, ,ZHES SO, ,KHO NA RE,

MA KHYAB ZER NA, 'JIG RTEN NA THA SNYAD RAB TU GRAGS PA'I SGRA
YANG 'JIG RTEN GYI THA SNYAD 'CHAD PA'I SKABS 'DIR YANG SPONG
BAR 'GYUR PAR THAL, SNGAR GONG DU BSHAD PA LTAR 'JIG RTEN PA'I
THA SNYAD SKABS SU 'JIG RTEN GYI YUL LA MNGON SUM

ZHES BTAGS PA'I DON SPANGS NAS RTEN DBANG PO LA BYE BRAG TU
SBYAR NAS BSHAD PA'I PHYIR, 'DI NYID LAS, 'JIG RTEN PA'I DON JI
LTAR GNAS PA SPANGS NAS DE BYE BRAG TU 'CHAD PAR BYED NA NI, RAB
TU GRAGS PA'I SGRA YANG SPONG BAR 'GYUR RO,

@037B ZHES SO, ,PRA TY'AKshA 'AM MNGON SUM ZHES BYA BA'I DON
KHYOD LTAR DBANG PO DANG DBANG PO SO SO LA 'JUG PA ZHES PA'AM,
DBANG PO DANG DBANG PO SO SO LA BRTEN NAS 'JUG PA ZHES ZLOS SGRA
DANG DBANG RTEN GYIS BSHAD PA DE LTA BUR MI 'GYUR BAR THAL, 'DOD

TSUL DE GNYIS LA GNOD BYED SNGAR BSTAN PA DE DANG ZLOS DON MI
'THAD TSUL PHYIS 'CHAD PAR 'GYUR BA DE'I PHYIR, 'DI NYID LAS,
DE'I PHYIR MNGON SUM ZHES BYA BA DE LTAR MI 'GYUR RO, ,ZHES SO,
,GNYIS PA ZLOS PAS MA KHYAB PA'I SKYON NI, GZHAN

YANG RTEN GYIS BYE BRAG TU BSHAD PA MI 'THAD PAR MA ZAD SO SO
ZHES ZLOS SGRA'I SGOS 'CHAD PA DE YANG MI 'THAD PAR THAL, ZLOS
SGRA MI 'JUG PA'I DBANG SHES SKAD CIG MA DU MA YOD PA'I PHYIR,
MA GRUB NA, DBANG PO'I SKAD CIG MA GCIG GI RTEN CAN MIG

GI RNAM SHES SKAD CIG MA GCIG CHOS CAN, MNGON SUM NYID DU MI
'GYUR PAR THAL, DBANG PO DANG DBANG PO SO SO LA 'JUG PA'AM DBANG
PO DANG DBANG PO SO SO LA BRTEN NAS 'JUG CES PA'I ZLOS DON GNYIS
PO GANG GI YANG DON MED PA'I PHYIR,

DBANG PO GCIG KHO NA LA BRTEN PA'I RNAM SHES GCIG KHO NA YIN
PA'I PHYIR, 'DI NYID LAS, ZLOS PA'I DON MED PA'I PHYIR DBANG
PO'I SKAD CIG GCIG GI RTEN CAN MIG GI RNAM PAR SHES PA GCIG
MNGON SUM NYID DU YANG MI 'GYUR LA, ZHES GSUNGS

PA'I PHYIR, DE LA KHO NA RE, SKAD CIG MA GCIG LA DE LTAR SGRA MI
'JUG KYANG MNGON SUM LA ZLOS SGRAS KHYAB PAR THAL, KHO BOS SKAD
CIG MA RE RE MNGON SUM DU MI 'DOD PA'I PHYIR DANG, DU MA'I RGYUN
YUL MNGON DU BYED NUS LA 'DOD PA'I PHYIR

@038A *, ,ZER NA'ANG MI 'THAD PAR THAL, SKAD CIG RE RE LA MED NA
TSOGS PA LA'ANG MNGON SUM MI 'THAD PA'I PHYIR, 'DI NYID LAS, RE
RE LA MNGON SUM NYID MED NA NI MANG PO RNAMS LA YANG MI 'GYUR
RO, ,ZHES

SO; ;YANG DE CHOS CAN, MNGON SUM MA YIN PAR THAL, DBANG PO DANG
DBANG PO LA BRTEN NAS 'JUG PA MA YIN PA'I PHYIR, KHYAB PA KHAS,
RTAGS GRUB STE, RANG GI THUN MONG MA YIN PA'I BDAG RKYEN MIG
DBANG SKAD CIG MA GCIG KHO NA LA BRTEN

PA'I PHYIR, RTAGS SLA, KHYAB STE, DBANG PO DANG DE'I RNAM SHES
SKAD CIG MA GNYIS SKYES MA THAG TU 'JIG PA'I PHYIR, BRGYA PA'I
'GREL BA LAS, 'O NA DBANG PO'I RNAM PAR SHES PA'I SKAD CIG MA
GCIG JI LTAR MNGON SUM NYID

YIN; DE NI DBANG PO DANG DBANG PO LA BRTEN NAS 'JUG PA MA YIN
TE, THUN MONG MA YIN PA'I PHYIR DANG, DBANG PO DANG RNAM PAR
SHES PA'I SKAD CIG MA DAG SKYES MA THAG TU 'JIG PA NYID KYI
PHYIR ZHES SO, ,'DIS YUL DBANG GNYIS LA'ANG RIGS

PA BSGRES NA MIG SHES SKAD CIG MA GCIG GIS GZUGS SKAD CIG MA
GCIG MNGON SUM DU RTOGS PAR KHAS BLANGS CHOG PAR 'OG GI YID
MNGON SKABS LTAR YIN PAS PHRA BA'I MI RTAG PA MNGON SUM DU RTOGS
PA'I SO SKYE YOD PAR YANG 'GRUB

PO; ;DE LA KHO NA RE, DBANG PO'I RDUL PHRA RAB RE RE NAS BKAR
NAS RTEN DANG, YUL GZUGS KYI SKYE MCHED SOGS KYI RDUL PHRA RAB
RE RE NAS BKAR NAS DMIGS PAR 'DOD PA MA YIN TE, RNAM PAR SHES
PA'I TSOGS DANG PO LNGA NI RDUL PHRA RAB

@038B BSAGS PA'I 'DUS PA'I DBANG RTEN CAN DANG, RDUL PHRA RAB
BSAGS PA'AM 'DUS PA'I DMIGS PA CAN YIN PA'I PHYIR, DPER NA, RAB
RIB CAN GYIS SGRA SHAD RE RE NAS LOGS SU MA MTHONG BA'I PHYIR,
BRGYA BA'I 'GREL BA LAS, GAL TE RNAM

PAR SHES PA'I TSOGS LNGA NI BSAGS PA'I RTEN DANG DMIGS PA CAN
YIN PAS DBANG PO'I RDUL PHRA RAB DANG, YUL GYI RDUL PHRA RAB RE
RE ZHING RTEN NYID DAM DMIGS PA NYID DU RTOGS PA MA YIN TE, RAB
RIB CAN GYIS SKRA SHAD RE RE NAS LOGS SU MA MTHONG

PA'I PHYIR RO, ,ZHES SO, ,GZUGS KYI SKYE MCHED SOGS DMIGS PA YUL
GYI RDUL PHRA RAB TSOGS PA'I NANG GI RDUL RE RE YANG RNAM SHES
DE SKYE BA'I RGYU'I DNGOS PO YIN PA LTAR MIG SOGS KYI DBANG PO'I
RDUL TSOGS PA'I TSE RE RE NAS RTEN YIN TE, RNAM

SHES TSOGS DANG PO LNGA BSAGS PA LA DMIGS PA DE'I PHYIR, DES NA
MNGON SUM LA ZLOS PAS MA KHYAB PA'I SKYON MED PAR THAL, SKAD CIG
MA GCIG MNGON SUM DU MI 'DOD KYANG DE LA YANG RANG GI RTEN DBANG
PO'I RDUL DANG RDUL SO SO LA BRTEN PA

BSHAD THUB PA DE'I PHYIR, BRGYA BA'I 'GREL BA LAS, TSOGS PA'I
NANG NA GNAS PA RE RE'ANG RGYU'I DNGOS PO YIN PA LTAR MIG LA
SOGS PA'I RDUL PHRA RAB TSOGS PA RNAMS NI RE RE ZHING RGYU NYID
YIN NO ZHE NA ZHES SO, ,'DI MDO SDE PA DANG SLOB

DPON LEGS LDAN GYIS BSHAD PA DANG MTHUN LA DOGS PA KHONG NAS
BSLANGS NAS ZLOS SGRAR SBYAR BA'O, ,DE LA THAL 'GYUR BA NA RE,
DE LTAR 'DOD PA MI 'THAD PAR THAL, DE'I DPE YANG MI MTHUN LA DON
YANG MI 'THAD PA'I PHYIR, DANG PO GRUB

@039A *, ,STE; RAB RIB CAN GYIS SKRA SHAD RE RE NAS MTHONG LA
MIG LA GNOD PA YOD NA MI MTHONG ZHING DBANG PO'I RDUL PHRA RAB
LA NI TSOGS PA LAS ZUR DU RNAM SHES KYI RTEN MED PA DE'I PHYIR,
BRGYA PA'I 'GREL PA

LAS; DPE MI MTHUN PA ZHIG STE, RAB RIB CAN GYIS SKRA SHAD RE RE
NAS MTHONG PA'I PHYIR, MIG LA GNOD PA YOD NA MI MTHONG BAR 'GYUR
LA DBANG PO'I RDUL PHRA RAB RNAMS LA NI TSOGS PA'I GNAS SKABS
LAS PHYI ROL TU RDUL PHRA RAB RE

RE RANG GI RNAM PAR SHES PA'I RTEN NYID DU MA MTHONG BAS TSOGS
PA LA GNAS PA RNAMS LA RE RE RTEN NYID DU BTAGS PA 'DI MI RIGS
SO, ,ZHES GSUNGS PA'I PHYIR, GNYIS PA GRUB STE, DBANG PO'I RDUL
PHRA RAB LA LTOS NAS KYANG

SO SO LA BRTEN NAS ZHES PA'I ZLOS PA'AM BSNAN PA MI SRID PA'I
PHYIR TE, DBANG PO'I RDUL PHRA RAB RE RE LA RNAM SHES KYI RTEN
GYI NUS PA CUNG ZAD KYANG MED NA TSOGS TSE'ANG RE RE NAS NUS PA
MED DGOS PA NI SNGAR GYI RDUL DE LAS RE RE NAS

DBANG PO'I TSOD DBYIBS SU 'GRO RGYU MED PA'I PHYIR DANG, DPER NA
BYE MA LA NUS PA TZAM ZHIG YOD NA TSOGS PA LA'ANG DE MTHUN CHEN
PO DMIGS LA DE LA CUNG ZAD KYANG MED NA TSOGS PA LA YANG MA
DMIGS DGOS, DE BZHIN DU RTZA GCIG LA SBRANG BU 'KHYIG,

PA'I NUS PA YOD PAS TSOGS NA GLANG PO YANG 'KHYIG NUS LA TIL RE
RE LA SNUM CUNG ZAD YOD PAS TSOGS PA LA BUM GANG 'BYIN PA'I NUS
PA YOD PA LTA BU YIN PA'I PHYIR, BRGYA BA'I 'GREL BA LAS, BYE MA
LA NUS PA CUNG ZAD TZAM ZHIG

@039B DMIGS NAS TSOGS PA LA GNAS PA YANG DE DANG MTSUNGS PAR,
ZHES PA NAS, TSOGS PA RNAMS 'BRU MAR BUM PA GANG 'BYIN PA YANG
SRID NA TSOGS PA LAM LTOS PA'I DBANG PO'I RDUL PHRA RAB RNAMS LA
NI DE LTAR RE RE RNAM PAR SHES PA'I

RTEN NYID DU YOD PA MA YIN PAS RDUL PHRA RAB LA LTOS NAS KYANG
BSNON PA MI SRID DO ZHES SO, ,DBANG PO'I RDUL LA LTOS NAS ZLOS
SGRA MI 'THAD PAR MA ZAD SKAD CIG MA'I SGOS KYANG ZLOS SGRAS MA
KHYAB PAR THAL, DBANG PO DE YANG SKAD CIG MA NYID

YIN PA'I PHYIR, RTAGS SLA, DE RANG GI RNAM PAR SHES PA DANG LHAN
CIG 'GAG PA'I PHYIR, DES NA KHYOD KYIS SHES PA GANG ZHIG DBANG
PO DANG DBANG PO LA GNAS PA DE NI MNGON SUM MO ZHES BSHAD PA MI
RIGS TE, DE LA ZLOS PAS MA KHYAB PA

DANG MNGON SUM DNGOS BTAGS NOR BA'I SKYON SOGS YOD PA DE'I
PHYIR, BRGYA BA'I 'GREL BA LAS, DE YANG SKAD CIG MA NYID KYI
PHYIR RANG GI RNAM PAR SHES PA DANG LHAN CIG 'GAG PAS BSNON PA
GA LA SRID, DE'I PHYIR SHES PA GANG ZHIG DBANG PO

DANG DBANG PO LA GNAS PA DE NI MNGON SUM MO ZHES BYA BA MI RIGS
SO, ,ZHES SO, ,DES NA DBANG PO LA 'JUG PA DANG DBANG PO LA BRTEN
NAS 'JUG PA DANG DBANG PO LA GNAS PA GSUM KA GANG LA YANG ZLOS
SGRA BKAG GO ,DE LA YANG RANG

BZHIN SMRA BA DAG NA RE, SKYON DE YANG MED PAR THAL, KHO BO NI
SHES PA SKAD CIG MA RE RE MNGON SUM DU MI 'DOD LA, SKAD CIG MA
DU MA'I RGYUN GYI TSOGS PA'I SHES PA ZHIG MNGON SUM DU KHAS LEN
LA, DE'I TSE RNAM SHES DE DANG DUS MNYAM
@040A *, ,PA'I DBANG PO'I RGYUN GYI TSOGS PA'I SKAD CIG DAG
KYANG RTEN YIN PA'I PHYIR, KHYAB STE, DBANG PO'I SKAD CIG DANG
SKAD CIG LA BRTEN BA ZHES BSHAD CHOG PA'I PHYIR ZLOS SGRA MI
RUNG BA'I SKYON MED DO, ,

MA KHYAB MTSAMS KYI RTAGS KYANG GRUB STE, SO SO SKYE BOS THUNG
MTHA'I SKAD CIG MAR BYA BA BYED MI THUB PA'I PHYIR DANG, BYA
RDZOGS KYI SKAD CIG MA LA SKAD CIG SNGA PHYI DU MA TSOGS YOD
PA'I PHYIR, BRGYA BA'I 'GREL BA LAS, CI STE RNAM PAR

SHES BA'I TSOGS PA BDAG NYID JI LTA BU'I DBANG PO DAG LA GNAS
PA'I PHYIR DE SKAD CIG BYE BRAG TU BSHAD PAR 'GYUR RO SNYAM NA
ZHES SO, ,DE LA THAL 'GYUR BA NA RE, 'DI YANG MI RUNG BAR THAL,
MIG SHES SKAD CIG MA GCIG DE LTAR MI

RUNG BAR BSHAD ZIN LTAR YIN LA, SKAD CIG DE DAG LAS MA GTOGS
PA'I DBANG PO'I TSOGS PA DANG MNGON SUM GYI TSOGS PA RDZAS SU
MED PAS DE LA DBANG PO DANG TSOGS PA LA RNAM SHES TSOGS PA BRTEN
TSUL BSHAD DU MED PA'I PHYIR, DPER

NA KHANG BA KA BZHI CAN GYI THOG KA BA BZHI GCIG GIS KYANG MA
BTEGS KYANG DE TSOGS PAS BTEGS SO ZHES BSHAD MI THUB PA BZHIN
NO, ,BRGYA PA'I 'GREL BA LAS, 'DI YANG YOD PA MA YIN NO GANG LAS
SHEN MIG GI RNAM PAR SHES PA'I SKAD

CIG MA GCIG LA DE LTAR BYE BRAG TU BSHAD PA MI SRID BA'I PHYIR
LA TSOGS PA RDZAS SU MED LA YANG DBANG PO LA BRTEN PA NYID MED
PA'I PHYIR RO ZHES SO, ,'DI'I RDZAS SU MED PA'I DON BDEN MED LA
SBYAR DU RUNG YANG PHYOGS SNGA LA RANG RGYUD PA

@040B YANG YOD PAS DES BDEN GRUB MI 'DOD KYANG RDZAS GRUB 'DOD
PAS SNGAR LTAR LEGS SO, ,SMRAS PA, PHRA ZHIB RIGS PA BYE BAS
ZLOS MA ZLOS, ,MNGON LKOG RNAM DBYE GRUB MTHA' SO SO'I LUGS, ,MA
'DRES GSAL BAR PHYE TSE ZLA BA'I ZHABS,,

PHEBS MIN MKHAS GZHAN YIN SNYAM THE TSOM CI, ,RIGS PA'I DBANG
PHYUG 'PHAGS BOD BYE BAS KYANG, ,MA PHIGS 'PHAGS PA YAB SRAS
DGONGS PA'I DON, ,STON MDZAD ZLA RGYAS ZUR GYI RGYU SKAR BZHIN,
,RNAM PAR BKRA BAS RGYAL RNAMS

'DZUM ZHING BZHAD, GANG ZHIG BSTEN NA 'KHOR 'DAS KUN GSAL BA'I,
,'JAM DPAL MI YI RNAM ROL TZONG KHA BAS, ,THUGS RJE'I PHYAG ZUNG
BDAG GI MGOR BSKYANGS NAS, ,ZAB RGYAS BUM BZANG DBYIN KHYOD LA
BZHIN, ,ZHES PAR SKABS

KYI TSIGS SU BCAD PA'O,, ,,BZHI PA MNGON SUM GYI MTSAN NYID RTOG
BRAL DU MI 'THAD PA LA, 'DOD PA BRJOD PA DANG, DE DGAG PA GNYIS
SO, ,DANG PO NI, BRGYA BA LAS, GZUGS MTHONG TSE NA BUM PA NI,
,THAMS

CAD KHO NA MTHONG MI 'GYUR, ,BUM PA ZHES BYA MNGON SUM YANG, ,DE
NYID RIGS PA SU ZHIG SMRA, ,ZHES PA'I SKABS SU DPYAD TSE BUM PA
LTA BU'I YUL MNGON SUM YANG MI RUNG BAR GSUNGS LA, RANG BZHIN
SMRA BA RTOG GE PA DAG NA RE, THAL

'GYUR PA KHYOD KYIS BUM PA MNGON SUM 'GOG PA MI RIGS PAR THAL,
DE LA DGOS PA CUNG ZAD KYANG MED PA'I PHYIR, DPER NA SGRA MIG
SHES KYI BZUNG BYA YIN PA 'GOG PA LTA BU YIN PA'I PHYIR, KHO BO
CAG RNAMS KYANG BUM PA MNGON SUM MA

@041A *, ,YIN PA KHO NAR KHAS LEN PA'I PHYIR, DER THAL, GZUGS LA
SOGS PA RIGS PA RNAMS BYE SMRA DANG, LUNG GI MDO SDE BA LTAR NA
RANG MTSAN MIN LA SEMS TZAM PA LTAR NA MNYAM GZHAG YE

SHES KYI DMIGS PA RANG MTSAN DER MED LA MNGON SUM GYI SGRA 'JUG
GZHI'I RNAM SHES KYI YUL YIN PAS RNAM SHES DE MNGON SUM DNGOS
DANG YUL DE BTAGS PA TZAM YIN PA'I PHYIR, BRGYA BA'I 'GREL PA
LAS, 'DI LA RTOG GE

BA RNAMS NA RE, BUM PA LA MNGON SUM NYID YOD PA MA YIN PA KHO NA
STE, GZUGS LA SOGS PA RNAMS KYI DANG GI MTSAN NYID NI BSTAN DU
MED PA YIN LA MNGON SUM GYIS BSTAD PAR BYA BA MIG LA SOGS PA'I
RNAM PAR SHES

PA'I YUL YIN PA'I PHYIR MNGON SUM ZHES BYA BAR BTAGS SO, ,ZHES
PA NAS, DE'I PHYIR MNGON SUM NYID 'GOG PA DGOS PA MED PA'I
PHYIR, SGRA LA MIG GI BZUNG BAR BYA BA 'GOG PA LTAR BUM PA 'DI
LA YANG 'GOG PA RIGS

PA MA YIN NO ZHES ZER RO, ,ZHES SO, ,DE LA THAL 'GYUR BA NA RE,
'O NA RTOG GE PA KHYED RNAMS KYIS MNGON SUM GANG LA 'DOD, RTOG
GE PA RNAMS NA RE, SHES PA ZHIG LA 'DOD LA, RTOG PA'I NGO BOR
GYUR PA RNAMS KYI YUL MI

GSAL BAS RTOG BRAL LA 'DOD DE, PHYOGS GLANG GIS, MED DANG RIGS
SOGS SBYOR BA YI, ,RTOG PA DANG BRAL MNGON SUM MO, ,ZHES GSUNGS
PA LTAR YIN PA'I PHYIR, BRGYA BA'I 'GREL BA LAS, RTOG GE PA 'DI
NI 'JIG

@041B RTEN PA'I DON GTAN BYANG BAR BYAS PA'I PHYIR, ZHES PA NAS,
SMRAS PA SHES BA MNGON SUM YIN NO, ,SHES PA CI 'DRA BA ZHIG
,GANG RTOG PA DANG BRAL BA'O, ,ZHES SO, ,RTOG PA GANG YIN ZHE
NA, KHO NA RE, MING DON 'DRES PAR 'DZIN PA

DANG BUM PA LTA BU RANG GI RIGS CAN KUN LA KHYAB PAR 'DZIN PA
DANG, RIGS MI MTHUN PA'I SHING SOGS DU MA 'DUS PA'I SOGS SPYI
'DZIN PA'I ZHEN RIG CIG YIN TE, RNAM 'GREL LAS, SHES GANG GANG
LA SGRA DON 'DZIN, ,DE NI DE LA

RTOG PA YIN, ,ZHES GSUNGS PA'I PHYIR, BRGYA BA'I 'GREL BA LAS,
RTOG PA YANG CI ZHIG ,GANG DON LA MING DANG RIGS SU LHAG PAR
SGRO 'DOGS PAR ZHUGS PA 'DU SHES G-YER BO STE, ZHES SO, ,'DU
SHES G-YER PO ZHES PAS RTOG PA 'DU

SHES SU BSTAN PA MIN GYI DE'O 'DI'O ZHES YUL LA 'DU SHES TSUL
BSTAN PA STE RTOG PA SEL 'JUG CES PA DANG DON GCIG GO ,G-YER PO
NI MKHAS PA STE YUL GYI SBU RIS 'BYED PA LA RTOG PA MKHAS PAR
BSTAN NO, ,DES NA DBANG PO'I RNAM

SHES LNGA CHOS CAN, MNGON SUM YIN TE, RTOG PA DE DANG BRAL ZHING
YUL GYI RANG GI MTSAN NYID GRUB TSUL SGRA RTOG GIS BRJOD DU MED
PA TZAM LA 'JUG PA'I MI SLU BA'I SHES PA YIN PA'I PHYIR, DE DAG
CHOS CAN, MNGON SUM GYI SGRA BSHAD

YOD DE, DBANG PO DANG DBANG PO LA GNAS PAS DE LTAR BRJOD PA'I
PHYIR, BRGYA BA'I 'GREL PA LAS, DE DANG BRAL BA'I PHYIR DBANG
PO'I RNAM PAR SHES PA LNGA NI YUL GYI RANG GI MTSAN NYID BRJOD
DU MED PA TZAM ZHIG LA 'JUG PA'I PHYIR MNGON

@042A *, ,SUM GYI SGRAS BRJOD PAR BYA STE DBANG PO DANG DBANG PO
LA GNAS PA'I PHYIR RO, ,ZHES SO, ,GNYIS PA DE 'GOG PA LA BRGYA
BA'I 'GREL BAS BKAG TSUL DANG, TSIG GSAL 'DI NYID LAS

BKAG TSUL GNYIS, DANG PO NI, BRGYA BA'I 'GREL BAR RTOG BRAL DU
'DOD PA MA BKAG LA, MNGON SUM GYI SGRA DON LA ZLOS SGRA BKAG PA
RTZOD SPONG DANG BCAS PAS YUL LA MNGON SUM DNGOS DANG YUL CAN LA
BTAGS PA

YIN PAR BSGRUBS PA DANG, DBANG SHES MNGON SUM TSAD MA DAG YUL
GYI RING GI MTSAN NYID DAM RANG BZHIN LA TSAD MAR 'DOD PA DGAG
PA GNYIS BYAS TE, DANG PO NI, SNGAR DRANGS PA LTAR, 'GREL BA DE
NYID LAS, 'O NA RNAM

PAR SHES PA'I SKAD CIG MA GCIG JI LTAR MNGON SUM YIN, ZHES PA
NAS, DE'I NYE BAR LEN PA CAN RNAMS KYANG MNGON SUM YIN PAS NYES
PA MED DO, ,ZHES SO, ,'DI'I DKA' GNAS PHAL CHER DRANGS NAS BSHAD
ZIN TO, ,BKAG

TSUL GNYIS PA NI, 'GREL BA DE NYID LAS, GANG YANG 'DIS DBANG
PO'I RNAM PAR SHES PA 'DI MNGON SUM NYID DU SGRO BTAGS NAS GZHAN
TSAD MA NYID DU RTOGS PAR BYED PA YANG CHES SHIN TU MA 'BREL BA
ZHIG GO ,ZHES PA NAS, TSAD

MA NYID DU THAL BAR 'GYUR BA'I PHYIR RO, ,ZHES PA'I BAR GSUNGS
NAS, DE'I PHYIR RTOG GE PA 'DI ZHES SOGS KYIS MJUG BSDU PA MDZAD
PAS SO, ,BKAG TSUL GNYIS PA 'DI RJE RIN PO CHES RTOGS DKA' BAR
SNANG GSUNGS PA LTAR YIN

@042B BAS, TSIG ZIN TZAM BSHAD NA RTOG GE BA 'DIS YUL YUL CAN
GNYIS LAS YUL CAN KHO NA LA MNGON SUM DANG TSAD MAR 'DOD LUGS DE
CHES SHIN TU MA 'BREL BA'AM 'BREL MED CIG YIN PAR THAL, 'DIS YUL
YUL CAN

GNYIS LAS DBANG PO'I RNAM SHES RTOG BRAL MA 'KHRUL PA LA MNGON
SUM MIN BZHIN DU DER SGRO BTAGS NAS GZUGS SOGS YUL LNGA'I RANG
MTSAN RNAMS DE DAG GI DNGOS YUL BYAS NAS DE LA TSAD MA'I DON MI
SLU BA DANG MA 'KHRUL PAR

RTOG PAR BYED PA'I PHYIR, BRGYA BA'I 'GREL BA LAS, GANG YANG
'DIS DBANG PO'I RNAM PAR SHES PA 'DI MNGON SUM NYID DU SGRO
BTAGS NAS GZHAN TSAD MA NYID DU RTOG PAR BYED PA DE YANG CHES
SHIN TU MA 'BREL BA ZHIG GO ,ZHES SO, ,

MNGON SUM NYID DU SGRO BTAGS PA NI, DE GNYIS LTOS TSE MNGON SUM
MIN BZHIN DU MNGON SUM DNGOS GNAS PAR SGRO BTAGS ZHES PA'I DON
DANG, GZHAN SGRA SMOS PA NI SHES BA MNGON SUM DE LA'ANG GZHAN
TSAD MA YIN BYAS ZHES DANG

TSAD MA'I DON YANG MI SLU BAS MI CHOG BAR GZHAN GSAR DU 'ANG MA
'KHRUL BA SOGS SU BYAS PA NI TSIG DE DAG DANG 'BREL MED BA'O
SNYAM DU DGONGS PA'O, ,RTOG GE BA'AM RANG BZHIN SMA BA NI DBANG
SHES LNGA YUL GZUGS SOGS KYI RANG MTSAN

LNGA LA TSAD MAR 'DOD PA MI 'THAD PAR THAL, DE DAG YUL DE DAG
RANG GI MTSAN NYID KYIS GRUB PA LA MI SLU BA MA YIN PA'I PHYIR,
KHYAB STE, MI SLU BA NI TSAD MA'I MTSAN NYID DU 'JIG RTEN NA
'JOG PAR MTHONG BA DE'I PHYIR, MA KHYAB MTSAMS

@043A *, ,LA RTAGS GRUB STE, BCOM LDAN 'DAS KYIS RNAM PAR SHES
PA RDZUN PA DANG SGYU MA LTA BUR THEG PA GONG 'OG DU MAR YANG
YANG GSUNGS PA'I PHYIR, THEG CHEN GYI MDO LAS, 'DU SHES THAMS
CAD DANG

SNOD KYI 'JIG RTEN NI RDZUN PA SLU BA'I CHOS CAN DAG STE KYE MA
'DU BYED RNAMS MI RTAG CES DANG, CHOS GANG SLU BA DE NI RDZUN
PA'O, ,ZHES DANG, 'DUS BYAS DE NI SLU BA'I CHOS KYANG YIN, DE NI
RAB TU 'JIG PA'I CHOS KYANG YIN NO, ,ZHES DANG,

GZHAN LAS KYANG, GZUGS NI DBU BA RDOS PA 'DRA, ,TSOR BA CHU YI
CHU BUR BZHIN, ,'DU SHES RNAMS NI SMIG RGYU 'DRA, ,'DU BYED CHU
SHING LTA BU STE, ,RNAM PAR SHES PA SGYU MA LTAR, ,NYI MA'I
GNYEN GYIS BKA' STZAL TO, ,ZHES DANG,

TING 'DZIN RGYAL PO LAS, CHOS 'DI RNAMS NI DBU PA CHU SHING
'DRA, ,SGYU MA LTA BU NAM MKHA'I GLOG 'DRA STE, ,CHU YI ZLA BA
'DRA ZHING SMIG RGYU BZHIN, ,ZHES GSUNGS SO, ,BRGYA BA'I 'GREL
PA LAS, DE YANG CHES SHIN TU MA 'BREL BA

ZHIG GO ,MI SLU BA'I SHES PA NI 'JIG RTEN NA TSAD MA NYID DU
MTHONG NA RNAM PAR SHES PA YANG BCOM LDAN 'DAS KYIS 'DUS BYAS
YIN PA'I PHYIR RDZUN PA SLU BA'I CHOS CAN DANG SGYU MA LTA BUR
GSUNGS SO, ,ZHES GSUNGS PA'I PHYIR, DE LA NYAN THOS

SDE PA DAG 'DI'I RDZUN PA DANG SLU BA NI BDEN MED DANG RANG
BZHIN MED PAR MI 'CHAD PAR LUNG DANG PO'I MJUG DE MA THAG MYA
NGAN LAS 'DAS PA 'DI NI BDEN PA DAM PA GCIG BU STE ZHES GSUNGS
PA'I BDEN PA DANG DAM PA'I ZLOG ZLA LA

@043B 'CHAD CING, DE GNYIS KYI SKAD DOD PA TYA DANG PA TA NI
BDEN PA DANG DAM PA DANG RTAG PA GSUM CHAR LA 'JUG PAS RTAG PA
MA YIN PA'AM MI RTAG PAR 'DOD PAS LUNG DRANGS MTSAMS LA MA KHYAB
PAR 'DOD DO, LUNG GZHAN DAG KYANG DE DANG 'DRA LA,

GZUGS NI SOGS KYI DPE LNGA NI MI GTZANG BA 'DUS PA DANG TSOR BA
SKAD CIG GIS 'JIG PA SOGS KYI DON YIN LA, TING NGE 'DZIN RGYAL
PO LAS BDEN MED BSTAN KYANG DE KHAS MI LEN SNYAM DU BSAMS PA'O,
,NYAN RANG LA CHOS KYI BDAG MED

RTOGS PA MI 'DOD PA DANG DMAN MDOR DE MA BSHAD PAR 'DOD PAS
KYANG DE LTAR RAM GANG ZAG GI BDAG MED LA SBYAR NAS 'CHAD DO,
,THAL 'GYUR BAS DE'I KHYAB PA SGRUB PA NI, DE LA KHYAB PA YOD
PAR THAL, SHES PA GANG ZHIG YUL DE BZUNG

BA LTAR RDZUN PA DANG SGYU MA LTA BU YIN PA YUL DE LA MI SLU BA
MI RUNG BA'I PHYIR, RTAGS KHYOD KYIS KHAS BLANGS KYANG MA GRUB
NA, GZUGS SOGS KYI RANG MTSAN LA TSAD MAR 'DOD PA'I DBANG SHES
DE LNGA CHOS CAN, YUL RANG MTSAN DE LA LTOS

NAS MI SLU BA MA YIN PAR THAL, GZUGS SOGS DE RNAM PA GZHAN DU
GNAS PA LA GNAS TSUL DE LAS RNAM PA GZHAN DU SNANG BA 'AM BZUNG
BA'I BLO YIN PA'I PHYIR, DPER NA ZLA BA GNYIS SNANG GI DBANG
SHES BZHIN, BRGYA BA'I 'GREL

BA LAS, GANG ZHIG RDZUN PA SLU BA'I CHOS CAN DANG SGYU MA LTA BU
YIN PA DE NI MI SLU BA MA YIN TE, RNAM PA GZHAN DU GNAS PA'I
DNGOS PO LA RNAM PA GZHAN DU SNANG BA'I PHYIR RO, ,ZHES SO,
,'DI'I THAD KYI LAM RIM DANG STONG THUN

@044A *, ,GYIS YUL DE LA 'KHRUL KYANG TSAD MAR MI 'GAL BAR
GSUNGS PAS MI 'GAL BA'I ZHIB CHA DANG RGYU MTSAN SHES DGOS SO,
,JI SKAD DU, LAM RIM LAS, MDOR NA DBANG PO'I SHES PA DE DAG YUL

LNGA'I RANG MTSAN LA TSAD MA MA YIN TE, YUL LNGA'I RANG MTSAN
SNANG BA LA LTOS TE SLU BA'I PHYIR TE, YUL LNGA RANG GI MTSAN
NYID KYIS STONG BZHIN DU RANG MTSAN DU SNANG BA'I PHYIR, DPER NA
ZLA BA GNYIS SNANG GI SHES PA BZHIN SNYAM DU

DGONGS PA'O, ,ZHES GSUNGS PA'I PHYIR, DE LTAR GYUR KYANG DE LA
TSANG MAR 'DOD MI RIGS PAR THAL, RNAM SHES THAMS CAD TSAD MAR
THAL BA'I SKYON 'ONG PA'I PHYIR, BRGYA BA'I 'GREL PA LAS, DE
LTAR GYUR PA NI TSAD MA NYID DU BRTAGS

PAR RIGS PA YANG MA YIN TE, RNAM PAR SHES PA THAMS CAD KYANG
TSAD MA NYID DU THAL BA'I PHYIR RO, ,ZHES SO, ,'DIS NI CHOS RJE
RGYAN BZANG BAS RTOG MED LOG SHES RNAMS KYANG TSAD MAR 'DOD PA
KHEGS PAR SNANG NGO, ,'DI SKABS KYI

LAM RIM LA STAG LON RE, DNGOS SMRAS YUL LNGA LA TSAD MAR 'GRO BA
RANG MTSAN LA 'DOD PA MI 'THAD DE, DE DAG GIS RANG MTSAN MA YIN
PA'I CHOS KHAS BLANGS PA'I PHYIR, ZHES SOGS LTAR SNANG MANG BO
SMRA'O, ,DE LA YUL LNGA LA RANG

MTSAN MA YIN PA YOD PA MA GRUB LA DE DAG GIS RANG MTSAN LA TSAD
MAR KHAS BLANGS PAR THAL, ZLA BA'I ZHABS KYIS DE DAG GI 'DOD PA
PHYOGS SNGAR BLANGS TSE DE LTAR BSHAD PA'I PHYIR TE, BRGYA BA'I
'GREL BA LAS, DE DANG BRAL PA'I PHYIR

@044B DBANG PO'I RNAM PAR SHES PA LNGA NI YUL GYI RANG GI MTSAN
NYID BRJOD DU MED PA TZAM ZHIG LA 'JUG PA'I PHYIR, MNGON SUM GYI
SGRAS BRJOD PAR BYA BA STE DBANG PO DANG DBANG PO LA GNAS PA'I
PHYIR RO, ,ZHES GSUNGS PA'I PHYIR, 'KHOR GSUM

KHAS, GZHAN YANG, DE'I LUGS LA YUL LNGA RANG MTSAN GYIS GRUB PAR
'JAL BA'I TSAD MA MED PAR THAL, DE LNGA GZHAL BA'I DBANG SHES
LNGAS YUL LNGA RANG GI MTSAN NYID KYIS GRUB PA MA GZHAL BA'I
PHYIR, MA KHYAB NA, SEL 'JUG DANG

SGRUB 'JUG GI 'JUG TSUL KHYAD MED DU THAL BA DANG, MNGON SUM
GYIS GRUB BA DE RDZAS GCIG RNAMS CIG CAR MTHONG PAR BSHAD PA
SOGS RNAM 'GREL NGES KYI GZHUNG PHAL CHER DNGOS SMRAS KHAS MI
LEN PAR THAL BA DANG, DE DE'I RANG GZHUNG

MA YIN PAR THAL BA SOGS SKYON DU MA 'JUG STE, GZUGS 'DZIN DBANG
MNGON GYIS GZUGS DE TZAM LAS DE'I KHYAD PAR GANG YANG MA BZUNG
BA'I PHYIR DANG, GZUGS ZHES BRJOD PA'I SGRA DANG RTOG PAS GZUGS
KHO NA BZUNG BA DANG KHYAD

PAR MED PA DE'I PHYIR, RTZA BAR 'DOD NA, GZHAL BYA GNYIS PHYIR
TSAD LA GNYIS, ZHES SOGS LUGS DE LA MI 'THAD BAR THAL PA DANG,
CHOS CAN MTHUN SNANG BA MED PA SOGS MI RUNG BAR THAL LO, ,DES NA
RIGS PA BYE BA

RES DPYAD NAS BZHAG PA'I RJE RIN PO CHE'I GSUNG KHO MTSAD MAR
RIGS TE, RGYU MTSAN DE'I PHYIR, DES NA LAM RIM LAS, 'DI LA DNGOS
PO SMRA BAS NI GZUGS SGRA SOGS LA RANG GI MTSAN NYID KYIS GRUB
PA'I RANG BZHIN MED NA DE

@045A *, ,DAG DON BYED PA'I NUS PA THAMS CAD KYIS STONG PA'I
DNGOS MED DU 'DOD PAS, YUL LNGA'I RANG MTSAN LA MNGON SUM TSAD
MAR MA SONG NA YUL LNGA LA TSAD MAR 'GRO SA MED LA YUL LNGA LA
TSAD MAR

SONG NA'ANG DE'I RANG GI MTSAN NYID LA TSAD MAR 'GRO BAR 'DOD
DO, ,ZHES GSUNGS PA'I PHYIR, 'DI MNGON SUM TSAD MA'I DBANG DU
BYAS KYI RJES DPAG LA GA LA YIN, GNYIS PA 'GREL PA 'DI NAS RTOG
BRAL DU 'DOD PA BKAG TSUL NI,

GZHAN YANG RTOG GE BA DANG RANG RGYUD PAS MNGON SUM RTOG BRAL
GYI SHES PAR 'DOD PA MI 'THAD PAR THAL, DE LA RIGS PA DANG LUNG
GNYIS KA'I SGRUB BYED RNAM DAG MED LA DE GNYIS KA'I GNOD BYED
YOD PA'I PHYIR, RIGS PA NI,

MNGON SUM CHOS CAN, TSAD MAR RTOG PA'AM 'DOD PA DON MED PAR
THAL, RTOG BRAL GYI SHES PA NYID MNGON SUM DU KHAS BLANGS PA'I
PHYIR, RTAGS KHAS, KHYAB STE, 'JIG RTEN PA NI YUL GZUGS SOGS
MNGON GYUR DANG

MNGON SUM DNGOS DANG DE'I YUL CAN GYI DBANG PO'I SHES PA BTAGS
NAS MNGON SUM GYI TSAD MAR KHAS LEN ZHING, RTOG BRAL GYI SHES PA
NYID TSAD MAR 'DOD PA DE'I SGOS KYANG 'JIG RTEN PA'I THA SNYAD
DANG MI MTHUN PA'I PHYIR, KHYAB STE,

KHYOD KYANG 'JIG RTEN PA'I TSAD MA DANG DES YUL GZHAL PA'I THA
SNYAD BSHAD PAR 'DOD PA'I PHYIR, 'DI NYID LAS, RTOG PA DANG BRAL
BA'I SHES PA NYID MNGON SUM NYID DU KHAS BLANGS PA'I PHYIR DANG,
DES KYANG 'JIG RTEN PA'I THA SNYAD BYED PA MED PA'I PHYIR

@045B DANG, 'JIG RTEN PA'I TSAD MA DANG GZHAL BYA'I THA SNYAD
BSHAD BAR 'DOD PA'I PHYIR NA MNGON SUM TSAD MAR RTOG PA NI DON
MED PA NYID DU 'GYUR RO, ,ZHES SO, ,'DIR GTZO BOR RANG RGYUD PA
PHYOGS SNGAR DGOS LA SNGAR PHA ROL PO'I DPYAD PA

ZHIB MO 'DI CI DGOS KHO BO CAG 'JIG RTEN PA'I THA SNYAD 'CHAD
CES RGYU MTSAN DES 'DI LTAR GSUNGS SO, ,DES NA RTOG BRAL GYI
SHES PA TZAM MNGON SUM DU MA ZAD MNGON SUM TSAD MAR KHAS BLANGS
NA'ANG 'JIG RTEN GYI THA SNYAD DANG MI MTHUN

TE; 'JIG RTEN NA YUL DE MYONG STOBS KYIS RTOGS NA MNGON SUM DU
RTOGS PAS KHYAB LA, DE LA RTOG BRAL ZHIG MI DGOS PA'I PHYIR,
'CHAD 'GYUR GYI BDE SOGS LTAR RTOG PAS KYANG MYONG STOBS KYIS
RTOGS PA DU MA YOD PA'I PHYIR DANG,

BDE SOGS 'DI MNGON SUM DU BDAG GIS MYONG NGO ZHES 'JIG RTEN NA
GRAGS PA'I PHYIR ZHES PA NI, 'DI NYID LAS, DES KYANG 'JIG RTEN
PA'I THA SNYAD BYED PA MED PA'I PHYIR SOGS KYI DON NO, ,LUNG GI
SGRUB BYED MED LA GNOD BYED YOD PA NI, KHO

NA RE; MNGON SUM RTOG BRAL DU RIGS PAR THAL, LUNG LAS, MIG GI
RNAM PAR SHES PA DANG LDAN PAS SNGON PO SHES KYI SNGON PO'O
SNYAM DU NI MA YIN NO, ,ZHES GSUNGS PA'I PHYIR, KHYAB STE, LUNG
'DIS MNGON SUM GYI MTSAN

NYID RTOG BRAL MA 'KHRUL PAR BSHAD PA'I PHYIR SNYAM DU RANG
RGYUD PA MAN CHAD 'DOD DE, TSAD CHEN DKA' 'GREL LAS, MNGON SUM
GYI MTSAN NYID NI 'KHRUL PA DANG RTOG PA DANG BRAL BA NYID DE,
DE YANG BCOM LDAN 'DAS KYIS MIG GI

@046A *, ,ZHES PA NAS, ZHES GSUNGS TE, 'DI LTAR SNGON PO SHES
ZHES BYA BA 'DIS NI PHYIN CI MA LOG PA'I YUL CAN DU BSTAN PA'I
PHYIR MA 'KHRUL BAR BRJOD LA, SNGON PO'O SNYAM DU MIN NO ZHES
BYA BA 'DIS

NI MING DANG 'BREL BA'I DON 'DZIN PA SPANGS PA'I PHYIR RTOG PA
DANG BRAL BA BRJOD DO ZHES GSUNGS PA'I PHYIR ZER NA, DE LA KHYAB
PA MED CING LUNG DON MI 'THAD PAR THAL, DE LA SKABS DON MA RTOGS
PA'I SKYON YOD PA'I PHYIR, MIG GI

ZHES SOGS KYI LUNG DE MNGON SUM GYI MTSAN NYID BRJOD PA'I DON
CAN GYI SKABS MA YIN PA'I PHYIR, DES YID MNGON LTA CI YID SHES
GANG YANG MA BSTAN PAR DBANG SHES LNGA LA RTOG DPYOD MED PAS
BLUN PAR STON PA'I SKABS YIN

PA'I PHYIR TE, 'DI NYID LAS, MIG GI RNAM PAR SHES PA DANG LDAN
PAS SNGON PO SHES KYI SNGON PO'O SNYAM DU NI MA YIN NO, ,ZHES
BYA BA'I LUNG YANG MNGON SUM GYI MTSAN NYID BRJOD PA'I DON CAN
GYI SKABS MA YIN PA NYID KYI PHYIR DANG,

DBANG PO'I RNAM PAR SHES PA LNGA PO RNAMS BLUN PA NYID DU STON
PAR BYED PA NYID YIN PA'I PHYIR, ZHES SO, ,DES NA KHYOD KYIS
RTOG BRAL GYI SHES PA KHO NA MNGON SUM DU 'DOD PA MI 'THAD PAR
THAL, LUNG LAS KYANG DE LTAR GSUNGS PA MA

YIN PA'I PHYIR TE, 'DI NYID LAS KYANG, LUNG LAS KYANG RTOG PA
DANG BRAL BA'I RNAM PAR SHES PA KHO NA MNGON SUM NYID MA YIN PAS
'DI NI MI RIGS SO, ,ZHES GSUNGS PA'I PHYIR, 'CHAD 'GYUR LTAR
BRGYA PA'I 'GREL BA LAS YID

@046B MNGON LA RTOG BCAS BSHAD BAS, SEMS CAN RGYUD KYI YID MNGON
RNAMS DBANG SHES LTA BU'I RTOG BRAL MIN KYANG MNGON SUM TSAD MA
DANG GSAL SNANG CAN YIN TE, RTOG PA LA'ANG GSAL SNANG TZAM YOD
PA MI 'GAL BA'I PHYIR DANG,

SGRA RTOG GNYIS LA DON DE GSAL BAR BYED PA YOD PAR GRAGS PA'I
PHYIR DANG, RNAM 'GREL LAS, GSAL BAR SNANG BA CAN BLO GANG, ,DE
NI RTOG BRAL MA 'KHRUL 'DOD, ,CES PA LTA BU'I GSAL SNANG MED
KYANG GSAL SNANG TZAM YOD PA

RNAM 'GREL LUGS LA'ANG MI KHEGS PA'I PHYIR, RNAM 'GREL LAS, 'DOD
'JIGS MYA NGAN GYIS BRLAM DANG, ,RKUN PO RMI SOGS KYIS BSLAD PA,
,ZHES SOGS DU MA GSUNGS PA'I PHYIR, DES NA RTOG PA YIN KYANG
RANG GI YUL MNGON SUM DU

GZHAL BA LUGS 'DI LA MI 'GAL TSUL DANG DE BZHIN DU RNAL 'BYOR
MNGON SUM LA'ANG GZHAN GYIS RTZOD TSUL SOGS 'OG TU 'CHAD PAR
'GYUR RO, ,GNYIS PA RANG LUGS KYI TSAD MA'I RNAM BZHAG LA 'THAD
LDAN BZHAG PA DANG, DKA' GNAS KYI

MTHA' BCAD PA GNYIS, DANG PO NI, TSAD MA'I MTSAN NYID DANG,
GRANGS DANG, YUL DANG, TSAD MA DANG, GZHAL BYA 'GRUB TSUL BZHI'I
SGOS BSHAD DGOS TE, DE LTAR BSHAD NA TSAD MA'I RNAM BZHAG CHES
RTOGS SLA BA SOGS KYI

DGOS PA YOD PA'I PHYIR, 'DI NYID LAS, TSAD MA DAG NI DU ZHIG,
MTSAN NYID NI GANG, YUL DAG NI CI ZHIG CES SOGS GSUNGS PA DE'I
PHYIR, DE LTAR TSAD MA LA BZHI LAS, TSAD MA'I MTSAN NYID YOD DE,
MI SLU BA'I SHES PA DE DE

@047A *, ,YIN PA'I PHYIR TE, BRGYA BA'I 'GREL BA LAS, MI SLU
BA'I SHES PA NI 'JIG RTEN NA TSAD MA NYID DU MTHONG NA ZHES
GSUNGS PA'I PHYIR, KHYAB STE, 'JIG RTEN NA ZHES PAS BDEN GRUB
DANG

BTAGS DON DPYAD NGO MA YIN PAR 'JIG RTEN GYI THA SNYAD DU TSAD
MA 'JOG DGOS ZHES BSHAD PA'I PHYIR, SKABS 'DIR TSAD MA'I SKAD
DOD PRA M'A nA'I BRA DANG PO'AM GSAR DU DANG M'AnA 'JAL BAR
BSGYUR NAS BSHAD MI RUNG STE, YANG DAG

BA'AM MI SLU BA'I SHES PA PHAL CHER TSAD MIN DU 'GYUR BA DANG
'JIG RTEN GRAGS PA DANG MI MTHUN PA DANG, TSAD MA'I DANG PO MI
RNYED PA SOGS SKYON DU MA 'ONG BA'I PHYIR TE, RTZOD ZLOG LAS, DE
YANG DANG PO 'GRUB MIN LA, ,BAR BA MIN ZHING

THA MA MIN, ,ZHES SOGS DANG, BRGYA BA'I 'GREL PA LAS, 'JIG RTEN
PA'I MTHONG BAS DE KHO NA MTHONG BA GSAL BA RIGS PA'ANG MA YIN
TE, DE NI 'JIG RTEN KHO NA LAS TSAD MA NYID YIN PA'I PHYIR DANG,
DES DMIGS PA'I DON YANG

RDZUN PA SLU BA'I CHOS CAN NYID DU BSGRUBS PA'I PHYIR RO, ,ZHES
SO, ,DE'I PHYIR 'DIR PRA M'AnA RAB TU 'JAL BAS NA TSAD MA ZHES
BSHAD RIGS TE, RAB TU'AM JI LTA BA BZHIN 'JAL BAS NA TSAD MA
DANG, YANG GZHAL BYA'I RAB STE GTZO BO 'JAL

BAS TSAD MA ZHES BSHAD DGOS PA'I PHYIR, DANG PO GRUB STE, CHOS
RAB TU 'BYED PA'I SHES RAB RNAMS TSAD MA'I MTSAN GZHI YIN PA'I
PHYIR, BLO GROS MI ZAD PA'I MDO LAS, DGE BA DANG MI DGE BA'I
CHOS RNAMS RAB TU SHES PA NI SHES RAB

@047B PO; ;NGES PAR 'BYED PA'I CHOS RNAMS LA RTOG PA NI SHES RAB
PO, ,'PHAGS PA'I CHOS MNGON DU GYUR PAS NA SHES RAB NI TSAD MAR
GYUR PA'O, ,SHES RAB NI, ZHES PA NAS, SGRIB PA DANG CHOD PA
THAMS CAD YANG DAG PA JI LTA BA BZHIN DU

RAB TU RTOGS PA'O, ,ZHES GSUNGS PA'I PHYIR, DES NA KUN RDZOB
DANG RDZUN PA YIN KYANG DE JI LTA BA BZHIN GZHAL DU YOD PAR MDO
'DI LAS BSHAD PA LTAR YIN TE, DAM BCA' YANG DAG DANG RIGS PA
YANG DAG 'DOD PA'I PHYIR RO, ,GNYIS PA

GRUB STE, PRA ZHES PA RAB YIN PAS GTZO BO STE RANG GI GZHAL
BYA'I GTZO BO GZHAL PAS NA TSAD MA ZHES BYA STE 'JIG RTEN NA RAB
DANG PHUL DANG GTZO BO ZHES SHIN TU GRAGS PA'I PHYIR, RAB GZHAL
BYA LA SBYAR DGOS TE M'AnA 'JAL BYED LA 'CHAD PA'I RGYU

MTSAN GYIS YIN PA'I PHYIR, DES NA 'JIG RTEN NA ZHES PA LA SKABS
DON DU MA SHES DGOS TE, 'JIG RTEN LAS 'DAS MA 'DAS KYI 'JIG
RTEN NA YOD PA LA KUN RDZOB BDEN PA ZHIG DGOS, 'JIG RTEN GYI THA
SNYAD DU YOD DAM DON DAM PAR YOD

CES PA'I 'JIG RTEN DU CHOS THAMS CAD YOD PAR 'JOG PA SOGS DU MA
SHES DGOS PA'I PHYIR, DES NA GZHAL BYA 'JAL BYED KYI THA SNYAD
'THAGS PA'I MNYAM BZHAG GI DOR YANG MED PAS, 'JIG RTEN GYI THA
SNYAD DU 'JOG PA LAS 'OS MED PA DE'I PHYIR,

'JIG RTEN PAS GANG BZHAG THAL 'GYUR BAS KHAS MI LEN PA'AM THAL
'GYUR BA'I RANG LUGS LA MI RUNG BA GTAN MA YIN TE, 'JIG RTEN NA
GANG YOD PA DENG YANG 'DOD DO ZHES SOGS DU MA GSUNGS PA'I PHYIR,
'DIS NI STAG LO'I 'DOD PA LEGS
@048A *, ,PAR BKAG GO ,GNYIS PA TSAD MA'I GRANGS NI, DBYEN BZHI
DANG BSDUS NA GNYIS SU 'DU STE, YUL MNGON GYUR PA 'JAL BA'I
MNGON SUM DANG, YUL LKOG GYUR PA LA CUNG ZAD LKOG GYUR DANG,

SHIN TU LKOG GYUR GNYIS KYI DANG PO 'JAL PA'I RJES DPAG DANG,
GNYIS PA 'JAL PA'I LUNG GI TSAD MA DANG YUL MNGON GYUR PA'I
DPE'I STENG NAS LKOG GYUR PA GZHAL PA'I NYER 'JAL GYI TSAD MA
BZHI YOD CING, BSDUS NA PHYI MA GSUM RJES

DPAG TU 'DU PA'I PHYIR, 'DI NYID LAS, DE LTAR TSAD MA BZHI LAS
'JIG RTEN GYIS DON RTOGS PAR RNAM PAR 'JOG PA YIN NO, ,ZHES
GSUNGS PA'I PHYIR, TSAD MA'I GRANGS DE LTAR 'BYED PA GZHAL BYA'I
DBANG GIS YIN TE, DPYAD PA

GSUM GYI YUL MNGON GYUR CUNG ZAD LKOG GYUR SHIN TU LKOG GYUR
GSUM STE GZHAL BYA'I GNAS GSUM DANG, DGOS PA'I DBANG GIS MNGON
LKOG 'DRES PA'AM SBYAR PA'I DPE NYER 'JAL GYI YUL BZHI YOD PA
DE'I PHYIR DANG, GZHAL BYA RANG SPYI'I DBANG

GIS 'JOG PA SOGS MTHA' GZHAN KHEGS PA'I PHYIR, 'DI NYID LAS,
TSAD MA'I GRANGS 'JUG PA GZHAL BYA'I GZHAN GYI DBANG YIN PA'I
PHYIR DANG, ZHES GSUNGS PA'I PHYIR, GZHAL BYA'I GZHAN ZHES PAS
GZHAL BYA'I DBYE BA GZHAN DANG

GZHAN YOD TSUL DANG DE LTAR NA TSAD MA'ANG GZHAN DANG GZHAN DGOS
PA NI DBANG YIN PA'I PHYIR ZHES PAS BSTAN PA'I PHYIR TE, DE LTAR
MA BYAS NA TSAD MA GZHAL BYA KHO NAS GZHAN DBANG YIN PAR BSHAD
DGOS PAS 'OG TU PHAN TSUN LTOS PA KHYAD MED DU

@048B GSUNGS PA DANG MI MTHUN PAR 'GYUR PA'I PHYIR TE, GZHAN
DBANG GI RNAM BCAD DANG YONGS GCOD LAS SHES PA'I PHYIR DANG,
YANG 'DI NYID LAS, GANG GI TSE DE LTAR GZHAL BYA GNYIS GNAS PA
MED PA DE'I TSE LUNG LA SOGS PA RANG DANG SPYI'I MTSAN NYID

KYI YUL MA YIN PA NYID KYI SGOS TSAD MA GZHAN NYID MA YIN PA MA
YIN NO, ,ZHES SO, ,TSAD MA BZHI'I THA SNYAD RANG RGYUD PA MAN
CHAD KYIS GTZO BOR MA BSHAD KYANG 'PHAGS PA YAB SRAS KYI DGONGS
PA YIN TE, RTZOD ZLOG RTZA 'GREL LAS TSAD MA

BZHI'I THA SNYAD DANG GRANGS DANG TSAD MAS 'JAL TSUL DANG, TSAD
MA DE GANG GIS GRUB SOGS LA BRTEN NAS GRUB PA'I PHYIR TE, RTZOD
ZLOG LAS, RE ZHIG GAL TE MNGON SUM GYIS, ,DNGOS RNAMS DMIGS NAS
ZLOG BYED NA, ,GANG GIS DNGOS

RNAMS DMIGS 'GYUR PA, ,MNGON SUM DE NI MED PA YIN, ,RJES DPAG
LUNG DANG NYIR 'JAL DANG, ,RJES DPAG LUNG GIS BSGRUB BYA DANG,
,DPES BSGRUB BYA BA'I DON GANG YIN, ,MNGON SUM GYIS NI LAN BTAB
PO, ,ZHES PAS TSAD

MA BZHI'I THA SNYAD DANG GRANGS BSTAN NAS BDEN GRUB BKAG, RTZOD
ZLOG LAS, GAL TE RANG LAS TSAD MA GRUB, ,GZHAL BYA RNAMS LA MA
LTOS PAR, ,KHYOD KYI TSAD MA RAB GRUB 'GYUR, ,ZHES PA NAS, TSAD
MA RNAMS NI RANG NYID KYIS, ,

'GRUB MIN PHAN TSUN GYIS MIN PA'AM, ,TSAD MA GZHAN GYIS MA YIN
LA, ,GZHAL BYAS MA YIN RGYU MED MIN, ,ZHES PAS TSAD MA'I GZHAL
BYA 'GRUB LUGS DANG, YANG DE NYID LAS, GAL TE KHYOD KYI DON DE
RNAMS, ,TSAD MA

@049A *, ,NYID KYIS RAB GRUB NA, ,KHYOD KYI TSAD MA DE RNAMS
KYANG, ,JI LTAR RAB TU 'GRUB PA SMROS, ,GAL TE TSAD MA GZHAN
RNAMS KYIS, ,'GRUB PO SNYAM NA THUG PA MED, ,CES PA NAS, 'JIG
RTEN KUN

GYI MUN SEL 'GYUR, ,ZHES PAS RANG RIG SOGS TSAD MA DE 'GRUB BYED
DPYAD NAS BKAG CING, DE NYID LAS, SPRUL PA YIS NI SPRUL BA DANG,
ZHES SOGS DANG, CHOS KYI GNAS SKABS RAB MKHAS PA, ,DGE PA YIS NI
CHOS RNAMS KYI, ,

DGE PA'I RANG BZHIN CHOS RNAMS GANG, ,DE LTAR RAB PHYE BRJOD BYA
YIN, ,ZHES PA NAS, GANG LA STONG PA NYID SRID PA, ,DE LA DON
RNAMS THAMS CAD SRID, ,CES RANG LUGS LA TSAD MA BZHI DANG GZHAL
BYA'I GNAS BZHI DANG DGE SOGS

THAMS CAD RUNG BAR BSHAD PA LA BRTEN PA YIN PA'I PHYIR TE, RANG
RIG 'GOG TSUL 'DI NYID JI LTA BAR YOD PA LTA BU YIN PA'I PHYIR,
DGONGS PA RAB GSAL LAS, TSAD MA BZHI BSHAD PA NI, RTZOD ZLOG
RTZA 'GREL LA BRTEN PA'O,,

ZHES GSUNGS PA'I PHYIR, DES NA BOD SNGA MA MANG BOS TSAD MA MANG
BA THAL 'GYUR BA DANG, NYUNG BA GNYIS SU NGES PA RANG RGYUD PA
MAN CHAD DU 'DOD PA DANG, BOD PHYI MA STAG LO SOGS THAL 'GYUR
BA'I LUGS LA TSAD MA BZHI MED

PAR 'DOD PA THAMS CAD MTHA' MCHOD PA'I GTAM KHO NA YIN TE, RNAM
'GREL LAS KYANG TSAD MA BZHI'I TSAD MAR RUNG BA DAG KHO BOS BKAG
PA MED CING MNGON RJES GNYIS SU GRANGS MA NGES PAR MI 'GYUR BA
DANG, DE'I TSAD MA RNAMS KYANG

@049B MNGON RJES GNYIS SU 'DU BAR BSHAD PA'I PHYIR DANG, ZHI
'TSOS KYANG TSAD CHEN LAS DE LTAR BSHAD PA DAG MA MTHONG BA'I
'OL TSOD YIN PA'I PHYIR RO, ,SHIN TU SPROS PAS CHOG GO ,TSAD
MA'I THA SNYAD DANG RNAM BZHAG 'DI YANG PHYIS KYI BAN GRUB SO

SOS BYAS PA MIN GYI GDOD MA NAS YOD DE, DE LTAR RGYAL BA NYID
KYIS SDE SNOD GONG 'OG DU MAR YANG YANG GSUNGS PA'I PHYIR TE,
THEG PA GONG 'OG GI MDO'I DON 'GREL MDO SDE DGONGS 'GREL LAS
KYANG, DE LTAR NA 'THAD PAS BSGRUB PA'I RIGS

PA DE NI, MNGON SUM GYI TSAD MA DANG RJES SU DPAG PA'I TSAD MA
DANG YID CHES PA'I LUNG GI TSAD MA'I MTSAN NYID LNGA PO DAG GIS
YONGS SU DAG PA YIN NO, ,ZHES GSUNGS PA'I PHYIR DANG, 'DIS DPYAD
PA GSUM GYIS DAG LUGS KYANG BSTAN

LA; DPE NYER SBYAR GYI THA SNYAD KYANG BSHAD DE, MDO DE NYID
LAS, DE LA YONGS SU DAG PA'I MTSAN NYID LNGA PO GANG ZHE NA, DE
MNGON SUM DU DMIGS PA'I MTSAN NYID DANG, DE LA GNAS PA MNGON SUM
DU DMIGS PA'I MTSAN NYID DANG, RANG GI

RIGS KYI DPE NYE BAR SBYAR BA'I MTSAN NYID DANG, YONGS SU GRUB
PA'I MTSAN NYID DANG LUNG SHIN TU RNAM PAR DAG PA GTAN LA PHAB
PAR BSTAN PA'I MTSAN NYID DO, ,ZHES GSUNGS PA'I PHYIR, 'DIS
DPYAD PA GSUM GYIS DAG TSUL DANG TSAD MA

BZHI'I DON BSTAN TE, MNGON SUM DU DMIGS PAS MNGON SUM GYI TSAD
MA GSUM GYI YUL DANG, DER GNAS MNGON SUM GYIS RJES DPAG GI YUL
DANG, GSUM PAS DPE NYER 'JAL GYI YUL DANG, BZHI PAS TSAD MA DE
GSUM GYIS GRUB TSUL

@050A *, ,BSTAN LA, LNGA PAS LUNG GI TSAD MA'I YUL GSAL BAR
BSTAN PA'I PHYIR, MDO DE NYID LAS, DE LA 'DU BYED THAMS CAD MI
RTAG PA NYID DANG, ZHES PA NAS, LUNG SHIN TU RNAM PAR DAG PA
GTAN

LA PHAB PAR BSTAN PA'I MTSAN NYID YIN PAR RIG PAR BYA'O, ,ZHES
GSUNGS PA'I PHYIR, MNGON SUM TSAD MA'I MTSAN NYID YOD DE, RANG
GI RTEN RTAGS YANG DAG LA DNGOS SUM BRTEN PAR RANG GI 'DZIN
STANGS KYI YUL GYI GZHAL BYA

MNGON SUM PA LA MI SLU PA'I SHES PA DE DE YIN PA'I PHYIR, DE LA
KHYAB PA YOD PAR SNGAR BSHAD PA DAG GIS 'GRUB PA'I PHYIR DANG,
SKABS 'DIR YUL DE LA MNGON SUM TSAD MA YIN PA TZAM GYIS MNGON
SUM TSAD MA YIN MI DGOS TE, MTSAN

MTSON NAM DNGOS SMRAS 'DOD PA'I RANG SPYI GANG YIN KYANG 'JIG
RTEN NA STE, 'JIG RTEN PA'I SHES PA DE LA RNAM PA DANG BCAS PA'I
TSUL GYIS YOD NA, YUL DE YUL CAN DE LA MNGON SUM DANG LKOG TU MA
GYUR PA YIN DGOS LA,

YUL CAN DE YANG DE LA MNGON SUM GYI TSAD MAR 'JOG PA'I PHYIR,
'DI NYID LAS, GAL TE MTSAN GZHI'AM RANG GI MTSAN NYID DAM SPYI'I
MTSAN NYID KYANG RUNG STE 'JIG RTEN NA YOD NA NI, THAMS CAD
MNGON SUM DU DMIGS PAR BYA BA

YIN PA'I PHYIR NA LKOG TU MA GYUR PA YIN TE, DE'I PHYIR DE'I YUL
CAN GYI RNAM PAR SHES PA DANG LHAN CIG TU MNGON SUM NYID DU RNAM
PAR GZHAG GO ,ZHES SO, ,'DIS NI GNYIS SNANG CAN GYI SHES PA YIN
NA RANG GI SNANG YUL LA MNGON

@050B SUM TSAD MA YIN PAS KHYAB PAR BSTAN PA YIN TE, 'JIG RTEN
NA ZHES PAS 'JIG RTEN PA'I SHES NGO NA ZHES BSTAN, YOD NA NI
ZHES PAS SHES NGO DE NA YUL DE'AM DE'I RNAM PA YOD NA NI ZHES
BSHAD CING, LHAG MA YUL YUL CAN GNYIS

LTOS 'JOG GIS MNGON SUM DNGOS BTAGS SU BSHAD PA'I PHYIR, DE LTAR
RNAM BSHAD DGONGS PA RAB GSAL LAS GSUNGS SO, ,DES NA LUGS 'DIR
ZLA GNYIS KYI SNANG BA DANG NAM MKHA'I SKRA SHAD 'DZAG SNANG
SOGS KYANG 'DI BAS MNGON

SUM BAR 'DOD KYANG 'JIG RTEN PA DANG MI 'GAL TE, 'JIG RTEN PA'I
DBANG SHES RAB RIB SOGS MED PA DANG YOD PA LAS MNGON SUM MIN PA
DANG YIN PAR 'DOD PA LA KHYAD PAR MED PA'I PHYIR, DE DANG PO LA
LTOS NAS MNGON SUM DU MI SNANG

BAS MNGON SUM MIN LA NGES DE LA NGES SHES KYANG 'DREN MI THUB
PAS TSAD MA YANG MA YIN PA'I PHYIR DANG, GNYIS PA LA LTOS NAS
MNGON SUM DU SNANG BAS MNGON SUM YANG YIN, DE YOD PA LA TSAD MA
GZHAN LA MA LTOS PAR NGES SHES

'DREN PAS TSAD MA YANG YIN PA'I PHYIR RO, ,'DI NYID LAS, ZLA BA
GNYIS LA SOGS PA DAG NI RAB RIB CAN MA YIN PA'I SHES PA LA LTOS
NAS MNGON SUM NYID MA YIN LA RAB RIB CAN LA SOGS PA LA LTOS NAS
NI MNGON SUM NYID KHO NA'O,

ZHES GSUNGS PA'I PHYIR, MNGON SUM TSAD MA LA DBYE NA, DBANG
MNGON, YID MNGON, RNAL 'BYOR MNGON SUM GSUM YOD DE, DE GSUM THAL
'GYUR BA'I SKABS MANG POR BSHAD PA SO SOR 'CHAD PAR 'GYUR BA'I
PHYIR, YANG DE

@051A *, ,GSUM BSDUS NA BDAG RKYEN DBANG PO GZUGS CAN LA DNGOS
SU BRTEN PA DANG, YID DBANG TZAM LA BRTEN PA GNYIS SU 'DU BA YIN
TE, DANG PO LA DBANG MNGON LNGA DANG, PHYI MA LA YID MNGON DANG,

RNAL 'BYOR MNGON SUM GNYIS DBYER YOD PA'I PHYIR TE, RNAM BSHAD
DGONGS PA RAB GSAL LAS, DBANG PO GZUGS CAN LA DNGOS SU BRTEN
PA'I TSAD MA DANG, YID KYI DBANG PO TZAM LA BRTEN PA'I TSAD MA
GNYIS LAS MED DO, ,ZHES

GSUNGS PA'I PHYIR, RANG GI BDAG RKYEN DBANG PO GZUGS CAN LA
DNGOS SU BRTEN CING RANG GI 'DZIN STANGS KYI YUL MNGON SUM PA LA
MI SLU BA'I SHES PA, DBANG PO'I MNGON SUM TSAD MA'I MTSAN NYID
YIN TE, RANG GI BDAG RKYEN MIG DBANG

LA DNGOS SU BRTEN CING RANG GI 'DZIN STANGS KYI YUL GZUGS KYI
SKYE MCHED LA MI SLU BA'I SHES PA NAS RANG GI BDAG RKYEN LUS
DBANG LA DNGOS SU BRTEN CING RANG GI 'DZIN STANGS KYI YUL REG
BYA LA MI SLU BA'I SHES PA LNGA RIM BZHIN GZUGS 'DZIN

DBANG PO'I MNGON SUM TSAD MA NAS REG 'DZIN DBANG PO'I MNGON SUM
TSAD MA'I MTSAN NYID DU 'JOG PA'I PHYIR DANG, DPYAD NA DBANG PO
GZUGS CAN LNGA 'BYUNG 'GYUR DANG BEM PO YIN PAS YUL 'DZIN PA MI
'THAD KYANG MA DPYAD PA'I

'JIG RTEN THA SNYAD KYI TSAD MA'I NGOR MIG SOGS DRUG NI DBANG PO
DANG GZUGS SOGS SKYE MCHED DRUG NI DE DRUG GI YUL DANG, DBANG PO
DANG DON PHRAD PA LAS RNAM SHES DRUG 'BYUNG BAR KHAS LEN DGOS PA
GANG ZHIG, LAS KYI RNAM SMIN BSAM

@051B GYIS MI KHYAB PAS DE LTAR 'DOD DGOS PA'I PHYIR, DANG PO
GRUB STE, BRGYA PA'I 'GREL BA LAS, 'DI NA MIG LA SOGS PA RNAMS
NI DBANG PO DRUG YIN LA GZUGS LA SOGS PA RNAMS NI BDAG NYID JI
LTA BA BZHIN DU DE RNAMS KYI YUL DRUG YIN ZHING

DBANG PO DANG RNAM PAR SHES PA'I DBANG GIS KYANG RNAM PAR SHES
PA'I TSOGS DRUG TU 'GYUR RO, ,ZHES DANG, YANG DE NYID LAS, MIG
GIS NI GZUGS GCIG PU MTHONG GI DRI LA SOGS PA DAG NI MA YIN TE,
YUL THA DAD PA'I PHYIR RO, ,ZHES

DANG; DPYAD NA MI RNYED KYANG MA DPYAD NA DE LA TSAD MA YIN PA
NI, TING NGE 'DZIN RGYAL PO LAS, MIG DANG RNA BA SNA YANG TSAD
MA MIN, ,LCE DANG LUS DANG SEMS KYANG TSAD MA MIN, ,GAL TE DBANG
PO 'DI DAG TSAD YIN NA, ,'PHAGS PA'I LAM GYIS

SU LA CI ZHIG BYA, ,GANG PHYIR DBANG PO 'DI DAG TSAD MIN TE,
,NGO BO NYID KYI BEM PO LUNG MA BSTAN, ,ZHES GSUNGS PA'I PHYIR,
KHYAB STE, 'DIS DE NYID BKAR NAS DE LA TSAD MAR BKAG PAS THA
SNYAD PA'I YUL KUN RDZOB PA LA TSAD MAR SHUGS LA 'GRUB

PA'I PHYIR, RIGS PA DRUG CU PA'I 'GREL BA LAS, DE RNAMS KYI YOD
PA NYID DU LTA BA NI DE NYID MTHONG BA MIN NO, ,ZHES GSUNGS PAS
GRUB BO, ,DE NYID KYI PHYIR BCOM LDAN 'DAS KYIS, MIG DANG RNA BA
SNA YANG TSAD MA MIN, ,ZHES SOGS DRANGS

PA'I PHYIR, BRGYA PA'I 'GREL BA LAS, 'DI NA MIG LA SOGS PA LNGA
PO RNAMS 'BYUNG BA LAS GYUR BA NYID DU NYE BAR STON LA, DE RNAMS
KYI BYA BA NI YUL THA DAD PAS THA DAD PA ZHIG GO, ,'DI LTAR MIG
GIS GZUGS KHO NA MTHONG GI SGRA MI THOS LA, RNA BA
@052A *, ,BAS KYANG SGRA THOS KYI GZUGS KHO NA MI MTHONG ZHES
SOGS GSUNGS PA'I PHYIR, RTZA RTAGS GNYIS PA GRUB STE, 'JIG RTEN
NA MNGON SUM DU MTHONG BA LA BSNYON 'DINGS MI RIGS SHING MIG GIS
GZUGS MI

MTHONG BYAS NA BSNYON PAR 'GYUR BA'I PHYIR DANG, DE DE'I BDAG
RKYEN YIN BYAS KYANG MIG GIS GZUGS MTHONG BA'I BDAG RKYEN BYED
LA SGRA THOS BA'I BDAG RKYEN MI BYED PA'I RGYU MTSAN YANG LAS
KYI RNAM SMIN BSAM GYIS MI KHYAB PA LA THUG PAR

'CHAD DGOS PA'I PHYIR TE, GZHAN DU NA SBRUL DANG BA LANG SPYOD
KYI MI'I MIG GIS KYANG SGRA THOS PAR MDO SDE LAS GSUNGS LA, TSAD
CHEN LAS KYANG, SBRUL RNAMS MIG GIS NYAN PA YIN, ,DE YANG DE
LTAR GRAGS PA YIN, ,ZHES SBRUL GYI MIG

GIS SGRA THOS PAR BSHAD PA'I PHYIR RO, ,BRGYA BA'I 'GREL BA LAS,
DE'I PHYIR MKHAS PAS 'JIG RTEN PA'I DON LA JI SKAD BSHAD PA'I
RNAM PAR DPYAD PA DE KHO NA NYID MTHONG BA DANG RJES SU MTHUN PA
MA BCUG PAR LAS KYI RNAM PAR SMIN PA

BSAM GYIS MI KHYAB PA NYID DU KHAS BLANGS TE, SPRUL BA LAS SPRUL
BA 'BYUNG BA'I TSUL DU 'JIG RTEN PA THAMS CAD KHAS BLANG BAR
BYA'O, ,MTHONG BA LA NI BSNYON PAR MI NUS LA GANG MIG 'BYUNG BA
LAS GYUR PA YIN YANG GZUGS KHO NA

MTHONG GI SGRA MI THOS SO ZHES BYA BA LA SOGS PA 'DI NI MTHONG
BA YANG YIN NO, ,ZHES GSUNGS SHING SHES BYED DU MA DRANGS SO,
,DES NA SPRUL BA LAS SPRUL BA'AM SGYU MA LAS SGYU MA LTAR RDZUN
YANG DE DES GZHAL BA SOGS 'JIG RTEN PA THAMS CAD

@052B KHAS LEN DGOS PAR BSHAD PAS NA, STAG LOS YUL RDZUN GRUB LA
YUL CAN TSAD MA MI 'OD ZER BA RGYAL BA DANG 'PHAGS PA YAB SRAS
LA SKYON 'DZIN PA YIN TE, LUNG RIGS DU MA DANG 'GAL BA DE'I
PHYIR, DBYIBS NI SKYE MCHED DANG PO

DANG LNGA PAS BSDUS PA SOGS BSHAD DO, ,GNYIS PA NI, RANG GI THUN
MONG MIN PA'I BDAG RKYEN YID DBANG TZAM LA DNGOS SU BRTEN CING
ZHI LHAG SOGS TING NGE 'DZIN LA MA BRTEN PAR RANG GI 'DZIN
STANGS YUL GYI GZHAL BYA MNGON SUM PA

LA MI SLU BA'I SHES PA YID KYI MNGON SUM TSAD MA'I MTSAN NYID
YIN TE, DE TZAM GRUB MTHA' KUN MTSUNGS KYANG 'DIR NI SEMS CAN
RGYUD KYI YID MNGON PHAL CHER LA ZHEN RIG GIS KHYAB PA NI RANG
RGYUD PA MAN CHAD DANG THUN MONG MA YIN PA'I THAL

'GYUR BA'I LUGS YIN NO, ,'DI BAS YID MNGON LA 'DI'O SNYAM PA LTA
BU'I RTOG PA MANG BAS MNGON SUM TSAD MA'I MTSAN NYID DU RTOG
BRAL NGES PAR 'DOR DGOS PAS BKAG PA'I RGYU MTSAN DE LTAR YIN
PA'I PHYIR, 'DI'I SHES BYAD

BSHAD ZIN TO, ,DBYE NA DU MA YOD DE, DBANG SHES LNGAS DRANGS
PA'I YUL LNGA'I RNAM CAN GYI YID MNGON DANG, NANG GI BDE SOGS
MYONG BA'I RNAM PA CAN GYI YID MNGON DANG, CHOS KYI SKYE MCHED
PA'I YUL CAN KYI YID MNGON DANG, DUS RING BA

'DAS PA DRAN PA LTA BU'I YID MNGON DANG DU MA YOD PA'I PHYIR,
DANG PO LNGA YOD DE, DBANG SHES LNGAS YUL LNGA BZUNG NAS 'GAGS
RJES SU DBANG PO'I BZUNG BA'I RNAM PA CAN GYI ZHEN RIG GI YID
LNGA SKYE BA DE DE YIN PA'I PHYIR DANG, BRGYA BA'I

@053A *, ,'GREL BA LAS, GANG DBANG PO GZUGS CAN LAS SKYES PA'I
RNAM PAR SHES PA DE NI YUL DA LTAR PA'I RNAM PA YONGS SU GCOD
PAR BYED PAR SKYE LA, YUL DANG RNAM PAR SHES PA DE GNYIS SKAD

CIG MAR 'JIG PAS 'GAG PA YIN YANG PHYI NAS GANG YID KYI RNAM PAR
SHES PA 'BYUNG STE, JI LTAR 'BYUNG BA BZHIN MIG GI RNAM PAR SHES
PA LA SOGS PA'I RGYU'I STOBS KYIS SKYE BA DE NI DBANG PO LAS
SKYES PA'I RNAM PAR SHES

PA'I RNAM PA RNAM PAR RTOG CING 'BYUNG BA NA DE'I RNAM PA CAN
NYID DU SKYE STE, ZHES GSUNGS PA'I PHYIR, KHYAB STE, DBANG PO
LAS SKYES PA'I RNAM PAR SHES PA'I RNAM PA RNAM PAR RTOG CING
ZHES PAS NGO BO ZHEN RIG TU BSTAN PA'I PHYIR

RO; ;'DI 'DRA'I YID MNGON PA 'DAS PA'I YUL CAN DANG ZHEN RIG
DANG RANG 'DREN PA'I DBANG SHES KYI RJES KHO NAR SKYE PAS KHYAB
STE, ZHEN RIG RTOGS SLA, 'DAS PA'I YUL CAN YIN PA 'OG TU 'CHAD
PA LTAR YIN ZHING, DBANG SHES

KYI BYED PA MNYAMS PAR YID MNGON SKYE MI THUB PA'I PHYIR TE, DE
LA BRTEN NAS THEG CHEN RNAM SHES GCIG BU SMRA BA'I 'KHRUL GZHI
BYUNG PA'I PHYIR DANG, RIN CHEN PHRENG BA LAS, DBANG PO YIS NI
DMIGS GYUR PA, ,'DAS BA'I YUL GYI RNAM

PA LA; ;YID KYIS DMIGS NAS RTOGS PA NA, ,ZHES DANG, DE'I DAR
tIKA LAS, DBANG PO YIS NI YUL DMIGS PAR GYUR PA RANG DUS NA 'DAS
PA'I YUL GYI RNAM PA LA YID KYIS DMIGS NAS RTOGS PA NA 'DI'O
SNYAM DU RLOM BAR BYED

@053B PA YIN LA RGYUD GCIG LA RTOG PA DU MA CIG CAR MI SKYE PA'I
PHYIR RO, ,ZHES DANG, BRGYA BA'I 'GREL PA LAS KYANG, 'DI NA MIG
DANG GZUGS LA BRTEN NAS MIG GI RNAM PAR SHES PA SKYES NAS 'GAG
PA NA DBANG PO DANG YUL RNAMS DANG LHAN

CIG 'GAG PAR 'GYUR RO, ,DE 'GAG PA NA SNGAR MTHONG BA'I DON GANG
YIN PA DE NYID PHYIS YID KYIS 'DZIN TO, ,ZHES SO, ,'DI SNGAR
MTHONG SOGS KYIS KYANG 'DAS PA'I YUL CAN DU BSTAN NO, ,'O NA
CHOS MNGON PA LAS, GNYIS KYI RNAM SHES

PHYI YI LNGA, ,ZHES PA'I DON TSAD MA PA LTAR 'DOD DAM ZHEN MA
YIN TE, 'DI BAS MA DPYAD NA MIG SHES DANG DES DRANGS PA'I YID
MNGON GNYIS YUL GCIG CES THA SNYAD 'DOGS KYANG DPYAD NA YUL MI
GCIG PAR 'DOD PA'I PHYIR, DANG PO GRUB STE,

BRGYA PA'I 'GREL PA LAS, 'O NA CHOS MNGON PA LAS 'DON PA JI LTAR
DRANGS SHE NA, ZHES PA NAS, 'JIG RTEN GYI THA SNYAD DU RNAM PAR
SHES PA GNYIS KYIS SHES PAR BYA BA BSHAD DO, ,ZHES SO, ,GNYIS PA
GRUB STE, BRGYA PA LAS, DE BZHIN

RNAM PAR SHES GNYIS KYIS, ,DON GCIG RNAM PAR MI SHES SO, ,ZHES
DANG, DE'I 'GREL PAR, DE'I PHYIR RNAM PAR SHES PA GNYIS KYIS DON
GCIG RNAM PAR SHES PA MA YIN TE, ZHES SO, ,'DI 'DRA'I YID MNGON
LNGA PO RE RE LA YANG DBANG

SHES TSAD MAS DRANGS PA RE RE DANG LOG SHES SU GYUR PA'I DBANG
SHES KYIS DRANGS PA'I YID MNGON RE RE YOD DE, ZLA BA GNYIS SNANG
BA'I DBANG SHES KYIS KYANG YID MNGON TSAD MA GCIG RANG GI SNANG
BA LA 'DREN PA'I PHYIR RO, ,GNYIS PA BDE SOGS

@054A *, ,MYONG BA'I RNAM CAN GYI YID MNGON GSUM YOD DE, 'JUG PA
LAS, TSOR BA MYONG BA'I BDAG NYID CAN, ,ZHES DANG, DUS BRTAG
PA'I THAD KYI BRGYA PA'I 'GREL PA LAS, TSOR PA LA SOGS PA LTAR

NYAMS SU MYONG BA'I RNAM PA YANG MIN LA ZHES GSUNGS PA'I PHYIR,
'DI'I SOGS SGRAS DBANG POS MA DRANGS BAR YUL GZHAL BA'I YID
MNGON RNAMS NYAMS MYONG GI RNAM PA CAN DU BSTAN NO, ,GSUM PA
CHOS KYI SKYE MCHED PA'I YUL CAN GYI YID

MNGON YOD DE, BDEN RDZUN GANG GIS KYANG KHYAD PAR DU MA BYAS PAR
NGA'O SNYAM DU 'DZIN PA'I YID DANG DE 'DRA'I NGA YI'O SNYAM DU
'DZIN PA'I YID DANG, BDAG GNYIS 'DZIN PAS DRANGS PA'I DE'I SNANG
BA NGES PA'I DRAN SHES DANG, RTAG PA DANG RMI LAM

SOGS 'DZIN PA'I YID MNGON LTA BU NYAMS MYONG GI RNAM CAN DE YIN
PA'I PHYIR, BRGYA BA'I 'GREL BA LAS, SAD PA'I SKABS SU RMI LAM
GYI GNAS SKABS KYI NYAMS SU MYONG BA'I YUL DRAN PA BZHIN NO ZHES
SOGS DANG SNGAR LUNG DRANGS MA THAG DANG, RJE'I

GSUNG DU MA LAS BDEN RDZUN GANG GIS KYANG KHYAD PAR DU MA BYAS
PAR NGA'O SNYAM DU 'DZIN PA NI NGA 'JOG PA'I THA SNYAD PA'I TSAD
MAR BSHAD PA'I PHYIR RO, ,BZHI PA 'DAS PA DRAN PA'I YID MNGON
YANG DU MA YOD DE, PHYI NANG 'DAS DRAN GYI DE GNYIS

DANG; DE RE RE LA'ANG DE MA THAG PA'I 'DAS PA DRAN PA'I DE DANG,
DUS RING BAR SONG BA DRAN PA'I DE GNYIS YOD PA'I PHYIR, DANG PO
GRUB STE, DBANG SHES LNGAS DRANGS PA'I YID MNGON LNGA DANG,
DBANG SHES LNGAS BZUNG RJES DE MA THAG BDAG

@054B GIS YUL DE SPYAD BAR DRAN PA'I YID MNGON LNGA YOD CING 'DI
DAG BRGYA PA RTZA 'GREL LAS DBANG SHES LTAR YUL DNGOS SU MI RIG
PA DANG DRAN SHES SU YANG GSUNGS PA'I PHYIR, RNAM BSHAD DGONGS
PA RAB GSAL LAS, DANG PO DBANG SHES KYIS

GZUGS SOGS KYI DON DE DNGOS SU RIG LA, YID SHES KYIS DBANG SHES
KYI STOBS KYIS RIG GI DBANG SHES BZHIN DU DNGOS SU MI RIG PAR
GSUNGS SHING DRAN PAR YANG GSUNGS SO, ,ZHES DANG, SKAL BZANG MIG
'BYED LAS KYANG, DBANG

SHES KYI STOBS KYIS YUL YID SHES RNAMS DRAN PA YIN PAR GSUNGS
PA'I PHYIR RO, ,'DIS NI DBANG SHES STOBS KYIS SKYES PA'I YID
MNGON MI GSAL BA DANG DRAN PAR BSHAD KYI YID MNGON LA MI GSAL BA
DANG DRAN PAS MA KHYAB STE, TSOR BA

GSUM LTA BU RANG DUS KYI YUL CAN DU MA YOD PA'I PHYIR DANG, TSOR
BA RAGS PA GSUM DANG DE'I NANG NAS BDE SDUG GNYIS RNAM PA GSAL
BAR LAM RIM DANG LTA NGAN MUN SEL SOGS LAS BSHAD PA'I PHYIR RO,
,BRGYA BA RTZA 'GREL LAS DRAN PAR

GSUNGS TSUL NI, BRGYA BA LAS, MTHONG ZIN DNGOS PO MI SNANG
ZHING, ,SLAR YANG SEMS SKYE MIN DES NA, ,DRAN PA ZHES BYA LOG PA
YIS, ,DON LA LOG PA KHO NA 'BYUNG, ,ZHES DANG, DE'I 'GREL PAR,
DA LTAR BA'I GNAS SKABS KYI DNGOS PO

DE'I RANG GI NGO BO DNGOS SU SHES PA DA LTAR BAS MTHONG BA GANG
YIN PA DE NI SLAR MI SNANG NGO, ,DON GCIG RNAM SHES GNYIS KYIS
YONGS SU GCOD PAR BYA BA NYID YIN PA NI GONG DU BKAG ZIN, ZHES
PA NAS, DE'I PHYIR DRAN PA'I DMIGS PA NI

@055A *, ,'DAS PA'I DNGOS PO YIN NO, ,ZHES SOGS GSUNGS PA'I
PHYIR, RTZA RTAGS GNYIS PA GRUB STE, RANG DUS NA 'GAGS NAS MED
LA DUS RANG PO SONG BA'I SKYE BA YANG SEMS KYI BAG CHAGS KYI
STOBS

KYIS SGYU MA BZHIN DU MI BDEN PAR DRAN PA GSAL BO'I RNAM CAN
'BYUNG BA'I PHYIR TE, DPER NA, LUS LA RMA BTOD NAS SHI NAS BSKAL
PA MANG DU LON PA KHAR SANG GI YUL SPYAD PA LTAR DRAN PA YOD
PA'I PHYIR DANG, RTEN 'BREL GYI MTHU

BSAM GYIS MI KHYAB PAS THOG RTZA LAS BYAS PA'I STENG GI PHUG RON
GYI RKANG RJES 'OG GI ZHO LA MTHONG BA LTA BU YIN PA'I PHYIR,
BRGYA BA LAS, SKYE BA DRAN PA YOD PA'I PHYIR, ,GAL TE KHYOD KYIS
BDAG RTAG NA, ,SNGON BYAS PA YI RMA MTHONG

NAS; ;KHYOD KYI LUS KO CIS MI RTAG, CES DANG, DE'I 'GREL BAR,
'DI NA TSE RABS GZHAN DAG TU MTSON CHA LA SOGS PAS RMA BYUNG
BA'I RMA SROL RNAM PA DE LTA BU'I LUS CAN, ZHES PA NAS, RGYU'I
KHYAD PAR GYIS GSAL BAR GYUR PA

'DU BYED KYI RGYU NA MI RTAG PA KHO NAR YOD NA NI DE'I NYE BAR
LEN PA CAN BTAGS BAR YOD PA'I BDAG GIS SKYE BA RJES SU DRAN NO
ZHES BYA BAR RIGS SO, ,ZHES SOGS GSUNGS PA'I PHYIR, TING NGE
'DZIN LA MA LTOS PAR RGYAL SRAS MANG PO LA SMON

LAM SOGS KYI MTHUS 'DI LTAR DRAN PA'I DRAN SHES YOD PAS YID
MNGON 'GRUB BO, ,DRAN SHES THAMS CAD YID MNGON MA YIN TE, BDAG
MED DANG MI RTAG PA SOGS LKOG GYUR PA'I YUL RTOGS PA'I RJES DPAG
GIS DRANGS PA'I DRAN

@055B SHES DU MA YOD PA'I PHYIR DANG, TSAD MA YIN NA BZHI PO
GANG RUNG YIN PAS MA KHYAB PA'I PHYIR, TSAD MA BZHIR BSHAD PA
GZHAL BYA'I DBANG GIS YIN GYI PHUNG SUM SEL PHYIR MA YIN PA'I
PHYIR RO, ,DES NA TSAD MA RNAMS MNGON RJES BZHIR 'DU

YANG DE GANG RUNG YIN MI DGOS LA, RTOG PA'I YID MNGON GYI 'DZIN
STANGS KYI YUL LA GZHAL BYA MNGON GYUR BA ZHIG MED NA MNGON SUM
TSAD MAR MI 'GYUR TE, 'DI YUL MNGON SUM PA KHO NAS MNGON SUM DU
BZHAG PA'I PHYIR, GSUM PA NI, RANG

GI THUN MONG MIN PA'I BDAG RKYEN ZHI LHAG ZUNG 'BREL GYI TING
NGE 'DZIN LAS DNGOS SU SKYES SHING RANG GI 'DZIN STANGS KYI YUL
BDEN BZHI'I RNAM PA'AM BDAG MED PHRA RAGS GANG RUNG MNGON SUM DU
MTHONG PA'I SGOS MI SLU BA'I RTOG BRAL GYI SHES

PA DE; RNAL 'BYOR MNGON SUM GYI MTSAN NYID YIN TE, ZHI LHAG ZUNG
'BREL THOB CING BRTEN PAS NA RNAL 'BYOR DANG, BDAG MED GNYIS
SOGS SPYIR LKOG GYUR YIN KYANG DE MNGON SUM TU RTOGS PA'I YE
SHES LA LTOS NAS MNGON SUM DANG

MNGON GYUR YIN PAS YUL GYI SGOS KYANG MNGON SUM TSAD MAR BZHAG
CHOG PA DE BCOM LDAN 'DAS KYIS ZHAL GYIS BZHES PA GANG ZHIG SHES
PA DE'I 'DZIN STANGS KYI YUL RANG NYID LA MNGON DU GYUR NA DE'I
SGOS MNGON SUM TSAD MAR BZHAG CHOG

PA YANG YIN, SPYIR LKOG GYUR YIN KYANG BLO DE YUL DE'I RNAM PA
JI LTA BA BZHIN ZHUGS PAS NA DE LA MNGON SUM TSAD MAR 'JIG RTEN
THA SNYAD LAS KYANG 'GRUB PA'I PHYIR, RTAGS DANG PO GRUB STE,
RIGS PA DRUG CU PA'I 'GREL PA LAS, DE'I
@056A *, ,PHYIR 'JIG RTEN GYI KUN RDZOB TU MI DMIGS PA'I SHES PA
MNGON SUM NYID DU 'GAL BA MED DO, ,ZHES DANG, YANG DE NYID LAS,
DE'I PHYIR GSUNG RAB LAS SDUG BSNGAL MI SKYE BA SHES PA YANG
MNGON

SUM NYID DU ZHAL GYIS BZHES PA'I PHYIR LA ZHES DANG, 'JUG PA'I
RNAM BSHAD LAS, RIGS PA DRUG CU PA'I 'GREL BAR 'GOG BDEN MNGON
SUM DU SHES PA STON PAS ZHAL GYIS BZHES LA ZHES SOGS GSUNGS PA'I
PHYIR, RTAGS GNYIS

PA GRUB STE, RIGS PA DRUG CU PA'I 'GREL BAR, SHES PA GANG ZHIG
BYED PAR GYUR BAS DNGOS PO GANG ZHIG DON JI LTA BA BZHIN DU
YONGS SU GCOD PA DE NI DE'I MNGON SUM YIN PAS LUGS 'DI RIGS PA
YIN NO, ,ZHES SO, ,DES NA LKOG

GYUR LA MNGON SUM TSAD MAR 'GRO BA LA 'DI LTAR DGOS SO, ,RTAGS
GSUM PA GRUB STE, RIGS PA DRUG CU BA'I 'GREL BA LAS, GAL TE
DMIGS PA BZHIN DU SHES PA DE YANG SKYE BA MED PA'I NGO BOR GYUR
NA NI SHES PA DE DMIGS PA JI

LTA BA BZHIN DU ZHUGS PAR RIGS SO, ,'JIG RTEN NA YANG RNAM PA DE
LTA BUS MNGON SUM DU THA SNYAD 'DOGS TE, ZHES PA NAS, DE LA CHU
MED PAR BSTAN PA LAS 'GRON PO LA RANG TSIG KYANG MNGON SUM NYID
DU SMRA BAR BYED PA DE BZHIN DU MED

PA'I MI DMIGS PA LA YANG 'JIG RTEN NA MNGON SUM NYID DU THA
SNYAD 'DOGS PA KHO NA'O, ,ZHES SO, ,'DIS NI RANG RGYUD PA MAN
CHAD KYI MNGON SUM GYI DON 'JIG RTEN DANG MI MTHUN LA, RANG LUGS
MTHUN TSUL BSTAN PA YANG

@056B SHES PAR GYIS SHIG SEMS TZAM PA YAN CHAD KYIS RNAL 'BYOR
MNGON SUM GYI DNGOS KYI GZHAL BYA LA BDAG MED 'DOD CING DE LA
GNYIS SNANG NUB PAR 'DOD LA, DNGOS SMRA'I NANG TSAN BYE MDO LTA
BUS MNGON SUM GYI DNGOS KYI GZUNG DON GYI GZHAL

BYA LA RANG MTSAN GYIS KHYAB PAR 'DOD DE, THOG MAR TSOGS SBYOR
GYI DUS SU GANG ZAG GI BDAG MED LA DON SPYI'I SGOS RTOGS NAS
BSGOMS PAS GOMS PA RDZOGS NAS BDAG GIS STONG PA'I MI RTAG PA
SPYI MTSAN DANG MA 'DRES PA CHA MED PA'I DON RANG

MTSAN TZAM ZHIG MNGON DU GYUR PAR 'DOD PA'I PHYIR, KUN BTUS LAS,
RNAL 'BYOR RNAMS KYIS BLA MAS BSTAN, ,MA 'DRES PA YI DON TZAM
MTHONG, ,ZHES DANG, RIGS PA DRUG CU PA'I 'GREL BA LAS, RNAL
'BYOR BA RNAMS KYIS

DON TZAM MTHONG BA BLA MAS BSTAN PA LAS NYE BAR SKYE BA RNAM PAR
RTOG PA DANG MA 'DRES PA SGRO 'DOGS PA MED PA, ZHES PA NAS, SNGA
MA DANG PHYI MA'I CHAS STONG PA'I DNGOS PO TZAM RTOGS SO, ,ZHES
SOGS SO, ,THAL 'GYUR PA NA RE, DE MI 'THAD

PAR THAL, RANG SPYI SHES BYA 'GAL PA YANG YIN DANG PO SGOM TSE
SPYI MTSAN GYI BDAG MED PA BSGOMS PA LAS MNGON DU GYUR TSE MA
BSGOMS PA'I RANG MTSAN DNGOS PO ZHIG MNGON DU GYUR BA'I PHYIR
DANG, RTAGS NI KHYOD KYIS RTOG YUL SPYI MTSAN

BDAG MED BSGOMS PAS GOMS PA NA SPYI MTSAN DANG MA 'DRES PA'I DON
RANG MTSAN DNGOS YUL DU KHAS BLANGS PA DANG MNGON SUM GYI GZUNG
YUL LA RANG MTSAN GYIS KHYAB PAR 'DOD PA DAG GIS GRUB LA, MA
KHYAB NA, GANG ZAG DES MA BSGOMS

@057A *, ,PA'I CHOS KUN MNGON SUM DU YOD PAR THAL, DES SPYI
MTSAN BSGOMS KYANG MA BSGOMS PA'I RANG MTSAN TZAM KHO NA MNGON
DU GYUR PA'I PHYIR, 'DOD NA, HA CANG THAL LO, ,DE SKAD DU, RIGS

PA DRUG CU PA'I 'GREL PA LAS, GAL TE RANG SPYI'I MTSAN NYID DAG
THA DAD PAR KHAS BLANGS PA'I PHYIR, SGOM PA'I SBYOR BA SPYI'I
RNAM PA CAN RDZOGS PA'I NGO BO NI RANG GI MTSAN NYID KYI YUL CAN
NYID DU MI 'THAD PAS, DE'I TSIG 'DI NI NGES PAR

BRTAGS NA 'BREL BA MED PA KHO NA STE HA CANG THAL BAR 'GYUR BA'I
PHYIR RO, ,ZHES SO, ,HA CANG THAL LUGS BKOD 'DE'O, ,LHAG MGO
SLA, GZHAN YANG BRTZAD TSUL MANG YANG YI GES MI LANGS SO, ,DBYE
NA 'PHAGS PA GSUM GYI RGYUD KYI RNAL

'BYOR MNGON SUM GSUM DANG, SO SKYE'I RGYUD KYI RAGS PA'I BDEN
BZHI'I KHYAD CHOS MI RTAG SOGS BCU DRUG DANG RDZAS YOD KYI BDAG
MED RTOGS PA'I RNAL 'BYOR MNGON SUM SOGS YOD, SO SKYE'I RGYUD LA
RNAL 'BYOR MNGON SUM YOD PA

SKAL BZANG MIG 'BYED NA SHIN TU GSAL LA RGYAL BA GNYIS PA'I
DGONGS PA YIN TE, THAL 'GYUR BA'I THUN MONG MA YIN PA'I KHYAD
CHOS KYI ZIN BRIS LAS KYANG GSUNGS LA, 'JUG tIKA LAS KYANG DE
KHO NA NYID KYI LTA BA MA RNYED KYANG MI RTAG PA

SOGS TSAD MAS GTAN LA PHEBS PA DANG, ZHES PA NAS, BDAG MED DE
MNGON SUM DU RTOGS PA 'ONG BA NI RNAL 'BYOR MNGON SUM SGRUB PA'I
RIGS PA RNAMS KYIS 'GRUB PO ZHES SOGS DU MA'I DGONGS PA YIN PAR
MA ZAD, SPYOD 'JUG GI

@057B YANG DGONGS PA YIN TE, NYON MONGS MED KYANG DE DAG LA,
,LAS KYI NUS PA MTHONG PA YIN, ZHES SOGS DANG, DER MA ZAD BCOM
LDAN 'DAS KYI YANG DGONGS PA YIN TE, BSAM GTAN DPE MKHYUD KYI
MDO LAS, 'PHAGS PA'I BDEN PA

RNAMS ZHES PA NAS, BDAG NI DGRA BCOM PAR GYUR TO SNYAM PA 'BYUNG
BAR 'GYUR RO, ,ZHES SOGS KYIS BDEN BZHI SHES SPANGS MNGON DU
BYAS LAM BSGOMS PA NAS DGRA BCOM THOB SNYAM PAR SNANG BAS NANG
BA ZHIG YIN LA, DE 'CHI TSE SANGS

RGYAS LA THE TSOM SKYES NAS DMYAL BAR SKYE BAR BSHAD PAS SO
SKYES LAS 'OS MED CING MDO 'DI TSIG GSAL DANG MDO KUN BTUS SU
YANG DRANGS PAS NA DON DE LTAR YIN PA 'PHAGS PA YAB SRAS SOGS DU
MA'I DGONGS PAR SNANG BAS BOD KHA CIG

RJE'I LUGS DE 'GOG PA RNAMS LEGS PAR BKAG PA YIN NO, ,GNYIS PA
RJES DPAG NI, RANG GI RTEN GTAN TSIG LA BRTEN CING RANG GI 'DZIN
STANGS YUL GYI GZHAL BYA LKOG GYUR LA MI SLU BA'I SHES PA RJES
SU DPAG PA'I TSAD MA'I MTSAN NYID

YIN TE, MNGON DU GYUR ZIN PA LA RTAGS SBYOR BA MI RIGS PAS RJES
DPAG GI 'DZIN STANGS KYI YUL LA LKOG GYUR ZHIG DGOS PAS NA RJES
DPAG NI LKOG TU GYUR PA'I YUL CAN YIN LA, LKOG GYUR NI RTAGS
STOBS KYIS RTOGS DGOS LA

DE YANG RTAGS DE BSGRUB BYA LA 'GAL MA NGES MA GRUB PA THE TSOM
CAN BZHI LTA BU'I 'KHRUL PA MA YIN PAR RTAGS BSGRUB BYA LA MI
'KHRUL PA LAS SKYES PA'I SHES PA ZHIG DGOS LA, DE SKYE TSUL YANG
GANG GIS RTAGS DE BZUNG ZHING 'BREL BA DRAN PA'I

@058A *, ,RJES SU BSGRUB BYA DE DPAG PA STE 'JAL BA'I TSAD MA
ZHIG SKYE BA'I PHYIR, MDO SDE DGONGS 'GREL LAS, 'DU BYED THAMS
CAD SKAD CIG PA NYID DANG, ZHES PA NAS, MNGON SUM DU DMIGS PA

GANG YIN PA DES MNGON SUM DU MA GYUR BA LA RJES SU DPAG PAR BYA
BA DANG DE LTA BU DANG MTHUN PA GANG YIN PA DE NI DE LA GNAS PA
MNGON SUM DU DMIGS PA'I MTSAN NYID YIN NO, ,ZHES GSUNGS PA DANG,
'DI NYID LAS, LKOG TU GYUR

PA'I YUL CAN RTAGS BSGRUB PAR BYA BA LA MI 'KHRUL BA LAS SKYES
PA'I SHES PA NI RJES SU DPAG PA'O, ,ZHES DANG, 'THAD LDAN LAS
KYANG, DES PHYOGS CHOS DANG RANG GI GRUB PAR BYAS PAS KHYAB PA
SGRUB PAR BYED PA'I TSAD MA'I SHES

PA RTAGS NYID DU NGES PA DE LAS RJES SU DPAG PA'I SHES PA
SKYE'O, ,ZHES PA NAS, RJES SU DPAG PA NI RTAG KYI SHES PAS BAR
DU CHOD PAR BSGRUB PAR BYA BA'I DON NYID LAS BYUNG BA YIN NO,
,ZHES GSUNGS PA'I PHYIR, TSIG GSAL

GYI RJES DPAG GI GZHUNG 'DI MKHAS PAS ZHI BA BSHAD MI SNANG BAS
LEGS PAR BSHAD LA, 'DIS MTSAN NYID DANG SGRUB BYED SGRA BSHAD
GSUM THON PAR SNANG YANG BLO DMAN PAS MI RTOGS PA'I SGRA BSHAD
GO SLA BAR BKOD NA, BDAG

MED RTOGS PA'I RJES DPAG TSAD MA CHOS CAN, KHYOD LA RJES SU DPAG
PA'I TSAD MA ZHES BRJOD PA'I RGYU MTSAN YOD DE, RTAGS BZUNG
ZHING 'BREL BA DRAN PA'I RJES LA BSGRUB BYA DE DPOG PA STE 'JAL
BAS NA RJES SU DPAG PA DANG, GZHAL

@058B BYA'I GTZO BO 'AM 'DZIN STANGS KYI YUL LA RAB TU MI SLU BA
'AM 'JAL BAS NA TSAD MA ZHES BRJOD PA'I PHYIR, DANG PO GRUB STE,
RJES DPAG GI SKAD DOD AA NU M'A NA'I AA NU RJES SU DANG M'A NA
'JAL BA LA 'JUG KYANG 'JAL BA'I DON GYIS DPOG PAR

BSGYUR BA'I PHYIR, 'DI NYID LAS, RTAGS BSGRUB PAR BYA BA SOGS
DANG, CHOS MCHOG GI 'THAD LDAN CHUD PA LAS, GANG GIS KYANG RTAGS
BZUNG ZHING 'BREL BA DRAN PA'I RJES LA DPOG PA DE NI RJES SU
DPAG PA'O ZHES GSUNGS PA'I PHYIR,

DBYE NA, JI LTA BA LA BLO KHA PHYOGS PAR RTOGS PA'I DE DANG, JI
SNYED PA RTOGS PA'I DE GNYIS YOD DE, DE RE RE LA RJES DPAG DANG,
LUNG GI TSAD MA 'AM YID CHES RJES DPAG NYER 'JAL GSUM RE YOD
PA'I PHYIR, DANG PO JI LTA BA RTOGS PA'I DE

GSUM YOD DE, RTEN 'BREL GYIS RTAGS LAS MYU GU BDEN MED RTOGS
PA'I RJES DPAG LTA BU DANG PO DANG, SPYIR LUNG GI TSAD MA'I
GZHAL BYA'I GTZO BO SHIN TU LKOG GYUR YIN PA NI, CHOS KYI GRAGS
PAS, GNAS GSUM PAR NI 'PHOS PA NA, ,

LUNG 'DREN PA NI MKHAS PA'I LUGS, ,ZHES GSUNGS PA LTAR DBU SEMS
KUN MTHUN KYANG SRID TZAM LA BDAG MED RTOGS PA'I LUNG GI TSAD MA
YANG YOD PA 'CHAD 'GYUR LTAR YIN PAS, DPYAD GSUM GYIS DAG PA'I
LUNG GI RTAGS LAS YUM RGYAS

PA RANG GI BSTAN BYA'I 'GOG BDEN CHOS SKU LA MI SLU BAR RTOGS
PA'I RJES DPAG LTA BU GNYIS PA DANG, ME LONG NANG GI BYAD BZHIN
GYI GZUGS BRNYAN SNANG BA LTAR MI BDEN PA'I DPE'I STENG NAS MYU
GU YANG SNANG BA LTAR BDEN MED RTOGS PA'I

@059A *, ,RJES DPAG GSUM PA YIN PA'I PHYIR, 'DI LA 'BRAS RANG MA
DMIGS PA'I RTAGS LA BRTEN PA GSUM GYI NANG NAS PHYI MA KHO NAS
KHYAB STE, DGAG RTAGS YANG DAG LA BRTEN PA GCIG DGOS

PA'I PHYIR, YANG 'DI LA THAL 'GYUR GYI BYED PA LA BRTEN PA DANG
RTAGS SBYOR LA BRTEN PA GNYIS YOD DE, CIG SHOS NI RTOGS SLA
ZHING BSHAD ZIN LA, THAL 'GYUR GYI BYED PA LA BRTEN PA'I DE YANG
YOD PA'I PHYIR, LHAG MTHONG

CHEN MO LAS, 'DI NI THAL 'GYUR BYAS PA'I TSE DE'I BYED PA LA
BRTEN NAS RJES DPAG SKYES BA YIN GYI DNGOS SU DAM BCA' SGRUB
PA'I SBYOR NGAG MED DO, ,ZHES GSUNGS PA'I PHYIR, RIGS PAS KYANG
'GRUB STE, PHYI RGOL DBANG RNON LA

'GAL BRJOD THAL 'GYUR GYIS RANG GI DAM BCA'I DON LA TSAD BSAL
GYIS GNOD PA'I 'GAL 'DU BSTAN PA NA DAM BCA'I DON MED PAR RTOGS
PA'I RJES DPAG SKYE BA YOD PA'I PHYIR, THAL 'GYUR GYIS KYANG DAM
BCA' LTAR SNANG LA 'GAL

'DU STON THUB PA'I PHYIR, DPER NA SKABS BABS KYI RGOL BA LA MI
MTHUN SBYOR GYI SGRUB NGAG BZHIN, DE SKAD DU 'DI NYID LAS KYANG,
'DI TZAM ZHIG GIS BRTZAD PA NA CI PHA ROL PO KHAS LEN PAR MI
BYED NGAM ZHES GSUNGS PA'I PHYIR

DANG; DBANG RNON DAM BCA'I DON LA GNOD BYED MTHONG BA NA SNGA
MA'I GRUB MTHA' YANG DOR BA YIN LA DAM BCA'I DON MED PA RTOGS
PA'I TSAD MA YANG SKYE BA'I PHYIR TE, LHAG MTHONG CHEN MO LAS,
DE LTAR RANG BZHIN KHAS

@059B BLANGS BA LA GNOD BYED BSTAN PA RNAMS MTHONG BA NA RANG GI
NGO BOS GRUB PA'I RANG BZHIN YOD PAR 'DZIN PA'I GRUB MTHA' 'DOR
BAR 'GYUR LA, ZHES SOGS DANG, YANG DE NYID LAS, GANG GI TSE
DNGOS PO 'GA' ZHIG RANG GI NGOS BOS

GRUB PA MED PAR TSAD MAS RTOGS PA NAS DNGOS POR SMRA BA'I GRUB
MTHA' BTANG BA YIN NO, ,ZHES GSUNGS PA'I PHYIR DANG, THAL RANG
GI DON RE YOD PA'I PHYIR RO, ,DES NA KHYED CAG GIS MI SHES BZHIN
DU RJE BDAG NYID CHEN POS LEGS

PAR BSHAD PA DAG LA RES 'GA' DON MI 'GYUR GYI THE TSOM 'GOD, RES
'GA' RJES YIN GSUNGS PA LA RGYU MTSAN GANG YANG MED PAR MIN ZER
BA'I SMYO LA BA MA SMRA BAR SEMS RNAL DU ZHOG LA DON BRTAGS
SHING DBYANG NAS SMA BAR RIGS SO,,

ZHES 'DON SA PAR BYED DO, ,GSUM PA LUNG GI TSANG MA NI, DPYAD
GSUM GYIS DAG PA'I LUNG GI RTAGS LA BRTEN NAS RANG GI GZHAL BYA
LUNG GI DON LKOG GYUR LA MI SLU BA'I SHES PA DE LUNG GI TSAD
MA'I MTSAN NYID YIN TE, MNGON

GYUR LA SGRUB BYED TZAM YANG MI DGOS NA LUNG LTA CI SMOS, LKOG
GYUR LA 'ANG RIGS PA'I DBANG PHYUG GIS, DPYOD PA KUN LA BSTAN
BCOS DAG ,ZUNGS ZHES LUGS 'DI SU YIS BYAS, ,GSUNGS PA LTAR SGRA
MI RTAG PA LTA BU SOGS NI

SGRUB BYED KYIS SGRUB SLA BAS DE LA'ANG LUNG DGOS NA THAMS CAD
LA LUNG 'DREN PAR THAL BAS LUNG MI DGOS LA, DBANG PO DRUG GI YUL
LAS 'DAS PA'I SHIN TU LKOG TU GYUR BA'I DON ZHIG LUNG GI TSAD
MA'I GZHAL YUL DANG, DE LTA BU'I LUNG
@060A *, ,DE YANG DON DE MNGON SUM DU RIG PA ZHIG YIN MIN
MNGON SUM DANG 'GAL MI 'GAL DANG, RIGS PA DANG GTAN TSIGS DANG
'JIG RTEN GRAGS PA DANG 'GAL MI 'GAL DANG, LUNG RANG GI DNGOS

SHUGS DANG GONG 'OG 'GAL MI 'GAL DPYAD PA'I DPYAD PA GSUM GYIS
DAG CING YID CHES KYI TSAD MAS NGES SHES RNYED PA DE 'DRA BA
ZHIG DGOS PAR BSHAD PA'I PHYIR TE, 'DI NYID LAS, DBANG PO DAG
LAS 'DAS PA'I DON MNGON SUM DU RIG CING

YID CHES PAR GYUR PA DAG GI TSIG GANG YIN PA DE NI LUNG NGO,
,ZHES SO, ,DES NA DBANG PO LAS 'DAS PA'I DON ZHES PAS TSAD MA
'DI'I YUL DANG YID CHES PAR GYUR PA ZHES PAS DPYAD GSUM GYIS
DAG PA DANG LUNG GI TSAD MA'AM YID CHES

RJES DPAG BSTAN TSIG GANG YIN PA ZHES PAS LUNG NGAM LUNG TSAD
MA BSTAN TE, SKABS 'DIR YANG LUNG TSAD MA YANG 'DOD LA TSAD
MA'I SKYES BU YANG 'DOD, YUL GZHAL BA'I BYED PA TSAD MA YANG
'DOD PA'I PHYIR, DANG PO GRUB STE, MDO

KUN BTUS LAS, MDO SDE DU MA TSAD MAR GYUR BA LAS SHES TE, ZHES
DANG, 'JUG 'GREL LAS, LUNG PHYIN CI MA LOG PA NI TSAD MA NYID
DO, ,ZHES GSUNGS PA LTA BU DU MA YOD PA'I PHYIR, RTAGS GNYIS
PA GRUB STE, RIN CHEN

'PHRENG BA LAS, DON 'DI LA NI RGYAL BA LAS, ,LHAG PA'I TSAD MA
GZHAN SU YOD, ,CES DANG, 'JUG 'GREL LAS, TSAD MAR GYUR PA'I
SKYES BUS BYAS SHING ZHES GSUNGS PA LTA BU YIN PA'I PHYIR,
RTAGS GSUM PA GRUB STE,

@060B GZHAL BYA'I BYED PA PO GANG ZAG 'DIS GZHAL PA DANG BYED
PA 'DIS GZHAL BA DANG LAS 'DI 'DRA ZHIG GZHAL BA GSUM DU BYED
RIGS PA'I PHYIR TE, DE'I DANG PO BYED PA PO DANG, GNYIS PA
BYED PA DANG YUL CAN TSAD MA YIN, GSUM PA NI DE'I LAS,

DANG GZHAL BYA YIN PA SNGAR BYA BYED SOGS DPYAD PA DE DAG GI
PHYIR TE, TSAD MA'AM GZHAL BA ZHES PA YANG BYED PA BO DANG
BYED PA LAS GSUM DANG 'BREL BAR STON PA'I TSIG YIN PA'I PHYIR
TE, DPER NA TSOR BA ZHES PA'I TSIG DANG SHING GCOD CES PA'I

NGAG BZHIN NO, ,DE SKAD DU RNAM BSHAD LAS, TSOR BA ZHES PA NI
BYED PA PO DANG BYED PA DANG LAS DANG 'BREL BA'I TSIG YIN PAS
GANG ZAG 'DIS TSOR BA DANG BYED PA 'DIS TSOR BA DANG 'DI 'DRA
ZHIG TSOR BA ZHES PA GSUM DU 'GYUR RO, ,DE'I GNYIS PA NI

TSAD MA STE SEMS BYUNG TSOR BA'O, ,GSUM PA NI GZHAL BYA STE
BDE BA DANG SDUG BSNGAL DANG BTANG SNYOMS SO, ,ZHES GSUNGS
PA'I PHYIR DANG, 'DI NYID LAS KYANG, GAL TE SHES PA BYED PA
YIN NA YUL YONGS SU GCOD PA'I BYED PA PO GANG ZHIG YIN

BYED PA PO MED PAR BYED PA LA SOGS PA RNAMS YOD PA YANG MA YIN
TE GCOD PA'I BYA BA BZHIN NO, ,ZHES SOGS NAS, KHYOD BYA BA
DANG BYED PA PO'I 'BREL BAS RAB TU ZHUGS PA'I SGRA DE DAG KHO
NAS THA SNYAD BYED CING BYA BA DANG BYED PA PO LA SOGS PA'I
SGRA'I DON YANG

MI 'DOD PAS AE MA KYI HUD KHYOD NI 'DOD PA TZAM LA RAG LAS TE
'JUG PA NYID DO, ,ZHES GSUNGS PA DE'I PHYIR, 'DI SKABS DU MAR
SBYOR SHES DGOS SO, ,SGRA BSHAD NI A'A GA MA BRA M'A NA ZHES
PA'I A'A GA MA LUNG DANG GLO BUR BA SOGS LA 'JUG

@061A *, ,CING PRA M'A NA TSAD MAR 'JUG PAS DE'I STENG NAS
BSHAD NA, YUM GYI MDO GSUM CHOS CAN, KHYOD LA LUNG TSAD MA
ZHES BRJOD PA'I RGYU MTSAN YOD DE, NYES PA ZAD PA DAG LAS
BRGYUD NAS 'ONGS BAS

NA LUNG DANG KUN TU GO BAR BYED PAS NA LUNG DANG MNGON DU
PHYOGS NAS 'GRO BAS NA LUNG ZHES BSHAD PA GSUM THOB CING,
'THAD PA 'AM RIGS PA DANG BCAS SHING DON DE LA MI SLU PAS NA
TSAD MA ZHES BRJOD PA'I PHYIR, RTAGS DANG PO GSUM

GYI SGRA DON GSUM GRUB STE, LUNG GI SKAD DOD A'A GA MA LA NGES
TSIG GIS BSHAD NA DE LTAR THON PA'I PHYIR, RAB BYED BCO LNGA
PA'I 'GREL BA TSIG GSAL LAS, DE NYID KYI PHYIR NYES PA MA LUS
PA SPANGS PA YID CHES PA DAG LAS 'ONGS PA'I

PHYIR RAM KUN TU GO BAR BYED PA STE DE KHO NA NYID KUN NAS GO
PAR BYED PA'I PHYIR RAM, MNGON DU PHYOGS NAS 'GRO BA STE DE LA
BRTEN NAS 'JIG RTEN MYA NGAN LAS 'DAS PAR 'GRO PA'I PHYIR
RDZOGS PA'I SANGS RGYAS KYI GSUNG NYID LUNG DU RNAM PAR BZHAG

LA, DE LAS GZHAN GYI GZHUNG LUGS RNAMS NI 'THAD PA DANG BRAL
BAS TSAD MA MIN PA NYID DANG LUNG MA YIN PA NYID DU RNAM PAR
BZHAG GO ,ZHES DANG, 'DI'I THAD KYI RNAM BSHAD RIGS PA'I RGYA
MTSO LAS, LUNG GI SKAD DOD KYI STENG NAS BSHAD

BA BYAS PAS NYES PA THAMS CAD ZAD PA'I YID CHES PA LAS 'ONGS
PAS LUNG DANG, ZHES PA NAS, BZHAG GO ,ZHES GSUNGS PA'I PHYIR
RO, ,RTAG PA GNYIS PA GRUB STE, TSIG GSAL LAS, BCOM LDAN 'DAS
KHO NA'I GSUNG TSAD MAR BRJOD

@061B DE 'THAD PA DANG BCAS PAS MI SLU PA'I PHYIR RO, ,ZHES
DANG, DE'I RNAM BSHAD LAS, RGYAL BA KHO NA'I GSUNG TSAD MAR
BYED DE 'THAD PA DANG BCAS PAS MI SLU BA'I PHYIR RO, ,ZHES
GSUNGS PA'I PHYIR, GZUNGS RGYAL GYI MDO DANG BLO GROS MI ZAD

BA'I MDO LA BRTEN NAS SANGS RGYAS BYANG SEMS KYI GSANG BA GSUM
RTOGS PA'I YID CHES RJES DPAG CHOS CAN KHYOD LA LUNG GI TSAD
MA ZHES BRJOD PA'I RGYU MTSAN YOD DE, MDO DE GNYIS LA NI SNGAR
BSHAD PA LTAR GYI LUNG GI DON GSUM TSAD PAS

LUNG YIN LA, KHYOD DE LA BRTEN NAS YUL LA MI SLU BAS NA LUNG
GI TSAD MA ZHES DRUG SGRA BRJOD PA'I PHYIR, DPER NA TZAN DAN
LA BRTEN NAS BYUNG BA'I ME LA TZAN DAN GYI ME ZHES DRUG SGRA
SBYAR PA BZHIN YIN PA'I PHYIR, SKAL BZANG MIG 'BYED LAS, ,LUNG
GI

TSAD MA ZHES PA YANG SHIN TU LKOG GYUR 'JAL PA'I YID CHES RJES
DPAG YIN LA, ZHES DANG, RNAM 'GREL DANG TSAD CHEN SOGS LAS
SHES PA'I PHYIR, GZHAN GYI LUNG GI DON NI, DBU MA SNYING PO
LAS, BRGYUD NAS 'ONGS PA MA CHAD PA, ,LUNG NYID YIN

PAS LUNG ZHE NA, ,KUN GYI LUNG YANG 'JUG GYUR PAS, ,NGES PA GANG
GI DE NYID GZUNG, ,ZHES GZHAN SDES BRGYUD NAS 'ONGS PA LUNG GI
DON DU 'DOD PA RGYANG PHAN GYI GZHUNG KUN KYANG LUNG DU THAL BAR
'GYUR BAS MI 'THAD CING, ,'DIS NA

BOD RGAN RNAMS KYIS LUNG RGYUN YOD TZAM GYIS CHOS YIN SNYAM PA
YANG KHEGS LA, MA DPYAD PA'I TSIG SPYI LA SNYING POR 'DZIN MI
RUNG BAR YANG BSTAN CING, NANG BA KUN GYIS MTHUN PAR SHIN TU
LKOG GYUR MNGON SUM DU RIG PA'I TSIG LUNG YIN LA, DE LTAR

@062A *, ,RIG PA LA RNAM 'GREL LTAR NYES PA'AM SGRIB BA ZAD BA
ZHIG DGOS SHING, DE YANG DPYAD PA GSUM GYIS DAG PA GCIG DGOS
PAR DBU SEMS KUN MTHUN TE, 'DI NYID LAS, MNGON SUM DU RIG CING

ZHES PAS SGRIB BRAL BSTAN LA LHAG MA BSHAD ZIN LTAR DANG, K'A
MA LA SHI LAS KYANG, CI TZAM DU MNGON DU MA GYUR PA'I 'BRAS BU
LA 'GA' ZHIG GIS 'JUG PA DANG LDOG PA'I PHAN YON CHEN PO DANG
NGAN SONG DAG THOS PA'I PHYIR, LUNG

TSAD MA LA MA BRTEN PAR GNAS PAR MI NUS LA, 'GA' ZHIG TSIG GIS
'JUG PA MTHONG NGO, ,DE TZAM GYIS NI DE DANG RTOGS PA DANG
LDAN PA LAS KYANG NYAMS PA YANG MA YIN TE, THABS KHYAD PAR CAN
NYID KYIS 'JUG PA'I PHYIR RO, ,GANG GI PHYIR LUNG

LAS MA GTOGS PA'I SHIN TU LKOG TU GYUR BA'I DON GYIS YUL LA
'JUG PA'I THABS GZHAN YONG BA MA YIN TE, LUNG LAS GDON MI ZA
BAR 'JUG PAR BYA BA YIN PA'I PHYIR RO, ,ZHES GSUNGS PA 'DIS
SHIN TU LKOG GYUR LA LUNG GI RTEN TSUL DANG

TSIG GIS KYANG 'JUG TSUL SOGS BSHAD LA DE BZHIN DU, DBU MA
SNYING PO LAS, GAL TE RIG PA BRTAG BZOD PA'I, ,TSIG GANG YIN
PA DE LUNG YIN, ,RE ZHIG DE NYID DPYAD PAR BYA, ,PHYI NAS DE
YIS GANG BSTAN PA'O, ,ZHES RKANG PA DANG PO

GNYIS KYIS LUNG GI NGO BO DANG PHYI MA GNYIS KYIS KHAS LEN DUS
BSTAN PA LTA BU YIN PA'I PHYIR, 'DIR DBANG PO LAS 'DAS PA'I
DON ZHES PA TZAM LAS MED KYANG TSAD MA 'DI'I YUL SHIN TU LKOG
GYUR GTZO CHE STE, STONG THUN LAS, LUNG GI

@062B TSAD MA ZHES PA YANG SHIN TU LKOG GYUR 'JAL BA'I RJES
DPAG YIN LA, ZHES GSUNGS PA'I PHYIR, BZHI PA DPE NYER 'JAL GYI
TSAD MA NI, 'DRA BA'AM DE BA RTOGS ZIN GYI RGYU MTSAN YANG DAG
LA BRTEN NAS RANG LA LKOG GYUR GYI DON DE DPE DANG 'DRA BAR

RTOGS PA'I RJES DPAG DE, DPE NYER 'JAL GYI TSAD MA'I MTSAN
NYID YIN TE, 'DI LA DPE'I STENG NAS DON RTOGS PA TZAM GYIS MI
CHOG BA NI TSAD MA BZHIR DBYE BA'I GNYIS PA RJES DPAG DANG
KHYAD MED DU 'GYUR BAS ZLOS SKYON DANG DGOS MED SOGS

KYI SKYON DU MA 'BYUNG PAS NA 'DZIN STANGS LA DON DE DPE DE
DANG 'DRA'O SNYAM DU 'DZIN PA ZHIG DGOS PA'I PHYIR TE, DPER NA
MYU GU NI MI BDEN PA ME LONG NANG GI GZUGS BRNYAN LTA BU'O
SNYAM PA DANG, BA MIN NI BA LANG 'DRA'O SNYAM PA'I RJES DPAG
LTA

BU ZHIG DGOS PA'I PHYIR, 'DI NYID LAS, 'DRA BA LAS NYAMS SU
MYONG BA'I DON RTOGS PA NI NYE BAR 'JAL BA STE, DPER NA BA MIN
NI BA LANG DANG 'DRA'O SNYAM PA LTA BU'O ZHES GSUNGS PA'I
PHYIR, KHYAB STE, 'DI'I DPER BRJOD LAS KYANG 'DRA'O

SNYAM PA LTA BU ZHES 'DZIN STANGS LA 'DRA CHOS BZHAG LA DON
TZAM MA BZHAG PA'I PHYIR DANG, NYER 'JAL ZHES PA'I DON YANG
DPE 'JAL LTA BU ZHIG TU 'GYUR BA'I PHYIR TE, NYER 'JAL GYI
SKAD DOD AU BA M'A NAm PHRAL NA AU BA NYE BA DANG M'A NA 'JAL

BA LA 'GYUR LA, DE LTAR NA DON DE DANG NYE BA'I 'DRA CHOS 'JAL
BA NYER 'JAL GYI DON YIN PA'I PHYIR, DER THAL, DON DE DANG
'DRA BA NI DON DE DANG NYE BAS NA NYE BA ZHES BYA LA DE 'JAL
BAS NA NYER 'JAL ZHES BRJOD PA'I PHYIR, AU BA M'A NAm SKABS

@063A *, ,DU MAR DPE LA BSGYUR BA SHIN TU MANG BA'I RGYU MTSAN
YOD PA'I PHYIR, DES NA 'DRA BA LAS DON RTOGS PA ZHES PA'I DON
YANG 'DRA BAR DON RTOGS PA'AM 'DRA BA'I DON RTOGS PA ZHES PA
YIN TE,

RNAM DBYE GNYIS PA DANG DRUG PA SOGS KYI DON LA RNAM DBYE
GZHAN SBYIN PA'I RNAM BZHAG DU MA YOD PA'I PHYIR, LA LAS 'DI
LA'ANG RTAGS SBYOR ZUR BA ZHIG DGOS SNYAM PA NI, THAL 'GYUR
BAS RTAGS SBYOR MA BKOD KYANG THAL 'GYUR GYIS KYANG

PHYIR RGOL GYI LOG RTOG LDOG NUS PAR GSUNGS PA'I DON MGO BAR
ZAD LA, DES NA 'DI RTAGS SBYOR LA BRTEN NAS SKYES KYANG 'DZIN
STANGS LA 'DRA CHOS DGOS PAR SHES PAR GYIS SHIG ,'DI LA YUL
GYI SGOS DBYE NA KUN RDZOB LA BLO KHA

PHYOGS BAR GYUR PA'I NYER 'JAL DANG, DON DAM LA BLO KHA PHYOGS
PA'I NYER 'JAL GNYIS DANG, DE RE RE LA'ANG THAL 'GYUR LA BRTEN
PA DANG, RTAGS SBYOR LA BRTEN PA DANG, SGRUB NGAG LA BRTEN PA
GSUM GSUM YOD DO, ,DON BSDUS NA 'DI'I

NYER 'JAL TSAD MA NI RTAGS BKOD TSE'ANG DPE DON 'DRAR 'DZIN
GYI RJES DPAG DE YIN GYI BSGRUB BYA RTOGS PA'I RJES DPAG DANG
RJES SU 'GRO LDOG GI KHYAB PA GNYIS NGES PA'I RJES DPAG SOGS
MA YIN PAR SHES DGOS TE, ZLA BA'I ZHABS KYIS, DNGOS

SMRAS CHOS BDEN PAR SGRUB PA LA DPE MI RNYED PAS SGRUB MI THUB
LA DBU MA BAS THUB PAR BSHAD PA DANG, RJE'I BZHED PAS KYANG
KHYAD GZHI DANG DPE'I SGOS RTOGS DKA' SLA BSHAD PA DANG, GRUB
MTHA' 'OG MA KUN KYANG DPE DON MI MTHUN NA

@063B SGRUB MI THUB PAR 'DOD PAS 'DIS DPE DON 'PHROD BA GAL
CHE BAR BSTAN PA'I CHED DU NYER 'JAL TSAD MA ZUR DU BSHAD PA'I
PHYIR RO, ,SPROS BAS CHOG GO ,DES NA 'DIS NI SNGAR RGOL BAS
TSANG MA'I GRANGS DANG MTSAN NYID GANG ZHES PA'I LAN LEGS PAR

GSUNGS PA YIN TE, TSAD MA BZHI DANG DE NGAG GI MTSAN NYID
STENG NAS SGRA DON YANG GSAL BAR GSUNGS PA'I PHYIR DANG, BZHI
BRGYA PA'I 'GREL BA DANG RIGS PA DRUG CU PA'I 'GREL BA GNYIS
SNGA RTZOM DU SNANG LA, DE RJES SU 'JUG BA RTZA 'GREL DANG DE

LAS KYANG 'PHYI BAR TSIG GSAL 'DI GSUNGS PA YIN ZHING, BRGYA
PA'I 'GREL BAR TSAD MA SPYI'I MTSAN NYID ZUR TZAM BSHAD BAS GO
NUS PAR DGONGS NAS 'DIR SPYI'I MTSAN NYID TSIG ZIN LAM GSUNGS
PA'I PHYIR, GSUM PA YUL NI TSAD MA'I

GRANGS BZHIR BSHAD PA LA DGOS PA YOD DE, BSHAD MA THAG BA DE
LTAR TSAD MA BZHI LAS DON RTOGS PAR 'JOG LA, DE YANG DON DAM
PAR MI 'THAD PAS 'JIG RTEN GYI THA SNYAD DU GRUB PA DANG, YANG
NA DON DAM DPYOD BYED KYI 'THAD BA MI

RUNG BAS 'JIG RTEN GYI THA SNYAD PA'I SGOS DON RTOGS PAR RNAM
PAR 'JOG PA YIN PA'I PHYIR TE, MNGON GYUR DANG LKOG GYUR GYI
YUL GYI 'JAL TSUL BSHAD MA THAG BA DE'I PHYIR, 'DI NYID LAS,
DE'I PHYIR DE LTAR TSAD MA BZHI LAS 'JIG RTEN

GYI DON RTOGS PAR RNAM PAR 'JOG PA YIN NO, ,ZHES SO, ,'DIS NI
YUL CI ZHIG CES PA'I LAN GTZO BOR SHUGS LA BSTAN TE, DNGOS SU
'DIR MI 'CHAD PA'I RGYU MTSAN GZHAN GYI MNGON SUM 'GOG SKABS
BSHAD ZIN CING, MTSAN 
@064A *, ,NYID DANG DBYE BA'I SKABS SU YANG TSAD MA SO SO'I
GZHAL BYA GSAL BAR BSHAD ZIN PAS SO SNYAM DU DGONGS PA'I PHYIR
RO, ,'O NA 'DI'I MNGON LKOG GI DON GRUB MTHA' 'OG MA DANG MTHUN
NAM

SNYAM NA SHIN TU MI MTHUN TE, 'OG MAS MNGON LKOG YIN KHYAB MNYAM
DU BSGRUBS BA LTAR BYAS NA MNGON LKOG GI BTAGS DON BTZAL BAR
'GRO BAS DE GNYIS GANG YANG MI 'GRUB PA'AM GANG RUNG ZHIG MI
RUNG BAR 'GYUR BA'I PHYIR TE, DE GNYIS KYI

DON BTAGS DON BTZAL LUGS BSAM NA SHES PA'I PHYIR RO, ,DES NA
'DIR YANG TSAD MA'I GZHAL YUL 'OG MA LTAR GYI RANG SPYI GNYIS MI
'DOD CING RANG GI MTSAN NYID DANG SPYI'I MTSAN NYID TZAM 'DOD
KYANG DE GNYIS KAS TSAD MA GNYIS KYI

YUL SO SOR MI 'GYUR TE, SPYI MTSAN DNGOS GZHAL BYED PA'I YID
MNGON RTOG PA DU MA YOD PA'I PHYIR DANG, RANG GI MTSAN NYID
DNGOS SU GZHAL BA'I RJES DPAG DU MA YOD PA'I PHYIR DANG, SKABS
'DIR YANG MI RTAG PA DANG BDAG MED

GNYIS SOGS SPYI'I MTSAN NYID DANG GZUGS RUNG SOGS RANG GI MTSAN
NYID DU BSHAD PA DE'I PHYIR, DES NA TSAD MA'I GZHAL BYA BDEN
GNYIS BDEN BZHI SOGS YOD KYANG SKABS 'DI'I TSAD MA GNYIS KYI YUL
SO SOR 'DI ZHES

BZHAG TU YOD DE, MNGON LKOG GNYIS RIM BZHIN 'JOG PAR MTSAN NYID
SKABS DU MAR YANG THON PA'I PHYIR, 'O NA YOD NA MNGON SUM TSAD
MA'I RTOGS BYA YIN PAS MA KHYAB BAM ZHE NA, SHIN TU MA KHYAB
STE, SKABS 'DIR

@064B SHES BYA THAMS CAD MNGON SUM TSAD MA'I GZHAL BYA YIN PAR
KHAS LEN MI RIGS PA'I PHYIR TE, RJES DPAG GI DNGOS GZHAL LKOG
GYUR DU MA YOD PA'I PHYIR, JI SKAD DU BRGYA BA'I 'GREL BA LAS,
DNGOS PO THAMS CAD MNGON SUM GYI SHES

PAS GO BAR BYA BA NI MA YIN GYI RJES SU DPAG PA'I RTOGS PAR BYA
BA YANG YOD DO, ,ZHES GSUNGS PA'I PHYIR, KHYAB STE, 'DI BRGYA BA
LAS, SANGS RGYAS KYIS GSUNGS LKOG GYUR LA, ,GANG ZHIG THE TSOM
SKYE 'GYUR BA, ,DE YIS STONG BA NYID

BRTEN TE, 'DI NYID KHO NAR YID CHES BYA, ,ZHES PA'I MNGON LKOG
SO SOR 'BYED PA'I 'GREL BA YIN PA'I PHYIR DANG, RJE RIN PO CHES
TSAD MA GNYIS KA'I YUL GYI SKABS SU 'DI DRANGS PA LA RGYU MTSAN
YOD PA'I PHYIR DANG, DES NA 'JIG RTEN PA'I

DBANG PO DRUG PO GANG RUNG LA BRTEN PA'I MNGON SUM TSAD MA GANG
RUNG GI DNGOS GZHAL DE, MNGON GYUR KYI MTSAN NYID, MTSAN GZHI
PHYI'I GZUGS SOGS SKYE MCHED DRUG LTA BU, DBANG PO DRUG GANG
RUNG GI YUL DANG MNGON GYUR DANG MNGON SUM TSAD

MA'I DNGOS GZHAL DON GCIG, JI SKAD DU, 'CHI MED MDZOD LAS,
MNGON SUM DANG NI DBANG PO'I YUL, ,ZHES DANG, 'DI NYID LAS KYANG
MNGON SUM GYI SGRA NI LKOG TU MA GYUR PA'I DON GYIS RJOD PAR
BYED BA YIN PA'I PHYIR, ZHES SOGS GSUNGS PA'I

PHYIR; 'DI DAG NI SHES BYED DANG SGRA BSHAD SOGS SNGAR BYAS ZIN
PA DE DAG GO ,'JIG RTEN PA'I DBANG PO DRUG PO GANG RUNG LA BRTEN
PA'I MNGON SUM CHAD MA DRUG PO GANG RUNG GI DNGOS GZHAL LAS 'DAS
PA'AM GZHAN PA'I DON DE LKOG GYUR

@065A *, ,GYI MTSAN NYID, 'DRE DANG DBANG PO LAS 'DAS PA'I DON
DANG RJES DPAG GI DNGOS GZHAL RNAMS DON GCIG, JI SKAD DU 'CHI
MED MDZOD LAS, LKOG TU GYUR DANG MNGON SUM MIN, ,

ZHES DANG, 'DI NYID LAS, DBANG PO LAS 'DAS PA'I DON ZHES SOGS
GSUNGS PA'I PHYIR, MTSAN GZHI SGRA MI RTAG PA DANG BDAG MED
GNYIS DANG LAS 'BRAS KYI 'BREL BA LTA BU, DBYE BA SGRA BSHAD
SOGS DANG SHES BYED BSHAD ZIN,

DOGS PA BCAD PA NI, DE LA TSAD MA LA ZHEN CHE BA KHA CIG NA RE,
GZHI GRUB NA MNGON SUM TSAD MA'I DNGOS KYI GZHAL BYA YIN PAS
KHYAB PAR THAL, DE YIN NA RANG MNGON SUM DU RTOGS PA'I MNGON SUM
TSAD MA'I DNGOS GZHAL YIN BAS

KHYAB BA'I PHYIR NA GTAN NAS MA KHYAB, KHO NA RE, 'O NA MNGON
SUM TSAD MA'I GZHAL BYA YIN NA MNGON SUM TSAD MA THAMS CAD KYI
GZHAL BYA YIN DGOS PAR THAL, MA KHYAB PA DE'I PHYIR NA DE BAS
KYANG SHIN TU MA KHYAB, KHO RANG LA GZHI GRUB NA MIG

SHES KYI BZUNG BYA YIN BAS KHYAB PAR THAL, GZHI GRUB NA RANG
MNGON SUM DU RTOGS PA'I MIG SHES KYI BZUNG BYA YIN PAS KHYAB
PA'I PHYIR, KHYAB BA KHAS, RTAGS SANGS 'PHAGS KYI MIG SHES KYIS
'GRUB, MA KHYAB ZER NA, 'O NA MIG

SHES KYI BZUNG BYA YIN NA MIG SHES THAMS CAD KYI BZUNG BYA YIN
DGOS BAR THAL, MA KHYAB PA DE'I PHYIR, YANG KHYAB PA KHAS, KHOR
GSUM GYI PHRENG BA 'ONG, RTZA BAR 'DOD NA, REG BYA DANG SGRA
CHOS CAN, DER THAL, DE'I PHYIR, KHYAB

@065B PA KHAS, 'DOD MI NUS TE, MIG SHES KYI BZUNG BYA LA REG
BYA'I SKYE MCHED DANG SGRA'I SKYE MCHED MI 'ONGS PA GRUB MTHA'
BZHI KA'I LUGS YIN PA'I PHYIR, MNGON PA GONG 'OG GIS SKYE MCHED
DRUG DBANG SHES SO SO'I YUL DU KHAS BLANGS TSUL

DANG; RNAM 'GREL LAS KYANG, DBANG BO'I SEMS NI NGES PHYIR DANG,
,ZHES DBANG SHES LNGA YUL SO SOR NGES PAR BSHAD PA DANG, BRGYA
PA LAS KYANG, GAL TE DE LTAR 'GYUR NA NI, ,GNYIS KA YANG NI MIG
NYID KYIS, ,'DZIN BAR CI YI PHYIR

MI 'GYUR, ,ZHES GZUGS KYI SKYE MCHED DANG REG BYA'I SKYE MCHED
GNYIS KA 'DZIN PAR THAL BA SOGS SHIN TU MANG LA, GZHAN YANG GZHI
GRUB NA LKOG GYUR YIN BAS KHYAB PAR 'DOD PA KHYOD KYIS RANG GI
MDUN GYI BUM PA MNGON SUM DU DMIGS BZHEN PA

DANG RANG GIS ZA BZHIN BA YANG LKOG GYUR YIN PA RANG SMROS SHIG,
YANG SANGS 'PHAGS LA MNGON GYUR YIN NA MNGON GYUR YIN MI DGOS
NA, SANGS RGYAS SEMS CAN GNYIS LAS YUL 'JOG PA LA SEMS CAN
BRLING BAR THAL PA'I SKYON 'ONGS

SNYAM MKHAN DE LA, 'O NA GZHI GRUB NA LKOG TU MA GYUR BA YIN PAS
KHYAB PAR THAL, DE YIN NA SANGS 'PHAGS LA LKOG TU MA GYUR PA YIN
PAS KHYAB PA'I PHYIR, KHYAB PA KHAS, RTAGS GRUB STE, CHOS THAMS
CAD LA LKOG TU MA GYUR PA'I

SPYAN MNGA' BZHES GSUNGS PA SOGS LUNG RIGS SNGAR BSHAD BDAG 'DIR
LEN, RTZA BAR MA KHYAB NA, YUL 'JOG BA LA SANGS RGYAS LAS SEMS
CAN BRLING BAR THAL PA'I SKYON MNGON SUM DU KHYOD LA 'ONGS PA
'DI'O, ,RTZA BAR 'DOD NA,

@066A *, ,LKOG TU GYUR PA MED PAR THAL, GZHI GRUB NA LKOG TU MA
GYUR PAS KHYAB PA'I PHYIR, 'KHOR GSUM LA LAN CI, KHYAB STE, GZHI
GRUB NA MNGON GYUR YIN DGOS PA'I PHYIR, RTAGS KHAS, KHYAB

STE; MNGON SUM GYI SGRA NI LKOG TU MA GYUR BA'I DON DE ZHES
GSUNGS PA'I PHYIR, DES NA 'DIR YUL 'JOG PA LA SANGS RGYAS LAS
SEMS CAN MI BRLING YANG 'DIR 'JIG RTEN PA'I MNGON LKOG 'CHAD
PA'I SKABS YIN PAS DE LA 'JIG RTEN

LAS 'DAS PA'I BYANG 'PHAGS SOGS KYIS GZIGS PA DANG DE'I NANG NAS
KYANG SANGS RGYAS KYIS GZIGS PA KHYER 'ONGS PA NI MA SMYOS PA SU
ZHIG SMRA STE, DPER NA 'JIG RTEN LAS 'DAS PA'I DON DAM 'CHAD
SKABS 'JIG RTEN PAS 'DI LTAR MTHONG GI DE

LTAR MI MTHONG NGO SNYAM DU 'CHAD MI RIGS PA LTA BU YIN PA'I
PHYIR, 'JIG RTEN PA'I THA SNYAD 'CHAD PA'I SKABS SU 'JIG RTEN
PA'I MTHONG BA TSAD MAR MA BYAS PAR 'CHAD THABS MED PA'I PHYIR,
DPER NA KLA KLO LA RANG GI SKAD LAS 'JIG RTEN PA'I SKAD

GZHAN GYIS BZUNG MI THUB PA BZHIN NO, ,BRGYA BA LAS, JI LTAR KLA
KLO SKAD GZHAN GYIS, ,BZUNG BAR MI NUS DE BZHIN DU, ,'JIG RTEN
PA YIS MA GTOGS PAR, 'JIG RTEN BZUNG BAR NUS MA YIN, ,ZHES PA
RTZA 'GREL DANG, BRGYA BA LAS, GCIG

YOD GCIG MED CES BYA BA'ANG, ,DE NYID MA YIN 'JIG RTEN PA'ANG
MIN, ,ZHES DANG, DE'I 'GREL BAR, GANG GI TSE 'JIG RTEN PA'I
DNGOS POR 'DOD PA DE'I TSE PHYI DANG NANG GI DON GYI DBYE BAS
PHUNG PO LNGA CHAR YANG 'JIG RTEN PA'I RTOGS PA TSAD MAR KHAS
BLANG BA

@066B PAR BYA LA GANG GI DE KHO NA NYID GZIGS PA'I YE SHES LA
PHUNG PO LNGA CHAR YANG RANG BZHIN GYIS STONG PAR BYA'O, ,ZHES
SOGS DANG, 'JUG 'GREL DANG TSIG GSAL DU 'PHAGS PAS GZIGS PA LA
KUN RDZOB MI 'JOG PAR GSUNGS PA SOGS DU MA DANG, RJE BLA

MA LA 'JAM DBYANGS GYIS ZHAL GDAMS GNANG BA BZHIN GZHUNG DE'I
BSTAN BYA'I GTZO PHAL DANG CHED DU BYA BA DANG DNGOS SHUGS KYI
DON DANG SKABS STOBS DANG GZHUNG GONG 'OG GI 'BREL KUN LA BSAM
DGOS PA'I PHYIR RO, ,BZHI BA TSAD MA DANG GZHAL BYA

'GRUB TSUL NI, GZHAL BYA YOD NA TSANG MA DANG TSAD MA YOD NA
DE'I GZHAL BYA YOD PAR 'JOG PA LTA BU'I PHAN TSUN LTOS GRUB YIN
TE, DE LTA MA YIN PAR GZHAL BYA GRUB PA TZAM GYIS DE 'JAL BA'I
TSAD MA YOD PAR MI 'JOG PAR TSAD MA 'JAL BYED RANG NGES DANG

GZHAN NGES GANG BTZAL NA'ANG MI 'GRUB PA GANG ZHIG DPYAD NAS
GZHAL BYA 'JAL BYED SNGA PHYI LTOS GRUB KYANG MI SRID LA, DES NA
LTOS GRUB DANG DE YANG PHAN TSUN DUS MNYAM LTOS GRUB YIN PAR
KHAS LEN DGOS PA'I PHYIR, DANG PO GRUB STE, RTZOD ZLOG LAS,

GAL TE RANG LAS TSAD MA GRUB, ,SOGS DANG, GAL TE TSAD MA GZHAN
RNAMS KYIS, ,'GRUB PO SNYAM NA THUGS PA MED, ,SOGS KYIS KHEGS
PAR BSHAD ZIN PA'I PHYIR, RTAGS GNYIS PA GRUB STE, TSAD MA'I
SNGA ROL TU GZHAL BYA GRUB NA DE TSAD MA LA'ANG

MI LTOS SHING GZHAL BYA MA YIN PAR 'GYUR LA, GZHAL BYA'I SNGA
ROL NAS TSAD MA GRUB NA'ANG DE GZHAL BYA LA MI LTOS SHING TSAD
MA MA YIN PAR 'GYUR BA SOGS KYIS SKYON YOD PA'I PHYIR, RTZOD
ZLOG LAS, GAL TE YOD NA GZHAL BYA LAS, ,LTOS NAS

@067A *, ,TSAD MA GRUB PA YIN, ,TSAN MA RNAMS LA MA LTOS PAR,
,GZHAL BAR BYA BA 'GRUB PAR 'GYUR, ,GAL TE TSAD MA RNAMS LA NI,
,MA LTOS PAR YANG GZHAL BYA 'GRUB, ,GANG PHYIR DE DAG DE GRUB
NA, ,

KHYOD KYI TSAD MA GRUB PAS CI, ,CI STE KHYOD KYI TSAD MA RNAMS,
,GZHAL BYA RNAMS LA LTOS NAS 'GRUB, ,DE LTAR KHYOD KYI TSAD MA
DANG, ,GZHAL BYA NGES PAR BZLOG PAR 'GYUR, ,ZHES GSUNGS PA'I
PHYIR, RTAGS GSUM PA GRUB STE, PHAN TSUN

LTOS GRUB LA GZHAL BYA DANG TSAD MA KHO NAR MA ZAD RGYU 'BRAS
DANG RING THUNG DANG PAR RI TSUR RI DANG SPANGS GNYEN SOGS THAMS
CAD RUNG LA, DE LTAR LTOS GRUB YIN PAS RANG BZHIN GYIS MA GRUB
PAR DAM PA RNAMS KYIS GSUNGS SHING KHAS LEN DGOS

BA'I PHYIR, RTZOD ZLOG LAS, GAL TE KHYOD KYI TSAD GRUB LAS,
,GZHAL BAR BYA BA 'GRUB 'GYUR LA, ,GZHAL BYA 'GRUB PAS TSAD
SGRUB NA, ,KHYOD KYI GNYIS KA'ANG 'GRUB MI 'GYUR, ,ZHES TSAD MA
DANG GZHAL BYA GNYIS KA RANG BZHIN GYIS MA GRUB PA DANG

'JUG PA LAS KYANG, PHAN TSUN DON LA BRTEN PA'I GRUB PA NI, ,GRUB
YIN NYID CES DAM PA RNAMS KYIS GSUNGS, ,ZHES DANG, RANG 'GREL
LAS, RNAM PAR SHES PA YOD NA NI DE'I NUS PA YIN LA DE LAS RNAM
PAR SHES PA 'BYUNG BA YIN NO ZHES

DE LTAR PHAN TSUN GYI DON LA BRTEN PAR 'GYUR RO DE LTAR 'GYUR
MOD KYI ZHE NA, RNAM PAR SHES PA RANG BZHIN GYIS YOD PA MA YIN
NO ZHES BYA BAR 'GYUR RO, ,DPER NA RING PO YOD NA THUNG NGUR
'GYUR LA THUNG NGU YOD NA RANG BOR 'GYUR ZHING PHA ROL YOD NA
TSUR

@067B ROL TU 'GYUR LA TSUR ROL YOD NA PHA ROL TU 'GYUR BA LTAR
BRTAGS KYIS DE DAG LA GRUB PA RANG BZHIN PA MED DO ZHES SOGS
KYIS DAM PA'I GSUNGS TSUL DANG BCAS PA BSHAD CING, NYAN THOS
SDEB DAG DPER NA RING BO NI RDUL PHRA RAB GSUM YAN CHAD

'PHRENG SGRIG YIN LA THUNG NGU NI RDUL PHRA RAB GNYIS MTHUNG PA
YIN ZER BA LTA BU RING THUNG TSUGS THUB DANG DPYAD NAS SMRAS PA
DE LAS KHYAD PAR PHYE NAS 'DIR LTOS NAS 'JOG GO ,'DI NYID LAS
KYANG, DE DAG KYANG PHAN TSUN LTOS NAS 'GRUB PAR 'GYUR

TE; TSAD MA DAG YOD NA GZHAL BYA'I DON DAG TU 'GYUR LA, GZHAL
BYA'I DON DAG YOD NA TSAD MA DAG TU 'GYUR GYI TSAD MA DANG GZHAL
BYA GNYIS NGO BO NYID KYIS GRUB PA NI YOD PA MA YIN NO ZHES SO,
,DES NA BDEN GNYIS GANG GZHAL BA'I TSAD MA YIN KYANG

DE'I GZHAL BYA 'JAL BA'I SKABS RANG GIS RANG RTOGS PA'AM GZHAN
ZHIG GIS RTOGS PA GANG RUNG KHAS MA BLANGS NA YANG TSAD MA DE
YOD PAR 'JOG NUS TE, DE'I TSE YUL DE DE'I GZHAL BYA YIN PA'I
PHYIR, KHYAB STE, DE'I TSE DE'I YUL DE GZHAL STOBS

KYIS YUL DE GZHAL BA'I TSAD MA YIN PAR TSAD MA GZHAN LA LTOS MED
DU 'GRUB PA'I PHYIR TE, DE'I RJES DE MA THAG GZHAL LO SNYAM PA'I
DES SHES 'DREN PA'I PHYIR, DPER NA BYI BAS DUG DRAN PA BZHIN NO,
,'DI NYID LAS, GZHAL BYA'I RNAM PA'I

RJES SU BYED PA TZAM GYIS RANG GI NGO BO YOD PAR RNYED PA'I TSAD
MA DAG GIS RANG GI NGO BOR RNAM PAR 'JOG PA'I PHYIR, ZHES DANG,
RNAM BSHAD LAS KYANG, TSAD MA 'GRUB PA LA GZHAL BYA GRUB PA TZAM
GYIS MI CHOG PAR TSAD MA RANG LAS TSAD MA 'GRUB PA
@068A *, ,GZHAN DAG 'DOD PA LTAR YIN NA GZHAL BYA LA MA LTOS
PAR TSAD MA 'GRUB PAR 'GYUR RO, ,ZHES SOGS DANG, YANG DE NYID
LAS, DE'I TSE YUL CAN RANG GIS RANG MA MYONG BA NI DMUGS PA'I
TSE DUG MA

MYONG BA DANG 'DRA, ZHES PA NAS, DE LA YUL DRAN PA NYID KYIS
YUL CAN YANG DRAN PAS YUL CAN DRAN PA ZUR BA MI DGOS PA ZHES
GSUNGS PA'I PHYIR, DES NA SKABS 'DIR YANG SHES PA THAMS CAD
KYI RANG GIS RANG RTOGS PAR 'DOD PA NI DNGOS PO

LA SPYOD NA MTSAN MA LA SPYOD PAR GSUNGS PA DANG SEMS RANG GIS
RANG MI RIGS PAR BSHAD PA SOGS LUNG RIGS MTHA' DAG DANG 'GAL
ZHING TSAD GZHAL GNYIS MING TZAM GYIS MA BZHAG PAR BTAGS DON
DPYAD PA'I DNGOS SMRA'I SGYU MAS RMONGS PA

YIN PAR SHES PAR GYIS, DES NA ZAB MO RTEN 'BYUNG GI LTOS GRUB
KYI SGOS 'JIG RTEN PA'I MTHONG BA DANG MI 'GAL BAR THA SNYAD
CI 'DOD PA LTAR SPROS NAS BZHAG CHOG PA YIN TE, 'DI NYID LAS,
DE'I PHYIR MTHONG BA JI LTA BA BZHIN

DU 'JIG RTEN PA NYID YIN LA RAG STE SPROS PAS CHOG GO ,ZHES
GSUNGS PA'I PHYIR, GNYIS PA DKA' GNAS KYI MTHA' DPYAD PA NI
DBU MA'I MTHA' DPYOD DU 'CHAD PAR 'GYUR BAS DER LTOS SHIG
,SMRAS PA, RGYAL BA SRAS

BCAS DBUS NA LEGS SMON DANG, ,THUGS RJE'I STOBS KYIS GSANG
GSUM CHER 'PHAGS PA, ,RGYU SKAR DBUS KYI ZLA BA RGYAS 'DRA
BA'I, ,MKHYEN GTER RGYAL BA GNYIS PA SNYING DBUS BZHUGS,
,'PHAGS YUL BSTAN PA'I

@068B NYIN BYED SHING RTA CHE, ,KLU SGRUB LUGS BZANG KUN DA'I
GNYEN GCIG BU, ,SA BCU'I DBANG PHYUG ZLA BA'I GZHUNG BZHIN DU,
,DNGOS SMRAS MA BSLAD BDUD RTZI'I 'OD 'DIR SHAR, ,BSLAB PA
GSUM GYIS SGO GSUM RAB TU DUL, ,BLA

MA LHAR BCAS SNYING LA RTAG BSTEN CING, ,LCE RTZE DBYANGS CAN
BYE BAS ROL BA 'GAR, ,LEGS BSHAD 'KHRUL MED RGYA MTSO'I RLABS
BZHIN 'BYUNG, ,DANG POR MKHAS MANG BSTEN NAS THOS BSAM BYAS,
,BAR DU BSGOMS PAS SGRO 'DOGS

RAB BCAD CING, ,NGES SHES RNYED NAS THA MAR SKAL LDAN LAM,
,BYAS PHYIR YIG HRUL GZHAN DANG JI LTAR MTSUNGS, ,DON DAM
BRJOD BRAL NAM MKHA' LTA BU LA, ,KUN RDZOB RDZUN YANG SGYU MA
BZHIN BKRA BA'I, ,SNANG STONG ZUNG 'JUG SGYU

MA'I LONGS SPYOD LA, ,SGYU MA'I RNAL 'BYOR MKHAN 'DIS CI YANG
MYONGS, ,MING GI RI MO LAS GZHAN CHOS MED KYANG, ,SNANG TZAM
SGYU MA'I LEGS BYAS GDONG LNGA PAS, ,RMONGS PA'I SGYU MA'I
GLANG PO PHAM BYAS TE, ,SGYU 'DRA'I THAMS CAD

MKHYEN GRONG THOB PAR SHOG ,SBYANGS PA'I SA 'DZIN MKHA' NGOS
LAS THON PA'I, ,LEGS BSHAD BCU GNYIS BDAG PO'I DKYIL 'KHOR
MCHOG ,SKAL LDAN YONGS KYI YID MKHA' MDZES BYAS TE, ,RMONGS
'JOMS ZAB RGYAS PADMA 'BUM BZHAD

SHOG ,CES TSIG GSAL STOD THUN GYI TSAD MA'I RNAM BSHAD ZAB
RGYAS KUN GSAL TSAD MA'I 'OD BRGYA 'BAR BA SKAL BZANG SNYING
GI MUN SEL ZHES BYA BA 'DI NI RGYAL BA'I DBANG PO CHEN PO'I
ZHABS DRUNG NAS SDOM GSUM SOGS CHOS KYI BGO

@069A *, ,SKAL THOB CING 'JAM DBYANGS BLA MA KHRI RIN PO CHE
YAB SRAS SOGS BSHES GNYEN DU MA'I ZHABS SEN SPYI BOR BSTEN
CING SBYANGS PAS, RANG DANG GZHAN GYI GRUB PA'I MTHA' RGYA
MTSO'I PHA ROL TU SON CING KHYAD PAR

DU MDO SNGAGS RAB 'BYAMS KYI DKA' BA'I GNAD GSANG LA MI 'CHUGS
PA'I BLO MIG THOB PA SH'AKYA'I DGE SLONG 'JAM DBYANGS BZHAD
PA'I RDO RJES MKHA' 'GRO 'DU GNAS DPAL RI BO DGE 'PHEL GYI RIR
GAR 'DUG THEG MCHOG GTER MDZOD MKHA'

SPYOD GUR KHANG BDE LDAN NYI 'OD 'KHYIL PAR SBYAR BA 'DIS SKYE
DGU MTHA' DAG MTHA' GNYIS SPANGS PA'I ZAB LAM DBU MA LA SPYOD
CING RGYAL BA GNYIS PA'I BSTAN PA PHYOGS DUS KUN TU RGYAS PA'I
RGYUR GYUR CIG, ,AOm SVA STI, THUB BSTAN

'DZIN MAR SKAL BZANG ZHING BA'I TSOGS, ,PHAN BDE'I LO TOG
LONGS SU SPYOD PA'I PHYIR, ,BKRA SHIS G-YAS SU 'KHYIL BA'I
CHOS GRVA LAS, ,CHOS SBYIN BDUD RTZI'I GRU CHAR 'DI PHAB PO,
,SHU BHAM STU SARBA DZA GA TI,, ,,

@069B [BLANK PAGE]