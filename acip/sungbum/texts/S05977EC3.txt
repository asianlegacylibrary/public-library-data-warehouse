*, ,NA MO
GU RU MANYDZU GHO sh'A YA, 'DIR YI DAM SANGS RGYAS BYANG SEMS
MANG PO LA SBYAR CHOG PA'I RJES GNANG JI LTAR

@198A *, ,BYA BA'I TSUL NI, GTOR MA'AM, MAndAL TSOM BU, MCHOD
GTOR NAMS BKOD PAS THON PA, KHRUS BUM SOGS STA GON BYAS LA, SLOB
DPON RANG NYID KYIS LHA DE DANG DE'I BDAG BSKYED BZLAS

PA DANG BCAS PA SNGON DU BTANG, GTOR MA'AM MAndAL BSANGS
SBYANGS, LHA GANG DANG GANG BYA BA DE'I MDUN BSKYED MCHOD BSTOD
BZLAS PA GTOR 'BUL RNAMS BYAS TE, RGYAS PAR NA RANG NYID KYIS
RJES GNANG LEN

CING SNANG BA NOD DO, ,DE NAS SLOB MA RNAMS LA BSGRUBS PA'I
KHRUS CHUS KHRUS BYAS, MAndAL 'BUL DU GZHUG ,RJES THOGS SU, 'O
LAGS SO, SKYES RABS LAS, RAB TU DMA' BA'I STAN LA 'DUG ,DUL BA'I

DPAL NI RNAM PAR BSKYED, ,DGA' DANG LDAN PA'I MIG GIS BLTA,
,TSIG GI BDUD RTZI 'THUNG BA BZHIN, ,GUS PA BSKYED DE RTZE GCIG
BTUD, ,RAB TU DANG LA DRI MED YID, ,NAD PAS SMAN PA'I TSIG MNYAN
BZHIN, ,

RIM GRO BSKYED DE CHOS NYON CIG ,CES GSUNGS PAS, TSUL BZHIN GSAN
PAR MDZOD, GSAN PAR BYA BA'I CHOS NI, LHA 'DI DANG 'DI'I RJES
GNANG YIN ZHES RGYAS PAR NA DE DANG DE'I BSNGAGS PA BRJOD, DE
NAS

DE'I RJES GNANG ZHU BA LA, MDUN DU DUL BAS 'DUG PA DANG, ,GOS
SOGS TSUL NI BSDAMS PA DANG, ,PUS BTZUGS THAL MO SBYAR BA YIS,
,NYAN SOGS 'DOD PAS GSOL GSUM GDAB, CES GSUNGS

@198B PA LTAR GSOL BA 'DEBS PA 'DI'I RJES ZLOS MDZOD, KUN MKHYEN
YE SHES PHUNG PO CAN, ZHES SOGS SKABS SBYAR LAN GSUM BYA, DE
NAS, KHYED RANG RNAMS BSAM PA 'DI LTAR MDZOD, RANG CAG RNAMS
KYIS RNYED

PAR DKA' BA'I DAL 'BYOR GYI MI LUS THOB, MJAL DKA' BA'I SANGS
RGYAS KYI BSTAN PA RIN PO CHE DANG MJAL SKABS 'DIR, TSE 'DI'I
BDE BA LA MA CHAGS PAR, TSE PHYI MA PHAN CHAD KYI DON RNAM PAR
DAG PA

BSGRUB DGOS TE, DE LTAR MA YIN PAR, TSE 'DI DON MED DU BTANG NA
RANG GIS RANG BSLUS PA DANG, RMONGS TSABS DE LAS CHE BA MED DE,
MGON PO KLU SGRUB KYIS, GANG ZHIG GSER SNOD RIN CHEN SPRAS PA
YIS, ,

NGAN SKYUGS 'PHYAG PAR BYED PA DE BAS NI, ,GANG ZHIG MI RU SKYES
NAS SDIG PA DAG ,BGYID PA DE NI CHES RAB BLUN PA LAGS, CES
GSUNGS PA'I PHYIR, SKYE BA GTAN GYI 'DUN MA BSGRUB DGOS SHING,
DE YANG DA

LTA NYID NAS MA BSGRUBS PAR, DING BYA SANG BYA'I NGANG DU LUS PA
NA, BSHES PHRIN LAS, TSE 'DI GNOD MANG RLUNG GIS BTAB PA YI,
,CHU YI CHU SBUR BAS KYANG MI RTAG NA, ,DBUGS RNGUB DBUGS 'BYUNG
GNYID

KYIS LOG PA LAS, ,SANG KHOM GANG LAGS DE NI NGO MTSAR CHE, ZHES
GSUNGS PA LTAR NGES PAR 'CHI, NAM 'CHI LA NGES PA MED, SHI NAS
KYANG GANG DU SKYE'I NGES PA MED CING, NGAN SONG DU SKYES NA TSA
GRANG, BKRES

@199A *, ,SKOM, BKOL SPYAD, GCIG LA GCIG ZA'I SDUG BSNGAL BZOD
PAR DKA' BA YOD, GAL TE BDE 'GROR SKYES KYANG, BZHI BRGYA PA
LAS, MKHAS PA RNAMS LA MTHO RIS KYANG, ,DMYAL

BA DANG MTSUNGS 'JIGS BSKYED 'GYUR, ZHES GSUNGS PA LTAR, BDE
BA'I SKABS MED, MDOR NA BSHES PHRIN LAS, 'KHOR BA DE 'DRA LAGS
PAS LHA MI DANG, ,DMYAL BA DUD 'GRO YI DVAGS RNAM DAG TU, ,SKYE

BA BZANG PO MA LAGS SKYE BA NI, ,GNOD PA DU MA'I SNOD GYUR LAGS
MKHYEN MDZOD, CES SOGS GSUNGS PA LTAR, 'KHOR BA MTHA' DAG SDUG
BSNGAL GYI RANG BZHIN CAN, RANG NYID SDUG BSNGAL GYIS JI LTAR

GDUNGS PA BZHIN, 'KHOR BA'I SEMS CAN THAMS CAD KYANG SDUG BSNGAL
GYIS GDUNGS LA, SEMS CAN DE THAMS CAD NI SKYE SHI 'PHOS PAS NGO
MA SHES PA TZAM MA GTOGS, THOG MED NAS YANG YANG DRIN

GYIS BSKYANGS PA'I DRIN CAN GYI MA SHA STAG YIN, DES NA MAR GYUR
SEMS CAN THAMS CAD KYI DON DU MYUR BA MYUR BAR RDZOGS PA'I SANGS
RGYAS KYI GO 'PHANG THOB PAR BYA SNYAM PA'I BSAM PA DUNG DUNG BA
BSKYED

PAR MDZOD, DE'I NGANG NAS GNAS 'DI NYID KYANG DAG PA'I ZHING
DNGOS YIN SNYAM PA DANG, GTOR MA'AM TSOM BU 'DI NYID LHA 'DI
DANG 'DI ZHES RJES GNANG CI BYED PA'I LHA DE DANG DE'I MNGON
RTOGS RGYAS BSDUS

@199B CI RIGS PA BSKYED NAS LHA NGO BSTAN, DE DAG GI STENG DU
RTZA BRGYUD KYI BLA MA YI DAM DKON MCHOG GSUM GYI LHA TSOGS
BZHUGS PA'I MOS PA MDZOD, DKON MCHOG GSUM LA BDAG SKYABS MCHI,
ZHES SOGS

LAN GSUM GYIS BYANG SDOM PHOG ,DNGOS GZHI LA SLOB MA RNAMS KYI
BGEGS BSANGS, SVA BH'A WAS SBYANGS, STONG PA'I NGANG LAS, LHA
ZHI BA YIN NA PAD ZLA, DRAG PO YIN NA PAD NYI'I GDAN LA, CHO GA
GSUM BSKYED KYIS LHA DE

DANG DER LEGS PAR BSKYED DE, SKU'I RJES GNANG ZHU BA'I PHYIR
GSOL BA 'DEBS PA 'DI'I RJES ZLOS MDZOD, SLOB DPON CHEN PO DGONGS
SU GSOL, ,SANGS RGYAS KUN GYI SKU YI DNGOS, ,BCOM LDAN 'DAS SAM
RJE

BTZUN NI, ,LHA MCHOG 'DI ZHES BGYI BA YI, ,SKU YI RJES GNANG
STZAL DU GSOL, LAN GSUM BYA, DE NAS, BLA MA'I THUGS KA'I H'Um GI
'OD ZER GYIS MDUN BSKYED KYI LHA'I THUGS RGYUD BSKUL, DE'I THUGS
KA'I

'OD ZER LCAGS KYU LTA BUS RANG BZHIN GYI GNAS NAS LHA DE DANG
DE'I SKU'I BYIN RLABS THAMS CAD LHA DE DANG DE'I SKU'I RNAM PAR
SPYAN DRANGS, KHYED RANG RNAMS KYI LUS LA CHAR CHEN PO BABS PA
LTAR THIM PAS, LUS KYI

SDIG SGRIB THAMS CAD DAG ,LUS LHA DE DANG DE'I SKU DANG DBYER
MED DU BYIN GYIS BRLABS PA'I MOS PA GYIS, CES BRDA' SPRAD, BLA
MAS d'A DRIL DANG BCAS, MA LUS SEMS CAN KUN GYI MGON GYUR CING,
ZHES

@200A *, ,SOGS SHLO KA GCIG GI MJUG TU, AE H+YE HI, BADZRA SA MA
YA DZA: DZA: DZA: H'Um BAm HO: ZHES BSTIM, SKU'I RJES SU GNANG
BA'O, ,DE NAS GSUNG GI RJES GNANG ZHU BA'I DON DU, SKU'I GSOL
'DEBS

GSUNG DU 'DON PA BSGYUR, LHA DE DANG DE'I THUGS KAR, LA ZHI BA
LA ZLA BA, DRAG PO LA NYI MA'I DBUS SU RANG RANG GI SA BON GYI
MTHAR BKOD PA'I SNGAGS PHRENG LAS SNGAGS PHRENG GNYIS PA BYUNG,
ZHAL NAS THON, KHYED

RANG RNAMS LHAR GSAL BA'I ZHAL DU ZHUGS SNYING GAR 'KHOD PA'I
'OD ZER GYIS NGAG GI SGO NAS BSAGS PA'I SDIG SGRIB SBYANGS,
GSUNG GI BYIN RLABS NGAG LA ZHUGS, NGAG NUS PA DANG LDAN PAR
BYIN GYIS BRLABS

PA'I MOS PA MDZOD LA, 'DI'I RJES ZLOS GYIS CES SO SO'I SNYING PO
DANG NYE SNYING CI RIGS LAN GSUM BRJOD, ME TOG SPYI BOR BZHAG
,BCOM LDAN 'DI LA STZAL LAGS KYI, ZHES SOGS BRJOD, GSUNG GI RJES
SU

GNANG BA'O,, DE NAS THUGS KYI RJES GNANG ZHU BA'I DON DU, GSUNG
GI GSOL 'DEBS THUGS SU 'DON PA BSGYUR LA GSOL BA GDAB, DE NAS,
BLA MA'I THUGS KA'I H'Um GI 'OD ZER DANG, MDUN BSKYED KYI LHA DE
DANG

DE'I THUGS KA'I H'Um GI 'OD ZER GYIS PHYOGS BCU'I SANGS RGYAS
BYANG SEMS THAMS CAD DANG, KHYAD PAR LHA DE DANG DE'I THUGS KYI
BYIN RLABS THAMS CAD PHYAG MTSAN DANG SA BON GYI RNAM PAR SPYAN
DRANGS,

@200B KHYED RANG RNAMS KYI LUS DANG NYE BA'I CHAR BDUD RTZI SNA
LNGA'I RNAM PAR ZHU BA LUS LA SIB SIB THIM PAS YID KYI SDIG
SGRIB DANG, NAD GDON BAR DU GCOD PA THAMS CAD SBYANGS, THUGS KYI
BYIN RLABS THOB PA'I MOS PA

MDZOD, CES BRDA' SPRAD NAS, LHA DE DANG DE'I SNYING PO NYE
SNYING RTZA SNGAGS CI RIGS BRJOD, d'A DRIL SOGS ROL MO'I SGRA
BYA'O, ,THUGS KYI RJES SU GNANG BA'O, ,LHA BSTIM PA'I RJES GNANG
NI, BLA MA'I THUGS KA'I H'Um GI

'OD ZER GYIS MDUN GYI LHA GANG YIN DE SPYAN DRANGS, KHYED RANG
RNAMS KYI SPYI BOR BZHUGS PA'I MOS PA MDZOD, DE NYID LA NGAS
GSOL BA BTAB CING THUGS RJE BSKUL BAS SKU'I CHA LAS 'OD ZER
'PHROS, KHYED RANG RNAMS

KYI SDIG SGRIB NAD GDON BAR GCOD THAMS CAD SBYANGS, TSE DANG
BSOD NAMS LA SOGS PA'I YON TAN THAMS CAD 'PHEL ZHING RGYAS PAR
MDZAD, MTHAR RTZA BRGYUD KYI BLA MA DANG SANGS RGYAS BYANG SEMS
THAMS CAD KYANG SPYI BO'I

LHAG PA'I LHA LA THIM, DE NYID KYANG KHYED RANG RNAMS KYI LUS LA
THIM PAS, KHYED RANG RNAMS KYI SGO GSUM LHAG PA'I LHA'I SKU
GSUNG THUGS RDO RJE GSUM GYI NGO BOR GYUR PA'I MOS PA MDZOD, CES
BRDA' SPRAD NAS GTOR MA SLOB

MA'I SPYI BOR BZHAG LA, RJE BTZUN RTZA BA DANG BRGYUD PAR BCAS
PA'I DPAL LDAN BLA MA DAM PA RNAMS KYIS BYIN GYIS RLOBS SHIG
,SANGS RGYAS DANG BYANG CHUB SEMS DPA' RNAMS KYIS, YI DAM DKYIL
'KHOR GYI LHA
@201A *, ,TSOGS RNAMS KYIS, DPA' BO DANG RNAL 'BYOR MA'I TSOGS
RNAMS KYIS, CHOS SKYONG BA'I BSRUNG MA RNAMS KYIS, KHYAD PAR LHA
DE DANG DE'I MTSAN NAS SMOS TE, KHYED RNAMS LA MKHYEN PA'I YE
SHES,

BRTZE BA'I THUGS RJE, SKYOB PA'I NUS PA BSAM GYIS MI KHYAB PA
MNGA' BAS, SKAL LDAN RIGS KYI BU 'DI RNAMS KYI LUS KYI NA TSA,
SEMS KYI SDUG BSNGAL SOGS 'GAL RKYEN PHYI NANG GI BAR GCOD THAMS
CAD ZHI BA DANG

MTHUN RKYEN TSE DANG BSOD NAMS DPAL DANG 'BYOR PA PHUN SUM TSOGS
PA 'PHEL ZHING RGYAS PA DANG, MCHOG DANG THUN MONG GI DNGOS GRUB
THAMS CAD MYUR DU 'GRUB PAR BYIN GYIS BRLAB TU GSOL, ZHES GSOL
BA

BTAB PAS LHA DE DANG LHA DE NYID DGYES BZHIN DU SLOB MA'I LUS LA
THIM PAS BYIN GYIS BRLABS PAR BSAMS, DZA: H'Um BAm HO: ZHES BKA'
BSGO RGYAS BSDUS CI RIGS BYA, LHAG PA'I LHA ZHU BAR MOS PA'I
GTOR

ZAN NAM, NANG MCHOD BYIN LA, DAM RDZAS 'CHI MED BDUD RTZI'I ZAS,
,ZO ZHIG BU KHYOD RIGS SU SKYE, ,NGA YIS BSGO BA'I NGAG MA BCAG
,BSGRUB LA NAN TAN GCES SU GYIS, CES BRJOD, SHIS PA BRJOD CING

SLOB DPON GYIS LHA DE DANG DE LA GTANG RAG GI MCHOD PA BYAS LA
BZOD PAR GSOL, YE SHES PA GSHEGS SU GSOL BA SOGS MJUG CHOG RGYAS
BSDUS SKABS DANG SBYAR BAR BYA'O, ,YI DAM SANGS

@201B RGYAS BYANG SEMS MANG PO LA, ,SO SOR SBYAR CHOG RJES GNANG
BYA BA'I TSUL, ,LHA DBANG PHYOGS LAS RNAM RGYAL SPRUL SKU YI,
,BKA' BZHIN CHOS KYI RGYAL MTSAN ZHES BYAS BKOD, ,'DI LTAR
BSKRUN PA'I RNAM DKAR DGE

BA'I MTHUS, ,'DI BZHIN RJES GNANG BSTZAL BA'I 'GRO KUN GYIS,
,SKU GSUM BDE BA CHEN PO THOB PA DANG, ,THUB BSTAN DAR ZHING YUN
RING GNAS GYUR CIG ,CES BTZUN PA BLO BZANG CHOS KYI RGYAL MTSAN
GYIS CHOS GRVA

CHEN PO BKRA SHIS LHUN PO'I GZIMS KHANG RGYAL MTSAN MTHON PO'I
GZIMS CHUNG YID DGA' CHOS 'DZIN DU BRIS PA DGE BAR GYUR CIG ,
,,