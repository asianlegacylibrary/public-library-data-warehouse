*, ,DPAL PHYAG NA RDO RJE 'BYUNG PO 'DUL BYED KYI BSNYEN YIG
GZHUGS,,

@01A #, ,NA MO GU RU BADZRA P'A nA YE, DPAL PHYAG NA RDO RJE
'BYUNG PO 'DUL BYED KYI BSNYEN PA JI LTAR BYA BA'I TSUL NI,
'DI'I RJES GNANG THOB PA'I SGRUB

PA POS YAR NGO'I DUS TSES BZANG PO LA, MTSAN NYID DANG LDAN PA'I
GNAS KHANG BYI DOR BYAS PAR LHA 'DI'I BRIS 'BUR GYI SKU RTEN
RANG LA PHYOGS PAR BSHAMS

PA'I MDUN DU SHA CHANG DANG LDAN PA'I ZLUM GTOR MTHAB SKYUS
BSKOR BA, BDAG MDUN GYI MCHOD PA CHU GNYIS NYER SPYOD, MTSAMS
STAN, RDOR DRIL, NANG MCHOD

LAS BUM SOGS DGOS PA'I YO BYAD RNAMS TSOGS PAR BYAS LA, SROD KYI
DUS SU STAN LA 'KHOD NAS, MDUN GYI NAM MKHAR BLA MA PHYAG NA RDO
RJE LA SKYABS

@02A *, ,YUL RNAMS KYIS BSKOR NAS BZHUGS PAR BSAM LA, SKYABS
'GRO SEMS BSKYED NAS BZUNG STE BSTOD PA'I BAR CHO GA GANG YANG
RUNG BA'I TSIG DON SHES SHING DRAN PA'I NGANG NAS BSHAR SGOM
BYED BZHIN DU BTANG, DE YANG 'BYUNG PO 'DUL BA'I PHYAG RGYA NI,
MING MED GNYIS PO BCINGS BYAS TE,,

MDZUB MO GNYIS PO SKUM PAR BYED, ,MTHE'U CHUNG GUNG MO DE BZHIN
DU, ,MTHEB CHEN GYIS NI MNAN PAR BYA, ,ZHES PA LTAR, LAG PA
RGYAB SPRAD PA'I SRIN LAG GNYIS

BSNOL NAS MDZUB MO GNYIS BSKUM, MTHE'U CHUNG DANG GUNG MO YANG
MTHE BONG GIS MNAN PA'O, ,'BYUNG PO GZHAN GYIS MI THUB PA NI
DBANG PHYUG CHEN PO STE,

@02B DKAR PO MIG GSUM PA, LAG PA BZHI'I GA-YAS GNYIS GRI GUG
DANG d'A MA RU, GA-YON GNYIS THOD PA DANG RTZE GSUM 'DZIN PA,
STAG LPAGS KYI SMAD DKRIS DANG SKRA SER

PO'I THOR TSUGS LA ZLA BA PHYED PAS MTSAN PA, THOD SKAM LNGA'I
MGO RGYAN DANG SBRUL GYI MCHOD PHYIR THOGS CAN, MGO GA-YAS SU
BSTAN TE KHA SPUB TU MNAN PA'O, ,KLU CHEN PO

SBRUL GZUGS CAN RNAMS KYIS BRGYAN TSUL NI, KA RKO tA SNGON PO'I
DBU RGYAN, 'JOG PO DMAR PO'I MGU LA RGYAN, DGA' BO NYER DGA' SER
PO'I RNA RGYAN, MTHA' YAS DKAR PO'I

TSANGS SKUD, NOR RGYAS DKAR PO'I SKA RAGS, PHYAG DANG PO GNYIS
LA DUNG SKYOD DKAR PO DANG, 'OG MA GNYIS LA RIGS LDAN SNGO
SKYA'I DPUNG RGYAN, PADMA PAD CHEN DMAR PO'I ZHABS

GDUB CAN TE, CHO GA'I TSIG DON LHAG MA RNAMS GO SLA'O, ,DE NAS
BZLAS PA NI, LUNG THANG NGAM BO DHI TZI'I BGRANG 'PHRENG 'DU
BYAS LA, RANG 'BYUNG PO 'DUL BYED DU GSAL BA'I

THUGS KAR NYI MA'I DKYIL 'KHOR DMAR KHYIL LA BA'I STE BAR H'Um
YIG SNGON PO DANG DE'I MTHAR MDUN NAS GA-YAS SKOR DU H'Um BADZRA
PHAt, CES PA'I SNGAGS 'PHRENG KHA DOG

@03A *, ,MTHING NAG ME 'OD 'PHRO ZHING SNGAGS KYI RANG SGRA
SGROG BZHIN PA GSAL BTAB LA, ME DMIGS BZHIR GRAGS PA'I TING NGE
'DZIN LAS MA YENGS PA'I NGANG NAS BZLA

BAR BYA'O, ,DE YANG 'DU 'PHRO KHRO BO'I TING NGE 'DZIN NI, RANG
NYID 'BYUNG PO 'DUL BYED DU GSAL BA'I SKU LAS ME'I KHRO CHUNG
DPAG TU MED PA 'PHROS PAS, RANG GZHAN GYI SDIG SGRIB NAD GDON

THAMS CAD MES BSREGS SHING ZHAL DU GSOL NAS TSAR BCAD, SEMS CAN
THAMS CAD 'BYUNG PO 'DUL BYED KYI GO 'PHANG LA BKOD, TSUR 'DUS
NAS RANG GI SKU LA THIM PAR BSAm

PA'O, ,YIG 'BRU SNGAGS KYI TING NGE 'DZIN NI, RANG GI SNYING
GA'I SNGAGS 'PHRENG LAS SNGAGS 'PHRENG ME 'OD 'PHRO BA DPAG TU
MED PA 'PHROS, RANG GZHAN GYI SDIG SGRIB NAD GDON THAMS CAD

BSREGS SHING TSAR BCAD, SEMS CAN THAMS CAD 'BYUNG PO 'DUL BYED
KYI GO 'PHANG LA BKOD, TSUR 'DUS NAS SNYING GA'I SNGAGS 'PHRENG
LA THIM PAR BSAM PA'O, ,GNAM LCAGS AUR

MO'I TING NGE 'DZIN NI, RANG GI SNYING GA'I H'Um LAS GNAM LCAGS
KYI RDO RJE RTZE DGU PA ME 'OD 'PHRO BA DPAG TU MED PA 'PHROS,
RANG GZHAN GYI SDIG SGRIB NAD GDON THAMS CAD BSREGS SHING TSAR

@03B BCAD, SEMS CAN THAMS CAD 'BYUNG PO 'DUL BYED KYI GO 'PHANG
LA BKOD, TSUR 'DUS NAS RANG GI PHYAG MTSAN GYI RDO RJE LA THIM
PAR BSAM PA'O, ,ME 'BAR KLONG CHEN GYI TING NGE 'DZIN NI, RANG
GI SNYING GA'I

H'Um LAS YE SHES KYI ME 'OD DPAG TU MED PA 'PHROS, RANG GZHAN
GYI SDIG SGRIB NAD GDON THAMS CAD BSREGS SHING SBYANGS, SEMS CAN
THAMS CAD 'BYUNG PO 'DUL BYED KYI GO 'PHANG LA BKOD, TSUR 'DUS

NAS RANG GI SKU LAS SKYES PA'I ME DPUNG LA THIM PAR BSAM PA STE,
ME DMIGS DE RNAMS RE MOS KYIS NYAMS SU LEN NO, BSNYEN TSAD NI,
CHOS RJE DKON MCHOG LHUN GRUB KYI SGRUB THABS LAS, BSNYEN

PA BYED NA ZLA BA GCIG TU THUN GSUM GYI SBYOR BAS, SNGAGS THUNG
'BUM PHRAG BCU DANG SNGAGS RING KHRI PHRAG BCU BZLA'O, ZHES
GSUNGS PA NI LAS RAB 'BYAMS SGRUB PA'I BSNYEN PA RGYAS PA YIN
LA, LAS

RUNG TZAM LA SNGAGS THUNG 'BUM PHRAG BZHI'AM GCIG GIS KYANG CHOG
PA RJE BDAG NYID CHEN PO'I DGONGS PA YIN CING, THUN GYI GRANGS
NI, THOR THUN, SNGA THUN, DGONG THUN, SROD THUN TE BZHIR BYAS NA
BDE'O, ,

GTOR MA THUN BZHI GA'I MJUG GAM, MA GRUB NA SROD THUN GYI MJUG
TU PHUL BAS CHOG CING, ,BDAG BSKYED LA GTOR MA 'BUL BA GZHUNG
TSAD LDAN GANG NA YANG MI 'BYUNG BAS, PAn CHEN GONG MA'I SGRUB

@04A *, ,THABS LA BRTEN PA'I TSE'ANG, RANG GI THUGS KA'I 'OD ZER
GYIS BCOM LDAN 'DAS 'BYUNG PO 'DUL BYED SPYAN DRANGS PA'I LJAGS
'OD ZER GYI SBU GUS GTOR MA'I

BCUD THAMS CAD DRANGS TE GSOL BAR GYUR, ZHES SOGS KYIS PHUL NAS
MJUG TU, GTOR MGRON RNAMS RANG LA THIM PAR BSAMS NA LEGS SHING,
GZHAN SDE PHYI BAR GSUM

DANG THUN DNGOS DANG THUN MTSAMS KYI BYA BA THAMS CAD BLA MED
KYI BSNYEN YIG TSAD LDAN RNAMS KYI RIGS PA SBYAR BAS CHOG GO ,
SMRAS PA, SRAS BCAS RGYAL BA'I MTHU STOBS GONG BU LA, ,PHYAG

NA RDO RJER GRAGS PA'I SA 'DZIN KHROD, ,ME DMIGS RNAM BZHI'I CHE
BAS LHUN PO LTAR, ,MNGON 'PHAGS KHRO RGYAL 'BYUNG PO 'DUL BYED
KYI, ,BSNYEN THABS TSIG TSOGS BA CHVA'I ROS DBEN CING

DON 'GAG YAN LAG BRGYAD LDAN DAL 'BAB RGYUN, ,LHAG BSAM GANGS
KYI RI LAS 'THON PA 'DI, ,RNAM DPYOD LJAGS YANGS MCHOD PA'I YON
DU PHUL, ,DES BSKYED DGE TSOGS SKYE BA LNGA

PA'I SGRAS, ,SKYE RGU'I 'GAL RKYEN RIMS NAD MTHAR BSKRAD DE,
,RNAM PA THAMS CAD MKHYEN PA'I GRONG KHYER DU, ,'KHRID PA'I SA
MKHAN MCHOG TU BDAG GYUR CIG, CES DPAL PHYAG NA RDO RJE 'BYUNG

@04B PO 'DUL BYED KYI BSNYEN PA LA MKHO BA'I MAN NGAG GI RIM PA
THOD BRGAL DU BSHAD PA 'DI YANG DGE TSUL YE SHES DNGOS GRUB KYIS
'PHRIN LAS NAS BSKUL BA LTAR DGE SLONG DHARMA BHA DRAS

THOL BYUNG DU BRIS NAS PHUL BA'O, ,MANGGA LAm,,