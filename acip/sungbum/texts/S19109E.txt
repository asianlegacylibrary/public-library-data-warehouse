@001A *, ,'PHAGS PA BZANG PO SPYOD PA'I SMON LAM GYI 'GREL BA
RGYAL SRAS KYI SPYOD PA RGYA MTSO'I GNAD DON GSAL BAR BYED PA'I
NYI MA ZHES BYA BA BZHUGS SO, ,

@001B #, ,NA MO A'ARYA MEE TRI YE, TSOGS GNYIS SA CHEN KHYON LAS
LEGS 'KHRUNGS MTSAN DPE'I ME TOG RNAM PAR BKRA, ,MKHYEN BRTZE'I
YAL GAS LHA YI LAM 'GENGS SKU GSUM 'BRAS BU'I KHUR

GYIS BRJID, ,GZHAN PHAN 'PHRIN LAS DRI BSUNG RAB 'PHRO PHAN
BDE'I GRIB BSIL 'BYUNG BA'I GNAS, ,THUB DBANG DPAG BSAM LJON PA
CHE DER DUS RNAMS KUN DU PHYAG BGYI'O, ,GRANGS MED BYANG SEMS
RGYU SKAR

'KHOR TSOGS DBUS, ,NYA RGYAS ZLA LTAR CHES 'PHAGS SPYOD KUN
DANG, ,SMON LAM MDZAD MCHOG YONGS KYI MTHAR SON PA, ,RGYAL SRAS
KUN BZANG 'JAM PA'I DBYANGS LA 'DUD, ,RLABS CHEN SMON LAM

GANGG'A'I KLUNG RNAMS KYANG, ,RGYA MTSO CHE LA CHU BO JI BZHIN
DU, ,KUN NAS 'DUS PHYIR SMON LAM RGYAL PO ZHES, ,YONGS GRAGS 'DI
YI DGONGS DON CUNG ZAD DBYE, ^ ,'DI LA GSUM, 'DI GANG GIS MDZAD

PA, MDZAD PA PO'I CHE BA, GZHUNG GI DON BSHAD PA'O, ,DANG PO NI,
'DI GANG GIS GSUNGS SNYAM NA, 'DI SANGS RGYAS PHAL PO CHE'I
MDO'I CHA SHAS SDONG PO BKOD PA'I MDO LAS 'BYUNG BA NI, GZHON NU
NOR

BZANG GIS THOG MA 'JAM DBYANGS NAS THA MA KUN TU BZANG PO'I BAR
BSHES GNYEN BRGYA BSTEN PA DE RNAMS KYIS CHOS SNA TSOGS BSTAN
CING , BYAMS PAS BYANG CHUB KYI SEMS KYI PHAN YON DANG , KUN TU

@002A *, ,BZANG POS NOR BZANG LA SMON LAM 'DI GSUNGS SO, ,'O NA
'DI BKA' MIN NAM CI ZHE NA, BKA' YIN TE, RJES SU GNANG BA'I BKA'
DANG , BYIN GYIS BRLABS PA'I BKAS BSDUS PA'I PHYIR RO, ^ ,GNYIS
PA NI ,

KUN TU BZANG PO NI DNGOS PO LA SANGS RGYAS YIN KYANG, PHYOGS BCU
DANG DUS GSUM GYI SANGS RGYAS THAMS CAD KYI SRAS KYI THU BO'I
TSUL BZUNG NAS SEMS CAN THAMS CAD KYI DON MDZAD PA YIN TE,
GZHUNG 'DI LAS , RGYAL BA KUN GYI

SRAS KYI THU BO PA, ,GANG GI MING NI KUN TU BZANG ZHES BYA,
,ZHES 'BYUNG BA LTAR DANG , MDO GZHAN DANG , KHYAD PAR DU DKON
MCHOG TA LA NAS 'JAM DBYANGS KYIS STON PA DBANG DU BZHAG STE KUN
TU BZANG PO LA BSNGAGS BRJOD CHEN PO

MDZAD PA DANG, RNAM SNANG GANGS CAN MTSO'I SRAS KYI THU BO GNYIS
NI KUN TU BZANG PO DANG 'JAM DBYANGS YIN PAR BSHAD PA'I PHYIR
RO, ,GSUM PA LA GSUM , MTSAN BSHAD PA, GZHUNG DON BSHAD PA ,
BSHAD PA MTHAR PHYIN PA'I

BYA BA'O, ,DANG PO LA GNYIS, MTSAN DANG DE'I DON BSHAD PA DANG,
'GYUR PHYAG BSHAD PA'O, ,DANG PO NI, RGYA GAR TE 'PHAGS YUL LEGS
SBYAR GYI SKAD DU BSTAN BCOS 'DI'I MTSAN LA, A'ARYA BHA DRA TZA
RYA PRA nI DH'A NA R'A DZA ZHES BYA

ZHING, DE NYID BOD SKAD DU BSGYUR NA, A'ARYA NI 'PHAGS PA, BHA
DRA NI BZANG PO, ,TZA RYA NI SPYOD PA, PRA NI DH'A NA NI SMON
LAM, R'A DZA NI RGYAL PO ZHES BYA BAR 'GYUR RO, ,MTSAN GYI DON
NI, CI'I PHYIR MTSAN LA DE SKAD DU BRJOD CE NA ,

@002B DE LTAR BRJOD PA'I RGYU MTSAN YOD DE, BYANG CHUB SEMS DPA'
KUN TU BZANG POS RANG GI SPYOD PAS MTSON PA'I SPYOD PA MCHOG TU
GYUR BA RNAMS SMON PA'I YUL DU BYAS NAS SMON LAM 'DEBS PAS NA,
BZANG PO SPYOD PA'I SMON LAM ZHES BYA LA,

SMON LAM GZHAN DAG LAS MCHOG DANG GTZO BOR GYUR BA'I PHYIR RGYAL
PO ZHES BRJOD PA'I PHYIR RO, ,GZHUNG 'DI'I RGYA 'GREL DAG LAS,
BZANG PO SPYOD PA NI KUN TU BZANG PO'I SPYOD PA DANG, BYANG CHUB
SEMS DPA'I SPYOD PA SPYI DANG , DGE BA LA

BSHAD PA CI RIGS SU SNANG YANG MI 'GAL ZHING , DE LA BZANG PO
YANG YIN SPYOD PA YANG YIN PAS NA BZANG PO SPYOD PA DANG, KUN TU
BZANG PO'I SPYOD PA YIN PAS NA BZANG BO'I SPYOD PA ZHES BYA BA'I
TSUL GNYIS TE , MDOR NA RGYAL SRAS KYI

SPYOD PA PHYIN DRUG SOGS SPYOD PA KHYAD PAR CAN MTHA' DAG LA
BZANG P'I SPYOD PA ZHES BYA'O, ,GNYIS PA NI, 'PHAGS PA 'JAM DPAL
GZHON NUR GYUR BA LA PHYAG 'TSAL LO ZHES PA STE LOTZTSA BAS BKOD
PA'O, ,DE YANG SO SKYE'I SA LAS

'DAS SHING 'PHAGS PAS NA 'PHAGS PA, NYES PA'I RTZUB REG DANG
BRAL BAS NA 'JAM , YON TAN THAMS CAD PHUN SUM TSOGS PAS NA DPAL
, LO BCU DRUG LON PA'I NA TSOD CAN LTAR GNAS PAS NA GZHON NUR
GYUR BA STE DE LA PHYAG

'TSAL BA NI NA MA: ZHES PA'I DON BLO GZHOL CING 'DUD PA'O,
,GNYIS PA GZHUNG GI DON BSHAD PA LA GSUM, SNGON 'GRO YAN LAG
BDUN PA, DNGOS GZHI SMON LAM, MJUG GI RIM PA BSHAD PA'O, ,DANG
PO LA GNYIS, BSHAD PA

@003A *, ,DNGOS DANG, DE DAG GI DON BSDU BA'O, ,DANG PO LA BDUN,
PHYAG 'TSAL BA, MCHOD PA 'BUL BA, SDIG PA BSHAGS PA, DGE BA LA
RJES SU YI RANG BA, CHOS KYI 'KHOR LO BSKOR BAR BSKUL BA, MYA
NGAN LAS MI 'DA'

BAR BZHUGS SU GSOL BA, DGE BA RNAMS RDZOGS BYANG DU BSNGO BA'O,
,DANG PO LA GNYIS, SGO GSUM THUN MONG DU PHYAG 'TSAL BA DANG, SO
SOR PHYAG 'TSAL BA'O, ,DANG PO NI, JI SNYED SU DAG CES SOGS
RKANG PA BZHI STE, DON NI, PHYAG

BGYI'O ZHES DRANG NGO, ,YUL GANG LA NA, GRANGS JI SNYED PA DE
SNYED DE GRANGS KYI SGO NAS BGRANG BA'I TSAD LAS 'DAS SHING,
SANGS RGYAS SU DAG CES MING GI SGO NAS BRJOD PA'I TSAD LAS 'DAS
PA GANG DAG SHAR LA SOGS PA'I PHYOGS BCU DANG ,

'DAS MA 'ONGS DA LTA'I DUS GSUM DU GSHEGS PA DANG 'BYON PA'I
SANGS RGYAS BCOM LDAN 'DAS MI'I TSUL GYIS BZHUGS SHING , DPER NA
SENGGE RI DAGS KYI TSOGS LA 'JIGS PA MED PA LTAR PHAS KYI RGOL
BA DANG TSOGS KYI NANG DU MI

'JIGS PA BZHIS 'JIGS PA MI MNGA' BA'I PHYIR MI'I SENGGE KUN
LA'O, ,BRJOD 'DOD KYIS PHYOGS RE LA'ANG KUN ZHES BRJOD PA YOD
KYANG DE LTA BU MA YIN PAR CUNG ZAD KYANG MA LUS PAR GO BA'I
TSAD DU MA LUS PA DANG DE DAG THAMS CAD CES

KHYAD PAR SBYAR BA'O, ,TSUL JI LTAR PHYAG 'TSAL NA , SMON LAM
'DEBS PA PO BDAG GIS LUS DANG NGAG DANG YID GSUM MA DAD PA'I
RNYOG PA DANG BRAL BA'I DANG BA'I SGO NAS SO, ,DE YANG SANGS
RGYAS GCIG LA PHYAG BTZAL NA'ANG BSOD

@003B NAMS DPAG TU MED PA 'BYUNG NA, SANGS RGYAS GRANGS MED LA
DMIGS NAS PHYAG BYAS NA BSOD NAMS CHE BA LTA CI SMOS ZHES, SLOB
DPON YE SHES SDES 'GREL BAR BSHAD PA LTAR LAM RIM LAS KYANG
GSUNGS SO, ,GNYIS PA SGO GSUM SO

SOR PHYAG 'TSAL BA LA GSUM GYI DANG PO LUS KYI PHYAG NI, BZANG
PO SPYOD PA'I SOGS RKANG PA BZHI STE, PHYAG 'TSAL LO ZHES DRANG
NGO, ,YUL GANG LA NA, SDIG PA'I CHOS KUN DANG BDUD BZHI LAS
RGYAL BA'I RGYAL BA KUN LA'O, ,TSUL JI LTAR NA,

BZANG PO SPYOD PA'I SMON LAM GYI BSAM PA'I STOBS DAG GI SGO NAS
RGYAL BA THAMS CAD YID KYIS RANG GI MDUN NAM RANG GNAS SU MNGON
SUM DU BZHUGS PAR MOS TE, SANGS RGYAS KYI ZHING MA LUS PA DAG GI
RDUL GYI GRANGS JI SNYED PA DE SNYED KYI

LUS SPRUL NAS RAB TU GUS PAS BTUD PA YIS SO, ,SLOB DPON YE SHES
SDES LUS GCIG GIS PHYAG BYAS PA'ANG BSOD NAMS CHEN LUS DE TZAM
GYIS PHYAG BYAS PA NI BSOD NAMS SHIN TU CHE'O ZHES BSHAD PA LTAR
LAM RIM LAS KYANG

GSUNGS SO, ,GNYIS PA YID KYI PHYAG NI, RDUL GCIG STENG NA SOGS
RKANG PA BZHI STE, RDUL PHRA RAB GCIG STE RE RE'I STENG NA'ANG
'JIG RTEN KHAMS KYI RDUL JI SNYED PA'I GRANGS DANG MNYAM PA'I
GTZO BO SANGS RGYAS RNAMS NI 'KHOR SANGS

RGYAS KYI SRAS BYANG SEMS RNAMS KYIS BSKOR BA'I DBUS NA BZHUGS
PA DAG TU MOS PAR BYA ZHING, TSUL DE LTAR YUL DANG PHYOGS GCIG
TZAM MA YIN PAR PHYOGS BRAL STONG PA'I CHOS KYI DBYINGS LTA BU'I
NAM MKHA'I KHAMS MA

@004A *, ,LUS PA THAMS CAD KYANG RGYAL BA SRAS DANG BCAS PA DAG
GIS GANG BAR MOS NAS YID KYIS 'DUD DO, ,GSUM PA NGAG GI PHYAG
NI, DE DAG BSNGAGS PA SOGS RKANG PA BZHI STE, BDAG GIS BSTOD DO
ZHES DRANG NGO, ,

PAR LAN, SPANGS RTOGS MTHAR PHYIN PA'I GNAS SU SON PA'I BDE BAR
GSHEGS PA THAMS CAD DO, ,TSUL JI LTAR NA, BDE BAR GSHEGS PA DE
DAG GI YON TAN GYI BSNGAGS PA BSKAL BA'I BAR DU BRJOD KYANG
RDZOGS PAR MI 'GYUR

BAS MI ZAD PA RGYA MTSO CHEN PO'I CHU LTAR MANG BA RNAMS NI,
DBYANGS KYI YAN LAG RGYA MTSO LTAR MANG BA'I SGRA KUN GYIS RGYAL
BA DE RNAMS KUN GYI SPANGS RTOGS KYI YON TAN BRJOD CING GO BAR
BYAS PA'I SGO NAS SO, ,'DIR RGYA MTSO NI MANG

TSIG YIN PAS RGYA MTSO KHO NA LA BSHAD MI DGOS KYANG MTSON PA'O,
,DBYANGS KYI YAN LAG CES PA'I DON LA MI MTHUN PA GNYIS SNANG
STE, KLU SGRUB, PHYOGS GLANG, DBYIG GNYEN, RGYAN BZANG PO RNAMS
KYI 'GREL BAR GSUNG

DBYANGS YAN LAG LNGA DANG DRUG CU LA SBYAR NAS BSHAD LA ,
SH'AKYA BSHES GNYEN GYI 'GREL BA DANG, 'GREL BA GZHAN ZHIG LAS
NI, DBYANGS KYI YAN LAG NI DBYANGS 'GRUB PA'I RGYU STE LCE DANG
RKAN LA SOGS PA'O ZHES 'BYUNG NGO, ,LAM

RIM CHEN MO LAS PHYI MA'I RJES SU 'BRANG NAS 'DIR DBYANGS NI
BSTOD PA YIN LA DE'I YAN LAG NI RGYU STE LCE'O ZHES BSHAD DE 'DI
'THAD PA LTAR SNANG YANG , KLU SGRUB KYI MDZAD PAR GRAGS PA'I
'GREL BA DE DE NYID KYIS MDZAD PA YIN NA DE LAS BSHAD

@004B PA BZHIN 'DOD DGOS SHING DES MDZAD MA MDZAD DPYAD GZHIR
SNANG STE, GSUNG DBYANGS YAN LAG LNGA DANG DRUG CU NI SANGS
RGYAS KYI GSUNG GI DBANG DU MDZAD PA YIN PAS , 'DIR SMON LAM
'DEBS PA POS DER MOS KYANG 'BREL CHUNG SNYAM STE DPYAD

PAR BYA'O, ,YAN LAG LHA NI RNAM BSHAD RIG PA LAS , 'BRUG SGRA
LTAR ZAB PA DANG, SNYAN CING 'JEBS LA RNA BAR SNYAN PA DANG, YID
DU 'ONG ZHING DGA' BAR BYED PA DANG, RNAM PAR GSAL ZHING RNAM
PAR RIG PAR BYED PA DANG, MNYAN PAR

'OS SHING MI MTHUN PA MED STE ZHES BSHAD CING , YAN LAG DRUG
CU'I SKOR YANG DE NYID LAS 'BYUNG NGO, ,GNYIS PA MCHOD PA 'BUL
BA LA GNYIS , BLA NA YOD PA'I MCHOD PA DANG, BLA NA MED PA'I
MCHOD PA'O, ,DANG PO NI, ME TOG DAM PA SOGS

TSIGS BCAD GNYIS TE, YUL GANG LA NA MCHOD NA DNGOS SU BZHUGS PA
DANG YID KYIS MOS PA'I RGYAL BA DE DAG LA NI MCHOD PAR BGYI'O,
,DNGOS PO GANG MCHOD NA LHA DANG MI'I YUL SOGS NA YOD PA'I ME
TOG GSIL MA DAM PA STE MCHOG RNAMS

DANG, ME TOG SNA TSOGS SPEL TE BRGYUS PA'I 'PHRENG BA DAM PA
DANG, SIL SNYAN DANG PI WANG DANG DUNG DANG GLING BU LA SOGS
PA'I ROL MO'I BYE BRAG SNA TSOGS PA RNAMS DANG, BYUG PAR BYA BA
TZANDAN DANG SPOS DRI ZHIM PO SNA TSOGS SBYAR BA'I LDE GU DANG,

GOS DANG RIN PO CHE LAS BYAS PA'I GDUGS MCHOG DANG, NOR BU'I 'OD
DANG 'OD GSAL BA'I MAR ME MCHOG RNAMS DANG, BSREG PAR BYA BA'I
DRI ZHIM PO'I BDUG SPOS DAM PA YIS SO, ,YANG GONG DU BRJOD PA
LTAR YUL RGYAL BA DE DAG LA NI MCHOD

@005A *, ,PAR BGYI'O, ,GANG MCHOD NA , LHA MI'I GOS MCHOG TU
GYUR BA'I NA BZA' DAM PA RNAMS DANG , SKU LA BYUG RGYU'I RDZAS
TZANDAN DANG GA BUR LA SOGS PA'I DRIS BSGOS PA'I DRI CHU MCHOG
DANG , SPOS DRI ZHIM PO SNA TSOGS PA BYE

MAR BYAS PA'I PHUR MA GTOR ZHING BDUG TU RUNG BA THUM POR BYAS
PA'AM THUM POR MA BYAS PA'I TZANDAN DANG GUR GUM LA SOGS PA
DANG , TSON PHYE SNA TSOGS SPEL BA'I RIM PA RGYA DANG RNGAMS
RI RAB DANG MNYAM PA LTAR SPUNGS PA DANG , RGYA 'GREL KHA CIG

LTAR NA, BRTZEGS PA DANG MA BRTZEGS PA'I KHANG BZANG LA SOGS
PA DANG LHA MI'I MCHOD RDZAS KYI BKOD PA KHYAD PAR DU 'PHAGS
PA'I MCHOG KUN GYIS SO, ,RGYA 'GREL DAG LAS BKOD PA'I DON NI
TSOGS PA DANG MANG PO'I SGRA'I RNAM GRANGS SU BSHAD

LA , LAM RIM CHEN MO LAS , BKOD PA NI GONG MA KUN GYI MTHAR
SBYOR BA STE PHAL CHE BA DANG SPRAS PA DANG SNA TSOGS PA LA
BYA'O ZHES GSUNGS TE DON 'DRA'O, ,GNYIS PA BLA NA MED PA'I
MCHOD PA NI , MCHOD PA GANG RNAMS SOGS RKANG PA BZHI STE ,

YUL GANG LA NA, RGYAL BA KUN LA PHYAG 'TSAL ZHING MCHOD PAR
BGYI'O, ,DNGOS PO GANG RNAMS MCHOD NA , KUN TU BZANG PO DANG
'JAM DPAL GZHON NUR GYUR PA SOGS BYANG CHUB SEMS DPA' MTHU
CHEN PO RNAMS KYIS NI TING NGE 'DZIN GYI

MTHUS STONG GSUM GYI 'JIG RTEN GYI KHAMS LTA BU'I SNOD BCUD
KYI RGYAN BKOD PA DANG , SANGS RGYAS KYI ZHING YONGS SU DAG
PA'I SNOD BCUD KYI BKOD PA PHUN SUM TSOGS PA LTA BU GYA NOM PA
MDZES SHING YID DU 'ONG BA LA SOGS PA SPRUL PA'I SGO NAS

@005B SO SKYE'I YUL LAS 'DAS PA'I MCHOD PA'I TSOGS KYIS SANGS
RGYAS RNAMS LA MCHOD PA LTA BU'I MCHOD PA BLA NA MED PA RGYA
CHE BA DE DAG KUN NI, TSUL JI LTAR NA, SANGS RGYAS GCIG TZAM
MA YIN PAR RGYAL BA THAMS CAD LA YANG MOS SHING KUN

TU BZANG PO LA SOGS PA'I SPYOD PA DANG MTSUNGS PAR SPYOD PAR
'DOD KYI DAD PA'I STOBS DAG GI SGO NAS SO, ,GSUM PA BSHAGS PA
NI, 'DOD CHAGS ZHE SDANG SOGS RKANG PA BZHI STE , GANG LA
BSHAGS PA NI RGYAL BA RNAMS DANG, GAD BSHAGS

PA NI THOG MA MED PA NAS DA LTA'I BAR DU NYON MONGS PA 'DOD
CHAGS DANG ZHE SDANG DANG GTI MUG GI DBANG DU SONG ZHING , DUG
GSUM PO DES KUN NAS BSLANGS TE SROG GCOD PA DANG MA BYIN PAR
LEN PA DANG MI TSANGS PAR SPYOD PA SOGS LUS KYIS

BYAS PA'I LAS DANG , BRDZUN DU SMRA BA DANG PHRA MA DANG TSIG
RTZUB DANG NGAG KYAL SOGS NGAG GI LAS DANG , DE BZHIN DU BRNAB
SEMS DANG GNOD SEMS DANG LOG PAR LTA BA SOGS YID KYIS KYANG
BSAGS PA'I SDIG PA BDAG GIS BGYIS PA DANG

GZHAN LA BGYID DU STZAL BA LA SOGS PA CI MCHIS PA DE DAG THAMS
CAD BDAG GIS 'GYOD PA'I SEMS KYIS SO SOR BSHAGS SHING BSDOM
PAR BGYI'O, ,BZHI PA RJES SU YI RANG NI , PHYOGS BCU'I RGYAL
BA SOGS RKANG PA BZHI STE ,

DE LA RJES SU YI RANG ZHES DRANG NGO, ,GANG LA NA , PHYOGS
BCU'I RGYAL BA KUN DANG SANGS RGYAS KYI SRAS BYANG CHUB SEMS
DPA' THAMS CAD DANG , RANG RGYAL RNAMS DANG , NYAN THOS SLOB
PA DGRA BCOM MA THOB PA DANG , MI SLOB PA DGRA BCOM

@006A *, ,PA DE DAG KUN GYI BSOD NAMS DANG , DER MA ZAD, 'GRO
BA SEMS CAN GZHAN KUN GYIS BSKRUN PA'I BSOD NAMS KYI PHUNG PO
CHE CHUNG CI MCHIS PA GANG LA YANG BDAG YI RANG ZHING DGA' BA
BSGOM PAR BGYI'O, ,'GRO BA'I

SGRA DON NI, SH'AKYA BSHES GNYEN GYI 'GREL PA LAS , 'GRO BA
ZHES BYA BA'I SGRA NI MA LUS PA LA BSNYEG PA'I PHYIR SLOB PA
LA SOGS PA'I BSOD NAMS KYI NANG DU 'DU BAR 'GRUB NA , CI'I
PHYIR LOGS SHIG TU SMOS ZHE NA , DE NI MA YIN

TE , 'GRO BAS NA 'GRO BA STE SRED PA DANG BCAS PA 'KHOR BAR
'GRO'O ZHES BYA BA'I THA TSIG GO ,ZHES 'BYUNG BA LTAR RO,
,LNGA PA CHOS KYI 'KHOR LO BSKOR BAR BSKUL BA NI , GANG RNAMS
PHYOGS BCU'I SOGS RKANG PA BZHI STE , CHOS KYI

'KHOR LO BSKOR BAR BSKUL LO, ,GANG LA BSKUL NA, SANGS RGYAS
BCOM LDAN 'DAS GANG BZHUGS PA RNAMS DANG PHYOGS BCU NA GDUL
BYA SEMS CAN RNAMS KYI MA RIG PA'I MUN PA SEL BAR BYED PA'I
'JIG RTEN GYI SGRON MA GANG DAG

BYANG CHUB TU SNGA PHYI RIM PAR SANGS RGYAS NAS SHES BYA THAMS
CAD MA CHAGS SHING THOGS PA MED PAR MNGON SUM DU GZIGS PA'I YE
SHES MTHAR THUG BRNYES PA'I MGON PO DE DAG THAMS CAD LA'O,
,GANG GIS NA BDAG GIS SO, ,GANG NA

ZAB PA DANG RGYA CHE BA'I CHOS KYI 'KHOR LO DAM PA BLA NA MED
PA SEMS CAN THAMS CAD KYI DON DU'O, ,DE NI SNGON STON PA SANGS
RGYAS NAS CHOS MI GSUNG BA LTAR BSTAN PA NA TSANGS PA DANG
BRGYA BYIN GYIS CHOS KYI 'KHOR LO BSKOR BAR BSKUL BA LTAR

@006B BYED PA'O, ,DRUG PA MYA NGAN LAS MI 'DA' BAR BZHUGS SU
GSOL BA NI , MYA NGAN 'DA' STON SOGS RKANG PA BZHI STE , MYA
NGAN LAS MI 'DA' BAR GSOL BAR BGYI'O ZHES DRANG NGO, ,GANG LA
NA, RGYAL BA KUN DANG KHYAD PAR DU 'JIG RTEN GYI

SNANG DOR MYA NGAN LAS 'DA' BA'I TSUL STON PAR GANG GIS BZHED
PA'I RGYAL BA DE DAG LA'O, ,DGOS PA CI'I CHED DU NA, 'GRO BA
SEMS CAN KUN LA GNAS SKABS BDE BA MNGON MTHO DANG MTHAR THUG
PHAN PA NGES LEGS MCHOG LA 'GOD PAR BYA

PA'I PHYIR DU'O, ,DUS JI SRID DU ZHE NA , BSKAL PA GCIG TZAM
LTA BU MA YIN PAR BSKAL PA SANGS RGYAS KYI ZHING GRANGS MED PA
DAG GI RDUL JI SNYED YOD PA'I GRANGS DANG MTSUNGS PAR BZHUGS
PAR YANG NGO, ,GANG GIS NA BDAG GIS GSOL LO, ,

TSUL JI LTAR NA , BSAM PA THAG PA NAS LAG PA THAL MO RAB TU
SBYAR BA'I SGO NAS SO, ,BDUN PA YAN LAG SNGON MA DRUG BYAS
PA'I DGE BA BSNGO BA NI, PHYAG 'TSAL BA DANG ZHES SOGS RKANG
PA BZHI STE, DE LTAR PHYAG 'TSAL BA DANG , MCHOD

CING SDIG PA BSHAGS PA DANG , DGE BA LA RJES SU YI RANG BA
DANG , CHOS KYI 'KHOR LO BSKUL ZHING MYA NGAN LAS MI 'DA' BAR
GSOL BA YI DGE BA CUNG ZAD BDAG GIS CI BSAGS PA THAMS CAD DUS
GSUM DU BSAGS PA'I DGE BA LHAN CIG

BDAG GIS BLA NA MED PA'I BYANG CHUB THOB PA'I PHYIR TE CHED DU
BSNGO BAR BGYI'O ZHES SO, ,GNYIS PA DON BSDU BA NI , LAM RIM
CHEN MO LAS , DE LTAR NA PHYAG DANG MCHOD PA DANG BSKUL BA
DANG GSOL BA GDAB PA DANG YI RANG BA LNGA NI MTHUN

@007A *, ,RKYEN TSOGS GSOG PA YIN LA , BSHAGS PA NI 'GAL RKYEN
SGRIB PA SBYONG BA DANG , YI RANG GI PHYOGS GCIG RANG GI DGE
BA BYAS PA LA DGA' BA SGOM PA NI RANG GI DGE BA SPEL BAR YANG
'GYUR RO, ,BSNGO BAS NI BSAGS

PA DANG SBYANGS PA DANG SPEL BA'I DGE BA RNAMS NYUNG DU'ANG
CHES MANG BAR SPEL BA DANG , GNAS SKABS SU 'BRAS BU PHYUNG STE
ZAD PAR 'GYUR BA RNAMS KYANG NAM YANG MI ZAD PAR BYED PA STE ,
BSDU NA BSAGS PA DANG SBYANG BA DANG SPEL ZHING MI

ZAD PAR BYED PA GSUM DU 'DU'O ZHES GSUNGS PA LTAR RO, ,YANG
LAM RIM LAS , DE LTAR TSIG DE DAG GI DON GO BAR BYAS LA YID
GZHAN DU MA YENGS PAR DA LA BUS JI SKAD BSTAN PA BZHIN DU BYAS
NA BSOD NAMS KYI PHUNG PO DPAG TU

MED PA 'DZIN TO ZHES BSHAD PA NI GAL CHE STE SKABS GZHAN
DU'ANG DE LTAR RO, ^ ,GNYIS PA DNGOS GZHI SMON LAM GYI KHYAD
PAR RGYAS PAR BSHAD PA LA GNYIS , SMON LAM GYI DBYE BA DNGOS
DANG , SMON LAM CI TZAM DU 'DEBS TSAD

BSHAD PA'O, ,DANG PO LA BCU DRUG STE, BSAM PA'I SGO NAS SMON
PA DANG , DE BZHIN DU SBYAR TE BYANG CHUB KYI SEMS MI BRJED
PA'I SGO NAS DANG , MA GOS PA'I SBYOR BA'I SGO NAS DANG , SEMS
CAN LA PHAN PA DANG BDE BA'I SGO NAS DANG ,

GO CHA'I SGO NAS DANG , SKAL PA MNYAM PA'I GROGS DANG 'PHRAD
PA'I SGO NAS DANG , DGE BA'I BSHES GNYEN MNYES PAR BYED PA'I
SGO NAS DANG , SANGS RGYAS MNGON DU GYUR PA LA MCHOD PA'I SGO
NAS DANG , DAM CHOS 'DZIN PA'I SGO NAS DANG,

@007B MI ZAD PA'I MDZOD KYI SGO NAS DANG , 'JUG PA DU MA'I SGO
NAS DANG , STOBS KYI SGO NAS DANG , SGRUB PA'I SGO NAS DANG ,
LAS KYI SGO NAS DANG , RJES SU SLOB PA'I SGO NAS DANG , BSDU
BA'I SGO NAS SMON PA'O, ,DANG PO LA BZHI , BYON ZIN GYI

SANGS RGYAS LA MCHOD PA DANG , MA BYON PA'I SANGS RGYAS KYI
DGONGS PA RDZOGS PA'I CHED DANG , SANGS RGYAS KYI ZHING SBYONG
BA'I CHED DANG , SEMS CAN THAMS CAD PHAN BDE LA 'GOD PA'I CHED
DU SMON PA'O, ,DANG PO NI, 'DAS PA'I SANGS

RGYAS SOGS RKANG PA GNYIS TE, DE LTAR YAN LAG BDUN PA BYAS
PA'I DGE BAS BDAG GIS NI SKYE BA 'DI DANG GZHAN DU'ANG 'DAS
PA'I DUS SU BYON ZIN CING GDUL BYA'I SNANG NGOR SKU GSHEGS
PA'I TSUL BSTAN PA'I SANGS RGYAS RNAMS DANG ,

SHAR NAS 'OG GI BAR PHYOGS BCU'I 'JIG RTEN DAG NA SEMS CAN GYI
DON DU DA LTA GANG BZHUGS PA THAMS CAD MCHOD PA'I TSOGS RNAMS
KYIS MCHOD PAR BYED PAR GYUR CIG CES SO, ,GNYIS PA NI , GANG
YANG MA BYON SOGS RKANG PA GNYIS

TE , 'TSANG RGYA 'GYUR GANG YANG SANGS RGYAS KYI SAR DA DUNG
MA BYON CING 'BYON PAR BZHED PA DE DAG YUN RING DU MI THOGS
PAR RAB TU MYUR BAR THUGS DGONGS KYI BSAM PA YONGS SU RDZOGS
PA'I TSUL GYIS BLA NA MED PA'I BYANG CHUB TU RIM

PA'AM? RNAM PAR SANGS RGYAS PAR SBYON PA STE BYON ZHIG PA'O,
,GSUM PA NI , PHYOGS BCU GA LA'I SOGS RKANG PA GNYIS TE ,
PHYOGS RE RE TZAM MA YIN PAR PHYOGS BCU GA LA PA'I MA DAG PA'I
ZHING RNAMS NI JI SNYED YOD PA DE DAG THADm

@008A *, ,KYANG BDE BA CAN DANG MNGON DGA'I ZHING LTAR SNOD
BCUD KYI SKYON DANG BRAL BA'I SGO NAS RGYA CHER YONGS SU DAG
PAR GYUR CIG CES PA NI SNOD DAG PAR SMON CING , ZHING DE THAMS
CAD DU'ANG BYANG CHUB KYI SHING GI DBANG PO'I DRUNG DU

GSHEGS PA'I RGYAL BA DANG , SANGS RGYAS KYI CHOS KYI SRAS
BYANG CHUB SEMS DPA' RNAMS KYIS RAB TU GANG BAR SHOG CIG CES
PA NI BCUD DAG PAR SMON PA'O, ,BZHI PA NI, PHYOGS BCU'I SEMS
CAN SOGS RKANG PA BZHI STE , 'DI

LA MI 'DOD PA ZHI BA DANG , 'DOD DON 'GRUB PA'I CHED DU SMON
PA GNYIS KYI DANG PO NI , PHYOGS BCU'I SEMS CAN GANG RNAMS JI
SNYED YOD PA DE DAG RTAG TU NAD MED CING MNGON MTHO'I BDE BA
KHYAD PAR CAN DANG LDAN PAR GYUR CIG CES

SO, ,GNYIS PA NI, 'GRO BA SEMS CAN DE DAG KUN GYI CHOS KYI
CHED DU 'BAD PA'I DGOS DON RNAMS NI CHOS DANG MTHUN PAR YID
BZHIN DU 'GRUB PAR GYUR CING , DE'I CHED DU SMON PA'I RE BA CI
YOD PA'ANG LEGS PAR 'GRUB PAR SHOG

CES SO, ,'DIR MTHUN PAR GYUR CING ZHES PA NI SDEB SBYOR GYI
DBANG DU BYAS KYI , GYUR CIG CES 'BYUNG BA LTAR BYAS KYANG DON
MI 'GAL LO, ,SA BCAD GNYIS PA BYANG CHUB KYI SEMS MI BRJED PAR
SMON PA LA GNYIS , MTHUN RKYEN DANG

LDAN PA DANG , 'GAL RKYEN DANG BRAL BAR SMON PA'O, ,DANG PO
NI, BYANG CHUB SPYOD PA SOGS TSIGS BCAD PHYED DANG BZHI STE ,
'DI LA'ANG SKYE BA DRAN CING RAB TU 'BYUNG BA DANG , SPYOD PA
RDZOGS SHING TSUL KHRIMS DAG PA DANG, 'GRO BA

@008B RANG RANG GI SKAD KYIS CHOS STON PA DANG, PHAR PHYIN LA
BRTZON ZHING BYANG CHUB KYI SEMS DANG MI 'BRAL BAR SMON PA
RNAMS LAS , DANG PO NI, BLA NA MED PA'I BYANG CHUB KYI PHYIR
RGYAL SRAS KYI SPYOD PA KHYAD PAR CAN DAG NI BDAG GIS SPYOD
PAR BYED CING ,

SPYOD PA BYED PA'I RTEN 'GRO BA GANG DU SKYES PA DE DAG KUN TU
SKYE BA DRAN PAR GYUR CIG ,DE LTA BU'I TSE RABS KUN TU 'CHI
'PHO BA DANG SKYE BA'I GNAS SKABS KYI SKYE BA THAMS CAD DU
RTAG TU BDAG NI RAB TU 'BYUNG BAR BYED PAR SHOG CES SO, ,GNYIS

PA NI, DE LTAR RAB TU BYUNG NAS RGYAL BA KUN GYIS JI LTAR SLOB
PA'I RJES SU STE DE DAG MTHUN PAR SLOB PAR GYUR TE, BZANG PO
STE DGE BA'I SPYOD PA THAMS CAD YONGS SU RDZOGS PAR BYED CING,
TSUL KHRIMS KYI SPYOD PA NYES LTUNG GI DRI MA MED PA DANG,

DMAN PA'I BYANG CHUB DON GNYER GYI BSAM PA DANG BRAL BA'I SA
YONGS SU DAG PA DE LTA BU'I SGO NAS RTAG TU MA NYAMS SHING
SKYON MED PAR RTAG TU SPYOD PAR SHOG CIG CES SO, ,RGYA 'GREL
'GA' ZHIG LAS NYES PA MI SPYOD PAS MA NYAMS PA DANG ,

DUS GSUM GYI YUL LA ZHEN PA'I SRED PA DANG , DUG GSUM GYI SA
KUN NAS BSLANGS PA'I SRED PA MED PAS SKYON MED CES BSHAD DE MI
'GAL LO, ,GSUM PA NI , LHA LA SOGS PA 'GRO BA SNA TSOGS PA
RNAMS LA DE DAG GI SKAD DANG 'DRA BAR ,

LHA'I SKAD DANG , KLU'I SKAD DANG , GNOD SBYIN GYI SKAD DANG ,
GRUL BUM DAG GI SKAD DANG , MI YI SKAD RNAMS DANG , DE BZHIN
DU LHA MIN, SRIN PO, ,YI DAGS ,DUD 'GRO SOGS 'GRO BA KUN GYI
SKAD CI TZAM YOD PA DANG MTHUN PAR SEMS

@009A *, ,CAN DE THAMS CAD KYI SKAD DU BDAG GIS DAM PA'I CHOS
BSTAN NAS SO SO'I 'DOD PA RDZOGS PAR BYED PAR GYUR CIG ,DE YANG
SO SO YANG DAG PA RIG PA BZHI RDZOGS PAR THOB NA NI SKAD RIGS
THAMS CAD LA 'JUG NUS KYANG ,

MDO LAS , GSUNG DBYANGS GCIG GIS SO SO'I LAN KYANG 'DEBS, ,ZHES
DANG, GSUNG GCIG NYID GYIS GSUNG MOD KYI, ,DU MA NYID DU SO SOR
GO ,ZHES GSUNGS PA LTAR SANGS RGYAS KYI LEGS SBYAR LTA BU'I SKAD
GCIG GIS BSHAD

PA'I TSE, SANGS RGYAS KYI SMON LAM DANG BYIN RLABS KYIS SKAD
GCIG PO DE 'GRO BA SKAD MI 'DRA BA RNAMS KYIS RANG RANG GI SKAD
LTAR GO BAR 'GYUR BA YOD DO, ,BZHI PA NI, TSER BAS THAMS CAD DU
RANG RGYUD DES PA STE DUL ZHING 'JAM PA'I SGO

NAS SBYIN SOGS PHA ROL TU PHYIN PA DRUG LA RAB TU BRTZON PAR
BYAS TE , SNGAR SEMS CAN GYI DON DU BSKYED PA'I BYANG CHUB KYI
SEMS NI NAM YANG BRJED PAR MA GYUR CIG CES SO, ,DES SHING ZHES
PA'I DON RGYUD DU LA BA'AM 'JAM PA'I DEN

YIN TE, KLU SGRUB KYI 'GREL PAR, DES PA NI RGYUD 'JAM PA'O,
,ZHES DANG, PHYOGS GLANG GIS KYANG, DES BA NI SEMS KYI RGYUD
MNYEN PA'O, ,ZHES GSUNGS PA LTAR GZHAN LAS KYANG BSHAD DO,
,GZHUNG BZHI PO DE RNAMS KYIS BYANG CHUB

KYI SEMS MI NYAMS PA'I RGYU BZHI BSHAD CES 'GREL PA RNAMS LAS
SO, ,GNYIS PA NI, SDIG PA GANG RNAMS SOGS RKANG PA GNYIS TE, DE
LTAR BYANG CHUB KYI SEMS MI BRJED CING 'PHEL BA LA BAR DU GCOD
PA'I SGO GSUM GYI SDIG PA GANG ZHIG

@009B MCHIS PA RNAMS SA LAM GYI RTOGS PA SKYE PA LA SGRIB BYED
KYI SGRIB PAR GYUR PA'I TSOGS DE DAG THAMS CAD MA LUS PA YONGS
SU BYANG BAR SHOG ,SA BCAD GSUM PA MA GOS PA'I SBYOR BA'I SMON
LAM NI, LAS DANG NYON MONGS SOGS RKANG PA BZHI STE

BYANG CHUB KYI SPYOD PA LA SLOB PA'I TSE, SGO GSUM GYI MI DGE
BA'I LAS RNAMS DANG, CHAGS SOGS NYON MONGS PA DANG, CHOS LA BAR
DU GCOD PA'I BDUD KYI LAS YUM GYI MDO LAS BSHAD PA DE LTA BU
RNAMS LAS GROL ZHING, DE YANG PHYOGS

GCIG TZAM MA YIN PAR GANG DU 'BYUNG BA'I 'JIG RTEN 'GRO BA'I
GNAS RNAMS SU YANG LAS NYON DANG BDUD LAS RNAMS KYIS MA GOS PAR
SPYOD PAR GYUR CIG ,DPE JI LTAR SPYAD NA PADME CHU NANG DU SKYES
KYANG CHU 'DAM GYIS MA GOS PA DE BZHIN DU DANG ,

NYI MA DANG ZLA BA'I DKYIL 'KHOR NAM MKHA' LA THOGS PA MED PAR
RGYU BA LTAR SKYON DE DAG GIS MGOS PAR SPYAD PAR BGYI'O, ,DPE
SNGA MAS 'KHOR BA'I GNAS SU SKYES KYANG 'KHOR BA'I SKYON GYIS MA
GOS PA DANG, DPE PHYI MAS 'KHOR BA'I YON TAN

LA MI CHAGS PA'I TSUL BSTAN TE, BYANG CHUB SEMS DPAS 'KHOR PA'I
SEMS CAN GYI DON MDZAD PA'I KHYAD CHOS SO, ,SA BCAD BZHI PA SEMS
CAN BDE ZHING PHAN PA'I SMON LAM NI , ZHING GI KHYON DANG SOGS
RKANG PA BZHI STE, SANGS RGYAS KYI

ZHING DAG GI RGYA KHYON DANG PHYOGS BCU RNAMS KYI KHYON CI TZAM
YOD PAR GNAS PA'I 'GRO BA'I NGAN SONG GI SDUG BSNGAL SOGS SDUG
BSNGAL THAMS CAD RAB TU ZHI BAR BYED PA DANG, MNGON MTHO LHA
MI'I BDE BA DAG LA 'GRO BA KUN 'GOD CING, 'GRO BA

@010A *, ,THAMS CAD LA NI NGES LEGS KYI GO 'PHANG LA 'GOD PA'I
PHAN PAR SPYAD PAR BYA'O, ,SA BCAD LNGA PA GO CHA'I SMON LAM NI,
BYANG CHUB SPYOD PA SOGS RKANG PA BZHI STE, SNGON DU RANG RGYUD
SMIN PAR BYA PA'I PHYIR BYANG CHUB CHEN PO'I

RGYUR 'GYUR BA'I PHYIN DRUG SOGS KYI SPYOD PA YONGS SU RDZOGS
PAR BYED CING, GZHAN SMIN PA'I CHED DU GDUL BYA'I SEMS CAN GZHAN
DAG GI KHAMS DANG BSAM PA SHES TE THABS GANG GIS 'DUL BAR 'GYUR
BA'I RANG GI SPYOD PA DE DAG GI SPYOD PA

DANG MTHUN PAR 'JUG 'DOD KYI GO CHA GYON NO, ,'DIR DE DAG GI
SPYOD PA RANG GI SPYOD PA DANG MTHUN PAR 'JUG CES BSHAD PA LTAR
YANG RUNG NGO, ,DE LTA BU'I GO CHA BGOS TE GDUL BYA RNAMS LA
BZANG PO DGE BA'I SPYOD PA DAG NE RAB TU STON PAR BYED

CING, TSUL DE LTA BUS MA 'ONGS BSKAL BA KUN TU SKYO NGAL MED PAR
SPYOD PAR GYUR CIG CES SO, ,GZHUNG SNGA PHYI DE DAG GIS GO CHA
RNAM PA LNGA BSHAD KYANG, BSDU NA SPYOD PA RDZOGS PA DANG , SEMS
CAN GYI SPYOD PA DANG MTHUN PAR 'JUG PA

DANG, DAM PA'I CHOS BZANG PO STON PA GSUM DU 'DU BAR BSHAD DO,
,SA BCAD DRUG PA SKAL MNYAM GYI GROGS DANG 'PHRAD PA'I SMON LAM
NI, BDAG GI SPYOD DANG SOGS TSIGS BCAD GCIG STE, SNGA MA DER MA
ZAD, SKYE BA KUN TU BDAG GI

SPYOD PA BZANG PO DANG MTSUNGS PAR GANG GIS SPYOD PA'I GROGS
BZANG PO DE DAG DANG YANG NI RTAG TU 'GROGS PAR SHOG CIG CES SO,
,'DI LA YANG GI SGRA YOD MED GNYIS SNANG NGO, ,'GROGS NA CI ZHIG
BYA BA NI, RANG DANG GROGS RNAMS PHAN TSUN LUS

@010B DANG NGAG RNAMS DANG NI SEMS TE YID KYIS KYANG BYANG CHUB
KYI PHYIR SPYOD PA DAG DANG SMON LAM PHYOGS GCIG TU MTHUN PAR
'JUG CING SPYAD PAR SHOG CIG CES SO, ,SA BCAD BDUN PA DGE BA'I
BSHES GNYEN DANG 'PHRAD PA'I SMON LAM NI, BDAG LA

PHAN BA SOGS RKANG PA BZHI STE, SNGA MA DER MA ZAD, BDAG DANG
'PHRAL DANG YUN DU PHAN PAR 'DOD PA'I GROGS PO DGE BA'I BSHES
GNYEN GANG BYANG CHUB KYI SPYOD PA BZANG PO RAB TU STON PAR
BGYID PA DE DAG DANG YANG RTAG TU PHRAD PAR SHOG CIG CES SO, ,

SRAD NAS KYANG BSHES GNYEN DE DAG GI YID THUGS NI BDAG GIS DUS
NAM YANG MI DBYUNG BA STE SUN 'BYIN PAR MI BYED PAR SHOG CIG CES
SO, ,RGYA 'GREL DAG LAS NI DE LTAR DU BSHAD LA, KHA CIG GROGS
ZHES PA DGE BA'I BSHES LAM SBYAR BAR DE'I

GROGS LA SBYAR BA LTAR SNANG YANG DON MIN NO, ,SA BCAD BRGYAD PA
SANGS RGYAS MNGON DU GYUR PA LA MCHOD PAR SMON PA NI , SANGS
RGYAS SRAS KYI SOGS RKANG PA BZHI STE , SANGS RGYAS KYI SRAS
BYANG CHUB SEMS DPA' RNAMS KYIS BSKOR BA'I MGON

PO RGYAL BA RNAMS NI LKOG GYUR MIN PAR MNGON SUM DU DUS RTAG TU
BDAG GIS BLTA ZHING, DER MA ZAD TSUL DE LTA BUS MA 'ONG SA BSKAL
PA KUN TU YID SKYO BA MED PAR RGYAL BA DE DAG LA YANG MCHOD PA
SNA TSOGS KYIS MCHOD PA RGYA CHER BGYI BAR

SMON NO, ,SA BCAD DGU PA DAM PA'I CHOS 'DZIN PAR SMON PA NI,
RGYAL BA RNAMS KYI SOGS RKANG BA BZHI STE, RGYAL BA RNAMS KYI
LUNG RTOGS KYI DAM PA'I CHOS THAMS CAD DANG DE DAG GIS GSUNGS
PA'I LUNG GI DAM CHOS RNAMS NI MI BRJED PA'I

@011A *, ,GZUNGS KYI SGO NAS 'DZIN PAR BYED CING, BYANG CHUB KYI
SPYOD PA'I KHYAD PAR RNAMS 'GRO BA GZHAN DAG LA 'CHAD PA'I SGO
NAS KUN TU SNANG BA STE RGYAS PAR BYED PA DANG, DER MA ZAD, KUN
TU BZANG PO'I SPYOD PA RNAMS RNAM PAR SPYOD

BA MANG STE DE'I SKYON SBYONG BA'I TSUL GYIS DAG PAR BYED PAR
SHOG CIG ,DE YANG DUS THUNG DU TZAM MA YIN PAR MA 'ONGS BSKAL PA
KUN TU YID MI SKYO BAR SPYAD PAR BGYI PAR SMON NO, ,DAM PA'I
CHOS 'DZIN PA'I SMON LAM 'DI RGYA CHE STE , RJE'I

RTOGS BRJOD LAS , RGYAL SRAS SMON LAM GANGG'A'I KLUNG RNAMS NI,
,DAM CHOS 'DZIN PA'I SMON LAM NANG 'DUS PAR, ,GSUNGS PHYIR ZHES
BSHAD CING , GANG LAS GSUNGS PA YANG LHA MO DPAL 'PHRENG GI ZHUS
PA'I MDO NA GSAL LO, ,

SA BCAD BCU PA MI ZAD PA'I MDZOD THOB PAR SMON PA NI, SRID PA
THAMS CAD SOGS RKANG PA BZHI STE , SRID PA GCIG TU MA ZAD 'DOD
PA LA SOGS PA KHAMS GSUM GYI SRID PA THAMS CAD DU YANG LAS DANG
SMON LAM GYI DBANG GIS 'KHOR ZHING

SKYE BA NA, BSOD NAMS DANG YE SHES KYI TSOGS DAG NI MI ZAD PA
STE DPAG TU MED PA RNYED CING, BYANG CHUB KYI SEMS DANG GDUL BYA
SMIN CING GROL BA LA MKHAS PA'I THABS DANG, JI LTA JI SNYED KUN
RNAM PAR 'BYED PA'I SHES RAB LHAG

MTHONG GI PHYOGS KYIS BSDUS PA DANG, JI LTA BA DANG JI SNYED PA
LA DMIGS PA'I TING NGE 'DZIN NI ZHI GNAS KYIS BSDUS PA DANG,
RNAM PAR THAR BA BRGYAD SOGS DANG BCAS PA'I YON TAN KUN GYI MI
ZAD PA'I MDZOD DU GYUR CIG CES SO, ,

@011B SA? BCAD? BCU GCIG PA 'JUG PA DU MA'I SGO NAS SMON PA NI,
SKRA TZAM KHYON LA ZHES PA NAS , KUN GYI DRUNG DU BDAG MCHI'O
ZHES PA'I BAR TSIGS BCAD BRGYAD DE, 'DI LA BDUN, SANGS RGYAS KYI
ZHING LTA BA LA 'JUG PA , SANGS RGYAS KYI GSUNG

LA 'JUG PA , CHOS KYI 'KHOR LO BSKOR BA LA 'JUG PA , BSKAL PA
KUN TU 'JUG PA , RGYAL BA KUN LA LTA ZHING DE RNAMS KYI SPYOD
YUL LA 'JUG PA , SANGS RGYAS KYI ZHING SGRUB PA LA 'JUG PA ,
SANGS RGYAS RNAMS KYI DRUNG DU 'GRO BA LA 'JUG

PAR SMON PA'I DANG PO NI, RDUL PHRA RAB GCIG GI STENG STE GOS NA
RDUL JI SNYED YOD PA'I GRANGS DANG MNYAM PA'I SANGS RGYAS KYI
ZHING DANG, ZHING DER GRANGS MED CING BSAM GYIS MI KHYAB PA'I
SANGS RGYAS RNAMS NI SANGS RGYAS KYI SRAS BYANG CHUB

SEMS DPA'I 'KHOR GYI DBUS NA BZHUGS PA LA MNGON SUM DU BLTA
ZHING, DE RNAMS KYI DRUNG DU BYANG CHUB KYI SPYAD PA PHYIN DRUG
SOGS SPYOD CING GNAS PAR BGYI'O, ,TSUL DE LTA BU NI PHYOGS GCIG
TZAM DU YIN GYI , DE LTAR DU SHAR LA

SOGS PA MA LUS PA THAMS CAD KYI PHYOGS SU YANG SKRA'I RTZE MO
TZAM GYI KHYON LA DUS GSUM GYI TSAD JI SNYED KYI YUN DU SANGS
RGYAS RGYA MTSO LTAR MANG ZHING MI ZAD PA DANG , SANGS RGYAS KYI
ZHING RNAMS KYANG RGYA MTSO'I CHU'I PHUNG PO LTAR MANG ZHING MI
ZAD PA DANG,

BSKAL PA RGYA MTSO LTAR MI ZAD MANG ZHING MI ZAD PA'I BAR DU
BYANG CHUB KYI SPYOD PA SPYOD CING, SANGS RGYAS KYI ZHING DANG
DE RNAMS SU BZHUGS PA'I SANGS RGYAS SRAS DANG BCAS PA LA BLTA
BA'I TSUL LA RAB TU 'JUG PAR BGYI'O, ,SANGS RGYAS RGYA MTSO

@012A *, ,DANG ZHING RNAMS RGYA MTSO ZHES PA'I RGYA MTSO NI MANG
TSIG YIN PAS RGYA MTSO KHO NA LA MI GZUNG YANG RGYA MTSO'I CHU
DPER MTSON PA'O, ,'DIR 'GREL PA RNAMS SU RDUL GCIG GI STENG DANG
SKRA'I RTZE MO TZAM GYI KHYON LA SANGS RGYAS DANG,

SANGS RGYAS KYI ZHING RGYA MCHE DE SNYED CHUD MI CHUD KYI RTZOD
SPONG RE MDZAD KYANG THAMS CAD DRANGS NA MANG DU 'GYUR DOGS PAS
MTSON TZAM NI, MDO LAS , BSAM GTAN DANG LAS DANG KLU DANG SANGS
RGYAS KYI MTHU STE BSAM GYIS MI KHYAB PA

BZHI DANG , CHOS NYID DANG SMON LAM DING MOS PA'I MTHU BSAM GYIS
MI KHYAB PA'I TSUL YANG BSHAD PAS , SO SKYE'I BLO YUL NA RDUL
GCIG GI STENG NA RDUL JI SNYED KYI SANGS RGYAS DANG DE'I ZHING
DE SNYED CHUD DKA' BA BDEN MOD, 'PHAGS

CHEN DBANG THOB PA RNAMS DANG, BSAM GYIS MI KHYAB PA'I MTHU BZHI
LA SOGS PA'I DBANG DU BYAS NA MI 'GAL ZHING, 'JIG RTEN NA'ANG
SNOD CHUNG NGU'I CHU'I NANG DU NYI ZLA RGYU SKAR DANG RI'I GZUGS
BRNYAN DAG KYANG CHUD PAR MTHONG BA BZHIN NO, ,

DER MA ZAD, PHAL PO CHE SOGS KYI MDO LAS KYANG GSAL LA , DPAL
LDAN ZLA BAS SA BCU PA'I MDO NAS BSHAD PA'I DON 'CHAD PA NA, DBU
MA 'JUG PA LAS , SA BCU PA'I GNAS SKABS SU YANG, BA SPU'I KHUNG
BUR BYANG SEMS

NYAN RANG DANG, ,LHAN CIG RDZOGS SANGS RGYAS SKU GRANGS 'DAS
DANG, ,DE BZHIN LHA DANG LHA MIN MI DAG KYANG, ,SKAD CIG RE RE
LA NI STEN PAR NUS, ,ZHES GSUNGS SHING, SANGS RGYAS KYI YON TAN
'CHAD PA'I SKABS SU YANG DE NYID

@012B LAS, DAG PA 'DI NI BZHED PA 'JUG PA YIS, ,RDUL GCIG YUL LA
MKHA' GTUGS 'JIG RTEN DANG, ,'JIG RTEN MTHA' YAS PHYOGS KHYAB
RDUL STON MOD, ,RDUL RAGS MI 'GYUR 'JIG RTAN PHRA MI 'GYUR,
,ZHES DANG, DE ?

DU? BA SNYING KHUNG BU GCIG LA'ANG SANGS RGYAS BYANG SEMS NYAN
RANG SOGS DANG SNGON GYI SPYOD PA'I GNAS SKABS JI SNYED BYUNG BA
RNAMS CI 'DRA BA DE LTA BU DUS GCIG TU GSAL BAR STON NUS PA YIN
TE, DE NYID LAS , THUB DBANG DUS GCIG LO?

? ? ? MTHUN, ,ZHES PA NAS, THAMS CAD BA SBU'I KHUNG BUR GCIG TSE
STON, ,ZHES GSUNGS PA LTAR RO, ,'DI LTA BU NI DPA' BAR 'GRO BA'I
TING NGE 'DZIN THOB PA RNAMS KYIS KYANG NUS SHING , KHYAD PAR DU
KUN TU BZANG PO NI

TSUL 'DI LA DBANG BA RNAMS KYI RGYAL POR BSHAD DO, ,GNYIS PA NI,
SANGS RGYAS KYI GSUNG GCIG GI YAN LAG STE GSUNG GCIG NYID KYI
CHA SHAS KYANG GDUL BYA RNAMS KYIS GO TSUL THA DAD PA RGYA MTSO
LTAR MANG BA'I SGRA SKAD DU 'GYUR BA NYID

GYI TSUL DE LTA BU'I SGO NAS , RGYAL BA KUN GYI DBYANGS KYI YAN
LAG RNAM PAR DAG PA 'GRO BA KUN GYI BSAM PA JI LTA PA BZHIN DU
'BYUNG PA'I SANGS RGYAS KYI GSUNG DBYANGS KUN THOGS PA MED PAR
SHES PA LA DUS RTAG TU 'JUG PAR BGYI'O, ,

'DIR KLU SGRUB KYI 'GREL PA LAS, MOS PA SNA TSOGS CAN GYI NI,
,'KHOR MANG RNAMS NI GNAS PA LAS, ,GSUNG GCIG BKA' NI STZAL PA
NA, ,GSUNG RNAMS DU MAR SOR 'GYUR ZHING, ,NGA YI CHED DU YIN NO
ZHES, ,SKYE BO KUN GYI RTOGS

@013A *, ,'GYUR GANG, ,'DI LAS CHES RMAD CI YOD DO, ,'DI LAS
CHES MTSAR CI ZHIG YOD, ,CES DRANGS PA DANG, PHYOGS GLANG GI
'GREL BAR YANG, 'KHOR BAR 'KHOR BA MANG PO RNAMS, ,DAD PA'I RNAM
PA SNA TSOGS

LA; ,GSUNG GCIG TU NI BSHAD MOD KYI, ,DU MA'I RNAM PAR GO BAR
'GYUR, ,ZHES DRANGS TE, 'GREL PA GZHAN LAS KYANG NGO, ,SANGS
RGYAS LA GSUNGS YAN LAG DRUG CU DANG DRUG CU RTZA BZHIR YANG
BSHAD CING, DER MA ZAD GSUNG

DBYANGS YAN LAG RE RE LA'ANG DRUG CU RTZA BZHI RE MA TSANG BA
MED PAR 'BYUNG STE, BSTOD SPRIN RGYA MTSO LAS, DE LTAR BZHI YIS
LHAG PA'I DRUG CU'I DBYANGS, ,GSUNG GCIG NYID LA'ANG MA TSANG
MED PAR NI, ,JI SRID NAM MKHA'I MTHAS

KHYAB DE SRID DU, ,SKAL LDAN RNA BA'I LAM DU BDE BA STER, ,ZHES
GSUNGS PA LTAR TE GSANG BA BSAM GYIS MI KHYAB PA'I MDO'I DON NO,
,GSUM PA NI, DER MA ZAD, 'DAS MA 'ONGS DA LTA'I DUS GSUM DU BYON
PA DANG GSHEGS PAR

'GYUR BA'I RGYAL BA THAMS CAD DAG LA SEMS CAN RNAMS KYI CHED DU
CHOS KYI 'KHOR LO'I TSUL RNAMS RAB TU BSKOR BAR MDZAD PA YI
SANGS RGYAS DE DAG GI YANG GSUNG DBYANGS MI ZAD PAR 'BYUNG BA
LA, SKAD CIG RE RE DANG YANG YANG NYAN NUS PA'I

BLO YI STOBS KYIS BDAG KYANG RAB TU 'JUG PAR BGYI'O, ,SNGA MA NI
SANGS RGYAS GCIG GI GSUNG GI CHA SHAS RNAMS DANG, 'DI NI SANGS
RGYAS THAMS CAD KYI GSUNG GI CHA SHAS RNAMS LA 'JUG PAR SMON
PA'O, ,BZHI PA NI, DUS GCIG

@013B TU 'JUG NUS PA DER MA ZAD, MA 'ONGS PA'I BSKAL PA THAMS
CAD DU DE LTAR DU 'JUG PAR 'GYUR ZHING, DE YANG RING DU MI THOGS
PAR DUS SKAD CIG MA GCIG GIS MYUR DU THOS PAR BDAG KYANG 'JUG
PAR BGYI'O, ,BSKAL PA LA BAR GYI BSKAL PA DANG

BSKAL PA CHEN PO GNYIS YOD CING, BAR BSKAL BRGYAD CU'I YUN
BSDOMS PAS BSKAL PA CHEN PO GCIG GO ,DE LTA BU'I MA 'ONGS PA'I
BSKAL PAR MA ZAD , GANG YANG DUS GSUM KA'I TSAD KYI BSKAL PA DE
DAG THAMS CAD SKAD CIG MA GCIG

GI CHA SHAS SU BSGYUR BA'I STOBS KYIS NI ZHUGS PA STE 'JUG NUS
PAR SPYAD PAR SMON NO, ,'DI NI SMON LAM YIN KYANG DBANG THOB PA
RNAMS KYIS SKAD CIG BSKAL BAR BSGYUR BA DANG, BSKAL PA YANG SKAD
CIG TU BSGYUR NUS PAR BSHAD DO, ,

LNGA PA NI, DUS GSUM DU SEMS CAN GYI DON DU BYON GSHEGS MDZAD
PA'I MI YI SENGGE SANGS RGYAS BCOM LDAN 'DAS GANG YIN PA DE DAG
THAMS CAD LA, DUS MYUR BAR SKAD CIG MA GCIG LA BDAG GIS MNGON
SUM DU BLTA ZHING, RTAG TU STE

RGYUN DU SANGS RGYAS DE DAG GI NI SKU GSUNG THUGS KYI SPYOD YUL
BSAM GYIS MI KHYAB PA'I TSUL LA, CHOS RNAMS BDEN STONG SGYU MA
LTAR SHES PAR GYUR PA'I TING NGE 'DZIN ZAB MO'I RNAM PAR THAR
PA'I STOBS KYIS 'JUG PAR BGYI'O, ,SGYU MAR GYUR PA NI

SGYU MA LTA BU'I TING NGE 'DZIN LA BSHAD KYANG RUNG NGO, ,DRUG
PA NI, GANG YANG DUS GSUM PO DAG GI SANGS RGYAS KYI ZHING GI
BKOD PA JI SNYED YOD PA DE DAG THAMS CAD BSGOMS PA DANG MOS PA'I
STOBS KYIS RDUL PHRA RAB GCIG GI STANG NA MNGON PAR

@014A *, ,BSGRUB PAR BYAR NUS PAR SMON LA, DE YANG YUL DUS
PHYOGS GCIG TZAM MA YIN PAR TSUL DE LTAR SHAR LA SOGS PA'I
PHYOGS RNAMS MA LUS PA THAMS CAD DU YANG RGYAL BA DAG GI ZHING
RNAMS KYI BKOD PA SGRUB PA LA 'JUG PAR

SMON NO, ,DE LTA BU NUS MI NUS KYI DOGS GCOD NI GONG GI RDUL
GCIG STENG NA ZHES SOGS KYI SKABS SU BSHAD PA BZHIN TE 'GREL PA
DAG LAS KYANG DOGS SEL TE MDZAD DO, ,BDUN PA NI, GANG YANG MA
BYON PA'I SANGS RGYAS 'JIG RTEN GYI

SGRON MER GYUR PA DE DAG RNAMS RIM PAR TE RIM GYIS 'TSANG RGYA
BA DANG, CHOS KYI 'KHOR LO BSKOR BA DANG, SKU MYA NGAN LAS 'DAS
PA RAB TU ZHI BAR GSHEGS PA'I MTHA' STON PA'I TSUL MDZAD PA'I
MGON PO SANGS RGYAS KUN GYI DRUNG DU

BDAG RDZU 'PHRUL GYIS MCHI BA STE 'GRO BAR SMON NO, ,'DI DAG GIS
MTSON NAS MDZAD PA BCU GNYIS STON PA'I SKABS THAMS CAD DU 'GRO
BAR SMON PA 'GREL PA RNAMS LAS BSHAD DO, ,SA BCAD BCU GNYIS PA
STOBS KYI SGO NAS

SGRIN PA NI, KUN TU MYUR BA'I SOGS TSIGS BCAD GNYIS SO,, 'DI LA
BCU STE, MYUR BA'I STOBS DANG, THEG PA'I STOBS DANG, YON TAN GYI
STOBS DANG, BYAMS PA'I STOBS DANG, BSOD NAMS KYI STOBS DANG, YE
SHES KYI

STOBS DANG, SHES RAB KYI STOBS DANG, TING NGE 'DZIN GYI STOBS
DANG, THABS KYI STOBS DANG, BYANG CHUB KYI STOBS RNAMS LAS, DANG
PO NI, GANG 'DOD PA'I GNAS DE DANG DER THOGS MED YUD TZAM GYIS
BGROD NUS PA'I KUN TU MYUR BA'I

@014B RDZU 'PHRUL GYI STOBS RNAMS DANG, GNYIS PA SEMS CAN THAMS
CAD LA KUN NAS PHAN PA'I SGOR GYUR PA'I SNYING RJE CHEN PO DANG
BYANG CHUB KYI SEMS BSKYED PA YI THEG PA CHEN PO'I LHAG BSAM GYI
STOBS RNAMS DANG, GSUM PA DUS KUN TU BZANG PO'I

YON TAN LA SPYOD PA'I STOBS RNAMS DANG, BZHI PA DUS KUN TU SEMS
CAN LA PHAN BDE'I BSAM PAS KHYAB PA'I BYAMS PA DAG GI STOBS
DANG, LNGA PA DUS SAM TSE RABS KUN NAS BYAS PA'I DGE BA'I BSOD
NAMS KYI STOBS RNAMS DANG ,

DRUG PA SHES BYA THAMS CAD LA CHAGS PA DANG THOGS PA MED PAR
GYUR PA'I YE SHES KYI STOBS DANG, BDUN PA ZAB MO'I DON RNAM PAR
'BYED PA'I SHES RAB KYI STOBS DANG , BRGYAD PA SEMS CAN GYI DON
SGRUB PA LA MKHAS PA'Am THABS KYI STOBS DANG ,

DGU PA DMIGS PA LA RTZE GCIG PA'I TING NGES 'DZIN GYI STOBS DAG
GIS NI BCU PA BYANG CHUB CHEN PO SANGS RGYAS KYI STOBS RNAMS
YANG DAG PAR SGRUB PAR BYED PAR SMON NO, ,SA BCAD BCU GSUM PA MI
MTHUN PHYOGS SEL ZHING SGRUB PA'I STOBS KYI

SGO NAS SMON PA NI, LAS KYI STOBS RNAMS SOGS RKANG PA BZHI STE,
'KHOR BAR 'PHEN PA'I LAS KYI STOBS RNAMS YONGS SU DAG PAR BYED
CING, SGO GSUM GYIS BYAS PA'I NYON MONGS PA'I STOBS RNAMS KUN TU
'JOMS PAR BYED PA DANG,

BYANG CHUB LA BAR DU GCOD PA'I BDUD KYI STOBS RNAMS KYI STOBS
MED PAR RAB TU BYED CING, DE LTA BU'I MI MTHUN PHYOGS KYI STOBS
GSUM PO DE ZHI BAR BYAS PA'I SGO NAS KUN TU BZANG PO'I SPYOD PA
PHUN SUM TSOGS PA'I STOBS NI RDZOGS PAR BGYI BAR

@015A *, ,SMON NO, ,SKABS 'DIR 'GREL PA RNAMS LAS LAS KYI SGRIB
PA RNAMS 'DAGS PA'I SMON LAM BTAB PAS LAS SGRIB 'DAGS PA'I TSUL
LA DOGS GCOD 'GA' RE MDZAD PA'I TSIG RNAMS DRANGS NA MANG BAR
'GYUR BAS DON

MDOR BSDU NA, LAS SGRIB 'DAGS PA'I SMON LAM BTAB PA TZAM GYIS DE
JI LTAR 'DAGS PAR 'GYUR ZHE NA, DE'I TSUL NI, DE LTAR SMON LAM
'DEBS PA NI SDIG PA'I LAS LA 'GYOD SEMS KYIS BSHAGS PA BYED PA
DANG 'DRA BA YIN PAS

SUN 'BYIN PA'I STOBS YOD LA, DE YANG SKYABS SU 'GRO BA DANG SEMS
BSKYED KYIS ZIN NA RTEN GYI STOBS TSANG ZHING , DE'I TSE SDIG
PA'I LAS SOGS CHOS RNAMS RANG BZHIN GYIS STONG ZHI BSGYU MA LTA
BUR SHES PA YOD NA GNYEN PO KUN TU

SPYOD PA'I STOBS KHYAD PAR CAN YOD BAS STOBS GSUM DANG, NYES PA
LAS LDOG 'DOD YOD NA SLAR LDOG PA'I STOBS 'BYUNG BAS STOBS BZHI
TSANG BAR 'GYUR TE, STOBS BZHI PO DE SDIG PA'I GNYEN PO YONGS SU
RDZOGS PA YIN PA'I PHYIR

LAS SGRIB RNAMS ZAD PAR 'GYUR RO, ,SDIG PA'I LAS 'DAGS PA'I
THABS MANG YANG GTZO BO NI SDIG LAS SOGS CHOS KUN GDOD MA NAS
RANG BZHIN GYIS STONG BA SGYU MA LTA BUR SHES PA 'DI NYID YIN
TE, DKON BRTZEGS LAS, 'OD

SRUNG GAL TE SEMS CAN LA LA ZHIG MI DGE BA BCU'I LAS KYI LAM KHA
NA MA THO BA CHEN PO 'DI DAG DANG LDAN PAR GYUR LA, DE YANG DE
BZHIN GSHEGS PA'I CHOS BSTAN PA RGYU RKYEN DU LDAN PA LA 'JUG
STE, 'DI LA GANG ZHIG BYED PA'AM ,

@015B GANG GIS MYONG BAR BYED PA'I PHYIR BDAG GAS, SEMS CAN NAM,
SOG GAM, GANG ZAG NI 'GA' YANG MED DO SNYAM ZHING, DE LTAR CHOS
THOD BCOS BU NYID DANG, MNGON PAR 'DU MA BYAS PA NYID DANG, KUN
NAS NYON MONGS PA MED PA NYID DANG , SGYU

MA'I CHOS NYID DANG, RANG BZHIN GYIS 'OD GSAL BA NYID LA 'JUG
CING, CHOS THAMS CAD GDOD MNAS RNAM PAR DAG PA NYID LA MNGON PAR
DAD PAR BYED, LHAG PAR MOS PAR BYED NA SEMS CAN DE NGAN SONG DU
'GRO BAR NGA MI SMRA'O ZHES GSUNGS

PA BZHIN GZHUNG GZHAN DU MA LAS KYANG BSHAD DO, ,LUNG 'DI'I KHA
NA MA THO BA CHEN PO ZHES PAS MTSAMS MED KYI LAS LNGA LTA BU
YANG TSUL DES SBYONG NUS PAR BSTAN CING, KHYAD PAR DU GANG ZHIG
BYED PA'AM ZHES PAS LAS DANG, GANG GIS

MYONG BAR BYED PA'I BDAG GAM ZHES PAS LAS BYED PA PO RANG BZHIN
GYIS STONG PAR SHES DGOS PAR BSTAN TE GAL SHIN TU CHE'O, ,DE'I
DON BSDU NA LAS BYED PA'I BDAG RANG BZHIN GYIS STONG STE, BDAG
NI PHUNG PO'I STENG DU BTAGS PA TZAM MA GTOGS

RANG DBANG GIS MA GRUB LA , LAS KYANG 'DAS PA RNAMS ZHIG NAS DA
LTA MED , MA 'ONGS PA RNAMS NI DA LTA MA SKYES SHING MA BYUNG,
DA LTA BA RNAMS KYANG SKAD CIG GIS 'JIG PAR 'GYUR BAS RTAG PAR
GNAS PAR MI NUS SHING, 'BRAS BU 'BYIN

PA'I BAR DU MI SDOD KYANG SGYU MA LTA BU'I TSUL GYIS 'BYIN PA'I
RTAG CHAD DANG BRAL BA'I TSUL SHES DGOS TE MTSON TZAM MO, ,SPYIR
SMON LAM 'DEBS PA TZAM NI DON DE BZHIN DU 'GRUB SRID PA'I NGES
PA MED DE, BYANG CHUB SEMS DPA' GCIG GIS KYANG

@016A *, ,SEMS CAN THAMS CAD BDAG KHO NAS SDUG BSNGAL LAS THAR
BAR BYAS NAS SANGS RGYAS KYI SA LA 'GOD PAR SHOG CES PA LTA BUS
MTSON NAS 'DEBS TSUL MANG DU 'BYUNG LA, DE LTA BU'I SMON LAM DE
'GRUB MI 'GRUB GANG

YIN KYANG PHAN YON SHIN TU CHE'O, ,SA BCAD BCU BZHI PA LAS KYI
SGO NAS SMON PA NI , ZHING RNAMS RGYA MTSO SOGS TSIGS BCAD GNYIS
TE , SANGS RGYAS KYI ZHING RGYA MTSO RNAMS NI GSER GYIS GZHI LA
RIN CHEN AINDRA N'I LA SOGS KYIS

SRAS PA'I TSUL DU RNAM PAR DAG PAR BYED CING , SEMS CAN RGYA
MTSO DAG NI SDUG BSNGAL RGYU DANG BCAS PA LAS RNAM PAR GROL BAR
BYED PA DANG, LUNG RTOGS KYIS BSDUS PA'I DAM PA'I CHOS RNAMS
RGYA MTSO NI THOS BSAM BSGOM PA'I

SHES RAB KYIS RAB TU MTHONG BAR BYED CING, SHES BYA'I RAB DBYE
JI SNYED PA RNAMS KHONG DU CHUD PA'I YE SHES RGYA MTSO NI RAB TU
RTOGS PA STE THOB PAR BYED PA DANG , BYANG CHUB KYI SPYOD PA
RGYA MTSO RNAMS RNAM PAR DAG PAR BYED CING ,

GZHAN PHAN GYI SMON LAM RGYA MTSO RNAMS NA RAB TU RDZOGS PAR
BYED PA DANG , SANGS RGYAS RGYA MTSO LTAR MANG BA RNAMS NI RAB
TU MCHOD PAR BYED CING , GONG GI DE THAMS CAD SGRUB PA'I CHAD DU
BSKAL PA RGYA MTSOR YID MI SKYO BAR SPYAD

PAR BGYI BAR SMON NO, ,RGYA MTSO ZHES PA RNAMS NI SHIN TU MANG
BAR MTSON PA'O, ,SA BCAD BCO LNGA BA RJES SU SLOB PA YONGS SU
PHYE BA'I SGO NAS SMON PA NI , SANGS RGYAS RGYA MTSO SOGS TSIGS
BCAD BZHI STE, 'DI SANGS RGYAS KYI

@016B RJES SU SLOB PA DANG, BYANG CHUB SEMS DPA'I RJES SU SLOB
PAR SMON PA'O, ,DANG PO NI, SANGS RGYAS GANG YANG DUS GSUM DU
BYON GSHEGS MDZAD PA'I RGYAL BA JI SNYED YOD PA YI BYANG CHUB
KYI PHYIR SPYOD PA'I SMON LAM MTHA' YAS PA'I BYE BRAG

STE KHYAD PAR JI SNYED MDZAD PA RNAMS KYI DE KUN MA LUS PAR BDAG
GIS RDZOGS PAR BGYI'O, ,DUS NAM GYI TSE ZHE NA, BZANG PO DGE
BA'I SPYOD PA RNAMS KYIS BLA NA MED PA'I BYANG CHUB TU SANGS
RGYAS NAS SO, ,GNYIS PA LA GNYIS , KUN TU BZANG

PO DANG , 'JAM DPAL GYI RJES SU SLOB PAR SMON PA'O, ,DANG PO NI
, RGYAL BA KUN GYI SRAS BYANG CHUB SEMS DPA' RNAMS KYI NANG NAS
YON TAN GYI SGO NAS GTZO BO DANG MCHOG TU SON PA'I PHYIR BU THU
BOR GYUR PA GANG GI MING NI KUN TU

BZANG PO ZHES BYA BAR PHYOGS RNAMS SU GRAGS PA'I MKHAS PA DE
DANG MTSUNGS PAR BYANG CHUB KYI SPYOD PA SPYAD PAR BYA BA'I
PHYIR DU GONG DU SMON LAM BTAB PA'I DGE BAS MTSON PA'I DGE BA
'DI DAG THAMS CAD RAB TU BSNGO BAR BGYI'O, ,

KUN TU BZANG PO DES JI LTAR BSNGOS SNYAM NA, DES NI SGO GSUM GYI
SKYON THAMS CAD DANG BRAL BA'I SGO NAS SKAD CIG GCIG LA LUS GCIG
GIS KYANG SANGS RGYAS KYI ZHING KUN DANG , LUS GRANGS MED PAS
ZHING DU MA CIG CAR 'GENG BAR

MDZAD PA'I LUS RNAM PAR DAG PA DANG, GSUNG DBYANGS GCIG GIS
KYANG 'GRO BA RNAMS KYI SKAD DANG MTHUN PAR CHOS STON NUS PA'I
NGAG RNAM PAR DAG PA DANG, DA GNYIS SU MA ZAD , SKAD CIG MA GCIG
LA CHOS THAMS CAD MNGON SUM DU

@017A *, ,GZIGS PA'I YID KYANG RNAM PAR DAG PAR GYUR CING, BYIN
DRUG LA SOGS PA'I RGYAL SRAS KYI SPYOD PA RLABS PO CHE RNAMS
KYANG SKYON GYIS RNAM PAR DAG PA DANG , RANG NYID GANG DU 'TSANG
RGYA BA DANG 'TSANG RGYA BA'I TSUL STON

BA'I ZHING RNAMS KYANG BDE BA CAN NAM MNGON BAR DGA' BA DANG DE
DAG LAS KYANG CHES LHAG PA'I ZHING YONGS SU DAG PAR 'GYUR BAR
BSNGOS SHING, DE LTA BU'I KUN TU BZANG PO ZHES BYA BAR GRAGS
PA'I MKHAS PA CI 'DRA BA DE 'DRA BAR BDAG

KYANG DE DANG MTSUNGS PAR SHOG CIG ,'DIR SH'AKYA BSHES GNYEN GYI
'GREL BAR BYANG CHUB SEMS DPA' LA 'DOD CHEN PA DANG 'DOD CHEN PA
MA YIN PA GNYIS LAS , 'DOD CHEN PA NI RANG NYID MYUR DU SANGS
RGYAS NAS SEMS CAN THAMS

CAD KYI DON MDZAD PAR SMON LAM 'DEBS PA STE BYAMS PA LTA BU DANG
, 'DOD CHEN PA MA YIN PA NI TSOGS RDZOGS KYANG 'TSANG MI RGYA
BAR BYANG CHUB SEMS DPA'I GZUGS KYIS SEMS CAN THAMS CAD SANGS
RGYAS KYIS LA BKOD PA'I RJES SU

RANG NYID 'TSANG RGYA BAR SMON PA KUN TU BZANG PO LTA BUR BSHAD
BA NI , 'JAM DPAL GYI ZHING GI BKOD PA'I MDO LAS , BYAMS PA NI
'DOD CHEN PA DANG 'JAM DPAL 'DOD CHEN PA MA YIN PA'I BYANG SEMS
SU BSHAD PA'I RJES SU 'DRANG BAR

SNANG YANG , DE NI THUN MONG BA PHAR PHYIN THEG PA'I LUGS TE
RANG LUGS DNGOS PO'I GNAS TSOD LA NI KUN BZANG 'JAM DBYANGS
GNYIS SANGS RGYAS ZIN KYANG BYANG CHUB SEMS DPA'I TSUL BZUNG BA
LA 'CHAD DGOS PAR KHO BOS LUNG RIGS DU

@017B MAS BSGRUB NUS TE BZHAG GO ,MDO LUGS LTAR NA'ANG MDO DE
NYID LAS 'JAM DPAL GYIS STOBS BCU RDZOGS PAR BSHAD PA SOGS LAS
DON GYI SANGS RGYAS PAR BSTAN TE CUNG ZAD TZAM SBAS SO, ,GNYIS
PA NI , DUS DANG SGO KUN NAS DGE BA'I

SPYOD PA BZANG PO SPYAD PAR BYA BA'I PHYIR DU 'PHAGS PA 'JAM
DPAL GYI NI SMON LAM JI 'DRA BA DE 'DRA BA SPYAD PAR BGYI'O,
,DUS JI SRID DU NA MA 'ONGS BSKAL PA KUN TU YID MI SKYO BA'I
TSUL GYIS SO, ,SPYOD PA PHYOGS GCIG TZAM MAM SNYAM NA MA YIN

TE , 'JAM DPAL DE YI MDZAD PA'I BYA BA MA LUS PA THAMS CAD
RDZOGS PAR BGYI'O, ,'DIR KHA CIG LAM GYI BYA BA SPYIR BSHAD
KYANG BRTAG ,'JAM DPAL GYI SMON LAM DE GANG ZHE NA , 'JAM DPAL
SNGON RGYAL PO NAM MKHAR GYUR PA'I TSE , 'KHOR

PA THA MA MED PA YI, ,SNGON GYI THA MA JI SRID PA, ,DE SRID SEMS
CAN PHAN DON DU, ,SPYOD PA DPAG YAS SPYAD PAR BGYI, ,ZHES SOGS
SMON LAM RGYA CHER MDZAD PA LTAR RO, ,SA BCAD BCU DRUG PA BSDU
BA'I SGO NAS SMON PA NI , SPYOD BDAG NI ZHES

SOGS RKANG PA BZHI STE, BDAG GIS BYANG CHUB KYI PHYIR SPYOD PA'I
SPYOD PA DAG GI MTHA' NI 'DI TZAM MO ZHES TSAD GZUNG DU YOD PAR
MA GYUR CIG ,DE BZHIN DU MNGON SHES RDZU 'PHRUL TING 'DZIN
GZUNGS SPOBS SOGS KYI YON TAN RNAMS KYANG TSAD

GZUNG DU MED PAR SHOG CIG ,DE LTAR SPYOD PA DANG YON TAN TSAD
MED PA LA GNAS NAS KYANG SANGS RGYAS DANG BYANG CHUB SEMS DPA'
THAMS CAD KYI RDZU 'PHRUL LA SOGS PA'I RNAM PAR 'PHRUL PA THAMS
CAD 'TSAL BA STE SHES SHING THOB PAR BGYI'O, ,

@018A *, ,'DIR 'AS PHUL BA'I KHA 'KHRUL DU BRIS PA NI YIG NOR
RE, ,GNYIS PA SMON LAM JI TZAM DU 'DEBS PA'I TSAD NI , NAM
MKHA'I MTHAR THUG SOGS RKANG PA BZHI STE , BZANG PO SPYOD PA'I
SMON LAM TSAD JI TZAM DU 'DEBS SNYAM NA ,

NAM MKHAS MTHAR THUG BA MED PAR GYUR PA'I TSAD JI TZAM PA DE LTA
BU DANG, SEMS CAN MA LUS BZHI GRANGS GYIS MTHA' MED PA DE BZHIN
TE DANG, SEMS CAN RNAMS KYIS JI TZAM BSAGS PA'I LAS DKAR NAG
DANG NYON MONGS PA'I MTHA' MED PAR

GYUR PA DE BZHIN DU, BDAG GI BZANG PO SPYOD PA'I SMON LAM GYI
MTHA' YANG TSAD MED PA DE TZAM MO ZHES PA STE, GZHUNG 'DIS SMON
LAM 'DI'I NANG DU THEG PA CHEN PO'I SPYOD PA'I SMON LAM RLABS PO
CHE JI SNYED PA THAMS CAD 'DUS PAR BSTAN TO, ,

GSUM PA MJUG GI RIM PA GZHAN NI, GANG YANG PHYOGS BCU'I SOGS MAN
CHAD DE , 'DI LA GNYIS, SMON LAM BTAB PA'I PHAN YON DANG, BTAB
BA'I DGE RTZA BA SNGO BA'O, ,DANG PO LA GNYIS, PHAN YON RGYAS
PAR BSHAD PA DANG, BSDUS TE

BSTAN PA'O, ,DANG PO LA GNYIS, TSE 'DIR 'BYUNG BA'I PHAN YON
DANG, PHYI MAR 'BYUNG BA'I PHAN YON NO, ,DANG PO LA BZHI, BSOD
NAMS 'DZIN PA, NGAN SONG DANG SDIG GROGS SPONG ZHING DE BZHIN
GSHEGS PA MTHONG BA, SKAL MNYAM GYI SKYES

BU DAM PA DANG 'PHRANG BA, LAS SGRIB BYANG BAR 'GYUR BA'I PHAN
YON NO, ,DANG PO NI, SKYES BU GANG YANG PHYOGS BCU'I SANGS RGYAS
KYI ZHING MTHA' YAS RNAMS NI GSER DNGUL SOGS RIN CEN RGYAN GYIS
BRGYAN TE RGYAL BA RNAMS LA PHUL ZHING , DER

@018B MA ZAD LHA DANG MI'I BDE BA'I YO BYAD BZA' BTUNG BA GO BA
LA SOGS PA'I MCHOG RNAMS KYANG , SANGS RGYAS KYI ZHING GI RDUL
JI SNYED PA'I GRANGS DANG MNYAM PA'I BSKAL PAR SANGS RGYAS RNAMS
LA PHUL BAR BYAS PA'I BSOD NAMS DE LAS KYANG , GANG

DAG GZHAN GANG GIS BSNGO BA'I RGYAL PO 'DI THOS NAS DON DRAN
BZHIN DU BYANG CHUB MCHOG BLA NA MED PA'I BYANG CHUB DAG GI RJES
SU RAB TU MOS SHING SMON LAM MANG DU 'DEBS PA'AM , DE LTA BU'I
TSUL GYIS LAN CIG TZAM YANG DAD PAR BSKYED CING SMON PA'I

BSOD NAMS 'DI NI SNGA MA LNGA MA'I BSOD NAMS GZHAN RNAMS KYI DAM
PA STE LHAG PA DANG GTZO BO MCHOG TU 'GYUR RO, ,RGYU MTSAN NI
SMON LAM 'DI'I NANG DU RGYAL BA SRAS BCAS KYI SPYOD PA RMAD DU
BYUNG BA RNAMS 'BYUNG ZHING, DON DE BZHIN DU BSAM PA THAG

?????? THEG CHEN GYI RIGS CAN DU NI NGES PAR 'GYUR LA, BYANG
CHUB KYI SEMS SNGAR MA BSKYED PA ZHIG YIN NA'ANG MYUR DU SKYE BA
DANG, SKYES ZIN PA ZHIG YIN NA NI SEMS DE BRTAN PA DANG GONG
'PHEL DU GYUR NAS MYUR DU 'TSANG RGYA BAR

'GYUR ?? TSE DBANG GIS SO, ,SKYABS 'DI ??? 'DI LA BSNGO BA ZHES
GSUNGS PA JI LTAR YIN SNYAM NA, DE NI BSNGO BA DANG SMON LAM MI
'GAL BA'I DBANG DU MDZAD PA YIN TE, DE YANG BSNGO RGYU'I DGE BA
RDZOGS BYANG DU BSGYUR BAR BYED PA'I SMON LAM RNAMS

? YANG YIN PA'I PHYIR RO, ,DE YANG BSNGO RGYU BA BLTOS PA MED PA
NI SMON LAM YIN YANG, BSNGO RGYU DANG SDAD PA'I SMON LAM RNAMS
BSNGO BA DANG SMON LAM GNYIS KA YIN NO, ,SMON LAM GYI THA SNYAD
DNGOS SUM BYAS PAR DGE BA RNAMS RDZOGS

@019A *, ,BYANG DU BSNGO BA NI BSNGO BA GTZO BO YIN ZHING, DE
LA'ANG YID KYI RE SMON YOD PAS SMON LAM DU'ANG 'GYUR BAR SEMS,
BSNGO BA DANG SMON LAM DNGOS NI BLO'I STENG NAS 'JOG DGOS PAS
RJOD BYED TSIG GI BSNGO SMON NI BSNGO SMON BTAGS PA BYA

YIN TE , DPER NA RJOD BYED TSIG GI SKYABS 'GRO RNAMS SKYABS 'GRO
BTAGS PA BAR 'JOG PA BZHIN NO, ,DE LTA BU RJOD BYED LA BRJOD
BYA'I MING GIS BTAGS PA NI MANG NGO, ,GNYIS PA NI, THEG PA MCHOG
LA MOS PA'I SKYES BU GANG GIS BZANG PO

SPYOD PA'I SMON LAM 'DI 'DEBS SHING BTAB NA GANG ZAG NGES NI
NGAN SONG GSUM PO THAMS CAD SPANGS PAR 'GYUR ZHING, DES NI MI
DGE BA'I PHYOGS DANG DMAN BA'I BYANG CHUB TU 'KHRID PAR BYED
PA'I GROGS PO NGAN PA YANG SPANGS PAR GYUR PA YIN LA,

SANGS RGYAS SNANG BA MTHA' YAS DE YANG DES ZHAL MYUR DU MTHONG
BAR 'GYUR RO, ,GSUM PA NI, SMON LAM JI SKAD BSHAD PA LTAR 'DEBS
PAR BYED PA DE DAG GIS NI, RNYED PA DON CHE BA RAB TU RNYED PA
YIN TE , SMON LAM KHYAD 'PHAGS RIN PO CHE LTA BU

'DI 'DRA 'DEBS RGYU RNYED PA'I PHYIR, DGE BAR 'TSO BA ZHES BYA
STE , DGE BA'I CHOS KYIS 'TSO BA'I PHYIR , 'DIR BDE BAR 'TSO
ZHES KYANG 'BYUNG STE MI 'GAL LO, ,DE DAG MI'I TSE 'DIR YANG
LEGS PAR 'ONGS SHING SKYES PA ZHES BYA STE, MI TSE DON LDAN DU

BYED PA'I PHYIR RO, ,DE RNAMS SU MA ZAD DE DAG 'PHAGS PA KUN TU
BZANG PO CI 'DRA BA DE 'DRA BAR YANG RING POR MI THOGS PAR DE
BZHIN DU 'GYUR RO, ,BZHI BA NI, GANG ZAG GANG GIS MI SHES PA
RMONGS PA'I DBANG GIS PHA DANG MA DANG DGRA BCOM PA BSAD PA

@019B DANG DGE 'DUN GYI DBYEN BYAS PA DANG, DE BZHIN GSHEGS PA
LA NGAN SEMS KYIS KHRAG PHYUNG BA STE MTSAMS MED PA LNGA PO DAG
GI SDIG PA BYAS PA RNAMS NI DE YIS NI BZANG PO SPYOD PA'I SMON
LAM 'DI MOS BA CHEN PO DANG LDAN PAS BRJOD NA , MYUR DU LAS DE
RNAMS MA

LUS PA YONGS SU BYANG BAR 'GYUR RO, ,'DIR MTSAMS MED PA'I DON LA
GNYIS TE, SHI MA THAG SKYE BA GZHAN GYI BAR MTSAMS MED PAR DMYAL
BAR 'GRO BA DANG, RNAM SMIN SDUG BSNGAL MTSAMS 'DZIN MI NUS PAR
MYONG BAR 'GYUR BA'I TSUL GNYIS 'BYUNG NGO, ,

'DI'I DOGS GCOD NI GONG DU BRJOD PA LTAR RO, ,GNYIS PA LA GNYIS,
RGYU'I SKABS KYI PHAN YON, 'BRAS BU'I SKABS KYI PHAN YON NO,
,DANG PO NI, SMON LAM 'DI LTAR 'DEBS PA DE NI MA 'ONGS PA'I SKYE
BA KUN TU BLANG DOR 'BYED PA'I SHES RAB KYIS BSDUS PA'I

YE SHES DANG NI GZUGS BZANG BA DANG, DE YANG MTSAN DPE RNAMS
KYIS BRGYAN PA DANG, PHA MES RIGS MTHO ZHING RUS BTZUN PA'I
BRGYUD DU SKYE BA DANG, KHA DOG GSER LTA BU LA SOGS PA BZANG PO
RNAMS DANG LDAN PAR 'GYUR RO, ,GNYIS PA NI, SMON

LAM 'DI 'DEBS PA PO DE NI BDUD DANG MU STEGS MANG POS DE MI THUB
CING , DER MA ZAD SA 'OG SA STENG SA BLA'I 'JIG RTEN GSUM PO KUN
NA'ANG MCHOD PAR 'GYUR RO, ,BYANG CHUB KYI SHING GI DBANG PO'I
DRUNG DU DE MYUR DU 'GRO ZHING , SONG NAS SEMS CAN

RNAMS LA PHAN PA'I PHYIR DU SHING DRUNG DER 'DUG STE BDUD RNAMS
SDE DANG BCAS PA THAMS CAD BTUL NAS 'BRAS BU BYANG CHUB TU MNGON
PAR SANGS RGYAS TE CHOS KYI 'KHOR LO RAB TU BSKOR BA SOGS KYI
MDZAD PA RNAMS STON PAR 'GYUR RO, ,GNYIS PA NI, SMON

@020A *, ,LAM GYI PHAN YON BSDU NA, SEMS CAN GANG YANG KUN TU
BZANG PO'I SPYOD PAS MTSON NAS SPYOD PA KHYAD PAR CAN RNAMS LA
SLOB PAR SMON PA'I SMON LAM 'DI NI YID LA 'CHAD PA DANG NI DON
GZHAN LA STON TAM, GLEGS BAM

NGAG GIS KLOG PAR BYED NA YANG DE YI 'BRAS BU BSOD NAMS RNAM PAR
SMIN PA RGYA CHE BA'I MTHA' TSAD NI SANGS RGYAS KHO NA NYID KYIS
MNGON SUM DU MKHYEN GYI, GZHAN NYAN RANG KUN DANG SO SO SKYE BO
RNAMS KYIS JI LTA BA BZHIN SHES PAR MI NUS SO, ,

DE LTA BU'I BSOD NAMS KYI PHUD PO'I MTHU LAS NI SMON LAM 'DEBS
BA BO BLA NA MED PA'I BYANG CHUB MCHOG THOB PAR 'GYUR NGES BAS
DE LA SOM NYI STE THE TSOM MA BYED CIG CES SO, ,DE YI RNAM PAR
SMIN PA SANGS RGYAS MKHYEN ZHES PA NI BYANG CHUB THOB PAR

'GYUR BA MKHYEN PA DANG SBYAR NAS BSHAD PA'ANG YOD DO, ,GNYIS PA
LA LNGA, BYANG SEMS KYIS BSNGO BA BZHIN DU DANG, SANGS RGYAS
KYIS BSNGO BA BZHIN DU DANG, 'BRAS BU MNGON DU 'GYUR BAR DANG,
SANGS RGYAS LAS DNGOS LUNG BSTAN PA THOB

PHYIR DANG, LUNG BSTAN THOB NAS SEMS CAN GYI DON SGRUB PAR BSNGO
BA'O, ,DANG PO NI, MKHYEN BRTZE GNYIS KYI SGO NAS SEMS CAN MTHA'
YAS PA'I DON SGRUB PA LA DPA' BA'I 'JAM DPAL DPA' BOS BSNGO BA'I
TSUL SOGS CHOS KUN JI LTAR

MKHYEN PA DANG, 'PHAGS PA KUN TU BZANG PO DE YANG 'JAM DPAL JI
LTA BA DE BZHIN DU BSNGO BA'I CHO GA SOGS CHOS KUN LA MKHAS PA
YIN TE, DE LTA BU'I BYANG CHUB SEMS DPA' DE DAG KUN GYI RJES SU
BDAG SLOB BAR 'DOD PA'I PHYIR SMON LAM BTAB PA'I

@020B DGE BA 'DI DAG THAMS CAD DE LTAR RAB TU BSNGO BAR BGYI'O,
,GZHUNG KHA CIG TU 'JAM DPAL JI LTAR MKHYEN CING DPA' BA DANG
ZHES 'BYUNG YANG DON 'DRA'O, ,GNYIS PA NI, DUS GSUM GYI SEMS CAN
GYI DON LA GSHEGS BYON MDZAD PA'I RGYAL BA THAMS CAD KYIS MGRIN

GCIG TU BYANG CHUB CHEN PO'I PHYIR GANG BSNGO BA DANG GANG GIS
BSNGO BA DANG, GONG DU JI LTAR BSNGO BA'I 'KHOR GSUM MI DMIGS
PA'I BSNGO BA GANG LA MCHOG TU BSNGAGS PA'I BSNGO BA'I TSUL DE
NYID KYIS, BDAG GIS BZANG PO SPYOD PA'I SMON LAM BTAB PA'I

DGE BA'I RTZA BA 'DI DAG KUN KYANG 'PHAGS PA KUN TU BZANG PO'I
SPYOD PA LTA BU 'GRUB PA'I PHYIR RAB TU BSNGO BAR BGYI'O, ,BSLAB
BTUS LAS, 'JAM DPAL DPA' BO SOGS DANG, DUS GSUM GSHEGS PA'I
RGYAL BA ZHES SOGS KYI TSIGS BCAD GNYIS PO

'DI BSNGO BA BLA NA MED PAR BSHAD PA LTAR RJES KYANG GSUNGS SO,
,GSUM PA NI, BDAG NI NAM ZHIG 'CHI BA'I DUS BYED PAR GYUR BA'I
TSE NA SMON LAM 'DI LTAR BTAB PA'I MTHUS LAS DANG NYON MONGS
PA'I SGRIB PA THAMS CAD DAG NI PHYIR BSAL CING MED PAR BYA BA

TE, SANGS RGYAS SNANG BA MTHA' YAS KYI ZHAL MNGON SUM DU MTHONG
BAR GYUR NAS BDE BA CAN GYI ZHING DER THOGS BA MED PAR 'GRO
ZHING, ZHING DER SONG NAS NI PADMA LAS BRDZUS TE SKYES PA NA
SMON LAM 'DI LTAR BTAB PA'I 'BRAS BU SPYOD PA KHYAD PAR CAN R'DI
DAG THAMS CAD KYANG

MA LUS PA MNGON DU 'GYUR BAR SHOG CIG ,DE'I TSE SMON LAM GYI
'BRAS BU DE DAG MA LUS BDAG GIS YONGS SU BKANG ZHING RDZOGS BAR
BYAS NAS 'JIG RTEN JI SRID STONGS PA'I DE SRID DU SEMS CAN RNAMS
LA PHAN BAR BGYID PAR SHOG CIG ,BZHI PA NI, BZANG PO

@021A *, ,SPYOD PA'I SMON LAM BTAB PA'I MTHU LAS, RGYAL BA 'OD
DPAG MED 'KHOR GYI DKYIL 'KHOR BZANG PO'I TSOGS KYIS BSKOR ZHING
BZHUGS PA'I YID DGA' BA'I ZHING DER PADMO DAM PA SHIN TU MDZES
PA LAS BRDZUS TE SKYES NAS, RGYAL BA SNANG BA

MTHA' YAS KYIS MNGON SUM DU KHYOD MA 'ONGS PA NA DUS 'DI'I TSE
ZHING 'DI ZHES BYA BAR MING 'DI ZHES BYA BA'I SANGS RGYAS SU
'GYUR RO ZHES LUNG BSTAN PA YANG BDAG GIS 'KHOR GYI TSOGS NANG
DER THOB PAR SHOG CIG CES SO, ,LNGA PA NI, BDE BA CAN GYI ZHING
DER

NI SMON LAM 'DEBS PA BO BDAG GIS BYANG CHUB TU LUNG BSTAN PA DE
LTAR RAB TU THOB NAS SPRUL PA MCHOG DMAN MANG PO BYE BA PHRAG
BRGYA LA SOGS PA SPRUL PA YI SGO NAS, GZHAN LA PHAN 'DOD PA'I
BLO YI STOBS KYIS PHYOGS GCIG TZAM MA YIN PAR PHYOGS BCU'I

'JIG RTEN GYI KHAMS MA LUS PA RNAMS SU YANG, SEMS CAN RNAMS LA
MNGON MTHO NGES LEGS LA 'GOD PA LA SOGS PA'I 'PHRAL YUN GYI PHAN
PA MANG PO SGRUB PAR BGYID PAR SHOG CIG CES SO, ,'DIR BYE BA
PHRAG BRGYA ZHES PA NI MANG TSIG YIN PAR SNANG BAS

GRANGS NGES BYED DGOS PA MI 'DUG KYANG, BYED NA BYE BA BCU LA
DUD 'PHYUR GCIG ,BYE BA BRGYAL THER 'BUM GCIG TU BSHAD PA LTAR
BYA'O, ,DE'I LHAG MA, BZANG PO SPYOD PA'I SMON LAM BTAB PA YI,
,ZHES SOGS TSIGS BCAD GSUM NI, MDO DANG, KLU SGRUB,

PHYOGS GLANG, RGYAN BZANG PO, ,DBYIG GNYEN GYIS MDZAD PAR GRAGS
PA'I 'GREL PA RNAMS SU MI 'BYUNG LA, SH'AKYA BSHES GNYEN GYI
'GREL PAR NI TSIGS BCAD DANG PO GNYIS 'BYUNG YANG PHYI MA MI
'BYUNG BSAM DO TSIG YIN MIN DBYAD DGOS PAR SNANG YANG ,

@021B DON BSDUS TE BSHAD NA, BZANG PO SPYOD PA'I SMON LAM BTAB
PA YI DGE BA CUNG ZAD BDAG GIS CI BSAGS PA'I DGE BA DE'I MTHUS
NI, 'GRO PA GZHAN GYIS BTAB PA'I SMON LAM DGE BA STE BZANG PO
RNAMS KYI DON THAMm SKAD CIG GCIG GIS TE DUS MYUR BAR 'BYOR
ZHING

RDZOGS PAR SHOG ,BZANG PO SPYOD PA'I SMON LAM BTAB PA'I DGE BA
RDZOGS BYANG DU BSNGO BA YI MTHU LAS BYUNG BA'I BSOD NAMS DAM PA
CHEN PO MTHA' YAS PA GANG ZHIG THOB PA DES NI 'GRO BA GZHAN SDUG
BSNGAL GYI RGYA MTSO LTA BU'I CHU BOR LHUNG? NAS BYING BA RNAMS

? 'OD DPAG MED KYI GNAS RAB TU THOB PA STE DE'I ZHING DU SKYE
BAR SHOG ,SMON LAM RGYAL PO 'DI DAG NI SMON LAM GZHAN GYI MCHOG
GI GTZO YIN PAS, 'DI'I SGO NAS MTHA' YAS PA'I 'GRO BA KUN LA
PHAN PAR BYED CING, KUN TU BZANG POS BRGYAN PA DES GSUNGS PA'I

GZHUNG GI DON BZHIN GRUB STE, NGAN SONG GSUM PO'I RGYUD DE RIGS
RNAMS LAM LUS STONGS PAR SHOG CIG CES SMON PA'O, ,LOTZTSA PA YE
SHES SDE'I 'GREL BAR NI TSIGS BCAD 'DI GSUM 'BYUNG STE, 'DI DANG
BCAS NA SMON LAM 'DI LA SHO LO KA DRUG CU RTZA GSUm 'BYUNG NGO,

GSUM PA BSHAD PA MTHAR PHYIN PA'I TSUL NI, 'PHAGS PA BZANG PO
SPYOD PA'I SMON LAM GYI RGYAL PO 'PHAGS PA KUN TU BZANG POS
GZHON NU NOR BZANG LA GSUNGS PA RDZOGS SO ZHES PA'O, ,'DI LA
'GYUR BYANG MI 'BYUNG BA NI 'DI PHAL BO CHE NAS LOGS SU PHYUNG
BA'I DBANG

YIN LA, PHAL CHEN NI BEE RO TZA NA RAKshI TAS BSGYUR RO, ,NOR
BZANG NI KUN MKHYEN MTSO SNA PA'I RNAM THAR ZUR 'DEBS ZHIG TU,
NOR BZANG DPA' BO SHAR PHYOGS SKU 'KHRUNGS PA, ,ZHES RJE RIN PO
CHE GZHON NU NOR BZANG GI SKYE BRGYUD DU BSHAD DE 'BREL CHAGS
SO,, ^ ,,SMRAS PA,

@022A *, ,JI LTAR PHYOGS KYI CHU PHRAN CHES MANG YANG, ,THAMS
CAD RGYA MTSOR GZHOL CING 'BAB PA LTAR, ,RGYAL SRAS SMON LAM
GANGG'A'I KLUNG RNAMS KYANG, ,SMON LAM CHU GTER CHE 'DIR 'BAB
CING 'DU, ,GSUNG RAB RGYA MTSOR MANG THOS GRUR ZHUGS TE, ,RNAM
DPYOD

DANG 'PHYAR BRTZON PA'I RLUNG SHUGS KYIS, ,DON BZANG RIN CHEN
GLING PHYIN YID BZHIN NOR, ,LEGS BSHAD RGYAL MTSAN RTZI MOR BKOD
CING MCHOD, ,GANG ZHIG SMON LAM KUN GYE RGYAL PO 'DI'I, ,BRJOD
BYA'I DON RNAMS SHES 'DOD DE DAG GIS, ,'GREL BSHAD 'DI

'DRAR BSTEN NA BDE BLAG TU, ,ZAB DON JI BZHIN SHES KYI GZHAN DU
MIN, ,MKHA' DBYINGS RGYU SKAR RGYAL DANG NYIN BYED KYIS, X
,MDZES PAR BYED CING GZHAN MIN JI LTA BAR, ,THUB BSTAN PA DA
TSAL BSHES GNYEN NYI MA DANG, ,LEGS BSHAD SNANG BA MDZES 'GYUR
GZHAN

GYIS MIN, ,BLO GROS RAB GNAS ZHUS PA'I MDO LAS NI, ,BKA' BSTAN
LEGS PAR BSHAD DANG DGONGS 'GREL BA, ,DE YI DBANG GIS THUB BSTAN
YUN RING DU, ,GNAS PAR GSUNGS PHYIR 'DIR 'BAD DON MED MIN, ,GANG
'DIR GANG GIS 'BAD LAS BYUNG BA'I DGES, ,

MA SOGS MA LUS BDAG GZHAN SKYE 'GRO'I TSOGS, ,KUN KYANG KUN TU
BZANG PO'I RJES ZHUGS TE, ,MYUR PA MYUR BAR SANGS RGYAS THOB
GYUR CIG ,CES BZANG PO SPYOD PA'I SMON LAM GYI 'GREL PA 'DI NI,
SH'AKYA'I BTZUN PA GRAGS PA BSHAD SGRUB CES BYA BAS RANG LO BDUN
CU'I

THOG DAD PAS KUN NAS BSLANGS TE 'GREL PA SNGA MA RNAMS LA DPYAD
CING JI LTAR 'TSAM PAR CO NI'I DGON NYID DU SBYAR BA'I YI GE PA
NI T'A YI LA LUNG BLO BZANG DON GRUB BO, ,MANGGA LAm, ,

@022B [BLANK PAGE]