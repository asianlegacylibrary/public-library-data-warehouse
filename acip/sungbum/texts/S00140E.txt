*, ,{GCOD KYI MAN NGAG BZHUGS SO,, ,,}

BLA MA'I ZHABS LA GUS BTUD DE, ,THABS SHES ZUNG 'BREL LA SPYOD CING,
,BDAG 'DZIN KHRI BA GCOD PA YI, ,GDAMS PA NYAMS SU BLANG TSUL BRI, ,YID
PHEBS SDOD NYAMS SPRO BA DANG

DAM PAS BYIN GYIS BRLABS PA DANG, ,GNYAN KHROD 'JIGS PA SKYED PA SOGS,
,GANG YANG RUNG BA'I DBEN GNAS SU, ,TSUL MTHUN SPYOD LAM GYIS 'KHOD
DE, ,SKYABS 'GRO SEMS

@140A *, ,BSKYED SNGON BTANG LA, ,MDUN GYI NAM MKHAR PAD ZLA'I STENG,
,'JA' TSON SNA LNGA'I GUR KHYIM DBUS, ,DRIN CAN RTZA BA'I BLA MA DANG,
,DBYER MED MA CIG LABS KYI

SGRON, ,SANGS RGYAS RIGS KYI MKHA' 'GRO MA, ,SKU MDOG ZLA BA LTAR
DKAR ZHING, ,ZHI 'DZUM ZHAL GCIG PHYAG GNYIS PA, ,PHYAG GA-YAS SENG
LDENG CANG TE'U 'KHROL, ,GA-YON PAS

DNGUL DKAR DRIL BU BSIL, ,ZHABS GNYIS GA-YAS BSKUM GA-YON PA NI, ,SA LA
BTZUGS PA'I STABS KYIS BZHUGS, ,RNAM MANG RIN CHEN RGYAN SPRAS SHING,
,SNA TSOGS DAR GYI NA

BZA' KLUB, ,PHAN BDE'I 'OD DKAR PHYOGS BCUR 'PHRO, ,MTHA' SKOR MKHA'
'GRO RIGS BZHI DANG, ,DNGOS BRGYUD BLA MA YI DAM DANG, ,SANGS RGYAS
BYANG SEMS NYAN RANG DANG,

SRUNGS MA DPAG TU MED PAS BSKOR, ,GNAS GSUM RDO RJE GSUM GYIS
MTSAN, ,THUGS KA'I H'Um YIG 'OD ZER GYIS, ,YE SHES PA RNAMS SPYAN
DRANGS TE, ,THIM PAS GNYIS SU

MED PAR GYUR, ,SGO GSUM GUS PAS PHYAG 'TSAL LO, ,KUN BZANG MCHOD
PA'I SPRIN GYIS MCHOD, ,LAS NGAN SDIG SGRIB MA LUS BSHAGS, ,RANG GZHAN
DGE LA RJE YI RANG, ,ZAB RGYAS CHOS

KYI 'KHOR LO BSKOR, ,'KHOR BA JI SRID BRTAN PAR BZHUGS, ,DGE TSOGS MAR
GYUR 'GRO BA YI, ,CHED DU BYANG CHUB THOB PHYIR BSNGO, ,BLA MA
MCHOG GSUM DAM PA LA, ,GDUNG BA'I

YID KYIS GSOL BA 'DEBS, ,BRTZE BA'I THUGS KYIS GZIGS MDZOD LA, ,BYIN
BRLABS MTHU DPUNG BSKYED DU GSOL, ,MI RTAG 'CHI BA DRAN PA DANG,
,'KHOR BAR ZHEN PA

@140B LDOG PA DANG, ,'GRO KUN DRIN CAN MAR SHES NAS, ,BYANG SEMS
'BYONGS PAR BYIN GYIS RLOBS, ,SDUG BSNGAL MA LUS 'BYUNG BA'I GZHI,
,BDAG 'DZIN 'KHRUL BA BZLOG TU GSOL, ,

THABS SHES ZUNG DU 'BREL BA YI, ,RNAL 'BYOR SKYE BAR BYIN GYIS RLOBS,
,CES PA'I 'DI DAG RNAMS KYI TSIG ,NGAG TU BRJOD CING DON BSAM NAS,
,TSOGS SHING GSAL BTAB RNAM BDUN

PHUL, ,GSOL BA BTABS TE 'DI LTAR BYA, ,RTEN 'DI MYUR DU NGES PAR 'JIG
,NGAN SONG GSUM NI GA-YANGS CHE, ,MNGON MTHO'I DPAL LA'ANG YID
BRTAN MED, ,SRID GSUM

SDUG BSNGAL LAS MA 'DAS, ,SDUG BSNGAL GYIS GDUNGS 'GRO BA KUN, ,YANG
YANG MAR GYUR DRIN GYIS BSKYANGS, ,DE DAG GTAN BDE LA 'GOD PHYIR,
,RDZOGS BYANG MYUR DU THOB

PAR BYA, ,DE SLANG SGYU MA'I LUS RTEN 'DIS, ,GONG 'OG MGRON LA MCHOD
SBYIN BYA, ,BLA MA'I THUGS KAR 'PHO SNYAM PAS, ,SNYING KA'I RNAM PAR
SHES PA DANG, ,DBYER

MED 'OD KYI THIG LE BSKYOD, ,SPYI GTZUG TSANGS PA'I BU GAR SLEB, ,MDUN
GYI BLA MA'I THUGS KAR 'PHO, ,BEM LUS SA LI LING STE 'GYEL, ,RNAM SHES
BLA MA'I THUGS KHA NAS, ,

GRI THOD 'DZIN PA'I MKHA' 'GRO MA'I, ,RNAM PAS PHYIR THON BEM LUS GTUB,
,RLUNG DANG ME YI DKYIL 'KHOR STENG, ,MI MGO'I SGYED BU GSUM GYI
KHAR, ,KA P'A LA BZHAG DE NANG DU, ,

SHA KHRAG RUS PA'I TSOGS RNAMS BLUG ,RLUNG GIS ME SBAR RAB TU KHOL,
,AOm A'A: H'Um GIS BDUD RTZIR BYAS, ,ZAG MED BDUD RTZI'I RGYA MTSO NAS,
,BLA MA MKHA' 'GRO 'KHOR BCAS

@141A *, ,RNAMS, ,RTZE GCIG GUS PA'I SEMS KYIS MCHOD, ,DE NAS MAR GYUR
'GRO KUN LA, ,BRTZA BA CHEN POS TSIM PAR BYIN, ,MCHOD SBYIN 'KHOR
GSUM MI DMIGS PAS, ,

RGYAS BTAB TSOGS ZHING RANG LA BSDU, ,SLAR YANG BEM RIG PHRAL BYAS
TE, ,RANG SEMS MKHA' 'GROR GSAL BA YIS, ,PHUNG PO RNYING PA'I SNYING
KHA NAS, ,YAN LAG RNAMS KYI RTZE BAR

GSHAG ,GA-YANG GZHI SHIN TU YANGS PA'I STENG, ,SHA RUS GTUB NAS RI
LTAR SPUNGS, ,KHRA GZHAG RGYA MTSO LTA BUR BSKYIL, ,RNAM PA SHA
KHRAG RUS PA LA, ,NGO BO LUS SEMS SIM

BYED PA'I, ,ZAG PA MED PA'I BDUD RTZIR BSAM, ,DREGS PA SDE BRGYAD LA
SOGS PA'I, ,RIGS DRUG THAMS CAD YUD KYIS BSDU, ,MAR GYUR DRIN CAN
KHYED CAG RNAMS, ,SHA ZO

KHRAG 'THUNG RUS PA MUR, ,GRO SNYING RGYU MCHIN LPAGS PA SOGS,
,GANG LA GANG DGA' CI BDER SPYOD, ,DE LTAR BRJOD CING BYIN PA YIS, ,KUN
GYIS RANG RANG 'DOD PA BZHIN, ,SPYAD

PAS NGOMS SHING GDUG SEMS ZHI, ,PHAN BDE'I BSAM SBYOR BSTEN PAR MOS,
,'BYUNG PO LA SOGS 'GRO BA KUN, ,DRIN GYIS BSKYANGS PA'I MAR BSAM NAS,
,BYAMS DANG SNYING RJE

BYANG SEMS RNAMS, ,SHUGS DRAG NAN TAN CHEN POS BSGOM, ,GAL TE CHO
'PHRUL BSTAN GYUR KYANG, ,YANG BA GA TSA MI BYED PAR, ,MAR SHES BLO
LA NGES SHES DRANGS, ,BYAMS

BRTZE BYANG SEMS LHAG PAR BSGOM, ,DE NAS SBYIN PA SBYIN PA'I YUL, ,SBYIN
PA PO RNAMS RANG BZHIN GYIS, ,GRUB PA RDUL TZAM MED PA LA, ,NGES SHES
DRANGS LA MNYAM PAR BZHAG ,

@141B DE YANG SBYIN PA PO YI NGA, ,RANG BZHIN GYIS NI MA GRUB STE,
,GRUB NA RTEN GZHI BEM RIG DANG, ,GCIG DANG THA DAD GANG DU GRUB,
,DE GNYIS LAS GZHAN GRUB MI SRID, ,GCIG NA RTEN GZHI

BEM RIG GNYIS, ,'BRAL MI NUS TE RANG BZHIN GYIS, ,GRUB PA'I NGA DANG
GCIG YIN PHYIR, ,THA DAD NA NI BEM RIG GNYIS, ,PHRAL RJES 'DI ZHES BZUNG
RGYU ZHIG ,YOD

DGOS PA LA MED PA'I PHYIR, ,RANG BZHIN MED PAR THAG BCAD BYA, ,GZHAN
YANG GNOD BYED LA SOGS PA, ,BLA MA YI DAM CHOS SKYONG DU, ,BSAM STE
RANG DANG YE SHES PA, ,SPYAN

DRANGS GNYIS SU MED PAR BSTIM, ,MCHOD GTOR RGYA CHEN LEGS PHUL TE,
,BYIN BRLABS DNGOS GRUB 'PHRIN LAS ZHU, ,MTHAR NI DUS GSUM DGE BA
KUN, ,BLA MED BYANG CHUB CHEN

POR BSNGO, ,DE LTA'I SBYOR DNGOS MJUG GSUM PO, ,TSANG BA'I NYAMS LEN
AE MA HO, ,DE LTAR NYAMS SU BLANGS PA YIS, ,DNGOS NYAMS RMI LAM CI
RIGS PAR, ,'BYUNG POS 'JIGS

SKRAGS BSKYED PA SOGS, ,CHO 'PHRUL BYUNG NA PHYI YI LHOD, ,NA TSA
BYUNG NA NANG GI LHOD, ,NYON MONGS 'PHEL SOGS GSANG BA'I LHOD, ,DE
RJES DE DAG RIM PA BZHIN, ,DNGOS NYAMS RMI LAM

CI RIGS PAR, ,ZHI BA'I MTSAN MA MTHONG GYUR NA, ,PHYI NANG GSANG BA'I
TSAR TSAD YIN, ,DE RJES DNGOS NYAMS RMI LAM DU, ,MI MIN BSNYEN BKUR
BYED PA DANG, ,LUS LAS MI

GTZANG THON PA DANG, ,DGE LA SPRO ZHING NYAMS RTOGS 'PHEL, ,NYON
MONGS BRI RNAMS RIM PA BZHIN, ,PHYI NANG GSANG BA'I TSAR TSAD YIN, ,'DI
DAG 'ONG DU MI RE ZHING, , @142A *, ,BYUNG YANG RLOM SEMS BYA MI RUNG,
,'DI NI NYAMS LEN GTZO BO YI, ,DMIGS RIM MDO TZAM BKOD PA STE, ,RGYAS
PAR BLA MA BSTEN PA DANG, ,YID CHES

GZHUNG LAS SHES PAR BYA, ,'DI YI DGE BAS RANG GZHAN KUN, ,ZAB MO'I
NYAMS LEN MA NOR PA, ,NYAMS SU BLANGS TE MTHAR PHYIN NAS, ,BLA MED
BYANG CHUB MYUR THOB SHOG ,

CES PA 'DI NI GYI NA BA NGAG DBANG BLO BZANG CHOS LDAN GYIS GYI NAR
BRIS BA DGE, ,,