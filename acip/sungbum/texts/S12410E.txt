*, ,BLA MA'I RNAL 'BYOR BYIN RLABS RIN CHEN 'DREN PA'I SHING RTA DANG, DGA' LHA'I RNAL 'BYOR SKABS RIGS GSUM MGON PO PHYI NANG GSANG GSUm BSKYED TSUL SOt BZHUGS SO,,

@001A #, ,RGYAL KUN BYIN RLABS RIN CHEN DBYIG ,SKAL BZANG YI A 'JO BA'I DPAL, ,BDE BLAG 'DREN PA'I SHING RTA CHE, ,BLA MA'I RNAL 'BYOR MDOR BSDUS SBEL, ,(DE LA 'DIR JI

SKAD DU, ,RJES PAn GYIS, NYI MA'I 'OD ZER RAB TSA YANG, ,ME SHEL MED PAR ME MI 'BYUNG, ,DE BZHIN SANGS RGYAS BYIN RLABS KYANG, ,BLA MA MED PAR 'JUG MI NUS, ,ZHES GSUNGS PA LTAR RAB 'BYAMS RGYAL BA KUN GYI GSANG GSUM 'PHRIN LAS KYI BYIN RLABS GDUL BYA'I RGYUD LA 'JUG

PA'I SGO GCIG PU NI, RANG LA LAM MA NOR BAR STON PA'I DGE BA'I BSHES GNYEN BSAM SBYOR GNYIS KYIS TSUL BZHIN DU BSTEN PA NYID LA RAG LAS SHING, DE YANG BLA MA DANG LHAG PA'I LHA NGO BO DBYER MED DU BYAS NAS GSOL BA 'DEBS PA BYIN RLABS DANG GOS PA GZHAN LAS CHE BAR GSUNGS PA BZHIN,

BLA MA 'KHOR LO BDE MCHOG DANG 'BREL BA'I RNAL 'BYOR MDOR BSDUS NYAMS SU LEN TSUL 'GOD PA LA, THOG MAR SANGS RGYAS CHOS TSOGS LAN GSUM BROD DE SEMS BSKYED), SNANG STONG SPROS BRAL CHOS DBYINGS NAM MKHA'I KLONG, ,BDE CHEN KUN BZANG MCHOD

@002A #, ,SBRIN GTIBS PA'I DBUS, ,SENG KHRI PADMA NYI ZLA'I DDAN GYI STENG, ,RGYAL KUN SBYI GZUGS BKA' DRIN GSUM LDAN RJE, ,SKU MDOG DKAR GSAL ZHI DUL DGYES PA'I...

NYAMS; ;CHOG GOS GSUM GSOL GSER MDOG PAn ZHVAS MDZES, ,PHYAG GA-YAS CHOS 'CHAD RDO RJE PAD DKAR DANG, ,GA-YON PA DRIL BU DANG BCAS TSE BUM 'DZIN, ,SKYIL KUN TSUL BZHUGS THUGS KAR

HE RU KA: ,ZHAL GCIG PHYAG GNYIS AINDRA NI LA'I MDOG ,RDOR RDIL BZUNG NAS RDO RJE PHAG MOR 'KHYUD, ,PAD NYI 'JIGS DUS GDAN STENG GA-YAS BRKYANGS ROL, ,THUGS KAR H'Um YIG MTHING GA 'OD ZER...

'BAR; ;GNAS GSUM YI GE GSUM MTSAN H'Um YIG LAS, ,'OD 'PHROS RAB 'BYAMS SKYABS KUN SBYAN DRANGS TE, ,BSTIMS PAS SKYABS GNAS KUN 'DUS NGO BOR GYUR, ,BKA' DRIN MNYAN MED RTZA...

@002B BA'I BLA MA LA, ,SGO GSUM GUS PA'I SGO NAS PHYAG 'TSAL LO, ,BDE STONG SGYU MA'I RIL RTZED LAS BYUNG BA'I, ,PHYI NANG GSANG BA'I MCHOD TSOGS RGYA MTSO 'BUL, ,BCAS DANG RANG BZHIN KHA NA MTHO BA'I, ,SDIG LTUNG MA...

LUS 'GYOD PAS BSHAGS SHIG SDOM, ,MGON KHYOD GSANGS GSUM YON TAN PHUNG PO DANG, ,RANG GZHAN RNAM DKAR KUN LA RJES YI RANGS, ,SNA TSOGS GDUL BYA'I SKAL BAR YONG 'TSAMS PA'I, ,ZAB RGYAS CHOS CHAR

'DZAD MED RTAG 'BEBS SHING, ,SRID PA'I 'KHRUL 'KHOR MA STONGS DE SRID DU, ,MTSAN DPE'I MDZES SDUG BSDU BA MED PAR GSO, ,'DIS MTSON DUS GSUM DGE TSOGS CI MCHIS PA, ,KHAMS GSUM 'GRO BA'I BLA...

MA 'THOB PHYIR BSNGO, ,(ZHES YAN LAG BDUN PA BYAS LA, MAntAL RGYAS BSDUS CI RIGS 'BUL), SKYABS GNAS KUN 'DUS BLA MA LA, ,GSOL BA 'DEBS SO BYIN GYIS RLOBS, ,DBANG BZHI RDZOGS PAR BSKUR BA DANG, ,SKU BZHI'I

GO 'PHANG STZAL DU GSOL, ,(LAN GSUM), DE LTAR LAN GSUM GSOL BA BTAB PA'I MTHUS, ,BLA MA'I SKU GSUNG THUGS KYI NGAS RNAMS LAS, ,BDUD RTZI 'OD ZER DKAR DMAR MTHING GA GSUM, ,RIM DANG CIG CAR...

BYUNG NAS BDAG NYID KYI, ,GNAS GSUM RIM DANG CIG CAR THIM PA LAS, ,SGRIB BZHIN DAG CING RNAM DAG DBANG BZHI THOG, ,SKU BZHI THOB CING BLA MA GNYIS PA ZHIG ,DGYES BZHIN THIM PAR BYIN GYIS BRLABS PAR GYUR, ,

@003A *, (,CES TING NGE 'DZIN GYI DBANG BZHI BLANGS, DBANG BZHI LEN TSUL RGYAS PAR SPRO NA SNYAN BRGYUD KYI MAN NGAG LAS 'BYUNG BA LTAR BYA, DE NAS BLA MA HE RU KA'I THUGS KAR NYI MA'I DKYIL 'KHOR GYI STENG DU H'Um YIG GI MTHAR BDE MCHOG GI SNYING PO DANG,

DE'I MTHAR MTSAN SNGAGS KYIS BSKOR BA LAS BDUD RTZI 'OD ZER SNA LNGA DANG BCAS PA'I RGYUN BYUNG BA RANG GI SPYI GTZUG NAS ZHUGS TE SDIG SGRIB SBYONG ZHING BYIN RLABS THOB PA SOGS BDUD RTZI 'BEBS SBYANG GI DMIGS PA SPYI LTAR BYAS TE,) AOm A'A:GU RU BADZRA DHA RA SU MA TI DZNY'A NA SH'A SA NA DHA...

RA SA MU DRA SIDDHI H'Um H'Um, (ZHES MTSAN SNGAGS DANG,) AOm SHRI BADZRA HE HE RU RU KAm H'Um H'Um PHAt, d'A KI N'I DZ'A LA SHAm BA RAm SV'AH'A, (ZHES BDE MCHOG GI SNYING PO RNAMS CI 'GRUB BZLAS LA,) RAB 'BYAMS PHYOGS BCU'I RGYAL BA THAMS CAD KYI, ,GSANG...

GSUM GCIG TU BSDUS PA'I DUR SMRIG GAR, ,BDAG SOGS GDUL BYA'I DPAL DU LEGS SHAR BA, ,RJE BTZUN BLA MA'I ZHABS LA GSOL BA 'DEBS, ,BDE GSHEGS GZHAN GYIS SPANGS PA'I RTZOD DUS KYI, ,DMU RGOD...

GDUL DKA'I 'GRO BA BDAG CAG LA, ,MDO SNGAGS ZAB BCUD RGYAL BA'I DGONGS PA BZHIN, ,STON MDZAD DRIN CAN BLA MAR GSOL BA 'DEBS, ,MGON KHYOD MCHOG GSUM MA LUS 'DUS PA'I SKUR, ,NGES RNYED RTZE GCIG

GUS PAS GSOL 'DEBS NA, ,MKHYEN BRTZE NUS PA'I MTHU DANG DPUNG BSKYED NAS, ,BDAG GI SGO GSUM BYIN GYIS BRLAB TU GSOL, ,TSE 'DI MI RTAG GLOG LTAR GA-YO BA DANG, ,SRID 'BYOR SRIN MO'I BSLU BRID MTSANG RIG NAS,,

@003B ZHEN LOG SKYO SHAS DRAG POS YID BSKUL TE, ,BSLAB GSUM TSUL BZHIN SGRUB PAR BYIN GYIS RLOBS, ,NYAM THAG 'GRO KUN SGROL BA'I SEMS MCHOG DANG, ,CHOS KUN SGYU MAR SHES PA'I RNAL 'BYOR GYIS, ,THEG MCHOG MDO SNGAGS LAM BZANG MYUR BGROD DE, ,

ZUNG 'JUG GO 'PHANG THOB PAR BYIN GYIS RLOBS, ,MDOR NA TSE RABS KUN TU MGON KHYOD KYIS, ,'BRAL MED MA NYES BZHIN RJES SU BZUNG BA'I MTHUS, ,SRID DANG ZHI BA'I LEGS TSOGS MA LUS PA, ,'BAD MED LHUN GYIS 'GRUB PAR BYIN GYIS RLOBS, ,

(ZHES GSOL BA BTAB, DE NAS,) BLA MA DGYES BZHIN RANG GI SPYI BOR BYON, ,DH'U TI'I NANG BRGYUD SNYING GA'I PADMO'I DBUS, ,RANG SEMS DBYER MED BLA MA LHA YI SKUR, ,BYANG CHUB SNYING PO'I BAR DU BRTAN PAR GYUR, (,CES BLA MA SNYING ZHUGS KYI DMIGS PA BYAS LA BSNGO SMON

DANG BKRA SHIS KYIS MTHA' BRGYAN PAR BYA'O,,) LAM GYI MTHAR THUG BLA MA'I RNAL 'BYOR LA, ,NYAMS LEN GDAMS PA'I MTHIL DU LEGS BZUNG NAS, ,SGO GSUM RDUL DU RLOG PA'I SKAL BZANG DE'I, ,LAG NA GRUB GNYIS NOR BU'I DPAL YON MCHIS, ,

ZHES PA 'DI YANG PHUL BYUNG LUNG RTOGS KYI BDAG NYID BSTAN PA'I GSAL BYED DAM PA 'BRAS BLO GLING RAS CHUNG MCHOG SPRUL RIN PO CHE HO LAN GYI YUL GRUR NANG BSTAN DPE MDZOD KHANG GI MDZAD KHUR SKYONG BZHIN PA'I SKABS GSUNG 'PHRIN GYI LAM NAS BSKUL MA MDZAD PAR, RANG GIS RANG LA BSNGAGS PA'I BLA MA'I RNAL 'BYOR SOGS 'BRI RTZOM

BYA BA BABS 'BREL MI CHE YANG BSKUL PA PO'I GSUNG NGO MA BZLOG PAR BRTEN WA SKYES SENG GRAL DU SNYEGS PA'I SPYI BRTOL BSKYED DE YONGS 'DZIN KHRI BYANG SPRUL MING PA BLO BZANG YE SHES BSTAN 'DZIN RGYA MTSOS GA-YAR KHRAL TZAM DU 'PHAGS YUL PAN JAB MNGA' KHUL KANG RA RDZONG KHONGS RDA RAM SA LA N'A RO 'JI'I KO KRIR BRIS TE PHUL BA DGE LEGS

@004A *, ,'PHEL,,) ,,'BLOo GTER KUN BZANGo RGYAL BA'I YEo SHESo GAR, ,YONGS RDZOGS THUB BSTANo SNYING PO 'DZINo PA'I DPAL, ,RGYAo CHEN PHAN BDE'I 'BYUNG GNAS YID BZHIN MTSOo, ,RJE BTZUN BLA MA'I ZHABS

LA GSOL BA 'DEBS, ,AOm A'A:GU RU BADZRA DHA RA SU MA TI DZNY'A NA SH'A SA NA DHA RA SA MU DRA SIDDHI H'Um H'Um, BDAG SOGS DENG NAS BYANG CHUB SNYING PO'I BAR, ,MGON KHYOD MI 'BRAL GTZUG TU RTAG BSTEN CING, ,ZAB RGYAS THEG MCHOG GDAMS PA'I BDUD...

RTZI'I BCUD, ,NGOMS MED LONGS SU SPYOD PA'I DPAL THOB SHOG ,DE TSE BLA MA SANGS RGYAS KUN 'DUS SU, ,YID CHES NGES PA RNYED PA'I DAD GUS KYIS, ,SGO GSUM BRTZON PA DRAG POS TSUL BZHIN DU, ,BSTEN TE MNYES PA 'BA' ZHIG SGRUB PAR SHOG ,

DE'I MTHUS MDO SNGAGS LAM BZANG MYUR BGROD DE, ,RAB 'BYAMS SRAS BCAS RGYAL BA'I MDZAD PA KUN, ,BDAG NYID GCIG PUS SGRUB PA'I MTHU THOB NAS, ,MTHA' YAS 'GRO BA MA LUS SGROL BAR SHOG (,CES PA 'DI YANG RTZE GCIG RNAL 'BYOR SPYOD PA GZHUNG...

RU RIN PO CHE BLO BZANG BRTZON 'GRUS KYI THUGS 'DOD LTAR KHRI BYANG PAS SBYAR BA'O,, ,,'PHYAG CHEN KHRID KYI BRGYUD 'DEBS KHA SKONG LA,) RJE RGYAL BA GNYIS PA'I THUGS KYI BCUD, ,SKAL LDAN GYI GDUL BYAR SPEL BA'I GNYEN, ,DRIN CAN BLO BZANG YE SHES LA GSOL BA

'DEBS, X X X (,, ' 7SKYABS MCHOG RDO RJE 'CHANG PHA BONG KHA PA'I GSUNG DGA' LHA'I RNAL 'BYOR RGYAS PA'I NANG GSAL PHYI MTSUNGS PA GSAL BYED, NANG YON TAN DE LDAN, GSANG BA LHAG PA'I LHA DANG NGO BO DBYER MED DU MOS NAS DMIGS BRTZE MA'I GSOL 'DEBS BYA TSUL SKABS, RJE BLA MA'I GNAS GSUM DU 'JAM DBYANGS, SPYAN RAS GZId,

@004B PHYAG RDOR RNAMS PHYI NANG GSAR GSUM RE 'GOD PAR GSUNGS PA'I MNGON RTOGS GSAL 'DEBS BDE KHYAD NGAG 'DON DU BYED NA DON CHEN PO GSUM GYI SGO NAS GSOL 'DEBS KYI MAndAL PHUL RJES 'DI LTAR,) 'JAM MGON BLA MA'I SPYI BO'I RTZA 'KHOR DBUS, ,PAD ZLAR 'JAM DBYANGS PHYI SGRUB DMAR SER MDOG ,GZHON NU'I...

SKU CAN PHYAG GA-YAS RAL GRI 'PHYAR, ,GLEGS BAM GYIS MTSAN AUTPAL SDONG BU YI, ,YU BA GA-YON PA'I PHYAG GIS THUGS KAR 'DZIN, ,DAR DANG RIN CHEN RGYAN CAN SKYIL KRUNG BZHUGS, ,DE YI THUGS KAR 'JAM DPAL NANG SGRUB NI, ,DMAR SER GLEGS

RAL 'DZIN PA'I PHYAG GNYIS KYIS, ,RANG 'DRA'I DBYANGS CAN MAR 'KHYUD RIN CHEN DANG, ,RUS PA'I RGYAN SPRAS RDO RJE SKYIL KRUNG GIS, ,BZHUGS PA'I THUGS KAR GSANG SGRUB SKU MDOG DMAR, ,PHYAG GNYIS RDO DRIL BZUNG NAS DBYANGS CAN MA, ,DMAR MO

GRI THOD 'DZIN PA'I YUM LA 'KHYUD, ,SKYIL MO KRUNG BZHUGS RIN CHEN RUS RGYAN GSOL, ,'JAM MGON BLA MA'I MGRIN PA'I RTZA 'KHOR DBUS, ,SPYAN RAS GZIGS DBANG PHYI SGRUB SKU MDOG DKAR, ,PHYAG BZHI'I DANG ZUNG THAL SBYAR 'OG MA GNYIS, ,SHEL

PHRENG PAD DKAR 'DZIN CING LHA GOS DANG, ,RIN CHEN RGYAN MDZES PAD ZLAR SKYIL KRUNG BZHUGS, ,DE YI THUGS KAR NANG SGRUB RDO RJE CHOS, ,SKU MDOG DKAR DMAR PHYAG GA-YON SNYEMS TSUL GYIS, ,RDO RJE PADMA'I SDONG PU DKUR BRTEN CING, ,PHYAG GA-YAS

RDO RJE KHU TSUR MTHEB MDZUB KYIS, ,SNYING GAR RDO RJE PAD 'DAB KHA 'BYED PA, ,SKYIL KRUNG GIS BZHUGS LHA YI GOS RGYAN MDZES, ,THUGS KAR GSANG SGRUB RGYAL BA RGYA MTSO NI, ,DKAR LA DMAR MDANGS ZHAL GCIG PHYAG GNYIS PA, ,ZHI 'DZUM YID...

@005A *, ,TZAM KHRO NYAMS SPYAN GSUM LDAN, ,PHYAG GA-YAS MU TIG PHRENG BA 'DREN TSUL DANG, ,GA-YON PA AUTPAL 'DZIN PAS YUM LA 'KHYUD, ,ZHABS GA-YAS CUNG ZAD BRKYANGS SHING GA-YON BSKUMS KYIS, ,BZHUGS PA'I...

PANG NA GSANG BA YE SHES YUM, ,DMAR MO SPYAN GSUM KHRO 'DZUM CHAGS NYAMS CAN, ,PHYAG GA-YAS GSER GYI dA MA RU 'KHROL ZHING, ,PHYAG GA-YON THOD KHRAG BZUNG NAS YAB LA STOB, ,GCER MO SKRA GROL ZHABS ZUNG GA-YON BRKYANGS DANG, ,

GA-YAS BSKUMS STABS KYIS YAB LA DGYES PAR 'KHRIL, ,YAB YUM GNYIS KA RIN CHEN RUS RGYAN MDZES, ,'JAM MGON BLA MA'I THUGS KA'I RTZA 'KHOR DBUS, ,PHYAG RDOR PHYI SGRUB GOS SNGON STOD GA-YOG CAN, ,MTHING NAG KHRO BO ZHAL GCIG...

SPYAN GSUM 'BAR, ,PHYAG GA-YON SDIGS MDZUB GA-YAS PAS RDO RJE GDENGS, ,SBRUL DANG RIN CHEN RGYAN SPRAS STAG SHAM GSOL, ,PAD NYI'I GDAN LA BRKYANG BSKUMS STABS KYIS BZHENGS, ,THUGS KAR NANG SGRUB GTUM PO KHYUNG LNGA NI, ,ZHAL...

GCIG PHYAG GNYIS SPYAN GSUM MCHE BA GTZIGS, ,DBU SKRA GYEN BRDZES PHYAG GA-YAS RDO RJE 'PHYAR, ,GA-YON PAS DRIL BU DKUR BRTEN STAG SHAM DANG, ,RIN CHEN SBRUL RGYAN GSOL ZHING DOR STABS KYIS, ,BZHENGS PA'I SPYI MGRIN SNYING LTE GSANG...

GNAS SU, ,RIGS LNGA'I NGO BO BYA KHYUNG DKAR DMAR SNGO, ,SER LJANG PHYAG GA-YAS RIM BZHIN 'KHOR LO DANG, ,PADMA RDO RJE NOR BU RAL GRI 'DZIN, ,GA-YON PAS RANG MDOG SBRUL BZUNG ZHAL DU GSOL, ,LNGA KA GNAM LCAGS MCHU SDER GSHOG SGRO...

@005B BRKYANGS, ,NANG SGRUB THUGS KAR 'KHOR CHEN MTHING NAG MDOG ,MTHING DKAR DMAR BA'I ZHAL GSUM GA-YAS ZHAL GYI, ,YA SOS MA MCHU MNAN CING ZHAL GSUM NAS, ,H'Um H'Um AA LA LA YI SGRA SGROG PA, ,PHYAG DRUG GA-YAS GA-YON DANG POS RDO RJE DANG,,

SDIGS MDZUB 'PHYAR ZHING GA-YAS GA-YON BAR PA GNYIS, ,THAL MO RDEB SGRA SGROG CING MDZES LDAN MA, ,SNGON MO GRI THOD 'DZIN PA'I YUM LA 'KHYUD, ,THA MA GNYIS KYIS KLU CHEN STOBS RGYU DANG, ,RIGS LDAN SBRUL NAG RKED PA NAS BZUNG STE, ,MGO BO ZHAL

GSOL MJUG MA ZHABS 'OG MNAN, ,DAR SNGON STOD GA-YOG STAG LPAGS SHAM THABS CAN, ,TSANGS DANG BRGYA BYIN BSGYEL BA'I STENG NA 'GYINGS, ,DE LTAR RIGS GSUM PHYI NANG GSANG GSUM SKU, ,GSAL LA MA 'DRES YONGS SU RDZOGS PAR GYUR, ,

(CES BRJOD CING GSAL GDAB, DE NAS,) PHYOGS BCU'I RGYAL SRAS RNAMS KYI KHROD NA BRTZE BA SPYAN RAS GZIGS, (ZHES SOGS DKYUS LA 'JUG PAR BYA'O,, ,,'SER BYES TRE HOR DGE BSHES RTA MGRIN RAB BRTAN NAS RJE BTZUN BYAMS PA DANG DGE BA'I BSHES GNYEN BYAMS PA MKHAS GRUB

RIN PO CHE, PHRAN BCAS THUN MONG LA DMIGS PA'I GSOL 'DEBS SHIG DGOS ZHES BSKUL BA,) BYAMS CHEN BDUD KYIS MI PHAM MGON PO DANG, ,BYAMSo BRTZE'I RTOGS PAo MTHAR SON MKHASo GRUBo DPAL, ,BLOo BZNAGo RGYAL BA'I YEo SHESo SNYING PO'I DPYID, ,DBYER MED SKYABS...

KUN 'DUS PA'I BDAG NYID DU, ,YID CHES NGES PA RNYED PA'I DAD GDUNG GIS, ,SHUGS DRAG SNYING NAS GUS PAS GSOL 'DEBS NA, ,'DI PHYI BAR DO'I GNAS SKABS GANG DU YANG, ,SKYABS GZHAN MED DO BDAG GI MGON MDZOD CIG ,RGYAL BA KUN LAS

@006A *, ,LHAG PA'I DRIN CAN RJE, ,LEGS TSOGS KUN GYI RTZA BAR MTHONG BA'I BLOS, ,BSAM SBYOR DAG PAS TSUL BZHIN BSTEN PA'I MTHUS, ,BYIN RLABS SNYING LA ZHUGS PAR BYIN GYIS RLOBS, ,BYAMS...

MGON GZHUNG BZANG RGYA CHEN BDUD RTZI'I RGYUN, ,BLA MA'I MAN NGAG RTZI SMAN DANG SBYAR TE, ,RTZE GCIG THOS BSAM SGOM PA'I NYAMS MYONG BCUD, ,BYANG CHUB SNYING PO'I KHAMS SU SMIN PAR SHOG ,KHYAD PAR 'DI SNANG 'GAGS TSE MI PHAM MGON,,

MNGON SUM BYON TE GSUNG GIS DBUGS DBYUNGS MTHUS, ,RNAM DAG YID DGA' CHOS 'DZIN GNAS MCHOG DER, ,SKAD CIG NYID LA BDE BLAG BGROD PAR SHOG ,NAM MKHA' DRI MED 'JAM DPAL SNYING PO SOGS, ,RGYAL SRAS MTHU CHEN RNAMS

DANG LHAN CIG TU, ,THEG MCHOG CHOS KYI DGA' STON LEGS MYONG NAS, ,'GRO KUN 'DREN PA'I GO 'PHANG MCHOG THOB SHOG, ,,SMRAS PA, ,RABo 'BYAMS GZHUNG BRGYA SMRA BA YI, ,BRTANo MKHAS BSHES GNYEN BZHED SKONG DU, ,KHRI STENG ZOG...

PO'I TSUL 'CHOS LA, ,BYANG BA'I BAN RGAN DE YIS BRIS,, (,,'TSOGS GLU BUNG BA'I DBYANGS SNYAN ZHES BYA BA BZHUGS SO,,) YA GI DAG PA MKHA' SPYOD 'OG MIN GYI ZHING NA, ,MTSAR SDUG LANG TSOS SGEG PA'I RGYAL YUM GYI DBANG MO, ,BYE BA BSAM YAS

SGYU 'PHRUL DRA BA YI BKOD PAS, ,SKAL BZANG MKHA' SPYOD KHRID PA'I SA MKHAN ZHIG MDZAD SKAD, ,DRUG CU RTZA BZHI AE DBYINGS MKHA' 'GRO YI GRONG NA, ,MCHOG GI MDZES LDAN DBANG MO TZANDRA LI'I 'DZUM DKAR, ,MNYEN LCUG GLOG LTAR GA-YO BA'I ROL RTZED

@006B KYI GAR GYIS, ,AE WAm LHAN CIG SKYES DGA'I STON MO ZHIG 'GYED DO, ,TZITTA 'DAB BRGYAD AA BA DHU TI YI DBUS NA, ,STONG CHEN SPROS PA KUN BRAL 'OD GSAL GYI DGA' MA, ,'OD LNGA'I SGYU MA'I LANG TSO'I 'JO SGEG GI ROL PAS, ,ZUNG 'JUG BSAM MI...

KHYAB PA'I LTAD MO ZHIG STON NO, ,AA HO GSANG MTHA'I MYUR LAM ZAB MO 'DI SKYID PA, ,DAM GTZANG DPON SLOB 'DUS PA'I TSOM BU 'DI DGA' BA, ,DGA' SKYID ZUNG DU 'JUG PA'I TSOGS 'KHOR GYI DPAL LA, ,RTAG TU 'DU 'BRAL MED PA'I RTEN 'BREL

ZHIG BZHAG YOD, (,CES PA 'DI YANG RDO RJE'I SLOB BU LHA SDINGS SKU NGO RIM BZHI BSOD NAMS TSE RING MCHOG NAS LHA SDINGS SGOS GZHIS SU PHRAN CHED 'BOD SKABS THOG MA'I NYIN PAR SPRO KHANG GI GZIM CHUNG MKHA' SPYOD BDE LDAN DGA' 'KHYIL DU RDO RJE RNAL 'BYOR MA'I TSES BCU'I TSOGS 'KHOR BGYIS SKABS KHRI BYANG SPRUL MING PAS RTEN 'BREL...

GYI TSOGS GLUR BLANGS PA'O,,) ,,'YA GI STENG PHYOGS LHA YUL SNOD BCUD KYI DGE MTSAN, ,TSANGS CHEN YID KYI GA-YO BAS SA STENG 'DIR BKOD 'DRA, ,BDE SKYID DGA' BA 'DZOMS PA'I SUD SI YI GRONG NA, ,RANG RE DAM TSIG GTZANG MA'I BLA SLOB DANG YON...

MCHOD, ,ZHAL BZANG LHAN CIG 'DZOMS PA'I BKRA SHIS KYI DGA' STON, ,GSANG CHEN TSOGS KYI 'KHOR LO 'DOD RGU RU SPYOD CING, ,YAR LA BLTAS PAS DRIN CHEN RTZA BRGYUD KYI BLA MA, ,BYIN RLABS THUGS RJE'I TSAD MED SPRIN PHUNG DE 'THIBS SE, ,YI DAM ZHI...

KHRO DRA BA'I DKYIL 'KHOR GYI LHA TSOGS, ,MCHOG THUN DNGOS GRUB CHAR PA SIM SIM DU 'BAB CING, ,GNAS GSUM DPA' BO MKHA' 'GRO'I GAR STABS DE SHIG SE, ,GSANG CHEN TSOGS 'KHOR ROL BA'I SKAL BZANG 'DI DGA' BA, ,DA DUNG TSE RABS PHRENG BAR LHAN...

@007A *, ,CIG TU 'GROGS NAS, ,THEG MCHOG BDUD RTZI'I SKAL BA MNYAM NYID DU SPYOD CING, ,LHUN GRUB MNGON PAR DGA' BA'I 'OG MIN GYI ZHING NA, ,LHAN CIG RDZOGS SANGS RGYAS PA'I YID SMON ZHIG 'CHA'O, (,ZHES PA 'DI...

YANG DAD DAM MTSUNGS MED KYI YON BDAG SA 'DU'I CHOS MDZAD GA-YUL RGYAL LAGS NAS CHED 'BOD LTAR YO ROB SUD DZA LAN KRER BSKYOD 'BYOR SKABS, RING NAS DAM GTZANG THUGS BRTZE MTSUNGS MED MI RJE PHA LHA BA THUB BSTAN 'OD LDAN MCHOG NAS YON SBYAR, RA STOD SKYONG BLA MCHOG SPRUL DANG, DVAGS PO BAM CHOS MCHOG SPRUL, SGO MANG RA KA RA RIN PO CHE,

SA 'DU'I CHOS MDZAD GA-YU RGYAL SOGS DAM GTZANG 'DUS PA'I TSOM BU NAS BLA MCHOD DANG 'BREL BA'I TSOGS 'KHOR BGYIS SKABS KHRI BYANG PAS ZOG BRDZUN GYI MGUR DU BLANGS PA'O,, ,,'RJE BTZUN RIG BYED MA'I THUGS RJE BSKUL BA'I GDUNG DBYANGS DPYID KYI PHO NYA'I MGRIN GLU,) 7RGYAL KUN 'GRO LA BRTZE BA'I RJES...

CHAGS SOR RTOG YE SHES, ,PAD RAG 'KHRI SHING GZHON NUR SMIN LEGS RI DVAGS MIG CAN, ,DRAN PAS YID KYI GDUNG SEL RGYAL YUM RIG BYED DBANG MO, ,SKAL BZANG YI GA 'JO BA'I ROL RTZED GLOG LTAR 'KHYUG CIG ,ZLA BA DMAR PO BZHAD PA'I MTSAR SDUG...

MTSAN DPE'I LANG TSO, ,SRID GSUM YID DBANG 'GUGS PA'I ZUR MIG YON POR GA-YO ZHING, ,BRGYAD GNYIS LANG TSOS SNYEMS PA'I 'KHRIL LDEM 'JO SGEG GAR GYIS, ,MIG LA MYOS PA STZOL CIG DGA' MA GSER GYI GDONG CAN, ,YID 'PHROG DRI ZA'I NA CHUNG...

SBRANG RTZI'I CHANG GIS MYOS PA'I, ,DRUG LDAN GLU DBYANGS PHAM BYED DBYANGS KYI 'GYUR KHUG RER YANG, ,RGYAL KUN GSUNG GI NGES PA MA LUS CIG CAR RDZOGS PA'I, ,GSUNG GI DBUGS DBYUNG MDZOD CIG YID 'DZIN YID KYI ZHAGS PA, ,MTHA' BZHI'I SPROS...

@007B PA KUN BRAL CHOS NYID STONG PA'I DBYINGS DANG, ,RO MNYAM LHAN CIG SKYES PA BRJOD BRAL SEMS KYI RDO RJE, ,MCHOG GI 'OD GSAL DGA' MA MI SHIGS 'OD LNGAR 'DZUM PAS, ,SNYING GI MUN PA SEL CIG YID 'PHROG BYU RU'I LANG TSO, ,GSAR SKYES AUTPAL...

NYAG PHRAN GA-YO BA'I STANGS STABS GCIG GIS, ,KHAMS GSUM 'GRO BA PHO MO'I SGO GSUM BRTAN PA MA LUS, ,KHAB LEN RDO DANG 'PHRAD PA'I LCAGS PHYE'I NGANG TSUL BZHIN DU, ,CIG CAR DBANG DU KHUG CIG MYOS BYED DBANG GI LHA MO, ,GZUNG 'DZIN RNAM RTOG

'KHRUL PA GA-YO BA'I SROG GI BCUD KUN, ,THABS MKHAS KYO BA RNON POS DH'U TIR DBANG DU BSDUS NAS, ,'DAB BRGYAD TZITT'I GRONG NA GNYUG MA 'KHOR 'DAS RGYAL PO, ,MCHOG GI SRID LA SBYOR CIG YID 'ONG RIG LDAN LHA MO, ,STONG CHEN NAM MKHA'I RANG...

BZHIN BDE CHEN 'OD KYI ZHAGS PAS, ,KUN RDZOB SPROS PA'I DRA BA SGYU MA 'KHRUL PA'I RDZUN RIS, ,RANG SNANG GNYUG MA'I GSHIS SU CHOS KUN 'UB KYIS 'CHING BA'I, ,DBANG GI DNGOS GRUB STZOL CIG MTSAR SDUG 'OD KYI SNYE MA, ,CHOS KYI RGYAL SRID NYI MA MI NUB...

LHANG NGER 'BAR BAS, ,BSOD NAMS 'DAB BRGYA'I PHRENG BA SDE BZHI'I GE SAR DGOD CING, ,LHUN GRUB GA-YANG DU CHAGS PA'I DGE LEGS SBRANG RTZI'I ZIL MNGAR, ,PHUN TSOGS RTEN 'BREL 'DZOMS PA'I DGA' STON MCHOG LA SBYOR MDZOD, (,CES PA 'DI...

YANG RGYUD STOD MKHAN PO LAS THOG PA MDO SNGAGS GZHUNG BRGYA'I MDZOD 'DZIN BLO GLING MI NYAG SKYOR DPON RIN PO CHE BLO BZANG YON TAN DANG MNYAM DU RJE BTZUN RIG BYED MA LA BRTEN PA'I TSE SGRUB KYI BSNYEN PA ZHIG BGYID SKABS MKHAN RIN PO CHE'I THUGS 'DOD LTAR KHRI BYANG PAS SMRAS PA'O,, ,,DGE LEGS 'PHEL,, ,,