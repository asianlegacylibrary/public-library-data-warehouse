*, ,JO BO 'PHYING DKAR BA'I BSANGS MCHOD SHU BHAm,,

@001A #, ,HR'I: LHUN GRUB BDE CHEN DBYINGS LAS MA GA-YOS KYANG,
,SA GSUM SPRUL PA'I ZLOS GAR DPAG MED KYIS, ,'GRO DRUG 'DREN
MDZAD SPYAN RAS GZIGS DBANG ZHES, ,SHUGS DRAG

DANG BA'I SEMS KYIS SPYAN 'DREN NO, ,'JIG RTEN DBANG PHYUG THUGS
RJE'I CHU 'DZIN LAS, ,LEGS 'ONGS 'BROM STON RGYAL BA'I 'BYUNG
GNAS ZHES, ,DUS KYI MTHA' 'DIR SLAR YANG GDUL BYA'I NGOR, ,SNA
TSOGS

SPRUL PA'I GAR MDZAD SPYAN 'DREN NO, ,MDUN GYI NAM MKHAR RIN
CHEN PADMA'I KHRI, ,RAB DKAR RI BONG 'DZIN PA'I DKYIL 'KHOR
DBUS, ,MA THOGS THUGS RJE'I DBANG GIS GSHEGS NAS KYANG, ,DGYES

PA'I BU LA 'DZUM ZHAL BSTAN PAR BZHUGS, ,SA DANG BAR SNANG NAM
MKHA'I KHYON YANGS SU, ,DNGOS BSHAMS YID KYIS SPRUL PA'I MTHUN
PA'I RDZAS, ,BDE CHEN LHAN SKYES NGO BOR MOS BYAS NAS, ,ZAG

@002A *, ,MED BDE BA CHEN PO RGYAS PHYIR MCHOD, ,AOm RANG GI
MDUN DU SPANG GSHONG NE'U GSING STENG, ,DRI LDAN CHU SKYES GSAR
PA'I 'PHRENG BA 'KHRIGS, ,SGEG LDAN RKANG THUNG LJON PAS KUN NAS
BSKOR, ,

SNYAN PA'I SGRA SGROG BYA TSOGS 'PHUR LDING GA-YO, ,GRANGS MED
RGYAL BAS BSNGAGS PA'I RA SGRENG ZHES, ,GTZUG LAG DGE 'DUN SDE
DANG BCAS PA RNAMS, ,'BROM RJE'I SPYAN SNGAR SKYONG BAR ZHAL
BZHES PA'I, ,

BSTAN SRUNGS DGE BSNYEN BRTEN PA'I PHO BRANG NI, ,RIN CHEN LAS
GRUB GRU BZHI SGO BZHI PA, ,MU TIG DO SHAL DRIL CHUNG GA-YER
KHAS SPRAS, ,MDA' YAB PU SHU NOR BU'I TOG DANG BCAS, ,MDZES SDUG
YID 'ONG

PHO BRANG CHEN PO'I NANG, ,RIN CHEN GSER DNGUL MU TIG GCAL DU
BKRAM, ,'DOD 'JO'I BA DANG 'BRI GA-YAG MA HE DANG, ,DAR ZAB GOS
DANG JA MAR BANG MDZOD NAS, ,MGYOGS 'GRO'I BZHON PA DAL GYIS
RGYU

BA YI; ;DE DBUS SPRIN DKAR LTA BU'I RTA MCHOG STENG, ,SPYAN RAS
GZIGS DBANG THUGS KYI ROL PA LAS, ,BSTAN DGRA 'DUL BYED BKA'
SRUNGS MTHU RTZAL CAN, ,GANGS RI'I MDANGS 'DZIN ZHAL GCIG PHYAG

@002B GNYIS PA, ,PHYAG GA-YAS MDUNG DAR DKAR PO NAM MKHAR
'PHYAR, ,GA-YON PAS YID BZHIN NOR BU THUGS KAR BSNAMS, ,RI BTZUN
PHYUG MO ZHAL GCIG PHYAG GNYIS MA, ,PHYAG GA-YAS MDA' DAR GA-YON
PA ME

LONG BSNAMS, ,GSER SHA YU MO LA CHI BAS SMAN MO'I TSOGS, ,'BUM
SDE DANG BCAS MDUN DU BRTAN PAR BZHUGS, ,SRAS MCHOG BLON PO BKA'
GNYAN SNA TSOGS RNAMS, ,'JIGS PA'I GZUGS 'CHANG RANG

RANG BZHON PA'I STENG, ,SNA TSOGS MA NGES MTSON CHA PHYAG NA
BSNAMS, ,GA-YAS GA-YON PHYOGS MTSAMS BRTAN PAR BZHUGS SU GSOL,
,H'Um SNGON TSE 'JIG RTEN DBANG PHYUG RGYAL PO'I TSUL, ,DAD PA
BRTAN

PA'I SPYAN SNGAR SMON PA YIS, ,KHAS BLANGS DAM BCAS MA BSNYEL
GNAS 'DIR GSHEGS, ,SPRUL PA'I GTZUG LAG SKYONG PHYIR DA TSUR
SPYON, ,GRUB MCHOG DNGOS GRUB STZOL PHYIR DA TSUR SPYON, ,'OD
DKAR DAM TSIG

SEMS DPA'I DKYIL 'KHOR LA, ,YE SHES SEMS DPA' RI BONG GZUGS LTA
BUR, ,DBYER MED GNAS 'DIR BRTAN PA'I TSUL GYIS BZHUGS, ,AOm RANG
BZHIN RNAM DAG GDOD NAS CHOS SKU'I KLONG, ,'GAG PA MED

PA'I RANG RTZAL MTHA' YAS LAS, ,BYUNG BA'I BKOD MDZES MCHOD PA
'BUL BA NI, ,JA CHANG 'O MA'I MCHOD YON MTSO LTAR 'KHYIL, ,CHU
SKYES PADMA'I 'DAB 'PHRENG PHANG PHUNG CHAGS, ,DRI ZHIM SPOS
BSANGS DUD SPRIN

@003A *, ,BAR SNANG GANG, ,RTZI MAR SGRON ME'I 'OD KYIS PHYOGS
KUN GSAL, ,GA BUR TZANDAN DRI CHAB GANGG'A'I RGYUN, ,RI RAB LA
'GRAN RO BRGYA'I ZHAL ZAS DANG, ,RKANG GLING THOD RNGA SIL SNYAN
ROL MO'I SGRAS, ,

BSTAN SRUNGS DGE BSNYEN CHEN PO'I THUGS DAM BSKANGS, ,LAS MKHAN
PHO NYA'I TSOGS KYI THUGS DAM BSKANGS, ,'DOD YON RNAM LNGA GLING
BZHI RI RAB DANG, ,BKRA SHIS RDZAS BRGYAD RGYAL SRID SNA BDUN
DANG, ,GANGS

RI LTAR BRJID ZHOL GA-YAG DKAR PO 'DIS, ,BSTAN SRUNGS 'KHOR BCAS
THUGS DAM BSKANGS GYUR NAS, ,MI MTHUN BDUD LAS RGYAL BA'I 'PHRIN
LAS MDZOD, ,RDO RJE'I GO MTSON ZHING CHEN GA-YANG GZHI DANG, ,RU

MTSON DKAR PO PHYI NANG GSANG BA'I RTEN, ,MA RMOS LO TOG RTZI
BCUD SMAN GYI LJON, ,DNGOS GRUB CHAR 'BEBS NOR BU BSAM 'PHEL
'DIS, ,DGE BSNYEN CHEN PO'I THUGS DAM BSKANGS GYUR NAS, ,MI
MTHUN

RKYEN DANG NYER 'TSE ZHI BA DANG, ,PHUN TSOGS 'DOD PA'I DON
RNAMS GEGS MED SGRUBS, ,GSER LDAN KHYON LTAR YANGS PA'I THOD
PA'I NANG, ,SA 'DZIN DBANG PO LAS KYANG 'PHANGS MTHO BA'I, ,BKOD
MDZES

GTOR MA BDUD RTZIR BYIN BRLABS NAS, ,BSTAN SRUNGS 'KHOR BCAS
DGYES PA BSKYED GYUR CIG ,H'Um DUS GSUM RGYAL BA'I THUGS RJE
'PHRIN LAS RNAMS, ,DBYER MED GANGS RI'I MGON PO SPYAN RAS GZIGS,
,

@003B THUGS KYI SPRUL PA 'JIG RTEN DREGS PA'I TSUL, ,DNGOS GRUB
'DOD DGU'I DBANG PHYUG KHYOD LA BSTOD, ,RGYAL BA'I 'BYUNG GNAS
SPYAN SNGAR ZHAL BZHES LTAR, ,BSTAN LA GNOD PA'I DGRA BGEGS
SGROL BA DANG, ,BSTAN PA BSTAN 'DZIN

DGE 'DUN DGON GNAS BCAS, ,RNAM DKAR MDZAD PA'I 'PHRIN LAS RGYAS
PAR MDZOD, ,KHYAD PAR PHAN BDE'I 'BYUNG GNAS RA SGRENG ZHES,
,SRID MTHA'I BAR DU MI NYAMS BRTAN PA DANG, ,MTHA' DMAG 'BYUNG
PO'I NYER 'TSE ZHI BA DANG, ,MI DANG MI

MIN DBANG DU 'DU BAR MDZOD, ,SRID DANG ZHI BA'I LEGS TSOGS KUN
GYI GZHI, ,'GRO BA'I GNYEN GCIG SPYAN RAS GZIGS DBANG GI ,BYIN
RLABS BLA MED BDUD RTZI'I GTER CHEN GYIS, ,GNAS 'DIR RTAG TU ROL
PA'I BKRA SHIS SHOG ,

BKA' GDAMS BSTAN SRUNGS JO BO 'PHYING DKAR BA'I, ,BSANGS MCHOD
BDUD RTZI'I 'DOD 'JO 'DI BRIS PAS, ,BSAM NGAN GDUG PA'I DGRA BO
TSAR CHOD LA, ,BSAM PA YID BZHIN 'GRUB PA'I 'PHRIN LAS MDZOD,
CES PA 'DI PAn CHEN

THAMS CAD MKHYEN PA BLO BZANG CHOS KYI RGYAL MTSAN LA RA SGRENG
GNAS BCU LHA KHANG DU ZHAL GZIGS DUS MDZAD PA'O,, ,,MANGGA LAm,,
*, ,AOm SVASTI, PHAN BDE'I 'BYUNG GNAS RGYAL BSTAN YONGS 'DU'I
LJON, ,RAB RGYAS

'GRO KUN THAB MCHOG 'BRAS BZANG LA, ,SPYOD PHYIR BKRA SHIS LHUN
GRUB CHOS GRVA CHER, ,CHOS SBYIN 'DZAD MED DAL 'GRO'I RGYUN 'DI
SPEL,, SARBA DZA GA TAm,, ,,