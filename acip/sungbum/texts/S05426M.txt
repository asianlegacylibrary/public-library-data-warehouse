@001A *, ,DBU MA'I RTZA BA'I DKA' GNAS CHEN PO BRGYAD KYI
BRJED BYANG BZHUGS SO, ,

@001B #, ,RJE BTZUN DAM PA RNAMS LA PHYAG 'TSAL LO, ,SLOB DPON
'PHAGS PA KLU SGRUB KYIS MDZAD PA'I RTZA BSHES RAB LA 'GREL PA
GRAGS CHE BA BRGYAD DU YOD CING, DE'I NANG NAS KYANG DGONGS PA
PHYIN CI MA

LOG PAR 'GREL PA NI SLOB DPON SANGS RGYAS BSKYANGS DANG, SLOB
DPON ZLA BA GRAGS PA GNYIS KYIS MDZAD PA 'DI GNYIS YIN LA, DE
LA YANG 'GREL BYED GZHAN DANG MI MTHUN PA'I KHYAD PAR PHRA MO
MTHA' YAS KYANG GNAD DU CHE

BA BRGYAD YIN GSUNG STE, GZHI'I SKABS SU THA SNYAD DU YANG KUN
GZHI DANG RANG MTSAN KHAS MI LEN CING, PHYI DON KHAS LEN PA
DANG, LAM GYI SKABS SU, DE KHO NA NYID RTOGS PA'I THABS SU
RANG RGYUD DANG RANG RIG KHAS MI LEN CING,

SGRIB GNYIS KYI 'JOG TSUL DANG, NYAN RANG LA CHOS RANG BZHIN
MED PAR RTOGS PA KHAS LEN PA'I TSUL DANG, 'BRAS BU'I SKABS SU
SANGS RGYAS KYIS JI SNYED PA MKHYEN PA'I TSUL TE, KHAS LEN
PA'I DAM BCA' BZHI DANG, MI LEN

PA'I PHYOGS BZHI'O, ,DE LA DANG PO KUN GZHI KHAS MI LEN PA LA,
RTZOD PA DANG, LAN NO, ,DANG PO NI, KHA CIG NA RE, DGE MI
DGE'I LAS 'BRAS BU SMIN PA'I BAR DU GNAS NA RTAG PAR 'GYUR BAS
RTAG PA'I MTHAR LTUNG BAR 'GYUR LA,

LAS BYAS PA'I SKAD CIG GNYIS PAR ZHIG NA, ZHIG PA DNGOS POR MI
RUNG BAS LAS KYIS RNAM SMIN SKYED PA MI SRID PAS LAS BYAS PA
CHUD ZOS PAR 'GYUR RO ZHES ZER TO, ,LAN NI, KHA CIG ,LAS ZHIG
KYANG LAS KYI NUS PA RIM

@002A *, ,CAN DU 'JUG PA'I GZHI KUN GZHI RTOG PAR BYED LA,
GZHAN DAG YID KYI RNAM PAR SHES PA'I RGYUN KHAS LEN PAR BYED
CING, KHA CIG ,LAS ZHIG KYANG LAS KYI THOB PA YOD PAR 'DOD PA
DANG, LA

LA BU LON GYI DBANG RGYA DANG 'DRA BAR CHUD MI ZA BA ZHES PA'I
CHOS GZHAN ZHIG YOD PAS RTZOD PA DE'I LAN 'DEBS PAR BYED DO,
,RANG LAN NI, KUN GZHI SOGS BZHI PO KHAS MA BLANGS KYANG LAS
BYAS PA CHUD ZOS PAR MI 'GYUR

BAR THAL, DE KHAS MA BLANGS KYANG LAS ZHIG PAS 'BRAS BU SKYED
PA MI 'GAL BA'I PHYIR, MA GRUB STE, ZHIG PA DNGOS POR MI RUNG
BAS SO ZHE NA MA GRUB STE, RANG MTSAN KHAS BLANGS NA ZHIG PA
DNGOS POR MI RUNG YANG, KHO BO CAG

RANG MTSAN THA SNYAD DU YANG KHAS MI LEN PAS ZHIG PA DANG MA
ZHIG PA'I LAM GNYIS DNGOS PO YIN MIN MTSUNGS PA'I PHYIR RO,
,DE YANG RANG MTSAN KHAS LEN PA RNAMS ZHIG PA DNGOS POR 'DOD
PA SU YANG MED DE, DE'I RGYU

MTSAN DNGOS PO NI CHOS GZHAN LOG PA LA MI LTOS PAR RANG DBANG
DU BLO'I YUL DU 'CHAR DU RUNG BA ZHIG LA 'DOD LA, LAS ZHIG PA
NI DANG POR ZHIG RGYU'I LAS BLO YUL DU SHAR NAS DE LOG PA TZAM
MA GTOGS RANG DBANG DU 'TSAR

BA CUNG ZAD KYANG MED PAR 'DOD PA'I PHYIR RO, ,RANG MTSAN KHAS
MI LEN PA RNAMS LA ZHIG PA DNGOS POR SGRUB PA SHIN TU SLA STE,
LAS ZHIG PA DANG MA ZHIG PA'I LAS GNYIS DNGOS PO YIN MIN
MTSUNGS PAR THAL, YUL RANG

@002B NGOS NAS GRUB PA'I RGYU 'BRAS KYI RJES SU 'GRO LDOG MA
ZHIG PA'I LAS LA YANG MED LA, THA SNYAD KYI DBANG GIS BZHAG PA
TZAM GYI RJES SU 'GRO LDOG ZHIG PA LA YANG YOD PA'I PHYIR, MA
GRUB STE, ZHIG PA NI DNGOS PO LOG PA TZAM YIN PAS RGYUS BYANG
CUNG

ZAD KYANG BYED MI NUS PA'I PHYIR RO ZHE NA, 'O NA LAS KYANG
RGYU MED PAR 'GYUR TE, GRUB ZIN PAS BYA BA CUNG ZAD KYANG BYED
MI DGOS PA'I PHYIR, GZHAN YANG ZHIG PA GRUB ZIN NAS ZHIG RGYUS
KHYAD PAR GZHAN ZHIG BYED PAR KHAS LEN PA MIN GYI ,ZHIG PAR
BYED

PA TZAM YIN NO, ,LAS DE RANG GI RGYU'I DUS NA MED CING, DE'I
RJES SU 'BYUNG BAS RJES SU 'GRO LDOG MTHONG BA BZHIN DU, LAS
ZHIG PA YANG LAS KYI DUS NA MED KYANG DE'I RJES SU 'BYUNG BAS
LAS LA SNGA PHYI'I RJES SU 'GRO LDOG GRUB PA YIN NO, ,GZHAN
YANG ZHIG PA

DNGOS POR MI 'DOD NA, SKYE BA'I RKYEN GYIS RGA SHI ZHES PA'I
LUNG DANG YANG 'GAL TE, SKYE BA SHI BA'I RKYEN DU GSUNGS PA'I
PHYIR, ZHIG PA 'DU BYED KYI PHUNG PO'I NANG DU BSDUS NAS
GSUNGS PA YANG MI 'THAD PAR 'GYUR RO, ,DES NA LAS LA SKYE BA
RANG BZHIN GYIS MA

GRUB PA'I PHYIR ZHIG PA RANG BZHIN GYIS MED LA, DE LTA NA MING
TZAM GYIS BZHAG PA'I ZHIG MA ZHIG DNGOS POR MTSUNGS PAS KUN
GZHI SOGS KHAS MA BLANGS KYANG ZHIG PAS 'BRAS BU SKYED PA'I
PHYIR LAS BYAS PA CHUD ZOS PAR MI 'GYUR RO SNYAM DU DGONGS NAS

SLOB DPON GYIS, GANG PHYIR LAS NI SKYE BA MED, ,'DI LTAR RANG
BZHIN MED DE'I PHYIR, ,GANG PHYIR LAS NI MA SKYES PA, ,DE
PHYIR CHUD ZAR MI 'GYUR RO, ,ZHES GSUNGS SO, ,'O NA BUM PA MED
PA SOGS KYANG DNGOS POR 'GYUR RO ZHE NA, DE NI BUM PA DMIGS
BYED KYI

@003A *, ,TSAD MA LOG PA TZAM GYIS BZHAG LA, DE GNYIS SNGA
PHYI'I RIM PA YANG MA GRUB PA'I PHYIR MI MTSUNGS SO, ,ZHIG PAS
'BRAS BU SKYOD NA KUN GZHI SOGS KHAS LEN PA DON MED PAR RANG
BZHAN KUN MTHUN NO, ,GNYIS PA THA SNYAD

DU YANG RANG MTSAN KHAS MI LEN PA'I RGYU MTSAN NI, SPYIR RANG
MTSAN DON DAM DU GRUB PAR 'DOD NA DNGOS SMRA BAR 'GYUR LA, DON
DAM DU MA GRUB KYANG THA SNYAD DU GRUB PAR 'DOD PA DBU MA RANG
RGYUD PA DANG, THA SNYAD DU YANG MA GRUB PA SLOB DPON GNYIS
KYIS

BZHED PA'O, ,DE LA RANG MTSAN DON DAM DU GRUB PA BKAG NAS THA
SNYAD DU GRUB PAR 'DOD NA 'PHAGS PA'I YE SHES DNGOS PO'I 'JIG
BYED DU THAL BA DANG, STONG NYID DON GZHAN DANG LDAN PAS STONG
PAR 'GYUR GYI RANG STONG MA YIN PAR 'GYUR BA'O, ,DE LA DNGOS

PO RANG GI NGO BOS GRUB NA DE KHO NA NYID DU GRUB PAR 'GYUR
BAS 'PHAGS PA'I MNYAM GZHAG GIS DMIGS RUNG DU 'GYUR RO, ,DE
LTA NA STONG NYID MNGON SUM DU RTOGS PA'I TSE DNGOS PO MED PAR
RTOGS PAR 'GYUR TE, DNGOS PO YOD NA 'PHAGS PA'I MNYAM GZHAG YE

SHES KYIS DMIGS SU RUNG BA LAS MA DMIGS PA'I PHYIR, DES NA
DNGOS PO SNGAR YOD LA, STONG NYID MNGON DU GYUR PA'I TSE MED
PAR RTOGS PAS BUM PA THOBS? BSHIG PA LTAR YE SHES DE NYID
DNGOS PO'I 'JIG BYED DU 'GYUR RO, ,GZHAN YANG SEMS TZAM PA
RNAMS

KYIS GNYIS MED KYI SHES PA BDEN PAR KHAS BLANGS NAS DE LA PHYI
DON BKAG PA'I SGO NAS STONG PA DANG LDAN PAR 'DOD PA LTAR,
DNGOS PO RNAMS GZHAN STONG DU 'GYUR GYI RANG STONG MA YIN PAR
'GYUR TE, DON DAM DU GRUB PA'I RANG BZHIN KHEGS KYANG RANG GI
NGO BOS

@003B GRUB PA MI KHEGS PA'I PHYIR RO, ,DE LTA NA MDO LAS,
STONG PA NYID KYIS CHOS RNAMS STONG PAR MI BYED DE CHOS RNAMS
NYID STONG PA NYID DANG ZHES SOGS KYI DON LOG PAR BSHAD PAR
'GYUR RO, ,DES NA RTEN 'BYUNG GI CHOS RNAMS MING TZAM BRDA
TZAM GYI SGO NAS BYA BA BYED PA YIN LA, DE LA

YANG RANG BZHIN KHEGS DGOS SHING GANG DU BYA BA BYED PA DER
RANG BZHIN KHEGS PA DGOS PAS THA SNYAD DU YANG RANG BZHIN
KHEGS PA YIN NO, ,DE LTA NA YANG DAG PA DANG LOG PA'I KUN
RDZOB KYI RNAM DBYE MI RUNG BAR

'GYUR RO ZHE NA, SNANG TSUL LTAR DON BYED NUS MI NUS LA YANG
LOG GI RNAM DBYE MI RUNG BA 'DOD PA YIN TE, 'JIG RTEN PA'I
SHES PA LA SNANG BA LA SNANG BA LTAR MA GRUB PAS KHYAB PA'I
PHYIR, DE LTA NA YANG THA SNYAD PA'I SHES PA NYID LA LTOS NAS
YANG DAG KUN RDZOB DANG

LOG PA'I KUN RDZOB KYI RNAM DBYE 'THAD DO, ,DE LA SNGON PO
MTSAN GZHI, YANG DAG KUN RDZOB TU MTSON, KUN RDZOB BDEN PA
GANG ZHIG DE KHO NA NYID MA RTOGS PAR, SNANG BA LTAR DU MA
GRUB PAR RTOGS MI NUS PA, GZUGS BRNYAN MTSAN GZHI, LOG PA'I
KUN RDZOB TU MTSON, ,

KUN RDZOB BDEN PA GANG ZHIG ,DE KHO NA NYID RTOGS PA LA MA
LTOS PAR SNANG BA LTAR DU MA GRUB PAR RTOGS NUS PA, YUL BZHIN
DU YUL CAN LA YANG YANG LOG GI RNAM DBYE 'THAD LA, RANG RGYUD
PA RNAMS NI YUL CAN LA YANG LOG GI RNAM DBYE MI BYED DE, RANG
SNANG

MKHAN GYI RANG RIG MNGON SUM SNANG YUL LA 'KHRUL BA MI SRID
PAS SNANG TSUL LTAR DON BYED NUS MI NUS KYI RNAM DBYE MI SRID
PAR 'DOD PA'I PHYIR RO, ,THA SNYAD DU YANG RANG BZHIN MED NA
KUN RDZOB KYI BDEN PA MI SRID PAS BDEN PA GNYIS SU BZHAG TU
MED PAR 'GYUR RO ZHE NA, THA

@004A *, ,SNYAD KYI BSAM PA'I NGOR BDEN PA THA SNYAD KYI BDEN
PA YIN GYI, THA SNYAD DU BDEN PA MI SRID PAS NYES PA MED DO,
,DE LA BDEN PA GNYIS KYI MTSAN GZHI DANG, MTSAN NYID DANG,
MTSAN GZHI LA MTSAN NYID NGES BYED KYI TSAD MA DANG, 'PHAGS
PA'I MNYAM

GZHAG GIS DE KHO NA NYID GZIGS PA'I TSUL LO, ,DANG PO NI,
DNGOS KUN YANG DAG RDZUN PA MTHONG BA YIS, ,DNGOS SNYED NGO BO
GNYIS NI 'DZIN PAR 'GYUR, ,ZHES GSUNGS PA LTAR PHYI NANG GI
DNGOS PO 'DI RNAMS BYIS PA RNAMS KYIS KYANG RTOGS PAR NUS PA'I
THA SNYAD

PA'I SHES PAS RNYED PA DANG, GANG ZHIG LTA BA'I PHYIR TU
'PHAGS PA'I LAM SGOM PA 'BRAS BU DANG BCAS PAR 'GYUR BA DON
DAM DPYOD PA'I TSAD MAS RNYED PA'I DON GNYIS GNAS TE, DE LA
BYIS PA RNAMS LA BDEN PAR GRAGS PA'I SNGON PO LA SOGS PA KUN
RDZOB KYI

BDEN PA YIN LA, SNGON PO RANG BZHIN MED PA NI DON DAM PA'I
BDEN PA YIN NO, ,GANG ZHIG SNGON PO LA SOGS PA BYIS PA RNAMS
KYI NGOR KUN RDZOB KYI BDEN PA YIN NO ZHES ZER BA DE DAG GIS
LOG PAR SMRAS PA YIN TE, SNGON PO KUN RDZOB KYI BDEN PAR RTOGS
PA LA DE'I SNGON

DU BDEN 'DZIN GYI SGRO 'DOGS CHOD PA 'GRO DGOS PA'I PHYIR RO,
,GNYIS PA LA, KHA CIG ,KUN RDZOB BDEN PA'I MTSAN NYID RTEN
'BREL SNA TSOGS SU SNANG BA DANG, DON DAM BDEN PA'I MTSAN NYID
RANG BZHIN SPROS BRAL GANG ZHIG ,YONGS GCOD DU SHES RJOD KYI

GZHAL BYA LAS 'DAS PA ZHES ZER TO, ,DE LTA NA LTA BA MA GO
BA'I BYIS PA RNAMS KYIS KYANG KUN RDZOB BDEN PA'I DON MNGON
SUM GYIS RTOGS PAR 'GYUR BAS BDEN 'DZIN GYI SGRO 'DOGS MNGON
SUM TSAD MA'I STOBS KYIS CHOD PAR 'GYUR RO, ,DE LTA NA GANG
ZAG DE 'PHAGS

@004B PAR THAL LO, ,RNAM PA CAD TZAM DU GRUB PA'I DGAG PA YANG
DON DAM BDEN PAR 'GYUR TE, RANG BZHIN GYI SPROS PA DANG BRAL
BA GANG ZHIG ,YONGS GCOD DU SHES RJOD KYI GZHAL BYA LAS 'DAS
PA'I PHYIR TE, YONGS GCOD DU MA GRUB PA'I PHYIR, RTAGS SNGA MA
GRUB STE, RANG

BZHIN GYI SPROS BRAL MIN NA BDEN PAR GRUB PAR 'GYUR RO, ,DES
NA THA SNYAD PA'I TSAD MAS DNGOS SU RNYED PA KUN RDZOB KYI
BDEN PA'I DON DANG, MTHAR THUG DPYOD PA'I RIGS SHES KYIS DNGOS
SU RNYED PA DON DAM BDEN PA'I DON TO, ,GSUM PA LA, DON DAM
BDEN PA'I MTSAN NYID

NGES BYED DANG, KUN RDZOB BDEN PA'I MTSAN NYID NGES BYED DANG,
KUN RDZOB BDEN PA DANG KUN RDZOB TZAM DU DBYE BA'I TSUL LO,
,DANG PO NI, MYU GU RANG BZHIN MED PA RIGS SHES KYIS DNGOS SU
RTOGS PA NA DE RIGS SHES KYIS RTOGS PA'I LDOG PA DE NYID SHUGS
LA RTOGS PA

YIN TE, MYU GU RANG BZHIN MED PA LA BLO KHA PHYOGS, DE DNGOS
SU MA RNYED PA'I SGRO 'DOGS RIGS SHES KYIS CHOD PA'I PHYIR,
MTSAN GZHI NGES BYED KYI TSAD MA NYID KYIS MTSAN NYID KYANG
SHUGS LA RTOGS PA YIN NO, ,GNYIS PA NI, SNGON PO DE THA SNYAD
PA'I SHES PA 'KHRUL PA

TZAM GYIS RNYED PAR GRUB PA LA SNGON PO 'JAL BA'I TSAD MA
'KHRUL SHES SU GRUB DGOS LA, DE YANG SNGO 'DZIN LA SNANG BA
LTAR GYI RANG MTSAN MA GRUB PAR RIGS SHES KYIS RTOGS PA LA
LTOS PAS MTHAR THUG DPYOD PA'I RIGS SHES DANG, SNGON PO 'JAL
BA'I THA SNYAD

PA'AM SHES PA GNYIS LA LTOS NAS MTSAN NYID NGES PAR BYED PA
YIN NO, ,GSUM PA NI, KHA CIG ,SNGON PO SOGS BYIS PA'I NGOR KUN
RDZOB KYI BDEN PA YIN LA, 'PHAGS PA 'OG MA GSUM GYI RJES THOB
KYI NGOR KUN RDZOB TZAM YIN GYI KUN RDZOB KYI BDEN PA YIN NO

@005A *, ,ZHES ZER TO, ,DE LTA NA NI 'PHAGS PA RNAMS KYIS BDEN
GNYIS KYI RNAM DBYE PHYIN CI MA LOG PAR 'CHAD MI NUS PAR 'GYUR
TE, RANG NYID KYI BLO'I NGOR KUN RDZOB KYI BDEN PA MI SRID
PA'I PHYIR RO, ,DE NA KUN RDZOB TZAM ZHES PA NYAN RANG DGRA
BCOM PA DANG DBANG

THOB PA'I BYANG CHUB SEMS DPA' RNAMS KYI RJES THOB KYI NGOR
BZHAG PA YIN LA, DE'I DON DE YANG DAG GI RGYUD LA GZUGS SGRA
SOGS BDEN PAR 'JOG PA'I BLO KUN RDZOB PA MED PAR STON PA YIN
GYI, DE DAG GI BLO KUN RDZOB PA'I NGOR GZUGS SGRA SOGS BDEN  

PAR MA GRUB PAR STON PA MIN NO, ,NYAN RANG 'PHAGS PA SLOB PA
DANG SA BDUN PA MAN CHAD KYI 'PHAGS PA RNAMS KYI RGYUD LA BDEN
PA 'JOG PAR BYED PA'I BLO KUN RDZOB PA YOD DE, NYON SGRIB
MNGON GYUR PA YOD PA'I PHYIR, DES NA DE DAG GI RJES THOB KYI
NGOR

GZUGS SGRA SOGS LA KUN RDZOB TZAM ZHES MI BYA'O, ,DES NA GANG
ZAG DE'I RGYUD KYI BLO KUN RDZOB PA'I NGOR GZUGS SGRA SOGS
BDEN PAR MA GRUB PA DANG, DE'I BLO KUN RDZOB PA'I NGOR GZUGS
SGRA SOGS KUN RDZOB BDEN PAR MA GRUB PA GNYIS GCIG TU 'KHRUL
NAS SO SOR

MA PHYED PA YIN, BZHI PA NI, MDO LAS, 'GA' YANG MTHONG BA MED
PA NI MTHONG BA DAM PA'O ZHES GSUNGS PA LTAR TE, DPER NA THOGS
BCAS KYI GZUGS YOD NA DMIGS RUNG MA DMIGS PA LA NAM MKHA'
MTHONG ZHES PA LTAR, 'PHAGS PA'I MNYAM GZHAG GIS

BDEN MED RTOGS PA YIN TE, BDEN PA YOD NA DMIGS SU RUNG BA LAS
MA DMIGS PA'I PHYIR, SNANG BA'I SPROS PA YANG MA LUS PAR LDOG
PA DGOS PA YIN TE, SGRIB PA ZAD PAR MA SPANGS PA RNAMS LA KUN
RDZOB SNANG NA BDEN PA SNANG DGOS PAS 'KHRUL SHES PA

@005B 'GYUR BA'I PHYIR RO, ,KUN RDZOB PA RNAMS RANG GI DE KHO
NA NYID MNGON SUM DU GZIGS PA'I NGOR MED DE, ,DE'I NGOR YOD NA
RANG GI DE KHO NA NYID DU GRUB DGOS PA LAS RANG GI DE KHO NA
NYID DU MA GRUB PA'I PHYIR, GSUM PA THA SNYAD DU PHYI ROL GYI
DON KHAS LEN PA NI RNAL 'BYOR SPYOD

PA BA RNAMS KYIS PHYI ROL GYI DON MED PA'I SEMS TZAM ZHIG DE
KHO NA NYID DU GRUB PA YIN NO ZHES ZER TO, ,DE'I DPE JI LTAR
YIN DRIS PAS RMI LAM GYI GNAS SKABS BZHIN NO ZHE NA, MI 'THAD
DE, RMI LAM NA PHYI DON BDEN PA BA MED PA BZHIN DU SEMS KYANG
BDEN PA BA

YOD PA MA GRUB, SAD PA'I DUS SU SHES PA DRAN PA'I RTAGS LAS
MYONG BA YOD PAR DPOG NA RMI LAM NA YANG DON YOD PAR 'GYUR TE,
SAD DUS SU DRAN PA YOD PA'I PHYIR, GNYID KYI RKYEN GYIS DON
SNANG GI SHES PA'I BAG CHAGS SMIN PA LAS RMI LAM GYI SHES PA

SKYES PA MAN GYI, DON GYI DBANG GIS MA YIN NO ZHE NA, LONG BA
LA YANG GNYID SAD PA'I TSE SNGO SOGS GSAL BAR SNANG BA'I SHES
PA CI'I PHYIR MI SKYE ZHES DRIS PAS RKYEN MIG MED PA'I PHYIR
RO ZHE NA, 'O NA LONG BA LA SAD PA'I DUS SU SNGO SOGS GSAL BAR

SNANG BA'I SHES PA MI SKYE BA BZHIN DU RMI LAM GYI DUS SU'ANG
MI SKYE BAR 'GYUR TE, GNYIS KA MIG MED PAR MTSUNGS PA'I PHYIR,
RTAGS KHAS, DES NA SAD PA'I DUS SU YANG MIG DANG GZUGS DANG
DER SNANG GI SHES PA RDZUN PA SKYE BA BZHIN DU RMI LAM GYI
GNAS SKABS SU'ANG

GSUM PO DE YOD PA YIN LA, DE KHO NA NYID MNGON DU GYUR PA'I
NGOR GSUM PO MED PA BZHIN DU SAD PA'I DUS SU'ANG RMI LAM GYI
GSUM PO MED PA YIN NO, ,RMI LAM GYI DUS SU MIG GZUGS SOGS YOD
NA SAD PA'I DUS SU'ANG MTHONG BAR 'GYUR RO ZHE NA, DE LTA NA
SAD 

@006A *, ,PA'I DUS NA'ANG MED PAR THAL, DE KHO NA NYID MNGON
DU GYUR PA'I NGOR MED PA'I PHYIR, DER MED KYANG SAD DUS KYI
SHES PA YUL DANG BCAS PAR GRUB NA RMI LAM GYI DUS NA'ANG SHES
PA YUL DANG BCAS PA GRUB PA YIN NO, ,DES NA THA SNYAD

PA'I TSAD MA'I NGOR DON SEMS GNYIS KA YOD PAR MTSUNGS LA, DE
KHO NA NYID SEMS PA'I NGOR GNYIS KA MED PAR MTSUNGS PAS DON
MED LA SEMS YOD PAR 'DOD PA MI RIGS SO, ,BZHI PA RANG RGYUD
KHAS MI LEN PA LA, RANG RGYUD DANG GZHAN GRAGS SPYI'I

RNAM GZHAG DANG, RANG RGYUD KHAS MI LEN PA'I 'THAD PA'O, ,DANG
PO NI, SLOB DPON RNAM PA GNYIS RANG RGYUD KYI TSAD MA DANG
GZHAL BYA GANG YANG ZHAL GYIS MI BZHES PAS RANG RGYUD KYI
RTAGS MI SRID PA YIN GYI, RANG RGYUD KYI SBYOR DAG 'BA' ZHIG
LA RANG RGYUD MI SRID

PAR STON PA MIN NO, ,GZHAN GYI KHAS BLANGS LA LTOS PA MED PAR
RANG DBANG DU 'DZIN STANGS KYI DON LA MI 'KHRUL BA'I TSAD MA
LA TSAD MA RANG RGYUD PA DANG, DES NGES PA'I TSUL GSUM DANG
LDAN PA'I RTAGS LA RANG RGYUD KYI RTAGS ZHES DBU MA RANG RGYUD
PA MAN CHAD

BZHED PAS, DE LTA BU MI SRID PAR GZHAN GAGS 'BA' ZHIG GI SGO
NAS GZHAN GYIS DNGOS PO 'DI KHO NA NYID KHONG DU CHUD PAS
MDZAD PA YIN NO, ,RANG RGYUD KYI RTAGS TSUL GSUM NGES BYED KYI
TSAD MA'I RTZA BA RANG MTSAN LA MI 'KHRUL BA'I MNGON SUM LA
LTOS 

PAR RANG RGYUD PA RNAMS BZHED KYANG DES JI LTAR BZUNG BA'I
RANG MTSAN SLOB DPON 'DIS RTAGS KYI DGAG BYAR MDZAD PA YIN NO,
,DBU MA PA LA RANG RGYUD PA DANG THAL 'GYUR BA GNYIS KYI THA
SNYAD SNGA MA RNAMS KYIS MDZAD PA LTAR YANG RUNG LA, YANG NA
RANG RGYUD KYI

@006B RTAGS KHAS LEN PA'I SGO NAS DE KHO NA NYID RTOGS PAR
MDZAD PA DANG, DE KHAS MA BLANGS PAR GZHAN GRAGS KYI RTAGS KYI
SGO NAS DE KHO NA NYID KYI RTOGS BSKYED PA'I DBU MA PA GNYIS
SU DBYE'O, ,RTAGS DE GNYIS KYI KHYAD PAR YANG GZHAN GYI KHAS
BLANGS LA MA LTOS PAR RANG

DBANG DU 'DZIN STANGS KYI DON LA MI 'KHRUL BA'I TSAD MAS BZHAG
PA'I TSUL GSUM DANG LDAN PA LA RANG RGYUD DBANG, DE LTA MIN
PAR GZHAN GYIS KHAS BLANGS LA LTOS NAS TSAD MAS NGES PA'I TSUL
GSUM DANG LDAN PA LA GZHAN GRAGS GYI GTAN TSIGS ZHES BYA'O, ,

KHA CIG ,TSUL GSUM GZHAN GYIS KHAS BLANGS PA'I KHAS BLANGS
PA'I MTHAR THUG PA TZAM GYIS GZHAN GYI LOG RTOG 'GOS PA THAL
'GYUR BA DANG, TSUL GSUM TSAD MAS NGES PA'I SGO NAS BYED PA
RANG RGYUD PA ZHES 'DOD PA DANG, GZHAN DAG BDEN PA 'GOG PA
TZAM YIN GYI, BDEN MED MI SGRUB PA THAL 'GYUR BA DANG,

BDEN MED KYANG SGRUB PA RANG RGYUD PA ZHES KHYAD PAR 'BYED PA
NI MI 'THAD PA RGYAS PAR GZHAN DU GSUNGS ZIN PAS 'DIR BRJED
BYANG DU MA BRIS SO, ,GNYIS PA NI, DBU MA PAS DNGOS SMRA BA'I
NGOR MYU GU RANG BZHIN MED PAR SGRUB PA'I TSE MYU GU DE RANG
RGYUD RTAGS KYI

SHES 'DOD CHOS CAN DU MI RUNG BAR THAL, DE'I TSE GZHI MYU GU'I
YOD LDOG DANG DGAG BYA'I CHOS RANG BZHIN GNYIS DON LDOG SO SOR
'CHAR RGYU YOD MED BTZAL BA'I TSE NA SO SOR 'CHAR RGYU MED PAR
GCIG TU 'CHAR BAR DNGOS SMRA BAS 'DOD PA'I PHYIR, 'O NA RTAGS

YANG DAG GI'ANG CHOS CAN DU MI RUNG BAR 'GYUR RO ZHE NA, SKYON
MED DE, MYU GU RTEN 'BYUNG DU TSAD MAS NGES PAS PHYOGS CHOS
GRUB, RTEN 'BYUNG RANG BZHIN GYIS YOD PA LA GNOD PA CAN GYI
TSAD MA BSTAN PA'I SGO NAS MYU GU RANG BZHIN MED PAR RTOGS
PA'I RJES DPAG

@007A *, ,SKYED PAR NUS PA'I PHYIR, GNOD PA CAN GYI TSAD MA
SNGAR MA MTHONG BA MTHONG RUNG DU YOD PA'I TSE KHYAB PA LA THE
TSOM DANG LDAN PA'I SKABS MI SRID NA RJES DPAG BSKYED DU MED
PAR 'GYUR LA, THE TSOM GYI SKABS YOD NA NGANG RGYUD

RTAGS KYI KHYAB PAR 'GYUR TE, RTAGS RTEN 'BYUNG TSAD MAS NGES
ZIN MA BRJED PA LA RANG BZHIN YOD MED THE TSOM DANG LDAN PA'I
PHYIR CE NA, SKYON MED DE, RANG RGYUD KYI RTAGS YOD NA GZHI
CHOS CAN GYI YOD LDOG DANG DGAG BYA'I CHOS GNYIS LA LTA BA MA

GO BA'I GONG ROL TU YANG DON SPYI SO SOR 'CHAR DU RUNG BAS
KHYAB LA, RTEN 'BYUNG GI YOD LDOG DANG, RANG BZHIN GNYIS LA DE
LTA BU MI SRID PA'I PHYIR RANG RGYUD KYI KHYAB PAR YANG MI
'GYUR RO, ,GZHAN YANG MYU GU RANG BZHIN MED PAR SGRUB PA'I TSE
RANG RGYUD KYI SHES

'DOD CHOS CAN DU MI RUNG NAS GRUB ZIN PA'I TSO NAM YANG MI
RUNG BAS MI 'THAD DO, ,MYU GU RTOGS PA'I TSAD MA'I BYED PA MA
NYAMS BZHIN DU'ANG KHYAB PA LA GNOD PA CAN GYI TSAD MA RAGS PA
MTHONG NAS, CI DA NI MYU GU'ANG RANG BZHIN MED PAR BZHAG TU
RUNG

SNYAM DU THE TSOM DANG LDAN PA'I SKABS SRID PAS SPYIR RTAGS
YANG DAG GI SHES 'DOD CHOS CAN DU NGES PAR RUNG BA YIN NO,
,MDOR NA LHAN SKYES KYI TSAD MA MTHUN SNANG DU GRUB PA DNGOS
SMRA BA DANG GNYIS KA'I RGYUD LA YOD PAS DE KHO NA NYID KYI
RTOGS PA SKYED DU RUNG

BA YIN LA, GRUB MTHAS BZHAG PA'I MTHUN SNANG BA MED PAS RANG
RGYUD MI RUNG BA YIN NO, ,CI STA SANGS RGYAS PAS BYE BRAG PA'I
NGOR SGRA MI RTAG PAR SGRUB PA NA, 'BYUNG BA LAS GYUR PA'I
SGRA BYE BRAG PA LA MA GRUB, NAM MKHA'I YON TAN DU GYUR PA'I
SGRA

@007B SANGS RGYAS PA LA MA GRUB KYANG, SGRA TZAM GNYIS KA LA
GRUB PA BZHIN DU DBU MA PA DANG DNGOS POR SMRA BA RTZOD PA'I
SKABS 'DIR YANG, BDEN RDZUN GANG GIS KYANG KHYAD PAR DU MA
BYAS PA'I MYU GU TZAM GNYIS KA LA GRUB PAS RANG RGYUD KYI SHES
'DOD CHOS CAN DU

RUNG NGO ZHE NA, DE NI DPE DON MI MTSUNGS PA YIN TE, KHYAD PAR
DOR BA'I SGRA TZAM LA TSAD MAR 'GYUR BA YOD KYANG MYU GU'I
RANG MTSAN LA'ANG TSAD MAR MA SONG, RANG MTSAN DANG BRAL BA'I
MYU GU LA'ANG TSAD MAR MA SONG BA'I MYU GU TZAM LA TSAD MAR
'GYUR BA DBU

MA PA DANG DNGOS SMRA BA GNYIS KAS BDEN GNYIS GANG RUNG DU'ANG
GRUB PAR MI 'DOD PA'I PHYIR RO, ,THAL 'GYUR BA NANG PHAN TSUN
THA SNYAD PA'I DON 'GA' ZHIG LA RJES DPAG SKYED PAR 'DOD PA'I
TSE GRUB MTHAS BZHAG PA'I CHOS CAN MTHUN SNANG DU GRUB PA YOD

KYANG RANG RGYUD DU MI 'GYUR TE, 'DZIN STANGS KYI DON LA MI
'KHRUL BA'I TSAD MA MI SRID PA'I PHYIR RO, ,LNGA PA RANG RIGS
KHAS MI LEN PA'I TSUL LA, KHAS LEN PA'I PHYOGS DGOD PA DANG,
DE MI 'THAD PAR BSTAN PA DANG, RANG LUGS BZHAG PA'O, ,DANG PO
NI,

SHES PA RDZAS GCIG GI STENG NA KHA PHYIR PHYOGS PA RANG RIG GI
BYA BA'I CHAR GYUR PA'I GZUNG BA'I RNAM PA DANG NANG KHO NAR
PHYOGS PAR BYED PA'I CHAR GYUR PA'I 'DZIN PA'I RNAM PA GNYIS
YOD DE, DE LTA MA YIN NA, SNGON PO MNGON SUM GYIS RTOGS KYANG,
MNGON

SUM NGES BYED KYI TSAD MA MED PAS SNGON PO NYID KYANG TSAD MAS
MI 'GRUB PAR 'GYUR BAS SHES PA RDZAS GCIG LA BYA BYED MI 'DRA
BA'I RANG RIG YOD LA, DE LTAR YOD PA'ANG DRAN PA'I 'DZIN
STANGS LAS SHES TE, 'DI LTAR, SPYIR DRAN PA MTHA' DAG MYONG
BA'I RJES

@008A *, ,SU 'BRANG BA YIN LA, BYE BRAG TU NGES SNGON PO SNGAR
MTHONG NGO SNYAM DU DRAN PA'I TSE SNGON PO DRAN PA DANG SNGON
PO MTHONG BA DRAN PA DRAN PA'I 'DZIN STANGS LA YOD LA, DES
DPAG PAR BYA BA'I SNGON PO MYONG BYED DANG SNGON PO MTHONG BA
MYONG BYED GNYIS

YOD PAR GRUB PAS RANG RIG YOD PAR GRUB LA, GNYIS MED KYI SHES
PA DE'ANG RANG RIG NYID KYIS 'GRUB PAS SGRUB BYED THUG PA MED
PAR MI 'GYUR RO ZHES ZER TO, ,GNYIS PA NI, RTAGS SU BKOD PA'I
DRAN PA RANG GI MTSAN NYID KYIS GRUB PA NI MTHA' BZHI'I SKYE
BA BKAG

PAS BKAG ZIN LA, THA SNYAD PA TZAM YIN NA'ANG RANG RIG SGRUB
PA'I RTAGS SU MI RUNG STE, SGRUB BYA NGES PA'I SNGA ROL TU DPE
LA RANG RIG MA GRUB PA'I PHYIR DANG, MYONG BA TZAM YOD PAR
GRUB KYANG RANG MYONG YOD PAR MI 'GRUB STE, ME TZAM LAS ME
SHEL DPOG PA LTAR

MA NGES PA'I PHYIR, GZHAN YANG DRAN PA MYONG BA LAS SKYE BA MI
'THAD PAR THAL, GZHAN YIN PA'I PHYIR, BYAMS PA DANG, NYE SBAS
KYI DRAN MYONG BZHIN, RGYUD GCIG PA DANG RGYU DANG 'BRAS BU
SOGS KYI SGO NAS KYANG KHYAD PAR DBYE BAR MI RUNG STE, DE DAG
LA'ANG RDZAS GZHAN

GYIS GNOD PA YIN NO, ,RDZAS GCIG LA BYA BYED MI 'DRA BA GNYIS
YOD NA DON DAM PA'I BYA BYED DU 'GYUR BAS RANG RIG KHAS LEN
PAS RANG SKYE MI 'DOD BZHIN DU'ANG KHAS LEN DGOS SO, ,GSUM PA
NI, DRAN PA'I RTAGS LAS MYONG BA TZAM DPAG NUS KYANG RANG DRAN
LAS

RANG MYONG DPAG MI NUS TE, SNGAR BSHAD PA LTAR DPE MED PA'I
PHYIR DANG, SNGON PO DRAN PA'I RTAGS LAS SNGON PO RIG PA SNGON
DU SONG BAR GRUB LA, SNGON PO RIG PAR GRUB PA NYID KYIS RIG PA
TZAM DU GRUB ZIN PA'I PHYIR, RANG RIG LA SOGS PA'I SGRUB BYED
GZHAN

@008B RTOG PA DON MED DO, ,NGAS SNGAR MTHONG NGO SNYAM DU DRAN
PA NA DRAN MKHAN RANG NYID KYIS MYONG MKHAN RANG NYID YUL DU
BYAS PA'I RANG MYONG MED KYANG RANG DRAN 'THAD PA YIN NO,
,GZHAN YANG SNGON PO'I RNAM PA SHAD NAS SNGON PO DNGOS SU
MYONG BYED DES SNGON PO DRAN PA'I LAG RJES BZHAG PA

YIN PAS YUL GYI DRAN PA SKYE BA 'THAD LA, SNGON PO DNGOS SU
RTOGS PA NA SNGON 'DZIN SHUGS LA RTAGS PAS SNGON 'DZIN DRAN
PA'I LAG RJES 'JOG NUS PAS SNGON 'DZIN MYONG BYED MED KYANG
DRAN PA SKYE BA'ANG 'THAD PA YIN NO, ,RANG RIG KHAS LEN PA
RNAMS KYIS NI SNGON

'DZIN SHUGS LA RTOGS PAR BZHAG MI NUS TE, DE LTA NA RANG RIG
DON MED DO SNYAM DU 'DOD DE, ,DON DE LA BSAM NAS 'JUG 'GREL
DU, GANG NYAMS SU MYONG BAS MYONG BA DE DRAN PA'I SHES PAS
MYONG BA MA YIN PAS DRAN PA YUL DANG LDAN PAR 'BYUNG LA, NYAMS
SU

MYONG BA'I SHES PAS YONGS SU DPYAD PA GANG YIN PA DE DRAN PAS
YONGS SU MA DPYAD PA MA YIN PAS, BDAG GIS MTHONG NGO ZHES BYA
BAR YANG 'GYUR RO, ,ZHES YUL GYI SKABS SU NYAMS SU MYONG BA
ZHES PA DANG, YUL CAN GYI SKABS SU YONGS SU DPYAD PA ZHES
GSUNGS

PAR SEMS SO, ,DRUG PA NYAN RANG LA CHOS RANG BZHIN MED PA
RTOGS PA YOD PAR BZHED PA NI, GANG ZAG LA DGAG BYA PHRA MO
RANG BZHIN GYIS GRUB PA KHEGS PA NA GZHI PHUNG PO LA'ANG,
SNGAR GYI KHYAB PA DANG GTAN TSIGS BSTAN PA TZAM GYIS PHUNG PO
RANG BZHIN MED PAR RTOGS

NUS PAS CHOS RANG BZHIN MED PAR RTOGS PAR GRUB PA YIN NO,
,PHUNG PO DANG MTSAN NYID MI MTHUN PA'I RANG SKYA THUB PA'I
RDZAS YOD KYI BDAG MED PAR RTOGS PA TZAM GYIS CHOS KYI BDAG
MED RTOGS PAR BZHAG MI NUS KYANG DE TZAM GYI GANG ZAG GI BDAG
MED KYIS

@009A *, ,DGAG BYA RDZOGS PAR MI KHEGS PA NI 'OG TU 'CHAD PAR
'GYUR RO, ,CHOS RANG BZHIN MED PA MI RTOGS NA MYANG 'DAS THOB
PA'ANG BZHAG MI NUS TE, MDO LAS, DRANG YANG SKYE BA DRANG NGO,
,TSANGS PA SPYOD PA BSTEN NO, ,BYA BA BYAS SO, ,'DI LAS SRID
PA

GZHAN MI SHES SO, ,ZHES BYA BA 'DIR DGRA BCOM PA LHAG BCAS LA
SKYE BA ZAD DO SNYAM PA'I SHES PA MI RIGS PAR 'GYUR TE, DA
LTAR GYI SDUG BSNGAL RANG BZHIN GYIS SKYE BA MED PAR THUGS SU
MA CHUD PA'I PHYIR, DA LTAR GYI SDUG BSNGAL RANG GI MTSAN NYID
KYIS GRUB KYANG

MA 'ONGS PA'I SKYE BA GZHAN MI LEN PA'I DBANG DU BYAS NAS DE
SKAD GSUNGS PA YIN NO SNYAM NA'ANG MI 'THAD DE, TSIG DANG PO
GSUM GYI RGYAS BSHAD DU, GANG SDUG BSNGAL 'DI MA LUS PAR
SPANGS PA NAS, NUB PA ZHES PA'I BAR DU GSUNGS PAS SKYE BA ZAD
DO ZHES

PA'I TSIG NI DA LTAR GYI SDUG BSNGAL RANG BZHIN GYIS MI SKYE
BA'I MTSON BYED DU GSUNGS TE, 'DI ZHES PA'I NYE TSIG SMOS PA'I
PHYIR DANG, MA 'ONGS PA'I DBANG DU BYAS NAS TSIG THA MA'I
RGYAS BSHAD DU, SDUG BSNGAL GZHAN MTSAMS MI SBYOR ZHES SOGS

GSUNGS SO, ,LHAG BCAS KYI SKABS SU NYON MONGS SPANGS BA MNGON
DU BYAS PA'I DBANG DU BYAS NAS GSUNGS KYI, PHUNG PO LOG PA
MNGON DU BYAS PA'I DBANG DU MDZAD PA MA YIN NO ZHE NA, DE LTA
NA SDUG BSNGAL 'DI ZHES MI GSUNG BAR NYON MONGS PA 'DI MA

LUS PAR SPANGS PA ZHES SOGS GSUNG REGS NA, DE SKAD DU YANG MA
GSUNGS SO, ,SDUG BSNGAL YANG NYER LEN GYI PHUNG PO SPYI'I RNAM
GRANGS SU RNAM PAR BZHAG GO ,SPYI SGRA BYE BRAG LA 'JUG PAS
NYON MONGS LA SDUG BSNGAL GYI SGRA SBYAR BA YIN NO ZHE NA,

@009B SPYI'I SGRA SPYI KHO NA LA SBYAR BA LA SKABS 'GAR GNOD
PA MTHONG NA KYI BRAS? LA 'JUG PA RIGS KYANG, 'DIR NI SPYI LA
GNOD PA MED PAS BYE BRAG KHO NA LA SPYI SGRA SBYAR BA MI RIGS
SO, ,'DI DAG RGYAS PAR RIGS PA DRUG CU PA'I 'GRAL PA LAS SHES
SO, ,DES NA RTZA SHER NYAN

THOS KYIS CHOS KYIS BDAG MED RTOGS PA LUNG DANG RIGS PA'I SGO
NAS RGYAS PAR BSGRUBS SHING, RTZA SHA'I CHED DU BYA BA'I GDUL
BYA RIGS CAN GSUM G-YOD PAS THEG PA THUN MONG BA'I BSTAN BCOS
SU SLOB DPON ZLA BA GRAGS PA BZHED LA, SLOB DPON LEGS

LDAN 'BYED NI NYAN THOS LA CHOS KYI BDAG MED RTOGS PA MED PAS
THOG PA THUN MONG MA YIN PA'I BSTAN BCOS SU BZHED PA YIN NO, ,
BDUN PA SGRIB PA GNYIS KYI 'JOG TSUL LA, SEMS TZAM PA'I 'DOD
PA DANG DBU MA PA'I 'DOD PA'O, ,DANG PO NI, NYON MONGS

CAN GYI MA RIG PA RIG PA YE SHES KYI 'GAL BA MI MTHUN PHYOGS
YIN PAR SLOB DPON KUN MTHUN YANG, SLOB DPON THOGS MED SKU
MCHED NI, MA RIG PA NI PHUNG PO'I GNAS LUGS LA RMONGS PA TZAM
GYI MA RTOGS PA'I BLO YIN GYI, LOG RTOG MA YIN LA,

'JIG LTA NI GANG ZAG GI BDAG DANG, DE'I BDAG GI BAR SGRO 'DOGS
PA'I SHES RAB NYON MONGS CAN LOG RTOG GIS BSDUS PAR BZHED LA,
SLOB DPON PHYOGS GLANG YAB SRAS NI 'JIG LTA'ANG NYON MONGS CAN
GYI MA RIG PAR BZHED CING, MA RIG PA MTSUNGS LDAN

DU BSHAD PA'ANG MI 'GAL TE, PA LA SHA DANG LDAN PA'I NAGS ZHES
PA LTAR MA RIG PA'I PHYOGS GCIG YIN PAS MA RIG PA DANG LDAN
PAR BSHAD DO ZHES BZHED DO, ,DE LTA BU'I NYON MONGS PA SA BON
DANG BCAS PA RNAMS NYON MONGS PA'I SGRIB PA DANG,

@010A *, ,GZUNG 'DZIN RDZAS THA DAD DU 'DZIN PA'I RTOG PAS SA
BON DANG BCAS PA SHES BYA'I SGRIB PAR BZHED LA, GANG ZAG PHUNG
PO DANG MTSAN NYID MI MTHUN PA'I RANG RKYA MTHUN PA'I RANG
RKYAN THUB PA'I RDZAS YOD DU 'DZIN PA NI GANG ZAG GI BDAG
'DZIN YIN ZHING, DE'I

ZHEN YUL BKAG PA GOMS PAR BYAS PA TZAM GYIS SRID PA LAS GROL
NUS PAR DON SEMS DANG DBU MA RANG RGYUD PA RNAMS MTHUN NO,
,GNYIS PA DBU MA PA'I LUGS LA, RANG RGYUD PA RNAMS NI NYON
SGRIB NGOS 'DZIN TSUL GRUB MTHA' 'OG MA GSUM DANG MTHUN

LA, SHES SGRIB NI BDEN 'DZIN GYI BLO SA BON DANG BCAS PA LA
BZHED DO, ,DBU MA THAL 'GYUR BA ZHES SAM, GZHAN GRAGS PA ZHES
PA'I LUGS LA, RANG RGYUD PA'I LUGS DE MI 'THAD PAR BSTAN PA
DANG, DE'I SKYON SPONG DGAG PA DANG, RANG GI LUGS BZHAG

PA DANG, DE LA RTZOD PA SPANG BA'O, ,DANG PO LA, DGAG PA DNGOS
DANG, NYES PA DE DAG 'JUG PA'I RGYU MTSAN NO, ,DANG PO NI,
GANG ZAG PHUNG PO DANG MTSAN NYID MI MTHUN PA'I RANG RKYA THUB
PA'I RDZAS YOD MED PAR RTOGS PA'I BLO GOMS PAR BYAS PA TZAM
GYIS  

SRID PA LAS GROL BA'I LTA BA DE'I CHA YONGS SU RDZOGS PA YIN
NA, GZUNG 'DZIN RDZAS THA DAD KYIS STONG PA RTOGS PAS KYANG
RNAM MKHYEN THOB BYED KYI DE KHO NA NYID KYI LTA BA YONGS SU
RDZOGS PAR 'GYUR RO, ,GZUNG 'DZIN RDZAS THA DAD KHEGS KYANG
RNAM SHES

BDEN 'DZIN GYI SGRO 'DOGS GCAD DU YOD PAS RNAM MKHYEN THOB PAR
BYED PA LA RNAM SHES BDEN MED DU RTOGS DGOS SO ZHE NA, SNGAR
GYI GANG ZAG GI BDAG DE KHEGS KYANG GANG ZAG RANG BZHIN GYIS
GRUB PAR 'DZIN PA'I SGRO 'DOGS GCAD DU YOD

@010B PAS SRID PA LAS GROL BA LA GANG ZAG RANG BZHIN MED PO'I
GANG ZAG GI BDAG MED KYANG RTOGS DGOS SO, ,GNYIS PA NI, THEG
PA CHEN PO'I SDE SNOD LAS CHOS KYI BDAG MED PHRA RAGS GNYIS
GSUNGS PAR GYUR, THEG PA DMAN PA'I SDE SNOD LAS KYANG GANG ZAG

GI BDAG MED PHRA RAGS GNYIS GSUNGS LA, SNGA MA'I GDUL BYA'I
GTZO BO DGAG BYA PHRA MO DGAG PA BSTAN DGOS KYI DBU MA PA YIN
GYI ,CHOS KYI BDAG MED RAGS PA BSTAN DGOS KYI SEMS TZAM PA
ZHAR BYUNG GI GDUL BYA YIN PA LTAR, PHYI MA LA'ANG GANG

ZAG GI BDAG MED PHRA MO BSTAN DGOS KYI NYAN THOS GDUL BYA'I
GTZO BO YIN GYI, CIG SHOS PHAL PA'I GDUL BYA YIN NO, ,GZHAN
YANG GANG ZAG GI BDAG MED RAGS PA RTOGS PA DANG, GANG ZAG MI
RTAG PAR RTOG PA GNYIS SRID PA'I RTZA BA GCOD BYED YIN

MIN MTSUNGS PAS SRID PA LAS GROL BA LA NGES PAR GANG ZAG RANG
BZHIN MED PAR RTOGS DGOS PA YIN NO, ,GNYIS PA NI, GANG ZAG
BDEN PAR 'DZIN PA'I BLO GANG ZAG GI BDAG 'DZIN YIN NA NYES PA
DE DAG MTSUNGS KYANG KHO BO CAG RNAM PAR SHES  

PA NYID GANG ZAG TU 'DOD PAS, GANG ZAG BDEN 'DZIN GYIS RNAM
SHES BDEN PAR BZUNG BAS PHUNG PO LA BDEN PAR 'DZIN PA'I CHOS
KYI BDAG 'DZIN YIN NO ZHES SLOB DPON LEGS LDAN 'BYED BZHED DO,
,DE NI MI 'THAD DE, GANG ZAG NI PHUNG PO

LEN PA PO YIN LA, PHUNG PO NI DE'I NYE BAR BLANG BYA YIN PAS,
NYE BAR LEN PA PO DANG BLANG BYA GNYIS GCIG TU MI RIGS LA,
KHYED 'DOD PA'I GANG ZAG GI BDAG 'DZIN DE NI KUN BRTAGS YIN
GYI LHAN SKYES MA YIN PAS GRUB MTHAS BLO MA BSGYUR 

@011A *, ,BA RNAMS LA 'KHOR BAR SKYE BA'I RGYU MED PAR 'GYUR
BA DANG, RTZIG PHUGS NA GLANG CHEN MED PAR RTOGS PAS DUG SBRUL
YOD PAR 'DZIN PA'I 'JIGS PA ZLOG MI NUS PA LTAR, DE 'DRA'I
BDAG MED RTOGS PAS SRID PA'I

SDUG BSNGAL LAS GROL BAR YANG MI 'GYUR RO, ,GSUM PA NI, BDEN
'DZIN SA BON DANG BCAS PA NYON MONGS PA'I SGRIB PA YIN LA,
GNYIS SNANG 'KHRUL PA'I BAG CHAGS SA BON DANG BCAS PA NI SHES
BYA'I SGRIB PA YIN NO, ,DE LA BDEN 'DZIN MTHA'

DAG NYON MONGS CAN GYI MA RIG PA YIN ZHING, 'JIG LTA YIN LA
GANG ZAG GI BDAG 'DZIN MA YIN PA NI NGAR 'DZIN PA'I 'JIG
LTA'O, ,GANG ZAG GI BDAG 'DZIN YIN LA 'JIG LTA MA YIN PA NI
GANG ZAG GZHAN LA BDEN PAR 'DZIN PA DANG, GNYIS

KA YIN PA NI NGA RANG GI MTSAN NYID KYIS GRUB PAR 'DZIN PA'I
'JIG LTA'O, ,GNYIS KA MA YIN PA NI PHUNG PO LA BDEN 'DZIN TO,
,STONG NYID BDUN CU PA DANG 'JUG PA SOGS SU BDEN 'DZIN NYID
SRID PA'I RGYUR GYUR PA'I NYON MONGS CAN GYI MA RIG PAR GSUNGS
PA

'DI NI NYAN THOS LA CHOS KYI BDAG MED RTOGS PA YOD PA'I SGRUB
BYED YANG DAG PA'O, ,BZHI PA NI, SNGAR GYI GANG ZAG GI BDAG
'DZIN RAGS PA DE 'JIG LTA YIN NA, DE'I YUL MED PAR RTOGS PA
GOMS PAS SRID PA LAS MI GROL BA 'GAL LA, 'JIG LTA MA

YIN NA, GZUNG 'DZIN RDZAS THA DAD DU 'DZIN PA'I RTOG PA'ANG
CHOS KYI BDAG 'DZIN MA YIN PAR 'GYUR RO ZHE NA, 'JIG LTA YIN
YANG KUN BRTAGS YIN GYI LHAN SKYES MA YIN PAS NYES PA DE DAG
MED DO, ,'O NA DE 'DRA'I GANG ZAG GI BDAG MED GOMS PA LAS

@011B GSAL SNANG SKYE BA SRID LA, DE LTA NA TSAD MAS YONGS SU
DAG PA'I BDAG MED LA GSAL SNANG SKYES PAS RNAL 'BYOR MNGON SUM
DU 'GYUR ZHING, DE LTA NA SRID PA LAS GROL BAR YANG 'GYUR RO
ZHE NA, DE 'BA' ZHIG GOMS PA LAS GSAL SNANG SKYE BA SRID KYANG

SBYOR LAM GYI RTOGS PA'ANG SKYE MI SRID PAS NYES PA DE DAG MED
DO, ,'O NA BDAG 'DZIN DE KUN BRTAGS YIN PAR GANG GIS SHES
SNYAM NA, BLO LHAN SKYES LA LAG PA NA BA TZAM LA BA'O? ZHES
PA'I THA SNYAD SKYON MED MTHONG BAS NGA DANG PHUNG PO GNYIS
MTSAN NYID MI MTHUN

PA'I RANG SKYA THUB PA'I RDZAS YOD SO SO BAR 'DZIN PA MED PAR
SHES SO, ,DE BZHIN DU GZUNG 'DZIN RDZAS THA DAD DU 'DZIN PA'I
RTOG PA'ANG KUN BRTAGS YIN GYI LHAN SKYES MA YIN TE, GZUNG
'DZIN NI RGYU 'BRAS YIN LA, 'JIG RTEN NA RGYU 'BRAS RDZAS
GZHAN DU 'DZIN PA'I BLO

LHAN SKYES MED PA'I PHYIR TE, DE YANG SHING GI SA BON TZAM
BTAB NAS PHYIS KYI SDONG PO LA DMIGS TE NGAS 'DI BTZUGS SO
SNYAM DU 'DZIN PA'I THA SNYAD SKYON MED MTHONG BA'I PHYIR RO,
,'O NA GZHAN SKYE THA SNYAD PA'I SHES PAS KHEGS PAR 'GYUR RO
ZHE NA, 'JIG RTEN PA

RNAMS RGYU 'BRAS DON GZHAN DU YOD PAR MI 'DZIN PA YIN GYI ,DON
GZHAN DU MED PAR RIGS SHES KYIS RTOGS DGOS SO, ,`RANG LUGS LA,
'JIG LTA LHAN SKYES KYIS GANG ZAG LA DMIGS PA YIN GYI PHUNG PO
LA DMIGS PA MI SRID PAS GANG ZAG GI MTSAN

GZHIR YANG PHUNG PO'I YA GYAL DANG TSOGS PA GANG YANG MI RUNG
STE, NYE BAR LEN PA PO DANG BLANG BYA GCIG TU MI 'THAD PA'I
PHYIR DANG, GANG ZAG NI PHUNG PO LA BRTEN NAS BTAGS PA TZAM
YIN PAS PHUNG PO NYID GANG ZAG DANG PHUNG PO LAS DON GZHAN
YANG GANG ZAG TU MI

@012A *, ,'THAD DO, ,'DI DAG NI SHING RTA'I DPYAD PA RNAM PA
BDUN GYI SKABS LAS SHES PAR BYA'O, ,'O NA GZUGS BDAG YIN PA
SOGS 'JIG TSOGS LA LTA BA'I MTHA' NYI SHUR BSHAD PA JI LTA
BA'I YIN ZHE NA, DE DAG NI PHUNG PO LA DMIGS KYI KUN

BRTAGS YIN GYI LHAN SKYES MA YIN TE, RGYUN DU ZHUGS PA'I 'BRAS
BU THOB PA'I TSE ZAD PAR SPONG BAR GSUNGS PA'I PHYIR RO, , `
BRGYAD PA SANGS RGYAS KYIS JI SNYED PA MKHYEN PA'I TSUL LA,
RTEN 'BREL GYI CHOS RNAMS BDEN SNANG DANG BCAS BZHIN DU MNGON
SUM

DU MKHYEN PA MA YIN TE, DE LTA NA BDEN SNANG LOG PAS YUL SNANG
TZAM LDOG PAR 'GYUR RO, ,DE 'DOD NA, BDEN 'DZIN GYI BLO LOG
PAS KYANG YUL CAN GYI BLO TZAM LDOG DGOS PAS SANGS RGYAS LA
YUL CAN GYI BLO MED PA'AM, YANG NA BDEN 'DZIN MA SPANGS

PAR 'GYUR RO, ,'O NA BDEN SNANG DANG BRAL BZHIN DU JI SNYED PA
MNGON SUM DU MKHYEN PA'I TSUL JI LTA BU ZHE NA, RTEN 'BYUNG
RANG BZHIN MED PA MNGON SUM DU RTOGS PA'I TSE BDEN PA'I SNANG
BA LDOG DGOS TE, DE LTA MA YIN NA DON DAM BDEN PA'I MA MTHUN
PHYOGS DNGOS

SU SNANG BAS SNANG YUL LA 'KHRUL BAR 'GYUR RO, ,DES NA RTEN
'BREL GYI DON DAM PA'I 'DUG LUGS MNGON SUM DU MTHONG BA'I TSE
BDEN SNANG LDOG DGOS PA'ANG BDEN PA RTEN 'BREL LA MI SRID CING
DE'I 'DUG LUGS 'KHRUL MED DU MTHONG BAS YIN NO, ,

DE BZHIN DU RTEN 'BYUNG RNAMS RANG BZHIN GYIS DBEN PAS BYA BA
BYED PAR GNAS LA, DE'I 'DUG LUGS 'KHRUL MED DU MTHONG BA'I TSE
NA'ANG, BDEN PA SNANG NA MED PA GSAL SNANG DU 'GYUR BAS BDEN
SNANG GIS STONG BZHIN DU MNGON SUM GYIS RTOGS PA

@012B YIN NO, ,YANG NA 'DI LTAR SHES PAR BYA STE, MNGON SHES
CAN GYIS TSAD NAD CAN LA BLTAS PA'I TSE TSAD NAD CAN LA YUL
LOG PAR SNANG BA MNGON SUM DU MTHONG YANG 'KHRUL PAR MI 'GYUR
TE, RANG GI BLO'I SKYON GYI DBANG GIS LOG PAR SNANG BA MA YIN
PA'I PHYIR,

DE BZHIN DU BDEN SNANG MTHA' DAG JI SNYED PA MKHYEN PA'I YE
SHES KYIS MNGON SUM DU RTOGS KYANG 'KHRUL BAR MI 'GYUR TE,
NANG GI BLO'I SKYON GYI DBANG GIS BDEN PAR MI SNANG BA'I PHYIR
RO, , ` DA NI DE DAG GI ZHAR LA DRANG DON DANG NGAS DON GYI
RNAM DBYE SHES PAR BYA

STE, DE LA'ANG SEMS TZAM PA RNAMS KYIS MDO GANG LA BRTEN LA
DRANG NGES JI LTAR 'BYED PA DANG, DBU MA PA RNAMS KYIS GANG LA
BRTEN NAS 'BYED PA'I TSUL GNYIS KYIS SHES PAR BYA'O, ,DANG PO
NI MDO DGONGS 'GREL GYI RJES SU 'BRANGS PA YIN TE, BYANG CHUB
SEMS

DPA' BCUS DRI BA BCU ZHUS PA'I LAN DU DGONGS 'GREL GSUNGS PA
YIN LA, DE'I NANG NAS BYANG CHUB SEMS DPA' DON DAM YANG DAG
'PHAGS KYIS DRANG DON DANG NGES DON ZHUS PA'I DRI LAN GYI DON,
RNAM PAR GTAN LA DBAB PA BSDU BAR GSUNGS PA'I DON CUNG ZAD
BSHAD

NA, BYANG CHUB SEMS DPAS DRI BA ZHUS PA DANG, STON PAS LAN
GSUNGS PA DANG, LAN GYI DON ZHUS PA DANG, DES DRANG DON DANG
NGES DON JI LTAR GRUB PA'I TSUL LO, ,DANG PO NI, BCOM LDAN
'DAS KYIS PHUNG PO LA SOGS PA'I CHOS THAMS CAD RANG GI MTSAN
NYID KYIS GRUB

PAR YANG BKA' DANG PO SOGS SU GSUNGS LA, YANG SHER PHYIN GYI
MDONG, CHOS THAMS CAD NGO BO NYID MA MCHIS PA, MA SKYES PA, MA
'GAGS PA, BZOD PA MA NAS ZHI BA, RANG BZHIN GYIS MYA NGAN LAS
'DAS PA ZHES KYANG GSUNGS NA, NGO BO NYID MED PA SOGS

@013A *, ,GSUNGS PA'I DGONGS GZHI DANG DGOS PA GANG YIN ZHES
ZHUS PA'O, ,NGO BO NYID MED PA'I TSUL GSUNGS PA NA, RANG GI
MTSAN NYID KYIS GRUB PAR GSUNGS PA'I DGONGS PA'ANG BDE BLAG TU
RTOGS PAR 'GYUR BAS DE'I DGONGS GZHI SOGS

GANG YIN NI MA ZHUS SO , ,GNYIS PA LA, NGO BO NYID MED PA'I
DGONGS PA BSHAD PA DANG, LHAG MA BZHI'I DGONGS PA BSHAD PA
DANG, DE LTAR GTAN LA PHAB PA'I DGOS PA'O, ,DANG PO LA, NGO BO
NYID MED PA'I DGONGS GZHI NGOS BZUNG BA DANG, NGO BO NYID MED
PA'I SGRAS STON

PA'I RGYU MTSAN DPE DANG BCAS PA'O, ,DANG PO NI, MTSAN NYID
NGO BO NYID MED PA DANG, SKYE BA NGO BO NYID MED PA DANG, DON
DAM PA NGO BO NYID MED PA GSUM LA DGONGS NAS CHOS THAMS CAD
NGO BO NYID MED PA'O ZHES GSUNGS SO, ,GSUM PO DE GANG YIN ZHE
NA, KUN BRTAGS DANG,

GZHAN DBANG DANG, YONGS GRUB BO, ,GNYIS PA NI, KUN BRTAG LA
MTSAN NYID NGO BO NYID MED PA ZHES STON PA'I RGYU MTSAN NI,
MING DANG RDAS RNAM PAR BZHAG PA TZAM YIN GYI RANG MTSAN DU MA
GRUB PA'I PHYIR RO, ,GZHAN DBANG LA SKYE BA NGO BO NYID MED
PA'I SGRAS STON

PA'I RGYU MTSAN NI, RKYEN GZHAN GYI DBANG GIS BYUNG BA YIN GYI
BDAG LAS SKYE BA'I NGO BO MED PA'I PHYIR RO, ,DON DAM PA NGO
BO NYID MED PA NI, GZHAN DBANG LA BSHAD PA DANG YONGS GRUB LA
BSHAD PA GNYIS SO, ,DANG PO NI, GANG ZHIG RTOGS NA SGRIB PA
LAS GROL BAR 'GYUR

BA'I DMIGS PA DE RNAM PAR DAG PA'I DMIGS PA YIN PAS NA DON DAM
PA ZHES RNAM DAG GI DMIGS PA LA DON DAM DU GSUNGS PA DER GZHAN
DBANG MA GRUB PAS NA, GZHAN DBANG LA'ANG DON DAM PA NGO BO
NYID MED PA ZHES BYA STE, DE LA DMIGS NA KUN NAS NYON

@013B MONGS PA 'PHEL BAR 'GYUR BA'I PHYIR RNAM GRANGS PA'I KUN
RDZOB KYANG YIN NO, ,YONGS GRUB NI DON DAM YIN LA DNGOS POR
MED PAS NA DON DAM PA NGO BO NYID MED PA ZHES BYA'O, ,DPER NA
NAM MKHA'I ME TOG DNGOS POR MED PA LTAR KUN BRTAGS KYANG NGO,
,GZHAN DBANG NI SGYU MA LTA BU

STE, GNYIS SNANG GI SHES PA LA YUL PHYI ROL TU CHAD PA LTAR
SNANG YANG PHYI ROL TU MA GRUB PAS SGYU MA LTA BU YIN GYI,
BDEN SNANG DANG BDEN STONG TSOGS PA'I SGYU MA LTA BU NI MA YIN
NO, ,YONGS GRUB NI, THOGS BCAS KYI GZUGS BKAG PA'I NAM MKHA'I
DPES GSUNGS SO, ,GNYIS

PA NI, KUN BRTAGS NGO BO NYID MED PA'I PHYIR NGO BO NYID KYIS
MA SKYES ZHES SOGS SBYAR RO, ,GZHAN DBANG LA BDAG SKYE'I MA
SKYES PA ZHES SOGS SBYAR RO, ,'DIS NI, SHER PHYIN GYI MDOR NGO
BO NYID MED PAR GSUNGS PA NI, KUN BRTAGS DANG, GZHAN DBANG LA
DGONGS KYI, YONGS GRUB BDEN DNGOS SU GRUB PA SLOB DPON THOGS
MED

KYI DGONGS PA YIN NO ZHES PA'I NGAN RTOG KYANG BSAL BA YIN TE,
NGO BO NYID GSUM GA DGONGS GZHIR GSUNGS PA'I PHYIR DANG, GZHAN
DBANG DANG YONGS GRUB GNYIS KA RANG GI MTSAN NYID KYIS GRUB
PAR GSUNGS PA'I PHYIR RO, ,GSUM PA NI, BYIS PA RNAMS GZHAN

DBANG DANG BDAG GNYIS KYIS DBEN PAR GYUR PA'I YONGS GRUB KYI
GZHI LA RTOG PAS JI LTAR BTAGS PA LAR GYI KUN BRTAGS PA'I NGO
BO NYID DU BDEN PAR MNGON PAR ZHEN PAS 'KHOR BAR 'KHOR BAR
'GYUR RO, ,'KHOR BA LAS GROL BA'I PHYIR TU DANG POR GZHAN
DBANG SKYE BA NGO

BO NYID MED PA BSTAN NAS SRID PA LAS YID 'BYUNG BAR BYED, DE
NAS KUN BRTAGS MTSAN NYID NGO BO NYID MED PA DANG, YONGS GRUB
DON DAM PA NGO BO NYID MED PA BSTAN NAS SRID PA LAS GROL BAR
BYED DO, ,GANG ZAG GI BDAG MED RTOGS PA'I LAM DANG, 'BRAS BU

@014A *, ,RNAM GROL THEG PA GSUM GA KHYAD PAR MED PA LA DGONGS
NAS THEG PA GCIG TU GSUNGS PA YIN GYI, MTHAR THUG THEG PA CHEN
PO KHO NAR NGES PA NI MIN TE, RANG BZHIN GYIS DBANG PO RNO
'BRING BRTUL GSUM SO SOR NGES PAS

ZHI BA BGROD PA GCIG PU PA'I NYAN THOS NI NAM YANG 'TSANG RGYA
BA MI SRID PA'I PHYIR RO, ,GSUM PA LAN GYI DON ZHUS PA NI,
BYANG CHUB SEMS DPA' DON DAM YANG DAG 'PHAGS KYIS STON PAS
GSUNGS PA'I NGO BO NYID GSUM PO'I DON 'DI LTAR KHONG DU CHUD

CES BYA STE, GZUGS NAS RNAM MKHYEN GYI BAR GYI CHOS THAMS CAD
LA RTOG PAS NGO BO NYID DANG KHYAD PAR DU BTAGS PA DE DAG NI
KUN BRTAGS YIN LA, DE LTAR 'DOGS PA'I GZHI GNYIS SNANG GI SHES
PA GZHAN DBANG DANG, DE BDAG GNYIS KYIS STONG PA YONGS GRUB

TU GSUNGS PAR DGONGS SO, ,DE LTAR RANG GI MTSAN NYID KYIS GRUB
PAR GSUNGS PA RNAMS NI GZHAN DBANG DANG YONGS GRUB YIN LA,
RANG GI MTSAN NYID KYIS MA GRUB PA NI KUN BRTAGS YIN ZHING,
GZHAN DBANG DANG YONGS GRUB GNYIS KYANG RNAM GRANGS KYI NGO BO
NYID MED

PA'I DGONGS GZHIR GSUNGS PAS NGO BO NYID YOD MED KYI TSUL MDO
THAMS CAD LA DE LTAR DU SHES PAR BYA'O, ,BZHI PA NI, DANG POR
DRANG SRONG SMRA BA RI DVAGS KYI NAGS SU NYAN THOS KYI THEG PA
LA YANG DAG PAR ZHUGS PA RNAMS LA CHOS THAMS CAD RANG GI MTSAN

NYID KYIS GRUB PAR GSUNGS PA'ANG SGRA JI BZHIN PA MIN LA, BAR
DU CHOS THAMS CAD NGO BO NYID MED PAR GSUNGS PA'ANG SGRA JI
BZHIN PA MIN NO, ,'O NA GANG YIN ZHE NA, MDO DGONGS 'GREL 'DIR
THEG PA THAMS CAD LA YANG DAG PAR ZHUGS PA RNAMS

@014B LA KUN BRTAGS RANG GI MTSAN NYID KYIS MA GRUB CING GZHAN
DBANG DANG YONGS GRUB RANG GI MTSAN NYID KYIS GRUB BO ZHES YOD
PA DANG MED PA'I DGONGS PA LEGS PAR PHYE NAS BSTAN PA LEGS PAR
RNAM PAR PHYE BA DANG LDAN PA'I CHOS KYI 'KHOR LO 'DI NI NGES
PA'I

DON TO ZHES GSUNGS SO, ,DES NA KHA CIG DE BZHIN GSHEGS PA'I
SNYING PO RTAG BRTAN SOGS SU GSUNGS PA'I MDO KHO NA THA MA
NGES DON DU GSUNGS PA 'DI'I MTSAN GZHIR MDZAD PA DANG, GANG
DAG SHER PHYIN GYI MDO RNAMS 'DI'I MTSAN GZHIR 'DZIN PA NI DRI
LAN

GYI DON RGYAS PAR MA RTOGS PA'I MUN SPRUL 'BA' ZHIG GO, DES NA
MDO 'DI DANG MTHUN PAR YOD MED 'BYED TSUL RNAMS NGES PA'I DON
TO, , ` GNYIS PA DBU MA RNAMS KYIS GANG LA BRTEN NAS 'BYED
PA'I TSUL NI BLO GROS MI ZAD PA'I MDO'I RJES SU 'BRANGS PA

YIN TE, DE LA DRANG NGES KYI SGRA BSHAD PA DANG, DBYE BA DANG,
MTSAN NYID DO, ,DANG PO NI, DON GZHAN DU DRANG DGOS PA DANG,
DON DER NGES PA DRANG NGES KYI DON YIN GYI GDUL BYA DRANG BA'I
PHYIR TU GSUNGS PA TZAM LA MI BYA STE, NGES DON YANG DRANG DON
TU 'GYUR BAS SO, ,DPER

NA GZUGS SKYE'O ZHES BSTAN PA'I TSE GZUGS KYI DE KHO NA NYID
KYI DON DER MA ZAD KYI DA DUNG GONG DU DRANG DU YOD PA'O,
,GZUGS RANG BZHIN MED PA BSTAN PA NA GZUGS KYI DE KHO NA NYID
KYI DON DER NGES KYI GONG NA GZHAN MED PAS NGES PA'I DON TO,
,GZHAN DU DRANG DGOS

PA'I DON DANG, DER NGES PA'I DON LA DRANG NGES SU BYAS PA'I
TSE BRJOD BYA KUN RDZOB DANG DON DAM PA'I BDEN PA GNYIS KYANG
DRANG DON DANG NGES DON DU 'GYUR RO, ,DON GZHAN DU DRANG DGOS
PA DANG MI DGOS PA LA DRANG NGES SU BYAS PA'I TSE RJOD BYED LA
DRANG NGES SU DBYE'O, ,GNYIS PA

@015A *, ,LA MTSAN NYID KYI DBANG DU BYAS NAS GSUNGS PA DANG,
MTSAN GZHI'I DBANG DU BYAS NAS GSUNGS PA'O, ,DANG PO LA, GDUL
BYA'I DBANG DU BYAS PA NI, LAM LA 'JUG PA'I PHYIR TU GSUNGS PA
NI DRANG BA'I DON DANG, 'BRAS

BU LA 'JUG PA'I DON DU GSUNGS PA NI NGES PA'I DON TO, ,LAM NI
RANG BZHIN MED RTOGS KYI SHES RAB YIN LA, DE LA 'JUG PA'I
THABS NI MI RTAG PA BSTAN PA SOGS SO, ,'BRAS BU NI MYA NGAN
LAS 'DAS PA YIN LA, DE LA DNGOS SU 'JUG PA'I THABS NI

RANG BZHIN MED RTOGS SO, ,BRJOD BYA'I DBANG DU BYAS PA NI, KUN
RDZOB STON PA NI DRANG BA'I DON DANG, ,DON DAM STON PA NI NGES
PA'I DON TO, ,DE YANG KUN RDZOB KYI RANG LDOG SGYU MA LTA BU
STON PA NGES DON YIN YANG GZHI LDOG SEMS CAN SOGS STON PA LA
BYA'O, ,

GNYIS PA NI, SEMS CAN DANG GANG ZAG SOGS BSTAN PA DANG, STONG
NYID MTSAN MA MED PA SOGS BSTAN PA RNAMS SO, ,GSUM PA NI, DON
DAM PA'I BDEN PA DNGOS SU STON PA DANG TSAD MA DANG LDAN PA
GNYIS TSOGS NGES PA'I DON DANG, DE LAS GZHAN PA NA

DRANG BA'I DON TO, ,SNGAR BSHAD PA'I DGONGS 'BREL GYI MDO SLOB
DPON ZLA BA GRAGS PA DRANG DON 'BA' ZHIG TU 'GREL ZHING, SLOB
DPON LEGS LDAN 'BYED NI GZHAN DBANG RANG MTSAN PA YOD PAR
GSUNGS PA SGRA JI BZHIN PAR 'CHAD LA, SLOB DPON KA MA

LA SH'I LA NI NGO BO NYID MED PA'I DGONGS PA GTAN LA PHAB PA'I
SGO NAS SHER GYIN GYI MDOR NGO BO NYID MED PAR GSUNGS PA NGES
PA'I DON DU MDO 'DIS SGRUB CING DE'I GZHUNG 'DZUGS PA YIN NO
ZHES 'CHAD DO, ,SNGAR BSHAD PA DE RNAMS KYI DGOS PA

@015B NI STONG PA RTEN 'BYUNG GI DON DU RTOGS NAS RANG BZHIN
RDUL TZAM KHANG MED PAR RTOGS PA'I SHES RAB KYIS MTSAN 'DZIN
GYI DMIGS GTAD THAMS CAD BSHIG PA DANG, BYA BYED THAMS CAD DE
KHO NA LA 'THAD PA'I GNYIS TSOGS LA MKHAS PAR BYA'O, ,

STONG PA BRTEN 'BYUNG GDON ZHES PA MING DON DU MI 'THAD DE,
STONG PA MA RTOGS PAR RTEN 'BYUNG MI RTOGS PAR 'GYUR BA'I
PHYIR, YUL YUL CAN GYI DON YANG MIN TE, DE'I YUL CAN DU RTEN
'BYUNG MI RUNG BA'I PHYIR, BRJOD BYA RJOD BYED KYI DON YANG
MIN TE, RTEN 'BYUNG

DE'I RJOD BYED MIN PA'I PHYIR, DNGOS SHUGS KYI DON DU'ANG MI
RUNG STE, RTEN 'BYUNG DNGOS SU RTOGS PAS STONG PA SHUGS LA
RTOGS MI NUS PA'I PHYIR, RNAM BCAD YOD PA GCOD KYI DON YANG
MIN TE, RTEN 'BYUNG YONGS SU BCAD KYANG STONG PA RNAM PAR GCOD
MI

NUS PA'I PHYIR, DES NA STONG PA RTEN 'BYUNG GI DON ZHES PA'I
TSIG BRJOD BYAS DBEN PA MIN NAM ZHE NA, LTA BA MI GO BA'I GONG
GI GANG ZAG LA LTOS NAS STONG PA RTEN 'BYUNG GI DON DU KHO BO
CAG MI SMRA YI, RANG BZHIN RDUL TZAM YANG MED PAR RTOGS PA'I
SHES RAB

SKYES PA NA CHOS RNAMS KYI YOD PA RANG NGOS NAS CUNG ZAD KYANG
BZHAG TU MED PAR RTOGS SHING GZHAN LA LTOS PA'I YOD PA KHO NAR
MTHONG BA NA, LTOS PA ZHES PA'I SGRA'I DON DNGOS SU NGES PA NA
RANG NGOS NAS MED PA'I STONG PA SHUGS LA NGES SHING, STONG PA

DNGOS SU NGES PA'I BLO DE MA THAG 'DREN PAR BYED PA LA STONG
PA RTEN 'BYUNG GI DON DU GSUNGS PA YIN NO, ,'DI DAG GI DON
RGYAS PAR LAM GYI RIM PAR GSUNGS ZIN PAS BRJED BYANG DU MA
BRIS SO, ,DGE BA'I BSHES GNYEN GYI GSUNG GI GDAMS PA RNAMS MI
NYAMS

@016A *, ,PA'I DON DU, THEG PA MCHOG GI BRTUL ZHUGS LA GNAS
PA'I DGE SLONG DAR MA RIN CHEN GYIS BRJED BYANG DU BRIS PA'O,
,'DIS BSTAN PA RIN PO CHE DAR ZHING RGYAS LA YUL RING DU GNAS
PAR GYUR CIG ,DGE'O, ,