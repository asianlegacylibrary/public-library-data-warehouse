*, ,NA MO GU RU BADZRA P'A nI YE, 'DIR GSANG BA'I BDAG PO
DPAL PHYAG NA RDO RJE LA BRTEN NAS RANG GZHAN GYI BAR CHAD

@158B SEL ZHING, MCHOG DANG THUN MONG GI DNGOS GRUB BSGRUB PAR
'DOD PA'I BSGRUB PA POS, YID DANG MTHUN PA'I GNAS SU PHYAG RDOR
GYI RTEN DGRAM, MCHOD GTOR, NANG MCHOD, DAM RDZAS, SPYAN GZIGS
SOGS

BZANG ZHING BKOD PA MDZES PAR BSHAMS, STAN BDE BA LA 'DUG STE
ROL MOS BYIN DBAB, DE NAS, AOm BADZRA P'A nI H'Um, ZHES BRJOD
CING RANG NYID PHYAG RDOR GYI NGA RGYAL GYIS, THOG MAR BGEGS
BSKRAD CING

MTSAMS BCAD PA NI, BGEGS GTOR ZHIG BYIN GYIS BRLABS LA DBYANGS
DANG BCAS PAS, H'Um, NGA NI KHRO BO KUN GYI GTZO, ,GSANG BDAG
PHYAG NA RDO RJE STE, ,RDZOGS PA'I SANGS RGYAS BSGRUB PA DANG,
,YON

BDAG BAR CHOD SEL BA LA, ,GNOD BYED GDON DANG BGEGS TSOGS KUN,
,AOm A'A: H'Um GIS BYIN BRLABS PA'I, ,GTOR MA 'DI YIS TSIM GYIS
LA, ,GNAS 'DIR MA 'DUG 'GRO BAR GYIS, ,GAL TE GZHAN

DU MI 'GRO NA, ,RAB 'JIGS KHRO BA'I DMAG TSOGS DANG, ,MI BZAD
MTSON CHA'I CHAR PHAB STE, ,BRLAG PAR 'GYUR BAR GDON MI ZA,
,SNGAGS DRAG TU BRJOD, ROL MO BYA'O,, H'Um, BDAG NYID PHYAG NA
RDO RJE'I SKUR, ,

GSAL BA'I THUGS KA'I H'Um YIG LAS, ,'PHROS PA'I RDO RJE 'BAR BA
YIS, ,RDO RJE'I SA GZHI RA GUR DANG, ,PHYI ROL 'JIG DUS 'BAR
'DRA BA'I, ,YE SHES ME YIS BSKOR BAR GYUR, ,AOm BADZRA RAKshA:
RAKshA: ZHES MTSAMS BCAD,

@159A *, ,DE NAS, BDAG DANG NAM MKHA'I MTH'A DANG MNYAM PA'I MAR
GYUR SEMS CAN THAMS CAD PHYOGS BCU DUS GSUM NA BZHUGS PA'I DE
BZHIN GSHEGS PA THAMS CAD KYI SKU, GSUNG, THUGS, YON

TAN 'PHRIN LAS THAMS CAD KYI NGO BOR GYUR PA, CHOS KYI PHUNG PO
STONG PHRAG BRGYAD CU RTZA BZHI'I 'BYUNG GNAS, 'PHAGS PA'I DGE
'DUN THAMS CAD KYI MNGA' BDAG ,DRIN CAN RTZA BA DANG BRGYUD PAR
BCAS PA'I DPAL

LDAN BLA MA DAM PA RNAMS LA SKYABS SU MCHI'O, ,SANGS RGYAS BCOM
LDAN 'DAS RNAMS LA SKYABS SU MCHI'O, ,DAM PA'I CHOS RNAMS LA
SKYABS SU MCHI'O, ,'PHAGS PA'I DGE 'DUN RNAMS LA SKYABS SU

MCHI'O, ,GSANG BA'I BDAG PO PHYAG NA RDO RJE'I LHA TSOGS RNAMS
LA SKYABS SU MCHI'O, ,DPAL MGON DAM PA CHOS SKYONG BA'I BSRUNG
MA YE SHES KYI SPYAN DANG LDAN PA RNAMS LA SKYABS SU MCHI'O,
,BLA MA

LA; SANGS RGYAS LA, CHOS LA, DGE 'DUN, GSANG BA'I BDAG PO PHYAG
NA RDO RJE'I LHA TSOGS RNAMS LA, DPAL MGON DAM PA CHOS SKYONG
BA'I BSRUNG MA YE SHES KYI SPYAN DANG LDAN PA RNAMS LA, ZHES
SKYABS 'GRO

GANG MANG BYA, SANGS RGYAS CHOS DANG TSOGS KYI MCHOG RNAMS LA,
,BYANG CHUB BAR DU BDAG NI SKYABS SU MCHI, ,BDAG GIS SBYIN SOGS
BGYIS PA'I BSOD NAMS KYIS, ,'GRO LA PHAN PHYIR SANGS RGYAS 'GRUB
PAR

@159B SHOG ,DKON MCHOG GSUM LA BDAG SKYABS MCHI, ,SDIG PA THAMS
CAD SO SOR BSHAGS, ,'GRO BA'I DGE LA RJES YI RANG, ,SANGS RGYAS
BYANG CHUB YID KYIS BZUNG, ,SANGS RGYAS CHOS DANG TSOGS MCHOG
LA, ,

BYANG CHUB BAR DU BDAG SKYABS MCHI, ,RANG GZHAN DON NI RAB
BSGRUB PHYIR, ,BYANG CHUB SEMS NI BSKYED PAR BGYI, ,BYANG CHUB
MCHOG GI SEMS NI BSKYED BGYIS NAS, ,SEMS CAN THAMS CAD BDAG GI
MGRON DU GNYER, ,

BYANG CHUB SPYOD MCHOG YID 'ONG SPYAD PAR BGYI, ,'GRO LA PHAN
PHYIR SANGS RGYAS MYUR 'GRUB SHOG ,SEMS CAN THAMS CAD BDE BA
DANG BDE BA'I RGYU DANG LDAN PAR GYUR CIG ,SEMS CAN THAMS CAD
SDUG BSNGAL DANG SDUG

BSNGAL GYI RGYU DANG BRAL BAR GYUR CIG ,SEMS CAN THAMS CAD SDUG
BSNGAL MED PA'I BDE BA DANG MI 'BRAL BAR GYUR CIG ,SEMS CAN
THAMS CAD NYE RING CHAGS SDANG DANG BRAL BA'I BTANG SNYOMS TSAD
MED PA LA

GNAS PAR GYUR CIG ,CES SKYABS 'GRO SEMS BSKYED TSAD MED BZHI
BSGOM PA YANG GANG MANG BYA, DE NAS NANG MCHOD, AOm BADZRA AA
MRi TA KUndA LI HA NA HA NA H'Um PHAt, CES PAS BSANGS, AOm SVA
BH'A WA SHUDDH'A: SARBA DHARMA:

SVA BH'A WA SHUDDHO NYAHAm, ZHES PAS SBYANGS, STONG PA'I NGANG
LAS, A'A: LAS BYUNG BA'I THOD PA YANGS SHING RGYA CHE BA'I NANG
DU SHA LNGA BDUD RTZI LNGA SBYANGS RTOGS SBAR GSUM BYAS PA LAS
BYUNG BA'I NANG MCHOD ZAG PA MED PA'I

@160A *, ,YE SHES KYI BDUD RTZI'I RGYA MTSO CHEN POR GYUR, AOm
A'A: H'Um, LAN GSUM GYIS BYIN GYIS BRLABS, MCHOD RDZAS SOGS
SNGAR LTAR BSANGS, SBYANGS, STONG PA'I NGANG LAS RANG RANG GI
MING

YIG DANG PO THIG LES BRGYAN PA YONGS SU GYUR PA LAS, BLA MA DANG
GSANG BA'I BDAG PO DPAL PHYAG NA RDO RJE'I LHA TSOGS 'KHOR DANG
BCAS PA RNAMS MNYES PAR BYED PA'I DAM RDZAS SPYAN GZIGS, MCHOD
PA'I

BYE BRAG BSAM GYIS MI KHYAB PA ZHIG ,BLA MA DANG GSANG BA'I BDAG
PO DPAL PHYAG NA RDO RJE 'KHOR DANG BCAS PA'I SPYAN LAM DU
'BYUNG ZHING RGYAS PAR GYUR CIG ,AOm SARBA BID P'U RA P'U RA,
S'U RA S'U RA, AA WARTA YA AA WARTA

YA HO, BADZRA SPHA RA nA KHAm, AOm AARGHAm A'A: H'Um, DE BZHIN
DU, P'A DYAm, PUshPE, DH'U PE, A'A LO KE, GANDHE, NEE BI DYA,
SHAPTA, R'U PA, SHAPTA, GANDHE, RA SA, SPARSHA A'A: H'Um, ZHES
BYIN GYIS BRLABS, DE NAS DAM TSIG PA BSKYED PA NI, SVA

BH'A WAS SBYANGS, STONG PA'I NGANG LAS RANG GI MDUN GYI NAM
MKHAR PAm LAS SNA TSOGS PADMA 'DAB MA STONG LDAN GYI LTE BAR,
RAm LAS NYI MA'I DKYIL 'KHOR TSA ZER RAB TU RGYAS PA'I STENG DU,
H'Um MTHING GA YONGS SU GYUR

PA LAS, RDO RJE SNGON PO RTZE LNGA PA LTE BA LA H'Um GIS MTSAN
PA, DE LAS 'OD ZER PHYOGS BCUR 'PHROS, SEMS CAN THAMS CAD KYI
NAD GDON SDIG SGRIB THAMS CAD SBYANGS, SANGS RGYAS SRAS BCAS LA
MNYES

@160B PA'I MCHOD PA PHUL, DE RNAMS KYI MTHU STOBS BYIN RLABS
THAMS CAD TSUR BSDUS, RDO RJE H'Um YIG DANG BCAS PA LA THIM PA
YONGS SU GYUR PA LAS BCOM LDAN 'DAS GSANG BA'I BDAG PO DPAL
PHYAG NA RDO RJE SKU MDOG

MTHING NAG AINDRA N'I LA'I RI BO LA NYI MA 'BUM GYI MDANGS PHOG
PA LTA BU GZI BRJID BZOD PAR DKA' BA, ZHAL RAB TU GDANGS SHING
MCHE BA RNON PO BZHI GTZIGS NAS LJAGS RNAM PAR 'DRIL BA, H'Um
DANG PHAt KYI SGRA

DRAG PO 'BRUG LTAR SGROG CING, DMAR LA ZLUM PA'I SPYAN GSUM GLOG
LTAR 'KHYUG PA, KHRO GNYER BSDUS SHING, SMIN MA DANG SMA RA DANG
DBU SKRA DMAR SER DUS MTHA'I ME LTAR 'BAR BA, PHYAG GA-YAS SDIGS
MDZUB

DANG BCAS PAS RDO RJE RTZE LNGA PA NAM MKHA' LA 'PHYAR BAS BDUD
DANG BGEGS THAMS CAD TSAR GCOD CING, PHYAG GA-YON THUGS KAR MA
RUNGS PA RNAMS LA BSDIGS PA'I SDIGS MDZUB MDZAD LA, RIN PO CHE
SNA

TSOGS LAS GRUB PA'I DBU RGYAN, SNYAN RGYAN, MGUL RGYAN, PHYAG
GDUB, ZHABS GDUB, DO SHAL LA SOGS PAS SPRAS SHING, KLU RIGS
BZHIS BRGYAN PA, GOS SNGON PO'I STOD GA-YOGS DANG STAG GI PAGS
PA'I

SHAM THAMS CAN, KHRO BO'I NYAMS THAMS CAD YONGS SU RDZOGS PA,
SKU LAS SKYES PA'I YE SHES KYI ME DPUNG RAB TU 'BAR BA'I DBUS NA
ZHABS GA-YAS BSKUMS SHING, GA-YON BRKYANGS PA'I STABS KYIS LOG
'DREN
@161A *, ,DREGS PA SDE BRGYAD BRDZIS PA'I TSUL GYIS BZHUGS PA'I
STENG DU, RTZA BRGYUD KYI BLA MA DANG, MTHA' SKOR DU, YI DAM,
SANGS RGYAS BYANG SEMS, DPA' BO MKHA' 'GRO ,CHOS SKYONG BSRUNG
MA'I TSOGS

KYIS BSKOR ZHING, MDUN DU BKA' SDOD RGYAL PO CHEN PO RNAM THOS
SRAS 'KHOR DANG BCAS PA BZHUGS PA'I GTZO 'KHOR THAMS CAD KYI
SPYI BOR SKU RDO RJE'I NGO BO AOm DKAR PO, MGRIN PAR GSUNG RDO
RJE'I NGO BO A'A: DMAR

PO, THUGS KAR THUGS RDO RJE'I NGO BO H'Um SNGON POS MTSAN PAR
GYUR, RANG DANG DAM TSIG PA'I THUGS KA'I H'Um SNGON PO'I 'OD ZER
LCAGS KYU LTA PUS LCANG LO CAN GYI GNAS MCHOG DAM PA NAS, BCOM
LDAN 'DAS

GSANG BA'I BDAG PO DPAL PHYAG NA RDO RJE LA BLA MA YI DAM DKON
MCHOG GSUM GYIS BSKOR BA SPYAN DRANGS, KYEE, 'DZAM GLING YANGS
PA'I BYANG GI PHYOGS, ,GSER GYI SA 'DZIN BDUN GYI DBUS, ,RIN
CHEN RI

RAB BRTZEGS PA'I 'DAB, ,GSANG SNGAGS RIG SNGAGS 'CHANG BA YI,
,DRANG SRONG GRUB PA KUN GYI GNAS, ,LHA DANG MI YI 'DOD YON
DANG, ,PHYI NANG GSANG BA'I MCHOD PA YI, ,PHUN TSOGS 'DOD DGUS
YONGS SU GANG,,

GSANG SNGAGS CHOS SGRA SGROG PA'I ZHING, ,GNAS MCHOG LCANG LO
CAN GYI DBUS, ,YE SHES LNGA YI RANG BZHIN GYI, ,NOR BU'I GZHAL
YAS KHANG CHEN GYI, ,SENG KHRI PADMA NYI ZLA'I STENG, ,DUS GSUM
SANGS RGYAS

@161B THAMS CAD KYI, ,SKU DANG BSTAN PA BSRUNG BA'I GTZO, ,GTUM
CHEN KHRO BO'I DBANG PO BZHUGS, ,'KHOR BCAS KHYOD LA GSOL BA NI,
,SNGON GYI DAM BCA' MA BSNYEL BAR, ,SNYIGS DUS BSTAN PA BSRUNG
BA DANG, ,BSTAN

'DZIN BU BZHIN SKYONG BA DANG, ,RNAL 'BYOR BDAG CAG YON MCHOD
KYI, ,'GAL RKYEN BAR CHOD SEL BA DANG, ,ZHI RGYAS DBANG DANG
DRAG PO YI, ,'DOD DGU YID BZHIN BSGRUB PA'I PHYIR, ,DAD DANG MOS
PAS SPYAN 'DREN NA, ,THUGS

RJE'I DBYINGS NAS SKU BZHENGS LA, ,THOGS MED GNAS 'DIR GSHEGS SU
GSOL, ,H'Um, BLA MA YI DAM BCOM LDAN 'DAS, ,PHYAG NA RDO RJE'I
LHA TSOGS DANG, ,MKHA' 'GRO CHOS SKYONG BSRUNG MA'I TSOGS,
,SPYAN 'DREN

GNAS 'DIR GSHEGS SU GSOL, ,AOm GU RU BUDDHA BO DHI SATVA BADZRA
P'A nI SA PA RI W'A RA BADZRA SA MA YA DZA: DZA: DZA: H'Um BAm
HO: ZHES SPYAN DRANGS, SLAR YANG THUGS KA'I H'Um LAS 'OD ZER
'PHROS, DBANG GI LHA RNAMS SPYAN DRANGS,

KHYED RNAMS KYIS 'DI LA MNGON PAR DBANG BSKUR DU GSOL, ZHES GSOL
BA BTAB PAS, DE RNAMS KYIS, AOm SARBA TA TH'A GA TA AA BHI shE
KA TA SA MA YA SHR'I A'A: H'Um, ZHES DBANG BSKUR, MI BSKYOD PAS
DBU BRGYAN PAR GYUR,,

H'Um, LOG 'DREN GDON GSUM BRTZEGS PA'I GDAN GYI STENG, ,RIN CHEN
BRGYA LAS GRUB PA'I KHRI STENG DU, ,PADMA NYI ZLA 'BAR BA
BRTZEGS PA'I STENG, ,ZHABS SEN 'OD CHAGS BRTAN PAR BZHUGS SU
GSOL, ,DE NAS, GANG

@162A *, ,GI DRIN GYIS BDE CHEN GNAS, ,SKAD CIG NYID LA 'CHAR BA
GANG, ,BLA MA RIN CHEN LTA BU YI, ,RDO RJE CAN ZHABS PAD LA
'DUD, ,STOBS PO CHE LA DRAG SHUL CHE, ,RIG SNGAGS RGYAL PO DGE
BA CAN, ,GDUL

DKA' BO DAG 'DUL BA PO, ,RDO RJE 'DZIN LA PHYAG 'TSAL LO, ,LCANG
LO CAN GYI GNAS MCHOG DAM PA NA, ZHES SOGS KYIS PHYAG BYA, MCHOD
PA 'BUL BA NI, HO, RAB 'BYAMS ZHING NA LHA RDZAS KYI, ,MCHOD YON
JI SNYED

YOD PA DANG, ,BDAG GIS GUS PAS BSHAMS PA 'DI, ,MTHU STOBS DBANG
PHYUG RDO RJE 'DZIN, ,BCOM LDAN 'KHOR DANG BCAS LA 'BUL, ,DE
BZHIN DU TSIG THOG MTHA' 'DRA BA LA, ,MCHOD YON GYI GNAS SU,

ZHABS BSIL, ME TOG ,BDUG SPOS, SNANG GSAL, DRI CHAB, ZHAL ZAS,
SIL SNYAN, GZUGS MCHOG ,SGRA SNYAN, DRI MCHOG ,RO MCHOG ,REG
MCHOG ,JI SNYED YOD PA DANG, ZHES SOGS SBYAR NAS 'BUL, RGYAS PAR
SPRO NA,

AARGHAm SOGS SNGAGS DANG SBYAR, DE NAS NANG MCHOD KYANG, MCHOD
DO PHYOGS BCU ZHES PA NAS, DRIN CAN RTZA BA'I BLA MA RIN PO
CHE'I ZHAL DU AOm A'A: H'Um, BRGYUD PA'I BLA MA DAM PA BYIN
RLABS CAN RNAMS KYI ZHAL DU AOm A'A: H'Um,

AOm BADZRA P'A nI H'Um PHAt, AOm A'A: H'Um, RGYUD SDE CHEN PO
BZHI DANG 'BREL BA'I YI DAM DKYIL 'KHOR GYI LHA TSOGS RNAMS KYI
ZHAL DU AOm A'A: H'Um, AOm BEE SHRA MA n'A AOm A'A: H'Um, SNGON
SANGS RGYAS MTHONG BA, DAM PA'I CHOS

@162B THOS PA, 'PHAGS PA'I DGE 'DUN LA BRTEN PA, BSRUNG MA MTHU
RTZAL CAN RNAMS KYI ZHAL DU AOm A'A: H'Um, DPA' BO DANG RNAL
'BYOR MA RNAMS KYI ZHAL DU AOm A'A: H'Um, YUL LHA GZHI BDAG
,GNAS BDAG ,GRONG BDAG DANG

BCAS PA RNAMS KYI ZHAL DU AOm A'A: H'Um, ZHES PHUL, SA GZHI SPOS
KYIS BYUGS SHING ME TOG BKRAM, ,ZHES SOGS KYIS MAndAL 'BUL, DE
NAS RANG GI THUGS KA'I H'Um GI 'OD ZER GYIS, BCOM LDAN 'DAS RDO
RJE

SEMS DPA' YAB YUM SPYAN DRANGS, MDUN GYI NAM MKHAR BZHUGS PAR
BSAMS LA, YI GE BRGYA PA NYER GCIG BZLAS PAS PHYAG NA RDO RJE'I
SKU GSUNG THUGS LA GRIB PHOG PA DANG, DAM TSIG NYAMS CHAGS DAG
PAR

BSAMS LA, BSHAGS PA BYA BA NI, H'Um, BLA MA YI DAM BCOM LDAN
GSANG BA'I BDAG ,PHYAG NA RDO RJE 'KHOR BCAS BDAG LA DGONGS,
,THOG MED DUS NAS THA MA DA LTA'I BAR, ,MI DGE BCU DANG MTSAMS
MED LNGA LA

SOGS, ,BGYIS DANG BGYID STZAL YI RANG CI MCHIS PA, ,GNONG ZHING
'GYOD PAS RGYAL BA SRAS BCAS KYI, ,SPYAN SNGAR BSHAGS SHING SLAN
CHAD YANG DAG SDOM, ,KHYAD PAR LHA MCHOG PHYAG NA RDO RJE YI,
,SKU DANG GSUNG DANG

THUGS KYI DAM TSIG LAS, ,'GAL ZHING MI DGYES GYUR PA CI MCHIS
PA, ,BSHAGS DANG BSHAGS YUL BSHAGS PAR BYA BA SOGS, ,RANG BZHIN
SPROS DANG BRAL BA'I DBYINGS SU BSHAGS, ,DE NAS THUGS DAM BSKANG

@163A *, ,BA NI, H'Um, BDE STONG NAM MKHA'I GLONG YANGS LAS,
,SNA TSOGS MCHOD PA'I SPRIN SPROS TE, ,PHYAG NA RDO RJE'I LHA
TSOGS KYI, ,SPYAN LAM 'BYUNG ZHING RGYAS GYUR CIG ,RIN CHEN LAS
GRUB SNOD

YANGS SU, ,BDUD RTZI'I MCHOD YON MTSO LTAR 'KHYIL, ,MDZES PA'I
ME TOG CHAR LTAR 'BAB, ,DRI ZHIM SPOS KYI SPRIN 'KHRIGS PAS,
,GSANG BDAG 'KHOR BCAS THUGS DAM BSKANG, ,THUGS DAM DBYINGS

SU BSKANGS GYUR NAS, ,RKYEN NGAN BAR CHAD BZLOG PA DANG, ,MTHUN
RKYEN BSAM PA 'GRUB PA DANG, ,MCHOG DANG THUN MONG DNGOS GRUB
STZOL, ,MAR ME'I PHRENG BA NYI LTAR GSAL, ,BZANG PO'I DRI CHAB

MTSOR 'KHYIL ZHING, ,RO BRGYA'I ZHAL ZAS LHUN POR SPUNGS,
,GDANGS SNYAN ROL MO'I SGRA SGROG PAS, ,GSANG BDAG ,THUGS DAM,
RKYEN NGAN, MTHUN RKYEN, MCHOG DANG, MDZES PA'I RTA MCHOG RLUNG
LTAR 'PHYO,,

GA-YAG ROG ZHOL CHEN NGAR 'JO 'DON, ,LUG NAG SPYI DKAR SHEL LTAR
'TSER, ,KHYI NAG DOM LTAR 'PHYO BA 'DIS, ,GSANG BDAG ,THUGS DAM,
RKYEN NGAN, MTHUN RKYEN, MCHOG DANG, KHYUNG CHEN BYA TSOGS MKHA'

LA LDING, ,STAG SPYANG SENG GE NGAR SKAD 'DON, ,GZUGS SGRA DRI
RO'I DPAL 'DZIN PA'I, ,'DOD YON SNA LNGA'I TSOGS RNAMS KYIS,
,GSANG BDAG ,THUGS DAM, RKYEN NGAN, MTHUN RKYEN, MCHOG DANG,
GLING BZHI

@163B LHUN PO NYI ZLAR BCAS, ,GDUGS DANG RGYAL MTSAN BLA BRE
DANG, ,BUM PA BZANG DANG DPAG BSAM SHING, ,SKU GSUNG THUGS DANG
GSANG RTEN GYIS, ,GSANG BDAG ,THUGS DAM, RKYEN NGAN, MTHUN
RKYEN, MCHOG DANG, SRA

BRTAN RDO RJE'I GO KHRAB DANG, ,'BAR BA'I RDO RJE RAL GRI SOGS,
,DGRA 'JOMS MTSON CHA'I TSOGS RNAMS KYIS, ,GSANG BDAG ,THUGS
DAM, RKYEN NGAN, MTHUN RKYEN, MCHOG DANG, RIN CHEN LAS GRUB
RGYAN MANG DANG,,

KLU 'DUL SBRUL GYI CHUN PO DANG, ,LHA RDZAS GOS SNGON NA BZA'
DANG, ,STAG LPAGS SHAM THABS LA SOGS PAS, ,GSANG BDAG ,THUGS
DAM, RKYEN NGAN, MTHUN RKYEN, MCHOG DANG, ZAG MED BDUD RTZIR
BYIN BRLABS

PA'I, ,GTOR TSOGS RI LTAR SPUNGS PA DANG, ,PHYI NANG DAM RDZAS
SPYAN GZIGS TSOGS, ,SA DANG BAR SNANG KHYON GANG BAS, ,GSANG
BDAG ,THUGS DAM, RKYEN NGAN, MTHUN RKYEN, MCHOG DANG, RGYAL SRID
RIN CHEN SNA BDUN

DANG, ,LCAGS KYU LNGA DANG SGRON MA LNGA, ,SBYANGS RTOGS SBAR
BA'I AA MRi TA'I, ,RGYA MTSO RBA RLABS GA-YO BA 'DIS, ,GSANG
BDAG ,THUGS DAM, RKYEN NGAN, MTHUN RKYEN, MCHOG DANG, MA RUNGS
GDUL DKA' 'DUL BA'I PHYIR,,

THUGS RJES KHROS PA'I SKUR BSTAN YANG, ,RAB ZHI CHOS SKU'I NGANG
NYID LAS, ,MI GA-YO BLA MED RTEN MCHOG GIS, ,GSANG BDAG ,THUGS
DAM, RKYEN NGAN, MTHUN RKYEN, MCHOG DANG, GAL TE BSKUL BYED NA,
H'Um, MTHU

@164A *, ,STOBS DBANG PHYUG RDO RJE 'DZIN, ,KHRO BO'I RGYAL PO
BCOM LDAN 'DAS, ,PHYAG NA RDO RJE 'KHOR BCAS RNAMS, ,BSTAN DGRA
GZHOM PA'I DUS LA BAB, ,BDUD DANG 'BYUNG PO'I TSOGS RNAMS KYIS,
,SANGS RGYAS

BSTAN PA'I SPYI DGRA BYAS, ,DPAL LDAN BLA MA'I SKU LA BSDOS,
,DKON MCHOG GSUM GYI DBU 'PHANGS SMAD, ,DGE 'DUN RNAMS KYI 'DU
SGO PHROGS, ,NYES MED SEMS CAN YONGS LA 'TSE, ,RNAL 'BYOR BDAG
LA

GNOD BYAS PAS, ,BTANG SNYOMS GA-YEL BA MA MDZAD PAR, ,BDUD DANG
GSHIN RJE GNOD SBYIN SOGS, ,SDE BRGYAD DRAG PO'I DMAG DRONGS LA,
,'JIGS PA'I LTAS DANG CHO 'PHRUL GYIS, ,DGRA BO'I YUL KHAMS

BRLAG PAR GYIS, ,THOG SER NAD DANG DAL YAMS DANG, ,MI BZAD MTSON
CHA'I CHAR PA PHOB, ,LTAG PA'I PHYOGS NAS SDUD CHOD LA, ,KHONG
PA'I NANG NAS SNYING PHYUNGS SHIG ,NAG PO'I RTZA LAG BDUD KYI
GNYEN, ,DGRA BGEGS

LAS NGAN SDIG CAN 'DI, ,LO ZLA ZHAG TU MA BZHAG PAR, ,DA LTA
SGROL BA'I LAS MDZOD CIG ,CES BSKUL NAS, BZLOG PA BYA BA NI,
H'Um, GSANG BA'I BDAG PO'I LHA TSOGS KYIS, ,MCHOD GTOR RGYA MTSO
'DI

BZHES LA, ,RNAL 'BYOR YON MCHOD 'KHOR BCAS LA, ,PHA ROL BSAM
NGAN SBYOR RTZUB BZLOG ,BGEGS RIGS STONG PHRAG BRGYAD CU BZLOG
,GDON RIGS SUM BRGYA DRUG CU BZLOG ,NAD RIGS BZHI BRGYA RTZA
BZHI

@164B BZLOG ,YE 'BROG SUM BRGYA DRUG CU BZLOG ,BYIS PA'I GDON
CHEN BCO LNGA BZLOG ,LTAS NGAN BRGYAD CU RTZA BZHI BZLOG ,GSHIN
RJE'I 'KHOR LO BSKOR BA BZLOG ,BDUD KYI KHRAM LA BTAB PA BZLOG
,BTZAN GYI ZHAGS PA

'PHEN PA BZLOG ,GZA' DANG RGYAL GDON GNOD PA BZLOG ,BDUD GA-YOS
SRI NGAN LANGS PA BZLOG ,LO ZLA ZHAG DUS SKEGS RNAMS BZLOG ,RMI
LAM MTSAN MA NGAN PA BZLOG ,'GAL RKYEN BAR CHAD THAMS CAD

BZLOG ,BZLOG BSGYUR 'PHRIN LAS DUS LA BAB, ,MTHUN PA'I DNGOS
GRUB MA LUS PA, ,DUS 'DIR BDAG LA STZAL DU GSOL, ,'KHOR DANG
BSTAN PA LONGS SPYOD RNAMS, ,RGYAS PAR MDZOD CIG BSRUNG MA'I

TSOGS, CES BZLOG PA BYAS TE DNGOS GRUB ZHU, DE NAS MTSAMS 'DIR,
AOm BADZRA P'A nI H'Um, ZHES SOGS PHYAG RDOR GYI BZLAS PA GANG
MANG BYAS PA'I MTHAR, YI GE BRGYA PAS LHAG CHAD KHA BSKANGS,
RNAM SRAS

LA BYED NA'ANG, AOm BEE SHRA MA n'A YE SV'A H'A, ZHES SOGS BZLA,
MTSAMS 'DIR GTOR MA SNGAR LTAR BYIN GYIS BRLABS LA, BLA MA YI
DAM, DPAL PHYAG NA RDO RJE 'KHOR DANG BCAS PA'I LJAGS RDO RJE'I
'OD ZER GYI

SBU GUS DRANGS TE GSOL BAR GYUR, AOm GU RU SARBA BUDDHA BO DHI
SATVA BADZRA P'A nI d'A KI SARBA DHARMA P'A LA SA PA RI W'A RA
AI DAm BA LIm TA, KHA KHA KH'A HI KH'A HI, ZHES PA BDUN NAM,
NYER GCIG SOGS KYIS 'BUL, AARGHAm

@165A *, ,SOGS KYIS MCHOD, RNAM SRAS LA 'BUL NA'ANG SNYING PO LA
KHA KHA SOGS BTAGS LA PHUL NAS MCHOD, NANG MCHOD 'BUL, MCHOD
SBYIN GYI GTOR MA 'DOD YON LNGA DANG LDAN PA'I BDUD

RTZI'I RGYA MTSO CHEN PO 'DI NYID, BLA MA YI DAM SANGS RGYAS
BYANG SEMS MKHA' 'GRO CHOS SKYONG BSRUNG MA, KHYAD PAR DPAL
GSANG BA'I BDAG PO PHYAG NA RDO RJE'I LHA TSOGS 'KHOR DANG BCAS
PA RNAMS LA 'BUL LO,,

BZHES NAS SANGS RGYAS KYI BSTAN BSRUNGS, DKON MCHOG GI DBU
'PHANGS BSTOD, DGE 'DUN GYI SDE SKYONGS, BLA MA'I SKU TSE
SRINGS, SEMS CAN THAMS CAD BDE ZHING SKYID PA DANG MYUR DU MNGON
PAR RDZOGS PAR 'TSANG

RGYA BAR BYIN GYIS BRLAB TU GSOL, KHYAD PAR DU YANG RNAL 'BYOR
PA BDAG CAG YON MCHOD 'KHOR DANG BCAS PA RNAMS KYI NAD GDON DGRA
BGEGS KYI GNOD PA, 'GAL RKYEN BAR CHAD MI MTHUN PA'I PHYOGS
THAMS CAD

ZHI BAR MDZAD DU GSOL, MTHUN RKYEN TSE DANG BSOD NAMS DPAL DANG
'BYOR PA, MNGA' THANG RIGS RGYUD LONGS SPYOD, SNYAN GRAGS 'KHOR
TSOGS 'DOD DGU'I PHUN TSOGS, BKRA SHIS LEGS TSOGS THAMS CAD
'PHEL

ZHING RGYAS PAR MDZAD DU GSOL, KHAMS GSUM GYI SKYE DGU ,ZAS NOR
LONGS SPYOD THAMS CAD DBANG DU 'DU BAR MDZAD DU GSOL, SANGS
RGYAS KYI BSTAN PA DANG BSTAN PA 'DZIN PA'I SKYES BU DAM PA
RNAMS DANG,

@165B RNAL 'BYOR PA BDAG CAG YON MCHOD 'KHOR DANG BCAS PA RNAMS
LA GNOD CING 'TSE BAR BYED PA'I MI DANG MI MIN DGRA BGEGS LOG
'DREN THAMS CAD DA LTA NYID DU DRAG PO'I CHAD PAS TSAR GCOD PAR
MDZAD DU

GSOL, ZHES 'PHRIN LAS BCOL, SKABS 'DIR GZHI BDAG DANG, GZHAN
YANG RANG RANG GI YUL LHA SOGS LA RANG RANG GI LUGS BZHIN GTOR
MA BSNGO'O, ,DE NAS, MTHU CHEN STOBS KYIS BGEGS DPUNG MA LUS

'JOMS, CES SOGS KYIS BSTOD, MJUG TU 'DOD DON LA GSOL BA GDAB
CING, BSNGO BA DANG SMON LAM GYIS RGYAS 'DEBS, YI GE BRGYA PA
BRJOD LA BZOD PAR GSOL, SKU YOD NA BRTAN BZHUGS BYA, MED NA YE
SHES

PA GSHEGS, DAM TSIG PA BDAG NYID LA BSDU, BKRA SHIS BYA ZHING ME
TOG GI CHAR DBAB PAR BYA'O, ,TSUL 'DI YANG DAD LDAN RDO RJE MGON
POS YANG YANG NAN GYIS BSKUL BA LA BRTEN NAS, SH'AKYA'I DGE
SLONG BLO

BZANG CHOS KYI RGYAL MTSAN GYIS, SH'AKYA'I RGYAL PO'I MDUN SA RA
SA RA MO CHE DGA' LDAN KHANG GSAR GYI GZHIS KAR SBYAR BA DGE
LEGS 'PHEL,, ,,