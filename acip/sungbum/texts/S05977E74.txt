*, ,NA MO GU RU MAH'A K'A L'A YA, 'DIR GRUB PA'I DBANG
PHYUG R'A HU LA CHEN POS, MKHAS GRUB KHYUNG PO RNAL 'BYOR LA
CHOS

SGOR SKYEL GYI TSUL DU GNANG BA'I BYIN RLABS CAN, MGON DKAR YID
BZHIN GYI NOR BU BSGRUB PAR 'DOD PAS, MGON PO 'DI NYID KYI SKU
CI RIGS YOD NA RAB, MED KYANG MCHOD GTOR NANG MCHOD SPYAN GZIGS
SOGS TSAR DU DNGAR,

SKYABS 'GRO SEMS BSKYED TSAD MED BZHI BSGOM PA SNGON DU BTANG,
RANG YI DAM GANG YANG RUNG BA'AM, YANG NA SKAD CIG GIS MGON DKAR
RAM, PHYAG NA RDO RJER GSAL BAS, THOG MAR NANG MCHOD BADZRA AA
MRi TAS BSANGS,

SVA BH'A WAS SBYANGS, STONG PA'I NGANG LAS YAm LAS RLUNG, RAm
LAS ME, A'A: LAS BYUNG BA'I THOD PA PHYI DKAR LA NANG DMAR BA'I
NANG DU, SHA LNGA BDUD RTZI LNGA SBYANGS RTOGS SBAR GSUM BYAS PA
LAS BYUNG BA'I ZAG PA MED PA'I YE

SHES KYI BDUD RTZI'I RGYA MTSO CHEN POR GYUR, AOm A'A: H'Um LAN
GSUM BRJOD PAS BYIN GYIS BRLABS, DE NAS MCHOD PA RNAMS BSANGS,
SBYANGS, STONG PA'I NGANG LAS A'A: LAS BYUNG BA'I THOD PA YANGS
SHING RGYA CHE BA RNAMS
@101A *, ,KYI NANG DU, H'Um H'Um ZHU BA LAS BYUNG BA'I MCHOD
YON, ZHABS BSIL, ME TOG ,BDUG SPOS, MAR ME, DRI CHAB, ZHAL ZAS,
ROL MO RNAMS RANG BZHIN BDE STONG, RNAM PA MCHOD RDZAS, BYED LAS

DBANG PO DRUG GI SPYOD YUL DU ZAG PA MED PA'I BDE BA KHYAD PAR
CAN BSKYED PAR GYUR, AOm AARGHAm A'A: H'Um, P'ADYAm, PUshPE,
DH'U PE, A'A LO KE, GANDHE, NEEB'I DYA, SHAPTA A'A: H'Um, ZHES
MCHOD PA BYIN GYIS BRLABS, MGON PO'I

SKU YOD NA DE NYID DANG, MED NA MDUN DU BSKYED PA STE, SNGAR
LTAR BSANGS, SBYANGS, STONG PA'I NGANG LAS MDUN DU PAm LAS PADMA
DANG, RAm LAS NYI MA'I DKYIL 'KHOR GYI STENG DU, GAm LAS NOR
BDAG PHO MO GLANG PO CHE'I GDONG CAN

DKAR PO, PHYAG GNYIS KYIS RIN PO CHES GANG BA'I THOD PA DANG, LA
PHUG 'DZIN PA, DE'I STENG DU H'Um YIG DKAR PO LAS YID BZHIN GYI
NOR BU H'Um GIS MTSAN PA, DE LAS 'OD 'PHROS, 'PHAGS PA MCHOD,
SEMS CAN THAMS

CAD KYI DBUL PHONGS KYI SDUG BSNGAL BSAL, SRID ZHI'I DPAL 'BYOR
PHUN SUM TSOGS PA THAMS CAD BSDUS, PHYAG MTSAN SA BON DANG BCAS
PA LA THIM PA YONGS SU GYUR PA LAS, MGON PO YID BZHIN GYI NOR BU
SKU

MDOG DKAR LA DMAR BA'I MDANGS CHAGS PA, KHRO 'DZUM SGEG PA'I
NYAMS CAN, ZHAL GCIG PHYAG DRUG PA, PHYAG GA-YAS KYI DANG POS
NOR BU RIN PO CHE DBANG GI RGYAL PO DANG, GA-YON DANG POS RIN PO
CHES GANG BA'I

@101B THOD BUM DKU GA-YON PA LA BRTEN NAS 'DZIN PAS 'DOD DGU'I
CHAR 'BEBS PA, BAR PA GNYIS NA DBUL BA RTZAD NAS GCOD PA'I RDO
RJE GRI GUG DANG, KHAMS GSUM ZIL GYIS GNON PA'I RTZE GSUM 'DZIN
PA, 'OG MA GNYIS NA

GNAS GSUM MKHA' 'GRO 'BOD PA'I CANG TE'U DANG, SRID ZHI DBANG DU
SDUD PA'I LCAGS KYU 'DZIN PA, SMIN MA DANG SMA RA DMAR SER 'BAR
ZHING, DBU SKRA KHAM SER GYEN DU BRDZES PA'I SPYI BOR BLA MA MI
BSKYOD DBANG GI RGYAL POS

RGYAS BTAB CING, DPRAL BAR SINDHU RAS BYUGS PA, RIN PO CHE SNA
TSOGS LAS GRUB PA'I DBU RGYAN, SNYAN RGYAN, MGUL RGYAN, PHYAG
GDUB, ZHABS GDUB LA SOGS PA RIN PO CHE'I RGYAN BRGYAD KYIS
BRGYAN PA, LHA RDZAS LAS

GRUB PA'I DAR BZANG PO'I STOD GA-YOGS DANG SMAD GA-YOGS LHAB
LHUB TU GSOL BA, RIN PO CHE'I PHRENG BA DANG, GSER GYI DRIL BU
GA-YER KHAS SPRAS PA, ZHABS GNYIS 'GRO 'PHRO LA 'TSOMS PA LTA
BUS MKHA' 'GRO DANG, GNOD

SBYIN DANG, NOR BDAG MANG POS BSKOR NAS BZHUGS PA'I THUGS KAR
DBANG SDUD KYI MKHA' 'GRO SDE LNGA BZHUGS PA'I GTZO 'KHOR THAMS
CAD KYI SPYI BOR AOm DKAR PO, MGRIN PAR A'A: DMAR PO, THUGS KAR
H'Um SNGON PO, THUGS

KA'I H'Um GI 'OD ZER LCAGS KYU'I RNAM PA CAN GYIS, SHAR LHO BSIL
BA'I TSAL GYI DUR KHROD, SHING TZAN DAN RKANG GCIG PA'I DRUNG NA
BZHUGS PA'I MGON PO BAR GCOD KUN SEL GYI THUGS KA NAS, MGON PO
YID

@102A *, ,BZHIN NOR BU LA MKHA' 'GRO DANG NOR BDAG GI TSOGS KYIS
BSKOR BA SPYAN DRANGS, H'Um, CHOS KYI DBYINGS LAS ZHI BA'I SKUR
BZHENGS PA, ,GANGS RI'I MDANGS 'PHROG MGON PO THUGS RJE'I

GTER, ,YID BZHIN NOR BU MKHA' 'GRO'I TSOGS DANG BCAS, ,DNGOS
GRUB 'DOD DGU STZOL PHYIR GSHEGS SU GSOL, ,AE HYE HI, DZA: H'Um
BAm HO: GNYIS SU MED PAR GYUR, PADMA KA MA LA YE STVAm, BDAG
DANG SEMS CAN THAMS

CAD KYI, ,PHONGS PA'I SDUG BSNGAL ZHI MDZAD PA'I, ,BSAM 'PHEL
YID BZHIN NOR BU LA, ,SGO GSUM GUS PAS PHYAG 'TSAL LO, ,AOm GU
RU MAH'A K'A LA SA PA RI W'A RA AARGHAm NAS, SHAPTA'I BAR GYIS
MCHOD, AOm GU RU

MAH'A K'A LA SA PA RI W'A RA AOm A'A: H'Um GIS NANG MCHOD PHUL,
PHYOGS BCU DUS GSUM SANGS RGYAS THAMS CAD KYI, ,THUGS RJE GCIG
BSDUS RJE BTZUN SPYAN RAS GZIGS, ,DE YI RNAM SPRUL PHYAG DRUG
MGON PO LA, ,LUS

NGAG YID GSUM GUS PAS PHYAG 'TSAL LO, ,ZHES BSTOD, MGON PO'I
THUGS KA'I DBANG SDUD KYI MKHA' 'GRO MA'I THUGS KAR NYI GDAN LA
GNAS PA'I CHOS NYID KYI THIG LE RGYA SRAN TZAM GYI STENG DU H'Um
DKAR LA 'TSER

BA'I MTHA' SKOR DU, AOm GU RU MAH'A K'A LA HA RI nI SIDDHI DZA:
CES PA'I SNGAGS MAR ME'I PHRENG BA LTA BUS BSKOR BA LAS 'OD ZER
'PHROS, SEMS CAN THAMS CAD KYI DBUL PHONGS KYI SDUG BSNGAL BSAL,
YID BZHIN NOR

@102B BU'I GO 'PHANG LA BKOD, GNAS GSUM GYI DPA' BO MKHA' 'GRO
,KHAMS GSUM GYI SKYE DGU ,'JIG RTEN DANG 'JIG RTEN LAS 'DAS PA'I
'DOD DGU'I LONGS SPYOD, DPAL 'BYOR PHUN SUM TSOGS PA THAMS CAD
DBANG DU

BSDUS PAR BSAMS LA, SNYING PO DE NYID CI MANG BZLA'O, ,MJUG TU
GTOR MA NANG MCHOD LTAR BYIN GYIS BRLABS TE, MGON PO 'KHOR DANG
BCAS PA'I LJAGS 'OD ZER GYI SBU GUS DRANGS TE GSOL BAR GYUR, AOm
GU RU MAH'A K'A LA

SA PA RI W'A RA AI DAm BA LIm TA KHA KHA KH'A HI KH'A HI, ZHES
PA GSUM MAM BDUN GYIS 'BUL, AARGHAm SOGS KYIS MCHOD PA DANG NANG
MCHOD PHUL, BSTOD PAS BSTOD, ,'DOD DON LA GSOL BA GDAB, BZOD PAR
GSOL, RTEN YOD

NA BRTAN BZHUGS DANG, MED NA YE SHES PA GSHEGS, DAM TSIG PA BDAG
NYID LA BSDU, BLA MA MGON PO DBYER MED LA, ,BDAG NI GUS PAS
SKYABS SU MCHI, ,BDAG NI SEMS CAN THAMS CAD KYI, ,NYON MONGS MA
LUS SEL BAR

SHOG ,CES DGE BA BSNGO ZHING SMON LAM DANG SHIS PAS BRGYAN PAR
BYA'O, ,DE LTAR NYIN RE BZHIN NYAMS SU BLANGS NA, GNAS SKABS SU
BAR GCOD KYIS MI TSUGS SHING, MI NOR ZAS GSUM 'DU BA DANG, MTHAR
BLA MA

MGON POS MKHA' SPYOD DU 'KHRID, MCHOG STZOL BA SOGS PHAN YON
SHIN TU CHE BA MKHAS GRUB KHYUNG PO'I SGRUB YIG TU GSUNGS SO,
,ZHES PA 'DI YANG CHAS SMRO BA'I BTZUN PA BLO BZANG CHOS KYI
RGYAL MTSAN GYIS SNYE MO

@103A *, ,GZHIS KAR 'PHRAL DU SBYAR BA'O,, ,,