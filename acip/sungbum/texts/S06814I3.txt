[#THE FOLLOWING TEXT HAS INCOMPLETE SECTIONS, WHICH ARE ON ORDER]

*, ,BSTAN BCOS MNGON PAR RTOGS PA'I RGYAN 'GREL BA DANG BCAS
PA'I RNAM BSHAD RNAM PA GNYIS KYI DKA' BA'I GNAD GSAL BAR BYED
PA LEGS BSHAD SKAL BZANG GLU DBANG GI ROL MTSO ZHES BYA BA LAS
SBYOR LAM GYI SPYI DON GZHUGS SO, ,

@01A *, ,GSUM PA GDAMS NGAG GI 'BRAS BU NGES 'BYED YAN LAG
BSHAD PA LA, SPYI'I MTSAMS SBYAR BA DANG, DON DNGOS BSHAD
PA'O, ,DANG PO NI, 'O NA, GDAMS NGAG DANG, NGES 'BYED YAN LAG,
CES BSHAD NA,

GDAMS NGAG GI 'OG TU THEG CHEN GYI SBYOR LAM 'CHAD PA'I RGYU
MTSAN CI YIN ZHE NA, DE'I RGYU MTSAN YOD DE, BYANG SEMS TSOGS
LAM PAS GDAMS NGAG GI DON SGOM PAS DE'I RGYUD LA THEG CHEN GYI
NGES 'BYED YAN LAG 'BYUNG BAR 'GYUR BA'I

PHYIR, ZHES MTSAMS SBYOR GYI SGO NAS BSHAD PA LA, LAS DANG PO
PA DE LTAR GDAMS NGAG THOB PA LA NGES PAR 'BYED PA'I YAN LAG
'BYUNG BAS NGES PAR 'BYED PA'I YAN LAG, CES GSUNGS, GNYIS PA
LA NGO BO MDOR BSTAN PA, KHYAD CHOS

RGYAS BAR BSHAD PA GNYIS LAS, DANG PO NI, DMIGS PA DANG NI
RNAM PA DANG, ,ZHES SOGS KYIS 'CHAD, GNYIS PA NI, DMIGS PA MI
RTAG LA SOGS PA, ,ZHES SOGS KYIS 'CHAD, 'DI LA YANG, MDO LAS
GSUNGS TSUL, BSTAN BCOS

KYIS 'GREL TSUL GNYIS LAS, DANG PO NI, SGOM LAM LA 'DOMS PA'I
GDAMS NGAG GI SKABS SU, BYANG SEMS RTZOM PA'I SKYON DU MI
LTUNG BA DE LTA BU'I DGE BA'I RTZA BA RDZOGS PAR BGYI BAR
'TSAL BAS SHER PHYIN LA BSLAB PAR BYA'O, ,ZHES GSUNGS

PA LAS 'PHROS NAS, SH'A RI'I BUS SKYON DE SDES PA'I LAN DU,
RAB 'BYOR GYIS SMRAS PA, TSE DANG LDAN BA SH'A RI'I BU SKYON
ZHES BYA BA NI CHOS LA SRED PA'O, ,ZHES GSUNGS PA LAS 'PHROS
NAS, SBYOR LAM GYI MDO 'DIR GSUNGS PA YIN TE,

@02A *, ,SH'A RI'I BUS SMRAS PA, RAB 'BYOR CHOS LA SRED PA
GANG YIN, RAB 'BYOR GYIS SMRAS PA, TSE DANG LDAN PA SH'A RI'I
BU 'DI BYANG CHEN SHER PHYIN LA SPYOD PA'I TSE GZUGS MI RTAG
CES BYA BAR MNGON PAR ZHEN PA DANG, ZHES

SOGS GSUNGS, GNYIS PA LA, MDO DE'I DON MDOR BSTAN GYI SGO NAS
'CHAD PA LA, DMIGS PA DANG NI RNAM PA DANG, ,ZHES PA NAS, BCAS
PA DAG LAS KHYAD PAR 'PHAGS, ,ZHES PA'I BAR GSUNGS, DE'I DON
TSIG DON GYI SGO NAS BSHAD PA

LA; BYANG CHUB SEMS DPA' RNAMS KYI THOS PA LA SOGS PA RAB KYI
MTHAR PHYIN PA THOB PA THAR PA'I CHA DANG MTHUN PA DAD PA LA
SOGS PA'I MTSAN NYID KYI DGE BA'I RTZA BA'I 'OG TU BDEN PA
BZHI RTOGS PA DANG RJES SU MTHUN PA NGES PAR 'BYED PA'I CHA

DANG MTHUN PA BZHI PO 'JIG RTEN PA'I BSGOMS PA LAS BYUNG BA,
ZHES PA NAS, DE'I PHYIR THEG PA GZHAN LA BRTEN NAS NI GANG DU
YANG SUN 'BYIN PA BRJOD PAR MI BYA'O, ,ZHES PA'I BAR GSUNGS,
'DI LA YANG, THEG CHEN KYI SBYOR LAM

KHYAD PAR LNGA LDAN DU BSTAN PA, NYAN RANG GI SBYOR LAM LAS
KHYAD PAR DU 'PHAGS PAR BSTAN PA, BYANG SEMS KYI DMIGS TSUL
SNA TSOGS SU BSTAN PA, DE LA RTZOD PA SPANG BA'O, ,DANG PO LA,
THEG CHEN GYI SBYOR LAM DE KHYAD PAR LNGA DANG LDAN

TE; RGYU'I KHYAD PAR, DMIGS PA'I KHYAD PAR, RNAM PA'I KHYAD
PAR, NGO BO'I SGO NAS DBYE PA'I KHYAD PAR, GNAS SKABS KYI DBYE
BA'I KHYAD PAR DANG LDAN PA'I PHYIR, ZHES BSHAD PA LA, BYANG
CHUB SEMS DPA' RNAMS KYI ZHES SOGS

@02B GSUNGS, DE YANG RGYU'I KHYAD PAR DE STEN PA LA, BYANG
CHUB SEMS DPA' RNAMS KYI THOS PA, ZHES SOGS GSUNGS, DMIGS RNAM
GYA KHYAD PAR STON PA LA, BDEN PA BZHI RTOGS PA DANG RJES SU
MTHUN PA, ZHES GSUNGS, NGO BO'I KHYAD PAR STON PA LA,

NGAS PAR 'BYED PA'I CHA DANG MTHUN PA BZHI PO 'JIG RTEN PA'I
SGOM PA LAS BYUNG BA DRO BAR 'GYUR PA ZHES BYA BA'I DGE BA'I
RTZA BA DANG, DE'I 'OG TU RTZE MOR GYUR PA DANG, DE'I 'OG TU
BZOD PAR GYUR PA DANG, DE'I 'OG TU CHOS KYI MCHOG CES BYA BA,
ZHES GSUNGS,

CHUNG 'BRING CHEN PO'I KHYAD PAR STON PA LA, CHUNG NGU LA SOGS
PA'I RIM GYIS SKYES PAS SAM, BYANG CHUB SEMS DPA' DANG 'BREL
BA'I DBANG PO RTUL PO LA SOGS PA GANG ZAG GI BYE BRAG GIS
CHUNG NGU DANG 'BRING DANG CHEN PO NI, ZHES GSUNGS, DE LTA
BU'I

SBYOR LAM DE, THEG DMAN GYI SBYOR LAM LAS DMIGS PA'I SGO NAS
KHYAD PAR DU 'PHAGS PAR STON PA LA, 'CHAD PAR 'GYUR BA DMIGS
PA'I KHYAD PAR GYI NGO BO NYID BDEN PA BZHI'I DNGOS PO LA
DMIGS PA DANG, ZHES GSUNGS, RNAM PA'I SGO NAS

KHYAD PAR DU 'PHAGS PAR STON PA LA, CHOS SU LTA BA'I GNYEN PO
NYID KYIS MNGON PAR ZHEN PA MED PA LA SOGS PA'I RNAM PAR ZHUGS
PA DANG, ZHES GSUNGS, RGYU'I SGO NAS KHYAD PAR DU 'PHAGS PAR
STON PA LA, THEG PA GSUM CHAR RTOGS PA'I

RGYU'I NGO BO DANG, ZHES GSUNGS, YONGS 'DZIN GYI SGO NAS KHYAD
PAR DU 'PHAGS PAR STON PA LA, DGE BA'I BSHAS GNYEN THABS LA
MKHAS PA'I MTSAN NYID KYIS YONGS SU 'DZIN PA DANG LDAN PA
DANG, ZHES GSUNGS, LDAN CHOS KYI SGO NAS

KHYAD PAR DU 'PHAGS PAR STON PA LA, MTHONG BA DANG SGOM PAS
SPANG PAR BYA BA'I GZUNG PA DANG 'DZIN PA'I RNAM PAR RTOG PA
RNAM PA BZHI PO 'CHAD PAR 'GYUR BA'I TSUL DANG 'BREL BAR
'BYUNG BA NI NYAN THOS LA SOGS PA'I DRO BA LA SOGS PA

@03A *, ,LAS KHYAD PAR DU 'PHAGS PA YIN NO, ZHES GSUNGS, GNYIS
PA NI, DE DE LAS DE LTAR DU KHYAD PAR DU 'PHAGS PA'I RGYU
MTSAN STON PA LA, DE DAG GI DRO BAR GYUR PA LA SOGS PA'I DGE
BA'I RTZA BA NI, LUGS  LAS GZUGS SU RUNG BA LA SOGS PA'I MTSAN
NYID KYI DNGOS PO'I BDAG NYID KYI BDEN PA BZHI LA DMIGS PA
DANG, BDAG TU LTA BA'I GNYEN PO NYID KYIS MI RTAG PA LA SOGS
PA'I RNAM PAR ZHUGS PA DANG, RANG GI THEG PA RTOGS PA KHO NA'I
CHED DU

DANG, YONGS SU 'DZIN PA DANG BRAL BA DANG, RNAM PAR RTOG PA
RNAM PA BZHI DANG MI LDAN PAR 'BYUNG NGO ZHES 'BYUNG BA'I
PHYIR RO, ,ZHES GSUNGS, GSUM PA NI, BYANG CHUB SEMS DPA' RNAMS
KYI NGES PAR 'BYED PA'I CHA DANG MTHUN PA RNAMS NI, THABS

MKHAS PA'I STOBS KYIS KHA CIG TU NI RGYU'I SGO NAS, KHA CIG TU
NI 'BRAS BU'I SGO NAS, KHA CIG TU NI NGO BO NYID KYI SGO NAS,
KHA CIG TU NI CHOS NYID KYI RNAM PA'I SGO NAS JI LTAR SRID PA
BZHIN BDEN PA BZHI'I DNGOS PO LA DMIGS PA YIN LA, SNGA MA
BZHIN

DU RNAM PA GZHAN GYIS KYANG BDEN PA BZHI LA KUN TU DMIGS SO,
,ZHES BYA BAR SHES PAR BYA'O, ,ZHES SOGS KYIS BSHAD, BZHI PA
STON PA LA, GANG GI PHYIR 'DI NI RNAM PAR BZHAG PA GZHAN KHO
NA YIN TE, DE'I PHYIR THEG PA GZHAN LA BRTEN NAS NI GANG

DU YANG SUN 'BYIN PA BRJOD PAR MI BYA'O, ,ZHES GSUNGS, GNYIS
PA KHYAD CHOS RGYAS PAR BSHAD PA LA, DMIGS PA MI RTAG LA SOGS
PA, ,ZHES SOGS GSUNGS, 'DI LA YANG DMIGS RNAM RGYU GSUM GYI
KHYAD PAR, MTSUNGS LDAN RTOG PA'I

KHYAD PAR, YONGS 'DZIN DGE BSHES KYI KHYAD PAR DANG GSUM LAS,
DANG PO LA, SPYI'I MTSAMS SBYAR BA DANG, SO SO'I DBYE BA,
BRJOD TSUL LA RTZOD PA SPANG BA DANG GSUM LAS, DANG PO NI,
DMIGS PA DANG RNAM PA'I KHYAD PAR JI LTA BU ZHE NA, DE'I

@03B PHYIR DMIGS PA DANG RNAM PA DAG BAR SKABS KYI TSIGS SU
BCAD PA BDUN GYIS BSHAD DE, ZHES BSHAD, GNYIS PA LA, DROD,
RTZE MO, BZOD PA, CHOS MCHOG GI DMIGS RNAM GYI KHYAD PAR RO,
,DANG PO LA, DROD CHUNG NGU'I BDEN BZHI'I DBANG DU BYAS PA'I
DMIGS RNAM GYI KHYAD PAR GNYIS

STON PA LA, SH'A RI'I BUS SMRAS PA TSE DANG LDAN PA RAB 'BYOR
CHOS LA SRED PA GANG YIN, RAB 'BYOR GYIS SMRAS PA, TSE DANG
LDAN PA SH'A RI'I BU GANG BYANG CHEN SHER PHYIN LA SPYOD PA'I
TSE GZUGS MI RTAG CES BYA BAR MNGON PAR ZHEN PA DANG, LHAG PAR
GNAS PA DANG, KUN SHES PA 'DI NI SH'A

RI'I BU BYANG CHEN MTHUN PA'I CHOS LA SRED PA STE SKYON YIN
NO, ,ZHES SOGS DANG, GZUGS 'DI LTAR SPANG BAR BYA'O, ,'DIS
GZUGS SPANG BAR BYA'O, ,ZHES MNGON PAR ZHEN PA DANG, ZHES SOGS
DANG, 'GOG PA DE LTAR MNGON DU BYA'O, ,'DI LAS 'GOG PA MNGON
DU BYA'O, ,ZHES BYA BA DANG, ZHES

SOGS DANG, TSE DANG LDAN PA SH'A RI'I BU GANG BYANG CHEN SHER
PHYIN LA SPYOD PA'I TSE 'DI LTAR BSLAB PAR BYA STE, SLOB PA'I
TSE CI NAS KYANG GZUGS SHES PAR BYA STE, GZUGS DES KYANG RLOM
SEMS SU MI BYA'O, ,ZHES SOGS GSUNGS, DE'I DON BSHAD PA LA,
DMIGS PA MI RTAG LA SOGS

PA, ,BDEN PA'I RTEN CAN DE YI NI, ,RNAM PA MNGON ZHEN LA SOGS
'GOG, CES DANG, DE LA CHUNG NGU'I DMIGS PA NI SDUG BSNGAL LA
SOGS PA'I BDEN PA BZHI PO LA BRTEN PA MI RTAG PA LA SOGS PA'I
RNAM PA BCU DRUG YIN NO, ,DE'I RNAM PA NI SDUG BSNGAL LA SOGS
PA'I BDEN PA

LA MNGON PAR ZHEN PA DANG DMIGS PA LA SOGS PA 'GOG PA YIN NO,
,ZHES GSUNGS, RGYU'I SGO NAS KHYAD PAR DU 'PHAGS PAR STON PA
LA, TSE DANG LDAN PA RAB 'BYOR NYAN THOS KYI SA LA SLOB PAR
'DOD PAS KYANG SHER PHYIN MNYAN PAR BYA, BZUNG BAR BYA, BCAD
BAR BYA, BKLAB

PAR BYA, KUN CHUB PAR BYA, TSUL BZHIN DU YID LA BYA'O, ,ZHES
PA NAS, THEG PA GSUM PO RNAMS RGYA CHER BSTAN TO, ,ZHES PA'I
BAR GSUNGS, DE'I DON BSHAD PA LA, THEG PA GSUM CHAR THOB PA'I
RGYU, ,ZHES DANG, DRO BA LA SOGS PA THAMS CAD KYANG THEG PA 
GSUM

@04A *, ,CHAR GYI RTOGS PA THOB PA'I RGYU'I NGO BO YIN PAR
KHONG DU CHUD PAR BYA'O, ,ZHES GSUNGS, DROD 'BRING GI DMIGS
RNAM GYI KHYAD PAR STON PA LA, DE NAS TSE DANG LDAN PA RAB
'BYOR GYIS BCOM LDAN 'DAS LA 'DI SKAD CES GSOL TO, ,BCOM LDAN

'DAS BDAG GIS NI BYANG CHUB SEMS DPA' DANG SHER PHYIN MA DMIGS
YANG DAG PAR RJES SU MA MTHONG STE, ZHES PA NAS, DE LTAR NA
MING DE GNAS PA YANG MA LAGS, MI GNAS PA YANG MA LAGS, GNAS PA
DANG BRAL BA MA LAGS SO, ,ZHES PA'I BAR GSUNGS, DE'I DON BSHAD

PA LA, GZUGS SOGS 'DU 'GOD GNAS BRAL DANG, ,ZHES DANG, 'BRING
GI DMIGS PA NI MOS PA DANG DE KHO NA NYID YID LA BYED PA DAG
GIS GRANGS BZHIN DU GZUGS LA SOGS PA SGRUB PA DANG DGAG PA DAG
MI DMIGS SHING MA MTHONG BA ZHES BYA BA YIN NO, ,RNAM PA NI
MING THAMS

CAD MED PA NYID KYIS RGYUN MI 'DRA BA DANG RGYUN 'DRA BAR 'JUG
PA'I MTSAN NYID DAG MED PA ZHES BYA BA YIN NO, ,ZHES GSUNGS,
DROD CHEN PO'I DMIGS RNAM GYI KHYAD PAR STON PA LA, BCOM LDAN
'DAS BRDA DANG LDAN PA'I CHOS BTAGS PA 'DI LTA STE BYANG CHUB
SEMS DPA' ZHES BGYI

BA GANG LAGS PA DE YANG PHUNG PO'AM KHAMS SAM, SKYE MCHED DAM,
SANGS RGYAS KYI CHOS MA 'DRES PA BCO BRGYAD KYI BAR GANG GIS
KYANG BRJOD PAR BGYI BA MA LAGS, ZHES PA NAS, BYANG CHUB SEMS
DPA' LA MI GNAS PA'I TSUL GYIS GNAS PAR RIG PAR BGYI'O, ,ZHES
GSUNGS,

DE'I DON BSHAD PA LA, GNAS DANG BTAGS DANG BRJOD DU MED, ,CES
DANG, CHEN PO'I DMIGS PA NI GZUGS NAS SANGS RGYAS ZHES BYA
BA'I BAR CHOS THAMS CAD BRDAR BTAGS PA'I CHOS THA SNYAD PA YIN
NO ZHES BYA BA YIN NO, ,RNAM PA NI DGE BA LA SOGS PA NYID KYI
CHOS GANG DU

YANG BRJOD DU MED PA ZHES BYA BA YIN TE, ZHES GSUNGS, DE DAG
GI DON BSDUS NAS 'CHAD PA LA, DE LTAR NA RNAM PAR MI RTOG PA'I
YE SHES KYI ME'I SNGA LTAS YIN PA'I PHYIR DRO BAR GYUR BA
DMIGS PA DANG, RNAM PA DANG LDAN PA RNAM PA GSUM MO, ,ZHES
GSUNGS, GNYIS PA

@04B LA, RTZE MO CHUNG NGU'I DMIGS RNAM GYI KHYAD PAR STON PA
LA, BCOM LDAN 'DAS GANG SHER PHYIN LA SPYOD PAS GZUGS LA GNAS
PAR MI BGYI'O, ,ZHES PA NAS, GZHAN GYI NGO BO STONG BA NYID
KYI PHYIR MI BZUNG BA'O, ,ZHES GSUNGS, DE'I DON BSHAD PA LA,
GZUGS SOGS MI GNAS DE

DAG NI, ,DE YI NGO BOR RANG BZHIN MED, ,DE DAG GCIG GI RANG
BZHIN GCIG, DE MI RTAG SOGS BAR MI GNAS, ,ZHES DANG, CHUNG
NGU'I DMIGS PA NI GZUGS LA SOGS PA NI RANG GI NGO BO DANG BRAL
BA'I NGO BO NYID YIN PAS, RANG GI NGO BO STONG PA NYID KYIS
GZUGS LA SOGS PA LA MI

GNAS PA ZHES BYA BA YIN NO, ,RNAM PA NI DON DAM PAR GZUGS LA
SOGS PA'I CHOS THAMS CAD DANG, STONG PA NYID DAG PHAN TSUN NGO
BO GCIG YIN PAS STONG PA NYID LA MI RTAG PA LA SOGS PA MED PA
NYID KYIS GZUGS LA SOGS PA DE DAG LA RTAG PA DANG MI RTAG PA
LA SOGS PA NYID DU

MI GNAS PA ZHES BYA BA YIN NO, ,ZHES GSUNGS, RTZE MO 'BRING GI
DMIGS RNAM STON PA LA, DE CI'I SLAD DU ZHE NA, BCOM LDAN 'DAS
'DI LTA STE RNAM PA THAMS CAD MKHYEN PA NYID NI MTSAN MAR
BZUNG BA BGYI BA MA LAGS TE, MTSAN MA NI NYON MONGS PA LAGS
SO, ,ZHES PA NAS,

BCOM LDAN 'DAS 'DI NI BYANG CHEN RNAMS KYI SHER PHYIN LAGS SO,
,ZHES GSUNGS, DE'I DON BSHAD PA LA, DE RNAMS DE YI NGO BOS
STONG, ,DE DAG GCIG GI RANG BZHIN GCIG, CHOS RNAMS MI 'DZIN
GANG YIN DANG, ,ZHES DANG, 'BRING GI DMIGS PA NI CHOS KYI
DBYINGS KYI NGO

BO NYID KYIS MI RTAG PA LA SOGS PA DANG, STONG PA NYID RNAMS
NI RANG GI NGO BO NYID MED PA YIN PAS MI RTAG PA NYID LA SOGS
PA DANG, STONG PA NYID DAG PHAN TSUN BDAG NYID GCIG PA ZHES
BYA BA YIN NO, ,RNAM PA NI NGO BO NYID BKAG PAS GZUGS LA SOGS
PA LA RANG GIR MI BYED PA ZHES

BYA BA GANG YIN PA DE YIN NO, ,ZHES GSUNGS, RTZE MO CHEN PO'I
DMIGS RNAM STON PA LA, BCOM LDAN 'DAS GANG BYANG CHEN SHER
PHYIN LA SPYOD PA NA SHER PHYIN GANG GIS SHER PHYIN 'DI NI
CI'I PHYIR DE LA SHER PHYIN ZHES BYA BA ZHES DE LTA BRTAG PAR

@05A *, ,BGYI'O, ,ZHES PA NAS, KUN TU SKRAG PAS ZIN PAR MI
'GYUR NA BYANG CHEN DANG SHER PHYIN MA BRAL BAR SHES PAR
BYA'O, ,ZHES GSUNGS, DE'I DON BSHAD PA LA, DE DAG MTSAN MAR MI
MTHONG PHYIR, ,SHES RAB KYIS NI YONGS RTOGS PA, ,THAMS

CAD DMIGS SU MED PAR RO, ,ZHES DANG, CHEN PO'I DMIGS PA NI NGO
BO NYID MED PA NYID KYIS GZUGS LA SOGS PA DE DAG LA SNGON PO
LA SOGS PA'I MTSAN MAR MI MTHONG BA ZHES BYA BA YIN NO, ,RNAM
PA NI SHES RAB KYIS YANG DAG PAR CHOS RAB TU RNAM PAR 'BYED
PAS DNGOS PO THAMS

CAD MI DMIGS PAR NGES PAR RTOGS PA ZHES BYA BA YIN NO, ,ZHES
GSUNGS, DE'I DON BSDUS NAS 'CHAD PA LA, DE LTAR NA DGE BA'I
RTZA BA G-YO BA'I RTZE MO YIN PA'I PHYIR, RTZE MOR GYUR PA
DMIGS PA DANG RNAM PA DANG LDAN PA RNAM PA GSUM MO, ,ZHES
GSUNGS, BZOD PA CHUNG NGU'I

DMIGS RNAM STON PA LA, DE NAS TSE DANG LDAN PA SH'A RI'I BUS
TSE DANG LDAN PA RAB 'BYOR LA 'DI SKAD CES SMRAS SO, ,RAB
'BYOR CI'I PHYIR NA BYANG CHEN SHER PHYIN DANG MA BRAL BAR
SHES PAR BYA, RAB 'BYOR GYIS SMRAS PA, TSE DANG LDAN PA SH'A
RI'I BU GZUGS NI GZUGS KYI RANG BZHIN DANG BRAL

BA STE, DE BYA CHEN SHES PHYIN LA SPYOD PA'I TSE YANG DAG PA
JI LTA BA BZHIN DU RAB TU SHES SO, ,ZHES SOGS GSUNGS, DE'I DON
BSHAD PA LA, GZUGS SOGS NGO BO NYID MED NYID, ,DE MED PA NI
NGO BO NYID, ,CES DANG, CHUNG NGU'I DMIGS PA NI MTSAN NYID KYI
NGO BO NYID DANG NGO BO NYID KYI MTSAN

NYID DAG STONG PA NYID KYIS GZUGS LA SOGS PA'I NGO BO NYID MED
PA NYID CES BYA BA YIN NO, ,RAM PA NI SKYE BO DMIGS PA CAN GYI
NGO BOR GZUGS LA SOGS PA DNGOS PO MED PA NYID NGO BO NYID DO, 
,ZHES BYA BA YIN BO, ,ZHES GSUNGS, BZOD PA 'BRING GI DMIGS
RNAM

STON PA LA, DE CI'I PHYIR ZHE NA, TSE DANG LDAN PA SH'A RI'I
BU 'DI LTAR CHOS THAMS CAD NI MI SKYES SHING NGES PAR MA BYUNG
BA'O, ,ZHES SOGS GSUNGS, DE'I DON BSHAD PA LA, DE DAG SKYE MED
NGES 'BYUNG MED, ,DAG DANG, ZHES DANG, 'BRING GI DMIGS PA NI,
RANG BZHIN GYIS

@05B MA SKYES PA NYID KYIS GZUGS LA SOGS PA LA SKYE BA YANG
MED MYA NGAN LAS 'DAS PA YANG MED, CES BYA BA YIN NO, ,RNAM PA
NI CHOS THAMS CAD KYI RANG GI NGO BO RTOGS PA KHO NAS LUS LA
SOGS PA RNAM PA THAMS CAD DU RNAM PAR DAG PA ZHES BYA BA YIN
NO, ,ZHES GSUNGS,

BZOD PA CHEN PO'I DMIGS RNAM STON PA LA, DE NAS TSE DANG LDAN
PA RAB 'BYOR GYIS BCOM LDAN 'DAS LA 'DI SKAD CES GSEL TO,
,BCOM LDAN 'DAS GAL TE BYANG CHEN SHER PHYIN LA SPYOD PA'I
TSE, THABS MI MKHAS PAS GZUGS LA SPYOD NA MTSAN MA LA SPYOD DE
SHER PHYIN

LA MED SPYOD DO, ,ZHES PA NAS, BYANG CHEN DE NI RMAN PA THAMS
CAD MKHYEN PA NYID LA NYE BAR RIG PAR BYA'O, ,ZHES PA'I BAR
GSUNGS, DE'I DON BSHAD PA LA, DE DAG MTSAN MA MED, ,DE YI
MTSAN MAR MI RTEN PAS, ,MOS MIN 'DU SHES MED PA YIN, ,ZHES
DANG, CHEN PO'I

DMIGS PA NI RANG DANG SPYI'I MTSAN NYID MI MTHAD PAS CHOS
THAMS CAD MTSAN MA MED PA NYID DO, ,ZHES BYA BA YIN NO, ,RNAM
PA NI RANG BZHIN KHO NAS GZUGS LA SOGS PA'I MTSAN MA RNAMS KYI
RTEN DANG BRAL BA NYID KYIS MOS PA YID LA BYED PAS MI MOS
SHING, DE KHO NA

NYID YID LA BYED PAS YONGS SU SHES PA MED PA ZHES BYA BA YIN
TE, ZHES GSUNGS, DE DAG GI DON BSDUS TE STEN PA LA, DE LTAR NA
NGAN GRO MED PAS CHOS CHEN PO LA BZOD PA'I PHYIR BZOD PAR GYUR
PA DMIGS PA DANG RNAM PA DANG LDAN PA RNAM PA GSUM MO, ,ZHES

GSUNGS, BZHI PA CHOS MCHAG CHUNG NGU'I DMIGS RNAM STON PA LA,
TSE DANG LDAN PA SH'A RI DVA TI'I BU RNAM PA THAMS CAD MKHYEN
PA NYID DE YANG DNGOS PO MED PA'I NGO BO NYID KYI PHYIR GNYIS
SU MED CING GNYIS SU BYAR MED DO, ,ZHES PA NAS, DE NI NAM
MKHA' LTAR CHAGS

BA MED PAS RNAM PAR GROL ZHING GOS PA MED PA'I TING NGE 'DZIN
ZHES BYA'O, ,ZHES GSUNGS, DE'I DON BSHAD PA LA, RANG BZHIN DE
YI BYED PA NYID, ,CES DANG, CHUNG NGU'I DMIGS PA NI CHOS THAMS
CAD SKYE BA MED PA DANG DPA' BAR 'GRO BA LA SOGS PA'I TING NGE
'DZIN BSGOM 

@06A *, ,PAR BYA'O ZHES BYA BA YIN NO, ,RNAM PA NI RANG GI SMON
LAM DANG BSOD NAMS DANG YE SHES DANG CHOS KYI DBYINGS KYI STOBS
KYIS LHUN GYIS GRUB PAR 'JIG RTEN GYI KHAMS THAMS CAD DU SKAL BA
JI LTA BA BZHIN DU TING NGE 'DZIN GYI BYED PA 'JUG

PA ZHES BYA BA YIN NO, ,ZHES GSUNGS, CHOS MCHOG 'BRING GI DMIGS
RNAM STON PA LA, DE NAS SANGS RGYAS KYI MTHUS TSE DANG LDAN PA
RAB 'BYOR GYIS TSE DANG LDAN PA SH'A RI DVA TI'I BU LA 'DI SKAD
CES SMRAS SO, ,TSE DANG LDAN PA SH'A RI DVA TI'I BU BYANG CHEN
GANG TING NGE 'DZIN DE DAG GIS

GNAS PA DE NI SNGON GYI DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS RNAMS KYIS KYANG BLA MED RDZOGS
BYANG DU LUNG BSTAN TO, ,ZHES SOGS GSUNGS, DE'I DON BSHAD PA LA,
LUNG STON PA DANG RLOM PA ZAD, ,CES DANG, 'BRING GI DMIGS PA NI
YANG DAG PAR

ZHUGS PA'I TING NGE 'DZIN DANG LDAN PA'I RNAL 'BYOR PA LA SANGS
RGYAS RNAMS LUNG STON PAR MDZAD PA 'DI NI CHOS NYID DO ZHES BYA
BA YIN NO, ,RNAM PA NI RNAM PAR RTOG PA THAMS CAD MI 'THAD PAS
BYANG CHUB SEMS DPA' TING NGE 'DZIN GYI RANG GI NGO BO RTOGS PA
LA BDAG NI MNYAM PAR

BZHAG PA'O SNYAM PA LA SOGS PA'I SHES PA MI 'BYUNG BA ZHES BYA
BA YIN NO, ,ZHES GSUNGS, CHOS MCHOG CHEN PO'I DMIGS RNAM GYI
KHYOD PAR STON PA LA, SH'A RI DVA TI'I BUS SMRAS PA, TSE DANG
LDAN PA RAB 'BYOR TING NGE 'DZIN 'DI LA GNAS PA'I BYANG CHEN LA
DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS KYIS
LUNG BSTAN PA YOD DAM, RAB 'BYOR GYIS SMRAS PA, TSE DANG LDAN PA
SH'A RI DVA TI'I BU DE NI MED DO, ,ZHES PA NAS RNAM PAR SHES PA
MED DE 'DUS BYAS SU GYUR PA MED DE, ,ZHES PA'I BAR GSUNGS, DE'I

DON BSHAD PA LA, GSUM PO PHAN TSUN NGO BO GCIG, TING 'DZIN RNAM
PAR MI RTOG PA, ,ZHES DANG, CHEN PO'I DMIGS PA NI CHOS NYID KYIS
TING NGE 'DZIN DANG BYANG CHUB SEMS DPA' DANG SHES RAB KYI PHA
ROL TU PHYIN PA DANG DON GSUM PHAN TSUN NGO BO GCIG PA'O, ,ZHES
BYA BA

@06B YIN NO, ,RNAM PA NI CHOS THAMS CAD YOD PA MA YIN PA NYID
KYIS TING NGE 'DZIN RNAM PAR MI RTOG PA NI THABS DAM PA'O, ,ZHES
BYA BA YIN TE, ZHES GSUNGS, DE DAG GI DON BSDUS NAS BSHAD PA LA,
DE LTAR NA 'JIG RTEN PA'I CHOS THAMS CAD KYI MCHOG YIN PA'I
PHYIR CHOS KYI MCHOG

CES BYA BA DMIGS PA DANG RNAM PA DANG LDAN PA RNAM PA GSUM MO,
,ZHES GSUNGS, GSUM PA BRJOD TSUL LA RTZOD PA SPONG BA LA, RTZOD
PA DANG, LAN GNYIS LAS, DANG PO NI, KHO NA RE, DMIGS RNAM RGYAS
BSHAD KYI GZHUNG LA BRTEN NAS DROD SOGS LHAG MA RNAMS KYI DMIGS

PA BDEN BZHI LA BRTEN PA MI RTOGS PAR THAL, DES DROD SOGS CHUNG
NGU'I DMIGS PA BDEN BZHI LA BRTEN PAR DNGOS SU BRJOD CING, LHAG
MA RNAMS DE LA BRTEN PAR DNGOS SU MA BRJOD PA'I PHYIR, ZHES ZER
BA'I RTZOD PA DE STON PA LA, DMIGS PA MI RTAG LA SOGS PA, ,BDEN
PA'I RTEN

CAN DE YI NI, ,ZHES BYA BA MA GTOGS PAR DMIGS PA DANG RNAM PA
KHYAD PAR CAN GYI CHOS CAN DANG, CHOS BRJOD PAS BRJOD PAR BYA BA
YIN YANG, DMIGS PA DANG RNAM PA KHYAD PAR CAN GYI CHOS BRJOD PAS
THAMS CAD DU BRJOD PA NI, ZHES GSUNGS, GNYIS PA LA CHOS CAN

BDEN BZHI LA BRTEN PAR DNGOS SU MA BRJOD KYANG DER MI RTOGS PA'I
SKYON MED PA DANG, DE LTAR DNGOS SU MA BRJOD KYANG DON GYIS GO
BA'I LAN GNYIS LAS, DANG PO NI, THAL 'GYUR DE LA KHYAB PA MED
DE, GZHI GCIG LA LTOS PA'I CHOS BRJOD KYI SGRA DANG CHOS CAN
BRJOD PA'I SGRA

GNYIS KHYAD PAR GZHAN SPONG BA DANG MI SPONG BA TZAM MA GTOGS
BRJOD BYA GCIG GO BA LA KHYAD PAR MED DE, DE LTAR DU SHING RTA
CHEN PO DPAL LDAN CHOS GRAGS KYI LUGS LAS 'BYUNG BA'I PHYIR,
ZHES BSHAD PA LA, KHYAD PAR GZHAN SPONG BA DANG MI SPONG BA MA
GTOGS

PAR 'DI DAG LA DON GYI KHYAD PAR NI 'GA' YANG MED DO, ,ZHES LUGS
LAS 'BYUNG BA'I PHYIR, ZHES GSUNGS, GNYIS PA NI, GONG GI DE LA
KHYAB PA MED DE, DMIGS RNAM RGYAS BSHAD KYIS ZHUNG GIS DROD SOGS
LHAG MA RNAMS KYI DMIGS RNAM BDEN BZHI LA BRTEN

@07A *, ,PAR DNGOS SU MA BRJOD PA NI RGYAN GYI TSIG LE'UR BYAS
PA SDEB SBYOR SLA BA'I DBANG DU BYAS PA YIN GYIS, DON LA DE
RNAMS KYANG BDEN BZHI LA BRTEN PAR BSTAN PA'I PHYIR TE, BDEN
BZHI LA KHYAD PAR GYI GZHI BZUNG BA'I STENG DU MNGON PAR

ZHEN PA BKAG NAS DROD CHUNG NGU'I RNAM PA DE BSTAN, DE'I STENG
DU DON DAM PAR DGAG SGRUB BKAG NAS DRED 'BRING GI DMIGS PA BSTAN
PA GANG ZHIG, DE BZHIN DU GZHAN RNAMS LA YANG MTSUNGS PA'I
PHYIR, ZHES BSHAD PA LA, RNAM PA GCIG TU NA TSIG LE'UR BYAS PA
SDEB

PA'I NGO BOR THA DAD PAR BRJOD KYANG MNGON PAR ZHEN PA LA SOGS
PA BKAG PA DANG LDAN PA DAG DE KHO NAR SGRUB PA DANG DGAG PA
DANG BRAL BAR 'GYUR BA'I PHYIR SDUG BSNGAL LA SOGS PA'I BDEN PAR
GTOGS PA KHO NA DMIGS PA DANG RNAM PAR BYANG BA YIN TE, 'OG MA
DAG LA YANG

DE BZHIN DU SHES PAR BYA'O, ,ZHES GSUNGS, GNYIS PA MTSUNGS LDAN
RTOG PA'I KHYAD CHOS STON PA LA, GZHI DANG DE YI GNYEN PO YI,
,ZHES SOGS GSUNGS, YONGS 'DZIN DGE BSHES KYI KHYAD CHOS STON PA
LA, SEMS MI 'GONG BA NYID LA SOGS, ,ZHES SOGS

GSUNGS, DE RNAMS KYI NANG NAS, DMIGS PA DANG NI RNAM PA DANG,
,ZHES SOGS KYI SKABS SU, MTHA' DPYAD PA LA, SBYOR LAM GYI RTEN
BSHAD PA DANG, BRTEN PA SBYOR LAM GYI RANG BZHIN BSHAD PA DANG
GNYIS LAS, DANG PO LA, LUS RTEN DANG, SEMS RTEN GNYIS

LAS, DANG PO NI, THEG CHEN GYI SBYOR LAM DE GLING GSUM GYI SKYES
PA BUD MED 'DOD LHA RIGS DRUG GI RTEN LA DNGOS SU GSAR DU SKYE
BA YOD DE, DE RNAMS KYI RTEN LA DE DNGOS SU GSAR DU SKYE BA'I
MTHUN RKYEN TSANG ZHING 'GAL RKYEN DANG BRAL BA YOD PA'I PHYIR,
DE LTAR YANG

MDZOD 'GREL LAS, GSUM NI MI RNAMS KYI NANG KHO NA DANG GLING
GSUM DU 'PHEN PAR BYED DO, ,SNGON SKYES PA DAG NI LHA RNAMS KYI
NANG DU MNGON DU BYED DO, ,BZHI PA NI, LHA RNAMS KYI NANG DU
YANG SKYE BAR BYED DO, ,ZHES GSUNGS PA'I PHYIR, MI'I RTEN KHO NA
LA SKYE

@07B BA NI BYE BRAG SMRA BA'I LUGS YIN PAS KHAS MI LEN NO, ,SGRA
MI SNYAN PA'I RTEN LA DE DNGOS SU GSAR DU SKYE BA MED DE, DE
RNAMS LAS SGRIB SHAS CHEN PO DANG LDAN PA'I PHYIR, NGAN SONG
PA'I RTEN LA DE GSAR DU SKYE BA MED DE, DE RNAMS RNAM SMIN GYI
SGRIB PA SHAS CHEN PO

DANG LDAN PA'I PHYIR, KHAMS GONG MA'I RTEN LA DE GSAR DU SKYE BA
MED DE, KHAMS GONG GI SO SKYE RNAMS SNYOMS 'JUG GI BDE BA LA
CHAGS PAS SKYO SHAS CHUNG BA'I PHYIR ZHES KHA CIG GSUNGS, DE LA
DE SKYE BA YOD DO, ,KHAMS GONG GI RTEN LA SBYOR LAM CHOS MCHOG

GSAR DU SKYE BA MED DE, RNAM BSHAD LAS, CHOS MCHOG DNGOS SU SKYE
BA'I RTEN MA YIN YANG DROD DANG RTZE MO NI GZUGS KHAMS PA 'GA'
ZHIG LA YANG SKYE BAR MNGON NO, ,ZHES GSUNGS PA'I PHYIR, RONGS
T'I KA PA NI, SKYE BA'I RTEN LA GZHAN STOBS KYIS SKYE BA'I DBANG
DU

BYAS NA, KHAMS GONG DANG, NGAN SONG BA'I RTEN LA THEG CHEN GYI
SBYOR LAM GSAR DU SKYE BA YOD DE, DE'I RTEN LA MTHONG LAM GSAR
DU SKYE BA YOD PA'I PHYIR NA MI 'THAD DE, RANG NYID KYIS LAM MA
SGOM PAR GZHAN GYIS CHOS BSTAN PA TZAM GYIS SBYOR LAM RANG RGYUD
LA

SKYE MI NUS PA'I PHYIR DANG, NGAN SONG GI RTEN LA MTHONG LAM
GSAR DU SKYE BA YOD NA, LAS NYON GYIS NGAN SONG DU SKYE BA
BLANGS PA'I SBYOR LAM CHOS MCHOG PA YOD DGOS PAS, MDZOD LAS,
BZOD THOB NGAN SONG MI 'GRO'O, ,ZHES GSUNGS PA DANG 'GAL LO,
,RGYAS

PAR MTHONG LAM GYI SKABS SU 'CHAD DO, ,GNYIS PA LA, THEG CHEN
GYI SBYOR LAM DNGOS SU GSAR DU SKYE BA'I SEMS RTEN YIN NA, BSAM
GTAN GYI DNGOS GZHI SNYOMS 'JUG YIN PAS KHYAB STE, DE DNGOS SU
GSAR DU SKYE BA'I SEMS RTEN YOD, DER GYUR

PA'I 'DOD SEMS YANG MED, SRID RTZE'I SEMS DANG, BSAM GTAN GYI
NYER BSDOGS KYANG MED PA'I PHYIR, GNYIS PA GRUB STE, THEG CHEN
GYI TSOGS LAM CHEN PO LA GNAS PA'I SEMS DPA' YIN NA, BSAM GTAN
GYI DNGOS GZHI SNYOMS 'JUG THOB

@08A *, ,PAS KHYAB PA GANG ZHIG, LAM SLA BA BSAM GTAN GYI DNGOS
GZHI BOR NAS LAM DKA' BA NYER BSNGOGS LA BRTEN PA LA DGOS PA MED
PA'I PHYIR, MDZOD LAS, SGOM BYUNG MI LCOGS MED PA DANG, ,KHYAD
PAR BSAM GTAN SA PA'O, ,ZHES

GSUNGS PA'I DON DU BSAM NAS DER GYUR PA'I BSAM GTAN SA DRUG KA
YOD PAR 'DOD PA MI 'THAD DE, TSOGS LAM CHEN PO LA GNAS PA'I SEMS
DPA'I RGYUD LA BSAM GTAN GYI NYER BSDOGS MED PA'I PHYIR, KHA
CIG, THEG CHEN GYI SBYOR LAM GYI SEMS RTEN DU GYUR

PA'I KHAMS GSUM SA DGU GA YOD DE, THEG CHEN GYI DRAN PA NYER
GZHAG, YANG DAG SPONG BA, RDZU 'PHRUL GYI RKANG PA, DBANG PO,
STOBS TE LAM SDE TSAN LNGA PO DE'I SEMS RTEN DU GYUR BA'I DE YOD
PA GANG ZHIG, YANG DAG SPONG BA SOGS BZHI PO DE SBYOR LAM GYI
GNAS SKABS

LA 'JOG RIGS PA'I PHYIR, DANG PO GRUB STE, BYANG CHUB DANG NI
LAM YAN LAG, MA GTOGS 'DOD KHAMS SRID RTZE NA, ,ZHES GSUNGS PA'I
PHYIR, GNYIS PA GRUB STE, SDE TSAN BDUN NI GO RIM BZHIN, ,LAS NI
DANG PO BA DAG DANG, ,NGES 'BYED CHA MTHUN RNAMS DANG NI, ,

SGOM DANG MTHONG LA RAB TU PHYE, ,ZHES GSUNGS PA'I PHYIR NA,
'DOD SEMS DANG SRID RTZE'I SEMS LA BRTEN NAS SKYES PA'I BYANG
CHUB YAN LAG DANG 'PHAGS LAM YAN LAG MED PAR THAL, MDZOD LAS,
BYANG CHUB DANG NI, ZHES SOGS RKANG PA GNYIS GSUNGS

BA'I PHYIR, KHYAB PA KHAS, 'DOD NA, 'GREL CHEN LAS, GANG YANG
'DOD PA KHAMS DANG SRID RTZE NA BYANG CHUB LAM GYI YAN LAG
SPANGS ZHES BYA BA NI THABS LA MI MKHAS PA'I PHYIR, NYAN THOS
KYI DBANG DU BYAS PA YIN GYIS DE DANG 'DI LA 'GAL BA MED DO, ,

ZHES BYA BA NI KHA CIG GI'O, ,ZHES GSUNGS PA MI 'THAD PAR THAL
LO, ,GNYIS PA RANG LUGS LA, MTSAN NYID, DBYE BA, SO SO'I RANG
BZHIN, SKYE TSUL, THOS BSAM SGOM GSUM GYI KHYAD PAR, CHUNG
'BRING CHEN PO'I KHYAD PAR, BLO RIGS GANG YIN DPYAD

@08B PA, KHYAD BAR GYI CHOS, SGRA BSHAD PA DANG DGU LAS, DANG PO
NI, THEG CHEN GYI THAR PA CHA MTHUN RDZOGS RJES SU BYUNG BA'I
MNGON PAR RTOGS PA'I RIGS SU GNAS SHING, BDEN PA MNGON PAR RTOGS
PA DANG RJES SU MTHUN PA'I THEG CHEN GYI 'JIG RTEN PA'I DON
MNGON PAR RTOGS PA,

THEG CHEN GYI SBYOR LAM GYI MTSAN NYID, MTSAN NYID KYI ZUR DU
THEG CHEN GYI 'JIG RTEN PA'I MNGON RTOGS ZHES SMOS PA LA DGOS PA
YOD DE, NYAN THOS DGRA BCOM GYI RTOGS PA SNGON DU SONG BA'I THEG
CHEN GYI SBYOR LAM DE BSDU BAR BYA BA'I CHED YIN PA'I PHYIR,
RIGS GNAS SMOS PA

LA DGOS PA YOD DE, THEG CHEN GYI THAR PA CHA MTHUN GYI RGYUR
GYUR PA'I THEG CHEN GYI SBYOR LAM BSDU BAR BYA BA'I CHED YIN
PA'I PHYIR, KHO NA RE, TSOGS LAM RDZOGS RJES SU BYUNG ZHING
MTHONG LAM MA SKYES GONG GI MKHYEN PA ZER BA MI 'THAD DE, NYAN
THOS DGRA BCOM PA'I RTOGS PA SNGON

DU SONG BA'I THEG CHEN GYI SBYOR LAM GYIS MA NGES PA'I PHYIR
DANG, RGYU 'BRAS KYI SKYON DU MA YOD PA'I PHYIR, DES NA 'DI LA
NGO BO SGOM BYUNG GTZO CHE YANG, THOS BSAM YANG YOD DE, THEG
CHEN GYI TSOGS LAM LA DE YOD PA GANG ZHIG, MTSUNGS PA'I PHYIR,
DANG PO GRUB STE, KUN BTUS

LAS, TSOGS KYI LAM GANG ZHE NA, SO SO SKYE BO'I TSUL KHRIMS DANG
DBANG PO'I SGO SDOM PA DANG, ZAS KYI TSOD RIGS PA DANG, NAM GYI
CHA STOD DANG CHA SMAD LA MI NYAL BAR RNAL 'BYOR LA BRTZON PA'O,
, YANG RGYUR GYUR PA'I DGE BA GZHAN DAG DANG THOS PA DANG, BSAM
PA DANG,

SGOM PA LAS BYUNG BA'I SHES RAB DAG KYANG RUNG STE, ZHES GSUNGS
PA'I PHYIR, GNYIS PA GRUB STE, TSOGS KYI LAM GANG YIN PA DE NI
SBYOR BA'I LAM YANG DE YIN NO, ZHES GSUNGS PA'I PHYIR, SGOM
BYUNG, ZHES PA'I MDZOD 'GREL LAS, NGES PAR 'BYED PA'I CHA DANG
MTHUN PA'I

RNAM PA 'DI BZHIR YANG SGOM BYUNG, THOS PA DANG BSAM PA LAS
BYUNG BA NI MIN NO, ,ZHES GSUNGS PA DANG MI 'GAL TE, DE NI THOS
BSAM GTZO BOR GYUR PA MA YIN GYI, SGOM BYUNG GTZO BOR GYUR PA LA
DGONGS PA'I PHYIR, GNYIS PA NI, DE LA DBYE NA, NGO BO'I SGO NAS,
THEG CHEN

@09A *, ,GYI SBYOR LAM DROD SOGS BZHI, DE RE RE LA YANG GNAS
SKABS KYI SGO NAS CHUNG 'BRING CHEN PO GSUM GSUM STE BCU GNYIS
YOD, GSUM PA NI, THEG CHEN GYI NGES 'BYED CHA MTHUN DANG PO GANG
ZHIG, SHES SGRIB KUN NAS NYON MONGS GZUNG RTOG MNGON GYUR

PA 'JOMS PA'I NUS PA THOB PA'I LAM GYI RIGS SU GNAS PAS RAB TU
PHYE BA, THEG CHEN GYI SBYOR LAM DROD KYI MTSAN NYID, DE GNYIS
PA GANG ZHIG, SHES SGRIB RNAM BYANG GZUNG RTOG MNGON GYUR BA
'JOMS PA'I NUS PA THOB PA'I LAM GYI RIGS SU GNAS PAS RAB TU PHYE
BA THEG

CHEN GYI SBYOR LAM RTZE MO'I MTSAN NYID, DE GSUM PA GANG ZHIG,
SHES SGRIB RDZAS 'DZIN RTOG PA MNGON GYUR PA 'JOMS PA'I NUS PA
THOB PA'I LAM GYI RIGS SU GNAS PAS RAB TU PHYE BA, THEG CHEN GYI
SBYOR LAM BZOD PA'I MTSAN NYID, DE BZHI PA GANG ZHIG, SHES SGRIB
BTAGS

'DZIN RTOG PA MNGON GYUR PA 'JOMS PA'I NUS PA THOB PA'I LAM GYI
RIGS SU GNAS PAS RAB TU PHYE BA, THEG CHEN GYI SBYOR LAM CHOS
MCHOG GI MTSAN NYID YIN, RONG t'IK PAS THEG CHEN GYI NGES 'BYED
CHA MTHUN DANG PO GANG ZHIG, ,GZUNG BA RANG BZHIN MED PA'I DON
LA

GSAL SNANG DANG POR THOB PA DANG, DE GNYIS PA GANG ZHIG, DE'I
DON LA GSAL SNANG 'PHEL BA DANG, DE GSUM PA GANG ZHIG, 'DZIN PA
RANG BZHIN MED PA'I DON LA GSAL SNANG THOB PA DANG, DE BZHI PA
GANG ZHIG, DE'I DON LA GSAL SNANG 'PHEL BA RIM PA LTAR THEG CHEN
GYI

SBYOR LAM DROD SOGS BZHI'I MTSAN NYID DU 'DOD PA DANG, THEG CHEN
GYI SBYOR LAM LA 'JIG RTEN PA'I SGOM BYUNG GTZO BOR GYUR PA'I
MKHYEN PAS KHYAB PAR 'DOD PA MI 'THAD DE, THEG CHEN GYI SBYOR
LAM LA THOS BSAM SGOM GSUM YOD PAR BSGRUBS ZIN PA DANG, ,THEG
CHEN

GYI SBYOR LAM YIN NA, STONG NYID RTOGS PA'I MKHYEN PA YIN DGOS
PAR THAL BA'I SKYON YOD PA'I PHYIR, GZUNG 'DZIN GNYIS RANG BZHIN
GYIS MA GRUB PAR THAL BA'I SKYON YOD PA'I PHYIR, BZHI PA NI,
DANG PO NYID NAS THEG CHEN DU RIGS NGES PA'I BYANG SEMS TSOGS
LAM PA DES

@09B STONG NYID LA DMIGS PA'I ZHI LHAG ZUNG 'BREL THOG MAR THOB
PA NA, THEG CHEN GYI SBYOR LAM DROD THOB PA DANG, STONG NYID LA
DMIGS PA'I SGOM BYUNG THOB PA RNAMS DUS MNYAM PA YIN NO, ,KHA
CIG, STONG NYID LA DMIGS PA'I ZHI LHAG ZUNG 'BREL THOB PA DANG,
THEG CHEN

GYI SBYOR LAM DROD THOB PA DUS MNYAM ZER BA DANG, DMAN LAM STON
DU MA SONG BA'I BYANG SEMS TSOGS LAM PAS DE GNYIS THOB PA DUS
MNYAM ZER BA MI 'THAD DE, STONG NYID MNGON SUM DU RTOGS PA'I
NYAN THOS DGRA BCOM PAS STONG NYID LA DMIGS PA'I ZHI LHAG ZUNG
'BREL

THOB CING, DMAN LAM SNGON DU MA SONG BA'I BYANG SEMS TSOGS LAM
PA DES THEG CHEN GYI SBYOR LAM DROD MA THOB PA'I SNGA ROL TU DE
THOB PA YOD PA'I PHYIR, DES DE'I SNGA ROL TU STONG NYID MNGON
SUM DU RTOGS PA YOD PA'I PHYIR TE, DES DE'I SNGA ROL TU THEG
DMAN LAM DU DE LTAR RTOGS

PA YOD PA'I PHYIR, KHO NA RE, KHYOD KYI DAM BCA' MI 'THAD DE,
DANG PO NYID NAS THEG CHEN DU RIGS NGES KYI BYANG SEMS TSOGS LAM
PA DES STONG NYID LA DMIGS PA'I ZHI LHAG ZUNG 'BREL THOB PA'I
PHYIR TE, DE'I RGYUD KYI STONG NYID RTOGS PA'I BSAM GTAN GYI
DNGOS GZHI SNYOMS

'JUG DE STONG NYID RTOGS PA'I ZHI LHAG ZUNG 'BREL YIN PA'I PHYIR
TE, DE STONG NYID LA DMIGS PA'I BSAM GTAN GYI DNGOS BZHI'I
SNYOMS 'JUG GANG ZHIG, ZHI LHAG ZUNG 'BREL YIN PA'I PHYIR NA MA
KHYAB, GZHAN YANG, DE 'DRA'I TSOGS LAM CHEN PO BA DES STONG

NYID LA DMIGS PA'I ZHI GNAS THOB PAR THEL, DES STONG NYID LA
DMIGS PA'I LHAG MTHONG THOB PA DANG, THEG CHEN GYI SBYOR LAM
DROD THOB PA DUS MNYAM PA GANG ZHIG, DE 'DRA'I LHAG MTHONG THOB
PA LA DE 'DRA'I ZHI GNAS THOB PA SNGON DU 'GRO DGOS PA'I PHYIR,
'DOD NA,

DES STONG NYID LA DMIGS PA'I SGOM BYUNG THOB PAR THAL, 'DOD PA
GANG ZHIG, ,ZHI GNAS YIN NA SGOM BYUNG GI BLO YIN DGOS PA'I
PHYIR NA MA KHYAB, LNGA PA LA, GTZO BOR GSUNG RAB KYI TSIG MANG
DU THOS PA LAS BYUNG BA'I SHES RAB, THOS BYUNG GI SHES RAB DANG,

@10A *, ,GTZO BIR GSUNG RAB KYI DON BSAMS PA'I STOBS LAM BYUNG
BA'I SHES RAB, BSAM BYUNG GI SHES RAB DAD, GTZO BOR BSAM GTAN
DANG PO TAN CHAD KYI TING NGE 'DZIN SGOM PA'I STOBS LAS BYUNG
BA'I SHES RAB SGOM BYUNG GI SHES RAB TU

'JOG PA YIN, KHA CIG, THOS PA'I SHES RAB YIN NA, MING RKYANG BA
LA DMIGS PAS KHYAB, BSAM BYUNG GI SHES RAB YIN NA, MING DON
GNYIS KA LA DMIGS PAS KHYAB, SGOM BYUNG GI SHES RAB YIN NA, DON
RKYANG BA LA DMIGS PAS KHYAB STE, MDZOD LAS, MING

DANG GNYIS KA DON YUL CAN, ,ZHES GSUNGS PA'I PHYIR, ZER BA MI
'THAD DE, SANGS RGYAS 'PHAGS PA'I RGYUD KYI SGOM BYUNG GI SHES
RAB DES CHOS THAMS CAD LA DMIGS PA'I PHYIR, KHA CIG, GTZO BOR
MANG DU THOS PA'I STOBS LAS BYUNG BA'I SHES RAB, THOS BYUNG

GI SHES RAB KYI DON DANG, GTZO BOR LUNG GI TSIG DON GNYIS KA
BSAM PA'I STOBS LAS BYUNG BA'I SHES RAB, BSAM BYUNG GI SHES RAB
KYI DON DANG, GTZO BOR TING NGE 'DZIN SGOM PA'I STOBS LAS BYUNG
BA'I SHES RAB SGOM BYUNG GI SHES RAB KYI DON DU 'DOD PA MI 'THAD
DE,

TING NGE 'DZIN YIN NA, SGOM BYUNG GI BLO YIN PAS MA KHYAB PA'I
PHYIR TE, 'DOD SEMS RTZE GCIG PA'I TING NGE 'DZIN YOD PA'I
PHYIR, DRUG PA NI, CHUNG NGU LA SOGS PA RIMS GYIS SKYE BAS SAM
BYANG CHUB SEMS DPA' DANG 'BREL BA'I DBANG PO RTUL PO LA SOGS
PA'I

BYE BRAG GIS CHUNG NGU DANG 'BRING DANG CHEN PO ZHES GSUNGS PA'I
DON NI, RGYUD GCIG PA'I DBANG DU BYAS NA DANG POR SKYES PA'I
SBYOR LAM DE SBYOR LAM CHUNG NGU DANG, BAR DU SKYES PA'I DE
'BRING DANG, THA MAR SKYES PA'I DE CHEN PO YIN LA, RGYUD THA DAD
PA'I DBANG DU BYAS NA,

BYANG SEMS DBANG RTUL GYI RGYUD KYI DE CHUNG NGU, BYANG SEMS
DBANG 'BRING GI RGYUD KYI DE 'BRING, BYANG SEMS DBANG RNON GYI
RGYUD KYI DE CHEN PO YIN, RGYUD THA DAD PA'I DBANG DU BYAS PA'I
SBYOR LAM CHEN PO LA DE CHEN POS MA KHYAB PA SOGS RIGS 'DRA, DE
LTAR MA YIN NA

@10B BYANG SEMS DBANG RNON GYI RGYUD KYI DANG POR SKYES PA'I
SBYOR LAM CHOS CAN, SBYOR LAM CHEN PO YIN PAR THAL, RGYUD THA
DAD PA'I DBANG DU BYAS PA'I DE CHEN PO YIN PA'I PHYIR TE, DBANG
RNON GYI RGYUD KYI SBYOR LAM YIN PA'I PHYIR, 'DOD MI NUS TE, DE
CHUNG NGU YIN PA'I PHYIR, RGYUD GCIG

PA'I DBANG DU BYAS PA'I DE CHUNG NGU YIN PA'I PHYIR, KHO NA RE,
RANG RGYAL GYI MTHONG LAM CHOS CAN, THEG PA 'BRING MA YIN PAR
THAL, THEG PA CHUNG NGU YIN PA'I PHYIR, KHYAB PA KHAS, SA GNYIS
PA PA'I RGYUD KYI BSNGO BA CHOS CAN, BSNGO BA CHEN PO MA YIN PAR
THAL, DE CHUNG NGU YIN PA'I PHYIR,

KHYAB PA KHAS, ZER BA MI 'THAD DE, THEG CHEN GYI SBYOR LAM CHUNG
NGU MA THOB PAR DE CHEN PO THOB PA YOD PAR THAL, BYANG SEMS
DBANG RNON GYI RGYUD KYI DANG POR SKYES PA'I SBYOR LAM DE CHEN
PO YIN PA'I PHYIR, GZHAN YANG, THEG CHEN GYI SBYOR LAM CHOS
MCHOG CHEN PO YIN NA, TSOGS

SGRUB YIN PAS MA KHYAB PAR THAL, BYANG SEMS DBANG RNON GYI RGYUD
KYI DANG POR SKYES PA'I THEG CHEN GYI SBYOR LAM CHOS MCHOG DE
CHEN PO YIN PA'I PHYIR, RTAGS DON GYIS SONG, GZHAN YANG, NYAN
THOS KYI SBYOR LAM DROD CHEN PO'I YE SHES CHOS CAN, SBYOR LAM
CHEN PO YIN PAR THAL,

RGYUD GCIG PA'I DBANG DU BYAS PA'I DE YIN PA'I PHYIR, 'DOD MI
NUS TE, DE CHUNG NGU YIN PA'I PHYIR, RGYUD THA DAD PA'I DBANG DU
BYAS PA'I DE YIN PA'I PHYIR, KHYAB PA KHAS, DER THAL, DBANG RTUL
GYI RGYUD KYI DE YIN PA'I PHYIR TE, NYAN THOS KYI SBYOR LAM YIN
PA'I PHYIR, KHYAB STE, NYAN THOS

YIN NA RANG BZHIN GYI DBANG RTUL DANG, RANG RGYAL YIN NA RANG
BZHIN GYI DBANG 'BRING DANG, BYANG SEMS YIN NA RANG BZHIN GYI
DBANG RNON YIN DGOS PA'I PHYIR TE, 'JUG t'IK LAS, THEG PA CHE
'BRING CHUNG GSUM NI DBANG PO RNO 'BRING RTUL BA YIN PAS, ZHES
GSUNGS PA'I PHYIR, BDUN

PA LA, THEG CHEN GYI SBYOR LAM DU GYUR PA'I MNGON RJES SOGS DU
MA YOD KYANG, DANG PO NYID NAS THEG CHEN DU RIGS NGES PA'I STONG
NYID LA RTZE GCIG TU MNYAM PAR BZHAG PA'I THEG CHEN GYI SBYOR
LAM MNYAM BZHAG YE SHES DE BCAD SHES YIN PA'I PHYIR, DE BLO RIG
BDUN PO

@11A *, ,GANG RUNG YIN, DE RJES DPAG, YID DPYOD, SNANG LA MA
NGES PA, THE TSOM, LOG SHES, MNGON SUM GANG RUNG MA YIN PA'I
PHYIR, DANG PO SLA, GNYIS PA GRUB STE, SGOM BYUNG GI BLO YIN
PA'I PHYIR, BAR PA RNAMS GRUB STE, THAR

LAM YIN PA'I PHYIR, PHYI MA GRUB STE, SO SKYE'I RGYUD KYI STONG
NYID RTOGS PA'I BLO YIN PA'I PHYIR, DE 'DRA'I MNYAM GZHAG YE
SHES DE LA CHOS NYID GSAL BAR SNANG STE, DE LA CHOS NYID KYI DON
SPYI GSAL BAR SNANG BA'I PHYIR TE, RNAM BSHAD LAS, DE LTA BU'I
MNYAM GZHAG DE

STONG NYID RTOGS PA'I BCAD SHES KYI RGYUN GOMS PAR BYAS PA'I
STOBS KYIS SGOM BYUNG DU GYUR NAS, STONG NYID KYI DON SPYI GSAL
BAR SNANG BA SPYOD PA'I NGO BOR GYUR PA RNAMS YIN NO, ,ZHES
GSUNGS PA'I PHYIR, KHO NA RE, DE CHOS CAN, RANG YUL GSAL BAR
SNANG BA'I SHES PAR

THAL, STONG NYID KYI DON SPYI GSAL BAR SNANG BA'I SHES PA YIN
PA'I PHYIR, 'DOD NA, RTOG MED KYI SHES PA YIN PAR THAL LO,
,KHYAB STE, RNAM 'GREL LAS, GSAL BAR SNANG BA CAN BLO GANG, ,DE
NI DE LA RTOG MED 'DOD, ,CES GSUNGS PA'I PHYIR NA MA KHYAB STE,
DON SPYI

DANG MA 'DRES PAR RANG YUL GSAL BAR SNANG BA'I SHES PA YIN NA,
RTOG MED KYI SHES PA YIN DGOS PA'I DON DU t'I KAR GSUNGS PA'I
PHYIR, KHA CIG, DE 'DRA'I MNYAM GZHAG YE SHES DE CHOS NYID LA
MNGON SUM DU 'DOD PA MI 'THAD DE, DE 'DRA'I BYANG SEMS

SBYOR LAM PAS CHOS NYID MNGON SUM DU MA RTOGS PA'I PHYIR, KHO NA
RE, DE CHOS CAN, DER THAL, DE LA MA 'KHRUL BA'I SHES PA YIN PA'I
PHYIR NA MA KHYAB, MA GRUB NA, DE CHOS CAN, RANG GI ZHEN YUL LA
'KHRUL SHES SU THAL LO, ,GZHAN YANG, DE

CHOS CAN, DE LA 'KHRUL SHES YIN PAR THAL, DE LA RTOG PA YIN PA'I
PHYIR NA MA KHYAB, RONG t'IK PAS, DE 'DRA'I MNYAM GZHAG DE GCIG
DU BRAL GYI RTAGS LA BRTEN PA'I RJES DPAG TU 'DOD PA MI 'THAD
DE, DE BSAM BYUNG GI BLO MA YIN PA'I PHYIR

@11B TE, SGOM BYUNG GI BLO YIN PA'I PHYIR, CHOS CAN DE'I PHYIR,
KHA CIG, DMAN LAM SNGON DU MA SONG BA'I CHOS CAN KUN RDZOB BDEN
MED DU RTOGS PA'I THEG CHEN GYI SBYOR LAM LA CHOS CAN KUN RDZOB
PA MI SNANG ZER NA, DE LA DE SNANG BAR THAL, DE 'DRA'I CHOS NYID
LA RTZE

GCIG TU MNYAM PAR BZHAG PA'I THEG CHEN GYI SBYOR LAM LA DE SNANG
BA'I PHYIR TE, DE LA CHOS NYID KYI DON SPYI SNANG BA'I PHYIR TE,
DE CHOS NYID DON SPYI'I TSUL GYIS RTOGS PA'I BLO YIN PA'I PHYIR,
KHO NA RE, DE CHOS CAN, KHYOD LA CHOS CAN KUN RDZOB PA BDEN PAR
SNANG BAR

THAL, KHYOD LA DE SNANG BA GANG ZHIG, KHYOD RTOG PA YIN PA'I
PHYIR, 'DOD MI NUS TE, KHYOD LA DE BDEN MED DU SNANG BA'I PHYIR
NA MA KHYAB STE, RTOG PA CHOS CAN, DER THAL, DE'I PHYIR, KHYAB
PA KHAS, DER THAL, KHYOD KYI DE BDEN MED DU RTOGS PA'I PHYIR,
RTAGS GRUB STE,

CHOS CAN KUN RDZOB PA BDEN MED DE DE'I GZHAL BYA YIN PA'I PHYIR,
RTZA BAR 'DOD MI NUS TE, KHYOD LA DE SNANG BA GANG ZHIG, KHYOD
RTOG PA YIN PA'I PHYIR, KHYAB PA KHAS, GZHAN YANG, DE 'DRA'I
CHOS NYID LA RTZE GCIG TU MNYAM PAR BZHAG PA'I THEG CHEN GYI
SBYOR

LAM CHOS CAN, KHYOD LA STONG NYID BDEN GRUB TU MI SNANG BAR
THAL, KHYOD LA STONG NYID BDEN MED DU SNANG BA'I PHYIR, KHYAB PA
KHAS, RTAGS GRUB STE, RNAM BSHAD LAS, SBYOR LAM BZHI GZUNG BA
RANG BZHIN MED PA LA GSAL SNANG CHUNG 'BRING CHEN POR GYUR PA

DANG, 'DZIN PA RANG BZHIN MED PA LA GSAL SNANG RDZOGS PA'I SGO
NAS KHYAD PAR PHYE BA SHIN TU DKA' STE, MNYAM GZHAG TU GZUNG
'DZIN GYI CHOS THAMS CAD GCIG TU BSDUS NAS DE BDEN PAS STONG PA
LA MNYAM PAR BZHAG CING, DE DAG GIS CHOS NYID

KYI DON SPYI GSAL BAR SHAR BA LA YANG KHYAD PAR MED PA'I PHYIR,
ZHES GSUNGS PA'I PHYIR, KHO NA RE, DE 'DRA'I STONG NYID LA RTZE
GCIG TU MNYAM PAR BZHAG PA'I THEG CHEN GYI SBYOR LAM MNYAM GZHAG
YE SHES YIN NA, KA BA BDON MED LA RTZE GCIG TU MNYAM PAR

@12A *, ,BZHAG PA'I MNYAM GZHAG YE SHES YIN DGOS PAR THAL, DE
YIN NA STONG NYID BDEN MED LA RTZE GCIG TU MNYAM PAR BZHAG PA'I
MNYAM GZHAG YE SHES YIN DGOS PA'I PHYIR NA MA KHYAB, GZHAN YANG,
DMAN LAM SNGON DU MA SONG

BA'I BYANG SEMS SBYOR LAM PA'I RGYUD KYI BDEN MED BDEN PAR MED
PAR DNGOS SU RTOGS PA'I BLO CHOS CAN, KHYOD LA BDEN MED BDEN PAR
MI SNANG BAR THAL, KHYOD BDEN MED BDEN MED DU RTOGS PA'I BLO YIN
PA'I PHYIR, KHYAB PA KHAS, 'DOD MI NUS TE, KHYOD LA DE SNANG

BA GANG ZHIG, KHYOD RTOG PA YIN PA'I PHYIR, DANG PO GRUB STE,
KHYOD KYIS CHOS NYID BDEN MED DU DNGOS SU RTOGS PA'I PHYIR TE,
CHOS CAN DE'I PHYIR, KHO NA RE, DE MI 'THAD PAR THAL, BUM PA
BDEN MED DU RTOGS PA'I THEG CHEN GYI SBYOR LAM MNYAM GZHAG YE
SHES LA BDEN

MED SNANG BA'I PHYIR NA MA KHYAB, GZUGS TSUR MTHONG SBYOR NAS
SNGAR BZHIN GTONG, KHA CIG, BYANG SEMS SBYOR LAM PA'I RGYUD KYI
BYAMS SOGS TSAD MED BZHI PO DE MA RTOGS PA'I BLO DANG, DE'I
RGYUD KYI THOS BYUNG GI SHES RAB YANG YOD PA YIN PA'I PHYIR ZHES
ZER RO, ,BRGYAD PA

NI, THEG CHEN GYI SBYOR LAM DE THEG DMAN GYI SBYOR LAM LAS KHYAD
CHOS LNGA'AM DRUG GI SGO NAS KHYAD PAR DU 'PHAGS PA YIN TE, DE
DE LAS DMIGS PA, RNAM PA, RGYU BYED TSUL, YONGS 'DZIN GYI KHYAD
PAR, RNAM RTOG LDAN TSUL DANG, CHUNG 'BRING CHEN PO'I DBYE BA'I
SGO NAS

KYANG KHYAD PAR DU 'PHAGS PA YIN PA'I PHYIR, DANG PO GRUB STE,
DES BDEN BZHI LA RIGS PA'I RNAM GRANGS MTHA' YAS PA'I SGO NAS
DMIGS, CIG SHES KYIS DE LTAR MA DMIGS PA'I PHYIR, DANG PO GRUB
STE, BZOD PA 'BRING GI GNAS SKABS SU RGYU'I SGO NAS, CHOS

MCHOG CHUNG NGU'I GNAS SKABS SU 'BRAS BU'I SGO NAS, BZOD PA
CHUNG NGU'I GNAS SKABS SU BDEN GNYIS KYI NGO BO'I SGO NAS, GZHAN
DGU'I GNAS SKABS SU CHOS NYID KYI RNAM PA'I SGO NAS DMIGS PA'I
PHYIR, DANG PO GRUB STE, DANG PO GRUB STE, 'KHOR 'DAS BDEN PAR
MED PAR RTOGS

@12B PA 'DI NI LUS SOGS DAG PA LNGA'I RGYU YIN NO ZHES 'DZIN
PA'I PHYIR, GNYIS PA GRUB STE, DPA' BAR 'GRO BA LA SOGS PA'I
TING NGE 'DZIN 'DI NI SEMS CAN LA PHAN PA'I 'BRAS BU DANG LDAN
NO ZHES RTOG PA'I PHYIR, GSUM PA GRUB STE, DON DAM PAR NGO BO
NYID MED PA

'DI NYID KUN RDZOB TU NGO BO YOD PA YIN NO, ,ZHES 'DZIN PA'I
PHYIR, BZHI PA GRUB STE, BDEN BZHI SPROS BRAL DON DAM PA DE RNAM
PAR 'BYED PA'I PHYIR, GNYIS PA GRUB STE, THEG CHEN GYI SBYOR LAM
DE RIGS PA'I RNAM GRANGS MTHA' YAS PA'I SGO NAS BDEN BZHI LA
SGRO 'DOGS

GCOD PA'I RNAM PA CAN YIN, CIG SHOS DE LTAR MA YIN PA'I PHYIR,
GSUM PA GRUB STE, THEG CHEN GYI SBYOR LAM DES RTOGS RIGS GSUM
TSANG BA'I THEG CHEN GYI MTHONG LAM GYI NYE RGYU BYED, CIG SHOS
KYIS DE LTAR MI BYED PA'I PHYIR, BZHI PA GRUB STE, MCHOG GI
SPRUL

SKUS RANG GI CHED DU BYA BA'I GDUL BYA BYANG SEMS SBYOR LAM PA
LA THEG PA CHEN PO'I LAM RDZOGS PAR BSTAN PA'I YONGS 'DZIN BYED,
CIG SHOS LA DE LTAR MI BYED PA'I PHYIR, LNGA PA GRUB STE, THEG
CHEN GYI SBYOR LAM DROD SOGS BZHI LA BDEN 'DZIN SPANG BYA'I GTZO

BOR LDAN, CIG SHOS LA DE LTAR MI LDAN PA'I PHYIR, DRUG PA GRUB
STE, THEG CHEN GYI SBYOR LAM CHOS MCHOG LA CHUNG 'BRING CHEN
PO'I DBYE BA 'THAD, THEG DMAN GYI SBYOR LAM CHOS MCHOG LA DE
LTAR MI 'THAD PA'I PHYIR TE, DE DUS MTHA'I SKAD CIG MA YIN PA'I
PHYIR TE,

MDZOD LAS, DE NI SKAD CIG GCIG DE BZHIN, ,CHOS MCHOG, CES GSUNGS
PA'I PHYIR, DGU PA NI, BDEN PA MNGON PAR RTOGS PA LA SBYOR BA'I
SKABS KYI LAM YIN PAS SBYOR LAM, RGYUD MTHONG SPANG LAS NGES PAR
'BYED PA'I LAM GYI CHA'I RGYUN YIN PAS

NGES 'BYED CHA MTHUN, DE'I YAN LAG YIN PAS NGES 'BYED YAN LAG
CES GSUNGS, RNAM PAR MI RTOG PA'I YE SHES KYI ME SKYE BA'I SNGA
LTAS YIN PAS DROD, LOG LTAS DGE RTZA GCOD PA'I RTZE MOR GYUR PAS
RTZE MO, ,BDE 'GRO 'BA' ZHIG TU SKYE ZHING NGAN

@13A *, ,'GROR LAS NYON GYIS SKYE BA CHAD PAS BZOD PA, 'JIG RTEN
PA'I CHOS KYI MCHOG YIN PAS CHOS MCHOG CES BRJOD, GZHUNG DON NI,
THEG CHEN GYI SBYOR LAM CHOS CAN, KHYAD PAR LNGA DANG LDAN TE,
RGYU'I KHYAD PAR RANG GI RGYUR GYUR PA'I

THEG CHEN GYI THAR PA CHA MTHUN LAS BYUNG ZHING, DMIGS PA DANG
RNAM PA'I KHYAD PAR RANG GI 'BRAS BUR GYUR PA'I BDEN BZHI RTOGS
PA'I MTHONG LAM DANG BDEN BZHI LA DMIGS TSUL MTSUNGS, NGO BO'I
KHYAD PAR STONG NYID LA DMIGS PA'I THEG CHEN GYI 'JIG RTEN PA'I

SGOM BYUNG GTZO BOR GYUR PA'I BLO YIN, DBYE BA'I KHYAD PAR NGO
BO'I SGO NAS DROD SOGS BZHI, GNAS SKABS KYI SGO NAS CHUNG 'BRING
CHEN PO GSUM GSUM DU DBYER YOD PA'I KHYAD PAR DANG LDAN PA'I
PHYIR, DE CHOS CAN, THEG DMAN GYI SBYOR LAM LAS KHYAD CHOS
LNGA'AM DRUG GI SGO

NAS KHYAD PAR DU 'PHAGS TE, DE LAS DMIGS PA, RNAM PA, RGYU BYED
TSUL, YONGS 'DZIN, LDAN CHOS DANG, CHUNG 'BRING CHEN PO'I DBYE
BA'I SGO NAS KYANG KHYAD PAR DU 'PHAGS PA YIN PA'I PHYIR RO, `
,KHYAD PAR GZHAN SPONG BA DANG, ZHES SOGS KYI SKABS SU

CHOS BRJOD PA'I SGRA DANG, CHOS CAN BRJOD PA'I SGRA'I KHYAD PAR
JI LTA BU ZHE NA, CHOS DE KHYAD CHOS LTA BUR STON PA'I MNYAN
BYA, CHOS DE LA LTOS PA'I CHOS BRJOD KYI SGRA'I MTSAN NYID, CHOS
DE KHYAD GZHI LTA BUR STON PA'I MNYAN BYA, CHOS DE LA LTOS PA'I
CHOS CAN BRJOD PA'I

SGRA'I MTSAN NYID YIN TE, RNAM 'GREL LAS, KUN LAS RDZAS DANG
DNGOS BRJOD PA'I, ,SGRA YI KHYAD PAR 'DI NYID NI, ,DE'I PHYIR DE
DAG BRJOD BYA LA, ,KHYAD PAR 'GA' YANG YOD MA YIN, ,ZHES GSUNGS
PA'I PHYIR, DE YANG CHOS BRJOD KYI SGRA DES RANG GANG LA CHOS
BRJOD KYI SGRAR SONG BA'I

DON DE KHYAD PAR GZHAN SPONG BA'I TSUL GYIS GO BAR BYED, CHOS
CAN BRJOD PA'I SGRA DES RANG GANG LA CHOS CAN BRJOD PA'I SGRAR
SONG BA'I DON DE KHYAD PAR GZHAN MI SPONG BA'I TSUL DU GO BAR
BYED, DE LTAR BYED PA YANG BRDA DANG 'DOD PA TZAM YIN GYI DNGOS
DBANG GIS 'JUG PA MA YIN

@13B TE, RNAM 'GREL LAS, KHYAD PAR GZHAN NI SPONG BA DANG, ,MI
SPONG BA NI MA GTOGS PA, ,BRDA YI BYE BRAG RTOGS PA'O, ,'DOD
PA'I RJES SU BYED PA'I GZHI, ,ZHES GSUNGS PA'I PHYIR, DE YANG
DPER MTSON NA, SGRA MI RTAG CES BRJOD PA'I SGRA DE SGRA LA LTOS
TE CHOS CAN BRJOD PA DANG, MI

RTAG PA LA LTOS TE CHOS BRJOD KYI SGRA YIN TE, DES SGRA KHYAD
GZHI DANG, MI RTAG PA KHYAD CHOS LTA BUR BRJOD PA'I PHYIR,
SGRA'I MI RTAG CES BRJOD PA'I SGRA DE SGRA LA LTOS TE CHOS DANG,
MI RTAG PA LA LTOS TE CHOS CAN BRJOD PA'I SGRA YIN TE, DES SGRA
KHYAD CHOS DANG, MI RTAG PA KHYAD

GZHIR BYAS NAS BRJOD PA'I PHYIR TE, SGRA DE'I RJES SU 'BRANG
BA'I RTOG PA DES MI RTAG PA SGRAS KHYAD PAR DU BYAS NAS GO BA'I
PHYIR TE, BUM PA'I GZUGS MDZES ZHES BRJOD PA'I SGRA'I RJES SU
'BRANG BA'I RTOG PA DES GZUGS MDZES PA BUM PAS KHYAD PAR DU BYAS
NAS GO BA'I PHYIR

TE, RNAM 'GREL LAS, DE SPYI YAN LAG TU BYAS TE, ,BUM PA YI NI
GZUGS SO ZHES, ,GZHI GCIG PA CAN SGRA MA YIN, ,DE NUS KHYAD PAR
BYA BA'I PHYIR, PHYOGS 'DI GZHAN LA'ANG BRJOD PAR BYA, ,ZHES
GSUNGS PA'I PHYIR, DE BZHIN DU LHAS BYIN GYI RIL BA ZHES BRJOD
PAS LHAS

BYIN KHYAD CHOS DANG, RIL PA KHYAD GZHI, MCHI GU'I LUS ZHES
BRJOD PAS MCHI GU KHYAD CHOS, LUS KHYAD GZHI, {RVA} CAN GYI MGO
BO ZHES BRJOD PAS {RVA} CAN KHYAD CHOS DANG, MGO KHYAD GZHIR
BYAS NAS BRJOD PAR SHES PAR BYA'O, ` ,GZHI DANG DE YI GNYEN PO

YI, ,ZHES SOGS KYIS MTSUNGS LDAN RTOG PA'I KHYAD CHOS RGYAS PAR
'CHAD TSUL DE GANG ZHE NA, 'DI LA YANG, MDO LAS GSUNGS TSUL,
BSTAN BCOS KYIS 'GREL TSUL GNYIS LAS, DANG PO NI, DE NAS BCOM
LDAN 'DAS KYIS TSE DANG LDAN PA RAB 'BYOR LA LEGS

SO ZHES BYA BA GNANG STE, RAB 'BYOR KHYOD DE BZHIN GSHEGS PAS
NYON MONGS PA MED PA LA GNAS PA RNAMS KYI NANG NAS MCHOG TU
BSTAN PA LTAR STON PA NI LEGS SO LEGS SO, ,BYANG CHEN DE LTAR
SHER PHYIN LA BSLAB PAR BYA'O, ,DE LTAR BSAM GTAN GYI, BRTZON
'GRUS KYI,

@14A *, ,BZOD PA'I, TSUL KHRIMS KYI, SBYIN PA'I PHA ROL TU
PHYIN PA LA BSLAB PAR BYA'O, ,DE LTAR BYANG CHOS RNAMS DANG,
SANGS RGYAS KYI CHOS MA 'DRES PA BCO BRGYAD KYI BAR LA BSLAB PAR
BYA'O, ,DE NAS TSE DANG LDAN PA SH'A RI'I BUS, BCOM LDAN

'DAS LA 'DI SKAD CES GSOL TO, ,BCOM LDAN 'DAS DE LTAR SLOB PA'I
BYANG CHEN SHER PHYIN LA BSAM GTAN GYI, BRTZON 'GRUS KYI, BZOD
PA'I, TSUL KHRIMS KYI, SBYIN PA'I PHA ROL TU PHYIN PA LA SLOB PA
LAGS SAM, BYANG CHOS RNAMS DANG, SANGS RGYAS KYI CHOS

MA 'DRES PA RNAMS KYI BAR LA SLOB PA LAGS SAM, BCOM LDAN 'DAS
KYIS BKA' STZAL PA, SH'A RI'I BU BYANG CHEN DE LTAR SLOB PA NI
SHER PHYIN LA MI DMIGS PA'I TSUL GYIS SLOB PA YIN, ZHES PA NAS,
SH'A RI'I BU DE LTAR BYANG CHEN CHOS THAMS CAD MI DMIGS

PA'I TSUL GYIS SLOB PA YIN NO, ,ZHES SOGS KYI BAR GYIS RNAM RTOG
LDAN TSUL GYI KHYAD PAR SPYIR BSTAN NAS, SO SOR BSHAD PA LA,
GSOL PA, BCOM LDAN 'DAS, ZHES SOGS GSUNGS PA'I PHYIR, GNYIS PA
LA MTSAMS SBYAR BA, MDOR BSTAN PA, RGYAS PAR BSHAD PA,

DON BSDU BA DANG BZHI LAS, DANG PO NI, GZHI DANG DE YI GNYEN PO
YI, ,ZHES SOGS MTSUNGS LDAN RTOG PA'I KHYAD CHOS RGYAS BAR BSHAD
PA CHOS CAN, DGOS PA YOD DE, MDOR BSTAN DU, RNAM RTOG BZHI PO
LDAN BSTEN PA, ,ZHES PA TZAM LAS MA GSUNGS PAS DE'I DON SPANG
BYA

RTOG PA'I NGO BO DANG DBYE BA SOGS GSAL BAR BYA BA'I CHED YIN
PA'I PHYIR, ZHES MTSAMS SBYOR BA LA, RNAM PAR RTOG PA BZHI DANG
LDAN PA YANG DON GSAL BAR BYA BA'I PHYIR BAR SKABS KYI TSIGS SU
BCAD PA, ZHES GSUNGS, GNYIS PA LA, GZUNG RTOG MDOR BSTAN PA,

'DZIN RTOG MDOR BSTAN PA GNYIS LAS, DANG PO DE STON PA LA, GZHI
DANG DE YI GNYEN PO YI, ,ZHES SOGS TSIGS SU BCAD PA GCIG DANG,
GZUNG BAR RNAM PAR RTOG PA KUN NAS NYON MONGS PA'I GZHI'I RTEN
CAN DANG, GNYEN PO'I RTEN CAN NYID KYIS RNAM PA GNYIS LA MA RIG

@14B PA DANG RNAM PAR BYANG BA'I PHUNG PO LA SOGS PA'I RAB TU
DBYE BAS RNAM PA DGU'O, ,ZHES GSUNGS, GNYIS PA STON PA LA, RDZAS
DANG BTAGS PA'I RTEN CAN GYIS, ,ZHES SOGS TSIGS BCAD GCIG DANG,
GANG ZAG RDZAS SU YOD PA DANG SKYES BU BTAGS PAR YOD PA LA DMIGS

PAS 'DZIN PA'I RNAM PAR RTOG PA YANG RNAM PA GNYIS YIN LA, BDAG
RANG DBANG CAN DANG, PHUNG PO LA SOGS PA LA DMIGS PA NYID KYIS
SO SOR DE LTAR RNAM PA DGU'O, ,ZHES GSUNGS, GSUM PA LA MTSAMS
SBYAR BA DANG, SO SO'I DON BSHAD PA GNYIS LAS,

DANG PO NI, DE LA MDOR BSDUS PA'I DON NI 'DI YIN TE, ZHES
GSUNGS, GNYIS PA LA, GZUNG RTOG RGYAS PAR BSHAD PA, 'DZIN RTOG
RGYAS PAR BSHAD PA GNYIS LAS, DANG PO LA YANG, SHES SGRIB KUN
NAS NYON MONGS GZUNG RTOG RGYAS PAR BSHAD PA DANG, RNAM BYANG
GZUNG

RTOG RGYAS PAR BSHAD PA GNYIS LAS, DANG PO NI, SHES SGRIB KUN
NAS NYON MONGS GZUNG RTOG DE LA DGU YOD DE, DE LA YUL GYI SGO
NAS DGU YOD PA'I PHYIR, YUL DGU YOD PA'I DANG PO MA RIG PA'I YUL
GYI KUN NAS NYON MONGS GZUNG RTOG DE STON PA LA, MDO LAS, GSOL

PA, BCOM LDAN 'DAS DE LTAR SLOB PA'I BYANG CHEN CHOS GANG LA
SLOB PA LAGS, BCOM LDAN 'DAS KYIS BKA' STZAL PA, SH'A RI'I BU DE
LTAR SLOB PA'I BYANG CHEN CHOS GANG LA YANG SLOB PA MED DO,
,SH'A RI'I BU CHOS 'DI DAG NI BYIS PA SO SO'I SKYE BOS JI LTAR
MNGON

PAR CHAGS PA, BYA BA DE LTA BU'I RNAM PAR RTOG PA YOD PA MA YIN
NO, ,GSOL PA, BCOM LDAN 'DAS 'O NA CHOS 'DI DAG RNAM PA JI LTA
BUR MCHIS PA LAGS, BCOM LDAN 'DAS KYIS BKA' STZAL PA, JI LTAR
MED PA DE LTAR YOD PA MA YIN PAS, DE'I PHYIR

MED CES BYA'O, ,ZHES GSUNGS, DE'I DON BSHAD PA LA, KUN NAS NYON
MONGS PA'I GZHI'I RTEN CAN MA RIG PA DANG, ZHES GSUNGS, GNYIS PA
GZUGS SOGS ZAG BCAS KYI PHUNG PO'I YUL CAN GYI RTOG PA DE STON
PA LA, GSOL PA, BCOM LDAN 'DAS

@15A *, ,CI'I SLAD DU MA MCHIS PA MA LAGS PA LA MA MCHIS PA ZHES
BGYI, BCOM LDAN 'DAS KYIS BKA' STZAL PA, SH'A RI'I BU GZUGS NANG
STONG PA NYID DANG, DNGOS PO MED PA'I NGO BO NYID STONG PA NYID
KYI BAR GYI PHYIR YOD PA MA YIN NO, ,ZHES PA NAS,

SANGS RGYAS KYI CHOS MA 'DRES PA'I BAR LA SBYAR NAS GSUNGS, DE'I
DON BSHAD PA LA, GZUGS LA SOGS PA'I PHUNG PO DANG, ZHES GSUNGS,
GSUM PA MING GZUGS LA MNGON PAR ZHEN PA'I RTOG PA DE STON PA LA,
DE LA BYIS PA SO SO'I SKYE BO RNAMS NI MA RIG PA DANG,

SRAD PA LA MNGON PAR ZHEN TO, ,DE DAG NI MA RIG PA DANG SRED PA
BTAGS SO, ,ZHES PA NAS, SANGS RGYAS KYI CHOS MA 'DRES PA RNAMS
KYI BAR LA MNGON PAR ZHEN PAR 'GYUR RO, ,ZHES GSUNGS, DE'I DON
BSHAD PA LA, MING DANG GZUGS LA MNGON PAR ZHEN PA DANG, ZHES
GSUNGS,

BZHI PA MTHA' GNYIS LA CHAGS PA'I RNAM RTOG DE STON PA LA, CHOS
RNAMS LA MNGON PAR ZHEN PA DE DAG NI YOD PA DANG MED PA'I MTHA'
GNYIS DAG TU RTOG PAR BYED DO, ,ZHES PA NAS, DE DAG NI BYIS PA
ZHES BYA BA'I GRANGS SU 'GRO'O, ,ZHES GSUNGS, DE'I DON BSHAD PA
LA, MTHA'

GNYIS LA CHAGS PA DANG, ZHES GSUNGS, LNGA BA KUN NAS NYON MONGS
PA DANG, RNAM PAR BYANG BA MI SHES PA'I RTOG PA DE STON PA LA,
DE DAG NI MA RIG PA DANG SRED PA'I RKYEN GYIS MI SHES MI MTHONG
NGO, ,ZHES PA NAS, NYAN THOS DANG RANG SANGS RGYAS KYI CHOS DAG
LA NGES PAR 'BYUNG BAR MI

'GYUR RO, ,ZHES GSUNGS, DE'I DON BSHAD PA LA, KUN NAS NYON MONGS
PA DANG RNAM PAR BYANG BA MI SHES PA DANG, ZHES GSUNGS, DRUG PA
'PHAGS PA'I LAM LA MI GNAS PA'I RTOG PA DE STON PA LA, DE DAG NI
MI DAD DO JI LTAR MI DAD CE NA, GZUGS GZUGS KYIS STONG NGO ZHES

BYA BAR MI DAD DO, ,ZHES PA NAS, RNAM PA THAMS CAD MKHYEN PA
NYID DU MI 'BYUNG BA YIN NO, ,ZHES GSUNGS, DE'I DON BSHAD PA LA,
'PHAGS PA'I LAM LA MI GNAS PA DANG, ZHES GSUNGS, BDUN PA DMIGS
PA LA RNAM PAR RTOG PA STON PA LA, GSOL PA, BCOM

@15B LDAN 'DAS BYANG CHEN JI LTAR BSLABS PAS RNAM PA THAMS CAD
MKHYEN PA NYID DU NGES PAR 'BYUNG BAR 'GYUR BA'I SHER PHYIN LA
SLOB PA JI LTA BU LAGS, BCOM LDAN 'DAS KYIS BKA' STZAL PA, SH'A
RI'I BU NAM BYANG CHEN SHER PHYIN LA SPYOD PA'I TSE SHER PHYIN
DE MI DMIGS SHING

YANG DAG PAR RJES SU MI MTHONG BA DE LTAR SLOB PA NA BYANG CHEN
MI DMIGS PA'I TSUL GYIS RNAM MKHYEN DU NGES PAR 'BYUNG BAR 'GYUR
RO, ,ZHES SOGS GSUNGS, DE'I DON BSHAD PA LA, DMIGS PA DANG, ZHES
GSUNGS, BRGYAD PA BDAG SOGS LA RNAM PAR RTOG PA STON PA LA,

SH'A RI'I BUS GSOL PA, BCOM LDAN 'DAS GANG MI DMIGS PA'I TSUL
GYIS RNAM PA THAMS CAD MKHYEN PA NYID DU 'BYUNG BA LAGS, BCOM
LDAN 'DAS KYIS BKA' STZAL PA, SH'A RI'I BU SHIN TU RNAM PAR DAG
PA'I PHYIR BDAG MI DMIGS SHING MI MTHONG NGO, ,DE BZHIN DU SHIN
TU

RNAM PAR DAG PA'I PHYIR RNAM PA THAMS CAD MKHYEN PA NYID KYI BAR
DU MI DMIGS SHING MI MTHONG NGO, ,ZHES GSUNGS, DE'I DON BSHAD PA
LA, BDAG LA SOGS PA DANG, ZHES GSUNGS, DGU PA RNAM PAR DAG PA
SKYED PA LA SOGS PA'I RNAM PAR RTOG PA STON PA LA, YSH'A RI'I BU
RNAM

PAR DAG PA NI SKYE BA MED PA MA BYUNG BA MNGON PAR 'DU BYED PA
MED PA'O, ,ZHES GSUNGS, DE'I DON BSHAD PA LA, RNAM PAR DAG PA
SKYED PA LA SOGS PA LA GZUNG BAR RNAM PAR RTOG PA RNAMS DANG,
ZHES GSUNGS, GNYIS PA RNAM BYANG GZUNG RTOG RGYAS PAR BSHAD PA
LA, GNYEN

PO RNAM BYANG GI RTEN CAN GYI GZUNG RTOG DAG YOD PA'I PHYIR,
DANG PO RNAM BYANG GI PHUNG PO'I DON LA RNAM PAR RTOG PA STON PA
LA, THABS MI MKHAS PAS GZUGS LA RTOG CING MNGON PAR ZHEN PA YIN,
RNAM PAR SHES PA'I BAR LA RTOG CING MNGON PAR ZHEN PA YIN, ZHES
GSUNGS,

DE'I DON BSHAD PA LA, GNYEN PO'I RTEN CAN PHUNG PO DANG, ZHES
GSUNGS, GNYIS PA SKYE BA'I SGO'I DON GYI RNAM PAR RTOG PA STON
PA LA, MIG LA RTOG CING MNGON PAR ZHEN PA YIN, DE BZHIN DU YID
KYI BAR DANG, GZUGS LA RNAM PAR RTOG CING MNGON PAR ZHAN PA YIN,
DE BZHIN DU

@16A *, ,CHOS KYI BAR LA RNAM PAR RTOG CING MNGON PAR ZHEN PA
YIN, ,ZHES GSUNGS, DE'I DON BSHAD PA LA, SKYE BA'I SGO DANG,
ZHES GSUNGS, GSUM PA RIGS KYI DON LA RNAM PAR RTOG PA STON PA
LA, MIG GI RNAM PAR SHES PA'I KHAMS SU RTOG CING MNGON

PAR ZHEN PA YIN, DE BZHIN DU YANG CHOS KYI KHAMS DANG YID KYI
RNAM PAR SHES PA'I KHAMS KYI BAR LA RTOG CING MNGON PAR ZHEN
PA YIN, ZHES GSUNGS, DE'I DON BSHAD PA LA, RIGS DANG, ZHES
GSUNGS, BZHI PA SKYE BA'I DON LA RNAM PAR RTOG PA STON PA LA,
MA RIG PAR RTOG

CING ZHEN PA YIN, DE BZHIN DU RGA SHIR RTOG CING MNGON PAR
ZHEN PA YIN, ZHES GSUNGS, DE'I DON BSHAD PA LA, SKYE BA DANG,
ZHES GSUNGS, LNGA PA STONG PA NYID KYI DON LA RNAM PAR RTOG PA
STON PA LA, DE NANG STONG PA NYID NAS, DNGOS PO MED PA'I NGO
BO NYID KYI BAR LA RTOG CING

MNGON PAR ZHEN PA YIN, ZHES GSUNGS, DE'I DON BSHAD PA LA,
STONG PA NYID DANG, ZHES GSUNGS, DRUG PA PHA ROL TU PHYIN PA'I
DON LA RNAM PAR RTOG PA STON PA LA, PHA ROL TU PHYIN PA DRUG
LA RTOG CING MNGON PAR ZHEN PA YIN, ZHES GSUNGS, DE'I DON
BSHAD PA LA, PHA

ROL TU PHYIN PA'I DON DANG, ZHES GSUNGS, BDUN PA MTHONG BA'I
LAM LA RNAM PAR RTOG PA STON PA LA, BYANG CHOS SUM CU RTZA
BDUN LA RTOG CING MNGON PAR ZHEN PA YIN, ZHES GSUNGS, DE'I DON
BSHAD PA LA, MTHONG BA DANG, ZHES GSUNGS, BRGYAD PA SGOM PA'I
LAM

LA RNAM PAR RTOG PA STON PA LA, DE BSAM GTAN RNAMS DANG, MNGON
PAR SHES PA RNAMS DANG, TSAD MED PA RNAMS DANG, GZUGS MED PA'I
SNYOMS PAR 'JUG PA RNAMS LA RTOG CING MNGON PAR ZHEN PA YIN,
ZHES GSUNGS, DE'I DON BSHAD PA LA, SGOM PA DANG, ZHES

GSUNGS, DGU PA MI SLOB PA'I LAM LA RNAM PAR RTOG PA STON PA
LA, DE STOBS BCU LA RTOG CING MNGON PAR ZHEN PA YIN, RNAM PA
THAMS CAD MKHYEN PA NYID KYI BAR LA RTOG CING MNGON PAR ZHEN
PA YIN, ZHES GSUNGS, DE'I DON BSHAD PA LA, MI SLOB PA'I LAM LA
GZUNG

@16B BAR RNAM PAR RTOG PA RNAMS DANG, ZHES GSUNGS, GNYIS PA
LA, RDZAS 'DZIN RTOG PA RGYAS PAR BSHAD PA DANG, BTAGS 'DZIN
RTOG PA RGYAS PAR BSHAD PA GNYIS LAS, DANG PO NI SHES SGRIB
RDZAS 'DZIN RTOG PA LA DGU YOD PA'I DANG PO BDAG RANG DBANG
CAN LA RNAM PAR RTOG

PA STON PA LA, SH'A RI'I BU BDAG NYE BAR MI DMIGS, DE BZHIN DU
SEMS CAN DANG, SROG DANG, GSO BA DANG, SKYES BU DANG, GANG ZAG
DANG, SHED LAS SKYES DANG, SHED BU DANG, BYED PA PO DANG, TSOR
BA PO DANG, MTHONG BA PO MI DMIGS SO, ,ZHES GSUNGS, DE'I DON
BSHAD PA

LA, GANG ZAG RDZAS SU YOD PA'I RTEN CAN BDAG RANG DBANG CAN
DANG, ZHES GSUNGS, GNYIS PA BDAG GCIG PUR RNAM PAR RTOG PA
STON PA LA, SH'A RI'I BU GZUGS NYE BAR MI DMIGS ZHES PA NAS
RNAM PAR SHES PA'I BAR DU NYE BAR MI DMIGS, ZHES GSUNGS, DE'I
DON BSHAD PA LA,

GCIG PU DANG, ZHES GSUNGS, GSUM PA RGYU'I BDAG NYID LA RNAM
PAR RTOG PA STON PA LA, SH'A RI'I BU MIG MI DMIGS SO, ,DE
BZHIN DU YID KYI BAR DANG GZUGS MI DMIGS CHOS KYI BAR DU MI
DMIGS SO, ,ZHES GSUNGS, DE'I DON BSHAD PA LA, RGYU DANG, ZHES
GSUNGS, BZHI

PA LTA BA PO LA SOGS PA'I BDAG TU RNAM PAR RTOG PA STON PA LA,
SH'A RI'I BU MIG DANG GZUGS DANG MIG GI RNAM PAR SHES PA MI
SHES SO, ,YID DANG CHOS DANG YID KYI RNAM PAR SHES PA'I BAR DU
MI SHES SO, ,ZHES GSUNGS, DE'I DON BSHAD PA LA, LTA BA PO LA
SOGS PA'I

BDAG DANG, ZHES GSUNGS, LNGA PA KUN NAS NYON MONGS PA'I RTEN
CAN GYI BDAG TU RNAM PAR RTOG PA STON PA LA, SH'A RI'I BU RTEN
CING 'BREL BAR 'BYUNG BA MI DMIGS SO, ,GZUGS MED PA'I KHAMS
KYI BAR DU MI DMIGS SO, ,ZHES GSUNGS, DE'I DON BSHAD PA LA,

KUN NAS NYON MONGS PA DANG, ZHES GSUNGS, DRUG PA 'DOD CHAGS
DANG BRAL BA'I BDAG TU RNAM PAR RTOG PA STON PA LA, BSAM GTAN
DANG PO MI DMIGS SO, ,GZUGS MED PA'I SNYOMS PAR 'JUG PA'I BAR
DU MI DMIGS SO, ,ZHES GSUNGS, DE'I DON 'CHAD PA

@17A *, ,LA, 'DOD CHAGS DANG BRAL BA DANG, ZHES GSUNGS, BDUN
PA MTHONG BA'I RTEN CAN GYI BDAG TU RNAM PAR RTOG PA STON PA
LA, 'PHAGS PA'I BDEN PA RNAMS MI DMIGS SO, ,ZHES GSUNGS, DE'I
DON 'CHAD PA LA, MTHONG BA DANG, ZHES GSUNGS, BRGYAD PA

SGOM PA'I RTEN CAN GYI BDAG TU RNAM PAR RTOG PA STON PA LA,
RNAM PAR THAR PA BRGYAD DANG MTHAR GYIS GNAS PA'I SNYOMS PAR
'JUG PA DGU MI DMIGS SO, ,ZHES GSUNGS, DE'I DON 'CHAD PA LA,
SGOM PA DANG, ZHES GSUNGS, DGU PA DON BYAS PA'I RTEN CAN GYI
BDAG TU RNAM PAR

RTOG PA STON PA LA, STOBS BCU MI DMIGS SO, ,RNAM PA THAMS CAD
MKHYEN PA NYID KYI BAR DU MI DMIGS SO, ,JI LTAR MI DMIGS SHE
NA, BDAG NYID DU'O, ,DE CI'I PHYIR ZHE NA, BDAG SHIN TU RNAM
PAR DAG PA'I PHYIR RO, ,ZHES GSUNGS, DE'I DON 'CHAD PA LA, DON
BYAS PA'I RTEN

LA 'DZIN PAR RNAM PAR RTOG PA RNAMS DANG, ZHES GSUNGS, GNYIS
PA BTAGS 'DZIN RTOG PA LA GNYIS YOD PA'I DANG PO SPYIR STON PA
LA, DE NAS TSE DANG LDAN PA RAB 'BYOR GYIS BCOM LDAN 'DAS LA
'DI SKAD CES GSOL TO, ,BCOM LDAN 'DAS LA LA ZHIG 'DI SKAD DU
'DRI ZHING,

CI SGYU MA'I SKYES BU 'DI SHER PHYIN LA BSLAB CING RNAM PA
THAMS CAD MKHYEN PA NYID DU 'BYUNG BAR 'GYUR BA'I PHYIR, RNAM
MKHYEN NYID THOB PAR 'GYUR ZHES MCHIS NA, BCOM LDAN 'DAS DE
SKAD DU 'DRI BA DE LA JI SKAD DU BSTAN PAR BGYI, ZHES PA NAS,
BCOM LDAN 'DAS

KYIS BKA' STZAL PA, RAB 'BYOR DE LTA BAS NA KHYOD NYID LA DRI
YI, KHYOD KYIS JI LTAR BZOD PA DE LTAR DU STON CIG, CES PA'I
BAR DU GSUNGS, GNYIS PA DE DGU SO SOR STON PA LA, DANG PO
PHUNG PO LA BTAGS PA'I RNAM PAR RTOG PA STON PA LA, RAB 'BYOR
DE JI SNYAM DU

SEMS, GZUGS KYANG GZHAN LA SGYU MA YANG GZHAN ZHIG YIN SNYAM
MAM, TSOR BA DANG, 'DU SHES DANG, 'DU BYED DANG, RNAM PAR SHES
PA YANG GZHAN LA, SGYU MA YANG GZHAN ZHIG YIN SNYAM MAM, GSOL
PA, BCOM LDAN 'DAS DE LTA MA LAGS SO, ,ZHES

@17B GSUNGS, DE'I DON 'CHAD PA LA, SKYES BU BTAGS PAR YOD PA'I
RTEN CAN PHUNG PO DANG, ZHES GSUNGS, GNYIS PA SKYE MCHED DU
BTAGS PA'I RNAM PAR RTOG PA STON PA LA, BCOM LDAN 'DAS KYIS
BKA' STZAL PA, RAB 'BYOR DE CI SNYAM DU SEMS, MIG KYANG GZHAN
LA,

ZHES PA NAS, CHOS KYANG GZHAN LA SGYU MA YANG GZHAN ZHIG YIN
SNYAM MAM, RAB 'BYOR GYIS GSOL PA, BCOM LDAN 'DAS DE NI MA
LAGS SO, ,ZHES GSUNGS, DE'I DON 'CHAD PA LA, SKYE MCHED DANG,
ZHES GSUNGS, GSUM PA KHAMS SU BTAGS PA'I RNAM PAR RTOG PA

STON PA LA, BCOM LDAN 'DAS KYIS BKA' STZAL PA, RAB 'BYOR DE CI
SNYAM DU SEMS, MIG DANG GZUGS DANG MIG GI RNAM PAR SHES PA
YANG GZHAN LA, ZHES PA NAS, RNAM PAR SHES PA'I KHAMS NYID
KYANG SGYU MA SGYU MA NYID KYANG RNAM PAR SHES PA'I KHAMS SO,
,

ZHES GSUNGS, DE'I DON 'CHAD PA LA, KHAMS DANG, ZHES GSUNGS,
BZHI PA RTEN CING 'BREL BAR 'BYUNG BAR BTAGS PA LA RNAM PAR
RTOG PA STON PA LA, BCOM LDAN 'DAS KYIS BKA' STZAL PA, RAB
'BYOR DE JI SNYAM DU SEMS, SGYU MA YANG GZHAN LA RTEN

CING 'BREL BAR 'BYUNG BA YANG GZHAN ZHIG YIN SNYAM MAM, ZHES
PA NAS, SGYU MA NYID KYANG RGA SHI LAGS SO, ,ZHES GSUNGS, DE'I
DON 'CHAD PA LA, RTEN CING 'BREL BAR 'BYUNG BA DANG, ZHES
GSUNGS, LNGA PA RNAM PAR BYANG BAR BTAGS PA LA RNAM PAR RTOG
PA

STON PA LA, BCOM LDAN 'DAS KYIS BKA' STZAL PA, RAB 'BYOR DE JI
SNYAM DU SEMS, BYANG CHOS RNAMS KYI BAR YANG GZHAN LA, SGYU MA
YANG GZHAN ZHIG YIN SNYAM MAM, GSOL PA, BCOM LDAN 'DAS DE LTA
MA LAGS SO, ,ZHES GSUNGS, DE'I DON 'CHAD PA LA, RNAM

PAR BYANG BA DANG, ZHES GSUNGS, DRUG PA MTHONG BA'I LAM DU
BTAGS PA LA RNAM PAR RTOG PA STON PA LA, BCOM LDAN 'DAS KYIS
BKA' STZAL PA, RAB 'BYOR DE JI SNYAM DU SEMS, STONG PA NYID
DANG MTSAN MA MED PA DANG SMON PA MED PA YANG GZHAN LA, SGYU
MA YANG

@18A *, ,GZHAN ZHIG YIN SNYAM MAM, GSOL PA, BCOM LDAN 'DAS DE
LTA MA LAGS SO, ,ZHES GSUNGS, DE'I DON 'CHAD PA LA, MTHONG BA
DANG, ZHES GSUNGS, BDUN PA SGOM PA'I LAM DU BTAGS PA LA RNAM
PAR RTOG PA STON PA LA, BCOM

LDAN 'DAS KYIS BKA' STZAL PA, RAB 'BYOR DE CI SNYAM DU SEMS,
SGYU MA YANG GZHAN LA, BSAM GTAN DANG GZUGS MED PA'I SNYOMS
PAR 'JUG PA YANG GZHAN NAM, GSOL PA, BCOM LDAN 'DAS DE NI MA
LAGS SO, ,ZHES GSUNGS, DE'I DON 'CHAD PA LA, SGOM

PA DANG, ZHES GSUNGS, BRGYAD PA KHYAD PAR GYI LAM DU BTAGS PA
LA RNAM PAR RTOG PA STON PA LA, BCOM LDAN 'DAS KYIS BKA' STZAL
PA, RAB 'BYOR DE CI SNYAM DU SEMS, SGYU MA YANG GZHAN LA,
STONG PA NYID THAMS CAD KYANG GZHAN ZHIG YIN SNYAM MAM,

GSOL PA, BCOM LDAN 'DAS DE NI MA LAGS SO, ,ZHES GSUNGS, DE'I
DON 'CHAD PA LA, KHYAD PAR DANG, ZHES GSUNGS, DGU PA MI SLOB
PA'I LAM DU BTAGS PA LA RNAM PAR RTOG PA STON PA LA, BCOM LDAN
'DAS KYIS BKA' STZAL PA, RAB 'BYOR DE CI SNYAM DU

SEMS, DE BZHIN GSHEGS PA'I STOBS BCU DANG, SANGS RGYAS KYI
CHOS MA 'DRES PA BCO BRGYAD KYI BAR YANG GZHAN LA, SGYU MA
YANG GZHAN ZHIG YIN SNYAM MAM, ZHES PA NAS, RNAM PA THAMS CAD
MKHYEN PA NYID RJES SU THOB PAR RIG PAR BYA'O, ,ZHES PA'I

BAR GSUNGS, DE'I DON 'CHAD PA LA, MI SLOB PA'I LAM LA 'DZIN
PAR RNAM PAR RTOG PA RNAMS TE, ZHES GSUNGS, DE YANG MDO LAS JI
LTAR BSTAN TSUL YOD DE, KUN NAS NYON MONGS GZUNG RTOG GNYIS PA
DANG, BDUN PA, BRGYAD PA DGU PA RNAMS MDO LAS

GNYEN PO'I SGO NAS BSTAN, RNAM BYANG GZUNG RTOG BZHI PA MA
GTOGS PA RNAMS NGO BO'I SGO NAS BSTAN, RDZAS 'DZIN RTOG PA DGU
GNYEN PO'I SGO NAS BSTAN, BTAGS 'DZIN RTOG PA DGU YUL GYI SGO
NAS BSTAN TO, ,BZHI PA DON BSDU BA LA, DE LTA BU'I RNAM PAR
RTOG PA BZHI DANG NGES PAR

@18B 'BYED PA'I CHA DANG MTHUN PA BZHI PO GRANGS BZHIN DU LDAN
PA YIN NO, ,ZHES GSUNGS, ` SKABS 'DIR MTHA' DPYAD PA LA, SPANG
BYA RTOG PA BSHAD PA DANG, SPONG BYED GNYEN PO BSHAD PA'O,
,DANG PO LA, GANG GIS RTOG PA'I NGO BO, GANG LA RTOG PA'I YUL,
JI LTAR RTOG PA'I TSUL, RTOG PA DE'I RAB DBYE,

GRANGS NGES PA, GO RIMS NGES PA, MU BZHIR BRTZI TSUL LA DOGS
PA DPYAD PA, KHYAD CHOS SU 'GYUR TSUL DANG BRGYAD LAS, DANG PO
LA, SPYI DANG BYE BRAG BSHAD PA GNYIS LAS, DANG PO LA, SPYIR
RTOG PA LA GSUNG RAB LAS MANG DU GSUNGS TE, MDZOD LAS, RTOG
DANG DPYOD

PA RTZID ZHIB NYID, ,ZHES SEMS PA DANG SHES RAB KYI CHAR GYUR
PA'I SEMS RTZING BA'I RNAM PA CAN LA RTOG PAR BSHAD PA DANG,
RNAM 'GREL LAS, SHES GANG GANG LA SGRA DON 'DZIN, ,DE NI DE LA
RTOG PA YIN, ,ZHES SGRA DON 'DRES RUNG DU 'DZIN PA LA RTOG PAR
BSHAD PA DANG,

DBUS MTHA' LAS, YANG DAG MA YIN KUN RTOG YOD, ,SEMS DANG SEMS
BYUNG KHAMS GSUM PA, ,ZHES GZUNG 'DZIN GNYIS SU SNANG BA'I
KHAMS GSUM PA'I SEMS SEMS BYUNG LA RTOG PAR BSHAD PA DU MA YOD
PA'I PHYIR, DE DAG GI NANG NAS, SKABS 'DIR BSTAN

GYI RTOG PA DE LA SGRA DON 'DRES RUNG DU 'DZIN PA'I RTOG PAS
KHYAB, TSUR MA KHYAB BO, ,DES NA RANG YUL BDEN GRUB TU 'DZIN
PA'I BLO SKABS 'DIR BSTAN GYI SHES SGRIB RTOG PA'I MTSAN NYID,
KHA CIG, RANG YUL GZHI GRUB KYI CHOS LA DMIGS NAS BDEN PAR
ZHEN PA'I BLO,,

SHES SGRIB RTOG PA'I MTSAN NYID ZER BA MI 'THAD DE, GZUGS PHYI
ROL DON DU 'DZIN PA'I RTOG PA SHES SGRIB YIN PA'I PHYIR, DE
SGRIB PA GANG ZHIG, DE NYON MONGS PA'I SGRIB PA MA YIN PA'I
PHYIR, KHYAB STE, SGRIB PA LA DE GNYIS SU GRANGS NGES PA'I
PHYIR TE, DBUS

MTHA' LAS, NYON MONGS PA YI SGRIB PA DANG, ,SHES BYA'I SGRIB
PA GNYIS SU BSTAN, ,DE NI SGRIB PA THAMS CAD DO, ,DE ZAD NAS
NI GROL BAR 'GYUR, ,ZHES GSUNGS PA'I PHYIR, KHO NA RE, RI BONG
RVA BDEN GRUB TU 'DZIN PA'I BLO CHOS CAN, MTSON BYA DER THAL,
MTSAN

@19A *, ,NYID DE'I PHYIR, RI BONG RVA DE'I PHYIR NA MA KHYAB
BO, ,GNYIS PA NI, 'O NA RTOG PA 'DI DAG DGAG PA'AM SGRUB PA'I
RNAM PA CAN GANG YIN ZHE NA, KHA CIG, DE LA DGAG RTOG GIS
KHYAB PAR 'DOD PA MI 'THAD DE, SKABS 'DI DANG RTZE SBYOR GYI
SKABS GNYIS KAR,

SHES SGRIB RTOG PA DANG SGRUB RTOG GI GZHI MTHUN YOD PAR BSTAN
PA'I PHYIR TE, SKABS 'DIR NYON MONGS CAN GYI MA RIG PA LA
DMIGS NAS LONGS SPYOD BYAR BDEN PAR ZHEN PA'I BLO DE, SHES
SGRIB KUN NAS NYON MONGS GZUNG RTOG DANG, RNAM BYANG PHYOGS
KYI PHUNG PO LA DMIGS NAS

LONGS SPYOD BYAR BDEN PAR ZHEN PA'I BLO DE, SHES SGRIB RNAM
BYANG GZUNG RTOG TU BSTAN PA'I PHYIR DANG, RTZE SBYOR GYI
SKABS SU, THEG CHEN GYI LAM 'BRAS LA DMIGS NAS 'JUG BYAR BDEN
PAR ZHEN PA'I BLO DE, SHES SGRIB 'JUG PA GZUNG RTOG DANG, NYAN
RANG GI LAM 'BRAS

LA DMIGS NAS LDOG BYAR BDEN PAR ZHEN PA'I ZHEN RIG DE, SHES
SGRIB LDOG PA GZUNG RTOG TU BSTAN PA'I PHYIR, DE LA SGRUB RTOG
GIS KYANG MA KHYAB STE, GZUGS BDEN STONG BDEN GRUB TU ZHEN
PA'I ZHEN RIG DE 'DIR BSTAN SHES SGRIB RTOG PA YIN PA'I PHYIR,
GNYIS

PA GANG LA RTOG PA'I YUL NI, 'DIR BSTAN SHES SGRIB RTOG PA'I
YUL LA GNYIS SU YOD DE, DE LA GZUNG BA DANG 'DZIN PA GNYIS SU
YOD PA'I PHYIR, 'O NA 'DI'I GZUNG 'DZIN GANG LA BYED CE NA,
SPYIR SANGS RGYAS PA LA GZUNG 'DZIN GYI 'JOG TSUL GSUM DU YOD
DE, SKYE

MCHED DANG, SHES PA DANG SHES BYA, BDAG DANG BDAG GI BA'I
DBANG DU BYAS PA GSUM DU YOD PA'I PHYIR, DANG PO'I DBANG DU
BYAS NA YUL DRUG GZUNG BA DANG, DBANG PO DRUG 'DZIN PA YIN LA,
GNYIS PA'I DBANG DU BYAS NA GZUGS SOGS RNAMS GZUNG BA DANG, 

RIG PA THAMS CAD 'DZIN PA YIN LA, GSUM PA'I DBANG DU BYAS NA
BDAG NI 'DZIN PA DANG, BDAG GI BA GZUNG BA YIN PA'I PHYIR, DE
LA 'DIR NA PHYI MA'I DBANG DU BYAS PA YIN TE, GZUNG BA NI
RDZAS BTAGS KYI LONGS SPYAD PAR BYA BA STE BZA' BYA DANG,
'DZIN

@19B PA NI DE LA LONGS SPYOD PA PO STE ZA BA PO YIN PA'I
PHYIR, DE LTAR BDAG NYID CHEN POS GSUNGS PA 'THAD PAR GSER
PHRENG LAS GSUNGS PA'I PHYIR, NYI SNANG LAS, GZUNG BA'I RNAM
PAR RTOG PA DANG PO NI DNGOS PO THAMS CAD PA KHO NA YIN LA,
GNYIS PA NI RNAM PAR BYANG BA'I

DNGOS PO KHO NA YIN TE, 'DI NI GZUNG BA'I RNAM PAR RTOG PA 'DI
DAG GI KHYAD PAR YIN NO, ,DE LTAR BYAS NA GZUNG BA'I RNAM PAR
RTOG PA DANG PO GANG YIN PA DE NI GNYIS PA YANG YIN NO, ,ZHES
GSUNGS PA NI TSIG SNGA MA DANG LDAN PA'O, ,RE ZHIG DANG PO
GANG YIN PA GNYIS PA YANG

YIN PA DE NI GZUNG BA'I RNAM PAR RTOG PA DANG POR GYUR PA
DNGOS PO THAMS CAD PA BZHIN NO, ,GNYIS PA KHO NA YIN GYI DANG
PO MA YIN PA NI GZUNG BA'I RNAM PAR RTOG PA GNYIS PA RNAM PAR
BYANG BA TZAM LA BRTEN PA BZHIN NO, ,ZHES SHES SGRIB KUN NAS
NYON MONGS

GZUNG RTOG GI YUL LA KUN BYANG GNYIS KA YOD PA DANG, RNAM
BYANG GZUNG RTOG GI YUL LA RNAM BYANG GI DNGOS PO TZAM DU
GSUNGS LA, 'DI LA KHA CIG NYI SNANG LA NANG 'GAL TE, SHES
SGRIB KUN NAS NYON MONGS GZUNG RTOG CHOS CAN, KUN NAS NYON
MONGS PA DANG RNAM PAR BYANG

BA'I CHOS LA DMIGS PAR THAL, CHOS CAN DE'I PHYIR, MA KHYAB NA,
GZUNG BA'I RNAM PAR RTOG PA DANG PO NI DNGOS PO THAMS CAD PA
KHO NA YIN NO, ,ZHES GSUNGS PA DANG 'GAL, 'DOD NA, DE GNYIS KA
LA MA DMIGS PAR THAL, RNAM BYANG GZUNG RTOG YIN PA'I PHYIR, MA
KHYAB NA,

GNYIS PA NI RNAM PAR BYANG BA'I DNGOS PO KHO NA YIN TE, ZHES
GSUNGS PA DANG 'GAL LO, ,MA GRUB NA, DER THAL, CHOS CAN DE'I
PHYIR, MA KHYAB NA, GZUNG BA'I RNAM PAR RTOG PA DANG PO GANG
YIN PA DE NI GNYIS PA YANG YIN NO, ,ZHES GSUNGS PA DANG 'GAL
LO, ,ZHES ZER BA

MI 'THAD DE, GZUNG BA'I RNAM PAR RTOG PA DANG PO GANG YIN PA
DE NI GNYIS PA YANG YIN NO, ,ZHES GSUNGS PA'I DON NI, KUN NAS
NYON MONGS PA DANG, RNAM BYANG GI GZUNG BA GNYIS KA LA DMIGS
NAS GZUNG BYAR BDEN PAR ZHEN PA'I BLO YIN NA, SHES SGRIB RNAM
BYANG

@20A *, ,GZUNG RTOG YIN DGOS PA'I DON YIN GYI, GZUNG RTOG DANG
PO LA GNYIS PAS KHYAB PA'I DON MA YIN PA'I PHYIR TE, RE SHIG
DANG PO GANG YIN PA GNYIS PA YANG YIN PAS DE NI GZUNG BA'I
RNAM PAR RTOG PA DANG POR GYUR PA DNGOS PO THAMS CAD PA BZHIN
NO, ,

ZHES GSUNGS PA'I PHYIR, DE LTAR YANG, RNAM BZHAD LAS, BLOB
DPON 'PHAGS PAS BZUNG BA'I RNAM PAR RTOG PA DANG PO GANG YIN
PA GNYIS PA YIN PAR BSTAN PA'I DON NI, KUN NAS NYON MONGS PA
DANG, RNAM BYANG GI GZUNG BA TZAM LA DMIGS NAS GZUNG BYAR BDEN
PAR ZHEN PA

YIN NA, GZUNG RTOG YIN PAS KHYAB PAR STON PA YIN GYI, KUN NAS
NYON MONGS GZUNG RTOG LA RNAM BYANG GZUNG RTOG GIS KHYAB PAR
STON PA 'BREL MED PA'O, ,ZHES GSUNGS PA'I PHYIR, 'GREL CHEN
LAS, GZHAN DAG NA RE KUN NAS NYON MONGS PA'I GZHI LA BRTEN PA
NI DANG PO YIN

LA, RNAM PAR BYANG BA'I GZHI LA BRTEN PA NI GNYIS PA YIN PAS,
'DI GNYIS PHAN TSUN RNAM PAR GCOD PA'I RANG BZHIN YIN PA'I
PHYIR 'DI GNYIS NI THA DAD PA KHO NA'O, ,ZHES SHES SGRIB KUN
NAS NYON MONGS GZUNG RTOG DANG, RNAM BYANG GZUNG RTOG GNYIS
'GAL BAR GSUNGS, GZUNG

RTOG DANG POS KUN NAS NYON MONGS PHYOGS KYI CHOS TZAM DANG,
GNYIS PAS RNAM BYANG PHYOGS KYI CHOS TZAM DMIGS YUL DU BYED PA
YIN NO, ,'DZIN RTOG GI YUL LA, TSIG GSAL DU, SO SO'I SKYE BO
YUL DU BYAS TE SKYES BU RDZAS SU YOD PAR 'DZIN PA DANG, 'PHAGS
PA'I GANG

ZAG YUL DU BYAS TE DE LA BTAGS PAR YOD PAR 'DZIN PA ZHES GZUNG
BA DANG 'DZIN PAR SBYOR, ZHES BSHAD PA MI 'THAD PAR THAL, SO
SKYES RDZAS YOD DU SHES PA DANG, 'PHAGS PAS BTAGS YOD DU RTOG
PAR BSHAD PA MA DGONGS PA'I PHYIR, DES NA RTZA 'GREL GNYIS KAR

SEMS CAN RDZAS SU YOD PA DANG, SEMS CAN BTAGS PAR YOD PAR RTOG
PA, ZHES BSHAD PAS 'DZIN RTOG SNGA MA RDZAS 'DZIN DANG, GNYIS
PA BTAGS 'DZIN LA DMIGS PA'I YUL CAN YIN NO, ,DES NA RDZAS
'DZIN RTOG PAS RDZAS 'DZIN LA DMIGS, RDZAS 'DZIN GYI RDZAS YOD

@20B LA DMIGS, BTAGS 'DZIN RTOGS PAS BTAGS 'DZIN LA DMIGS,
BTAGS 'DZIN GYIS BTAGS YOD LA DMIGS PA YIN LA, GANG ZAG DON
BYED NUS PA DANG, GANG ZAG RANG RKYA THUB PA'I RDZAS YOD GNYIS
'DIR BSTAN RDZAS YOD DANG, DER 'DZIN PA'I BLO GNYIS RDZAS

'DZIN DANG, PHUNG PO'I TSOGS LA SKYES BUR BTAGS PA DANG, GANG
ZAG BDEN STONG SGYU MA LTA BU LA SKYES BUR BTAGS PA GNYIS 'DIR
BSTAN BTAGS YOD DANG, DER 'DZIN PA'I BLO GNYIS BTAGS 'DZIN YIN
NO, ,GSUM PA NI, 'O NA YUL DE DAG LA JI LTAR ZHEN PA YIN ZHE
NA,

DE'I TSUL YOD DE, KUN BYUNG GI GZUNG BA LA DMIGS NAS RIM PA
LTAR 'DI NI MTHA' GCIG TU DOR BYA'I GZUNG BA'O SNYAM DU MI
MTHUN PA DANG, 'DI NI MTHA' GCIG TU BLANG BYA'I GZUNG BA'O
SNYAM DU MTHUN PAR 'DZIN PA NI GZUNG RTOG GI ZHEN YUL DANG,
GANG ZAG TU BTAGS PA'I

GZHI RDZAS SU GRUB PA 'DI DANG DER BTAGS PA'I BTAGS PA TZAM
'DI NI YUL RNAMS KYI 'DZIN PA PO'AM, LONGS SPYOD PA PO'O SNYAM
DU ZHEN PA NI 'DZIN RTOG GI ZHEN YUL YIN PA'I PHYIR, DES NA
'DIR SEMS CAN DANG SKYES BU ZHES PA NI GANG ZAG DANG CHOS
GNYIS KYI GANG ZAG 'BA' ZHIG

LA BSAM PA MA YIN GYI YUL RNAMS KYI 'DZIN PA TZAM GYI MTSON
BYED DO, ,BZHI PA LA, SKABS 'DIR BSTAN GYI SHES SGRIB RTOG PA
DE LA RTZA BA'I SGO NAS DBYE NA BZHIR YOD DE, KUN NAS NYON
MONGS GZUNG RTOG, RNAM BYANG GZUNG RTOG, RDZAS 'DZIN RTOG PA,
BTAGS 'DZIN RTOG PA RNAMS SU YOD

PA'I PHYIR, YUL GYI SGO NAS DBYE NA DU MAR YOD DE, DE DAG SO
SO LA YUL GYI SGO NAS DGU DGUR YOD PA'I PHYIR, RANG GI DMIGS
YUL DU GYUR PA'I GZUNG BA LA DMIGS NAS LONGS SPYAD BYAR BDEN
PAR ZHEN PA'I ZHEN RIG, SHES SGRIB GZUNG RTOG GI MTSAN NYID,
RANG GI DMIGS YUL DU GYUR

PA'I KUN NAS NYON MONGS PHYOGS KYI BDEN PA LA DMIGS NAS LONGS
SPYAD BYAR BDEN PAR ZHEN PA'I ZHEN RIG, SHES SGRIB KUN NAS
NYON MONGS GZUNG RTOG GI MTSAN NYID, DBYE NA, RANG GI DMIGS
YUL DU GYUR PA'I NYON MONGS CAN GYI MA RIG PA LA DMIGS NAS
LONGS SPYAD BYAR

[#DATA INCOMPLETE HERE]

@26A *, ,PAS YONGS SU 'DZIN PA YIN NO, ,ZHES BSHAD, GZHUNG DON
NI, BYANG SEMS SBYOR LAM PA'I RGYUD KYI THABS SHES KHYAD PAR
CAN CHOS CAN, DE'I NANG GI YONGS 'DZIN YIN TE, DE SRID ZHI
GANG RUNG GI MTHAR LTUNG BA 'GOG BYED KYI DE'I MKHYEN PA YIN
PA'I PHYIR, DE'I BDAG RKYEN DU

GYUR PA'I MCHOG GI SPRUL SKU CHOS CAN, DE'I PHYI'I YONGS 'DZIN
YIN TE, DE LA THABS SHES KYI CHOS RDZOGS PAR STON PA'I BDAG
RKYEN DU GYUR PA'I DGE BA'I BSHES GNYEN YIN PA'I PHYIR, KHA
CIG, MCHOG GI SPRUL SKU BYANG SEMS SBYOR LAM PA'I YONGS 'DZIN
YIN ZER BA MI 'THAD DE, DE DE'I

BDAG RKYEN MA YIN PA'I PHYIR TE, DE DE'I 'BRAS BU YIN PA'I
PHYIR TE, SANGS RGYAS 'PHAGS PA DE'I 'BRAS BU YIN PA'I PHYIR
TE, BYANG CHUB SEMS DPA'I 'BRAS BU YIN PA'I PHYIR, KHA CIG,
BYANG SEMS SBYOR LAM PA'I YONGS 'DZIN YIN NA, DE LA THABS SHES
YONGS SU RDZOGS PAR 'DOMS

PAS KHYAB ZER BA MI 'THAD DE, JO BO RJE'I YONGS 'DZIN DU GYUR
PA'I SEMS TZAM RNAM BDEN PA'I LTA BA LA GNAS PA'I GSER GLING
PA CHEN PO DANG, BYE BRAG TU SMRA BAR GYUR PA'I BLA MA DHARM'A
RAKshI TA SOGS YOD PA'I PHYIR, DES NA SKABS 'DIR YONGS 'DZIN
GYI RNAM GZHAG LA, BSTEN BYA DGE

BA'I BSHES GNYEN GYI MTSAN NYID, STEN BYED SLOB MA'I MTSAN
NYID, JI LTAR BSTEN PA'I TSUL, BSTEN PA'I PHAN YON, MA BSTEN
PA'I NYES DMIGS, GDAMS NGAG JI LTAR STER TSUL BSTAN PA'O,
,DANG PO NI, SPYIR THEG CHEN GYI DGE BA'I BSHES GNYEN DE LA
YON TAN BCU DANG LDAN PA

ZHIG DGOS TE, LHAG PA TSUL KHRIMS KYI BSLAB PAS DBANG PO DUL
BA, TING NGE 'DZIN GYI BSLAB PAS SEMS RAB TU ZHI BA, SHES RAB
KYI BSLAB BAS SEMS NYE BAR ZHI BA, SLOB MA DE LAS YON TAN LHAG
PA, CHOS STON PA SOGS GZHAN GYI BYA BA LA BRTZON PA, MANG DU
THOS PA'I LUNG

GI YON TAN GYIS PHYUG PA, GNAS LUGS KYI DE NYID RAB TU RTOGS
PA'I SHES RAB DANG LDAN PA, GDUL BYA LA CHOS SMRA BA LA MKHAS
PA, THABS BRTZE BA'I BDAG NYID SNYING RJE DANG LDAN PA, CHOS
BSHAD PA SOGS GZHAN GYI DKA' SPYAD LA SKYO NGAL SPANGS PA STE
BZOD PA'I YON TAN DANG LDAN

@26B BA RNAMS DGOS PA'I PHYIR TE, MDO SDE'I RGYAN LAS, BSHES
GNYEN DUL BA BZHI BA NYER ZHI BA, ,YON TAN LHAG PA BRTZON BCAS
LUNG GIS PHYUG, DE NYID RAB TU RTOGS LA SMRA MKHAS LDAN, BRTZE
BA'I BDAG NYID SKYO NGAL SPANGS LA BSTEN, ,ZHES GSUNGS PA'I
PHYIR, BSTAN BCOS 'DIR THEG CHEN GYI BSHES

GNYEN LA KHYAD CHOS GSUM DANG LDAN PA ZHIG DGOS PAR BSTAN PA
YIN TE, THABS MKHAS PA'I KHYAD PAR DE KHO NA NYID LA SOGS PA'I
CHOS LA 'JIGS PA'I DBANG BA DANG, DE DAG LA RGYUN DU 'JIGS
PA'I SKRAG PA DANG, SKRAG PA DE NYID NGES PAR GYUR BA'I KUN TU
SKRAG PA STE DE DAG GI GNYEN POR

GDUL BYA'I SEMS STONG PA NYID LA MI 'GONG ZHING MI SKRAG PA DANG,
KUN TU MI SKRAG PAR BYED PA'I THABS MKHAS PA DANG, CHOS STON
PA'I KHYAD PAR RGYAL PO'I BTZUN MO SDUG PA SHI BA LA RIM GYIS
BRDA SPROD PA DANG 'DRA BAR GDUL BYA'I BSAM PA JI LTA BA BZHIN
DU CHOS THAMS CAD NGO BO NYID MED PA LA SOGS

PAR STON PA, 'GAL RKYEN SPONG BA'I KHYAD PAR THEG CHEN GYI LAM
PHAR PHYIN DRUG GI MI MTHUN PHYOGS KYI CHOS SER SNA SOGS BOR
BA STE MI LDAN PAR GDUL BYA BDE 'GRO DANG NGES LEGS KYI 'BRAS
BU LA 'GOD PAR BYED PA'I KHYAD CHOS GSUM LDAN GCIG DGOS PAR
BSTAN PA'I PHYIR, MDOR NA GROL

BA DON GNYER BA RNAMS KYIS RANG LAS MCHOG TU GYUR PA'I BSHES
GNYEN DAM PA 'TSOL RIGS TE, MDZA' BSHES KYI TSOMS LAS, DMAN PA
BSTEN PAS MI DAG NYAMS GYUR ZHING, THAD KA BABS PA BSTEN PAS
SO NA GNAS, ,GTZO BO BSTEN PAS DAM PA THOB 'GYUR BAS, ,DE'I
PHYIR

BDAG PAS CHES GTZO BSTEN PAR BYA, ,ZHES GSUNGS PA'I PHYIR, DES
NAS KHYAD PAR GSUM LDAN GYI THEG CHEN GYI DGE BA'I BSHES GNYEN
DU DMIGS PA, 'DIR DNGOS SU BSTAN PA'I YONGS 'DZIN GYI MTSAN
NYID, GNYIS PA NI, THEG CHEN GYI GDAMS NGAG NYAN PA'I THEG
CHEN GYI GDUL

BYA DE YANG YON TAN GSUM DANG LDAN PA ZHIG DGOS TE, G-YO SGYU
SOGS DANG BRAL BA'I BLO GZU BOR GNAS PA, LEGS NYES KYI RNAM
GZHAG SO SOR 'BYED PA'I BLO GROS DANG LDAN PA, THEG CHEN GYI
CHOS LA MOS ZHING DON DU GNYER BA ZHIG DGOS PA'I PHYIR TE,
BZHI BRGYA BA LAS,

@27A *, ,GZUR GNAS BLO LDAN DON GNYER PA, ,NYAN PO SNOD CES
BYA BAR BRJOD, ,CES GSUNGS PA'I PHYIR, 'DIR NI SHER PHYIN GYI
MDO NYAN PA'I GDUL BYA DE KHYAD CHOS GSUM LDAN DU BSTAN PA YIN
TE, SNGON SANGS RGYAS RNAMS LA MCHOD PA SOGS LHAG PAR

BYA BA BYAS PA, DE RNAMS LA DGE BA'I RTZA BA RGYA CHEN PO
BSKRUN PA, THEG CHEN GYI DGE BA'I BSHES GNYEN GYI MGON DANG MA
BRAL BA ZHIG DGOS PAR BSTAN PA'I PHYIR TE, SANGS RGYAS RNAMS
LA LHAG PAR BYAS, ,ZHES SOGS GSUNGS PA'I PHYIR, DES NA BLO GZU
BOR GNAS PA SOGS YON TAN

GSUM LDAN GYI SGO NAS RANG GI YONGS 'DZIN DAM PA BSTEN PAR
KHAS LEN PA'I GANG ZAG TU DMIGS PA, STEN BYED SLOB MA'I MTSAN
NYID, GSUM PA NI, SLOB MA RNAMS KYIS BSHES GNYEN DAM PA JI
LTAR BSTEN PA'I TSUL YOD DE, DES DE BSAM SBYOR GNYIS KYIS SGO
NAS BSTEN PAR BYA

DGOS PA'I PHYIR, BSAM PA'I SGO NAS BSTEN TSUL YOD DE, BLA MA
LA SANGS RGYAS DANG 'DRA BA'I 'DU SHES BZHAG PA'I SGO NAS
BSTEN PAR BYA BA YIN PA'I PHYIR TE, MDO SDE'I SKABS LAS, SANGS
RGYAS 'DRA BAR DE LA 'DU SHES GZHAG, CES DANG, MDO LAS, DGE
BA'I BSHES GNYEN LA JI

LTAR BA LTA BAR BYA ZHE NA DE BZHIN GSHEGS PA LA JI LTA BA DE
BZHIN NO, ,ZHES GSUNGS PA'I PHYIR, SBYOR BA'I SGO NAS BSTEN
TSUL YOD DE, BSOD SNYOMS DANG NA BZA' DBU LA BA SOGS RNYED PA
DANG, PHYAG DANG LDANG BA SOGS BKUR STI DANG, BLA MA'I G-YOG
BYED PA SOGS RIM GRO TSUL

BZHIN DU SGRUB PA'I SGO NAS BSTEN PAR BYA BA YIN PA'I PHYIR
TE, MDO SDE'I RGYAN LAS, RNYED DANG BKUR STI DAG DANG RIM GRO
DANG, SGRUB PA'I SGO NAS BSHES GNYEN BSTEN PAR BYA, ,ZHES
DANG, BLA MA LNGA BCU PA LAS, MCHOG TU DANG BAS DUS GSUM DU,
,DKYIL 'KHOR ME TOG BCAS

THAL MOS, ,STON PA BLA MA BSNYEN BKUR ZHING, ,ZHABS LA SPYI
BOS PHYAG BYA'O, ,ZHES GSUNGS PA'I PHYIR, RANG NYID RAB BYUNG
DANG, BLA MA KHYIM PA SOGS YIN NA'ANG SPYIR BTANG LA PHYAG
'TSAL DGOS SHING, DE DGOS PA DANG 'BREL PA'I TSE RANG NYID LA
'JIG RTEN GYIS SMOD PA SOGS

@27B DGOS PA KHYAD PAR CAN YOD NA MDUN DU DAM CHOS SOGS BZHAG
STE LUS KYIS DE LA PHYAG 'TSAL ZHING, BLOS BLA MA LA PHYAG
'TSAL DGOS TE, DE NYID LAS, KHYIM PA'AM NI GSAR BYA LA, ,'JIG
RTEN SMOD PA SPANG BA'I PHYIR, ,DAM CHOS LA SOGS MDUN BDAR TE,
,BRTUL ZHUGS 'DZIN PA'I

BLOS PHYAG 'TSAL, ,ZHES GSUNGS PA'I PHYIR, BZHI PA NI, SLOB MA
RNAMS KYIS BSHES GNYEN DAM PA TSUL BZHIN DU BSTEN PA LA PHAN
YON CHEN PO DANG LDAN TE, GNAS SKABS DANG MTHAR THUG GI DNGOS
GRUB THAMS CAD SLOB DPON TSUL BZHIN DU BSTEN PA LAS 'BYUNG,
RANG GI BLA MA

MNYES PAR BYAS PAS DUS GSUM GYI SANGS RGYAS THAMS CAD MNYES
PAR 'GYUR, BSKAL PA GRANGS MED PAR RNYED PAR DKA' BA'I SANGS
RGYAS KYI GO 'PHAD BLA MA LA BRTEN NAS 'BYUNG BA'I PHYIR, DANG
PO GRUB STE, DE NYID LAS, DNGOS GRUB SLOB DPON RJES 'BRANG
ZHES, ,RDO RJE 'DZIN PA

NYID GSUNGS PHYIR, ,SHES NAS DNGOS PO THAMS CAD KYIS, ,BLA MA
YONGS SU MNYES PAR BYA, ,ZHES GSUNGS PA'I PHYIR, GNYIS PA GRUB
STE, RDO RJE SNYING PO RGYAN GYI RGYUD LAS, DE BAS THABS NI
THAMS CAD KYIS, ,RDO RJE 'DZIN PA BLA MA MCHOG, RJES SU MTHUN
PA MNYES PAR BYA, ,

DE MNYES SANGS RGYAS THAMS CAD MNYES, ,ZHES GSUNGS PA LTAR
'THAD PA'I PHYIR, GSUM PA GRUB STE, DE NYID LAS, GANG PHYIR
BSKAL PA BYE BA NI, ,GRANGS MED PAR NI RNYED DKA' BA'I, ,SANGS
RGYAS NYID KYANG BRTZON LDAN LA, ,TSE 'DI NYID LA STER BAR
BYED, ,CES GSUNGS PA'I

PHYIR DANG, BLA MA LNGA BCU PA LAS, DBANG BSKUR MCHOG THOB RDO
RJE YI, ,SLOB DPON LA NI DE BZHIN GSHEGS, ,PHYOGS BCU'I 'JIG
RTEN KHAMS BZHUGS PAS, ,DUS GSUM DU NI MNGON PHYAG 'TSAL,
,ZHES GSUNGS PA'I PHYIR, LNGA PA NI, SLOB DPON LA SMAD

PA DANG MA GUS PA SOGS SPANG DGOS TE, DE LTAR BYED PA NYES PA
KUN GYI 'BYUNG GNAS YIN PA'I PHYIR TE, RANG GI BLA MA SNYING
THAG PA NAS BRNYAS NA SANGS RGYAS THAMS CAD BRNYAS PA DANG
'DRA PAS DE'I RNAM PAR SMIN PAS TSE 'DIR TSOR BA MI BZAD PA
MYONG BA DANG, PHYI MAR

@28A*, ,DMYAL BAR 'GRO BA SOGS KYI NYES PA 'BYUNG BA'I PHYIR
TE, DE NYID LAS, DE 'DRA'I MGON LA BSAM BYAS NAS, ,SLOB MAR
GYUR NAS BRNYAS NA NI, ,SANGS RGYAS THAMS CAD BRNYAS PAS NA,
,DE NI RTAG TU SDUG BSNGAL THOB, ,CES DANG, SLOB DPON LA NI

BRNYAS PA DE, ,YAMS DANG 'TSE BA'I NANG RNAMS DANG, ,GDON DANG
RIMS DANG DUG RNAMS KYIS, ,RMONGS CHEN DE NI 'CHI BAR 'GYUR,
,RGYAL PO ME DANG SPRUL GDUG DANG, ,CHU DANG MKHA' 'GRO CHOM
RKUN DANG, ,GDON DANG LOG 'DREN RNAMS KYIS KYANG, ,BSAD NAS
SEMS CAN

DMYAL BAR 'GRO, ZHES GSUNGS PA'I PHYIR, DE LA SOGS PA MANG DU
GSUNGS SO, ,DRUG PA NI, SNGAR BSHAD PA'I SLOB MA DE LTA BUS
BSHES GNYEN DE LTA BU BSAM SBYOR GNYIS KYI SGO NAS DE LTAR
BSTEN PA NA, BSHES GNYEN DES KYANG SLOB MA DE JI LTAR GZUNG
BA'I TSUL

YOD DE, DES DE LA CHOS DANG ZANG ZING GIS PHAN 'DOGS CI DGOS
PA DANG KHYAD PAR DU GDUL BYA'I DBANG PO DANG 'TSAMS PAR THEG
PA CHE CHUNG GI SDE SNOD LA THOS BSAM BYED DU BCUG PA SOGS KYI
SGO NAS RJES SU GZUNG BAR BYA BA YIN PA'I PHYIR TE, SUM BRGYA
PA LAS,

TSUL KHRIMS LDAN ZHING 'DUL BA'I CHO GA SHES, ,NAD PAR SNYING
BRTZE NANG 'KHOR DAG PA DANG, ,CHOS DANG ZANG ZING PHAN 'DOGS
LA BRTZON PA, ,DUS SU 'DOMS PA DE DAG BLA MAR BSNGAGS, ,ZHES
GSUNGS PA'I PHYIR,, ,,SHER PHYIN SBAS DON

RIN CHEN GSAL BA'I GTER, ,MDO RGYAN 'GREL GSUM SBYAR BA'I LEGS
BSHAD CHE, ,KU DBANG ROL MTSO RGYAS BYED SBYOR BRTZON DGES,
,RMAD BYUNG BSHAD SGRUB DGA' STON RGYAS GYUR CIG, ,,SARBA
MANGGA LAm,, ,, 
