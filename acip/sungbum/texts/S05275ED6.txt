` ,,NGED KYIS BYAS PA'I RDO RJE 'JIGS BYED KYI SGRUB THABS LA, KHYED KYIS
DGAG PA BZHI BYAS 'DUG PA'I ZHAL GYI SKABS SU, SLOB DPON LA L'I TA'I RO
LANGS BRGYAD BSKOR GYI SGRUB

THABS SU, GA-YAS KYI RVA YI ZHAL GSUM NI, ,DANG PO MTHING KA GA-YAS
DMAR PO, ,GA-YON SER SHIN TU KHROS PA'O, ,DE BZHIN GA-YON GYI RTZA BA'I
ZHAL, ,DKAR PO DUD KHA DE BZHIN DU, ,NAG PO SHIN TU KHROS PA'O, ,ZHES
PA'I RVA GA-YAS PA'I DBUS

MA DANG, ,GA-YON PA'I DBUS MA LA'ANG RTZA ZHAL DU BYAS TE, DE DAG RIM
PA BZHIN DU SNGON PO DANG, DKAR POR 'CHAD CING DE DAG LA ZHAL
DANG POR GSUNGS MOD, 'ON KYANG LA L'I TA'I ZHE DGU MA'I SGRUB THABS
SU, RVA RTZA NA NI ZHAL GSUM STE,

@150B GA-YAS KYI DANG PO'I ZHAL NI SNGO, ,DE YI GA-YAS DMAR SER PO
DANG, ,GA-YON PA'I RVA RTZA'I ZHAL GSUM NI, ,DKAR DANG DUD KHA NAG
PO'O, ,ZHES PA 'DIS SNGA MA LA GNOD DO, ,GA-YAS DMAR ZHES PA'I GA-YAS
THOG MA'I GSAL BYED YIN PAS, DE'I GA-YAS SU SER PO

'ONG BAR BSHAD PA DANG, 'DI DAG TU DKAR DANG DUNG KHA NAG PO ZHES
RIM PA BZHIN BSHAD PAS SO, ,RO LANGS BRGYAD BSKOR 'DI MA GTOGS GZHAN
RGYUD DANG SGRUB THABS GANG DU 'ANG GA-YAS GA-YON GYI BAR MA LA
RTZA ZHAL BYAS PA'I THA SNYAD YE MA BYUNG ZHING, GAL TE

SLOB DPON 'DI DE LTAR BZHED NA 'DI AU RGYAN GYI YUL NAS RGYUD LEN PA
PO DNGOS YIN PAS 'PHAGS YUL DU TSUL 'DI LTAR 'CHAD PA'I RJES 'BRANG
MANG DU 'ONG RIGS PA LAS GANG YANG MA BYUNG BAS 'DI NI CHES THE
TSOM ZA BAR SNANG NGO, ,'O NA GA-YON SER SHIN TU

KHROS PA'O, ,DE BZHIN GA-YON GYI RTZA BA'I ZHAL, ZHES SOGS JI LTAR 'THAD
CE NA, SNGA MA NI 'GYUR 'PHYUGS PA YIN LA, PHYI MA NI YI GE NYAMS PA
STE, DE YANG S'A BYA TA ZHES PA GA-YON DANG CIG SHOS GNYIS LA 'JUG PA'I
'DI CIG SHOS TE, DANG PO MTHING KHA

DANG GA-YAS DMAR PO DNGOS SU SMOS PAS, CIG SHOS SER PO LAS 'OS MED
PAS SO, ,DES NA COG GRU SHES RAB BLA MA'I 'GYUR SKYON TE, DANG PO
MTHING KHA GA-YAS DMAR PO, ,CIG SHOS SER ZHING KHRO BA'O, ,ZHES GDON
NA, GNYIS PA NI RVA RTZA'I ZHAL RTZA

ZHAL DU SHOR BA STE, ,ZHE DGU MA'I SGRUB THABS SU, ,RVA RTZA NA NI
ZHAL GSUM STE, ,GA-YAS KYI DANG PO'I ZHAL NI SNGO, ,ZHES DANG GA-YON
PA'I RVA RTZA'I ZHAL GSUM NI, ZHES SOGS 'BYUNG BAS, 'DI LA THE TSOM MED
DO, ,MKHAS PA'I LEGS BSHAD @151A *, ,NOR BU'I TSOGS NANG DU, ,SKYON GYI
MCHING BU CUNG ZAD SRID PA STE, ,ZHES DPE DANG BCAS PAS BSGRUBS 'DUG
PA 'DI LA LAN BRJOD PAR BYA STE, DE YI GA-YAS DMAR SER PO DANG, ZHES
PA'I GA-YAS THOG MA'I GSAL BYED YIN PAS SER

PO GA-YAS SU 'ONG BAS, DES GA-YON SER POR BSHAD PA LA GNOD CES PA
DANG, S'A BYA TA'I SKAD DOD GA-YON DANG CIG SHOS GNYIS KA LA 'JUG PA
YIN LA, DE YANG DANG PO MTHING KHA GA-YAS DMAR PO, ,CIG SHOS SER
ZHING KHRO BA'O, ,ZHES BSGYUR RGYU YIN PAS,

DANG PO MTHING KHA GA-YAS DMAR PO DNGOS SU SMOS PAS CIG SHOS, SER
PO LAS 'OS MED PA'O, ,ZHES PA DRI SHIN TU MI RIGS TE, ,CIG SHOS SU BSGYUR
PA YIN DU CHUG KYANG, DANG PO MTHING KHA GA-YAS DMAR PO, ,ZHES
'BYUNG BA SOR 'JOG PAR YANG SNANG LA,

DE LTAR BYA YANG DGOS PAS DE'I TSE, CIG SHOS ZHES PA GA-YAS PA'I CIG
SHOS YIN PAS GA-YON PA YIN GYI, MTHING KHA DANG DMAR PO'I CIG SHOS
SER PO'O, ,ZHES 'CHAD PA NI CHER MA 'BREL TE, DPER NA RKYEN LAS SKYES
DANG CIG SHOS DANG, ZHES

PA'I CIG SHOS RKYEN LAS MA SKYES PA YIN PA BZHIN TE, YONGS SU GRAGS PA'I
SNGA MA'I LDOG ZLA LA CIG SHOS SU 'CHAD PA GZHUNG LUGS PA SPYI'I LUGS
SO, ,DE YI GA-YAS DMAR SER PO DANG, ZHES ZHAL DMAR PO LA DE'I GA-YAS
ZHES 'BYUNG BAS, DMAR

PO'I 'OG TU BYUNG BA'I SER PO LA YANG, GA-YAS ZHES PA SBYAR DGOS PA'I
NGES PA MED DE, DE 'DRA'I RIGS LA THOG MA'I GSAL BYED YIN MIN GNYIS KA
YOD PA'I PHYIR DANG, 'DIR SMOS PA THOG MA'I GSAL BYED YIN PA DA DUNG
BSGRUB DGOS PA'I

@151B PHYIR RO, ,SHIN TU MI GSAL BA'I ZHE DGU MA'I LUNG, DE YI GA-YAS
DKAR SER PO DANG, ZHES PA'I SER PO ZHES PA'I LUNG GIS, GA-YON SER ZHES
PA 'GOG NA, GA-YON PA SER POR SHIN TU GSAL BAR BSHAD PA KHUNGS SU
BYAS NAS ZHE DGU MA'I 'GYUR

MA DAG PAR BSGRUBS NA LAN CI YOD, DES NA DE GNYIS 'GYUR LA KHAG 'JIG
? MI DGOS TE, ZHE DGU MA'I SER PO ZHES PA, GA-YON SER ZHES PA DANG
MTHUN PAR BSHAD PA LA GNOD PA MED PA'I PHYIR RO, ,YANG DKAR DANG
DUNG KHA NAG PO ZHES RIM PA BZHIN DU

BSHAD PAS GNOD PAR SMRA BA YANG MI 'THAD DE, DPER NA MDOR BYAS LAS,
RNAM SNANG GI ZHAL GSUM 'CHAD PA NA, DKAR DANG GNAG DANG DMAR
BA'I ZHAL, ZHES DANG PO DKAR PO DANG, GNYIS PA NAG PO DANG, GSUM PA
DMAR POR RIM PA BZHIN DU BSHAD KYANG,

DE GSUM DKAR PO NAS BZUNG STE GA-YAS GA-YON GANG RUNG GCIG LA
MTHAR CHAGS SU SGRIG MI DGOS SHING, DANG PO ZHAL DBUS MA DANG,
GNYIS PA GA-YAS ZHAL DANG, GSUM PA GA-YON ZHAL LA BYA DGOS PA BZHIN
TE, SGRUB THABS DER DE 'DRA BA MANG NGO, ,DE

BZHIN DU LA LA'I TA'I SGRUB THABS CHUNG BA LAS, DBUS DANG SHAR DANG
LHO DANG NUB, DE BZHIN STENG GI KHRA BO RNAMS, MTHING DANG DKAR
PO DMAR PO DANG, DE LTAR SNGON PO DKAR DANG DMAR, ZHES RIM PA
BZHIN BSHAD KYANG DE RNAMS DBUS DANG GA-YAS DANG GA-YON

GYI ZHAL GYI RIM PA YIN NO, ,DES NA RTOG BDUN LAS DANG PO SNGON PO,
GNYIS PA DMAR PO, GSUM PA SER PO ZHES PA DANG, DANG PO DKAR PO,
GNYIS PA DUD KHA, GSUM PA NAG PO ZHES RIM PA BZHIN DU BSHAD PA
DANG, DE GSUM RIM PA BZHIN DBUS

@152A *, ,DANG GA-YAS GA-YON GYI ZHAL DU BYED PA LA GNOD PA CUNG
ZAD KYANG MED DO, ,NGED KYIS RVA GNYIS KYI RTZA BA'I ZHAL GSUM TSAN
GNYIS, DBUS DANG GA-YAS GA-YON GYI ZHAL DU BYED PA LA, SGRUB THABS
CHUNG BA'I LUNG DRANGS BA NI,

BOD SNGA MA KHA CIG DANG PO GNYIS PA GSUM PA'I GRANGS LA 'KHRUL NAS
MDUN NAS RGYAB PHYOGS SU GSUM GSUM MTHAR CHAGS SU BYED PA DANG,
YANG KHA CIG MA HE'I ZHAL GYI STENG DU ZHAL GZHAN GNYIS BRTZEGS PA
LA DPAG NAS, GA-YAS GA-YON GYI

ZHAL GSUM GSUM YANG, RVA GNYIS KYI NANG DU BRTZEGS NAS BYED PA NOR
PAR BSTAN PA'I PHYIR YIN LA, NGED KYI SGRUB THABS SU DBUS MA GNYIS
RTZA ZHAL DU BYED PA DANG 'BYED PA GANG GI YANG BSHAD PA MA BYAS
PAS, KHYED KYIS ZHAL SNGON PO DANG DKAR PO RTZA ZHAL

YIN PA KHEGS SU CHUG KYANG NGED KYI SGRUB THABS LA NI CI YANG MI
GNOD DO, ,DE LTAR RGYUD LAS DANG PO SNGON PO SOGS SU BSHAD PA LA
DOGS PA'I GNAS YOD PA, GSAL BAR LA LA'I TAS DBUS DANG GA-YAS GA-YON
GYI ZHAL DU BSHAD PA YIN NO, ,KHYED RANG

GIS DPYAD PA DE LTAR BYED PA'I LUGS LA'ANG DE BZHIN GA-YON PA'I RTZA
BA'I ZHAL, DANG PO DKAR PO ZHES PA'I DON, RVA'I RTZA BA'I ZHAL DU BYA
DGOS PA'I KHUNGS SU SGRUB THABS CHA BA DRANGS NA MDZES KYI YI GE
NYAMS PAR 'CHAD PA DANG, GZHUNG CHUNG BAS RTZA ZHAL DU

BSTAN PAR 'CHAD PA LEGS PAR MA MTHONG NGO, ,DBUS MA'I ZHAL GCIG LA
GA-YAS GA-YON GYI ZHAL GNYIS GNYIS BYUNG BAS DBUS ZHAL LA RTZA ZHAL
DU BSHAD PA YIN ZHES 'CHAD PA'I BSHAD PA CUNG ZAD BYA RGYU 'DUG NA
YANG KHYED GSUNG BA LTAR GZHUNG DE'I DON

@152B SGRUB THABS CHAB DANG SPRAGS NAS, RVA'I RTZA BA'I ZHAL DU BYAS
NA 'GRIG TSABS CHE'O, ,LHA GCIG LA YANG DE 'DRA BA'I DBUS ZHAL MANG PO
BYUNG YANG MI 'GAL TE, ZHAL BCU GCIG PA BZHIN NO, ,RO LANGS BRGYAD
BSKOR 'DI MA GTOGS PA GA-YAS GA-YON GYI BAR MA

LA RTZA ZHAL DU BYAS PA MA BYUNG ZHING, SLOB DPON 'DI DE LTAR BZHED
NA 'DI RGYUD GDAN 'DREN MKHAN YIN PAS, DE LTAR 'CHAD PA'I RJES 'BRANG
MANG DU 'ONG DGOS PA LAS, GANG YANG MA BYUNG BAS 'DI NI CHES THE
TSOM MO, ,ZHES PA'I THE TSOM MO, ,ZHES PA LA SGRUB THABS NI SLOB DPON
DES MDZAD

PAR KHYED RANG GIS KYANG MDZAD 'DUG PAS DE LA ZER SA MED LA, DANG
PO GNYIS RTZA ZHAL YIN PA 'GOGS PAR SNANG BAS, DE LA'ANG KHYED RANG
LA THE TSOM CHEN PO YOD PA'I LUGS MIN MCHI, ZHAL GYI 'GROS DE LTAR
BZHED NA 'DI'I RJES 'BRANGS MANG DU 'ONG RIGS PA LAS MI

SNANG ZHES PA, BOD NA 'DUG PA'I 'DI RGYA GZHUNG GI SGRUB THABS LA
MDZAD DGOS PAS, DE LA YANG RTAGS DE MA NGAS PA YIN TE, LA LA'I TA'I
SGRUB THABS CHE CHUNG GNYIS JI BZHIN DU LHA ZHE DGU MA DANG, LHA
DGU'I SGRUB THABS PHYOGS 'DI'I RGYA GZHUNG GZHAN LA MI SNANG BA'I
PHYIR

DANG, ZHE DGU MAR 'JAM DBYANGS SU BSKYED NAS BGEGS GZHOM PAR
GSUNGS PA JI BZHIN PA DANG, RO LANGS BRGYAD BSKOR GYI BSHAD PA JI
BZHIN DU, KHRO BCU BSGOM PA PHYOGS 'DI'I RGYA GZHUNG GZHAN LA MI
SNANG BA'I PHYIR RO, ,ZHAL GYI RNAM GZHAG LA DPYAD PA

BYAS PA'I LAN BSHAD ZIN TO, ,PHYAG MTSAN 'DZIN PA'I SKABS SU LA LA'I TA'I
SGRUB THABS CHUNG BAR PHYAG DANG PO GNYIS KYIS GLANG LPAGS 'DZIN
PAR BSHAD LA, DE'I RJES SU 'BRANGS TE, SHR'I BHA DRA DANG MANYDZ'A NAS
KYANG DE BZHIN DU BSHAD, DPAL 'DZIN GYIS PHYAG DANG PO GNYIS KYIS
GRI THONG DANG GSUM PA DANG

@153A *, ,BZHI PAS GLANG LPAGS 'DZIN PAR BSHAD, DE BZHIN DU SO NA SHR'I
DANG RDO RJE GRUB PA'I 'GREL PAR YANG BSHAD PA RNAMS LAS, 'DIR RGYUD
KYI DGONGS PA NI PHYAG SO BZHI'I DANG POS GRI GUG 'DZIN PA YIN TE,
RTOG PA DANG POR DKYIL 'KHOR GYI LHA

SNAM LA PHYAG MTSAN RNAMS RIM PA BZHIN 'GOD PA'I 'GO GRI GUG NAS
BRTZAMS PAS SO, ,RVA SKYO ZHANG GSUM MAL LO TZ'A BA STE, BOD YUL DU
MTHONG BA BRGYUD PA'I MAN NGAG DANG LDAN PA PAndI TA MKHAS PA LA
LEGS PAR GTUGS PA'I BKA' SROL BZHI CHAR GYIS

KYANG PHYAG SO BZHI'I DANG POR GRI GUG BKOD PAS SO, ,'GREL PA DANG
SGRUB THABS KYI TSIG ZIN TZAM LA NGES PA MI SNANG STE, ZHI BA'I YE SHES
KYIS GA-YAS ZHAL GSUM RVA CAN DU BSHAD PA DANG, DZNY'A NA KA RAS
STAG LPAGS CAN DU BSHAD KYANG, ZHAL DANG PO MA HE ZHES DANG,

GCER BU MDOG NAG PO ZHES SOGS RTOG BDUN DANG KHA SBYOR GYI RGYUD
DANG 'GAL BA LTA BU'O, ,ZHES PHYAG DANG PO GNYIS KYIS GLANG LPAGS
'DZIN PA 'GOG PA LA LAN BRJOD PAR BYA STE, LA LA'I TAS PHYAG DANG PO
GNYIS KYIS GLANG LPAGS 'DZIN PAR BSHAD PA YANG

DRANGS SHING SLOB DPON 'DI AYON NAS RGYUD LEN PA BO DNGOS YIN PAS
PHYOGS 'DI LA TSAD MAR GYUR PAR BYED BZHIN DU, PHYAG DANG PO GNYIS
KYIS GLANG LPAGS 'DZIN PA MIN ZHES 'GOG PA 'DI, DE'I DGONGS PA 'DI YIN
ZHES KYANG MA BZHAG 'DUG PAS, DGONGS

PA GZHAN MED NA NI KHAS BLANGS PA DANG 'GAL LA, DGONGS PA GZHAN
YOD NA'ANG BSHAD DGOS TE RNYED PAR MI NUS SO, ,DKYIL 'KHOR GYI LHA
SNAM LA PHYAG MTSAN 'GOD PA'I 'GO GRI GUG NAS BRTZAMS PA'I PHYIR ZHES
PA'I RTAGS NI SHIN TU YANG MA NGES TE, DE

@153B LTA YIN NA DKYIL 'KHOR LA PHYAG MTSAN 'GAD PA'I DANG PO SHAR
DU MGO BO ZHES RGYUD DANG ZHE DGU MA GNYIS KAR GSUNGS PAS PHYAG
DANG POS MGO BO 'DZIN DGOS PAR 'GYUR BA DANG, DKYIL 'KHOR GYI LHA
SNAM LA PHYAG MTSAN BKOD PA DANG, PHYAG RNAMS KYIS PHYAG MTSAN
'DZIN

PA'I GO RIM MI MTHUN PA DU MA 'DUG PA'I PHYIR DANG, KHYAD PAR GLANG
LPAGS 'PHAN RTZE GSUM PA'I 'OG RDO RJE THO BA'I SNGA ROL DU BKOD
PA'ANG MI 'THAD PAR 'GYUR LA, LHA SNAM LA PHYAG MTSAN THA MAR ME
THAB BKOD PAS DE PHYAG THA MAS 'DZIN DGOS PAR 'GYUR RO, ,BOD KYI

BLA MAS RGYA GAR BA LA MNYAN PA'I 'GA' YAR ZHAL MTHUN DU BYUNG BAS,
THAMS CAD LA DE KHO NA LTAR YIN PA'I KHYAB PA KHYOD RANG GIS KYANG
MI BZHED DGOS PAS DE RTAGS SU BKOD NAS DON DE KHO NA LTAR SGRUB
PA'ANG MA NGES LA KHYAD PAR DU PAndI TA ZHI BA'I YE SHES DANG DZNYA'
NA KA RA

LA NOR PA BZUNG BAS NI PAndI TA LA DNGOS SU MNYAN PA'I KHA MTHUN
GYI RTAGS MA NGES PA CHEN POR SONG LA, PAndI TA MKHAS PA ZHES PAS
KYANG BOD KYI RVA LA SOGS PAS MNYAN PA'I PAndI TA RNAMS, PAndI TA MA
NGES PA DE DAG LAS MKHAS PAR 'JOG MI NUS SO, ,KHO BO CIG GIS

NI RANG GIS PHYAG DANG PO LA GNYIS SU PHYE BA DANG, DE LTAR BSHAD
PA'I RGYA GAR BA GZHAN YANG YOD CES PA'I DON YIN GYI, DE DAG GIS
BSHAD PA'I PHYIR CES SGRUB BYED DU MI SMRA BAS MI GNOD DO, ,DES NA
RTOG BDUN DANG, SAMBHU tIR, PHYAG GA-YAS GA-YON GYI DANG PO GNYIS
KYIS GRI THOD

'DZIN PA DANG, GA-YAS GA-YON GYI PHYAG BCU DRUG PA GNYIS KYIS PHYAG
MTSAN 'DZIN TSUL RDZOGS PAR BSHAD PA'I MJUG TU, PHYAG GNYIS KYIS
GLANG PO CHE'I BGAS PA RLON PA 'DZIN PA'O, ,ZHES PA MA GTOGS PA PHYAG
DE GNYIS DANG PO DANG THA MA GANG YIN MA BSHAD DO,, 'DI

@154A *, ,LA ZHE DGU MAR PHYAG NI SUM CU RTZA BZHI STE, GNYIS KYIS
GLANG PO'I PAGS RLON 'DZIN, GA-YAS KYI DANG PO GRI GUG 'CHANG ZHES
RGYUD NA 'OG NA YOD PA DANG POR BTON LA, SGRUB THABS CHUNG BAR
YANG, GA-YAS GA-YON DANG PO'I PHYAG GNYIS KYIS, GLANG CHEN

LPAGS PA RLON PA BSNAMS, ,GRI GUG BHI DHI P'A LA DANG, ZHES GLANG
LPAGS 'DZIN PA GNYIS DANG POR 'DON PA SNGAR BZHIN BSHAD DE, DE YANG
PHYAG DANG PO GNYIS KYIS 'DZIN PA BSHAD DE, 'O NA 'DI ZHE DGU MAR
PHYAG GA-YAS GA-YON GYI DANG PO GNYIS KYIS GRI THOD 'DZIN PAR BSHAD

PA, RGYUD GNYIS LAS KYANG DE BZHIN DU GSUNGS PA MI 'GAL BA NI DGOS
PAS DE'I BSHAD TSUL JI LTAR BYED SNYAM NA 'GAL BA MED DE, GLANG LPAGS
GA-YAS GA-YON GYI DANG PO GNYIS KYIS 'DZIN PAR BSHAD PA'I DANG PO NI,
SUM CU SO BZHI'I DNAG PO YIN TE, ZHE DGU MA

SNGAR DRANGS PA LAS SHES LA, GRI THONG GA-YAS GA-YON GYI DANG PO
GNYIS KYIS 'DZIN PAR BSHAD PA'I RGYUD KYI DGONGS PA NI, SUM CU SO
GNYIS KYI DANG PO LA DGONGS PA'I PHYIR RO, ,DPAL 'DZIN GYIS DE DANG
CUNG MI 'DRA BAR BSHAD KYANG 'DIR NI LA LA'I TA'I LUGS GTZO BOR

BZUNG BA'I LUGS SO, ,DE LTAR YIN KYANG GCIG KHO NA BZUNG NAS GZHAN
'GOG MI NYAN TE, GNYIS KA'ANG GRUB CHEN GYI GZHUNG NAS 'BYUNG BA'I
PHYIR TE, DPER NA GRUB CHEN L'U AI PA'I BDE MCHOG GI SGRUB THABS CHE
BA PHYAG DANG PO GNYIS KYI 'OG MA GNYIS KYIS GLANG

LPAGS 'DZIN PAR BSHAD LA, DPA' BO GCIG PA'I SGRUB THABS SU GA-YAS
GA-YON GYI DRUG PA GNYIS KYIS GLANG PO CHE'I PAGS PA 'DZIN PA ZHES
BSHAD PA BZHIN NO, ,GZHAN YANG RDO RJE 'JIGS BYED KYI ZHABS 'OG GI
SROG CHAGS RNAMS LA'ANG, GZHUNG

@154B KHUNGS THUB RNAMS SU MI MTHUN PA MANG DU BSHAD PA YIN PAS,
GLANG LPAGS 'DZIN TSUL KHO NAR MA ZAD DO, ,PHYAG MTSAN LA DPYAD PA
BYAS PA'I LAN BSHAD ZIN TO, ,SRUNG 'KHOR GYI SKABS SU KHYED KYI YIG
CHUNG LAS, DPAL 'DZIN LA LA'I TA'I ZHE DGU MA, ZHI BA'I YE SHES SOGS KYIS,

THUN MONG GI SRUNG 'KHOR YANG MI SGOM PAR RGYU'I 'JAM DBYANGS
GLEGS BAM RAL GRI CAN BSKYED PA, LA LA'I TAS RAL GRI DANG SDIGS MDZUB
CAN DANG, AA BHA Y'ASA RDO RJE DRIL BU 'DZIN PA SKYED DO, ,SHR'I BHA
DRA DZNY'A NA KA RA SOGS KYIS THUN MONG GI SRUNG 'KHOR TZAM ZHIG
BSHAD LA, RNYOG

MED LHA DANG LA LA'I TA'I RO LANGS BRGYAD BSKOR DU THUN MONG MA
YIN PA'I SRUNG 'KHOR KHRO BO ZHAL GSUM PHYAG DRUG PA PHYAG MTSAN
RNAMS MI GSAL ZHING, KHRAGS 'KHRUGS SU GYUR PA'I SRUNG 'KHOR RGYUD
GZHAN NAS 'BYUNG BA'I PHUR BU 'DEBS PA SOGS MED PA'I

'OL SPYI TZAM ZHIG 'BYUNG YANG, RGYUD 'DIR SRUNG 'KHOR GYI DON LHA
GTZO BO NYID BSGOMS PAS 'GRUB PA LA DGONGS NAS, RGYA BOD KYI MKHAS
GRUB RNAMS KYIS SRUNG 'KHOR MED PA DANG, THUN MONG GI SRUNG 'KHOR
TZAM LA BRTEN PA'O, ,DE YANG SLOB DPON MI BSKYOD PA'I

'GREL PAR, RGYUD 'DIR NI MNGON SPYOD GTZO BOR BYAS PA YIN PAS, GDUG
PA RNAMS RAB TU 'THOR BAR BYED CES DANG, PHRA KHOG BSLANG GI 'GREL
PAR, KHRO BO KHAMS GSUM RNAM RGYAL GYI RGYUD DRANGS PAR, KHRO BO
GSHIN RJE GSHED MTHONG NAS, ,KHRO BO GZHAN NI THAMS

CAD KYI, ,THAMS CAD THAMS CAD LAG CHA SHOR, ,CES PAS 'DIR THUN MONG
MA YIN PA'I SRUNG 'KHOR GAL MI CHE'O, ,ZHES 'BYUNG BA'I LAN BRJOD PAR
BYA STE, RGYUD 'DIR LHA GTZO BO NYID BSGOMS PAS SRUNG 'KHOR GYI DGOS
PA 'GRUB PAS THUN MONG MA

@155A *, ,YIN PA'I SRUNG 'KHOR GAL MI CHE ZHES PA LTAR YIN NA, LA LA'I TA'I
LUGS LA'ANG DE LTAR 'GYUR BAS, DE'I GZHUNG LAS SNGON DU SRUNG 'KHOR
THUN MONG MA YIN PA BSGOM PAR BSHAD PA MI DGOS BZHIN DU BSHAD PAR
'GYUR

BAS GZHUNG RTZOM PA LA MI MKHAS PAR 'GYUR BA DANG SLOB DPON
GZHAN GYIS KYANG SRUNG 'KHOR THUN MONG MA YIN PA SGOM PAR LA L'I
TAS BSHAD PA'I RJES SU 'BRANG DGOS PA LAS, MA 'BRANGS PA DE DAG GI
SKYON DU 'GYUR BAR 'DOD DGOS TE, SNGAR PHYAG MTSAN

LA DPYAD PA'I SKABS SU KHYED RANG GIS MDZAD PA BZHIN NO, ,LHA GTZO
BO'I GNAD KYIS SRUNG 'KHOR THUN MONG MA YIN PA MA BSGOMS KYANG
CHOG CES PA NI, GTZO BO LA DRAG PO'I NYAMS RDZOGS PAR YOD PA LAS MI
'DA' LA, DE LA NI SNGON DU SRUNG

'KHOR BSGOM PA DU MA ZHIG 'DUG LA, RGYU MTSAN DE NI SRUNG 'KHOR
THUN MONG BA LA'ANG MTSUNGS PA'I PHYIR DANG, GSANG 'DUS 'PHAGS LUGS
LTA BU DKYIL 'KHOR RGYAL MCHOG GI DUS SU, KHRO BO BCU BSGOM PA LA
YANG SNGON DU KHRO BO BCU'I

SRUNG 'KHOR BSGOM PAR GSUNGS PA LA PHYI MAS CHOG PAS SNGA MA MI
DGOS SO ZHES PAR 'GYUR BAS MA NGES SO, ,DES NA KYI RDOR DANG GUR LTA
BU'I RTZA BSHAD SBYAR BA'I SGRUB THABS LA YANG GUR NAS BSHAD PA LTAR
GYI SRUNG 'KHOR THUN MONG MA

YIN PA'ANG BSGOM PA DANG, THUN MONG BA TZAM BSGOM PA GNYIS KA MA
GSUNGS PAS, DKYIL 'KHOR DE'I GTZO BO LA DRAG NYAMS RDZOGS MA
RDZOGS KYI SGO NAS MIN GYI, GANG ZAG GI RIM PA DANG BSTUN NAS
GSUNGS PAS, GAL TSE MI CHE YANG GTZO

@155B BO'I LHA DRAG MI DRAG SGRA MI GTZO'I SGOM PA PO'I GANG ZAG GI
DBANG GIS 'JAG PAR SNANG NGO, ,SRUNG 'KHOR LA DPYAD PA'I LAN BSHAD
ZIN TO, ,RGYAN LA DPYAD PA'I SKABS SU KHYED KYI YIG CHUNG LAS, 'DI'I
RGYUD 'GREL SGRUB THABS GANG DU YANG RUS PA'I RGYAN DRUG YE MI

GSAL TE SPYIR SPRUL RGYAN BYUNG NA RUS RGYAN MI 'ONG BAR MNGON TE,
GANG SPRUL RGYAN GSAL BAR BYUNG BA LA RUS PA'I RGYAN YE MI 'BYUNG
BAS KHYAB, DPER NA 'KHOR CHEN BZHIN, DGRA 'JIGS GSHED DMAR SOGS
LA'ANG SPRUL RGYAN BYUNG NGO, ,ZHES BYA BA

'GAL BA DMIGS PA'I GTAN TSIGS SO, ,ZHES PA 'DI NI BDAG GI BSAM PA'O,
,MGON PO'I SKU 'GA' LA GNYIS KA BYUNG BA NI BOD DAG GIS BYAS LA, MTSO
SKYES KYI LA LAR BYUNG BA YI GE NYAMS PA'O, ,'ON KYANG RVA SKYO SOGS
BOD KYI MKHAS

PA DU MAS MDZAD PA'I SNYAN BRGYUD YOD PA'ANG SRID DO ZHES PA'I LAN
BRJOD PAR BYA STE, SPRUL RGYAN GSAL BAR BYUNG BA LA RUS RGYAN MI
'ONG BAS KHYAB, DPER NA 'KHOR CHEN BZHIN DGRA 'JIGS GSHED DMAR SOGS
LA'ANG SPRUL RGYAN BYUNG NGO, ,

ZHES PA'I GTAN TSIGS 'DI LA, MA GRUB PA'I RTAGS MIN PA DANG, MTHUN
PHYOGS LA MTHONG BAS 'GAL RTAGS MIN MOD KYI, RTAGS YANG DAG THAMS
CAD KYI TSUL SGRUB PA'I GAL CHE SHOS NI MA NGES PA SPONG BA YIN LA, DE
YANG SPRUL RGYAN GSAL

BAR BYUNG BA DANG, RUS RGYAN YOD PA GNYIS GZHI MTHUN SRID PA LA
GNOD PA STON DGOS PA LA 'DIR DE MA BSTAN CING STON PAR MI NUS TE, DE
GNYIS GZHI MTHUN BSHAD PA'I GZHUNG KHUNGS THUB DU MA ZHIG
MTHONG BA'I PHYIR RO, ,DE YANG MNGON BRJOD@156A *, ,KYI KHRO BCU'I
SKABS LAS, THAMS CAD ZHAL GSUM PHYAG DRUG PA, ,NA RA'I RUS PA'I RGYAN
GYIS BRGYAN, ,ZHES DANG STAG GI PAGS PA GOS SU MAN BAS, ,SBRUL GYI
RGYAN GYIS RNAM PAR BRGYAN, ,ZHES KHRO BO RNAMS LA RUS RGYAN

DANG SBRUL RGYAN GSAL BAR BSHAD DO, ,MNGON BRJOD 'BROG MI DANG LO
CHUNG GIS BSGYUR BA LAS, RUS RGYAN NI GSAL LA, PHYI MA'I SKABS SU 'JIGS
PA'I PHRENG BA'I RGYAN CAN TE, DES NI BDAG NYID RGYAN DU BYAS, ZHES
'JIGS PA'I PHRENG BA'I RGYAN

ZHES PA NI SBRUL RGYAN YIN TE, MI THUB ZLA BAS MNGON BRJOD BZHIN DU
KHRO BCU BSHAD PA'I SGRUB THABS BDUD RTZI 'DZAG PA LAS, STAG GI PAGS
PA'I NA BZA' MNABS, SBRUL GYI RGYAN GYIS 'JIGS MDZAD PA'O, ,ZHES BSHAD
LA, RUS RGYAN NI DER YANG

GSAL BAR BSHAD DO, ,L'A BA PA'I BDE MCHOG RTZA RGYUD KYI 'GREL PAR,
MNGON BRJOD LA BRTEN NAS KHRO BCU BSHAD PA'I SKABS LAS KYANG, KHRO
BO THAMS CAD KYANG SKRA KHAM PA GYEN DU 'BAR ZHING, SMIN MA GNYER
BA'I KHRO GNYER RNAM PAR GTZIGS PA'I ZHAL

CAN, THUNG ZHING GSUS PA 'PHYANG BA, SPYAN GSUM PA DMAR ZHING
ZLUM PA, MGO BO'I PHRENG BAS DO SHAL BYAS SHING, MI RUS KYI RGYAN
GYIS KLUBS PA, MTHA' YAS SNGON PO'I RGYAN GYIS SPYI GTZUG GI NOR BU
BYAS SHING, 'JOG PO DMAR PO'I 'OD 'GYING

BAS RNA CHA'O, ,PADMA CHEN PO DKAR POS DO SHAL BYAS PAS BRGYAN
CING, STOBS KYI RGYU LJANG KHUS NI MCHOD PHYIR THOGS BYAS PA'O,
,DUNG SKYONG SER POS NI LAG GDUB BYAS PA'O, ,RIGS LDAN SNA TSOGS KYI
MDOG GIS DPUNG RGYAN DU YANG DAG

@156B PAR BTAGS PA'O, ,PADMA DKAR POS NI SKA RAGS SU BYAS PA'O, ,NOR
RGYAS KYI BU MDOG PADMA'I RTZA BA 'DRA BAS RKANG GDUB BYAS PA'O,
,ZHES SBRUL RGYAN BRGYAD DANG RUS RGYAN GNYIS KA GSAL BAR GSUNGS
LA, LHA SBAS KYI BDE MCHOG RTZA RGYUD KYI 'GREL PAR

YANG YAB PA DANG MTHUN PAR 'BYUNG BAS, RUS PA DANG SBRUL GYI RGYAN
GNYIS KAS LHA GCIG LA BRGYAN PA LA 'GAL BA GTAN MED PAS, DE GNYIS
BYUNG BA LA YI GE NYAMS PA DANG RTOG BZO YIN SNYAM DU MI BZUNG
NGO, ,GZHAN YANG GTZUG RGYAN LA SOGS

PA BRGYAD PO SPRUL LA BYAS NA, RNA RKYAN SOGS RIGS MI 'DRA BA GNYIS
GNYIS MI DGOS PAS SPRUL RGYAN TSANG BAR BYUNG BA LA RUS RGYAN MI
DGOS SAM SNYAM PA'I DOGS PA 'BYUNG SA YOD PAS DE'I DOGS PA BCAD DGOS
MOD KYANG 'JIGS BYED LA NI DE'I

DOGS PA YANG MED DE, ,MI GA-YO BA'I RTOG PA'I RGYAL PO LAS, ,KHRO BO MI
GA-YO BA LA RUS PA DANG RIN PO CHE DANG SBRUL RGYAN GSUM GA BSHAD
PA'ANG SNANG MOD KYANG MA BRIS SO, ,DING SANG BSTAN PA 'GRIB PA LA
SHIN TU NYE BAR SONG BAS SNGON GYI DAM PA RNAMS BZHIN

DU PHYOGS RES MI TSIM PAR GZHUNG LUGS KUN LA 'DRIS PAR BYED CING, DE
YANG RANG RANG GI GONG 'OG BSGRIGS PA'I DPYAD PA DAG PO BYED MKHAN
SHIN TU DKON PA DANG, KHYAD PAR SNGAGS PHYOGS LA DE CHES SHIN TU
DKON PAR SONG 'DUG PAS, PHYOGS MTHONG TZAM DANG,

DE YANG GANG BSGRIGS PA'I DPYAD PA MA DAG PAR KHA TSON GCOD PA
SKYON PAR GDA' NA'ANG, DAM PA KHYED GZHUNG LUGS KUN LA SBYONG
ZHING, DE DANG RJES SU MTHUN PA'I DPYAD PA MDZAD PAR YOD GDA' BA LA,
KHYED KYIS DPYAD PA BYAS PA'I GZHI BDAG GIS SGRUB THABS

@157A *, ,SU BKOD PA RNAMS LA'ANG 'DI LTA BU'I KHUNGS DANG DPYAD PA
BYAS YOD DO ZHES SMRAS PA YIN GYI, GZHAN DU NA, SLOB DPON RGYAL PO
SRAS GRAGS PA'I BSHES GNYEN GYIS, DON DKA' BA LA BDAG 'DRA'I BLO,
'KHRUL MI SRID PA MA YIN PAS,

CI STE MIN NA GZHAN DU GYIS, ZHES GSUNGS PA LTAR YIN PAS, BLO DANG
LDAN PA RNAMS KYI KUN DKRIGS DAM PA'I 'DZIN PA DOR TE, LEGS PAR DPYAD
NAS BSTAN PA RIN PO CHE YONGS SU DAG PAR BYA'O, ,'DI NI SA BZANG PA LO
TZ'A BA NGAG DBANG GIS BRGAL BRTAG

GI YI GE PHUL BA'I LAN DU, RJE THAMS CAD MKHYEN PA TZONG KHA PA CHEN
PO'I ZHAL SNGA NAS GNANG BA'O,,