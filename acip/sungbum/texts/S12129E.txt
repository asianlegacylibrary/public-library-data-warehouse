@001A*, ,DHA RMA A'A RYA SA RBA DZNY'A MA NYDZU GHO sh'A HA SA
BADZRA: BI MO KshA SHRA DH'A WA NTOO SHRU TI KRI YA AA HO GG'A
SYA AU TA KA DH'A R'A BI HAR TI SMA,,

*, ,CHOS KYI RJE KUN MKHYEN 'JAM DBYANGS BZHAD PA'I RDO RJE'I
RNAM PAR THAR PA DAD PA DANG LDAN PA DAG LA GTAM DU BYA BA NGO
MTSAR GANGG'A'I CHU RGYUN ZHES BYA BA BZHUGS SO, ,

@001B #, ,NA MO MANYDZU GHO sh'A SVA RA SVA STI BHYA: CHOS KYI
RJE KUN MKHYEN 'JAM DBYANGS BZHAD PA'I RDO RJE'I RNAM PAR THAR
PA DANG PA DANG LDAN PA DAG LA GTAM

DU BYA BA NGO MTSAR GANGG'A'I CHU RGYUN ZHES BYA BA, PHUL
BYUNG DGE LEGS BYE BAS NYER BSKRUN MTSAN DPE'I DPAL 'BAR MDZES
PA'I SKU, ,BRGYAD KHRI BZHI STONG CHOS PHUNG LEGS

'DOMS YAN LAG DRUG CU'I DBYANGS LDAN GSUNG, ,JI LTA JI SNYED
SHES BYA'I GNAS RNAMS MA 'DRES 'KHRUL MED MKHYEN PA'I THUGS,
,BLA MED GSANG GSUM RGYA

MTSONG MNGA' BRNYES SH'AKYA SENG GER GUS PAS 'DUD, ,RNAM MANG
RGYAL BA'I MKHYEN RAB MA DROS KLUNG, ,GANG THUGS RGYA MTSO'I
YOL GOR RTAG 'BAB PA'I, ,YE SHES

@002A *, ,LUS CAN GZHON NU'I ROL RTZED MKHAN, ,BRTAN PA'I
'KHOR LO DE YIS RJES SU SKYONGS, ,MA LI GSAR BA'I PHRENG BAS
'KHYUD PA'I MTHON MTHING DBU

SKRA'I LAN BU G-YO, ,RIG GNAS DBYANGS BZANG 'THUNG BAS RAB
MYOS BEEd'UR SNGON PO'I RGYUD MANG NI, ,MNYEN LCUG SOR MOS DAL
BUR BSKYOD PAS LEGS BSHAD MI ZAD 'DOD PA

'JO; ;SMRA BA'I DBANG PHYUG DRI ZA'I NA CHUNG TSUR SPYON BDAG
BLO'I 'O MTSOR ROL, ,TSOGS GNYIS RGYA MTSO'I 'JING LAS NYER
'KHRUNGS SHING, ,LUNG RTOGS YON TAN ME TOG RGOD

PA'I RTZER, ,SKU BZHI'I 'BRAS BUS NYER DUD THAMS CAD MKHYEN,
,RGYAL DBANG BLO BZANG GRAGS PAR SNYING NAS 'DUD, ,GTZUG LAG
SPRIN GYI GLANG PO'I STENG 'GYING LNGA RIG DU K'U LA

@002B YI GOS BGOS LUNG RIGS RDO RJE RTZE BRGYA PA, ,GDENGS PA
TZAM GYIS LOG RTOG RI BO'I BGROD PA NYER BCOM RGOL NGAN SBYIN
SKYES DAM BCA'I MNGAL KHUR PHYE MAR 'THAG ,CHOS KUN GZIGS PA'I
'DREN BYED STONG G-YO

MKHYEN BRTZE NUS PA'I GZI BYIN RAB 'BAR 'CHAD RTZOD RTZOM PA'I
DO SHAL 'PHYANG, ,MKHAS MANG LHA BRGYA'I ZUR PHUD KYIS MCHOD
SMRA BA'I NYI MA 'JAM DBYANGS BZHAD PA GRAGS PA'I MU KHYUD
SRID 'DIR RGYAL, ,BZLOG

PAR MI NUS GANG GI BRTZON 'GRUS CHU KLUNG NYID YIN KHYAB 'JUG
RKANG PA DE MA YIN, ,SA GSUM GSAL BYED GANG GI LEGS BSHAD NYIN
BYED DNGOS YIN NA MKHA'I THIG LE DE MA YIN, ,SNYAN PA'I
DBYANGS SGROGS GANG GI

RNAM THAR PI WANG NYID YIN DRI ZA'I RGYUD MANG DE MA YIN,
,'DOD DGU'I DPAL STER GANG GI 'PHRIN LAS DBANG RGYAL DNGOS YIN
NOR BU'I 'KHRI SHING DE MA YIN, ,NGAG GI DBANG DU PHYUG 'JAM
DPAL DBYANGS BZHIN RNAM DPYOD

DKYIL 'KHOR RGYAS PA LAS, ,YAN LAG BCU GNYIS GSUNG RAB 'OD
DPUNG LI KHRI'I RDUL DMAR G-YO BA YIS, ,BLO GSAL BLO YI PADMO
KHA PHYE BDE LEGS SBRANG RTZI BZHAD PA'I DPYID, ,SNGON MED NYI
MA 'JAM DBYANGS

BZHAD PA'I 'KHRUNGS RABS RTOGS BRJOD DBYANGS SU 'JO, ,GANG GI
RGYA CHEN MDZAD PA YIS, ,MKHAS MANG YID LA DGA' BA RGYAS, ,CHU
'DZIN GLAL BA'I SGRA DBYANGS KYIS, ,MDONGS MTHA'I MNGAL NI
SKAL BZANG BYED,,

@003A *, ,NGO MTSAR GTAM GYI DRI BSUNG CAN, ,RTOGS BRJOD TSIG
GI ME TOG NI, ,MTHA' DAG PHYOGS KYI MDZES MA YI, ,RNA BA DAG
LA DAM DU 'KHYUD, ,BLO GROS BUNG BA'I MGRIN PA RU, ,MDZAD

BZANG SPRANG RTZI MA LUS PA, ,BGROD NUS MIN KYANG ZEGS MA
TZAM, ,SNYING GI GDUNG SEL MCHOG TU 'GYUR, ,DENG DUS SKYE BO
PHAL CHER GYI, ,YID NI NYES BSHAD LA GUS SHING, ,LEGS BSHAD
SMRA LA SDANG NGAS

NA; ;SU ZHIG LEGS BSHAD BRJOD PAR BYED, ,'ON KYANG GANGS
LJONGS MKHAS MANG DBUS, ,LUNG RIGS SMRA LA ZLA MED PA, ,DAM
PA'I GSUNG GIS BSKUL BA'I PHYIR, ,PHYOGS TZAM BRJOD LA ZHUGS
PAR GYUR, ,

BSOD NAMS DMAR 'OD LHUNG BA YIS, ,DAD PA'I BZHIN RAS CHES GSAL
BA, ,SKAL BZANG RI DVAGS MIG CAN DAG ,LEGS BSHAD DO SHAL 'DI
LONGS SHIG ,CES SNYAN CHIG TA MBU RA'I RGYUD NAS DRANGS PA'I

RMAD DU BYUNG BA'I BSTOD DBYANGS KYIS SDUN BSUS TE GLENG BAR
BYA BA NI, DE LA DPAG TU MED CING MTHA' YAS PA'I BSKAL BAR
BSOD NAMS DANG YE SHES KYI TSOGS RGYA MTSO LTA BU LA NYE BAR
GOMS PA, BZLOG TU MED

PA'I BRTZON 'GRUS RLABS PO CHES GZHAN GYI DON SGRUB PA LA
SNYING STOBS RAB TU BRTAN CING GANGS CAN GYI LJONGS 'DIR MKHAS
PAR GRAGS PA'I MKHAS PA PHAL MO CHES GANG GI ZHABS KYI PADMO
LA NYE BAR GTUGS PA

@003B RANG DANG GZHAN GYI GRUB PA'I MTHA' RGYA MTSO LTA BU'I
PHA ROL TU SON KYANG KHENGS PA DANG DREGS PA'I RNAM 'GYUR
SPANGS TE THUB PA'I BRTUL ZHUGS LA LEGS PAR GNAS PA, YONGS SU
GRAGS PA'I SHES BYA'I GNAS SDE SNOD

GSUM DANG SGRA DANG TSAD MA SDEB SBYOR SNYAN DANG GAS MNGON
BRJOD SOGS MKHAS PA 'JUG PA'I YAN LAG THAMS CAD 'CHAD PA DANG
RTZOD PA DANG RTZOM PA LA 'GRAN PA'I ZLA THAMS CAD DANG BRAL
BA'I GNAS LNGA RIG PA'I

PAndI TA CHEN PO, YI DAM GYI LHA NAM MKHA'I SKAR TSOGS LTA BUS
RJES SU BZUNG ZHING BSKYED PA'I RIM PA DANG RDZOGS PA'I RIM PA
BRTAN PO LA MNGA' BRNYES PA, BYAMS SNYING RJE BYANG CHUB KYI
SEMS SOGS KYIS

THUGS RGYUD LEGS PAR MDZES PA YONGS RDZOGS BSTAN PA'I MNGA'
BDAG MTSUNGS MED CHOS KYI RJE 'JAM DBYANGS BZHAD PA'I RDO RJE
PHYOGS LAS RNAM RGYAL GZHAN PHAN DBANG PO'I SDE ZHES GRAGS
SNYAN BA DAN DKAR PO

DGE LEGS GSAR BA'I RNGA YAB DANG 'GROGS PA SRID PA GSUM NA
CHES CHER G-YO BA DE NYID KYI 'KHRUNGS RABS RTOGS BRJOD DO
MTSAR GANGG'A'I CHU RGYUN SNYAN TSIG RBA RLABS 'BUM GYIS
'KHYUD PA KHO BO'I RNAM DPYOD KYI

RAL PA LAS 'BEBS PAR BYA YI, SKAL BA DANG LDAN PA DAG GUS PA
DANG DGA' BA 'GRAN BZHIN PAS NGOMS PA MED PAR 'THUNGS SHIG ,DE
LA RE SHIG BDAG NYID CHEN PO 'DI SKU TSE SNGA MA RNAMS SU RGYA
BOD KYI MKHAS

@004A *, ,GRUB MANG POR SKU'I SKYE BA BZHES PA'I GTAM NYUNG
SHAS SHIG BSNYAD PAR BYA STE, JI SKAD DU RGYUD BLA MA LAS,
THUGS RJE CHEN POS 'JIG RTEN MKHYEN, ,'JIG RTEN KUN LA GZIGS
NAS

NI; ;CHOS KYI SKU LAS MA G-YOS PAR, ,SPRUL PA'I RANG BZHIN SNA
TSOGS, ZHES LONGS SPYOD RDZOGS PA'I SKU NGES PA LNGA LDAN CHOS
KYI SKU LAS MA G-YOS BZHIN DU SEMS CAN GYI DON DU SPRUL BA
GRANGS MED PA STON

PAR GSUNGS PA LTAR BDAG NYID CHEN PO 'DIS KYANG SKU'I SKYE BA
'DI DANG 'DI'O ZHES BGRANG BAR BYA BA TSUR MTHONG DAG GI BLO'I
SPYOD YUL LAS 'GONG MOD KYI, 'ON KYANG NYID KYI ZHAL NAS
GSUNGS PA'I 'KHRUNGS RABS

GSOL 'DEBS DBANG GI RGYAL PO'I 'PHRENG MDZES LTAR YI GE'I LAM
DU 'GOD PAR BYA'O,, ` ,,THEG MCHOG GTAM GYIS SH'AKYA'I 'KHOR
MANG KUN, ,ZHUM MDZAD RDZU 'PHRUL GZUNGS SPOBS

MNGON SHES SOGS, ,MTHA' YAS YON TAN TSOGS LA DBANG BSGYUR BA,
,RGYAL BA'I SRAS PO DRI MED GRAGS PAR 'DUD, ,BSKAL PA BZANG
PO'I SANGS RGYAS STONG GI NANG NAS PADMA DKAR PO LTA BUR CHES
CHER BSNGAGS

PA RGYAL MCHOG BUR MA SHING PA 'JIG RTEN DU BYON PA'I DUS SU,
KUN MKHYEN CHEN PO 'DI NYID LI TZA B'I DRI MED GRAGS PA ZHES
BYA BAR 'KHRUNGS TE, DE YANG SNGON GYI RGYAL BA LA LHAG PAR
BYA BA BYAS SHING DGE BA'I RTZA BA

@004B BSKYED PA, SANGS RGYAS MANG PO LA BSNYEN BKUR BYAS PA
GZUNGS SPOBS PA MI 'JIGS PA BZOD PA MNGON PAR SHES PA LNGA
THOB CING BDUD DANG PHYIR RGOL BA BCOM PA, SANGS RGYAS THAMS
CAD KYIS BSTOD CING BKUR TE

RAB TU BSNGAGS PA SOGS YON TAN BSAM GYIS MI KHYAB PA LA MNGA'
BRNYES PA ZHIG GO ,DE LTA BU'I BDAG NYID CHEN PO DES SKABS
ZHIG TU THABS LA MKHAS PAS RANG NYID NA BLTAR BSTAN NAS, NAD
'DRI BA'I PHYIR YANGS

PA'I GRONG KHYER GYI RGYAL PO DANG BLON PO SOGS YUL MI'I TSOGS
MANG PO DANG SROG CHAGS STONG PHRAG MANG PO 'ONGS PA RNAMS LA
LUS MI RTAG PA SNYING PO MED PA SOGS DPE DANG DON SNA TSOGS
LAS BRTZAMS TE CHOS STON

BZHIN YOD PA LAS MTSAMS ZHIG TU THUGS LA BDAG NA ZHING SDUG
BSNGAL PAR YOD NA SANGS RGYAS KYIS THUGS BRTZE BAS NAD 'DRI
MKHAN ZHIG KYANG MA BTANG NGO SNYAM MO, ,DE'I TSE BCOM LDAN
'DAS KYIS DE'I BSAM PA

MKHYEN NAS, SH'A RI'I BU LA KHYOD DRI MA MED PAR GRAGS PA'I
NAD 'DRIR SONG ZHIG CES BKA' STZAL PAS, BDAG DER MI 'GRO'O
ZHES ZHUS SO, ,KHYOD DER CI'I PHYIR MI 'GRO GSUNGS PAS, SH'A
RI'I BUS GSOL BA,

BDAG SNGON SHING DRUNG ZHIG NA NANG DU YANG DAG PAR BZHAG PAR
GYUR PA NA LI TZA B'I DRI MED GRAGS PA DER 'ONGS NAS 'DI SKAD
CES BTZUN PA SH'A RI'I BU JI LTAR KHYOD KYI NANG DU YANG DAG
PAR BZHAG PA DE LTA BU'I NANG DU 'JOG PA LA

@005A *, ,NANG DU YANG DAG PAR BZHAG PAR MI BYA'O ZHES SOGS
SMRAS PAS BDAG GIS DE LA LAN MA THEBS SO, ,DE'I SLAD DU SKYES
BU DAM PA DE'I BRO 'DRI ZHING MCHI BAR BDAG MI SPRO'O ZHES
ZHUS TE

'GROR MA NYAN, DE NAS MO'U 'GAL GYI BU DANG, 'OD SRUNG CHEN PO
DANG, TSE DANG LDAN PA RAB 'BYOR DANG, BYAMS MA'I BU GANG PO
DANG, KA TYA'I BU CHEN PO DANG, MA 'GAGS PA DANG, NYE BAR
'KHOR DANG, SGRA

GCAN ZIN SOGS LA RIM BZHIN BKA' STZAL PAS DE RNAMS KYIS KYANG
SNGAR GYI RGYU MTSAN DE LTA BU RE ZHUS NAS SU GCIG KYANG 'GROR
MA NUS SO, ,DE NAS KUN DGA' BO LA BKA' STZAL PA, DES ZHUS PA,
BDAG SNGON

BCOM LDAN 'DAS KYI SKU LA SNYUN CIG BYUNG NAS 'O MA 'TSOL DU
BRAM ZE GCIG GI SGO DRUNG NA YOD PA LA, DER DRI MED GRAGS PA
'ONGS NAS, KUN DGA' BO KHYOD NANG SNGA MOR LHUNG BZED THOGS
NAS BRAM ZE'I SGO DRUNG

DU CI'I PHYIR SDOD PA YIN ZHES SMRAS PA LA, BDAG GIS SANGS
RGYAS KYI SKU LA SNYUN CIG BYUNG STE 'O MA 'TSOL DU 'ONGS PA
YIN ZHES SMRAS SO, ,DE'I LAN DU BDAG LA KUN DGA' BO DE BZHIN
GSHEGS PA'I SKU NI

RDO RJE LTAR MKHREGS PA'I RANG BZHIN YIN NA SNYUN GA LA
'BYUNG, KHYOD BCOM LDAN 'DAS LA SKUR BA MA 'DABS PAR SLAR
SONG, GZHAN SU LA'ANG DE SKAD MA ZER CIG, BYANG CHUB SEMS DPA'
DANG LHA'I BU GZI

@005B BRJID CHE BA RNAMS KYIS THOS PAR 'GYUR TA RE, 'KHOR LOS
BSGYUR BA DGE BA'I RTZA BA CHUNG DU DANG LDAN PA LA YANG NAD
MED NA BCOM LDAN 'DAS DGE BA'I RTZA BA TSAD MED PA DANG LDAN
PA DE LA SNYUN GA LA MNGA', BTZUN PA KUN

DGA' BO KHO BO NGO TSA BAR MA BYA BAR SLAR SONG ZHIG CES SOGS
SMRAS BYUNG BAS BDAG SHIN TU NGO TSA BAR GYUR TO, ,DE'I SLAD
DU BDAG DER MCHI BAR MO SPRO'O ZHES ZHUS SO, ,DE BZHIN DU NYAN
THOS LNGA BRGYA TZAM LA YANG

BKA' STZAL PAS RANG RANG GIS 'GROR MI SPOBS PA'I RGYU MTSAN RE
BCOM LDAN 'DAS LA GSOL NAS 'GROR MA NUS SO, ,DE NAS BYANG CHUB
SEMS DPA' BYAMS PA DANG, LI TZA B'I GZHON NU BKOD PA DANG,
BYANG CHUB

SEMS DPA' 'GRO BA 'DZIN DANG, TSONG DPON GYI BU LEGS BYIN SOGS
LA BKA' STZAL PAS SNGAR BZHIN RGYU MTSAN MI 'DRA BA RE ZHUS
NAS SU YANG 'GROR MA PHOD DO, ,DE NAS BYANG CHUB SEMS DPA'
SEMS DPA' CHEN

PO 'JAM DPAL LA, KHYOD LI TZA B'I DRI MED GRAGS PA'I NAD 'DRIR
SONG ZHIG GSUNGS PAS, 'JAM DPAL GYIS ZHUS PA, BCOM LDAN 'DAS
LI TZA B'I DE NI ZAB MO'I TSUL LA SPOBS PA RAB TU ZHUGS PA,
BYANG CHUB

SEMS DPA' BGYI BA THAMS CAD TSAR PHYIN PA, THABS MKHAS PA
RTOGS PAR KHONG DU CHUD PA, DRIS PA GTAN LA 'BEBS PA SOGS YON
TAN GYI TSOGS DPAG TU MED PA DPAG PAR DKA' BA TSAD MED PA DANG
LDAN

@006A *, ,PAS; DE NI GO CHA CHUNG DUS MGU BAR MI NUS KYI, 'ON
KYANG SANGS RGYAS KYI BYIN RLABS KYIS, YANG DAG PA JI LTA BA
DANG MTHU JI LTA BA BZHIN DU BSHAD PAR BDAG 'GRO'O ZHES ZHAL

GYIS BZHES TE 'BYON PAR CHAS SO, ,DE'I TSE SANGS RGYAS KYI
'KHOR NA GNAS PA'I BYANG CHUB SEMS DPA' DANG, NYAN THOS DANG,
BRGYA BYIN DANG, TSANGS PA DANG, 'JIG RTEN SKYONG BA DANG,
LHA'I BU DANG, LHA'I

BU MO RNAMS KYIS, 'JAM DPAL DANG LI TZA B'I DRI MED GRAGS PA
GNYIS LAS GDON MI ZA BAR DAM PA'I CHOS KYI GTAM CHEN PO 'BYUNG
BAR 'GYUR RO SNYAM DU BSAMS NAS CHOS NYAN PA'I PHYIR 'KHOR DE
DAG GIS BYANG CHUB

SEMS DPA' SEMS DPA' CHEN PO 'JAM DPAL YONGS SU BSKOR TE YANGS
PA'I GRONG KHYER DU GSHEGS SO, ,DE NAS DRI MED GRAGS PAS, 'JAM
DPAL 'KHOR BCAS 'ONGS PAR 'DUG PAS BDAG GI KHYIM 'DI

STONG PAR BYIN GYIS BRLAB PO SNYAM STE KHYIM DER KHONG RANG NA
BA NYAL ZHING 'DUG PA'I KHRI GCIG PU MA GTOGS GANG YANG MI
SNANG BAR BYAS TE GNAS SO, ,DE NAS 'JAM DPAL 'KHOR BCAS NANG
DU BYON PA'I TSE KHYIM DE

STONG PAR MTHONG NGO, ,DE'I TSE DRI MED GRAGS PAS 'JAM DPAL LA
'DI SKAD CES SMRAS SO, ,'JAM DPAL LEGS PAR 'ONGS SO, ,'JAM
DPAL SHIN TU LEGS PAR 'ONGS SO, ,SNGON MA 'ONGS, MA MTHONG,

@006B MA THOS PA MTHONG NGO, ,'JAM DPAL GYIS SMRAS PA, KHYIM
BDAG KHYOD JI SKAD ZER BA BZHIN TE, GANG 'ONGS PA DE NI PHYIS
MI 'ONGS, GANG SONG BA DE NI PHYIS MI 'GRO'O, ,SKYES BU DAM PA
KHYOD BZOD DAM, 'TSO 'AM,

KHYOD KYI KHAMS MI 'KHRUG GAM, BCOM LDAN 'DAS KYIS KYANG KHYOD
LA GNOD PA NYUNG NGAM, NYAM NGA BA NYUNG NGAM, NA BA NYUNG
NGAM, BDE BA LA REG PAR GNAS SAM ZHES BDAG 'DRI BAR BTANG NGO,
,KHYIM BDAG KHYOD

KYI NAD 'DI CI LAS BYUNG, BYUNG NAS JI SRID LON, JI LTAR GNAS,
JI TZAM NA 'TSO BAR 'GYUR, DRI MED GRAGS PAS SMRAS PA, 'JAM
DPAL MA RIG PA DANG SRID PA'I SRED PA JI SRID PAR KHO BO'I NAD
'DRI'ANG DE SRID DO, ,

SEMS CAN THAMS CAD KYI NAD JI SRID PAR KHO BO'I NAD KYANG DE
SRID DO, ,SEMS CAN THAMS CAD NAD DANG BRAL BAR GYUR PA DE'I
TSE KHO BO'I NAD KYANG 'BYANG NGO, ,ZHES SOGS PHAN TSUN SHIN
TU ZAB CING RGYA CHE BA'I DAM

PA'I CHOS KYI DKA' GNAS LAS BRTZAMS PA'I DRI BA DRIS LAN GYI
SENG GE'I NGA RO PHYOGS BRGYAR BSGRAGS PAS LHA'I BU BRGYAD
STONG BLA NA MED PA YANG DAG PAR RDZOGS PA'I BYANG CHUB TU
SEMS BSKYED DO, ,DE NAS SH'A RI'I

BUS; KHYIM 'DIR STAN GCIG KYANG MI 'DUG NA BYANG CHUB SEMS
DPA' 'DI DAG DANG NYAN THOS 'DI DAG CI'I STENG DU 'KHOD SNYAM
MO, ,DE'I BSAM PA DRI MED GRAGS PAS SHES NAS, SH'A RI'I BU LA
KHYOD CHOS 'DOD 
@007A *, ,NAS 'ONGS PA YIN NAM, STAN 'DOD NAS 'ONGS PA YIN
ZHES SMRAS PAS, SH'A RI'I BU NA RE, KHO BOS CHOS 'DOD NAS
'ONGS KYI STAN 'DOD NAS 'ONGS PA MA YIN NO, ,DRI MED GRAGS

BAS SMRAS PA, BTZUN PA SH'A RI'I BU, GANG CHOS 'DOD PA DE NI
BDAG GI LUS KYANG 'DOD PA MA YIN NA STAN 'DOD PAR GA LA 'GYUR,
ZHES SOGS CHOS KYI RNAM GRANGS MANG PO BSTAN PA NA LHA'I BU
LNGA BRGYA CHOS

RNAMS LA CHOS KYI MIG RNAM PAR DAG PA THOB PO, ,DE NAS BDAG
NYID CHEN PO DRI MA MED PAR GRAGS PAS, 'JAM DPAL LA KHYOD
PHYOGS BCU'I SANGS RGYAS KYI ZHING GRANGS MED PAR SONG BA'I
TSO SENG GE'I KHRI THAMS

CAD KYI MCHOG RMAD DU BYUNG BA DAG MTHONG DAM ZHES DRIS PAS,
'JAM DPAL GYIS SMRAS PA, RIGS KYI BU 'DI NAS SHAR PHYOGS SU
SANGS RGYAS KYI ZHING GANGG'A'I KLUNG SUM CU RTZA GNYIS KYI
BYE MA SNYED 'DAS PA NA 'JIG

RTEN GYI KHAMS LHUN PO'I RGYAL MTSAN ZHES BYA BA YOD, DE NA DE
BZHIN GSHEGS PA LHUN PO'I SGRON ME'I RGYAL PO ZHES BYA BA
BZHUGS TE, DE'I SKU LA DPAG TSAD 'BUM PHRAG BRGYAD CU RTZA
BZHI YOD, DE'I KHRI'I

TSAD NI DPAG TSAD 'BUM PHRAG DRUG CU RTZA BRGYAD DO, ,'KHOR
GYI BYANG CHUB SEMS DPA' DAG GI LUS KYANG DPAG TSANG 'BUM
PHRAG BZHI BCU RTZA GNYIS SO, ,DE DAG GI KHRI LA YANG DPAG
TSAD 'BUM PHRAG SUM CU SO

@007B BZHI YOD, DE NAS DE THOS MA THAG TU LI TZA B'I DRI MED
GRAGS PAS RDZU 'PHRUL GYIS SANGS RGYAS KYI ZHING DE NAS GONG
DU BSHAD PA'I KHRI DE DAG DANG MNYAM PA'I SENG GE'I KHRI SUM
KHRI NYIS STONG NAM MKHA' LAS 'ONGS TE

KHONG RANG GI KHYIM DU GNAS PAR BYAS SO, ,DE NAS DRI MED GRAGS
PAS 'JAM DPAL 'KHOR BCAS LA KHYED RANG RNAMS SENG GE'I KHRI
DANG 'TSAM PA'I LUS SPRUL LA KHRI'I STENG DU 'DUG CIG CES
SMRAS PAS, BYANG CHUB

SEMS DPA' RDZU 'PHRUL THOB PA DAG GIS RANG RANG GI LUS DPAG
TSAD 'BUM PHRAG BZHI BCU RTZA GNYIS PAR SPRUL TE KHRIR 'KHOD
DO, ,DE NAS BYANG CHUB SEMS DPA' LAS DANG PO PA RNAMS KHRIR
'DUG MA NUS PA LA,

DE MA THAG LI TZA B'IS CHOS BSTAN PAS RDZU 'PHRUL THOB STE
SNGAR BZHIN 'KHOD DO, ,DE'I TSE NYAN THOS CHEN PO DE DAG KYANG
SENG GE'I KHRIR 'DUG MA NUS PA LA, DRI MED GRAGS PAS SH'A RI'I
BU LA SMRAS PA, KHYED RANG SENG GE'I KHRI

LA 'DUG CIG, SH'A RI'I BUS SMRAS PA, SENG GE'I KHRI 'DI DAG
RGYA CHE ZHING YANGS PA'I STOBS KYIS BDAG CAG 'DUG MI NUS SO,
,DRI MED GRAGS PAS SMRAS PA, DE BZHIN GSHEGS PA LHUN PO'I
SGRON ME'I RGYAL PO

LA PHYAG 'TSOL ZHIG DANG 'DUG NUS PAR 'GYUR RO, ,DE NAS NYAN
THOS RNAMS KYIS DE BZHIN BYAS PAS SENG GE'I KHRIR 'KHOD DE,
SH'A RI'I BUS DRI MED GRAGS PA LA 'DI SKAD CES RIGS KYI BU
KHYIM CHUNG DU'I NANG DU

@008A *, ,'DI LTA BU'I KHRI BSAM GYIS MI KHYAB PA SHONG BA NI
NGO MTSAR CHE'O ZHES SMRAS PAS, DE'I LAN DU DRI MED GRAGS PA NA
RE, SANGS RGYAS DANG BYANG CHUB SEMS DPA' RNAMS LA

RNAM PAR THAR PA BSAM GYIS MI KHYAB PA ZHES BYA BA ZHIG YOD
CING, DE LA GNAS PA'I BYANG CHUB SEMS DPAS SHIN TU CHE BA'I RI
RAB LHUN PO YANG YUNGS 'BRU'I NANG DU 'JUG PAR BYED CING, DE'I
TSE YUNGS

'BRU CHER MA SONG LA RI RAB CHUNG DU SONG BA MED DO, ,ZHES
SOGS RNAM PAR THAR PA BSAM GYIS MI KHYAB PA LA GNAS PA'I BYANG
CHUB SEMS DPA' RNAMS KYI YUL LA 'JUG PA DPE DANG DON SNA TSOGS
PAS BSTAN,

DE NAS SH'A RI'I BU 'DI SNYAM DU GDUGS TSOD LA BAB 'DUG PA LA
BYANG CHUB SEMS DPA' 'DI DAG ZAN GANG DU BZA' SNYAM MO, ,DE'I
TSE DRI MED GRAGS PAS SH'A RI'I BU'I BSAM PA SHES NAS, DE LA
'DI SKAD

CES KHYOD DE BZHIN GSHEGS PAS GSUNGS PA'I RNAM PAR THAR BA
BRGYAD LA GNAS PAR BYOS LA ZANG ZING DANG 'DRES PA'I RGYUD
KYIS CHOS MNYAN CIG, CUNG ZAD SDOD DANG SNGON ZAM MYONG BA'I
KHA ZAS ZA BAR

'GYUR RO ZHES SMRAS SO, ,DE NAS LI TZA B'I DRI MED GRAGS PA
TING NGE 'DZIN LA SNYOMS PAR ZHUGS NAS, 'DI LTA BU'I RDZU
'PHRUL MNGON PAR 'DU BYAS SO, ,SANGS RGYAS KYI ZHING 'DI NAS
STENG GI PHYOGS SU

@008B SANGS RGYAS KYI ZHING GANGG'A'I KLUNG BZHI BCU RTZA
GNYIS KYI BYE MA SNYED 'DAS PA NA SANGS RGYAS SPOS MCHOG
BRTZEGS BA'I ZHING SPOS KYI DRI MCHOG CES BYA BA KHANG PA
BRTZEGS PA THAMS CAD SPOS LAS BYAS PA, 'JIG RTEN GYI

KHAMS TSAD MED PA KHYAB PA'I DRI 'BYUNG BA'I KHA ZAS PHUN SUM
TSOGS PA DANG LDAN PA DE LTA BU BSTAN NAS, DRI MED GRAGS PAS,
'JAM DPAL GYI 'KHOR NA GNAS PA'I BYANG CHUB SEMS DPA' DAG LA
SANGS RGYAS KYI

ZHING DE NAS KHA ZAS LEN DU SPRO BA SU YOD DAM ZHES DRIS PAS,
SU YANG 'GRO BA LA MI SPRO'O ZHES SMRAS SO, ,DE NAS DRI MED
GRAGS PAS, KHYOD KYI 'KHOR 'DI DAG NGO MI TSA'AM ZHES GSUNGS
PA LA, DE'I LAN DU

'JAM DPAL GYIS, RIGS KYI BU DE BZHIN GSHEGS PAS MA BSLAB PA LA
BRNYAS PAR MI BYA'O ZHES MA GSUNGS SAM, ZHES SMRAS SO, ,DE NAS
DRI MED GRAGS PAS MAL DE NAS MA LANGS BZHIN DU BYANG CHUB

SEMS DPA' DE DAG GI MDUN DU MTSAN DANG DPE BYAD BZANG POS
BRGYAN PA'I BYANG CHUB SEMS DPA' RE RE SPRUL PAS, 'JAM DPAL
GYI 'KHOR DE DAG MOG MOG BOR BYAS SHING, SPRUL PA DE DAG LA
DRI MED GRAGS

PAS SMRAS PA, RIGS KYI BU KHYED RNAMS SPOS MCHOG BRTZEGS PA'I
DRUNG DU SONG LA, LI TZA B'I DRI MED GRAGS PAS BCOM LDAN 'DAS
KYI ZHABS LA MGO BOS LAN BRGYA STONG DU PHYAG 'TSAL NAS, BCOM
LDAN 'DAS

@009A *, ,LA GNOD PA NYUNG NGAM, NYAM NGA BA NYUNG DAM, BDE BA
LA REG PAR GNAS SAM ZHES SNYUN GSOL ZHING, BCOM LDAN 'DAS KYIS
ZAS GSOL BA'I LHAG MA'ANG BDAG LA STZAL

DU GSOL, DES 'JIG RTEN GYI KHAMS 'DIR SANGS RGYAS KYI MDZAD PA
BGYID PAR 'GYUR RO, ,ZHES SOGS ZHUS SHIG CES SMRAS PAS, SPRUL
PA'I BYANG CHUB SEMS DPA' DE DAG GIS KYANG LEGS SO ZHES

MNYAN TE SANGS RGYAS DE'I DRUNG DU SONG NAS DE BZHIN ZHUS PAS,
SANGS RGYAS DES DRI THAMS CAD DANG LDAN PA'I SNOD DU DRI THAMS
CAD BSGOS PA'I ZAS BLUGS TE SPRUL PA'I BYANG CHUB SEMS DPA' DE
DAG LA BYIN NO, ,

DE'I TSE ZHING DE'I BYANG CHUB SEMS DPA' BRGYA STONG PHRAG DGU
BCUS DE BZHIN GSHEGS PA SPOS MCHOG BRTZEGS PA LA 'DI SKAD DU
BDAG CAG KYANG 'JIG RTEN GYI KHAMS DER SANGS RGYAS SH'AKYA
THUB PA DE LA BLTA

ZHING PHYAG 'TSAL BA DANG DRI MA MED PAR GRAGS PA DANG BYANG
SEMS DE DAG LA BLTA BA'I SLAD DU MCHI'O ZHUS PAS, RIGS KYI BU
DAG KHYED RNAMS KYI LUS LAS BYUNG BA'I DRIS 'JIG RTEN GYI
KHAMS MI MJED DE'I SEMS

CAN DAG MYOS SHING GZUGS KYIS DE DAG SPA BKOD BAR 'GYUR BAS,
DRI MED PA DANG GZUGS BSGYUR LA SONG ZHIG CES BKA' STZAL TO,
,DE NAS SPRUL PA'I BYANG CHUB SEMS DPA' DE RNAMS KYIS ZHAL ZAS
THOGS NAS

@009B BYANG CHUB SEMS DPA' DE DAG DANG LHAN CIG TU SANGS RGYAS
KYI MTHU DANG DRI MED GRAGS PA'I BYIN RLABS KYIS YUD TZAM ZHIG
LA LI TZA B'I'I KHYIM DU SLEB PAS, DE MA THAG DRI MED GRAGS
BAS SENG GE'I KHRI BRGYA STONG PHRAG DGU BCU

SPRUL NAS DE DAG GI STENG DU BYANG CHUB SEMS DPA' RNAMS 'DUG
TU BCUG CING, SPRUL PA'I BYANG CHUB SEMS DPAS SNGAR GYI ZHAL
ZAS DE DRI MED GRAGS PA LA PHUL BAS ZHAL ZAS DE'I DRIS 'JIG
RTEN GYI KHAMS STONG GI

BAR DU KHYAB PAR GYUR TO, ,DE'I TSE YANGS PA'I GRONG KHYER GYI
BRAM ZE DANG, KHYIM BDAG RNAMS DANG, LI TZA B'I RNAMS KYI
DBANG PO ZLA GDUGS KYIS GTZOS LI TZA P'I BRGYAD KHRI BZHI
STONG LONGS PA DANG, SA LA SPYOD PA'I

LHA'I BU RNAMS DANG, 'DOD PA NA SPYOD PA DANG, GZUGS YOD PA NA
SPYOD PA'I LHA'I BU RNAMS KYANG DRI DE TSOR NAS DRI MED GRAGS
PA'I KHYIM DU 'ONGS SO, ,DE NAS LI TZA B'I DRI MED GRAGS PAS
NYAN THOS RNAMS LA 'DI

SKAD DU, BTZUN PA RNAMS DE BZHIN GSHEGS PA'I ZHAL ZAS BDUD
RTZI THUGS RJE CHEN POS YONGS SU BSGOS PA ZO LA NYI TSE BA'I
SPYOD PAR SEMS MA 'DOGS SHIG CES SMRAS SO, ,DE'I TSE NYAN THOS
'GA' ZHIG GIS

'DI SNYAM DU, 'DI 'DRA'I 'KHOR MANG POS ZHAL ZAS NYUNG DU 'DI
JI LTAR BZA' SNYAM MO, ,DE NAS SPRUL PA'I BYANG CHUB SEMS DPA'
DES NYAN THOS DE DAG LA, TSE DANG LDAN PA DAG KHYED RANG GI
SHES RAB DANG BSOD NAMS

@010A *, ,DE BZHIN GSHEGS PA'I SHES RAB DANG BSOD NAMS SU MA
SNYOMS SHIG, CI'I PHYIR ZHE NA, RGYA MTSO CHEN PO ZAD PAR GYUR
KYANG ZHAL ZAS 'DI LA 'DZAD PA MED DO, ,SEMS CAN

THAMS CAD KYIS 'DI LA KHAM DU BCAD DE ZOS KYANG 'DZAD PAR MI
'GYUR RO, ,ZHES SOGS SMRAS SO, ,DE NAS LI TZA B'IS SHIS BZHIN
DU SPOS MCHOG BRTZEGS PA'I ZHING GI BYANG CHUB SEMS DPA' RNAMS
LA, RIGS

KYI BU DAG DE BZHIN GSHEGS PA SPOS MCHOG BRTZEGS PAS CHOS CI
'DRA STON CES SMRAS SO, ,DE DAG GIS SMRAS PA, DE BZHIN GSHEGS
PA DE NI YI GE DANG NGES PA'I TSIG GIS CHOS MI STON LA, DRIS
BYANG CHUB

SEMS DPA' RNAMS 'DUL BAR BYED CING, DE YANG SPOS KYI SHING
DANG BYANG CHUB SEMS DPA' DAG LA DRI SHIN TU ZHIM PA 'BYUNG
STE, DRI DE MA NAMS MA THAG TU BYANG CHUB SEMS DPA'I YON TAN
THAMS CAD KYI 'BYUNG

GNAS ZHES BYA BA'I TING NGE 'DZIN THOB PAR 'GYUR ZHING, DE
THOB MA THAG TU BYANG CHUB SEMS DPA'I YON TAN RNAMS SKYE'O,
,DE NAS BYANG CHUB SEMS DPA' DE DAG GIS DRI MED GRAGS PA LA
SMRAS PA, BCOM LDAN

'DAS SH'AKYA THUB PA JI LTAR CHOS STON, DRI MED GRAGS PAS
SMRAS PA, SKYES BU DAM PA RNAMS SEMS CAN 'DI DAG NI GDUL DKA'
STE SEMS CAN DMU RGOD GDUL DKA' BA 'DI RNAMS LA DMU RGOD DANG
GDUL DKA' BA

@010B 'DUL BA'I GTAM RNAMS RAB TU STON TO, ,DMU RGOD GDUL DKA'
BA RNAMS 'DUL BA GANG, DMU RGOD GDUL DKA' BA 'DUL BA'I GTAM DE
GANG ZHE NA, 'DI LTA STE, 'DI NI SEMS CAN DMYAL BA'O, ,'DI NI

DUD 'GRO'I SKYE GNAS SO, ,'DI NI GSHIN RJE'I 'JIG RTEN NO,
,'DI NI MI KHOM PA'O, ,'DI NI DBANG PO NYAMS PAR BYED PA'O,
,ZHES SOGS NGAN SONG GSUM DANG, MI DGE BA BCU DANG, DE'I 'BRAS
BU DANG, PHYIN

DRUG GI MI MTHUN PHYOGS 'BRAS BU DANG BCAS PA DANG, KUN BYANG
GI SPANG BLANG GI RIM PA BSHAD PAS 'DUL BAR BYED DO ZHES SMRAS
SO, ,BYANG CHUB SEMS DPA' DAG GIS SMRAS PA, BCOM LDAN 'DAS
SH'AKYA THUB PA

SANGS RGYAS KYI CHE BA BZHAG STE NGAN CING DBUL BA'I SEMS CAN
DMU RGOD RNAMS 'DUL BA NI NGO MTSAR TO, ,LI TZA B'I DRI MED
GRAGS PAS SMRAS PA, SKYES BU DAM PA DAG DE DE BZHIN TE, 'JIG
RTEN GYI KHAMS 'DI'I

BYANG CHUB SEMS DPAS TSE GCIG LA SEMS CAN GYI DON MANG DU BYED
PA DE TZAM 'JIG RTEN GYI KHAMS SPOS THAMS CAD KYI DRI MCHOG
DER BYANG CHUB SEMS DPA' DAG GIS BSKAL PA BRGYA STONG GI BAR
DU YANG MI NUS SO, ,

ZHES SOGS GSUNGS PAS SROG CHAGS 'BUM BLA NA MED PA'I BYANG
CHUB TU SEMS BSKYED DO, ,BYANG CHUB SEMS DPA' CHIG KHRI MI
SKYE BA'I CHOS LA BZOD PA THOB PO, ,DE'I TSE BCOM LDAN 'DAS AA
MRA SRUNG BA'I

@011A *, ,TSAL NA CHOS STON PA'I 'KHOR GYI KHYAMS DE YANGS PAR
GYUR CING 'KHOR DE DAG KYANG GSER GYI KHA DOG LTA BUR 'DUG PA
LA, KUN DGA' POS 'DI CI LAGS ZHUS PAS, BCOM LDAN

'DAS KYIS BKA' STZAL PA, KUN DGA' BO 'DI NI LI TZA B'I DRI MED
GRAGS PA DANG, 'JAM DPAL 'KHOR BCAS 'ONGS PA'I SNGA LTAS SO,
,DE NAS LI TZA B'I DRI MA MED BAR GRAGS PAS RDZU 'PHRUL GYIS
'JAM DPAL

'KHOR BCAS KHRI DANG BCAS PA RANG GI LAG PA G-YAS PA'I STENG
DU BZHAG NAS BCOM LDAN 'DAS KYI DRUNG DU PHYIN PA DANG, DE DAG
SA LA BZHAG STE ZHABS LA MGO BOS PHYAG 'TSAL TE LAN BDUN BSKOR
BA BYAS

NAS PHYOGS GCIG TU 'KHOD DO, ,DE NAS 'KHOR GZHAN RNAMS KYANG
RANG RANG GI KHRI LAS BABS TE BCOM LDAN 'DAS KYI ZHABS LA
PHYAG 'TSAL NAS PHYOGS GCIG TU 'KHOD PA'I TSE, BCOM LDAN 'DAS
KYIS

BYANG CHUB SEMS DPA' RNAMS LA RIGS KYI BU DAG RANG RANG GI
KHRI'I STENG DU SDOD CIG CES BKA' STZAL PAS DE DAG RANG RANG
GI KHRI'I STENG DU 'KHOD DO, ,DE NAS BCOM LDAN 'DAS KYIS SH'A
RI'I BU LA BKA' STZAL PA, SH'A

RI'I PU KHYOD KYIS BYANG CHUB SEMS DPA' RNAMS KYI RNAM PAR
'PHRUL PA MTHONG NGAM, SH'A RI'I BUS GSOL BA, BCOM LDAN 'DAS
MTHONG LAGS SO, ,BCOM LDAN 'DAS KYIS BKA' STZAL PA, DE LA
KHYOD 'DU

@011B SHES JI LTAR SKYES, DES GSOL PA, BDAG DE LA BSAM GYIS MI
KHYAB PA'I 'DU SHES SKYES LAGS SO, ,DE NAS TSE DANG LDAN PA
KUN DGA' BOS BCOM LDAN 'DAS LA GSOL PA, SNGON MNAMS MA MYONG
BA'I DRI

'DI SU'I DRI LAGS, BCOM LDAN 'DAS KYIS BKA' STZAL PA, KUN DGA'
BO BYANG CHUB SEMS DPA' 'DI DAG GI LUS KYI BA SPU'I KHUNG BU
NAS DRI BYUNG BA YIN NO, ,SH'A RI'I BUS SMRAS PA, TSE DANG
LDAN PA KUN

DGA' BO LI TZA B'I DRI MED GRAGS BAS DE BZHIN GSHEGS PA SPOS
MCHOG BRTZEGS PA'I ZHING NAS ZHAL ZAS BLANGS TE BDAG CAG LA
BYIN PAS ZOS TSAD LA 'DI LTA BU'I DRI 'BYUNG NGO ZHES SMRAS
SO, ,DE NAS DE BZHIN

GSHEGS PA SPOS MCHOG BRTZEGS PA'I ZHING GI BYANG CHUB SEMS
DPA' RNAMS KYIS BCOM LDAN 'DAS LA GSOL BA, BCOM LDAN 'DAS BDAG
CAG SANGS RGYAS KYI ZHING 'DI LA NGAN PA'I 'DUR SHES BGYI BA
RNAMS

SPANGS PAR 'TSAL LO, ,DE CI'I PHYIR ZHE NA, SANGS RGYAS KYI
YUL DANG THABS MKHAS PA NI BSAM GYIS MI KHYAB STE, SEMS CAN
YONGS SU SMIN BAR BGYI BA'I SLAD DU, JI LTA JI LTAR BYED PA DE
LTA DE LTAR ZHING GI BKOD PA

STON TO, ,BCOM LDAN 'DAS BDAG CAG 'JIG RTEN GYI KHAMS SPOS
THAMS CAD KYI DRI MCHOG DER MCHIS KYANG, SANGS RGYAS RJES SU
DRAN PA'I CHOS KYI RDZONGS ZHIG BDAG LA STZAL DU GSOL, BCOM
LDAN 'DAS KYIS 
@012A *, ,BKA' STZAL PA, RIGS KYI BU BYANG CHUB SEMS DPA'I
RNAM PAR THAR BA ZAD PA DANG MI ZAD PA ZHES BYA BA YOD DO, ,DE
LA KHYED KYIS BSLAB PAR BYA STE, ZHES SOGS BSTAN PAS BYANG
CHUB

SEMS DPA' DE DAG DGA' ZHING MGU NAS MCHOD PAS MNGON PAR MCHOD
NAS 'JIG RTEN GYI KHAMS SPOS THAMS CAD KYI DRI MCHOG DER SONG
NGO, ,DE NAS BCOM LDAN 'DAS LA TSE DANG LDAN PA SH'A RI'I BUS
GSOL BA,

BCOM LDAN 'DAS LI TZA B'I DRI MA MED PA 'DI SANGS RGYAS KYI
ZHING GANG NAS SHI 'PHOS TE 'DIR MCHIS, BCOM LDAN 'DAS KYIS
BKA' STZAL PA, RIGS KYI BU 'DI DE BZHIN GSHEGS PA MI 'KHRUGS
PA'I ZHING

MNGON PAR DGA' BA NAS 'DIR 'ONGS SO, ,ZHES GSUNGS PAS, 'KHOR
DE NA GNAS PA'I BYANG CHUB SEMS DPA' DANG NYAN THOS CHEN PO DE
DAG GIS 'JIG RTEN GYI KHAMS MNGON PAR DGA' BA DANG DE BZHIN

GSHEGS PA MI 'KHRUGS PA DE BDAG CAG GIS MTHONG BAR GYUR NA
SNYAM DU BSAM PA LAS, BCOM LDAN 'DAS KYIS DE MKHYEN NAS DRI
MED GRAGS PA LA, RIGS KYI BU KHYOD KYIS DE BZHIN GSHEGS PA MI

'KHRUGS PA DANG DE'I ZHING MNGON DGA' DE 'KHOR 'DI DAG LA STON
CIG CES BKA' STZAL PAS, LI TZA B'I DRI MA MED PAR GRAGS PA
SENG GE'I KHRI LAS MA LANGS BZHIN DU, 'JIG RTEN GYI KHAMS
MNGON PAR DGA'

@012B BA DANG DE BZHIN GSHEGS PA MI 'KHRUGS PA 'KHOR RGYA
MTSO'I DBUS NA GNAS PA DANG, SUM CU RTZA GSUM GYI LHA RNAMS DE
BZHIN GSHEGS PA MI 'KHRUGS PA LA BSNYEN BKUR DANG CHOS NYAN
PA'I PHYIR 'DZAM BU

GLING DU 'BAB CING, ZHING DE'I MI RNAMS KYANG SUM CU RTZA GSUM
GYI LHA RNAMS LA BLTA BA'I PHYIR LHA GNAS SU BGROD PA'I RIN PO
CHE'I THEM SKAS GSUM 'DZAM BU GLING NAS SUM CU RTZA GSUM GYI
BAR DU MNGON PAR 'PHAGS

PA DE LTA BU'I YON TAN TSAD MED PA DANG LDAN PA'I 'JIG RTEN
GYI KHAMS MNGON PAR DGA' BA DE, CHU'I PHUNG PO NAS BZUNG STE
'OG MIN GYI BAR DU RDZA MKHAN GYI 'KHOR LO BZHIN DU LOGS SU
BCAD DE LAG PA G-YAS

PAS ME TOG GI 'PHRENG BA LTAR THOGS TE 'JIG RTEN GYI KHAMS MI
MJED 'DIR BCUG NAS 'KHOR DE DAG LA BSTAN PAS LHA DANG MI KHRI
PHRAG BCU BZHI BLA NA MED PA YANG DAG PAR RDZOGS PA'I BYANG
CHUB TU SEMS BSKYED DO, ,

DE NAS LI TZA B'I DRI MA MED PAR GRAGS PAS 'JIG RTEN GYI KHAMS
MNGON PAR DGA' BA MI 'KHRUGS PA DANG BCAS PA SLAR RANG GNAS SU
BZHAG GO, DE NAS BCOM LDAN 'DAS KYIS SH'A RI'I BU LA BKA'
STZAL PA, KHYOD

KYIS DE BZHIN GSHEGS PA MI 'KHRUGS PA DANG 'JIG RTEN GYI KHAMS
MNGON PAR DGA' BA DE MTHONG NGAM, DES GSOL PA, BCOM LDAN 'DAS
BDAG GIS MTHONG LAGS SO, ,SEMS CAN THAMS CAD KYANG SANGS

@013A *, ,RGYAS KYI ZHING GI YON TAN BKOD PA DE 'DRA BAR GYUR
CIG, SEMS CAN THAMS CAD KYANG RIGS KYI BU LI TZA B'I DRI MA
MED PAR GRAGS PA JI LTA BA DE 'DRA BA'I RDZU 'PHRUL DANG LDAN
PAR GYUR CIG,

CES SMON LAM BTAB PO, ,DE LTAR BYANG CHUB SEMS DPA' SEMS DPA'
CHEN PO LI TZA B'I DRI MA MED PAR GRAGS PA ZHES MTSAN SNYAN
GYI SGRA DBYANGS SRID ZHI'I RNA RGYAN DU SPUNG PA DE NYID KYI
RNAM PAR THAR PA BSAM GYIS MI KHYAB

PA GSUNG RAB LAS 'BYUNG MOD KYI 'ON KYANG 'DIR YI GES 'JIGS
PAS RAGS RIM TZAM BSDUS TE SMRAS PA YIN LA, RGYAS PAR SHES
'DOD PA DAG GIS DRI MA MED PAR GRAGS PAS BSTAN PA LAS SHES PAR
BYOS SHIG,

` ZAB RGYAS GSUNG RAB GSER GYI SHING RTA CHE, ,RNAM DPYOD
SNYING STOBS PHRAG PA'I KHYOGS BLANGS TE, ,KLU SGRUB LUGS
BZANG ZAB LAM THAL 'GYUR SROL, ,JI BZHIN 'BYED MDZAD SANGS
RGYAS BSKYANGS LA 'DUD, ,

DE LA BDAG NYID CHEN PO 'DI RGYA GAR 'PHAGS PA'I YUL DU NGES
PA DON GYI PAndI TA CHEN PO SANGS RGYAS BSKYANGS SU SKU'I SKYE
BA BZHES PA'I LO RGYUS NI, DE YANG LHO PHYOGS TAMBA LA'I YUL
GYI BYE BRAG DANG PA'I RTZA BA ZHES BYA

BAR RIGS RUS PHUN SUM TSOGS PA ZHIG TU SKU 'KHRUNGS, YUL DE
NYID DU BRTAN MKHAS KYI YON TAN DANG LDAN PA'I MKHAN PO ZHIG
LAS RAB TU BYUNG, SLOB DPON KLU'I BSHES GNYEN GYI SLOB MA SLOB
DPON DGE 'DUN

@013B BSRUNG BA LAS SLOB DPON KLU SGRUB KYI GZHUNG LUGS RNAMS
LA MANG DU THOS PA MDZAD PAS YONGS SU GRAGS PA'I MKHAS PA CHEN
POR GYUR TE, RTZA BA SHES RAB KYI 'GREL PA BUDDHA P'A LI TA
BRTZAMS TE THAR PA DANG THAMS CAD

MKHYEN PA'I LAM BZAD GSAL BAR BYED PA'I SGRON ME GRUB MTHA'
THAMS CAD KYI PHYI MO DBU MA THAL 'GYUR BA'I SHING RTA'I SROL
CHEN PO LEGS PAR PHYE BA YIN NO, ,DE YANG, STONG THUN SKAL
BZANG MIG 'BYED LAS,

SLOB DPON SANGS RGYAS BSKYANGS KYIS RTZA SHE'I 'GREL PA MDZAD
NAS 'PHAGS PA YAB SRAS KYI DGONGS PA THAL 'GYUR DU BKRAL ZHING
ZHES GSUNGS SO, ,RTZE GCIG TU BSGOMS PAS YE SHES MCHOG BRNYES,
'PHAGS

PA 'JAM DPAL DBYANGS KYI ZHAL MNGON SUM DU GZIGS NAS BLA MA
DANG SLOB MA'I TSUL GYIS CHOS GSAN PAR MDZAD, LHO PHYOGS KYI
GTZUG LAG KHANG DAntA PU RI ZHES BYA BAR BZHUGS NAS CHOS MANG
DU BSTAN, 'PHAGS

BA YAB SRAS DANG SLOB DPON DPA' BO LA SOGS PAS MDZAD PA'I
BSTAN BCOS MANG PO LA RNAM BSHAD MDZAD, MTHAR RIL BU'I DNGOS
GRUB BSGRUB PAS 'GRUB STE RIG 'DZIN GYI GNAS SU GSHEGS ZHES
GRAG GO ,DE LTAR

DU YANG, 'GREL PA'I 'GYUR BYANG LAS KYANG, 'JAM DPAL GZHON
NU'I BKA' SGRUB PA, BSTAN BCOS DU MA'I RNAM BSHAD MDZAD PA,
THEG PA CHEN PO LA YANG DAG PAR ZHUGS PA, RIG SNGAGS 'CHANG
GRUB PA'I GNAS

@014A *, ,KHYAD PAR CAN DU GSHEGS PA'I MDZAD PA ZHES GSUNGS
SO, ,RGYAS PAR NI GTAM RGYUD KYI YI GE TSAD LDAN DAG LAS MI
'BYUNG BA'I PHYIR SNANG BA GANG DRAN GYI BLA BRDOL 'BRAR MA
SPABS SO, ,

` KUN MKHYEN GNYIS PA'I ZHABS PAD GTZUG BSTEN CING, ,'PHAGS
MCHOG 'JAM PA'I DBYANGS KYIS RJES BZUNG BAS, ,RANG GZHAN GRUB
MTHA' RGYA MTSO'I MTHAR SON PA, ,ZLA MDE PHYOGS KYI GLANG POR
GUS

PAS 'DUD, ,DE LA BDAG NYID CHEN PO 'DI SLOB DPON SANGS RGYAS
BSKYANGS SU SKU'I SKYE BA BZHES PA DANG DUS MNYAM DU 'GRAN ZLA
DANG BRAL BA'I MKHAS PA CHEN PO PHYOGS KYI GLANG PO ZHES BYA
BAR SKU 'KHRUNGS, DE YANG DUS KYI

'KHOR LO BSDUS PA'I RGYUD PHYI MA LAS, PHYOGS KYI GLANG PO
GZHAN LA PHAN PA'I BSAM PA BTZUN PA ZLA BA PADMA'I MYU GU DANG
ZHES RGYAL BA NYID KYIS MDO RGYUD DUM NAS LUNG BSTAN NO, ,DE
LA SKU BLTAMS PA'I YUL NI RGYA

GAR LHO PHYOGS KYI GRONG KHYER CHEN PO SAm GHA BAKTRA ZHES BYA
BA KANYTZI'I YUL DANG NYE BA ZHIG TU BRAM ZE'I RIGS SU
'KHRUNGS, LO RGYUS KHA CIG TU RGYAL RIGS LAS 'KHRUNGS PAR
BSHAD PA NI SNGON GYI MKHAS PA DAG GI GSUNG MA

THOS PAS RANG BZO MGO PHUR DU 'DUG, SGRA DANG SNYAN NGAG SOGS
THA SNYAD KYI RIG GNAS LA LEGS PAR SBYANGS PAS MKHAS PA CHEN
POR GYUR, DE NAS MU STEGS KYI GRUB PA'I MTHA' LA SHIN TU MKHAS
PA'I GNAS MA BU'I

@014B MKHAN PO NA GA DATTA STE GLANG PO BYIN ZHES BYA BA LAS
RAB TU BYUNG STE MTSAN PHYOGS KYI GLANG POR BTAGS, NYAN THOS
KYI SDE SNOD LA'ANG LEGS PAR SPYANGS, DE NAS MKHAN PO DE NYID
LA SPONG BA GDAMS NGAG ZHUS PAS PHUNG PO

LAS DE NYID DANG GZHAN DU BRJOD DU MED PA'I BDAG SGOMS SHIG
GSUNGS NAS MAN NGAG BYIN NO, ,DER RNAM PAR DPYAD CING BRTAGS
TE CI TZAM BTZAL KYANG BDAG YOD PAR MA MTHONG NAS NYIN MO
SNANG BAS BSGRIBS SAM

SNYAM SKAR KHUNG THAMS CAD BSAL TE BTZAL KYANG MA MTHONG,
MTSAN MO PHYI NANG GI MUN PAS BSGRIBS SAM SNYAM NAS PHYOGS
BZHIR MAR ME CHEN PO BZHI SBAR, LUS GCER BUR PHYUD MIG BGRAD
DE PHYI NANG KUN TU

YANG YANG BLTAS KYANG MA RNYED DO, ,DE LTAR BYED PA GROGS KYIS
MTHONG NAS MKHAN PO LA ZHUS PAS, MKHAN POS KHYOD CI'I PHYIR DE
LTAR BYED DRIS PAS, BDAG NI BLO RTUL ZHING BLO GROS DMAN PAS
MKHAN POS GSUNGS

BA'I BDAG GANG YIN PA DE MA MTHONG STE, DE'I PHYIR SGRIB BYED
KYIS BSGRIBS SAM SNYAM STE DE LTAR BYAS TE BTZAL BA YIN ZHES
ZHUS PAS, MKHAN POS, KHYOD RANG GIS NGED KYI GRUB PA'I MTHA'
SUN 'BYIN PAR 'DUG

PAS SONG ZHIG ZER BA DANG, MKHAN PO GNAS DE NYID DU RIGS PAS
TSAR GCAD PAR NUS MOD KYI 'OS MA YIN SNYAM STE PHYAG BTZAL NAS
PHYIR BYON, DE NAS MTHAR GYI KUN MKHYEN GNYIS PAR GRAGS PA
SLOB DPON CHEN

@015A *, ,PO DBYIG GNYEN GYI DRUNG DU BYON NAS ZHABS PAD SPYI
BOS BLANGS TE THEG PA CHE CHUNG GI SDE SNOD MTHA' DAG LA MKHAS
PAR SBYANGS, KHYAD PAR DU RNAM RIG PA'I GRUB MTHA' DANG TSAD
MA LA 'GRAN

ZLA DANG BRAL BA'I MKHAS PA CHEN POR GYUR PAS DBYIG GNYEN GYI
SLOB MA TSAD MA RANG LAS MKHAS PAR GRAGS, MTHAR MDO LNGA BRGYA
TZAM BZUNG, SNGAGS MKHAN GYI SLOB DPON GCIG LAS RIG SNGAGS
MNOS TE

BSGRUBS PAS 'PHAGS PA 'JAM DPAL GYI ZHAL MNGON SUM DU GZIGS
SHING DGYES BZHIN DU RJES SU BZUNG STE JI LTAR BZHED PA BZHIN
CHOS GSAN PAR MDZAD DO, ,DE NAS AOtI BI SHA'I YUL NAGS TSAL
SHIN TU

DBEN PA'I PHYOGS GCIG TU BHO RA SEE LA ZHES BYA BA'I BRAG RI'I
PHUG TU BZHUGS NAS RTZE GCIG TU BSAM GTAN 'BA' ZHIG LA GNAS
SO, ,DE NAS LO 'GA' ZHIG 'DAS PA NA DPAL NA LENDRAR BRAM ZE SU
DUR DZA YA

ZHES BYA BA RANG GI BSGRUB PA'I LHA MNGON SUM DU MTHONG BRTOG
GE DANG RIG PA'I GNAS LA BLO SHIN TU BYANG BA ZHIG RTZOD DU
BYUNG BAS, SANGS RGYAS PA SUS KYANG RTZOD PAR MA NUS NAS SHAR
PHYOGS NAS SLOB DPON PHYOGS

KYI GLANG PO SPYAN DRANGS TE MU STEGS DE NYID LAN GSUM DU PHAM
PAR BYAS TE SANGS RGYAS KYI BSTAN PA LA BKOD, GZHAN YANG MU
STEGS KYI SMRA BA NGAN PA'I BRAG RI THAMS CAD RIGS PA DRI MA
MED PA'I GNAM LCAGS

@015B KYI RDO RJES THAL BAR BYAS TE RE RE NAS SUN PHYUNGS,
GNAS DER MDO SDE DU MA GSUNGS, MDZOD KYI 'GREL PA MDZAD DE
CHOS MNGON PA RGYAS PAR BYAS, RIGS PA'I SGO NAS DMIGS PA
BRTAGS PA SEL BA BRTAGS

PA SOGS TSAD MA'I BSTAN BCOS THOR BU BRGYA RTZA BRGYAD MDZAD
PA LAS, NAM ZHIG GI TSE RANG GI THUN MONG MIN PA'I BLO GROS
KYI STOBS LAS BYUNG BA TSAD MA'I BSTAN BCOS SNGAR MANG DU
BRTZAMS YOD PA DE DAG GI BRJOD

DON RNAMS 'THOR BA BZHIN DU GYUR TE LUS YONGS SU MA RDZOGS BAR
GZIGS NAS DE DAG GI BRJOD DON THAMS CAD TSANG ZHING LUS GCIG
TU DRIL NAS STON PA'I BSTAN BCOS CHEN PO TSAD MA KUN LAS BTUS
PA RTZOM

PAR BZHED NAS PHYOGS KYI GLANG PO'I PHUG CES PA'I BRAG RI'I
NGOS LA RDO THAL GYIS, TSAD MAR GYUR PA 'GRO LA PHAN BZHED PA,
,STON PA BDE GSHEGS SKYOB LA PHYAG 'TSAL TE, ,TSAD MA SGRUB
PHYIR RANG GI GZHUNG KUN LAS, ,

BTUS TE SNA TSOGS 'THOR RNAMS 'DIR GCIG BYA, ,ZHES MCHOD BRJOD
DANG BSHAD PAR DAM BCA' BA GNYIS BRIS PA TZAM GYIS SA GA-YOS,
PHYOGS KUN TU SNANG BAS KHYAB, SGRA CHEN PO GRAGS, MU STEGS

KYI STON PA RNAMS KYI BYIN PA SHING BZHIN DU RENGS PA LA SOGS
PA'I LTAS KHYAD PAR CAN DU MA BYUNG, DE'I TSE NYE LOGS NA MU
STEGS KYI STON PA THUB RGYAL NAG PO ZHES BYA BA ZHIG YOD PA LA
CI YIN SNYAM NAS MNGON

@016A *, ,SHES PHRA MOS BLTAS PAS, DE'I MTHUR SHES NAS SLOB
DPON BSOD SNYOMS LA BZHUD PA'I SHUL DU 'ONGS TE BSUB, YANG
GNYIS PA BRIS PAS KYANG BSUB, DE NAS SLOB DPON GYIS

GSUM PA BRIS NAS MJUG TU NGAS BRIS PA'I TSIGS BCAD 'DI BSUB PA
SU YIN, KU RE DANG KYAL KA'I TSUL DU BSUB PA YIN NA DGOS PA
RGYA CHEN PO YOD PAS MA BSUB CIG, PHRAG DOG GI DBANG GIS YIN
NA THOD LE

KOR GYI RI MO BSUB PAR NUS KYANG, BLO GROS KYI RI MO BSUB PAR
MI NUS SO, ,GAL TE DON NOR TE RTZOD PAR 'DOD NA LUS SNAD PAR
GYIS SHIG DANG BRTZAD PAR BYA'O, ,ZHES BRIS TE BSOD SNYOMS LA
GSHEGS PA'I

SHUL DU KHO BSUB TU 'ONGS PAS RTZOD PAR BYA'O ZHES PA MTHONG
STE BSDAD DO, ,DE NAS SLOB DPON BSOD SNYOMS LAS 'KHOR NAS
BSTAN PA DPANG DU BTZUGS TE BRTZAD PAS LAN GSUM GYI BAR DU MU
STEGS PHAM

PAR BYAS SHING MI SMRA BA'I RTUL ZHUGS LA BKOD DO, ,DA KHYOD
NANG PA'I BSTAN PA LA ZHUGS SHIG GSUNGS PAS, KHO KHROS NAS KHA
NAS ME 'BAR TE SLOB DPON GYI YO BYAD THAMS CAD BSREGS, SLOB
DPON

YANG TSIG LA KHAD BYAS PAS THUGS SKYO STE BDAG GIS SEMS CAN
THAMS CAD KYI DON BYA SNYAM MOD KYI, DA NI MU STEGS 'DI GCIG
PU'I DON YANG BYA MI NUS PAR 'DUG BAS RANG NYID ZHI BDE MNGON
DU BYA'O SNYAM DU

@016B DGONGS NAS THOD LE KOR NAM MKHAR 'PHANGS TE 'DIS LA
LHUNG MA THAG TU BYANG CHUB KYI SEMS GTONG NGO ZHES DAM BCAS
NAS 'PHANGS PAS SA LA MA BAB PAR 'JAM DPAL DNGOS SU BYON TE,
BU MA BYED MA BYED THEG PA

DMAN DANG 'PHRAD PA LAS NI BLO GROS NGAN SKYE STE, ,KHYOD KYI
BSTAN BCOS 'DI LA MU STEGS TSOGS KYIS GNOD MI NUS BAR SHES BYA
STE, ,KHYOD KYIS SA MA THOB KYI BAR DU DGE BA'I BSHES SU NGA
'GYUR GYI, ,PHYI MA'I

DUS NA BSTAN BCOS KUN GYI MIG GCIG TU NI 'DI 'GYUR RO ZHES
GSUNGS SO, ,T'A RA N'A THA'I CHOS 'BYUNG DU, DE'I LAN DU, SLOB
DPON GYIS, BZOD DKA'I SDUG BSNGAL DU MA DANG LDAN BRNAG DKA'
LA, ,SEMS

KYANG DAM PA MIN PA'I SPYOD PA LA DGA' ZHING, ,SKYE BO DAM PA
'PHRAD DKA' GAL TE KHYOD KYI ZHAL MTHONG YANG, ,BDAG LA BYIN
GYIS MI RLOBS DE YIS CI BGYIR MCHIS, ,ZHES ZHUS PAR BSHAD DO,
,KHA CHE DZNY'A NA

SHR'I'I t'IKKA LAS, KHYOD KYIS SANGS RGYAS MA THOB KYI BAR DU
ZHES 'BYUNG BAS SA MA THOB KYI BAR DU ZHES PA MA DAG PA 'DRA'O
ZHES CHOS RJE BU STON GSUNGS, RNAM NGES t'IKKA CHOS MCHOG LAS,
SLOB DPON PHYOGS KYI GLANG PO

RI PHUG DBEN PA ZHIG NA BSGOM PA LA BRTZON PAS GNAS PA NA,
GNAS SKABS ZHIG TU 'KHOR BA LAS YID BYUNG NAS SEMS CAN GYI DON
LAS GZHAN DU PHYOGS TE GCIG TU GROL BAR 'DOD PA NA, SKAD CIG
DE LA 'PHAGS 
@017A *, ,PA 'JAM DPAL BYON NAS PU SKYE BO DAN PA DANG RJES SU
MTHUN PAR SEMS SNGAR BA'I GZHAN GYI DBANG DU GYUR TE, SEMS CAN
KUN LA PHAN PAR NUS PA'I SEMS YOD BZHIN DU CI'I PHYIR

BTANG SNYOMS SU BYED CES GSUNGS PA DANG, LAN DU BCOM LDAN 'DAS
'KHOR BA NI BZOD PAR DKA' BA'I SDUG BSNGAL DU MA DANG LDAN PA
LA, SEMS KYANG DAM PA MA YIN PA'I SKYE BO LA DGA' BAS G-YO BAR
BYED

CING; KHYOD MTHONG YANG BDAG LA BYIN GYIS MA BRLABS NA DE LA
CI ZHIG BGYIR MCHIS ZHES GSUNGS PA DANG, LAN DU BU JI SRID SA
MA THOB KYI BAR DU DGE BA'I BSHES GNYEN NI NGA NYID DO, ,ZHES
GSUNGS TE

MI SNANG BAR GYUR TE, ZHES 'BYUNG BA SOGS LO RGYUS MI 'DRA BA
MANG DU SNANG MDO, GANG LTAR NA'ANG BSTAN BCOS RTZOM PA'I
GSUNG GI GNANG BA BYIN TE, TSAD MA KUN LAS BTUS PA RANG 'GREL
DANG BCAS PA BRTZAMS

NAS MU STEGS BYED KYI STON PA DRANG SRONG GLING SKYES LA SOGS
PA'I GTAN TSIGS NGAN PA MTHA' DAG NYI 'OD DANG 'PHRAD PA'I
KUNDA BZHIN DU ZUM PAR MDZAD DO, ,DE NAS SKABS ZHIS CUNG ZAD
BSNYUNG NAS GRONG KHYER DU

BSOD SNYOMS BLANGS TE NAGS MTHONGS ZHIG TU GZIM DU SONG BAS
MNAL LAM DU SANGS RGYAS DPAG TU MED PA'I ZHAL MTHONG TING NGE
'DZIN YANG MANG PO THOB PAS LHA RNAMS KYIS ME TOG GIS KYANG
MNGON PAR GTOR RO, ,

@017B DE NAS RIM GYIS LHO PHYOGS SU PHEBS NAS CHOS GZHI NYAMS
PA PHAL CHER GSOS, YUL SO SO'I PHYI ROL BA'I RGOL BA NGAN PA
THAMS CAD TSAR BCAD DE NANG PA LA BKOD, AO tI BI SHA'I RGYAL
PO'I MDZOD KYI SPYAN

PA BLON PO BHA TRA BHA LI TA ZHES BYA BA DE SANGS RGYAS KYI
BSTAN PA LA BCUG NAS BRAM ZE DES GTZUG LAG KHANG CHEN PO BCU
DRUG BZHENGS, DE RE RER YANG DGE 'DUN GYI SDE CHEN PO RE RE
BTZUG, GTZUG LAG KHANG RE RE LA YANG

CHOS GZHI MANG PO YOD PA BYAS, DE NAS LAN CIG TSUL KHRIMS LDAN
PA SMON PAS 'GRUB CES PA LTAR, BRAM ZE DE'I SKYED MO'I TSAL NA
NAD THAMS CAD GSO BAR NUS SHING SKYE BO MANG PO LA PHAN PA'I
MUshtI HA RI TA KA ZHES

BYA BA AU RU RA'I KHYAD PAR GYI SDONG PO ZHIG YOD PA LA SKABS
ZHIG TU SKAM BAR GYUR PA SUS KYANG GSO MA THUB STE, SLOB DPON
GYIS SOS PAR SMON LAM BTAB PAS ZHAG BDUN NAS SOR CHUNG DO, ,DE
LTAR GZHAN DRING MI

'JOG PA'I MKHAS PA CHEN POR GYUR TE MU STEGS KYI RGOL BA PHAL
CHER TSAR BCAD PAS RTZOD PA'I KHYU MCHOG TU GRAGS, SLOB MA
YANG SLOB DPON DKON MCHOG GSUM GYI 'BANGS DANG BTZUN PA CHOS
SKYONG SOGS YONGS RDZOGS

KYI PAndI TA CHEN PO DU MAS PHYOGS THAMS CAD KHYAB PAR YOD,
BKA' RTZOM YANG MDZOD 'GREL GNAD KYI SGRON MA, BRGYAD STOD DON
BSDUS, SPEL MAR BSTOD PA, BZANG PO SPYOD BA'I 'GREL PA, 'JAM
DPAL GYI

@018A *, ,BSTOD PA YANG NGAG PA'I 'KHOR LO, TSAD MA KUN BTUS
SOGS MANG DU MDZAD, PHYI BZHIN 'BRANGS PA'I DGE SBYONG NI GCIG
KYANG MA BZUNG, 'DOD PA CHUNG ZHING CHOG SHES PA'I JI

SRID 'TSO'I BAR DU SBYANG BA'I YON TAN BCU GNYIS LA GNAS BZHIN
DU AO tI BI SHA'I NAGS TSAL DBEN PA ZHIG TU SKU GSHEGS ZHES
GRAGS SO, ,DES NA BDAG NYID CHEN PO 'DI RGYA GAR DU SLOB DPON
SANGS RGYAS

BSKYANGS DANG PHYOGS KYI GLANG PO GNYIS SU DUS MNYAM DU SKU'I
SKYE BA BZHES TE SANGS RGYAS KYI BSTAN PA GSAL BAR MDZAD PA
YIN NO, ,ZHES RNAM DPYOD DANG LDAN PA RNAMS KYIS NGES PAR
BYA'O, ,DE YANG BLUN PO

SHES RGYA CHUNG BA DAG GIS DUS MNYAM PA'I PHYIR DE GNYIS SU
SKU'I SKYE BA BZHES PA NI MI RIGS SO ZHE NA SKYON MED DE,
BYANG SEMS RNAMS KYIS SA DAD PO'I GNAS SKABS SU SKAD CIG MA
GCIG LA SANGS RGYAS BRGYA'I ZHAL

MTHONG BA RNAM SMIN GYI SKYE BA BRGYA 'DZIN PA SOGS YON TAN
BRGYA PHRAG BCU GNYIS DANG, GNYIS PA'I SKABS SU DE LAS STONG
'GYUR SOGS THOB PAR MDO SDE DU MA LAS BSHAD PA LTAR YIN PAS,
DE LA BSKAL

BA'I BAR DU BSAMS KYANG KLAN KA'I GLAGS MI RNYED DO, ,RGYAS
PAR SHES 'DOD PA DAG GIS SA BCU BA'I MDOR LTOS SHIG DANG,
GZHUNG BKLAGS PA TZAM GYIS GO BAR 'GYUR RO, ,KHA CIG GIS DE
GNYIS DUS

@018B MI MNYAM PA LTAR 'DOD PA NI MKHAS PA'I GTAM RGYUD LA
ZHIB TU MA DPYAD PAS MUN SPRUL 'BA' ZHIG TU 'DUG PAS SKYE BO
BLO'I NOR DANG LDAN PA RNAMS KYIS MCHIL MA'I THAL BA BZHIN DU
DOR NAS YANG DAG PA'I GTAM LA

GUS PAR BYA'O,, ` ,,'PHAGS PA'I DGONGS ZAB BUDDHA P'A LI TAS,
,JI BZHIN BKRAL BA NYI LTAR GSAL MDZAD CING, ,RIG GNAS RGYA
MTSO'I MTHAR SON PAndI TA, ,SMRA BA'I KHYU MCHOG ZLA BA GRAGS

PAR 'DUD, ,DE NAS BDAG NYID CHEN PO 'DI SLOB DPON ZLA BA GRAGS
PAR SKU'I SKYE BA BZHES TE, DE YANG RGYA GAR LHO PHYOGS KYI
YUL SA MANTAR 'KHRUNGS, CHUNG DU NYID NAS RIG PA'I GNAS MTHA'
DAG LA SBYANGS TE

RAB TU BYUNG, SANGS RGYAS BSKYANGS KYI SLOB MA KA MA LA BUDDHI
LA SLOB DPON KLU SGRUB KYI GZHUNG LUGS DANG MAN NGAG THAMS CAD
MNOS PAS, MKHAS PA CHEN POR GYUR TE NA LENDRA'I MKHAN PO MDZAD
CING BZHUGS SKABS,

NA LENDRA NA PAndI TA MANG PO YOD KYANG MU STEGS KYI RGOL BA
LA SKRAG NAS PHYI RU CHOS 'CHAD MI NUS LA, SLOB DPON 'DI NI MU
STEGS BYED KYI RGOL BA THAMS CAD TSAR GCOD PA LA BLO GROS KYI
MTHU CHEN PO GRUB PAS DOGS

PA MED PAR PHYI RU CHOS 'CHAD PA YIN NO, ,DE'I TSE RGYA GAR
LHO PHYOGS KYI MKHAS PA CHEN PO TZANDRA GO MI CHOS 'CHAD PA'I
SAR 'ONGS TE 'DUD PA MA BYAS PAR BSDAD PA DANG, ZLA GRAGS KYI
THUGS DGONGS LA RTZOD DAM

@019A *, ,RGOL BAR 'DOD PA ZHIG 'DIR 'ONG BA YIN NAM SNYAM
PHYOGS GANG NAS 'ONGS CHOS CI SHES DRIS PAS, YUL LHO PHYOGS
NAS 'ONGS, CHOS SGRA P'A nI PA, BSTOD PA BRGYA LNGA BCU PA,

'JAM DPAL MTSAN BRJOD GSUM SHES ZER BAS, SLOB DPON GYI THUGS
DGONGS LA 'DIS GZHUNG GSUM LAS MI SHES ZHES TSIG KHENGS
SKYUNGS KYANG SGRA DAD MTSAN NYID DANG SNGAGS KYI RTZA BA GSUM
SMOS PAS

MDO SNGAGS RIG GNAS KUN LA MKHAS PAR KHAS BLANGS PA YIN 'DUG
PAS TZANDRA GO MI YIN NAM DGONGS NAS MING DRIS BAS TZANDRA GO
MI ZHES 'JIG RTEN PA RNAMS 'DOGS SO ZER, 'O NA PAndI TA CHEN
PO THOG BABS

SU BYON PA MA LEGS KYI RE SHIG GRONG KHYER DU BYON CIG GSUNGS
PAS, TZANDRA GO MIS BDAG DGE BSNYEN LA DGE 'DUN GYIS BSU BA
BYAR GA LA RUNG ZER, SLOB DPON GYIS 'DI LA THABS ZHIG YOD DE
'PHAGS PA

'JAM DPAL GYI SKU ZHIG SPYAN 'DREN PA YIN PAS DE LA RNGA YAB
G-YOB CING BYON CIG DANG, DGE 'DUN GYIS 'JAM DPAL GYI SKU LA
BSU BA BYAS PAR 'GYUR RO GSUNGS NAS, CHOS 'CHAD 'PHRO BCAD,
GAndI

BRDUNGS, PAndI TA RNAMS BSAGS TE 'DIR MKHAS PA CHEN PO TZANDRA
GO MI BYON GYIS BSU BA BYA DGOS PAS SHING RTA GNYIS CHOS LA
GCIG LA 'JAM DPAL GYI SKU BZHUGS, GCIG LA TZANDRA GO MI BZHUGS
SU CHUG

@019B LA MCHOD PA'I TSOGS DANG BCAS PAS SPYAN DRONGS SHIG CES
BSGOS TE DE LTAR BGYIS PAS 'JAM DBYANGS KYI SKU LA TZANDRA GO
MIS, 'JAM DBYANGS PHYOGS BCU'I DE BZHIN GSHEGS PA BYE BA RNAMS
KYIS BSTOD PAR

'GYUR MOD DE LTA NA'ANG, ,BSAM PA BLUN PO BLA MA LA GUS ZHES
SOGS KYIS BSTOD PAS 'JAM DPAL GYI SKU BRNYAN ZHAL PHYIR LOG
NAS GSAN PAR MDZAD PA DA LTA YANG NA LENDRA NA SHING SKU
MJINGS YON MANG GRAGS

SO; ;DE NAS NA LENDRAR BYON, ZLA GRAGS DANG GDAN 'DZOMS,
TZANDRA GO MIS THOGS MED KYI SROL LA BRTEN TE RNAM RIG PA'I
PHYOGS BZUNG, SLOB DPON CHEN PO ZLA GRAGS KYIS KLU SGRUB KYI
GZHUNG SANGS RGYAS

BSKYANGS KYIS BKRAL BA LA BRTEN TE NGO BO NYID MED PAR SMRA
BA'I PHYOGS BZUNG STE PHAN TSUN CHOS KYI BGRO GLENG LO BDUN
GYI BAR DU MDZAD PAS ZLA GRAGS KYIS LAN RNAMS THOGS MED DU
BTAB, TZANDRA GO MIS SPYAN RAS

GZIGS LA DRIS SHING THOGS BCAS SU BTAB PA LA, NAM ZHIG ZLA
GRAGS KYIS 'DI LA SLOB MKHAN ZHIG YOD PA YIN NAM SNYAM NAS
TZANDRA GO MI'I PHYI BZHIN BYON TE SGO'I PHYI LOGS NAS PHAG
NYAN BYAS PAS, SPYAN

RAS GZIGS KYI RDO SKU DES TZANDRA GO MI LA ZLA GRAGS KYIS DRIS
PA'I LAN RNAMS SLOB KYIN YOD PA LA, SLOB DPON GYIS, 'PHAGS PA
LA NYE RING MNGA' 'AM, KHONG LA ZHAL BSTAN PA LTAR BDAG LA
YANG ZHAL BSTAN

@020A *, ,DU GSOL ZHES GSOL BA BTAB PAS, ZHAL MA BSTAN PAR
MNAL LAM DU KHYOD 'JAM DPAL GYIS BYIN GYIS BRLABS PA'I MKHAS
PA CHEN PO YIN PAS NGAS BYIN GYIS BRLABS MI DGOS,

TZANDRA GO MI LA CUNG ZAD BYIN GYIS BRLABS PA YIN, DE SKAD MA
ZER BAR SONG ZHIG ZER BA RMIS, GNYID SAD TSE DE LTAR LAGS
KYANG ZHAL BSTAN PAR ZHUS PAS ZHAL MNGON SUM DU BSTAN, DE NAS
SLOB DPON GYIS

'PHAGS PA BDAG GI SPYI GTZUG TU BZHUGS LA SEMS CAN THAMS CAD
KYIS MTHONG BAR MDZOD CIG CES GSOL BAS, BDAG SEMS CAN THAMS
CAD KYI DRUNG DU SONGS KYANG LAS SGRIB KYI DBANG GIS MI MTHONG
GSUNGS,

CIS KYANG BZHUGS SHIG CES GSOL BA BTAB NAS 'PHAGS PA SPYI BOR
KHYER TE GRONG KHYER RNAMS SU BDAG GI SPYI BO NA 'PHAGS PA
SPYAN RAS GZIGS BZHUGS SO THAMS CAD KYIS PHYAG DANG MCHOD PA
GYIS SHIG CES

BSGRAGS PA DANG, LA LAS NI CI YANG MA MTHONG, LA LAS KHYI RO
ZHIG MTHONG, PHAL CHE BAS ZLA BA GRAGS PA CHOS MANG PO BSHAD
PAS RLUNG SMYO YIN ZER, CHANG 'TSONG MA ZHIG GIS ZHABS TZAM
MTHONG BAS

THUN MONG GI DNGOS GRUB THOB, DE 'DRA'I SLOB DPON DES KUN
RDZOB KYI SNANG BA RDZUN PAR MNYAM GSUNGS PAS, PAndI TA GZHAN
DAG NA RE, DNGOS PO'I BA LAS 'O MA 'BYUNG BA BZHIN DU RI MO'I
BA LAS 'O MA 'BYUNG DAM ZER

@020B BA LA 'BYUNG GSUNGS TE, RI MO'I BA LAS 'O MA BZHOS TE
DGE 'DUN THAMS CAD 'O THUG GIS TSIM PAR MDZAD, GTZUG LAG KHANG
GI RDO'I KA BA LA 'DI STONG PA YIN NAM ZER BA LA, YIN GSUNGS
TE RNGO'I KA PA LA PHYAG

BRGYAB PAS THOGS PA MED PAR THAL BYUNG DU MDZAD, SKABS SHIG
RDO'I SENG GE LA CHIBS NAS DU RUshKA'I DMAG BZLOG PA SOGS YON
TAN BRJOD KYIS MI LANG BA ZHIG STE RGYAS PAR MA BRIS SO, ,BKA'
RTZOM YANG SLOB

DPON YAB SRAS KYI GDAMS NGAG LA BRTEN NAS RGYUD 'GREL SGRON
GSAL, DBU MA TSIG GSAL, 'JUG PA, BZHI BRGYA PA'I 'GREL PA SOGS
MANG DU MDZAD CES GRAG GO ,SLOB DPON 'DI KLU SGRUB KYI SLOB MA
MA YIN

PAR SMRA BA NI RNAM PAR MA BRTAGS PA'I BAB CHOL TE, RTZOD DUS
KYI THAMS CAD MKHYEN PA BU STON RIN PO CHE DANG, RJE YAB SRAS
SOGS MKHAS PA MANG POS KLU SGRUB KYI DNGOS SLOB RTZOD MED DU
MGRIN GCIG GIS GSUNGS

PA'I PHYIR DE DAG LA BSAM PAR BYA BA KHO NA YIN NO,, ` ,,RJE
BTZUN 'JAM DPAL DBYANGS KYIS BYIN BRLABS PAS, ,RIG GNAS KUN LA
THOGS MED BLO GROS RGYAS, ,MDO SNGAGS RGYA MTSO'I DGONGS

DON GSAL MDZAD PA, ,DGRA LAS RNAM PAR RGYAL BA'I ZHABS LA
'DUD, ,DE NAS BDAG NYID CHEN PO 'DI MKHAS PA DANG GRUB PA'I
DBANG PHYUG CHEN PO SLOB DPON DZE T'A RI DGRA LAS RNAM PAR
RGYAL BA ZHES BYA BAR SKU'I SKYE

@021A *, ,BA BZHES TE, DE YANG RGYA GAR SHAR PHYOGS KYI YUL WA
LENDRAR RGYAL PHRAN SA NA TA NA ZER BA ZHIG BYUNG, DE NYID KYI
BTZUN MO GZUGS DANG BLO GROS PHUN SUM TSOGS PA ZHIG YOD PA DE
RGYAL POS

SLOB DPON KUN DGA' SNYING PO'I ZHABS LA PHUL BAS, DUS GZHAN
ZHIG NA BTZUN MO DE LA SLOB DPON GYI SRAS MTSAN DANG LDAN PA
ZHIG BTZAS, LO BDUN LON PA NA BRAM ZE YI GE SLOB PA'I GRVAR
BRDZANGS PAS, KHYE'U

GZHAN RNAMS KYIS KHYOD NI RIGS NGAN YIN NO ZHES BRNYAS SO,
,RGYU MTSAN DRIS PAS, KHYOD KYI PHA NANG PA'I SNGAGS PA YIN
PAS DMANGS RIGS KYI BTZUN PA GRAL MGOR 'JOG, MCHOD PA BYED
PA'I GNAS SKABS

SU RIGS BZANG NGAN GYI DBYE BA MED PAR BSRES SO ZHES LAN MANG
DU GTZOS PAS, GNAS DER SKYO BAR GYUR NAS DU ZHING RANG KHYIM
DU LOG PA NA YAB KYIS RGYU MTSAN DRIS PAS, SNGAR LTAR GYUR
TSUL ZHUS SO, ,DE NAS YAB

KYIS 'O NA 'DI DAG ZIL GYIS GNON PA'I THABS SHIG BYA DGOS
GSUNGS TE, 'JAM DPAL GYI DBANG BSKUR RJES GNANG STZAL, MAN
NGAG BYIN NAS SGRUB TU BCUG PAS LO GCIG TU NYE BAR SONG BA NA,
TING NGE

'DZIN GYI GSAL SNANG MCHED CING GRUB PA'I RTAGS BYUNG, SPYIL
BU'I PHYI NANG THAMS CAD 'OD DMAR SER GYIS KHYAB, MAS KHA ZAS
SKYEL DU 'ONG BAS DE LTAR MTHONG STE, SPYIL BU LA ME SHOR RO
SNYAM NAS CHO NGES BTAB

@021B PAS TING NGE 'DZIN SAD 'OD KYANG YAL LO, ,DER YAB NA RE,
DE LTAR GSAL SNANG DE LA ZHAG BDUN DU GNAS NA 'PHAGS PA 'JAM
DPAL DNGOS DANG MNYAM PA ZHIG 'ONG NA'ANG RIG PA'I GNAS THAMS
CAD LA THOGS PA

MED PA'I BLO GROS RGYAS PA ZHIG 'ONG GSUNGS, DE NAS SLOB DPON
KUN SNYING SOGS BLA MA YANG MANG DU BSTEN, KHYAD PAR 'PHAGS PA
'JAM DPAL LA DNGOS SU CHOS THAMS CAD GSAN PAR MDZAD, RIG PA'I
GNAS

THAMS CAD LA GZHAN DRING MI 'JOG PA'I MKHAS PA CHEN POR GYUR
TO, ,YAB GSHEGS PA'I 'OG TU RGYAL PO MA H'A P'A LA'I DUS SA
TRA MA THOB PA YUL SNA TSOGS SU LHA KHANG RNAMS LA PHYAG MDZAD
PA DANG, PAndI TA

RNAMS DANG RIGS PA 'GRAN PA'I PHYIR BYON PA LAS, LAN CIG KHA
SAR PA nI'I SGO DRUNG NA MI G-YO BA'I SKU ZHIG 'DUG PA GZIGS
PAS SRIN PO'I GZUGS CAN 'DI LTA BU SNYAM NAS MA DAD PA SKYES,
DE NUB MNAL LAM

DU; THUB PA'I DBANG PO'I THUGS KA NAS MI G-YO BA MANG PO SPROS
TE TSAR GCOD PA RMIS, MNAL SAD MA THAG 'GYOD PA SKYES TE
BSHAGS BSNGAMS MDZAD PAS SGROL MA ZHAL GZIGS, RIGS KYI BU
KHYOD KYIS THEG PA

CHEN PO'I BSTAN BCOS MANG DU GYIS SHIG DANG SDIG PA BYANG BAR
'GYUR RO ZHES LUNG BSTAN, DE NAS PHYIS RGYAL PO MA H'A P'A
LA'I DUS PRIKshA PU RI ZHES BYA BA'I GNAS GZHI BZANG PO ZHIG
PHUL, BI K'A MA LA SH'I LA'I PAndI TA'I 
@022A *, ,SA TRA YANG THOB, GNAS DER THEG PA CHEN PO'I CHOS
MANG DU GSUNGS, RJE BTZUN MA'I BKA' BZHIN, BSLAB BTUS DANG,
SPYOD 'JUG, NAM MKHA'I SNYING PO'I MDO SDE SOGS LA

BSDUS 'GREL RE DANG MDO SNGAGS KYI BSTAN BCOS BRGYA RTZA TZAM
MDZAD DE, SANGS RGYAS KYI BSTAN PA NYI MA LTAR GSAL BAR BYAS, JI
SRID BAR RTEN DGE BSNYEN DU GNAS SHING RTZE GCIG TU SGRUB PA LA
GZHOL BAR MDZAD,

DE NAS SKABS SHIG TU 'JAM DPAL BYON NAS DA KHYOD KYIS LO BRGYA
DANG BCU LON, NGA LO BCU LAS MI THUB PAS SNOD LDAN ZHIG TSOL LA
NGA'I GDAMS PA RNAMS BYIN CIG CES LUNG BSTAN, DE NAS SLOB DPON
GYIS

PHYOGS KUN TU RDZU 'PHRUL GYIS NYUL NAS BTZAL BAS, MA GA DHA'I
YUL NA MA HE'I RDZI BO RGAS SHING 'KHOGS PA ZHIG SNOD LDAN DU
GZIGS NAS, LAS 'DI ZHOG LA CHOS SGOR ZHUGS GSUNGS PAS, KHO NA
RE, NGA NI RGAS

SHING 'KHOGS LA 'TSO BA'ANG MED YI GE'ANG MI SHES PAS DE 'DRA MI
NUS, TSE PHYI MAR RJES SU 'DZIN PAR ZHU ZER, SLOB DPON GYIS DE
LA THABS YOD GSUNGS NAS, 'JAM DPAL GYI DBANG BSKUR, RJES GNANG
STZAL,

MAN NGAG BYIN NAS SGRUB TU BCUG PAS ZHAG LNGA NA CHOS THAMS CAD
RANG GROL DU SHES PA'I PAndI TA CHEN PO MA TI ZHES BYA BAR GYUR
CING GRAGS, GSANG MTSAN SGEG PA'I RDO RJE DANG, RAB TU BYUNG
BA'I MTSAN MNGON PAR

@022B BYANG CHUB PA'I SKAL BA CAN DANG, NOR DU GLING DU 'KHRUNGS
PAS NOR BU GLING BA ZHES KYANG GRAGS SO, ,DE NAS SLOB DPON LA
PHYAG 'TSAL TE KHYOD KYIS RJES SU BZUNG BAS BDAG MKHAS PAR GYUR
KYANG RGAS PAS MI KHOM

SGRUB PA ZHIG BYED ZHUS PAS, SLOB DPON GYI ZHAL NAS, KHYOD RANG
LA TSE LHAG MA LO BCU 'DUG, NGA LA YI DAM GYIS LUNG BSTAN PA'I
LO BCU YOD PA'I STENG NAS GNYIS SONG, DA LO BRGYAD YOD PA KHYOD
LA BYIN PA

YIN; LO BCO BRGYAD BAR DU 'GRO DON GYIS, DE NAS YI DAM LA GSOL
BA BTAB NA TSE NYI ZLA DANG MNYAM PA'ANG 'BYUNG ZHES LUNG BSTAN
NAS SLOB DPON NYID MKHA' SPYOD DU 'JAM DPAL RDO RJE'I THUGS KAR
GSHEGS

SO; ;DE LTAR BDAG NYID CHEN PO 'DI RGYA GAR 'PHAGS PA'I YUL DU
PAn GRUB MANG POR SKU'I SKYE BA BZHES TE SANGS RGYAS KYI BSTAN
PA LA BYA BA BYAS TSUL MDO TZAM BRJOD ZIN TO,, ` ,,SHING RTA
CHEN

PO'I THUGS BCUD GDAMS PA'I PHUL, ,SKYES BU GSUM GYI LAM GYI RIM
PA YIS, ,THUGS KYI BUM BZANG YONGS SU GANG GYUR PA, ,RGYAL SRAS
CHEN PO RIN CHEN GSAL BAR 'DUD, ,DA NI BOD GANGS CAN GYI LJONGS

SU SKYE BA BZHES TSUL BRJOD PA LA, DE YANG MNYAM MED JO BO CHEN
PO DPAL LDAN AA TI SHA BOD DU BYON NAS SANGS RGYAS KYI BSTAN
PA'I ME RO GSO BAR MDZAD DUS BDAG NYID CHEN PO 'DI DGE BA'I
BSHES GNYEN RGYAL SRAS

@023A *, ,PU TO PA ZHES BYA BAR GYUR TO, ,DE'I GDUNG GNYOS, YAB
SRID PO, YUM LI MOR GRAGS PA GNYIS KYI SRAS SU ME MO YOS LA
SPRAS KYI BA'O THANG DU SKU BLTAMS, BYIS PA'I DUS NAS

'KHOR BA LA ZHEN PA DAD GIS LOG, RGYA LAM GYI MGRON PO'I SAR
BYON NAS, MGRON PO KHYED CAG KUN YUL DU LO LEGS PAR SHOG, BYES
SU DON 'GRUB PAR SHOG CES SMON LAM 'DEBS PAR MDZAD, YAB

BON PO YIN PAS BON BSLAB 'DOD KYANG ZHAL GYIS MA BZHES, DE DUS
SHAR PA PA SH'AK DBANG ZER BA ZHIG GRONGS PAS SPUR ME LA SBYANGS
DUS, 'JA' 'OD SOGS LTAS YA MTSAN CAN BYUNG, DE CI YIN ZHES

YAB LA DRIS PAS, SGOM CHEN ZHIG GRONGS BA YIN ZER BAS, SGOM ZHIG
NGAS BSLAB KYANG 'ONG SNYAM PA ZHIG BYUNG, BYIS PA'I DUS SU SBA
SGOM GYI MDUN DU BSNYEN GNAS KYI SDOM PA BLANGS NAS SANG BSRUNG
BA'I DE

RING CHANG GSOL BAS BAD KAN LA PHOG NAS SKYUGS PA BYUNG, DER YAB
NA RE, KHAMS NGAN PAR 'DUG PAS DE RING MA SRUNGS SANG SRUNGS
BYAS PAS, KHO BO DUS NAM YIN PA NA BSRUNGS PA YIN, KHAMS BZANG

DUS BSRUNGS PAS GA NA 'OD GSUNG, DE LA SBA SGOM MNYES NAS, MNYEN
PO ZHIG 'ONG BAR 'DUG, RAB TU BYUNG LA CHOS ZHIG BYED DU GZHUG
DOGS GSUNGS NAS, YER BA RANG DU RDOG BYANG CHUB 'BYUNG GNAS

@023B KYIS MKHAN PO GLAN TSUL BYANG LA SLOB DPON ZHUS NAS RAB TU
BYUNG, MTSAN RIN CHEN GSAL BAR BTAGS, DE NAS SBA SGOM LA BDAG LA
SGOM ZHIG SLOB ZHUS PAS, KHONG GI ZHAL NAS SGOM GSHA' MA ZHIG
BYED NA

CHOS CUNG ZAD NYAN DGOS, DE LTA MIN NA SGOM CHEN GYI SGOM MCHAN
KHUNG BAS PHU THAG THUNG DU 'GRO BA YIN GSUNGS PAS, KHU STON LA
MTSAN NYID KYI CHOS MANG PO ZHIG DANG, GLAN LA 'DUL BA GSAN, JO
BO LA NAG

TSOS LO TZ'A BYAS NAS SGOM RIM BAR BA GSAN, DE NAS SGOM ZHIG
BYA'O DGONGS NAS, RA SGRENG DU DGE BSHES STON PA DANG MJAL BAR
BYON PAS MI LDOG PA'I DANG BSKYES TE LO BDUN GYI BAR LA ZHABS
PAD BSTEN, SGOM SGRUB

'BA' ZHIG GIS DUS 'DA' BAR MDZAD, DGE BSHES STON PA RIN PO CHE'I
THUGS KYANG KHENGS, NGA'I JO BO CHEN PO GSUNGS NAS YANG YANG
BSNGAGS BRJOD MDZAD, 'DA' KHAR SU LA BSTEN ZHUS PAS, BOD PHU
THUNG

TZAM 'DI NA KHYOD KYI DGE BSHES NGAS MA MTHOD GI, DGE BSHES MDO
SDE LA GYIS GSUNGS, DGE BSHES STON PA MYA NGAN LAS 'DAS PA'I
SKABS RMI LAM DU, RTZE 'PHYING DKAR GYI STENG DU BYON NAS RAL
GRI GCIG LEG

TU THOGS TE, DUNG ZHIG BUS PA RGYA DKAR NAG THAMS CAD DU THOS
SAM SNYAM PA ZHIG RMIS, MNAL SAD MA THAG DPYAD PAS, RAL GRI
THOGS PA NI SHES RAB JE CHE JE CHER 'GRO, DUNG BUS PA NI CHOS
'GA' DE TZAM

@024A *, ,'CHAD PA ZHIG 'ONG BAR 'DUG GSUNG, DE NAS RA SGRENG DU
TSOGS PA BSKYANGS, SKABS SHIG BSLAB BTUS GSUNGS PAS GZHAN GYI
SHES PA BSGYUR THUB PA ZHIG BYUNG, RA SGRENG NAS

BYON TE SKU MCHED LHAN CIG TU NA MGO DANG, LA MO RA SGYE SOGS SU
BZHUGS, DE NAS SGRO LAG DGON PAR BZHUGS NAS TSOGS PA BSDUS NAS
LAM SGRON DANG, BSHES SPRINGS, YON TAN MTHA' YAS BAR BSTOD

PA SOGS GSUNGS PAS GRVA PA SUM BRGYA TZAM 'DUS, DGUNG LO DRUG CU
RTZA GCIG PA LA SPRAS KYI PU TO DGON PAR BZHUGS PAS MTSAN YANG
PU TO BAR GRAGS, NA MGON BZHUGS DUS SA DE GNYAN PAS SPYIL PO
BRTZIGS

BA DANG, RKO RLOG BYAS PAS GRVA BA RNAMS KYI RMI LAM DU SDIG PA
RVA CAN DANG, SBAL SBRUL SOGS RMIS PA LA, NYID KYI ZHAL NAS,
KHYED RNAMS 'JIGS MI DGOS, NGA'I RGYAB NA NUB PHYOGS KYI RGYAL
PO SPYAN MI

BZANG LUS DANG GRIB MA BZHIN DU RTAG TU YOD GSUNGS, NA TSA YE MA
BYUNG SKAD, BAR CHAD KYIS MI TSUGS PA'I RGYU YANG BYANG CHUB
SEMS DPA' NYAN THOS KYI CHA LUGS KYIS SEMS CAN GYI DON MDZAD
PA'I GNAS BRTAN

BCU DRUG GI GCIG YIN GSUNG, RAM SDINGS MA PA LA KHYOD YI CHAD MI
DGOS, NGA GNAS BRTAN BCU DRUG GI GCIG YIN NGA DANG MJAL BA KHYOD
BSOD NAMS MI CHUNG GSUNG, YANG ZHAL NAS GNAS BRTAN BCU

@024B DRUG BYA BA DE RNAMS SPRUL PA'I NYAN THOS LAGS PAR GDA',
DA LTA YANG SEMS CAN GYI DON 'BA' ZHIG MDZAD DE GCIG RI RAB KYI
RTZE NA BZHUGS, GCIG LUS 'PHAGS PO NA BZHUGS, GCIG BA LANG SPYOD
NA

BZHUGS, GCIG GLING G-YOG GCIG NA BZHUGS, GZHAN THAMS CAD 'DZAM
BU GLING RI BO GANGS CAN GYI RGYUD BYA BA 'O SKOL GYI GLING 'DI
NA BZHUGS PAR GDA', DE RNAMS KYI NANG NAS DGRA BCOM PA SPED BYED
BYA BA

DANG; YAN LAG 'BYUNG BYA BA GNYIS LAS, GCIG LA 'KHOR DGRA BCOM
BA LNGA BRGYA TZAM YOD, GCIG LA PHYED DANG SUM BRGYA TZAM YOD
DE, GCIG NGA YIN PAR GSAL GSUNGS NAS LJAGS NAR MDZAD SKAD, DES

NA DGE BSHES CHEN PO SPRUL PA'I NYAN THOS SEMS CAN GYI DON LA
BYON PA LAGS PAR GDA', DE YANG BOD NA STONG PHRAG RE RE GNYIS
GNYIS RNAM PAR THAR PA GCIG LA 'GOD NUS PA'I DGE SLONG YOD CES
DGE BSHES

'DI RGYA GAR DU'ANG GRAGS, 'OL BA STON CHUNG GIS DPAL LHA MO
RBAD BAS DGE BSHES MKHAR PHU BA 'DAS, 'KHOR RJES NA 'DUG PA
RNAMS LA YANG GTZES PAS, DGE BSHES KYIS, DPAL LHA MO LA, KHYED
SANGS

RGYAS LA CHOS DNGOS SU NYAN PAS 'DI LTAR BYED NA, NGED CAG LUNG
LA BRTEN PAS JI LTAR BYED CES BKA' BKYON MDZAD PAS LHA MO 'ANG
'JIGS ZER, DE NAS NUB GCIG RMI LAM NA BU MO GCIG GIS G-YAG RGOD

@025A *, ,GNYIS GNYA' BCAG NAS DED SONG, PHA TSAD SONG BA DANG
DE THAMS CAD NAM MKHA' LA 'PHUR SONG BA ZHIG RMIS, DE PHYIN CHAD
GNOD PA YE MA BYUNG GSUNG, GZHAN GYIS GNOD PA

BYED PA BYUNG NA YANG, SPYIR DGE SLONG KHAS NYEN, BYE BRAG TU
BYANG CHUB SEMS DPA' KHAS NYEN GSUNGS NAS, GNOD LAN GTAN MI
MDZAD, CHOS 'CHAD PA NA RTZAL BTON NAS GSUNGS PAS, DANG PO PHYAM
TSE

BSHUS, DE NAS BLA GOS KYI RKED SO TZAM DU SHUS NAS 'GRO, SHES
RAB SHIN TU CHE BAS, TSIG BZHI RE LA'ANG 'DI'I CHA NAS DPYAD NA
'DI LTAR 'GRO, 'DI'I CHA NAS DPYAD NA 'DI LTAR 'GRO ZHES DON MI
'DRA BA BCU

BCU TZAM GSUNGS, DGE BSHES KYI CHOS 'DI TZAM SU LA BSLAB ZHUS
PAS, SLOB DPON PRADZNY'A LA BSLAB GSUNG, BSHAD CHOS LA LAM SGRON
GTZO BOR BYAS NAS, GZHAN MDO SDE RGYAN DANG BYANG CHUB SEMS
DPA'I

SA; BSLAB PA KUN LAS BTUS PA DANG SPYOD 'JUG, SKYES RABS DANG
CHED DU BRJOD PA'I TSOM DRUG NAN TAN DU GSUNGS PAS, DE DAG LA
BKA' GDAMS GZHUNG DRUG TU GRAGS, DE YANG SA CHEN PO'I KHYON LA
BKA'

GDAMS ZHES GRAGS CHE ZHING RNAM THAR GTZANG BA DANG KHYAB BDAL
CHE BA'ANG SKU MCHED GSUM GYI NANG NAS DGE BSHES PU TO PA KHO
NA'I BKA' DRIN DU GDA', THUGS SHIN TU SGAM PAS, NGA LA YON TAN
'DI LTA BU YOD

@025B CES MI GSUNG YANG, BYANG CHUB KYI SEMS MNGA' BA, YI DAM
GYI LHA'I ZHAL GZIGS PA, GNAS BRTAN CHEN PO'I GRAGS PA CAN, SDE
SNOD KYI DON LA MKHAS PA, 'DUL BA'I PHYAG LEN THEBS PA, MKHYEN
RAB KYI

KLONG RDOL BA, ZAB MO'I GNAS LUGS RTOGS PA, BYIN RLABS KYI SPRIN
LAS PHAN BDE'I CHAR PA 'BEBS PA, 'PHRIN LAS LA MNGA' BRNYES PAS
MTHONG THOS DON LDAN DU BYED PA, SANGS RGYAS KYI BSTAN PA'I BDAG
POR

GYUR PA LAGS, DE NAS DGUNG LO BDUN CU DON DGU PA SHING MO BYA'I
DBYAR ZLA 'BRING PO'I NYI SHU GSUM GYI NUB MO NAS BSNYUNG BA'I
TSUL BSTAN, DE'I TSE NAM MKHA'I KHAMS GANG BA'I SANGS RGYAS DANG
BYANG CHUB SEMS

DPA'I ZHAL GZIGS, GRVA SLOB RNAMS KYIS ZHABS BRTAN LA 'BAD KYANG
ZHING GZHAN DU GSHEGS PAR BZHED DE ZLA BA DE KA'I GNAM STONG GI
SNGA DRO PHYAG THAL MO SBYAR NAS, SEMS CAN SKYABS MED PA'I
SKYABS, MGON

MED PA'I MGON, DE BZHIN DU GNAS DANG, GLING DANG, DPUNG GNYEN
MED PA RNAMS KYI DPUNG GNYEN DU GYUR CIG GSUNGS NAS THAL MO
PHYIR LA SHIG GIS SONG STE THUGS DAM GLOD NAS GZUGS SKU'I BKOD
PA CHOS

DBYINGS SU BSDUS SO, ,SBUR SBYANGS PAS GDUNG RUS LA THUGS LJAGS
SPYAN GSUM RING BSREL SOGS MANG DU BYUNG, GDUNG KHANG DU DNGUL
GYI MCHOD RTEN BYED PA PHU CHUNG BAS GSAN NAS, DNGUL LA BYAS NA
DNGUL MI

@026A *, ,NGAN GYIS KHYER NAS, NGA'I GROGS PO'I GDUNG GROG NANG
DU SPUNG NGE 'ONG DOGS GSUNGS KYANG GRUB TSAR BAS PHU CHUNG BA
SPYAN DRANGS NAS RAB GNAS MDZAD DE SKYE DGU'I BSOD NAMS KYI
ZHING DU LEGS

PAR BZHUGS SO, ,GSUNG GI BDUD RTZI LAS SKYES PA'I SLOB MA NYIS
STONG TZAM 'DUS PA'I NANG NAS BKA' BABS KYI BU CHEN BRGYAD DU
GRAGS PA NI, DANG TSUGS MCHOG ZUNG GCIG LA 'GRAN PA ZHIG YOD
PA'I BKA' DGE

BSHES PHO BRANG SDINGS PA LA BABS, RTZOD PA PAndI TA'I RGOL BA
YANG ZLOG NUS PA'I BKA' DGE BSHES DOL BA CHEN PO LA BABS, BYAMS
SNYING RJE BYANG CHUB KYI SEMS BDAG GZHAN BRJE NUS PA'I BKA' DGE
BSHES GLANG RI THANG

BA LA BABS, BKA' 'GYUR RO COG LA GZHUNG BSHAD BYED PA THAMS CAD
MKHYEN PA'I YE SHES LA MNGA' BRNYES PA 'DRA BA ZHIG YOD PA'I
BKA' ZHANG SHAR BA PA LA BABS, STONG NYID KYI LTA BAS DNGOS PO
DANG MTSAN MAR 'DZIN

PA THAMS CAD 'JIG NUS PA'I BKA' RAM SDINGS MA PA LA BABS, GSUNG
RAB THAMS CAD SKYES BU GSUM GYI GDAMS NGAG TU DRIL NAS SMAN PA
MKHAS PAS NAD BRTAGS TE NAD THOG TU SMAD GTONG PA 'DRA BA ZHIG
YOD

PA'I BKA' SNANG DRE'U LHAS PA YE SHES RGYAL MTSAN LA BDAS, MCHOD
PA KUN TU BZANG PO'I MCHOD SPRIN LA 'GRAN NUS PA ZHIG YOD PA'I
BKA' DGE BSHES STAG DKAR BA LA BABS, BAL MA LA SANGS RGYAS KYI
MOS

@026B GUS RGYUN CHAD MED PA YOD PA'I BKA' GNYAL PA CHOS 'BAR LA
BABS SO, ,GZHAN YANG KHA RAG SGOM CHUNG, ZHANG SDINGS PA, GLANG
BYA RAB PA, 'BE MON BU CHUNG BA, BYA LUNG GNYIS, ZHAD DGON PA
GOD 'OG GNYIS,

GRU LUNG PA SOGS KHYAD PAR DU 'PHAGS PA DRUG CU TZAM BYON PAR
GDA', DE LTAR BSAM GYIS MI KHYAB PA'I RNAM PAR THAR PA RGYA MTSO
LTA BU LAS CHU THIGS TZAM ZHIG DAD PA'I GSOS SU BKOD PA'O,, `
,,'JAM DPAL

RDO RJES MNGON SUM RJES BZUNG BAS, ,MTHAR 'DZIN 'CHING BA'I DRA
BA KUN ZHIG NAS, ,CHOS KUN SGYU MAR GZIGS PA'I DBU MA BA, ,RNAL
'BYOR DBANG PHYUG BRTZON 'GRUS SENG GER 'DUD, ,DE NAS BDAG NYID
CHEN PO 'DI

MTHA' BRAL NAM MKHA'I RNAL 'BYOR PA CHEN PO DBUM PA BRTZON 'GRUS
SENG GE MTSAN GZHAN DPA' BO RDO RJE ZHES BYA BAR SKU'I SKYE BA
BZHES TE, DE YANG MDO KHAMS SMAD DU RIGS RUS PHUN SUM TSOGS PA
ZHIG TU SKU 'KHRUNGS,

CHUNG DU'I DUS NAS RJE BTZUN 'JAM PA'I DBYANGS LA MOS PA CHER
BYUNG BAS, SKABS SHIG PHYUGS RDZI MDZAD PA'I TSE, RANG GI KHOD
BA'I NANG NAS AA RA BA TZA NA'I SNGAGS KYI SGRA 'UR 'UR BA GRAGS
SHING, DE NAM

BYUNG RES KYIS LUS KYI BA SBU LDANG ZHING THUGS 'PHAR NAS GNON
MI THUB PA 'DRA BA ZHIG 'BYUNG, LAN CIG DE LTAR BYUNG BA'I RKYEN
BYAS BRGYAL BAR GYUR CING, BRGYAL SANGS PA DANG, MDUN NA RJE
BTZUN 'JAM PA'I
@027A *, ,DBYANGS SKU MDOG NAG PO ZHIG 'DUG PA DNGOS SU GZIGS,
DE NAS BLA MA ZHIG LAS 'JAM DBYANGS KYI SGRUB THABS DANG RJES
GNANG SOGS GSAN NAS BSNYEN SGRUB LA SHIN TU BRTZON BAR

MDZAD PAS SKU DANG GSUNG GI SNANG BA MANG DU BYUNG YANG DE LA
THUGS NGES RANG MA MDZAD PAR DBUS SU BYON, CHOS GRVA CHEN PO
DPAL LDAN GSANG PHUR BZHUGS TE SLOB GNYER LA 'BAD BAS BRGAL
BRTAG LA SHIN TU BYANG,

CHOS SKAD PHUN SUM TSOGS PA BYUNG, DER GRVA SKOR MDZAD PAR
DGONGS PA LA RJE BTZUN GYI ZHAL NAS, YO BYAD GANG YOD TSOGS SU
THONGS GSUNGS, DE LTAR BYED NA SLOB GNYER BYED PA'I CHAS MI 'ONG
BAR 'DUG ZHUS

PAS; DE LA 'JIGS MI DGOS GTER CIG 'DON RGYU YOD PAS GONG LTAR
GYIS GSUNGS, DE NAS YO BYAD THAMS CAD TSOGS SU BTANG NAS, DA
GTER 'DON 'TSAL ZHUS PAS, YI DAM GYI ZHAL NAS, DA BYA

BRAL THAG CHOD GYIS LA DGE SBYOR MDZOD CIG CES BSKUL LO, ,DE NAS
RJE BTZUN GYI BKA' BZHIN BYA BRAL MDZAD NAS KONG PO PHYOGS LA
BYON, KARMA KAm TSANG GI CHOS SKOR PHYAG RGYA CHEN PO SOGS ZHUS,
DE'I TSE YI

DAM SGRUB PA LA RTZE GCIG TU GZHOL BAR MDZAD PAS SNGAR LAS KYANG
YI DAM GYI SKU DANG GSUNG GI SNANG BA GSAL ZHING BRTAN PA BYUNG,
DE NAS BSAM YAS SU PHEBS, RTOGS LDAN MTSO DKAR MAL SBYOR DRUG
GSAN

@027B BAS THUGS SU CHUD, DE'I TSE YI DAM GYI RNAM 'PHRUL GSAL
ZHING BRTAN PA DPAG TU MED PA BYUNG, RTOGS LDAN PA LA ZHUS NA
BYAS PAS MA ZHU GSUNG, DE NAS DPAL RI BA'I BLA MA GZHON RGYAL BA
LA ZHUS NA BYAS PAS

CHOG GSUNG, KHONG GIS LAM 'BRAS NAS BSHAD PA'I MAN NGAG DBANG
BZHI'I BRDA' RNAMS BSTAN PAS BRDA LAN RGYUD NAS BSHAD PA LTAR
'JAL GI NA 'DUG, BRDA LAN 'JAL LUGS RNAMS ZHUS PAS, KHYED KYI

'DI RNAM DAG CIG YIN PA 'DUG CES GSUNGS, YI DAM GYI ZHAL NAS,
BRDA STON PA LA PHYAG RGYA RNAMS YID LA BSAM PAS CHOG, LUS KYI
RNAM 'GYUR MI DGOS PA YIN TE KHO RANG GIS MI SHES 'DUG CES GSUNG

NGO; ;DE NAS GTZANG LA 'BYON PAR BZHED PA LA, DE DUS 'BAR 'JAG
GNYIS GRAGS CHE BAR 'DUG PAS SU'I DRUNG DU PHYIN PA DGA' ZHES YI
DAM LA ZHUS PAS, KHYOD RANG SONG DANG, 'BUM TSO GDONG GI 'PHRANG
DER MI CIG

DANG 'PHRAD PAR 'DUG, NGES GANG ZER BA LTAR GYIS GSUNG, DER BYON
PAS 'PHRANG DER BTZUN PA CIG DANG PHRAD, DE LA DRIS PAS 'BA' RA
BA'I DRUNG DU SONG ZER, DE NAS GRUB PA'I DBANG PHYUG CHEN PO
'BA' RAB RGYAL MTSAN

DPAL BZANG PO'I SPYAN SNGAR BYON NAS, PHYAG CHEN SOGS MANG DU
ZHUS, KHONG SKYO SHAS CAN ZHIG 'DUG PAS, DE'I STOBS KYIS NGES
'BYUNG DANG SKYO SHAS DRAG PO SKYES, SNANG SHAS CHUNG DU 'GRO
BA'I TSABS CHEN PO BYUNG, DE LA DGONGS PAR 'DUG

@028A *, ,KHONG GIS BSTAN PA'I LHAG MTHONG DE LHAG MTHONG MTSAN
NYID PA AE YIN ZHUS PAS, RJE BTZUN GYI ZHAL NAS, CIS KYANG MIN
GSUNG NGO, ,DE NAS YI DAM GYIS LUNG BSTAN NAS SA SKYAR

BYON GANGS RI'I KHROD KYI SHING RTA CHEN PO MNYAM MED RJE BTZUN
RED MDA' PA LA DBU MA DANG 'DUL BA GSAN PAS, LHAG MA MED PAR
KHONG DU CHUD, DE NAS MAR BYON RONG CHOS LUNG DU BZHUGS, RJE
RTZONG KHA PA CHEN PO LA

'JUG PA RANG 'GREL TSAR GCIG GSAN, DE NAS BLA MA 'DIS LO TZ'A
BA MDZAD, RJE RIN PO CHES DRI BA PO MDZAD NAS, RJE BTZUN 'JAM
PA'I DBYANGS LA MDO SNGAGS KYI CHOS MANG PO DANG, KHYAD PAR DU
DBU MA'I LTA BA LA

DRI GTUGS CHER MDZAD PAS, YI DAM GYI ZHAL NAS, SNANG PHYOGS DANG
STONG PHYOGS LA NYE RING GTAN NAS BYED MI NYAN, KHYAD PAR SNANG
BA LA GTZIGS SU BYED DGOS GSUNG, PHYIS SKYID SHOD DGA' BA GDONG
DU RJE

RIN PO CHE DANG THABS CIG TU BZHUGS NAS DPON SLOB GNYIS PO
'TSAMS DAM POR BCAD, GNYIS PO GZIMS KHANG SO SOR MDZAD NAS, GSOL
JA SOGS LA 'TSOGS PA MDZAD, GSOL JA BZHES PA'I

SKABS SU BLA MA 'DIS LO TZ'A MDZAD NAS, RJE RIN PO CHES RJE
BTZUN LA CHOS MANG DU GSAN, DE DUS BLA MA 'DIS 'JAM DBYANGS CHOS
SKOR GYI LUNG DANG RJES GNANG SOGS GDAMS NGAG GI RIGS RJE TZONG
KHA PAR GNANG BA DENG

@028B SANG RI BO DGE LDAN PA'I THUN MONG MA YIN PA'I ZAB CHOS SU
GRAGS PA 'DI KA YIN NO, ,DE LTAR SNGON LAN GCIG MA YIN PAR TSOGS
GNYIS RLABS PO CHE LA YUN RING DU GOMS SHING, SKYE BA MANG POR
LHAG PA'I LHAS BYIN

GYIS BRLABS PA'I MTHUS, SKU TSE 'DIR BSNYEN SGRUB SOGS KYI 'BAD
PA LA MA LTOS PAR CHUNG DU'I DUS NAS RJE BTZUN 'JAM PA'I DBYANGS
KYIS RJES SU BZUNG STE DGE BA'I BSHES GNYEN MDZAD NAS ZAB PA
DANG RGYA CHE BA'I

DAM PA'I CHOS KYI DGA' STON NYIN RE BZHIN STZOL BAR MDZAD CING
KHYAD PAR THO RANGS MNAL SAD RES KYIS SHLOO KA RE MA CHAG PAR
GSUNG BA ZHAL GYIS BZHES, 'PHRAL GYI BYA BA THAMS CAD KYANG YI
DAM LA MA ZHUS PAR RANG

DGAR MI 'JUG PA SOGS GSANG BA GSUM GYI YON TAN SKYE BO PHAL PO
CHE'I SMRA BSAM GYI RVA BA LAS 'DAS PA YIN NO, ,'GRO DON PHAL
CHER RDZOGS NAS MYA NGAN LAS 'DAS PA NA, GDUNG ME LA SBYANGS
PA'I TSE, DU BA DANG

ME LCA RAL GRI DANG AUTPA LA'I GZUGS SU 'ONGS NAS NAM MKHAR YAL
'GRO BA SOGS KUN LA MTHUN SNANG DU GRUB CING, RING BSREL GUR KUM
GYI MDOG CAN MANG DU 'PHEL PA LAS, KHA CIG RING BSREL PHRA MO
MANG PO

GCIG LAS GCIG 'PHEL BA 'KHOR LO RTZIBS DRUG LTE BA MU KHYUD DANG
BCAS PA'I RNAM PA CAN DU BYUNG BA SOGS GSHEGS RJES SU'ANG NGO
MTSAR BA'I LTAS KYIS GDUL BYA RNAMS MCHOG TU DKAR BA'I 'PHRIN
LAS LA 'GONG

@029A *, ,PAR MDZAD DO ZHES GRAGS SO, ,GRUB CHEN 'DI'I RNAM PAR
THAR PA'I YI GE RGYAS PA KHO BOS MA MTHONG BAS RANG BZO'I RDZUN
GYI PHRENG BA MA BKOD DO,, ` ,,YAB SRAS GNYIS

KYIS GSANG MDZOD KUN GTAD NAS, ,MTHU STOBS NUS PA'I BDAG POR
MNGA' GSOL ZHING, ,MKHAS SHING GRUB BRNYES RNAL 'BYOR DBANG
PHYUG CHE, ,LEGS PA RGYAL MTSAN ZHABS LA GUS PAS 'DUD, ,DE NAS

BDAG NYID CHEN PO 'DI MTHU STOBS NUS PA'I DBANG PHYUG ZHA LU COG
CHUNG BA LEGS PA RGYAL MTSAN ZHES BYA BAR SKU'I SKYE BA BZHES
TE, DE YANG SHING MO YOS LA GTZANG ZHA LU RA 'KHRUNGS, ,RJE 'DUL
BA 'DZIN PA 'KHRUNGS

PA'I PHYI LO DANG, MKHAS GRUB RJE LAS LO BCUS SGRES, DE NAS ZHA
LUR RAB TU BYUNG DBU MDZAD YUN RING MDZAD, ZHA LU RIN PO CHE
GRAGS PA RGYAL MTSAN DANG, SHANGS PA KUN MKHYEN SHES RAB DPAL
BZANG BSTEN

NAS MDO SNGAGS MANG POR GSAN SBYONG BYAS, DE NAS 'JAM MGON CHOS
KYI RGYAL PO'I GRAGS PA GSAN NAS MJAL DU BYON PAS MI LDOG PA'I
DAD PA 'KHRUNGS TE SKU ZHABS SU RGYUN MTHUD DE BZHUGS, CHOS BKA'
YANG

MANG DU ZHUS, RJE'I ZHAL NAS NAM ZHIG CHOS KYI SKU GCIG TU MA
GYUR GYI BAR DU NGAS KHYOD KYI DGE BA'I BSHES GNYEN BYED PA YIN
NO ZHES DBUGS PHYUNGS, GDAMS NGAG KYANG PHAL CHER GNANG NAS DON
GYIS BSTAN PA

@029B GTAD, GZHAN YANG, RGYAL TSAB DAR MA RIN CHEN, 'DUL BA
'DZIN PA GRAGS PA RGYAL MTSAN, MKHAS GRUB SMRA BA'I SENG GE, BLA
MA BZANG SKYONG BA, SHAR BA RIN CHEN RGYAL MTSAN SOGS LAS MDO
SNGAGS KYI GZHUNG

LUGS MTHA' DAG LA GSAN SBYANGS MDZAD PAS MKHAS PA CHEN POR GYUR,
RIM GNYIS KYI RNAL 'BYOR BRTAN PO DANG LDAN, PHYAG NA RDO RJE
'KHOR CHEN GYI GRUB THOB TU'ANG GRAGS, KHYAD PAR MKHAS GRUB
RJE'I DRUNG NAS RTOG BDUN,

RTOG GSUM, SHOG DRIL CHE CHUNG SOGS 'JIGS BYED KYI SKOR KUN
GSAN, MKHAS GRUB THAMS CAD MKHYEN PAS KYANG BRTAG GNYIS t'IKA
CHEN DU LUNG DANG MNGON PAR RTOGS PA'I YON TAN RIN PO CHE'I
TSOGS KYI MDZOD

'DZIN PA'I GNAS BRTAN YONGS KYI DGE BA'I BSHES GNYEN CHEN PO BLA
MA LEGS PA RGYAL MTSAN PA ZHES BSNGAGS BRJOD MDZAD, GSUNG SHIN
TU LEGS PAS DGA' LDAN GYI DBU MDZAD GNANG, MKHAS GRUB RJE

GSHEGS NAS GRA DGON DKA' BZHI PA DANG 'DUL NAG PA SOGS KYI GDAN
SAR BZHUGS PA'I GSOL BA BTAB PAS ZHAL GYIS BZHES TE, DGUNG LO
DRUG CU RTZA LNGA PAS MO LUG LA DGA' LDAN RNAM PAR RGYAL BA'I

GLING DU MI 'JIGS SENG GES BTEGS PA'I KHRI 'PHANG MTHON POR
ZHABS SEN GYI PADMO NYE BAR BKOD DE, TSOGS PA LO BCU GNYIS KYI
BAR DU BSKYANGS, LEGS PAR BSHAD PA'I BDUD RTZI'I BGO SKAL GYIS
SKAL BA DANG LDAN

@030A *, ,PA'I MKHAS GRUB PHAL MO CHE'I BLO GROS KYI BUM BZANG
YONGS SU BKANG NAS RGYAL BA GNYIS PA'I RING LUGS KYI RGYAL MTSAN
SRID RTZE'I BAR DU BSGRENGS, DE'I RING LA DGE 'DUN GYI 'DU

'TSOGS DANG LONGS SPYOD KYI 'DU LONG DBYAR MTSO LTAR BYUNG, RJE
BTZUN TZONG KHA PA CHEN PO'I RING LUGS LA LOG PAR 'KHU BA'I SA
'BRI'I MI BSRUN PA RNAMS KYANG DRAG PO'I MNGON SPYOD KYI SGO NAS
'CHI BDAG GSHIN RJE'I

ZAS SKAL DU GTAD DE TSAR BCAD PAS BDUD KYI DKYIL 'KHOR MYA NGAN
GYI KHANG BUR BTZUD CING MA RUNGS PA'I SKYE BO PHAL CHER SKRAG
NAS ZHABS SPYI BOR LEN PAR GYUR TO, ,DON 'DI LA DGONGS NAS PHYIS
KYI THAMS CAD

MKHYEN PA CHEN POS KYANG, MTHU STOBS NUS PA'I DBANG PHYUG ZHA LU
BA, ,ZHES BSNGAGS PA MDZAD PA NI RANG BZHIN BRJOD PA KHO NA YIN
NO, ,GSER THOG GI 'PHRO YANG KHUR LEN GNANG NAS LEGS PAR
BSGRUBS, DE'I BLUGS

PHUD LA GZIMS KHANG SHOD DU PADMA MKHAR BAS GSANG BDE DUS 'KHOR
GSUM GYI GSER SKU MI TSAD TZAM RE BZHENGS, 'PHAGS YUL GYI RGYAL
RIGS SHING S'A LA CHEN PO ZA HOR GYI RIGS LAS SON PA 'PHYONG
RGYAS PA HOR

DKON MCHOG RIN CHEN PAS GDAN DRANGS, SRAS MA BYUNG BAR RJE 'DI
NYID LA ZHUS PAS GSHED DMAR GYI SGO NAS RIGS SRAS BSKRUN PA'I
CHO GA MDZAD PAS HOR RDO RJE TSE BRTAN 'KHRUNGS, DE'I GDUNG
RGYUD LA RGYAL DBANG

@030B THAMS CAD MKHYEN PA NGAG DBANG BLO BZANG RGYA MTSO YANG
BYON, SKABS SHIG TU LHA MO 'OD ZER CAN MA'I LAS TSOGS LA BRTEN
NAS RGYA KHAB RTZER BRGYUS DGRA PHYOGS SU BSTAN PAS DMAG GI
DPUNG CHEN POR MTHONG BA DANG, RDZONG

LA CHU MED PAR DBYANGS 'CHAR GYI SGO NAS LU MA 'DON PA SOGS NGO
MTSAR BA'I MDZAD PA DU MA BSTAN, SNE'U GDONG BA DANG 'PHYONG
RGYAS PA GNYIS G-YUL BSHAMS DUS HOR RDO RJE TSEE BRTAN PAS SKU
ZHABS SU 'JIGS

SKYOB KYI BSRUNG MDUD SOGS ZHUS NAS DMAG NANG DU PHYIN PA G-YUL
NYES NAS GROG PHUG GCIG LA BKAR DUS PHYAG PHYI GCIG GI RTA LA
MDUNG RING BRGYAB BAS PHA RIR MCHONGS NAS NYES SKYON MA BYUNG
SKAD, DE LTAR

'PHYONG RGYAS BA RJE 'DI LA DANG PO THAB STE DGE LUGS PA'I SBYIN
BDAG TU GYUR, RANG LO DON DRUG PA LCAGS RTA HOR ZLA DRUG PA'I
NYER BZHI LA 'JA' 'OD DANG ME TOG GI CHAR SOGS NGO MTSAR BA'I
LTAS DANG BCAS NAS DAG

PA'I ZHING DU GSHEGS, GDUNG MER SBYANGS PAS DBU KLAD LA RDO RJE
'JIGS BYED ZHAL PHYAG YONGS RDZOGS BYON PA NANG RTEN BYAS NAS
DNGUL GDUNG BZHENGS TE CHOS RJE CHOS GRAGS BZANG PO'I GDUNG GI
G-YAS SU

BZHUGS SO, ,DUS MCHOD KYANG 'PHYONG RGYAS NAS 'DZIN BZHIN PA YIN
NO,, ` ,,RGYAL BA GNYIS PA'I THUGS BCUD GDAMS PA'I SROG ,SNYAN
BRGYUD RIN CHEN BYE BA'I MDZOD BZUNG NAS, ,SKU GSUM

@031A *, ,DNGOS GRUB 'DOD DGU'I CHAR 'BEBS PA, ,RDO RJE 'CHANG
DBANG BRTZON 'GRUS 'PHAGS PAR 'DUD, ,DE NAS BDAG NYID CHEN PO
'DI RIG SNGAGS 'CHANG PA'I RJE BO DKYIL 'KHOR RGYA MTSO'I MNGA'

BDAG RGYUD CHEN BRTZON 'GRUS 'PHAGS ZHES BYA BAR SKU'I SKYE BA
BZHES TE, DE YANG LHUN PO RTZER 'KHRUNGS, BRTAN MKHAS KYI YON
TAN DANG LDAN PA'I MKHAN PO ZHIG LAS RAB TU BYUNG, DBUS SU PHEBS
NAS

MKHAS GRUB DU MA'I ZHABS PAD SPYI BOR BLANGS TE MDO SNGAGS KYI
CHOS TSUL RGYA MTSO LTA BU LA GSAN SBYANGS BYAS PAS MKHAS PA
CHEN POR GYUR, DPAL LDAN SMAD RGYUD GRVA TSANG DU PHEBS NAS GRUB
PA'I DBANG PHYUG

RDO RJE 'CHANG CHOS SKYONG RGYA MTSO LA GSANG SNGAGS THAMS CAD
KYI PHYI MO GSANG BA 'DUS PA'I RTZA RGYUD 'GREL PA MTHA' DPYOD
MCHAN SOGS DANG BSKYED RDZOGS KYI KHRID CHA LAG DANG BCAS PA
LEGS PAR GSAN, RGYUD SMAD KYI

BLA MA DBU MDZAD YANG GNANG, DE NAS SRAD RGYUD DU 'DUL NAG SPRUL
SKU PAn CHEN BSAM GRUB RGYA MTSO'I DRUNG DU BYON, DBUS NAS KHRID
GSAN TSUL SOGS KYI GSUNG GLENG ZHIB PAR MDZAD PAS PAn CHEN THUGS

DGYES NAS RGYUD LA PHEBS GSUNGS, DER RGYUD LA BZHUGS TE RDO RJE
'CHANG BKRA SHIS 'PHAGS LA MDO SNGAGS KYI CHOS KHA SHAS GSAN, DE
NAS PAn CHEN BSAM 'GRUB RGYA MTSOS KHONG RANG GI RJES LA SRAD
RGYUD KYI

@031B KHRIR BSKOS TE, BRTZON 'GRUS 'PHAGS NAS BRTZON 'GRUS
BSKYED DGOS PA YOD GSUNGS, GSANG SNGAGS RDO RJE THEG PA'I SNYING
PO DBANG KHRID LUNG RJES GNANG SOGS KYI SGO PHYE NAS SKAL BA
DANG LDAN PA RNAMS CHIM PAR MDZAD,

DE'I TSE 'DRI 'TSAMS KYI NANG BA CHE BA GCIG GI BU STON YON TAN
CAN ZHIG YOD PA MA BSKOS PAS KHONG RNAMS KHROS TE, RGYUD PA 'BRI
'TSAMS LA PHEBS DUS KHONG TSOS THAMS CAD LA RDO BRDEG BYAS,
RGYUD CHEN GYI RTA LA'ANG

RDO BRGYAB PAS, RGYUD CHEN THUGS 'UR NAS DRUG CU PA BSNGOS,
KHONG TSOS MTHU ZLOG LA RNYING MA'I SNGAGS PA GCIG BOS TE KHANG
PA'I NGOS LA H'Um DANG G-YAG MGO GCIG BZHAG NAS MTHU ZLOG BYAS
PAS, RGYUD CHEN GYIS

GSAN NAS, KHYOD KYI YI GE H'Um DANG G-YAG MGOS, NGA'I CHOS RGYAL
KHOG NAD LTOS ZHES MA THU BSDIGS GNANG, ZLA BA GCIG LAS MA
'GYANG BAR KHONG TSO TSANG MA TSAD RIMS GCIG GIS SHI, RGYUD PA
DPON SLOB

TSUR PHEBS DUS KHANG PA LAS MI 'DUG SKAD, DE LTAR LOG PAR 'KHU
BA'I GDUG PA CAN THAMS CAD TSAR BCAD NAS RGYUD KYI BSHAD NYAN
DANG PHRID RNAMS SA DAR RDO DAR DU BTANG, DAR RGYAS CHE BAR
BYUNG, 'DI NAS RGYUD PA

GNYIS 'BREL GYI BSHAD PA DANG KHRID RGYUN YANG BYUNG BA YIN, RIM
GNYIS BRTAN PO DANG LDAN ZHING RGYUD SDE'I GNAD LA MI 'CHUGS
PA'I GZER THEBS, CHOS SKYONG BRAN DU BKOL ZHING MTHU STOBS NUS
PA'I BDAG POR
@032A *, ,GYUR TE SANGS RGYAS KYI BSTAN PA LA BYA BA YANG DAG
PAR MDZAD DO, ,ZHING 'DIR MDZAD PA RDZOGS NAS NGO MTSAR BA'I
LTAS DU MA DANG BCAS TE DGA' LDAN MKHA' SPYOD DU GSHEGS SO,,
,,

` RDO RJE 'CHANG DBANG THUGS KYI BCUD PHYUNG BA, ,SMIN BYED
DBANG DANG GROL BYED RIM GNYIS SOGS, ,ZAB GSANG GDAMS NGAG
RGYA MTSO'I PHA ROL SON, ,SNGAGS 'CHANG DKON MCHOG RGYA MTSOR
GUS PAS 'DUD, ,

DE NAS BDAG NYID CHEN PO 'DI RIGS DANG DKYIL 'KHOR KUN GYI
BDAG PE DKON MCHOG RGYA MTSO ZHES BYA BAR SKU'I SKYE BA BZHES
TE, DE YANG RTA LOR GTZANG DBANG LDAN DU 'KHRUNGS, RAB TU
BYUNG NAS GANGS CAN DU CHOS KYI

GRAGS PA'I GZHUNG LUGS DRI MA MED PA TSAD MA SNGE BDUN MDO
DANG BCAS PA LA LEGS PAR SBYANGS, SRANG RGYUD DU PHEBS, MKHAS
SHING GRUB PA'I DBANG PHYUG RJE RDO RJE BZANG PO LA'ANG CHOS
KHA YAR GSAN, KHYAD PAR DU

RAB 'BYAMS RGYUD SDE'I BANG MDZOD NGES PA DON GYI RDO RJE
'DZIN PA CHEN PO SANGS RGYAS RGYA MTSO BSTEN NAS, BDE MCHOG
GSANG 'DUS 'JIGS BYED DUS 'KHOR SOGS KYI DBANG LUNG DANG,
GSANG 'DUS RIM LNGA'I DMAR KHRID,

BDE MCHOG LO DRIL GYI KHRID GNYIS, 'JIGS BYED RNAL 'BYOR BZHI
RIM GYI KHRID, DUS 'KHOR SBYOR DRUG GI KHRID, PHYAG RDOR 'KHOR
CHEN GYI KHRID, N'A RO CHOS DRUG GI KHRID, 'PHO KHRID GSER GYI
SGO 'BYED DE KHRID CHEN

@032B BRGYAD SOGS LA GSAN SBYANGS PHUL DU PHYIN PA MDZAD,
GZHAN YANG 'JIGS BYED KYI 'KHRUL 'KHOR DRUG CU PA LAS BZHI'I
SBYIN SREG THUN MONG DANG THUN MONG MA YIN PA KUN DANG BZLOG
CHEN BZHI SOGS KYI MAN NGAG LAG

LEN DANG BCAS PA RNAMS RGYUD CHEN GYI PHYAG G-YOG ZHUS NAS
LEGS PAR BSLAB, DE LTAR YANG DBANG GI RGYAL PO'I PHRENG MDZAS
LAS, DANG PO'I SANGS RGYAS RDO RJE 'CHANG BSTEN NAS, ,ZAB DON
SNYAN BRGYUD NOR BU

BZHIN DKON CHOS, ,MCHOG TU SPEL MDZAD DKYIL 'KHOR RGYA MTSO'I
BDAG ,THUB BSTAN SROG SHING 'DZIN LA GSOL BA 'DEBS, ,ZHES
GSUNGS SO, ,SKABS 'DIR LA LA DAG THUB BSTAN SROG SHING 'DZIN

ZHES PA SROG SHING GSUM ZHES PAR BSGYUR TE 'DON PA NI MA DAG
PAS NGAG PA SUN 'BYIN PA YIN PAS DPYOD LDAN RNAMS KYIS YID
CHES PA'I GNAS SU MI BZUNG NGO, ,GSANG SNGAGS RDO RJE THEG PA
DPYIS PHYIN PAR SHES PA

NI RIG GNAS LA RAG LAS PAR DGONGS NAS SGRA SNYAN NGAG RTZIS
MNGON BRJOD SOGS LA SBYANGS PAS MKHAS PA CHEN POR GYUR, KHYAD
PAR DU RTZIS LA SHIN TU MKHAS PAS LNGA BSDUS KHYAD 'PHAGS SHOG
GCIG BKOD, DUS

'KHOR GYI THIG RTZA MKHAS GRUB KYIS MDZAD PA DE SHLO KA GCIG
GI NANG DU 'DUS PAR MDZAD PA SOGS NGO MTSAR BA DU MA YOD,
RGYUD CHEN GSHEGS RJES SU RGYAL RI KHROD DU PHEBS NAS, THOS
PA'I RJES 'JUG SGRUB PA SNYING POR BYED

@033A *, ,CES PA'I DON LTAR, LO BCU GNYIS LA GSANG 'DUS KYI
BSKYED RDZOGS DANG LAM RIM LA THUN BZHIR BCAD NAS THUGS DAM
MDZAD, RTAGS YA MTSAN CAN MANG DU BYUNG YANG BU MA NAD GI BUNG
BA

LTAR SBED PA KHO NA GNANG, SLOB DPON DKON MCHOG YAR 'PHEL BA'I
ZHAL NAS, DE DUS SBAS NAS MI GSUNG YANG, DMA' NA'ANG LAM DUS
KYI SKU GSUM MAN CHAD NGES PAR THOB RTAGS MANG DU GSUNG ZHES
'JIGS BYED

CHOS 'BYUNG LAS SO, ,SKABS SHIG RGYUD KYI BLA MAR BZHUGS DGOS
PA'I NGO SHAR BAS, DE SKABS DBUS GTZANG KHRIMS MED YIN PA
DANG, LHAG TU RGYUD PAR MTHO DMAN GANG THAD NAS GNOD PA BYED
KYIN 'DUG PAS,

RGYUD KYI BLA MAR 'GRO PHYIN SRID GSUM CHAM LA 'BEBS PA'I MTHU
STOBS NUS PA'I DBANG PHYUG CIG BYA'O SNYAM DU DGONGS NAS, DER
'JIGS BYED LA ZLA BA BCU GNYIS, MGON PO LA ZLA BA DRUG TU
BSNYEN PA MDZAD PAS

NUS MTHU'I PHA ROL TU SON, DE NAS RANG LO ZHE BZHI PA'I DUS
RGYUD KYI GDAN 'DREN 'ONGS NAS DVAGS PO DANG 'OL KHA SOGS
RJE'I SGRUB GNAS RNAMS LA MJAL GYIN PHEBS, LAM DU DVAGS PO RAB
'BYAMS PA DGUNG

LO SHIN TU SGRES PA GCIG 'DUG PA DE'I NANG DU ZHAG BZHUGS
BYAS, DPON SLOB PHAN TSUN MDO SNGAGS LA GLENG MO MDZAD PAS RAB
'BYAMS PA KHO SHIN TU DAD PAR GYUR NAS PHEBS KHAR RGYUD CHEN
LA KHYED GSANG SNGAGS KYI

@033B BDAG PO ZHIG 'DUG KYANG DANG NA SO RGAS PAS MI LCOGS
SKYE BA PHYI MAR KHYED KYI GDUL BYAR 'GYUR BA CIG BYA ZHUS NAS
RGYUD CHEN GYI PAD DU DBU BZHAG STE GSHEGS PAR BSNGO SMON
MDZAD, DE NAS SRAD RGYUD KYI KHRIR BZHUGS TE

GSANG SNGAGS KYI CHOS 'KHOR BSKOR, DE KA'I SNGON DU CHOS RJE
BYAMS PA RGYA MTSO'I GCUNG BOS RGYUD PA'I CHAS KA THAMS CAD
'PHROG NAS DA DUNG YANG GNOD PA BYED PA'I KHAS LEN BYED 'DUG
PAR, GRVA PA RNAMS KYIS 'DI GSON

PHYIN GRVA TSANG SDOD THABS MI 'DUG ZER BAS, RGYUD CHEN RIN PO
CHE SDE SRID GTZANG BA'I DRUNG DU BYON, PHRAN BUR RGYUD KYI
BLA MAR DGOS TSUL BYUNG YANG GRVA TSANG GI THEBS MI 'DUG PAS
DKA' BAR SNANG ZHUS PAS, KHYED LA

RGYUD PA SNGAGS RAM PA ZHES GRAGS CHE BAR GDA' BAS CHOS LA MI
SDUG PA ZHIG YONG 'GRO, 'JIG RTEN PHYOGS NAS DGOS CHAS BYUNG
NA NGED LA 'PHROS GYIS DANG MTHUN RKYEN SBYOR ZHES BKA' MCHID
LEGS PO GNANG, TSUR

PHEBS NAS MGON PO'I GTOR CHEN GYI SGO NAS LAS SBYOR MDZAD PAS
ZLA BAR MA 'GYAD PAR BYAMS RGYAM PA'I GCUNG PO BSTAN PA SHIG
DE SHUL MED DU BTANG, CHOS RJE BYAMS PA RGYA MTSOR THUGS SKYON
MED DGONGS KYANG KHONG

GI PHUGS MI BZANG BA'I STABS MA 'GOR BAR GSHEGS, DE NAS SDE
SRID LA GRVA TSANG GI CHA RKYEN ZHUS PAS DBANG LDAN GYI DUNG
NYI SHU SA CHA DANG BCAS PA GNANG, LAN CIG SNGAR GYI DVAGS PO
RAB 'BYAMS DE KHONG RANG GI ZHAL

@034A *, ,BZHES LTAR 'KHRUNGS AE YOD DGONGS NAS THUGS DAM
BRTAGS PAS MNAL LAM DU, RAB 'BYAMS PA DE DVAGS PO NAS TSUR
SRAD DGA' LDAN GYI NGOS SU 'ONGS NAS DBANG LDAN GYI CHU MIG 

KHAR DO MAR BZHES TE CHA BA GTOR GCIG GNANG, DE NAS GAR 'GRO
DGONGS TZA NA GNAS BUM GYI MO YAN MA GCIG GI NANG DU BYON SONG
BA SHAR GSUNG, PHYIS KYANG DE KHO NA LTAR BYUNG STE 'OG TU
'CHAD DO, ,RGYUD PA

GNAS BUM LA PHEBS SKABS MO YAN MA DE JA 'DREN BYUNG BAR BSRUNG
MDUD DANG BUM CHU SOGS GNANG NAS RE ZHIG BRTAG PA LTAR MDZAD,
SKABS SHIG RGYUD CHEN GRVA DPON SLOB 'BRI 'TSAMS LA PHEBS, DE
DUS 'BRI

'TSAMS KYI SBYIN BDAG DE LA SDE PA LCANG RA BAS 'PHROG BCOM
GLENG 'GEL SOGS GNOD PA MANG DU BSKYAL 'DUG PAR SBYIN BDAG GIS
ZHUS NAS, DPON SLOB 'KHOR BCAS KYIS MGON PO'I GTOR CHEN
BTZUGS,

GTOR MA 'PHEN DUS KHYI DKAR PO ZHIG MDUN DU BRGYUG 'ONG NAS
'PHEN SAR 'GYEL BA GZIGS PAS DE'I MGO LA GTAD DE GTOR MA
'PHANGS, LCANG RA RGYAL BO MA 'GYANG PAR GSHEGS, KHYI DKAR PO
DE LCANG RA BA'I

PHO LHA YIN GSUNG, LAN CIG JO NANG SPRUL SKU T'A RA N'A THA
RGYUD PAR THUGS MNYES PO YOD PAS MJAL BAR PHEBS PAS, DRUNG NA
AA TZA RA'I PAndI TA GCIG KYANG 'DUG, RGYUD CHEN GYI THUGS
DGONGS LA KUN MKHYEN JO MO

@034B NANG PA 'DI ZLA GRAGS LA MI DGYES 'DUG STABS SPRUL SKU
'DIS SGRON GSAL MA GZIGS SAM SNYAM NAS, KHONG GIS MKHYEN PA
YIN NAM JI LTAR YANG SGRON GSAL GYI GZHUNG SO SOR DRI BA MANG
DU MDZAD, MDUN NGOS SU ZLA GRAGS

KYI SKU ZHIG KYANG BKRAM 'DUG, KHONG RNAM GNYIS KYI GSUNG
'PHROS AA TZA RA LA RGYA SKAD KYIS MOL PAS, PAndI TA DE
BZHENGS NAS RGYUD CHEN LA PHYAG MDZAD, RGYUD CHEN GYIS DE 'DRA
MI RUNG GSUNGS KYANG SPRUL PA'I SKUS CHOG

GSUNGS NAS PHYAG DBANG BZHAG, GZHAN YANG DRUG CU PA SOGS LA
GSUNG GLENG ZHIB PAR MDZAD, DE NAS RGYUD CHEN GYI THUGS LA ZLA
GRAGS KYI SKU PHYAG RIS MA 'DI BDAG LA GNANG BYUNG NA SNYAM DU
DGONGS KYANG ZHU MA NUS,

DER SPRUL BA'I SKUS MKHYEN NAS KHYOD ZLA BA LA DAD PAR 'DUG
PAS, NGED KYIS BRIS PA'I THAD KA 'DI KHYED LA BYIN PA YIN
GSUNGS, PHYAG GIS PAn ZHVA SER POR BSGYUR NAS GNANG BYUNG BAS
DGA' SPRO DPAG MED SKYES TE PHYAG

PHUL; PHEBS KHAR SPRUL PA'I SKU'I ZHAL NAS RGYUD KYI 'CHAD
NYAN SNGAR LUGS LTAR GANG LEGS LEGS MDZOD GSUNGS, ZHAL TA
GNANG, MAR LAM RJE 'GOS KYI SGRUB KHANG SGYU LUS PHUG PAR
MJAL, 'GOS KYI THUGS

DAM RTEN BSIL BA TSAL GYI RDO NAG LAS GRUB PA'I SKU DE GANG DU
YOD CES DKON GNYER LA DRIS PAS DE 'DRA MA SHES ZER, SGRUB
KHANG GI PHUG KUN TU BTZAL BAS KHUNG BU ZHIG GI KHA SAS BKAB
'DUG PA BRUS PA'I NANG NAS MGON

@035A *, ,PO'I SKU ZHIG RNYED, DE SKU 'BAG TU BCUG NAS SMON
LAM MANG DU BTAB, SGOR BSNAMS YONG NAS GZIGS PA NA SNGAR BTZAL
BA'I SKU DE YIN 'DUG PAR RJE 'GOS KYI BKA' DRIN DANG MGON PO'I

BYIN RLABS YIN SNYAM DAD GUS TSAD MED 'KHRUNGS, RGYUD KYI
KHRIR PHEBS NAS LO LNGA SONG BA'I SKABS SHIG DBON PO LA CHIBS
PA LONG DANG, SANG GNAS BUM LA 'GRO DGOS, MGRON PO DREGS PA
CAN ZHIG YONG BAR

YOD GSUNG, 'BROG NAS CHIBS DREL RNAMS BLANGS TE PHYI NYIN GNAS
BUM LA PHEBS PAS, DBON POS GZHI GNYER LA 'GRUL BA'I SKAD CHA
YOD DAM DRIS PAS MED ZER, KHO TSIG NAS DE RING DE 'DRA'I 'GROS
LOG

BYAS NAS CI BYED, 'DI NA 'GRUL BA'I SKAD CHA YANG MI SNANG
ZHES YUS BDAS, DE'I SANG ZHOG RGYUD CHEN GYI ZHAL NAS, KHA
SANG MA YONG BA'I MI CHEN DE RING YONG BAR YOD PAS SU BYUNG
YANG MA 'GOG PAR THONGS GSUNG,

NYI MA DROS TZA NA SNGAR GYI MO YAN DES DVAGS PO RAB 'BYAMS
PA'I SKU SKYES DGUNG LO BRGYAD PA DE KHRID 'ONGS NAS RAB TU
'BYUNG DGOS ZHUS PAS, RAB BYUNG DANG DGE TSUL BSGRUBS MTSAN
DKON MCHOG YAR 'PHEL DU

BTAGS, SKU 'KHOR RNAMS LA SNGAR BSHAD PA'I MI CHEN DE 'DI YIN
GSUNGS NAS DGYES DGYES MDZAD, ZHAL BKOD GNANG NAS KLOG DANG
SLOB GNYER LA SBYANGS BCUG PAS MDO SNGAGS YONGS SU RDZOGS PA'I
MKHAS

@035B PA CHEN NGOR GYUR TE PHYIS SRAD RGYUD KYI KHRIR PHEBS PA
RGYUD CHEN DKON MCHOG YAR 'PHEL ZHES GRAGS PA DON LDAN GYI RDO
RJE 'CHANG DE NYID YIN NO, ,DE LTAR RGYUD KYI KHRI LO BCU DRUG
TZAM MDZAD NAS MDO SNGAGS KYI BSTAN PA YAR

ZLA LTAR 'PHEL BAR BYAS, RGYUD KYI KHRI BZHAG NAS GNAS BUM DU
RI KHROD MDZAD, DER BZHUGS RING LA GSOL DBON MGRON GNYER JA MA
KUN RDO RJE 'CHANG DKON MCHOG YAR 'PHEL BAS MDZAD NAS ZHABS
TOG PHUN

SUM TSOGS PA BSGRUBS PAS DGYES NAS KHYOD NGA'I PANG LA MGO
SNGAS NAS SHI BA DE YIN AANG ZHES YANG YANG GSUNGS, DE SKABS
PHYOGS PHYOGS NAS KHRID GSAN MKHAN GYI MKHAS PA MANG PO PHEBS
PAR NYAMS KHRID SMIN

RGYAS SU STZAL NAS SGOM DU BCUG PAS BSKYED RIM PHRA RAGS LA
BRTAN PA THOB PA MANG DU BYUNG, GZHAN YANG SKYE BO KUN GYIS
BKUR STI CHEN PO BYAS PAS DBANG LDAN GYI BON PO KHU MTSAN LNGA
PHRAG DOG SKYES NAS RGYUD CHEN LA

MTHU BYAS, RDO RJE LEGS PA'I LHA THO'I RTZAR MNAN PA BRGYAB,
DE 'GA' ZHIG GIS THOS NAS RGYUD CHEN LA ZHUS PAS, DRUG CU PA'I
SGO NAS MNAN GSAD BYED TSUL GYI MAN NGAG DKA' CHEN SENG GE
SOGS LA GNANG NAS

BZLOG GSAD KYI MNAN PA MDZAD, DE DUS YUL DE'I SER BA BSRUNG
MKHAN YIN PAS, GNAM NGO BYUNG TZA NA RGYUD CHEN DPON SLOB LHA
THO'I RTZAR PHEBS NAS 'GOG PAR MDZAD, DKA' CHEN SENG GES BON
PO 'DI TSO LA

@036A *, ,GA 'DRA 'BYUNG NGAM ZHUS PAS, ZHAL NAS, KHONG TSO
RUL TSAR 'DUG RDO RJE LEGS PA 'DI YANG DGA' MO RED GTAD MA
BLANGS PAS PHAS KYI NUS PAS LHA THO GAS GSUNG, ZLA BA PHYED MA

LON PAR BU CHUNG GCIG MA GTOGS BON DAN KHU MTSAN LNGA GA RIMS
GCIG GIS GLO BUR DU RJES MED DU BTANG, BU CHUNG DE MAS KHRID
'ONGS NAS RTA NOR SNAM RAS SOGS PHUL NAS 'DI KHYED KYI SKYABS
'OG LA 'DZIN

DGOS ZHES GSOL BA BTAB PAS, AA TZA MA SNYING RE RJE GSUNGS
NAS, BSRUNG MDUD RJES GNANG SOGS STZAL NAS RJES SU BZUNG, DE'I
RGYUD PA DA LTAR YANG YOD CES GRAGS, DE DUS SLOB MA NYAMS
RTOGS

'BUL MKHAN MANG DU BYUNG BAR, LHUN PO RTZE'I DKA' CHEN DANG,
'BRONG RTZE RAB 'BYAMS PA SOGS MANG POS LHA'I NGA RGYAL DANG
GSAL SNANG KHYAD PAR CAN ZHUS PAS, LEGS PO BYUNG 'DUG GSUNG,
RDO RJE 'CHANG

DKON MCHOG YAR 'PHEL BAS BDAG PHYUG G-YOG SOGS KYI STABS NYIN
MO MA KHOM, MTSAN MO RGYA MTHONGS KHAR BSDAD NAS BSGOMS PAS
NGA RGYAL GSAL SNANG RJES THOB TU'ANG 'CHAR GIN 'DUG, PHRA
MO'I RNAL

'BYOR GYI PHYAG MTSAN 'GRO 'DUG GANG GI TSE YANG SNA RTZER
YONG BA MIG LAM DU 'CHAR BA BSDUS KYANG DE MA THAG YANG RE RE
'BYUNG ZHUS PAS, RGYUD CHEN GYI ZHAL NAS, NGAS RDO RJE 'CHANG
SANGS RGYAS RGYA MTSO'I PHYAG G-YOG

@036B THUGS ZIN NGES SHIG BSGRUBS PAS, DKON RGYAM PA KHYOD LA
'PHRIN LAS CHEN PO 'ONG, SLOB MA YANG SNGAGS KYI LAM ZIN NGES
DU MA 'BYUNG, KHYAD PAR DU GSANG 'DUS LA RTZAL THON PA'I SLOB
MA MCHOG GCIG 'ONG GSUNGS

PA DE KHYOD YIN PA 'DRA, PHRA MO BRTAN PA'I TSANG LA SLEB 'DUG
GSUNGS DGYES PA'I RANG BZHIN KHO NA MDZAD, RANG LO BDUN CU PA
SA PHO 'BRUG GI LOR DA LO NGA'I TSE TSAD YIN GSUNG ZHING
BSNYUNG NAS ZHAG BDUN SONG BA DANG

YE SHES GONG 'PHO MDZAD NAS NGO MTSAR BA'I LTAS SA G-YO BA ME
TOG GI CHAR 'BAB PA SOGS DANG BCAS TE MKHA' SPYOD DU GSHEGS,
SLOB MA YANG RGYUD CHEN DKON MCHOG YAR 'PHEL, LHUN PO RTZE'I
DKA' CHEN

SENG GE, BDE 'BYOR PA DGE 'DUN RGYAL PO, GNAS RNYING CHOS RJE,
LHUN RTZE RAB 'BYAMS PA BZOD PA SENG GE SOGS SLOB MA MKHAS
SHING RIM GNYIS KYI RNAL 'BYOR LHUR LEN PA MANG POS MDO DBUS
GTZANG GSUM

DU BSKYED RDZOGS NYAMS SU LEN PA'I SGRUB PA POS BKANG STE DGA'
SLDAN SNYAN BRGYUD KYI RGYAL MTSAN LEGS PAR BTZUGS PA YIN NO,
,DE LTAR NA RJE RANG NYID KYIS GDUL BYA KHYAD PAR DU 'PHAGS PA
'GA' ZHIG GI NGOR ZHAL

GYIS 'CHES PA'I SKU TSE SNGA MA RNAMS KYI RNAM PAR THAR PA
RANG BZO DANG SGRO SKUR SPANGS TE TSAD LDAN GYI DEB THIR
KHUNGS MA LAS 'BYUNG BA JI LTA BA BZHIN DU BKOD PA YIN PAS
TSAD MA'I GNAS SU ZUNGS SHIG, SMRAS PA, 
@037A *, ,'JAM DPAL SGYU 'PHRUL MNGAL LAS 'ONGS PA'I KHAMS,
,THUGS BSKYED GANGG'A'I LHO BAR BSKYED BSRINGS PA, ,SKAL BZANG
GDUL BYA'I MA MAR RJES CHAGS PAS, ,MKHAS MANG GDONG BA

DRUG PA'I ROL GAR 'DZIN, ,RAB 'BYAMS ZHING DU MTHA' YAS GZUGS
BZUNG NAS, ,SNA TSOGS SKAD KYIS GRANGS MED GDUL BYA LA, ,RANG
RANG MOS PA'I SNOD DANG 'TSAM PA YI, ,BGRANG YAS CHOS TSUL
RGYA MTSO

STON PAS TSIM, ,KHYAD PAR 'PHAGS PA'I YUL DANG GANGS LJONGS
'DIR, ,MKHAS GRUB NYIN BYED DU MA'I RNAM ROL TE, ,RGYAL BA
DGYES PA'I LAM BZANG YONGS RDZOGS PA, ,RTAG TU NYAMS PA MED
PA'I BKA'

DRIN MDZAD, ,BLO GROS TZANDAN LJON PA'I YAL 'DAB LAS, ,ZAG
PA'I LEGS BSHAD GA BUR BDUD RTZI'I RGYUN, ,GANG GI SNYING LA
REG PA TZAM GYIS KYANG, ,BDAG 'DZIN RMONGS PA'I TSA GDUNG
DRUNGS NAS

'BYIN, ,DBYANGS CAN ZHAL GYI PADMO DGOD PA'I DBUS, ,RO 'DZIN
BUNG BA'I 'DU 'GOD STONG SPROS NAS, ,DAR DIR DBYANGS KYIS
BRJOD KYANG 'DZAD MIN PA'I, ,MTHU CHEN RNAMS KYI NGANG TSUL AE
MA HO, ,

ZHES BYA BA NI BAR SKABS KYI TSIGS SU BCAD PA'O,, ,,SARBA
MANGGA LAm,, ,,,

@037B [BLANK PAGE]