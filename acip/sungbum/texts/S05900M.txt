@00 *, ,RGYAL SRAS SHES RAB 'PHEL GYI SPRUL SKU'I GSOL 'DEBS
DANG DGE SLONG MKHAR SKYA PA'I BKA' LAN BZHUGS SO, ,

@001A #, ,DUS GSUM RGYAL BA KUN GYI THUGS RJE'I GTER, ,PHYAG NA
PADMO'I 'PHRIN LAS 'OD STONG GIS, ,'GRO LA PHAN BDE'I LAM BZANG
RGYAS MDZAD PA, ,CHOS RJE RIN PO CHE LA

GSOL BA 'DEBS, ,SHES RAB MCHOG GI RGYAL BA GNYIS PA YI, ,BSHAD
DANG BSGRUB PA PHYOGS DUS THAMS CAD DU, ,'PHEL MDZAD RGYAL BA'I
SRAS PO 'GRO BA'I MGON, ,SEMS DPA'

CHEN PO'I ZHABS LA GSOL BA 'DEBS, ,DE NYID THUGS RJES BSKYOD
PA'I RNAM ROL GYIS, ,MTHA' 'KHOB MUN PA'I GLING DU DAM CHOS KYI,
,RIN CHEN SGRON ME RAB TU GSAL MDZAD PA'I, ,'GRO

BA'I 'DREN PA MCHOG LA GSOL BA 'DEBS, ,SLAR YANG MTHA' YAS GDUL
BYA'I DPAL MGON DU, ,BSLAB GSUM NGUR SMRIG 'DZIN PA'I ZLOS GAR
GYIS, ,PHYOGS LAS RNAM PAR RGYAL BA'I

@002A *, ,DPAL MNGAL BA, ,DPAL LDAN BLA MA'I ZHABS LA GSOL BA
'DEBS, ,'JIG RTEN MGON PO'I THUGS RJE'I SGYU 'PHRUL LAS, ,BLO
BZANG RGYAL BA GNYIS BA'I RING LUGS KYI, ,BSTAN

PA'I RGYAL MTSAN 'DZIN PA'I CHOS KYI RJE, ,ZHABS PAD BRTAN CING
'PHRIN LAS RGYAS GYUR CIG ,(CES PA 'DI YANG RGYAL SRAS SHES RAB
'PHEL GYI SPRUL PA'I SKU LA GNANG BA'O,,) ` ,DGE SLONG

MKHAR SKYA BA'I YI GE RTEN LDAN 'BYOR PAS SPRO BA THOB, PHYAG
CHEN BSGOM PA'I TSE, YID BYED BKAG PA TZAM MA YIN PAR, SGOM
MKHAN GYI GANG ZAG RANG NYID DANG, RANG SEMS SOGS RANG LA
SNANG

BA LTAR MA GRUB PAR NGES PA DE KHA'I RGYUN SKYONG BA DE LTA BA
BSGOM PA DANG STONG NYID YUL DU BYAS NAS SKYONG BA YIN, SO
SKYE'I SHES PA LA SNANG BA 'DI BDEN SNANG DANG, DE LTAR SNANG BA
LTAR GRUB PA DGAG BYA

YIN PAS, SNANG BA LTAR MED PAR BZUNG BAS CHAD LTAR MI 'GRO, NGA
SOGS RGYU 'BRAS KYI CHOS THAMS CAD SGYU MA RMI LAM MING GIS
BTAGS TZAM DU YOD PA KUN RDZOB TU YOD PA'I DON YIN CING, RJES
THOB

@002B TU SGYU MA'I LTA TSUL YANG DE YIN PAS, RJES THOB TU 'GOG
MI NYAN, MNYAM GZHAG TU SNANG BA DE NUB 'GRO, RIGS PAS DPYAD PAS
CHOS RNAMS YID TZAM DU NGES PA DE BDEN STONG NGES PA'I THABS YIN
PAS, DE LTAR NGES PA'I

MTHUS, STONG PAR NGES PA DE KHA'I RGYUN SKYONG BA DE PHYAG CHEN
SKYONG BA SHIN TU YIN, DE LTA BU'I TSUL KYIS NYAMS LEN LA BRTZON
PAR MDZOD, 'DIR KYANG DE KHA'I SKYABS 'JUG BYED, RTEN SNGAGS
MDUD, RTEN 'DUS RIL BU DANG

BCAS TSES BZANG PO LA, ,(CES PA 'DI NI PAn CHEN THAMS CAD MKHYEN
PA'I GSUNG YIN NO,, ,,