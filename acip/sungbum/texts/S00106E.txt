(BDEGS PA ? 'JIGS GSUM GYI ZHI RGYAS KYI SBYIN SREG BYA TSUL
DNGOS GRUB RNAM GNYIS 'GUG PA'I LCAGS KYU ZHES BYA BA BZHUGS SO,
,) *, ,NA MO GU RU BADZRA DHA RA YA, 'DIR DPAL GSANG BA 'DUS PA
MI BSKYOD PA, 'KHOR LO SDOM

PA L'U AI PA, RDO RJE 'JIGS BYED BCU GSUM MA GSUM GYI SGO NAS
ZHI BA DANG RGYAS PA'I SBYIN SREG BYA BA'I CHO GA LAG TU BLANG
BDE BAR, GSUM KA TSIG MTHUN PA RNAMS LA, THUN MONGS DU ZHES
DANG, MI
@57A *, ,MTHUN PA RNAMS LA, GSANG 'DUS LA ZHES DANG, BDE MCHOG
LA ZHES DANG, 'JIGS BYED LA ZHES DANG, SO SO'I ZHES PA LA SOGS
PA'I TSIG GIS DMIGS PHYED PAR BYAS

TE; PHYOGS GCIG TU BSDEB NAS DGOD PAR BYA'O, ,DE YANG BCOM LDAN
'DAS RDO RJE 'CHANG GIS RGYUD SDE DU MAR SBYIN BSREG GI SGO NAS
LAS DANG DNGOS GRUB SGRUB PA'I TSUL BKA' STZAL PA'I DON, PAntI

TA CHEN PO SLOB DPON 'JIGS MED 'BYUNG GNAS SPAS PA'I ZHABS KYIS
'OD KYI SNYE MAR PHYOGS GCIG TU GTAN LA PHAB PA DE NYID, 'JAM
PA'I DBYANGS DANG DBYER MA MCHIS PA'I RJE BTZUN TZONG KHA PA
CHEN POS

RDO RJE 'CHANG GI DGONGS PA DANG MTHUN PAR GZIGS NAS PHAL CHER
DE NYID LAS BSHAD PA DANG MTHUN PAR MDZAD DE, GTZO BOR GSHIN RJE
GSHED KYI SGO NAS LAS BZHI'I SBYIN BSREG BYA BA'I TSUL STON PAR
LEGS

BSHAD DNGOS GRUB KYI RGYA MTSO ZHES BYA BA MDZAD SNANG BAS 'DIR
'OD SNYE DANG DNGOS GRUB RGYA MTSO GNYIS KYI RJES SU 'BRANGS NAS
BRI BAR BYA'O, ,'DI LA GNYIS, ZHI BA'I SBYIN BSREG GI CHO GA
DANG, RGYAS

PA'I SBYIN BSREG GI CHO GA'I DMIGS GSAL LO, ,DANG PO LA GSUM,
SNGON DU BYA BA'I CHO GA DANG, DNGOS BZHI'I CHO GA DANG, 'JUG GI
CHO GA'O, ,DANG PO NI, CHO GA'I SKABS SU MKHO BA'I YO

BYAD THAMS CAD LEGS PAR TSAGS SU TSUD PAR BYAS LA, KHRUS BYAS,
DRI ZHIM POS BYUGS, GOS DKAR PO BGOS TE 'JAM ZHING BDE BA'I STAN
LA BYIN PA GA-YAS PAR BYIN PA GA-YON PAR BZHAG

NAS BUS MO GNYIS SMAD PA PADMA'I 'DUG STANGS KYIS KHA SHAR DU
PHYOGS TE 'DUG NAS BYAMS PA DANG SNYING RJE'I SEMS DANG, SBYIN
BSREG GI 'KHOR GSUM THAMS CAD DE KHO NAR CIR YANG MA GRUB PAR

@57B NGES PA BSKYED NAS BDAG DANG LHA DANG MCHOD SBYIN GYI RDZAS
DANG THAB DANG DGANG BLUGS LA SOGS PA RNAMS SGYU MA LTAR SHAR
BA'I DANG NAS SBYIN BSREG BYED PA SHIN TU GAL CHE BAR GSUNGS PAS
YANG YANG DE'I DRAN

PA GSO ZHING CHO GA LA RIM GYIS 'JUG PAR BYA'O, ,DE LA SNGAR
SGRUB THABS RDZOGS PAR BSGOM PA'I RGYUN YIN NA MI DGOS LA DE MIN
NA 'OD ZER DKAR PO 'PHRO BA CAN GYI BDAG SKYED KYI LHA'I RNAL
'BYOR SO SO'I

SGRUB THABS BZHIN RDZOGS PAR SGOM MO, ,'DIR 'OD SNYE LAS, RANG
YANG RANG GI LHAG PA'I LHA NYID LAS DANG RJES SU MTHUN PA'I RNAL
'BYOR DANG LDAN PA'AM, YANG NA THAB KHUNG DU BKOD PA'I LHA'I

RNAL 'BYOR DANG LDAN PA'O, ,ZHES THAB KHUNG DU LHA GANG 'GOD
KYANG BDAG SKYED RANG GI LHAG PA'I LHAS BYED PA DANG THAB KYI
LHA'I RNAL 'BYOR GYIS BYED PA GNYIS GSUNGS PAS, SPYIR MA LHA
THOG MTHA'

GNYIS KYI SKABS SU BDAG MDUN GYI LHA GNYIS 'DRA BA MI DGOS PAR
MA ZAD, BAR GYI SKABS SU SBYIN BSREG 'BUL BA'I LHA'I GTZO BO
DANG BDAG SKYED KYI LHA GNYIS KYANG 'DRA BA MI DGOS MOD, DNGOS

GRUB RGYA MTSOR 'JIGS BYED KYI ZHI BA'I SBYIN BSREG GI CHO GA'I
SKABS SU, BDAG BSKYED KYI MCHOD RDZAS RNAMS BSANG BA DANG SBYANG
BA DANG BSKYED PA DANG BYIN GYIS BRLABS NAS ZHI BA'I LAS KYI KHA
DOG

DANG MTHUN PAR BDAG BSKYED RDZOGS PAR BSGRUB THABS BZHIN DU
BSGOM MO, ZHES GSUNGS PA NI 'JIGS BYED KYI BDAG SKYED BSGOM PA
GZHIR BYAS PA LTA BUR SNANG BAS GSANG 'DUS DANG BDE MCHOG

GNYIS LA YANG DE GNYIS KYI BDAG SKYED BSGOM PAR BYA LA, GONG DU
DRANGS PA'I LUNG GNYIS DANG DNGOS GRUB RGYA MTSOR, 'OD SNYE LAS,
LAS SO SO BA DANG THAMS CAD PA GNYIS KA LA LHA'I GZUGS

@58A *, ,DANG RGYAN LA SOGS PA LAS SO SO'I KHA DOG DANG MTHUN
PAR GSUNGS PAS DKYIL 'KHOR MCHOD PA DANG BSNYEN PA'I KHA SKONG
DANG LAS THAMS CAD PA RNAMS LA 'ANG LAS SO SO'I KHA

DOG CAN DU BYA DGOS SO, ,ZHES GSUNGS PAR LTAR NA BDAG MDUN GYI
LHA RNAMS KYI SKU MDOG DKAR POR BSGOM PA'AM, SKU MDOG GANG YIN
KYANG 'OD ZER DKAR PO 'PHRO BAR BSGOM PA GNYIS

LAS GCIG BYA DGOS PA LA, 'OD SNYE DANG DNGOS GRUB RGYA MTSO
GNYIS KA'I RJES 'BRANGS GYI GTZO BO MKHAS GRUB THAMS CAD MKHYEN
PA DANG PAn CHEN BLO BZANG CHOS KYI RGYAL MTSAN DANG, YONGS

RDZOGS BSTAN PA'I MNGA' BDAG RDO RJE 'CHANG CHEN PO NGAG DBANG
BLO BZANG CHOS KYI RGYA MTSO'I ZHAL SNGA NAS LA SOGS PA RNAMS
KYIS PHYI MA BZHED PAR SNANG BAS PHYI MA LTAR BYA'O, ,DE NAS LAS
BUM

BSGRUB YOD NA MI DGOS LA GZHAN DU NA BSANG CHU BSGRUB NAS SMRA
BA GZHAN BCAD DE, THUN MONG DU, RDO RJE NI THABS DANG DRIL BU NI
SHES RAB STE, DE GNYIS KA'ANG DON DAM PA'I BYANG CHUB KYI

SEMS KYI RANG BZHIN NO, ,SNYAM DU MOS PA BRTAN PO BYAS NAS, AOm
SARBA TA TH'A GA TA SID DHI BADZRA SA MA YA TI shthA AE shA TVAm
DH'A RA MI, HI HI HI HI HI, H'Um H'Um H'Um PHAt SV'A H'A, ZHES
BRJOD CING GA-YAS

PA'I MTHE BONG DANG MING MED KYIS RDO RJE THUGS KAR BZUNG, AOm
BADZRA GHA ntA H'Um, ZHES BRJOD CING GA-YON PA'I MTHE BONG DANG
MING MED KYIS DRIL BU GA-YON PA'I DKUR BZHAG ,RDO RJE SEMS DPA'
LA

SOGS PA RNAMS MNYES PAR BYA'O, ,SNYAM DU BSAM NAS, H'Um SEMS CAN
RMONGS DANG 'GREL BA YI, ,RDO RJE GSOR BA MDZES PA YI, ,RNAM
THAR CHOS KYI BYA BA STE, ,SPRO DANG

@58B BCAS PAS RDO RJE BZUNG, ,H'Um H'Um H'Um, HO HO HO, ZHES
BRJOD CING RDO RJE GSOR BAR BYA'O, ,DE NAS RDO RJE GA-YAS PA'I
DKUR BZUNG LA, AOm BADZRA DH'A RM'A RA nI TA PRA RA nI TA SAm
BRA RA nI TA

SARBA BUDDHA KshE TRA PRA TZA LI NI PRA DZNY'A PA RA MA TA NA DA
SVA BHA WA BADZRA SA TVA HRI DA YA SANTO shA NI H'Um H'Um H'Um
HO HO HO SV'A H'A, ZHES BRJOD CING DRIL BU'I DBUS KYI PHYOGS
BRGYAD DU LCE BSKYOD PAS DKROL BAR BYA'O, ,DE

NAS LAG PA GA-YAS PAS KU SHA'I RTZE MOS LAS BUM MAM BSANG CHU
NAS CHU BLANG TE SO SO'I LAS SNGAGS BZLA ZHING, RANG GI GA-YON
NGOS NAS GA-YAS BSKOR DU THAB DANG RDZAS THAMS CAD DANG

DGANG BLUG DANG RANG LA'ANG BSANG GTOR BYA ZHING LAG PHA GA-YON
PA'I 'THEB SRIN GYIS NANG MCHOD BLANG NAS KYANG DE BZHIN DU
BSANG GTOR BYA'O, ,DE NAS SLAR YANG ME LHA'I MCHOD RDZAS RNAMS
LA SO SO'I

LAS SNGAGS BRJOD CING NANG MCHOD GTOR LA SO SO'I GZHUNG BZHIN
SBYANG ZHING BSKYED DE BYIN GYIS BRLAB, DE NAS LAG PA GNYIS RDO
RJE KHU TSUR KHA SBYAR BA'I GUNG MO GNYIS RTZE SPRAD PA RDZAS
SBYONG BA'I PHYAG

RGYA BCINGS LA, AOm SVA H'A, ZHES PAS RDZAS RNAMS BKRUS PAR
BSAM, AOm A'A: SV'A H'A, ZHES PAS YAm SHING DANG, AOm SHRIm SV'A
H'A, ZHES PAS ZHUN MAR DANG, AOm DZRI SV'A H'A, ZHES

PAS 'BRU DANG, AOm KU RU KU RU SVA H'A, ZHES PAS DE DAG LAS
GZHAN PA'I, RDZAS RNAMS KYI MTSAN NYID DANG MI LDAN PA'I NYES
SKYON THAMS CAD SBYANGS SHING DAG NAS NANG GI BDUD RTZI LNGA'I
NGO BOR

GYUR; PAR BSAM STE, DNGOS GRUB RGYA MTSO LAS, BSREG RDZAS RNAMS
LA GDAN BZHI NAS SNGAGS DANG PHYAG RGYAS SBYONG BA'AM DAG PAR
BYED PA BSHAD KYI RDZAS KYI SKYED CHOG MA BYUNG LA,

@59A *, ,'OD SNYE LAS, BSREG BYA'I RDZAS THAMS CAD BSHAD PA LA
SOGS PA'I BDUD RTZI LNGAS BRAN ZHING BDUD RTZI LNGA'I NGO BOR
BSGOM PAS BSREG BLUGS BYA'O ZHES MAN NGAG RIG

CING MANG DU MKHYEN PA RNAMS GSUNG NGO, ,ZHES BSHAD LA, DPAL
'DZIN GYIS KYANG BDUD RTZI LNGA'I NGO BOR BSKYED LA BSREG BLUGS
BYA'O, ,ZHES GSUNGS PAS 'CHAD PAR 'GYUR BA LTAR BSANG BA DANG

SBYANG BA'I SNGAGS KYIS BSANG SBYANG BYAS NAS BSREG RDZAS THAMS
CAD NANG GI BDUD RTZI LNGA'I NGO BO RAB SKYED LA DBUL BAR BYA'O,
,ZHES GSUNGS PAS SO, ,DE NAS, AOm A'A: H'Um LAN GSUM

BRJOD CING 'O MA CAN GYI SHING LAS BYUNG BA SOGS KYI ME SNOD DU
BZHAG LA NGES SGRON ME SBAR, SO SO'I LAS SNGAGS BRJOD CING SGRON
MES 'O MA CAN GYI SHING LA SOGS PA LA ME SBAR NAS SO SO'I LAS

SNGAGS DANG BSANG CHU DANG NANG MCHOD KYIS GA-YAS SKOR DU LAN
GSUM GSUM BSANG LA GTZANG ZHING SHIN TU SGAM PA'I RTZA'I CHUN PO
DANG BCAS PA DU BA MED PA THAB KYI NANG DU BCUG NAS, AOm DZVA LA

DZVA LA H'Um H'Um, ZHES BRJOD DE RLUNG YAB KYIS ME SBAR RO, ,ME
SNOD DU BZHAG PA SOGS KYI RIM PA 'DI NI 'OD SNYE DANG DNGOS GRUB
RGYA MTSO GNYIS KA NAS GSUNGS TE, 'OD SNYER BSRUNG BA DANG

LDAN PAS YI GE GSUM GYIS SNOD KYI MANG DU ME BZHAG LA, DE NAS
BDUD RTZI 'KHYIL BA'I SNGAGS KYIS ZHUN MAR GYI MAR ME SBAR BAS
ME RAB TU SBAR NAS DE BRJOD PA'I KU SHA'I RTZE MOS BLANGS PAS

LAN GSUM DU GA-YAS SU SKOR BA DANG, DRAG PO'I LAS PA GA-YON DU
BSKOR BAS BSANG GTOR BYAS LA, THAB TU GTZANG ZHING SHIN TU SKAM
PA'I RTZA'I CHUN PO DANG BCAS PA DU BA MED PA GZHUG CING

@59B ZHES DANG, DNGOS GRUB RGYA MTSOR, SNGAR BSHAD PA'I YI GE
GSUM BRJOD DE, SNOD KYI NANG DU BZHAG LA ZHUN MAR GYI SGRON ME
SBAR, LAS SNGAGS BRJOD LA 'O MA CAN GYI SHING LA SOGS

BA LA ME SBAR NAS, LAS SNGAGS BRJOD PA'I KU SHA'I RTZE MOS CHU
BLANGS PA DANG NANG MCHOD KYIS LAN GSUM DU GA-YAS SKOR DU BSANG
LA GTZANG ZHING SHIN TU SKAM PA'I RTZA'I TSUN PO DANG

BCAS SPA DU BA MED PA THAB TU BCUG NAS, ZHES GSUNGS PAS SO, ,DE
NAS SO SO'I GTZO BO'I SNYING PO LAN BDUN NAM GSUM BZLAS TE MAR
KHU BLUGS GZAR BDUN GYIS KYANG RAB TU

SBAR BAR BYA'O, ,'DIR DNGOS GRUB RGYA MTSO RA, LAS SNGAGS LAN
BDUN BZLAS TE, ZHES 'BYUNG YANG DE NI 'JIGS BYED KYI DBANG DU
BYAS PAR SNANG LA 'JIGS BYED KYI HR'I: shtI SNYING PO DANG

LAS SNGAGS SU YANG BSHAD PA DANG 'OD SNYE LAS, RIGS KYI SNYING
PO LAN GSUM BZLAS PA'I BLUGS GSAR GYI MAR GYIS KYANG RAB TU SBAR
BAR BYA'O, ,ZHES GSUNGS PA LTAR NA SO SO'I

SNYING PO BZLAS PA MI 'GAL LA MA SNYAM MO, ,DE NAS KU SHA RNAMS
LA, AOm BADZRA SA TVA A'A: ZHES PA 'DI LAN BDUN BZLAS NAS KU SHA
SNGO LJANG DRI MA MED PA MA GAS ? SHING 'DAB MA

MA GRUGS PA HA CANG YANG MI RING PA GNYIS GNYIS RTZE MO GA SHIBS
PA RANG GI GA-YON NGOS NAS THAB KYI KHA KHYER LA RANG KHA GANG
DU BLTA BA'I NGOS LA SHAR DU BYAS PA'I LUGS KYI RTZE MO SHAR
DANG

LHO DANG NUB DANG BYANG DU BSTAN PA SNGA MA'I RTZE MOS PHYI MA'I
RTZA BA NON PA DGRA MA ZHING, THAB KHUNG DU RTZE MO SHAR DU
BSTAN PA'I KU SHA BA LANG GI RNA BA LTA BU HA CANG MI RING BAS
GA-YOG GO ,

@60A *, ,'DIR SBYIN BSREG GI CHOG GZHAN DAG NA, KU SHA 'DI NI
GTZANG ZHING DGE ,ZHES SOGS 'DON PAR BSHAD NA'ANG 'OD SNYE DANG
DNGOS GRUB RGYA MTSOR MI SNANG BAS MA BKOD

DO; ,GNYIS PA LA GSUM LAS, DANG POR 'JIG RTEN PA'I ME LHA MCHOD
PA, BAR DU 'JIG RTEN LAS 'DAS PA'I ME LHA MCHOD PA, MTHAR 'JIG
RTEN PA'I ME LHAS TSED PA'O,,

DANG PO LA GSUM THAB DANG ME BSKYED CING YA SHES PA DANG BSREB,
? MCHOD CING BSTOD DE DAM TSIG BSGRAGS PA, BSREG RDZAS PHUL NAS
SLAR YANG MCHOD PA'O, ,DANG PO LA

GSUM, THABS SKYED PA DANG, ME LHA BSKYED PA DANG, DAM YE BSRE
BA'O, ,DANG PO NI, SO SO'I LAS SNGAGS BRJOD CING BSANG CHUS THAB
BSANG, THUNG MONG DU, SH'U N+YA TA 'AM ?

SVA BH'A WAS SBYANG, THAB STONG PA NYID DU GYUR, STONG PA'I
NGANG LAS, GSANG BA DE GNYIS LA, H'Um DKAR PO ZHU BA LAS BYUNG
BA'I YE SHES KYI THAB KHA DOG DKAR ZHING DBYIBS ZLUM PA MU RAN

KHA KHYER DANG BCAS PA, KHA KHYER LA RDO RJE'I 'PHRENG BAS BSKOR
BA, GRVA BZHIR ZLA PHYED RDO RJES MTSAN PA DNGAGS SHING THOGS PA
MED PAR GYUR, 'JIGS BYED LA, SNA TSOGS PADMA DANG ZLA BA'I

STENG DU SAm DANG RDO RJE LAS RDO RJE 'DZIN PA DKAR PO DKAR
MTHING DMAR BA'I ZHAL GSUM PHYAG DRUG GI DANG PO GNYIS KYIS RANG
'DRA'I YUM LA 'KHYUD PA, GA-YAS 'OG MA GNYIS RDO RJE DANG RAL
GRI ,

GA-YON 'OG MA GNYIS RIN PO CHE DANG PADMA 'DZIN PA, ZHU BA LAS
BYUNG BA'I YE SHES KYI THAB, CES PA NAS, DNGAGS SHING THOGS PA
MED PAR GYUR, CES PA'I BAR GONG LTAR RO, ,

@60B GNYIS PA NI, THUN MONG, THAB KYI NANG DU RAm LAS SKYES PA'I
ME GRU GSUM GYI DBUS SU, GSANG 'JIGS GNYIS LA, SNA TSOGS PA
PADMA DANG NYI MA'I LTE BAR RAm LAS BGRANG PHRENG, DE

YONGS SU GYUR PHA LAS ME LHA SKU MDOG DKAR PO, ,DKAR NAG DMAR
BA'I ZHAL GSUM PHYAG DRUG PA GNYUG MAR GNAS PA'I RIG MA DANG
GNYIS SU MED PA'I SKU, GSANG 'DUS LA ,

PHYAG DANG PO GNYIS KYIS RIG MA LA 'KHYUD CING, LHAG MA GNYIS
KYIS MI 'JIGS PA'I PHYAG RGYA DANG BGRANG PHRENG, GA-YON GNYIS
KYIS DBYUGS GU DANG RIL PA 'DZIN PA, RNAM SNANG GI DBU

RGYAN CAN, SMIN PA DANG RAL PA'I TSOGS 'BAR ZHING, LTO BA
'PHYANG BA, SBOM ZHING THUD LA GZI BRJID CHE BA, GA-YON BRKYANG
GIS BZHUGS PA'I THUGS KHAR ME GRU GSUM PA H'Um GIS

MTSAN PAR GYUR, 'JIGS BYED LA, PHYAG GA-YAS KYI DANG PO NA
BGRANG PHRENG, GNYIS PAS MI 'JIGS PA SBYIN PA, GSUM PA NI GRI
KHUG ,GA-YON GYI NGANG PO NA DBYUG GU RTZE

GSUM PA, GNYIS PA NI SPYI BLUGS, GSUM PA NA THOD PA BSNAMS PA,
GA-YON BRKYANG BA'I STABS KYIS BZHUGS PA, KHRO BO'I RGYAN RNAMS
KYIS BRGYAN PA'I THUGS KHAR ME GRU

GSUM PA RAm GYIS MTSAN PAR GYUR, BDE MCHOG LA, SNA TSOGS PADMA
DANG ZLA BA'I STENG DU RAm LAS PADMA DKAR PO RAm GYIS MTSAN PA,
DE YONGS SU GYUR PA LAS ME LHA SKU MDOG DKAR PO

SHIN TU ZHI BA'I NYAMS CAN, ZHAL GCIG PHYAG BZHI'I GA-YAS GNYIS
PAD DKAR DANG SHEL 'PHRENG, GA-YON GNYIS RIL PA DANG DUNG 'DZIN
PA, DAR DKAR PO'I NA BZA' DANG RIN PO CHE'I

@61A *, ,RGYAN GYIS BRGYAN PA'I THUGS KHAR ME GRU GSUM PA RAm
GYIS MTSAN PAR GYUR, DE YANG ME LHA SKYED PA'I SKABS SU ME NYID
ME LHAR BSKYED NAS 'OG TU BSREG RDZAS 'BUL

BA'I SKABS SU ME DANG ME LHA NGO BO GCIG TU MOS NAS 'BUL DGOS
TE, DNGOS GRUB RGYA MTSO LAS, 'O NA ME LHA LHA RNAMS KYI ZHAL JI
LTAR YIN SNYAM NA SBYIN BSREG GI ME NI LHA LA

PHUL BA'I SREG RDZAS RNAMS ZA BA'I SGO YIN PAS NA LHA'I KHA ZHES
PA'I THA SNYAD 'THOB LA ME DE NYID NI ME LHA'I NGO BOR BSKYED
DGOS PA'I PHYIR ME NI LHA RNAMS KYI ZHAL DU GSUNGS SO, RAm LAS

ME LHA SKYED PA YANG RAm GYIS MTSON PA'I ME NYID ME LHAR SKYED
PA'I DON YIN DE, RANG GI SA BON LAS GZUGS PHUNG RNAM SNANG DU
SKYED PA DANG 'DRA'O, ,ZHES DANG, SBYIN BSREG GI

ME DANG ME LHA GNYIS NGO BO GCIG TU MOS PAR BYAS NAS ME LA SREG
RDZAS SREG DGOS SO, ,ZHES GSUNGS PAS SO, ,GSUM PA NI, THUN MONG
DU, DAM TSIG PA'I THUGS KA'I

SA BON GYI 'OD ZER LAS SPROS PA'I KHRO BO 'DOD RGYAL GYIS SHAR
LHO NAS BSGOM PA DANG 'DRA BA'I ME LHA DRANG SROG GI 'KHOR GYIS
BSKOR BA SPYAN DRANGS, BAR BSAM LA GA-YAS PA MI 'JIGS

PA'I PHYAG RGYAS MTHE BONG GA-YOB CING, AOm TSUR BYON TSUR BYON
'BYUNG BO CHE, ,LHA YI DRANG SRONG BRAM ZE MCHOG ,BSREG BLUGS
ZHAL ZAS BZHES SLAD DU, ,'DIR NI YANG DAG

BSNYEN PAR MDZOD, ,CES DANG GSANG 'DUS LA ME LHA'I SNGAGS DANG,
BDE MCHOG LA BADZRA BHA RA AA DZNY'A PA YA TI SV'A H'A DANG,
'JIGS BYED LA, AOm tAKKI H'Um DZA: ZHES PAS SPYAN

@61B DRANGS LA, THAB KYI ME 'TSAMS KYI KHA KHYER GYI KU SHA'I
GDAN LA BZHUGS PAR GYUR, PAR BSAM MO, ,ME LHA'I SNGAGS KYIS
SPYAN 'DREN PA NI, 'OD SNYER, AOm TSUR BYON, NAS

BSNYEN PAR MDZOD, ,CES DANG, AOm AAGNE YE, NAS, BA GA NA YE SV'A
H'A, ZHES PA'I SNGAGS 'DIS SPYAN DRANGS LA, ZHES 'BYUNG PAS SO,
,DE NAS GZHAN YANG BDE

GSANG GNYIS LA SO SO'I LAS SNGAGS DANG 'JIGS BYED PA LA LAS KYI
SNGAGS HR'I: shtI DANG BSANG CHU GTOR LA PHYI 'BRANG GI BGEGS
BSKRAD LA CHU BZHI 'BUL BA'AM PA SDUS PA LA MOS NA DE MA

BYAS PAR GSANG BDE GNYIS LA DZA: H'Um BAm HO: DANG, 'JIGS BYED
LA, AOm MUNGGA RA DZA: NAS, AOm KHAtGA HO: YIS DGUG GZHUG BCING
DBANG BYA STE RDOR DRIL GYIS 'KHYUD PA'I TSUL

DANG LDAN PA'I PHYAG RGYA GNYIS KYIS SE GOL TOG PA SNGON DU 'GRO
BAS GZHUG PA SOGS BYA'O, ,'OD SNYER BSDUS PA LA SPYAN DRANGS NAS
CHU BZHI MA PHUL BAR DZA: H'Um BAm HO: YIS DGUG GZHUG

BCING MNYES BYED PAR BSHAD NAS, RGYAS PA LA AOm A'A: DZA: H'Um
GIS SPYAN DRANGS NAS MCHOD YON SOGS PHUL AOm A'A: BAm H'Um, SOGS
KYIS GZHUG PA SOGS BYA BAR BSHAD DE, DE NYID

LAS RGYAS PA AOm A'A: DZA: H'Um ZHES PA 'DIS BKUGS NAS THAB
KHUNG GI ME'I PHYOGS GYI KU SHA'I CHUN PO NA 'DUG PA LA MCHOD
YON LA SOGS PA PHUL TE, DE NYID GSUM GYIS SPEL BA'I H'Um BAm HO:

ZHES BYA BA'I RIM GYIS RDO RJE DANG BCAS PA'I RDO RJE DRIL BU
DANG 'KHYUD PA'I TSUL DANG LDAN PA'I PHYAG GNYIS KYIS SE GOL TOG
PA SNGON DU 'GRO BAS DAM TSIG SEMS DPA' LA RAB TU BCUG LA
@062A *, ,BCING PA DANG DBANG DU BYAS NAS YANG MCHOD YON LA SOGS
PA THAMS CAD BYA'O, ,ZHES GSUNGS SO, ,THUN MONG DU, DAM TSIG PA
DANG GNYIS SU MED PAR GYUR,

GNYIS PA NI, AOm A'A: HR'I: PRA WA RA SANGGA RAm PROKshA nAm PRA
TI TZTSA H'Um SV'AH'A, ZHES PAS KU SHA'I CHUN POS ZHABS BSIL GYI
SNOD NAS BZED ZHAL DANG POR LAN GSUM BSANG GTOR DBUL LO, ,

PROKshA nAm GYI TSAB TU, ANYTZA M'A nAm, BCUG LA SNOD DE NYID
NAS 'DZUB MOS ME TOG BLANGS TE KHU TSUR KHA 'OG TU BSTAN NAS
MTHE'U CHUNG NAS RIM GYIS DGROL BA'I PHYAG RGYAS BZED ZHAL DANG

POR ZHAL BSIL DANG, ARGHAm, BCUG LA RDO RJE SNYIM PA KHA PHYE
PA'I PHYAG RGYAS BZED ZHAL GNYIS PAR MCHOD YON DANG, PA TYAm,
GCUG LA KHU TSUR BCANGS TE CHU NANG NAS ME TOG

BLANGS LA LAN GSUM BSKOR TE KHU TSUR KHA GYEN DU BSTAN PA'I
'DZUB MO NAS RIM GYIS 'GROL BA'I PHYAG RGYAS BZED ZHAL GSUM PAR
ZHABS BSIL 'BUL ZHING, ME LHA'I SNGAGS LA ,

BADZRA PUshPE A'A: H'Um SV'AH'A, ZHES SOGS BTAGS LA NYER SPYOD
ROL MO DANG BCAS PA DANG, AOm A'A: H'Um, BTAGS LA NANG MCHOD
KYIS KYANG MCHOD DE, DRIL STABS DANG BCAS PAS,

'JIG RTEN DBANG PHYUG TSANGS DBANG MGON GYI SRAS, ,ME LHA'I
RGYAL PO tAKKIS DBANG BSKUR BA, ,SHES RAB MCHOG GIS NYON MONGS
THAMS CAD BSREG ,'DZIN BYED ME LHA NYID LA RNAM

PAR 'DUD, ,TSANGS PA 'JIG RTEN MGON GYI SRAS, ,ME LHA'I RGYAL PO
DRANG SRONG MCHOG ,'BYUNG PO YONGS SU BSKYANG BA'I PHYIR, ,THUGS
RJE'I DBANG GIS SKUR SPRUL PA, ,RIG

@062B SNGAGS GRUB PA'I DRANG SRONG TSUL, ,NYON MONGS BSREG PA'I
SHES RAB 'OD, ,SKAL PA'I ME BZHIN GZI BRJID 'BAR, ,MNGON SHES
RDZU 'PHRUL ZHABS DANG LDAN, ,THABS KYIS

SPRUL PA'I THEG PA LCIBS, ,RIG SNGAGS GSUNG ZHING BGRANG PHRENG
'DZIN, ,BDUD RTZI BCUD LDAN GHUnt'E BA BSNAMS, ,CHOS KYI BDUD
RTZI YONGS LA BSIL, ,NYES PA'I SKYON BRAL

TSANGS PAR SPYOD, ,'JIG RTEN GNAS KYANG MYA NGAN 'DAS, ,ZHI BA
BRNYES KYANG THUGS RJE CHE, ,DE BAS BSTOD DE PHYAG KYANG 'TSAL,
,ZHES PAS BSTOD DE, ,AOm BADZRA AA NA LA MAH'A

P'U TA DZVA LA DZVA LA YA SARBA BHA SMI KU RU SARBA DU shtA NA
H'Um PHAt TRI SHY'A DZA:, H'UM BAm HO: SA MA YA STVAm SA MA YA
HAm, ZHES PAS LAN GSUM GYIS DAM TSIG BSGRAG GO ,GSUM PA NI, ME
LHA'I LJAGS

RDO RJE'I RNAM PA CAN DKAR PO LA RAm YIG DANG DGANG BLUGS KYI
KHA LA, GSANG BDE GNYIS LA, H'Um, 'JIGS BYED LA, YA YIG 'OD ZER
DANG BCAS PAS MTSAN PAR GYUR, 'DIR

'OD SNYER, ME LHA'I LJAGS KYI KHA DOG MI GSAL ZHING DGANG BLUGS
KYI KHA LA RANG GI LHA'I SA BON 'BRU GSUM DANG SPEL BA 'GOD PAR
BSHAD DE, DE NYID LAS, DGANG BLUGS DANG

BLUGS GZER GYI KHA LA RANG GI LHA'I SA BON YI GE GSUM GYIS SPEL
BA 'OD ZER DANG BCAS PA DANG, ME LHA'I ZHAL DU RAm RNAM PAR BKOD
LA, ZHES GSUNGS SO, ,DGANG BLUGS KYI KHA

LA YI GE 'GOD PAR BSHAD PA NI DGANG BLUGS KYI NANG GI RDO RJE'I
MTSAN MA LA 'GOD PA'I DON YIN TE, DNGOS GRUB RGYA MTSO LAS, KHA
NI MTSO SKYED DANG DAM TSIG RDO RJES DGANG BLUGS KYI

@063A *, ,NANG DU DANG MI THUB ZLA BAS DGANG BLUGS KYI NANG GI
RDO RJE'I MTSAN MA LA SA BON BKOD PAR BSHAD PA LTAR YIN NO,
,ZHES GSUNGS SO, ,LAG PA GA-YON PA KHU

TSUR BCANGS PA'I STENG NAS MTHE BOS BKAB PA DE BZHIN GSHEGS PA'I
KHU TSUR BYAS PA'I 'DZUB MO BRKYANG LA GAN RGYAL DU BZHAG PAS
DGANG GZAR MAR GYIS BKANG BA BZUNG, GA-YAS

PA YANG DE BZHIN GSHEGS PA'I KHU TSUR DU BYAS PA'I 'DZUB MO
BRKYANG BA KHA THUR DU PHUB BAS BLUGS GZAR MAR GYIS BKANG PA'I
YU BA BZUNG LA, GA-YON PA'I 'DZUB MO'I THA DGAR GA-YAS

PA'I KHU TSUR BZHAG NAS DGANG GZAR GYIS KHAR BLUGS GZAR GYI MGO
BZHAG STE 'DZIN PA BYANG CHUB MCHOG GI PHYAG RGYAS LAG PA GNYIS
BUS MO'I NANG NAS PHYIR ME 'DA' BAR GA-YAS SU

BSKOR TE ME LHA'I ZHAL CUNG ZAD GDANGS PAR DGANG BLUGS GSUM MAM
BDUN GSANG 'JIGS LA ME LHA'I SNGAGS SAM, DGANG BLUGS KYI SNGAGS
SAM, MAR GYI BSREG BLUGS

KYI SNGAGS LA SPEL TSIG BTAGS PAS PHUL NAS 'DOD DON LA GSOL PA
BTAB PAS 'PHRIN LAS MDZAD PAR ZHAL GYIS BZHES PAR BSAM MO, ,BDE
MCHOG LA BSREG BLUGS KYI SNGAGS LA SPEL TSIG BTAGS LA DBUL, DE
LA

SNGAGS DANG PO NI, AOm AGNE YE A'A DI BYA A'A DI BYA A'A BI SHA
A'A BI SHA MAH'A SHRI YE H'A BYE KA BYA B'A H'A N'A YE SV'A H'A,
GNYIS PA NI, AOm NA MA: SA MANTA BUD DHA N'AN AGNA YE SV'AH'A,
GSUM

PA NI, AOm AGNE YE SV'A H'A, ZHES PA STE DE DAG LA SPEL TSIG
BTAGS PA NI, SV'A H'A'I SNGON DU, BDAG CAG DPON SLOB 'KHOR DANG
BCAS PA THAMS CAD KYI THAR PA DANG THAMS CAD MKHYEN

@063B PA SGRUB PA LA BAR GCOD PA DANG, SDOM PA GSUM DANG 'GAL
BA'I BCAS PA DANG RANG BZHIN GYI KHA NA MA THO BA DANG, BKRA MI
SHIS PA DANG KHYAD PAR DU YANG SKABS KYI MI 'DOD PA GANG YIN

GYI MING BCUG LA THAMS CAD SHANTING KU RU, ZHES SBYAR BA'O,
,SKABS 'DIR ME LA BGEGS YOD MED BRTAGS NAS MED NA MI DGOS LA YOD
NA ME LA BSANG GTOR DANG SO SO'I

LAS SNGAGS KYIS BSRUNG TE SO SO'I LAS SNGAGS LA, BGEGS THAMS CAD
SHANTING KU RU ZHES SPEL TSIG SBYAR TE DGANG BLUGS BDUN ME LHA
LA PHUL TE, SLAR YANG LAS SNGAGS KYIS

BSANG GTOR BYAS NAS DGANG BLUGS BDUN NAM GSUM MAM GCIG ME LHA'I
SNGAGS KYIS DBUL LO, ,DE NAS SREG RDZAS RNAMS DBUL BA LA 'BUL
BA'I TSUL NI, MAR KHU BLUGS

GZAR RKYANG BA DENG DGANG BLUGS GNYIS KA SBRAGS NAS 'BUL BA
GNYIS LAS PHYI MA NI, DGANG GZAR MAR GYIS BKANG BA'I KHUR BLUGS
GZAR MAR GYIS BKANG BA GAN RGYAL LA DU BZHAG NAS

SAM ,DGANG GZAR GYI KHAR BLUGS GZAR KHA PHU BA NAS DBUL LA, YAm
SHING NI GNYIS GNYIS SBYAR BA'AM RE RE DANG, DUR BA DANG KU SHA
NI GNYIS GNYIS SBYAR BA LAG PA GA-YAS PAS

'THEB SRIN GYIS MCHOG SBYIN PA'I PHYAG RGYAS RTZE MO LHA LA
BSTAN NAS DBUL ZHING, 'BRU LA SOGS PA BLUGS GZAR GYIS GZUNG DU
RUNG BA RNAMS NI DE NYID KYIS DBUL LO, ,'BUL

BA'I GNAS NI KHU BA'I RDZAS RNAMS NI ZHAL DANG, YAm SHING DUR BA
KU SHA BDUG SPOS SOGS NI LHA RNAMS KYI SKU'I 'OD KYI DKYIL 'KHOR
DANG, ZHO ZAN BZA' BA ZHAL BSIL TIL NAS LA

@064A *, ,SOGS PA NI PHYAG DANG, DRI THUGS KHA DANG, ME TOG DBU
DANG, ZHABS BSIL ZHABS DANG, MAR ME DANG MCHOD YON MDUN DU DBUL
LO, ,

'BUL BA'I GO RIM NI, YAm SHING, MAR KHU TIL, DUR BA, 'BRAS, ZHO
ZAN DANG ZAS MCHOG ,KU SHA, YUNGS DKAR, SO BA, NAS, SRAN MA,

GRO, ZHI BA'I RDZAS KHYAD PAR PA RNAMS RIM PA LTAR TE, 'BUL BA'I
SNGAGS DANG SPEL TSIG JI LTAR SBYAR BA NI, YAm SHING RNAMS BYANG
CHUB KYI SHING GI RANG BZHIN DU GYUR, AOm AGNA

YE NAS BA HA N'A YA, ZHES PA'I 'JUG TU, AOm BO DHI BRI Ksh'A YA,
AOm AGNA YE, AOm SARBA P'A PAD HA NA BADZRA YA, AOm BADZRA AA YU
shE, AOm BADZRA BU sht'A YA, AOm SARBA SAm ?

P'A DE, AOm AA PRA TI HA TA BADZRA YA, AOm SARBA AARthA SID DHA
YA, AOm BADZRA BI DZA YA, AOm MAH'A BI G'A YA, AOm MAH'A P'A L'A
YA, AOm BADZRA GHA SMA RI, ZHES PA RNAMS RE RE NAS

BTAGS LA, BDAG CAG DPON SLOB, NAS, BKRA MI SHIS PA DANG KHYAD
PAR DU YANG, ZHES PA'I MJUG TU, GZIG BRJID PHUN SUM TSOGS PA LA
BAR DU GCOD PA DANG ,

'BYOR PA PHUN SUM TSOGS PA LA BAR DU GCOD PA DANG, SDIG PA THAMS
CAD DANG, TSE MTHAR PHYIN PA LA BAR DU GCOD PA DANG, BSOD NAMS
RGYAS PA LA BAR DU GCOD PA DANG, BDE

BA MCHOG LA BAR DU GCOD PA DANG, BSRUNG BA MCHOG LA BAR DU GCOD
PA DANG, GRI BA DANG MI GTZANG BA THAMS CAD DANG, BGEGS THAMS
CAD DANG, NOR 'BRU RGYAS PA LA BAR

@064B DU GCOD PA DANG, MYUR PA'I SHUGS PHUN SUM TSOGS PA LA BAR
DU GCOD PA DANG, STOBS RGYAS PA LA BAR DU GCOD PA DANG, NAD
THAMS CAD DANG, ZHES PA RNAMS RE RE NAS

BTAGS NAS, CHO GA'I CHAD LHAG GSO BA'I SKABS YIN NA, CHO GA'I
CHAD LHAG GI NYES PA THAMS CAD SHANTING KU RU YE SV'A H'A, ZHES
SBYAR ZHING SKABS GZHAN LA YANG DES MTSAN

PA'I TSIG SBYAR TE YAM SHING SOGS BCU GNYIS RE RE NAS 'BUL, DE
NAS ME LHA'I SNGAGS KYIS ZHI BA'I RDZAS KHYAD PAR BA DBUL, DE
LTAR RDZAS RNAMS SNYAM PA'I GDANGS KYIS PHUL

NAS SNGAR GYI ZHAL BSIL DANG BSANG GTOR GYI SNGAGS KYIS DE GNYIS
KYANG DBUL LO, ,GNYIS PA LA GSUM, ME LHA'I THUGS KHAR GZHAL YAS
KHAR GDAN BCAS BSKYED PA, DER

LHA SPYAN DRANGS PA'AM BSKYED PA'I TSUL, DE LA MCHOD PA BYA BA'I
RIM PA'O, ,DANG PO NI, 'JIG RTEN LAS 'DAS PA'I ME LHA'I MCHOD
RDZAS RNAMS RANG RANG GI SGRUB THABS BZHIN BYIN

GYIS RLABS TE, GSANG 'DUS LA, ME LHA'I THUGS KAR ME GRU GSUM
'BAR BA'I DBUS SU, BHRUm DKAR PO SANGS RGYAS KYI SPRIN GYI 'OD
ZER 'PHRO BA YONGS SU GYUR BA LAS GZHAL YAS GRU

BZHI SGO BZHI PA, NAS, BYANG PHYOGS PA RNAMS LA SNA TSOGS RDO
RJE'I GDAN, ZHES DANG, BDE MCHOG LA, ME LHA'I THUGS KAR ME GRU
GSUM 'BAR BA'I DBUS SU BHUm LAS GZHAL

YAS KHANG GRU BZHI SGO BZHI PA, NAS, RTZE MOR RDO RJE NOR BU RIN
PO CHE'I TOG GIS SPRAS PA, ZHES DANG, 'JIGS BYED LA, ME LHA'I
THUGS KAR ME GRU GSUM 'BAR BA'I DBUS SU BHUm LAS

@065A *, ,GZHAL YAS KHANG GRU BZHI SGO BZHI PA, NAS, ZLA BA'I
GDAN ZUNG RE, ZHES PA'I BAR RNAMS RANG RANG GI SGRUBS THABS LTAR
BSKYED DO, ,GNYIS PA NI ,

DKYIL 'KHOR BSGRUB MCHOD DANG 'BREL NA, THUN MONG DU, LAS KYI
RDO RJES DKYIL 'KHOR GYI SHAR SGO NAS PHYAG BTZAL TE BDAG SOGS
SEMS CAN THAMS CAD LA MCHOG THUN MONG GI DNGOS

GRUB STZOL BA'I PHYIR DU THAB KYI GZHAL YAS KHANG DU GSHEGS PAR
ZHU, ZHES BRJOD DE, LAG PA GA-YON SPOS 'DZIN CING DKYIL 'KHOR SO
SO'I LHA RNAMS KYI SNGAGS RIM BZHIN BRJOD PA'I

SNGAGS RE BRJOD PA DANG DUS MNYAM DU LAG PA GA-YAS PAS ME TOG RE
BLANGS LA DKYIL 'KHOR GYI LHA RNAMS LAS LHA GNYIS PA RE MAR ME
GCIG LAS GNYIS CHAD KYI TSUL DU SPYAN DRANGS PAR

BSAM NAS ME TOG RNAMS SLOB DPON GYI PHYAG TU DBUL, SLOB DPON
GYIS KYANG LHA THAMS CAD GZHAL YAS KHANG GI NANG DU RANG RANG GI
GDAN LA BZHUGS PAR MOS LA SO SO'I SNGAGS

RE BRJOD PA DANG DUS MNYAM DU ME TOG RE THAB KYI NANG DU DOR
NAS, GSANG 'DUS LA, DBUS KYI GDAN LA MI BSKYOD PA YAB YUM, NAS,
'OG TU GNOD MDZES RGYAL PO, BDE

MCHOG LA, DBUS KYI GDAN LA DPAL HE RU KA YAB YUM, NAS, BYANG
SHAR DU GSHIN RJE 'DZOMS MA, 'JIGS BYED LA, DBUS KYI GDAN LA
DPAL RDO RJE 'JIGS BYED ,

YAB YUM, NAS, PHYI'I GRVA BZHIR BDUD RTZI LNGAS GANG BA'I THOD
PA BZHI, THUN MONG DU, LHA THAMS CAD KYI SKU LAS 'OD ZER GYI
TSOGS DKAR PO 'PHRO BAR GYUR, SGRUB MCHOD

@065B DANG MA 'BREL NA, GSANG 'DUS LA, GDAN DE RNAMS KYI STENG
DU, H'Um, KHAm, AOm, SVA, A'A: H'A, LAm MAm PAm TAm DZA: H'Um
BAm HO: MEEm THL'Im, AOm AOm AOm H'Um AOm

SAm H'Um BCU DE RNAMS YONGS SU GYUR PA LAS, RDO RJE DANG RDO
RJE, 'KHOR LO, NAS, RDO RJE RNAMS SU GYUR, DE RNAMS YONGS SU
GYUR PA LAS LHA SO GNYIS SU GYUR PA NI ,

DBUS KYI GDAN LA MI BSKYOD PA NAS, SKU LAS SKYES PA'I YE SHES
KYI ME RAB TU 'BAR BA'I DBUS NA GDUG PA CAN THAMS CAD TSAR GCOD
PA'I TSUL GYIS BZHUGS PAR GYUR PA'I LHA

THAMS CAD KYI SKU LAS 'OD ZER GYI TSOGS DKAR PO 'PHRO BAR GYUR,
RANG GI SNYING KA'I H'Um GIS 'OD ZER LCAGS KYU'I RNAM PA CAN
GYIS RANG BZHIN GYI GNAS NAS BSGOM PA DANG 'DRA BA'I YE SHES

KYI DKYIL 'KHOR SPYAN DRANGS, AOm SARBA TA TH'A GA TA R'U PA P'U
DZA ME GHA SA MU DRA SPA ? RA NA SA MA YA SHRE YE A'A: H'Um,
ZHES SOGS KYIS 'DOD YON LNGA PHUL NAS, DZA: H'Um BAm HO: DAM
TSIG PA'I

RTEN DANG RTEN PA'I DKYIL 'KHOR DANG YE SHES PA'I RTEN DANG
BRTEN PA'I DKYIL 'KHOR GNYIS SU MED PAR GYUR, LHA SO SO'I RIGS
BDAG ZHAL GCIG PHYAG GNYIS PA YAB YUM SNYOM PAR BZHUGS

PA'I BYANG CHUB KYI SEMS KYI CHU RGYUN GYIS LHA SO SO LA DBANG
BSKUR BAR GYUR, BDE MCHOG LA, DBUS KYI NYI MA'I GDAN LA, H'Um
BAm, BDE CHEN GYI 'KHOR LO'I PHYOGS KYI PAD 'DAB

BZHI LA RIm RIm LIm LI'm, BZHI, THUGS KYI 'KHOR LO'I RTZIBS
BRGYAD LA, KAm KHAm GAm GHAm NGAm, TZAm TSAm DZAm, BRGYAD,
GSUNGS GI 'KHOR LO'I RTZIBS BRGYAD LA, DZHAm NYAm tAm thAm tAm
dhAm nAm TAm ,

@066A *, ,BRGYAD, SKU'I 'KHOR LO'I RTZIBS BRGYAD LA, THAm DAm
DHAm NAm BAm PHAm BAm BHAm, BRGYAD, SGO BZHI DANG MTSAMS BZHIR,
YAm RAm LAm WAm SHAm shAm SAm HAm, BRGYAD RNAMS

YONGS SU GYUR PA LAS LHA RNAMS SKU MDOG DKAR PO, ,YANG NA MNGON
RTOGS BZHIN LA SKU LAS 'OD ZER DKAR PO'I TSOGS 'PHRO BAR BSKYED,
CES 'DI'I SBYIN SREG GI CHO GA

GZHAN LAS 'BYUNG BA LTAR, RANG RANG GI SA BON GCIG BU LAS BSKYED
PA'AM, YANG NA LU AI BA'I DKYIL CHOG MKHAS GRUB RJES MDZAD PA'I
BUM BSKYED KYI SKABS NAS BSHAD PA

LTAR; DBUS KYI GDAN LA, H'Um BAm, BDE CHEN KYI 'KHOR LO'I PHYOGS
KYI PAD 'DAB BZHI LA, LAm MAm BAm T'Am, THUGS KYI 'KHOR LO'I
RTZIBS BRGYAD LA, KAm KHAm, NAS,

BAm BHAm, SGO BZHI DANG 'TSAMS BZHIR H'Um RING PO BRGYAD, DE
RNAMS YONGS SU GYUR PA LAS, RDO RJE DANG GRI GUG ,GRI GUG BZHI
RDO RJE DANG GRI GUG ZUNG NYER BZHI, GRI GUG BRGYAD RNAMS

SU GYUR, DE RNAMS YONGS SU GYUR PA LAS LHA DRUG CU RTZA GNYIS SU
GYUR PA NI, ZHES CHO GA GSUM BSKYED BYAS NA YANG 'THAD PAR SEMS
SO, ,DE GNYIS GANG BYED KYANG LHA RNAMS

RIM GYIS GSAL 'DEBS TSUL NI, DBUS KYI GDAN LA BCOM LDAN 'DAS
DPAL HI RU KA ,NAS, MI RUS KYI THAL BAS LUS THAMS CAD LA BYUGS
PA'O, ,BCOM LDAN

'DAS LA MNGON DU PHYOGS PAR BCOM LDAN 'DAS MA RDO RJE PHAG MO,
NAS, MI MGO SKAM PO LNGA BCU'I DO SHAL CAN NO, ,PADMA'I 'DAB MA
LA SHAR DU MKHA' 'GRO MA, NAS ,

@066B 'KHOR GYI LHA THAMS CAD KYANG DPRAL BAR RDO RJE RTZE LNGA
PA'I 'PHRENG BA 'DZIN PA, LHA THAMS CAD KYI SKU LAS 'OD ZER GYI
TSOGS DKAR PO 'PHRO BAR GYUR, GTZO BO THUGS KAR AOm HA DKAR

PO; NAS, GA-YAS BRKYANG GIS BZHUGS PA, ZHES GO CHA BA GO, PHEEm
YE SHES KYI DKYIL 'KHOR RTEN DANG BRTEN PAR BCAS PA DANG DBANG
GI LHA RNAMS SPYAN DRANGS, AOm SHRI HE RU

KA AA RGHAm PRA T'I TZTSA H'Um SV'A H'A, ZHES SOGS CHU GNYIS
NYER SPYOD ROL MO DANG BCAS PAS MCHOD, BADZRA AOm KU SHA DZA:
NAS, HO YE SHES PA RNAMS RANG RANG GI DAM TSIG PA DANG

GNYIS SU MED PAR GYUR, CES YE SHES PA GZHUG ,SNGAR LTAR MCHOD
LA, DE BZHIN GSHEGS PA THAMS CAD KYI MNGON PAR DBANG BSKUR DU
GSOL, NAS, DON

GRUB KYIS DBU BRGYAN PAR GYUR, CES DBANG BSKUR ZHING RGYAS GDAB,
'JIGS BYED LA, DBUS SU H'Um LAS RDO RJE H'Um GIS MTSAN PA, NAS,
BDUD RTZIS GANG BA BZHIR,

GYUR PA'I LHA THAMS CAD KYI SKU LAS 'OD ZER GYI TSOGS DKAR PO
'PHRO BAR GYUR, GTZO 'KHOR THAMS CAD KYI MIG GNYIS SU, NAS, NOR
BU DANG PADMA 'DZIN PA, AOm HRI: HA

BHO ? WA, NAS, DON GRUB KYIS DBU BRGYAN PAR GYUR, CES PA RNAMS
RANG RANG GI SGRUB THABS NAS 'BYUNG BA BZHIN BRJOD DO, ,'DIR
MDUN BSKYED KYI LHA ME LHA'I THUGS KAR

SKYED PA LA DE KHO NA NYID KYI YE SHES NGANG ME LHA GNYIS NGO BO
GCIG TU MOS NAS DE'I THUGS KAR SKYED DGOS LA, MDUN BSKYED KYI
DAM TSIG PA LA YE SHES PA DGUG GZHUG ,DBANG
@067A *, ,BSKUR RGYAS GDAB RNAMS KYANG BYA STE 'OD SNYE LAS,
YANG NA THAB KHUNG GI DBUS SU RANG BZHIN GYIS GNAS PA'I DE BZHIN
NYID KYI YE SHES KYI RANG BZHIN ME'I THUGS KHA KHO NAR

RANG GI SA BON LAS BYUNG BA'I RANG GI 'DOD LHA'I BDAG NYID DKYIL
'KHOR KYI 'KHOR LO 'AM YANG NA SNGAR BRJOD PA'I DKYIL 'KHOR GTZO
BO LA SOGS PA'I LHA BSGOM TE YE SHES KYI 'KHOR LO SPYAN DRANGS
NAS

RAB TU GZHUG PA LA SOGS PA BYAS LA DE'I ZHAL DU BSREG BLUGS
BYA'O, ,ZHES DANG, ZHI BA LA SGRUB THABS DANG MNGON PAR RTOGS
PAR JI LTAR GSUNGS PA'I RIM PAS DAM TSIG SEMS

DPA' DANG, YE SHES SEMS DPA' SPYAN DRANGS PA LA SOGS PA'I CHO GA
DANG DBANG BSKUR BA'I MTHAR THUG PA BYAS LA DRI BZANG PO DANG ME
TOG DKAR PO LA SOGS PA DE'I SNGAGS DANG RANG LHA'I

SNGAGS KYIS MNGON PAR BSNGAGS PA RNAMS KYIS MCHOD PAR BYA'O,
,ZHES GSUNGS PAS SO, ,GSUM PA NI, THUN MONG DU, CHU BZHI SNGAR
BZHIN DBUL ZHING, GSANG

'DUS LA, NYER SPYOD, ROL MO, 'DOD YON, NANG MCHOD RNAMS PHUL TE,
MI BSKYOD RDO RJE SOGS KYIS BSTOD, BDE MCHOG LA, NYER SPYOD, ROL
MO ,

RIG MA BCU DRUG ,NANG MCHOD RNAMS PHUL TE, RKANG BRGYAD GNYIS
KYIS BSTOD, 'JIGS BYED LA, NYER SPYOD, ROL MO, 'DOD YON, NANG
MCHOD RNAMS PHUL TE ,

GNYIS MED THUN MONG SOGS KYIS BSTOD, DE NAS, GSANG BA DE GNYIS
LA, LHA RNAMS KYI LJAGS RDO RJE'I RNAM PA CAN KHA DOG DKAR PO LA
H'Um YIG 'OD ZER DANG BCAS PAS MTSAN PAR GYUR,

@067B 'JIGS BYED LA; LHA RNAMS KYI LJAGS RDO RJE'I RNAM PA CAN
KHA DOG DKAR PO LA RAm YIG 'OD ZER DANG BCAS PAS MTSAN PAR GYUR,
'DIR LHA RNAMS KYI LJAGS RDO RJE'I RNAM PA CAN KHA DOG

DKAR PO BYED PA NI 'OD SNYE LTAR TE DE NYID LAS, LAS DANG RJES
SU MTHUN PA'I MDOG CAN GYI LJAGS RDO RJE'I RNAM PA LA RANG GI
LHA'I SA BON BKOD DE RANG GI SNGAGS KYIS DGANG BLUGS GONG BZHIN

DU PHUL LA, ZHES GSUNGS PAS SO, ,'OD SNYE DANG DNGOS GRUB RGYA
MTSO GNYIS KAR 'DIR DGANG BLUGS KYI KHA LA YI GE 'GOD PA MA
BSHAD PAS SNGAR BKOD PA'I RGYUN YOD PAR BYAS

NAS 'DIR 'GOD SKYOR MA BYAS KYANG RUNG NGAM SNYAM MO, ,DE NAS
SREG RDZAS 'BUL PA LA THOG MAR SO SO'I GTZO BO'I SNYING PO LA
SPEL TSIG SNGAR LTAR BTAGS PAS DGANG BLUGS

GSUM MAM BDUN PHUL NAS GSOL BA BTAB PAS 'PHRIN LAS MDZAD PAR
ZHAL GYIS BZHES PAR BSAM MO, ,YAM SHING SOGS 'BUL BA RE RE NAS
MANG PO 'BUL BA'I TSE GRUB NA

SO SO'I GTZO BO'I SNYING PO DANG, RDZAS SNGAGS DANG, SPEL TSIG
GSUM KA SBYAR BA RE DANG BSREG RDZAS RE MNYAM DU 'BUL, DE LTAR
MA GRUB NA BSREG RDZAS DANG PO GSUM KA SBYAR ,

DE MAN CHAD LA LHA'I SNGAGS RE RE DANG SPEL TSIG RE RE SBYAR NAS
'BUL, DE YANG MA GRUB NA BDUN BDUN GYI MTHAR LAN RE SBYAR BA
DANG, DE YANG MA GRUB NA THOG MTHA' GNYIS SU LHA'I

SNGAGS, SREG RDZAS KYI SNGAGS, SPEL TSIG GSUM KA SBYAR BA TE,
GZHAN RNAMS LHA'I SNGAGS RE DANG SREG RDZAS RE DUS MTSUNGS SU
BYAS NAS DBUL, ZHI BA'I RDZAS KHYAD PAR

@068A *, ,BA RNAMS LA RDZAS SNGAGS GZHAN MED PAS LHA'I SNGAGS
KYIS DBUL, 'KHOR GYI LHA RNAMS LA SREG RDZAS BDUN BDUN NAM GSUM
GSUM LA SOGS PA CI TZAM 'BYOR

BA RANG RANG GI SNGAGS LA SKABS DANG SBYAR TE SPEL TSIG BTAGS LA
DBUL, SREG RDZAS RNAMS LAS YAM SHING DANG MAR KHU NGES PAR DGOS
LA, DE GNYIS 'BUL THEB RE DANG SNGAGS

RE SBYAR BA SBYIN SREG RE'I GRANGS SU BRTZI BA YIN PAS MANG BA
DANG GZHAN RNAMS SKABS DANG SBYAR BAS CHOG GO ,DE LTAR SREG
RDZAS RNAMS PHUL TSAR BA DANG, LHA RNAMS KYI THUGS

KHA NAS SPROS PA'I SANGS RGYAS RNAMS KYIS BUM PA DKAR PO BDUD
RTZI DKAR POS BKANG BA THOGS NAS BSGRUB BYA ZLA BA'I DKYIL 'KHOR
LA GNAS PA LA KHRUS BYAS PAS SDIG SGRIB DANG

NAD GDON LA SOGS PA THAMS CAD DAG NAS LUS SHEL LTAR GYUR, PAR
BSAM MO, ,DE NAS GSANG 'JIGS GNYIS LA MAR DGANG BLUGS GSUM MAM
BDUN LA SOGS

PA GTZO BO'I SNYING POS DBUL ZHING, BDE MCHOG LA NYE SNYING YI
GE BDUN PAS DBUL LO, ,DE NAS MCHOD YON 'BUL PA LA, SBYIN BSREG
GI CHO GA GZHAN DAG LAS SKABS 'DIR

YANG AOm A'A: HR'I: SOGS KYIS 'BUL BAR BSHAD PA LTAR RAM, 'OD
SNYE LAS SKABS 'DIR, RIGS KYI BDAG PO'I SNYING PO BRJOD PAS
MCHOD YON 'BUL BAR BYA'O, ,ZHES

DANG DNGOS GRUB RGYA MTSOR SKABS 'DIR, LAS SNGAGS KYIS MCHOD YON
PHUL TE, ZHES GSUNGS SHING 'JIGS BYED KYI SNYING PO LAS SNGAGS
KYANG YIN PAS SO SO'I SNYING POS

@068B PHUL NA GNYIS KA'I DGONGS PA DANG MI 'GAL LAM SNYAM MO,
,DE NAS THUN MONG DU SNGAR GYI ZHAL BSIL DANG BSANG GTOR GYI
SNGAGS KYIS DE GNYIS, AOm BADZRA WA SA S+YA SV'A H'A ,

ZHES PAS GOS GSAR BA, AOm BADZRA TAm BU LA SV'A H'A, ZHES PAS SO
RTZI RNAMS DBUL ZHING GOS DANG SO RTZI GNYIS LHA LA PHUL BAR
BSAM NAS ME NANG DU DBUL, DE NAS SO SO'I

GZHUNG NAS 'BYUNG BA LTAR PHYI NANG GI MCHOD PAS MCHOD, BSTOD
PAS BSTOD DE, THUN MONG DU, AOm PRA NA MA MI SARBA TA TH'A GA TA
NA, ZHES PAS PHYAG BYAS NAS, AOm A'A:

HR'I: SOGS KYIS MCHOD YON 'BUL, ME TOG DANG BCAS PA'I THAL MO
SNYING KAR SBYAR NAS YO BYAD MA TSANG BA LA SOGS PA'I NYES PA
ZHI BA'I DON DU, GANG YANG BDAG BLO RMONGS PA

YIS; ;NAS, ,DE KUN GTZO BOS BZOD MDZAD RIGS, ,ZHES BRJOD DE BCOM
LDAN 'DAS LA BZOD PAR GSOL NAS NAD GDON ZHI BA LA SOGS PA'I 'DOD
DON 'GRUB PAR

GSOL BA BTAB STE CHAD LHAG GI NYES PA ZHI BAR BYA BA'I SEMS
KYIS, AOm BADZRA SA TA A'A: ZHES MANG DU BRJOD NAS YI GE BRGYA
PA BZLA BAR BYA'O, ,DE'I RJES LA, AOm KHYED

KYIS SEMS CAN DON KUN MDZAD, NAS, ,SLAR YANG 'BYON PAR MDZAD DU
GSOL, ,ZHES PAS BSKUL NAS, DKYIL 'KHOR SGRUB MCHOD DANG 'BREL
NA, SLOB

DPON GYI SO SO'I LHA RNAMS KYI SNGAGS RE BRJOD PA DANG MNYAM DU
LHA RE SPYAN DRANGS PAR MOS LA ME TOG BLANGS TE, THUN MONG DU,
LHA RNAMS MI LHA'I THUGS KA NAS GSHEGS TE

@069A *, ,DKYIL 'KHOR GYI LHA SO SO DANG GNYIS SU MED PAR GYUR,
CES BRJOD LA ME TOG LAS KYI RDO RJE LA GTAD, DES KYANG SLOB DPON
LA PHUL, ME TOG DANG

SPOS 'DZIN PAS DKYIL 'KHOR GYI DRUNG DU SONG STE LHA RNAMS DKYIL
'KHOR NANG DU SPYAN DRANGS PAR MOS LA, RDUL TSON YIN NA DKYIL
'KHOR GYI DBUS SU PHYAR PA TZAM BYAS LA MDUN DU

BZHAG ,RAS BRIS YIN NA DKYIL 'KHOR GYI NANG DU GTOR DE DKYIL
'KHOR LA PHYAG BYA'O, ,SGRUB MCHOD DANG MA 'BREL NA, SO SO'I
GTZO BO'I SNGAGS KYI MGOR, AOm A'A:

DANG MTHAR, H'Um MU, SBYAR TE BRJOD LA, YE SHES PA RNAMS RANG
BZHIN GYI GNAS SU GSHEGS, GSANG 'DUS LA, DAM TSIG PA RNAMS BDAG
NYID KYI SPYI BO LA

SOGS PA'I GNAS RNAMS SU 'KHOD NAS GZUGS KYI PHUNG PO LA SOGS PA
DANG NGO BO DBYER MED DU GYUR PA NI, SPYI BOR RNAM PAR SNANG
MDZAD, NAS, RKANG MTHIL GNYIS SU

GNOD MDZES RGYAL PO, ,GZHAN YAS KHANG GI CHA SO SO YANG RANG GI
LUS KYI CHA SO SO LA THIM PAR GYUR, AOm YO GA SHUD DHA: SARBA
DHARMA YO GA SHUD DHO HAm, ZHES BRJOD CING PAD SKOR

SNGON DU 'GRO BA'I 'KHYUD PA'I PHYAG RGYA BYA'O, ,GZHAN GNYIS
LA, DAM TSIG PA RNAMS BDAG NYID LA THIM PAR GYUR, CES BRJOD CING
BSAM MO, ,GSUM PA NI, DE

NAS THAB KYI 'JIG RTEN PA'I ME LHA LA, AOm AAGNA YE, NAS, BA HA
NA YA LA PU SHPE PRA T'I TZTSA H'Um SV'A H'A, SOGS BTAGS LA NYER
SPYOD, ROL MO, AOm A'A: H'Um ,

@069B BTAGS LA NANG MCHOD, AOm A'A: HR'I: SOGS KYIS BSANG GTOR
DANG ZHABS BSIL, AOm BADZRA TAm BU LA YE SV'A H'A, YIS SO RTZI,
AOm BADZRA WA SA S+YA SV'A H'A, YIS ,

GOS RNAMS PHUL LA, BSREG RDZAS RNAMS SNGAR GYI 'JIG RTEN PA'I ME
LHA'I SKABS LTAR PHUL BA'I MTHAR DRIL STABS DANG BCAS PAS, 'JIG
RTEN DBANG PHYUG ,SOGS KYIS

BSTOD, DE NAS ZHABS BSIL DANG BSANG GTOR DANG NYER SPYOD DANG
ROL MOS GONG LTAR MCHOD NAS GTOR MA SO SO'I SGRUB THABS BZHIN
BYIN GYIS BRLAB TE ME LHA'I SNGAGS LA AA KA RO

BTAGS PAS LAN GSUM DU PHUL NAS NYER SPYOD LNGAS GONG LTAR MCHOD,
,ME STE BSREG BYA ZA BA'I LHA, ,DRANG SRONG RGYAL PO GDON GYI
BDAG ,SHAR LHO ME LHA'I TSOGS BCAS LA, ,

MCHOD CING BSTOD DE PHYAG KYANG 'TSAL, ,CES BSTOD, MCHOD SBYIN
GTOR MA 'DI SNOMS LA, NAS, YID LA 'DOD PA KUN 'GRUB SHOG ,CES
'PHRIN LAS BCOL,

AOm A'A: HR'I: SOGS KYIS MCHOD YON 'BUL, ,GANG YANG BDAG BLO
RMONGS PA YIS, NAS, KHYED KYIS BZOD MDZAD RIGS, ,CES BZOD PAR
GSOL TE 'DOD

PA'I DNGOS GRUB ZHUS NAS, AOm BADZRA SA TVA A'A: ZHES BRJOD DE,
RANG GI DON DANG GZHAN GYI DON, ,SGRUB BYED SREG BYA ZA BA
GSHEGS, ,JI BZHIN DUS SU TSUR

SBYON ZHING, ,BDAG GI DNGOS GRUB THAMS CAD SGRUB, ,ZHES PAS
BSKUL LA, AOm MU, ZHES BRJOD CING, YE SHES PA RANG GNAS SU GA
SHEGS NAS DAM TSIG

@070A *, ,PA ME 'BAR BA'I RNAM PAR GYUR BAR BSAM MO, ,BDE MCHOG
LA RANG NYID LA GO CHA BGO ,GSUM PA NI, SREG RDZAS KYI LHAG MA'I
RDZAS LNGA'I 'O THUGS

SBYIN BSREG GI ME LA SGRUBS NAS LONGS SPYAD NA SDIG PA 'DAG PAR
GSUNGS PAS DE BSGRUB PA'I TSUL NI, 'O MA DANG 'BRAS MA GRUGS PA
DANG MAR DANG SBRANG RTZI DANG KA RA RNAMS RANG GI

LHA'I SA BON LAS BYUNG ZHING, LAS DANG RJES SU MTHUN PA'I DRIS
PHYUGS PA MGUL BAR ME TOG GI 'PHRENG BA BCINGS PA'I SNOD NAG PO
MA YIN PA THAB KHUNG GI ME LA MANJI ? STENG DU BZHAG PA'I

NANG DU GZAR BU GNYIS GANG RUNG GIS BLUGS LA RANG GI BDAG PO'I
SNGAGS 'GYING ? BA DANG BCAS PAS BZLOS SHING BSKOL TE BDUD
RTZI'I RANG BZHIN GYI 'O THUG BSGRUB PAR BYA'O, ,DE NAS

'O THUG LA, AOm D'I BYA AAGNE SA M'A DHI DHYA NA PRI nA NE SV'A
H'A, ZHES BTAGS TE RANG NYID RNAL 'BYOR LA GNAS NAS LHA DANG
'JIG RTEN SKYONG BA DANG BDAG NYID TSIM PAR BYA'O, ,DE BZHIN

GSHEGS PA'I LHAG MA 'DI, ,SDIG PA RNAM PAR NYAMS BYED GSOL,
,ZHES PAS SBYIN BDAG DANG LHAG MA DON DU GNYER BA RNAMS LA BGO
BSHA' BYA LA BSNGO BA DANG SHIS BRJOD

BYA'O; ;LONG YOD NA ME MA SHI'I BAR DU DKRUGS PA DANG BDAL BAR
MI BYA ZHING 'GOM PAR YANG MI BYA, MED NA 'O MAS GZHIL LA THAB
KYI THAL BA LA SOGS PA RNAMS LAS BUM DU

BLUGS LA CHU BO LA SOGS PA LA BSKUR RO, ,GNYIS PA NI, RGYAS PA
LA, GOS SNA TSOGS PA DANG RGYAN 'PHRENG SER PO BGOS TE STAN
MTHON PO LA GNAS NAS RKANG PA GNYIS DRANG

@070B POR BSRANG BA BZANG PO'I 'DUG STANGS KYIS, KHA BYANG DU
PHYOGS TE DGA' ZHING TSIM PA'I YID KYIS 'OD ZER SER PO 'PHRO
BA'I LHA'I RNAL 'BYOR BSGOM PA SNGON DU BTANG, KU SHA

THAB KYI KHA KHYER LA, RANG GI GA-YON NGOS NAS RTZE MO BYANG
SHAR LHO NUB TU BSTAN NAS RIM PAS DGOD, THAB KHUNG DU RTZE MO
BYANG DU BSTAN NAS GA-YOG ,GSANG BDE GNYIS LA, 

H'Um SER PO ZHU BA LAS, 'JIGS BYED LA, RDO RJE 'DZIN PA SER PO
SER MTHING DKAR BA'I ZHAL GSUM, THUN MONG DU, THAB KHA DOG SER
ZHING DBYIBS GRUB BZHI PA MU RAN KHA

KHYER DANG BCAS PA KHA KHYER LA RIN PO CHE'I 'PHRENG BAS BSKOR
BA; GSANG 'JIGS GNYIS LA, ME LHA SKU MDOG SER PO SER MTHING DKAR
BA'I ZHAL GSUM, BDE MCHOG

LA; RAm LAS 'KHOR LO RAm GYIS MTSAN PA YONGS SU GYUR PA LAS, ME
LHA SKU MDOG SER SKYA, ZHAL GCIG PHYAG BZHI PA'I GA-YAS GNYIS
'KHOR LO DANG, MU TIG

GI 'PHRENG BA, GA-YON GNYIS PADMA DANG SPYI BLUGS 'DZIN PA, DAR
SER PO'I NA BZA' DANG RIN PO CHE'I RGYAN GYIS BRGYAN PA'I, THUN
MONG DU, ME LHA'I LJAGS RDO RJE'I RNAM PA

CAN SER PO LA RAm YIG ,LAG PA GNYIS KHU TSUR DU BYAS PA'I 'THEB
'DZUB GNYIS RTZE SPRAD PA RIN PO CHE'I KHU TSUR GYIS DGANG BLUGS
BZUNG, SPEL TSIG AOm AAGNE YE, NAS ,

BA HA NA YA, LA, BDAG CAG DPON SLOB 'KHOR DANG BCAS PA'I TSE
DANG BSOD NAMS DANG 'BYOR BA DANG GZI BRJID DANG SDE SNOD GSUM
DANG RGYUD SDE BZHI'I BSHAD SGRUB DANG ,

@071A *, ,BSLAB PA GSUM GYI YON TAN DANG KHYAD PAR DU YANG,
SKABS KYI 'DOD DON GANG YIN PA'I MING BCUG LA, THAMS CAD
PUshtING ? KU RU AOm, ZHES SBYAR ,

ZHI BA'I RDZAS KHYAD PAR BA'I TSAB TU RGYAS PA'I RDZAS KHYAD PAR
BA 'BUL, LHA RNAMS KYI SKU LAS 'OD ZER SER PO'I TSOGS 'PHRO BAR
GYUR, LHA RNAMS KYI LJAGS RDO RJE'I RNAM PA CAN KHA DOG SER

PO; LHA RNAMS KYI THUGS KA NAS SPROS PA'I SKU MDOG DANG GOS DANG
RGYAN DANG 'OD ZER SER PO CAN GYI SPYAN MA LA SOGS PA RNAMS KYI
BUM PA SER PO BDUD RTZI SER POS BKANG BA 

THOGS NAS BSGRUB BYA SER PO ZLA DKYIL SER PO LA GNAS PA LA DBANG
BSKUR PAS TSE DANG BSOD NAMS DANG LUNG DANG RTOGS PA'I YON TAN
THAMS CAD RGYAS SHING RIN PO CHE'I CHAR BABS

PAS DPAL 'BYOR GZI BRJID PHUN SUM TSOGS PAR GYUR, THAB KYI ME
GZHIL NA DRI'I CHAB SER POS GZHIL GZHAN THAMS CAD GONG GI ZHI
BA'I SKABS DANG 'DRA'O, ,SBYIN

BSREG GI RDZAS RNAMS MA 'BYOR BA DANG YOD KYANG SKABS MED NA
SNGAR BSHAD PA THAMS CAD BSGOM PA KHO NAS BYA STE NGES PAR 'DOD
PA RNAMS 'GRUB PO, ,DE LTAR GSANG BDE 'JIGS

GSUM GYI SGO NAS PHYI'I RDZAS LA BRTEN PA'I ZHI RGYAS KYI SBYIN
BSREG BYA BA'I CHO GA 'DI NI GSANG BDE GNYIS KYI SKABS SU GTZO
BOR 'OD SNYE GZHIR BZHAG PA LA BDE MCHOG GI SKABS KYI KHYAD

PAR 'GA' ZHIG DVA RI KA BA'I BDE MCHOG GI SBYIN BSREG GI GZHUNG
LAS 'BYUNG BA LTAR DANG 'JIGS BYED LA DNGOS GRUB RGYA MTSO NAS
'BYUNG BA JI LTA BA BZHIN DU NGAG DBANG BLO BZANG CHOS

@071B LDAN DPAL BZANG POS RANG GI BRJED BYANG DU BKOD PA'O,
,'DIS KYANG RGYAL BA BLO BZANG GRAGS PA'I BSTAN PA DAR ZHING
RGYAS LA YUN RING DU GNAS PAR GYUR CIG , ,,