@365A *, ,RJE BTZUN MA KU RU KU LLE GSANG SGRUB LHA LNGA'I SGRUB THABS KHAMS GSUM DBANG DU SDUD PA'I YE SHES LCAGS KYU ZHES BYA BA BZHUGS SO, ,

@366A #, ,SHRI KU RU KU LLE YA, RAB 'BYAMS RGYAL BA'I NGO BO GAR GYI DBANG, ,'DZUM KHRO'I NYAMS KYIS ROL BA RIG BYED MA'I, ,GDAMS ZAB MKHA' 'GRO'I SNYING KHRAG LTA BU 'DI,

YI GER 'GOD LA CHOS BDAG GNANG BA STZOL, DE LA 'DIR RGYUD BRTAGS GNYIS PA LAS, 'DI NYID SGOM PA TZAM GYIS NI, ,SRID PA GSUM YANG DBANG DU BYED, CES GSUNGS PA'I RJE BTZUN MA LA PHYI NANG GSANG BA'I SGRUB TSUL

GSUM LASM SHIN TU SGRUB MYUR ZHING BYIN RLABS CHE BA DA YONG SU GRAGS PA GRUB MCHOG dO MA BHI HE RU KA NAS BRGYUD PA'I GSANG SGRUB LHA LNGA BSGOM PAR 'DOD PAS LHA 'DI'I DBANG DANG BYIN RLABS THOB CING DAM SDOM LA GNAS PA'I SGRUB PA POS, BRIS SKU RAB

GNAS CAN GYI DRUNG DU MCHOD GTOR PHYAG LEN BZHIN BSHAM, RANG KHA NUB TU PHYOGS BA'AM DER MOS NAS STAN DMAR PO LA 'KHOD DE SKYABS SEMS RGYUD DANG 'DRES NGES PA BYA, DE NAS, RANG NYID SKAD CIG GIS RJE BTZUN MAR GSAL BA'I

@367A *, ,THUGS KAR PADMA DANG NYI MA LA GNAS PA'I HR'I: YIG GI 'OD ZER GYIS BLA MA 'OD DPAG MED DANG GTZO MOS DBU BRGYAN PA'I KU RU KU LLE LHA LNGA LA SANGS RGYAS DANG BYANG CHUB SEMS

DPA'I TSOGS KYIS BSKOR BA MDUN GYI NAM MKHAR SPYAN DRANGS PAR BSAMS LA, NA MO GU RU BHYA: SHRI KU RU KU LLE MAndAL BHYA: ZHES BLA MA DANG LHA LA PHYAG BYA, AOm KU RU KU LLE MAndA LA SA P'A RI WA RA AARGHAm SOGS KYIS

MCHOD, RGYUN BSHAGS LAN GSUM, TSAD MED BZHI BSGOM, TSOGS ZHING RNAMS RANG LA THIM PAS RGYUD BYIN GYIS BRLABS PAR BSAM, DE NAS, AOm SH'U N+YA T'A DZNY'A NA BADZRA SVA BAH'A WA AATAM KONYA HAm, SNANG SRID THAMS CAD

STONG PA NYID DU GYUR, STONG PA'I NGANG LAS PAD NYI'I STENG DU H'Um LAS SNA TSOGS RDO RJE'I LTE BA LA H'Um GIS MTSAN PA, DE LAS 'OD ZER 'PHROS PAS RDO RJE'I SA GZHI, RVA BA, DRA BA GUR DANG BCAS PA'I PHYI ROL

@368B TU YE SHES KYI MI DPUNG 'BAR ZHING 'KHRUGS PAR GYUR, AOm BADZRA RAKshA RAKshA H'Um H'Um H'Um PHAt, CES BSRUNG 'KHOR BSGOM, DE NAS, BSRUNG 'KHOR GYI DBUS SU PAm LAS PADMA DMAR PO 'DAB MA BZHI PA'I LTE BAR RAM LAS NYI MA'I DKYIL 'KHOR GYI STENG DU DBANG PHYUG

CHEN PO DANG, LHA MO AU MA BSNOL BA'I STENG DU R'A HU LA NAG PO RVA'I MDA' GZHU 'DZIN PA KHA BUB TU BSKYEL BA, DE'I STENG DU HR'I: DMAR PO LAS AUTPA LA DMAR PO HR'I: SA MTSAN PA LAS 'OD ZER 'PHROS, 'PHAGS PA MCHOD, SEMS CAN LA

PHOG PAS SEMS CAN THAMS CAD RJE BTZUN MA'I SKUR GYUR, TSUR BSDUS, HR'I: YIG LA THIM, DE YONGS SU GYUR PA LAS RANG NYID RJE BTZUN MA KU RU KU LLE SKU MDOG DMAR PO ZHAL GCIG PHYAG BZHI MA, RTZA PHYAG DANG PO GNYIS KYIS AUTPA

LA DMAR PO'I MDA' AUTPA LA DMAR PO'I GZHU DANG SBYAR TE RNA BA GA-YAS PA'I DRUNG DU 'GENGS PA, GA-YAS 'OG MAS AUTPA LA DMAR PO'I LCAGS KYU DANG, GA-YON 'OG MAS AUTPAL DMAR PO'I ZHAGS PA 'DZIN PA, SPYAN GSUM MA, DBU SKRA SER PO

GYEN DU BRDZES PA, ZHAL NAS HR'I:'I SGRA SGROGS PA'I BDAG NYID CAN, MCHE BA CUNG ZAD GTZIGS SHING, LJAGS DRIL BA, 'DZUM KHRO'I TSUL CAN, MTHONG THOS DRAN PAS SKYE DGU'I YID 'PHROG CING DBANG DU SDUD PA, PHYAG RGYA LNGA DANG LDAN ZHING,

STAG LPAGS RLON PA'I SHAM THABS MNABS PA, ZHABS GA-YAS BSKUM ZHING GA-YON BRKYANGS PA'I GAR STABS KYIS 'OD DMAR PO DANG ME DPUNG 'BAR BA'I DBUS NA BZHUGS PA, PHYOGS BZHI'I 'DAB MAR RO'I GDAN GYI STENG DU HA RI NI SA

@369A *, ,LAS SHAR DU RDO RJE MKHAR 'GRO DKAR MO, LHOR RIN CHEN MKHA' 'GRO MA SER MO, NUB TU PADMA MKHA' 'GRO MA DMAR MO, BYANG DU LAS KYI MKHA' 'GRO MA LJANG GU, BZHI GA'ANG ZHAL GCIG PHYAG GNYIS MA, GA-YAS dA MA RU

DANG, GA-YON THOD PA KHRAG GIS GANG BA 'DZIN PA, GCER BU, SPYAN GSUM MA, RAL BA THUR DU 'PHYANG BA, SGEG PA'I NYAMS CAN, GRU MO NA KHA t'Am GA 'CHANG BA, ZHABS GA-YON BRKYANG BA'I GAR STABS KYIS BZHUGS PA, GTZO

MO'I SPYI BOR HR'I: LAS KHRO RGYAL RTA MGRIN SKU MDOG DMAR PO ZHAL GCIG PHYAG GNYIS PA, GA-YAS DBYUG PA DANG, GA-YON SDIGS MDZUB MDZAD PA, KHRO BO'I RGYAN THAMS CAD KYIS BRGYAN PA'I THUGS KAR HR'I: DBU'I STENG NA RTA MGO

LJANG GU RTA SKAD 'TSER BAS KHAMS GSUM DBANG DU SDUD PA, DE'I MDUN DU RTZA BA'I BLA MA KYEE RDO RJE'I RNAM PA CAN GYIS BRGYAN PA, RANG GI SNYING GAR PADMA 'DAB BZHI'I LTE BA DANG 'DAB MA RNAMS LA HR'I: HA RI NI SA LAS GTZO MO MKHA' 'GRO MA

BZHI DANG BCAS PAR GYUR, GTZO MO'I THUGS KAR 'DAB MA BZHI PA'I LTE BAR NYI MA'I STENG DU HR'I: RIGS BZHI'I MKHA' 'GRO'I THUGS KAR HA RI NI SA, DE THAMS CAD KYI SPYI BOR AOm DKAR PO, MGRIN PAR A'A: DMAR PO, THUGS KAR H'Um

SNGON POS MTSAN PA, THUGS KA'I HR'I: LAS 'OD ZER 'PHROS, LHO PHYOGS KU RU KU LLE'I PHUG DANG RANG BZHIN GYI GNAS NAS RJE BTZUN MA GTZO 'KHOR LNGA LA SANGS RGYAS DANG BYANG SEMS KYIS BSKOR BA SPYAN DRANGS, DZA:H'Um BAm HO: SA RANG LA

@370B BSTIM, SLAR YANG THUGS KA'I HR'I: LAS 'OD ZER 'PHROS, DBANG GI LHA RNAMS SPYAN DRANGS, PANYTZA KU LA SA P'A RI WA RA AA RGHAm SOGS KYIS MCHOD, DE BZHIN GSHEGS PA THAMS CAD KYIS BDAG LA MNGON PAR DBANG BSKUR DU GSOL, ZHES

GSOL BA BTAB PAS, DBANG LHA RNAMS KYIS AOm BADZRA BHA WA AA BHI shINYTZA H'Um, ZHES GSUNGS SHING BUM PA'I CHUS SPYI BO NAS DBANG BSKUR, SKU GANG, DRI MA DAG ,CHU'I LHAG MA YAR LUD PA LAS GTZO MO LA 'OD DPAG MED DANG, 'KHOR

RNAMS LA GTZO MO NYID KYIS DBU BRGYAN PAR GYUR, PHYI NANG GI MCHOD PA KYI RDOR LTAR BYIN GYIS BRLABS LA, AOm KU RU KU LLE SA P'A RI WA RA AA RGHAm NAS SHAPTA PRA T'I TZTSA SV'AH'A'I BAR GYIS MCHOD, MTSAN SNGAGS LA 'BRU GSUM BTAGS PAS NANG MCHOD 'BUL, THUGS KA NAS SPROS

PA'I LHA MO BRGYAD KYIS MCHOD PAR BSAMS LA, DKAR MO RI DVAGS MTSAN MA 'DZIN, NAS, 'DI RNAMS KYIS NI LHA MO MCHOD, ,'DOD CHAGS CHEN POS RJES CHAGS PA, ,GA-YUNG MOS SKU LA 'KHYUD PA NYID, CES LHA MO BRGYAD KYIS MCHOD,

DE NAS, ME 'GYUR MNYAM PA'I DANG LAS MA GA-YOS KYANG, ,SO SOR RTOG PAS 'GRO BA'I DON MDZAD PA, DMAR PA'I 'OD 'PHROS NYI MA STONG GI GZI, ,ZHAL GCIG PHYAG BZHI MA LA PHYAG 'TSAL LO, ,HR'I: LAS BYUNG BA'I LHA MO NI, ,

KHA DOG DMAR ZHING PHYAG BZHI MA, ,MDA' DANG GZHU YI LAG PA MA, ,LCAGS KYU 'DZIN LA PHYAG 'TSAL LO, ,BSKAL BA'I ME LTAR 'BAR BA'I 'OD, ,ZHAL GCIG SPYAN NI GSUM PA STE, ,DBU SKRA DMAR SER GYON DU 'BAR,,

@371A *, ,AUTPAL 'DZIN LA PHYAG 'TSAL LO, ,DKYIL KRUNG PHYED PA'I GAR GYIS BZHUGS, ,GTUM PO'I KHRO TSUL 'GYING BAG CAN, ,THOD PA LNGA YIS DBU LA BRGYAN, ,STAG LPAGS BSNAMS LA PHYAG 'TSAL LO, ,MCHE

GTZIGS DMAR PO MI BZAD SKU, ,DRAG CHEN PHYAG RGYA LNGA YIS BRGYAN, ,BRGYA PHYED PHRENG BA'I DO SHAL CAN, ,BDUD 'JOMS MA LA PHYAG 'TSAL LO, ,AA LI KA LI SNYOMS 'JUG PA'I, ,BDE BA RTAG DGYES BYANG CHUB MA, ,'OD DPAG

MED KYIS DBU LA BRGYAN, ,GAR GYIS DGYES LA PHYAG 'TSAL LO, ,MDA' DANG GZHU YIS BDUD RNAMS SDIGS, ,AUTPAL YIS DBANG DU BYED, ,LCAGS KYUS NYON MONGS 'DAM LAS 'DREN, ,BDUD DAG PHYAG BZHI MA LA

'DUD, CES SLOB DPON dO MA BHI HE RU KAS MDZAD PA 'DIS BSTOD, RANG GI SNYING GA'I HR'I: YIG DMAR PO'I MTHA' SKOR DU YI GE BCU GNYIS PA'I SNGAGS BYU RU'I PHRENG BA LTA BU LAS 'OD ZER DMAR PO BSAM GYIS MI KHYAB PA 'PHROS, SNOD BCUD THAMS

CAD LA PHOG PAS DBANG DU GYUR, 'OD ZER RNAMS TSUR BSDUS, SNYING GA'I HR'I: DANG SNGAGS PHRENG LA THIM PA'I DMIGS PA GSAL BTAB BZHIN PA'I NGANG NAS, SPYI BO'I DPA' BO MAR BYON, YUM DANG SNYOMS PAR ZHUGS PAS LHA THAMS CAD MNYES

PAR BSGOM STE, DE LA DRAN PA RTZE GCIG PAS YUN RING MNYAM PAR 'JOG ,DE NAS BZLAS PA BYED PA'I TSE, RANG GI SNYING GA'I HR'I: LAS 'OD 'PHROS SNA BUG GA-YON NAS THON, RTA MGRIN GYI SHANGS BUG GA-YAS NAS SONG STE THUGS KA'I HR'I: LA THIM PAS THUGS

@372B RGYUD BSKUL, SLAR YANG SHANGS BUG GA-YON NAS THON, RANG GI SNA BUG GA-YAS NAS ZHUGS, SNYING GA'I HR'I: LA THIM ZHING RGYUN MI CHAD PAR 'KHOR BA LA SEMS GTANG DE, SNYING GA'I HR'I: LAS 'OD ZER LCAGS KYU LTA BU 'PHROS, DPA' BO RTA MGRIN

DBANG DU 'DUS TE DES d'A KI BZHI BSKUL, DE RNAMS LAS 'OD ZER LCAGS KYU LTA BUS MKHA' 'GRO MA THAMS CAD DBANG DU BSDUS, DE RNAMS KYIS 'JIG RTEN KHAMS KYI DNGOS GRUB THAMS CAD BSDUS NAS RANG LA BYIN, KHYAD PAR

BSGRUB BYA DBANG DU BSDUS PAR BSAMS LA, BYU RU 'AM TZANDAN DMAR PO'I PHRENG BA 'DREN CING, AOm KU RU KU LLE HR'I: HA RI NI SA SV'AH'A, ZHES PA'I YI GE BCU GNYIS PA BZLAS PA'I SKYON DRUG SPANGS SHING YID GZHAN DU MA YENGS PAR BZLA, RES 'GA' TING NGE 'DZIN DE LTA BU'I NGANG NAS AOm KU RU

KU LLE HR'I: H'Um H'Um PHAt PHAt AOm A'A: H'Um HRI HRI HRI HA RI NI SA CHE GE MO HRI DZA: AA KARshA YA H'Um DZA: BA SU WA SHAm KU RU AANGKU SHA HRI WA SHAm KU RU H'Um H'Um DZA DZA: ZHES PA'I SNGAGS KYANG CI MANG BZLAS TE YIG BRGYAS KHA BSKANG LA MCHOD BSTOD MDOR BSDUS BYA, GTOR MA 'BUL BA LA, PHYI NANG GI

MCHOD PA MNGAR GSUM DANG ZAS MCHOG SBYAR BA'I GTOR MA RNAMS KYEE RDOR LTAR BYIN GYIS BRLABS LA, RANG GI SNYING GA'I HR'I: LAS 'OD ZER 'PHROS, LHO PHYOGS KU RU KU LLE'I PHUG NAS RJE BTZUN MA LHA LNGA LA SANGS RGYAS BYANG SEMS PADMA MKHA' 'GRO'I TSOGS KYIS

BSKOR BA SPYAN DRANGS, PADMA KA MA LA YE STVAm, ZHES GDAN 'BUL, LHA'I LJAGS RDO RJE'I 'OD ZER GYI SPU GUS GTOR MA'I BCUD DRANGS TE GSOL BAR BAR BSAMS LA, BAD SKOR SNGON DU 'GRO BAS RDO RJE THAL MO KHA PHYE BA'I MTHAR SE GOL TOG PA DANG BCAS, AOm KU RU KU LLE

@373A *, ,HR'I: HA RI NI SA SV'AH'A AI DAm BA LIm TA KHA KHA KH'A HI KH'A HI, LAN GSUM, PHYI NANG GI MCHOD PA DBUL, TZAN DAN DMAR PO'I MAndAL TSAR NYER GCIG TZAM BYA, DE NAS, MA LUS RGYAL BA'I YE SHES KLONG 'KHYIL BA, ,'JO SGEG LHA MO'I ZOL LA BSTEN PA

GANG, ,PHYOGS KUN NGO MTSAR GUR GUM GYIS BRIS PAR, ,MTHA' DAG RGYAL BA'I YUM GYUR KHYOD PHYAG 'TSAL, ,BYE BA PHRAG BRGYA'I NYI 'OD RTZE DGA' DANG, ,RAB 'GROGS PADMA R'A GA'I LHUN PO ZHIG ,SRID 'DIR KHRO CHAGS GAR GYIS ROL PA NI,

MDZES SDUG DPA' MO'I DBANG PHYUG KHYOD DANG MTSUNGS, ,ZHABS SEN BANDU DZI BA'I 'DAB PHRENG RDUL, ,KHYAB 'JUG RI SRAS DANG BCAS BDE BYED KYI, ,MGO BOR BKOD PAS BDUD SDE 'KHU BA YI, ,SLOB MA'I GA-YUL LAS RGYAL BA'I RGYAL MTSAN

MTHO, ,KHYOD SKU SKAM RLON THOD PA'I PHRENG BA DANG, ,STAG LPAGS GSAR PAS KYANG NI RNAM MDZES TE, ,LHA DANG MI LAS 'DAS PA'I RIN CHEN TSOGS, ,RNAM MANG RGYAN GYI PHRENG BA BCAS PAS KYANG, ,RIN CHEN ZHAGS PA KYO BA'I SBYOR BA YIS, ,

SA GSUM DREGS LDAN 'BYUNG PO MA LUS DANG, ,RNA BAR BKANG BA'I AUTPAL NYAG PHRAN GYIS, ,'JIG RTEN GSUM PO MTHA' DAG DBANG DU MDZAD, ,GANG GI GRIB BSIL SRID GSUM MA LUS KHYAB, ,'BRAS BZANG MCHOG DE LAG RTZER

STZOL MDZAD NA, ,'DOD RGA 'BRAS BU'I CHAR 'BEBS SMOS CI DGOS, ,DPAG BSAM MCHOG 'DI 'GRO 'DI'I SKAL BAS RNYED, ,SNYING NAS KHYOD SKU'I SNANG BRNYAN MI 'BRAL BA, ,'DI LA SKU GSUM GO 'PHANG MI RING STE, ,BSKAL MANG THUGS

@374B RJE GOMS PA'I RGYAL BA RNAMS, ,'GRO BA'I DON SGRUB KHO NA MIN NAM CI, ,DRI BRAL 'OD ZER STONG LDAN RTA LJANG CAN, ,TSA ZER DBYIG GI BLO GROS MAR LHUNG BAS, ,CHU SKYES DMAR PO'I TSAL RAB RGYAS PA LA, ,MTHA' DAG RKANG DRUG MYOS PA'I

DAR DIR SGROG ,KHYOD KYI MTSAN DANG SNGAGS TZAM 'DZIN RNAMS KYANG, ,SRID 'DIR RANG BYUNG PHYUGS BDAG MDA' LNGA PA, ,BDE SOGS BDAG POS MCHOD NA GZHAN CI SMOS, ,BSLU MED SKYABS KYI DAM PA KHYOD PHYAG 'TSAL, ,ZHI SOGS RAB

'BYAMS LAS DANG GRUB CHEN BRGYAD, ,DE BZHIN DBANG PHYUG BRGYAD KYI GO 'PHANG YANG, ,KHYOD SKU DRAN PA'I MOD LA LEGS STZAL NAS, ,MA LUS 'GRO BA'I RE BA 'BRAS LDAN MDZOD, CES BSTOD CING, BCOM LDAN 'DAS MA 'KHOR DANG BCAS PAS SNOD

BCUD THAMS CAD BDAG GI DBANG DU BSDU BAR MDZAD DU GSOL, ZHES 'DOD DON LA GSOL BA BTAB, YIG BRGYA BZOD GSOL BRTAN BZHUGS NYER BSDU SMON LAM RNAMS BYA ZHING SHIS BRJOD KYIS MTHA' BRGYAN PAR BYA'O, ,DE LTAR TSUL BZHIN NYAMS SU BLANGS BAS MI DANG MI MIN STOBS LDAN DAG DBANG

DU BYAS TE BSTAN PA'I ZHABS 'DEGS SU 'GYUR BA DANG, NOR LONGS SPYOD DBANG DU BYAS NAS ZHEN MED DU BCANGS TE LAM GYI KHUS YONGS SU RDZOGS PA'I DGE SBYOR LA 'BAD PA GAL CHE, GZHAN DU NA RANG KHO NA'I PHYIR 'DI LTA BU'I SGRUB PA NYAMS SU LEN NA MNGAL GYI SRIN BU SOGS SU SKYE BAS TSUL 'DI LA BAG DANG

LDAN PAR BYA'O, ,'DZAM GLING KHYON LANGS GSER GYIS BKANG BA LAS, ,CHES CHER DGA' BA'I GRUB MCHOG SNYING NOR 'DI, ,KUN LA SPEL NA RDO RJE'I CHOS SRUNG RNAMS, ,SPEL MKHAN SPEL YUL SNYING KHRAG DGES PAR ROL, ,RJE BTZUN MA KU RU KU SLE GSANG SGRUB

@375A *, ,LHA LNGA'I SGRUB THABS KHAMS GSUM DBANG DU SDUD BA'I YE SHES LCAGS KYU ZHES BYA BA 'DI NI HAL HA GA-YON RU NAS, RGYAL DBANG YAB SRAS, SA PAn SKU MCHED SOGS MKHAS GRUB MANG PO'I ZHABS LA GTUGS NAS ZAB CHOS KYI BKA' DRIN MNOS SHING THUB BSTAN RIN PO CHE'I

ZHABS 'DEGS LA GCIG TU BRTZON PA SA SKYONG MI'I DBANG PO YEL TEN JANG CUNG WANG YANG GSANG DPAL GYI THUGS DAM GSAL 'DEBS SU, 7 ZHVA SEN COD PAN 'DZIN BA DGA' LDAN BSTAN PA'I GSAL BYED LCANG LUNG AARYA PAndI TAR GRAGS PAS GSER 'PHYANG ZHES PA ME BYA LO'I DBYAR GYI DGA' MDAR LA BABS PA 'DOD

'PHEL ZLA BA'I TSES BRGYAD KYI NYIN RAB ZHI BDE LDAN DGA' TSAL NAS BRIS PA DGE,, ,,

@376B

@377A *, ,KHYAB BDAG RDO RJE SEMS DPA'I NGO BO LCANG SKYA ROL BA'I RDO RJE YE SHES BSTAN PA'I SGRON ME DPAL BZANG PO'I GSUNG 'BUM DKA' RGYA MA'I THO YIG GSER GYI SKUD PAR BRGYUS PA'I RIN CHEN DO SHAL ZHES BYA BA BZHUGS SO, ,

@378A #, ,NA MO GU RU BHYA: YE SHES LNGA LDAN KHYAB BDAG RDO RJE 'CHANG, ,ZHING 'DIR BSTAN PA'I SGRON ME SBOR BA'I SLAD, ,RIG SNGAGS 'CHANG BA'I DGE SBYONG TSUL 'DZIN PA LA, ,RJE BTZUN

BLA MA'I ZHABS PAD SPYI BOS BSNYEN, ,GANG DE'I ZHAL LUNG SRID GSUM 'GRO BA'I MIG ,SNGON MED LEGS BSHAD YID BZHIN DBANG GI RGYAL, ,BDAG SOGS BLO MUN SEL BA'I 'OD BRGYA PA,

THAR 'DOD SKAL BZANG 'JUG NGOGS 'DI RMAD BYUNG, ,SNGON CHAD YI GE MED PA'I SNYAN BRGYUD DAG ,YI GER BKOD 'DI SNOD MIN 'KHYAR GYUR NA, ,HAM CAN BZANG BRDZUS 'GA' YIS NGA

MKHAS ZHES, ,LUNG MED CHOS KYIS RGYAL KHAMS 'GENGS TA RE, ,DE SLAD SNYING DANG 'DRA BA'I GDAMS PA 'DI, ,KUN LA MI SBYIN GSANG BA'I DKA' RGYA YOD, ,SNOD LDAN RANG GI BSTAN

@379A #, ,PA 'DZIN NGES LAS, ,GZHAN GYI RNA BAR MING TZAM MI BSGRAG CING, ,SNYING NAS DAD KYANG BSTAN PA MI ZIN NA, ,CHOS RGYUN SHOD LA DPE RGYUN SBA BAR BYOS, ,MANG POR SPEL

NA STOBS 'PHROG DBANG PO YIS, ,SPEL YUL STON MKHAN GNYIS LA DGONGS PAR RIGS, DE YANG BDAG CAG GI 'DREN MCHOG DAM PA, 7 GONG MA'I LUNG GIS BYAMS BRTZES KUN

GYI SPYI BO NAS DBANG BSKUR BA'I KUN MKHYEN BLA MA CHEN POR BSNGAGS PA LCANG SKYA ROL BA'I RDO RJE YE SHES BSTAN PA'I SGRON ME ZHES MTSAN TZAM GYIS KYANG SRID PA'I GDUNG BA 'PHROG PAR

MDZAD PA DE NYID KYI GSUNG 'BUM RGYA MTSO LTA BU BZHUGS PA'I NANG NAS DKA' RGYA CHES DAM PAR GYUR PA'I CHOS TSAN GLEGS BAM GYI THO YIG NI 'DI LTAR, LAM ZAB MO BLA MA LHA'I RNAL

@380B 'BYOR NYAMS SU LEN TSUL SNYAN BRGYUD THUN MONG MA YIN PA LAS TSOGS DANG BCAS PA, 'JAM DBYANGS NANG SGRUB DANG 'BREL BA'I ZAB LAM BLA MA'I RNAL 'BYOR THUN MONG MA YIN PA BDE CHEN RGYAS PA'I DGA' STON, BLA MA DANG

'KHOR LO SDOM PA DBYER MED KYI RNAL 'BYOR NYAMS SU LEN TSUL DNGOS GRUB 'GUGS PA'I LCAGS KYU, BDE MCHOG LUS DKYIL DANG 'BREL BA'I BLA MA'I RNAL 'BYOR SNYAN BRGYUD MA, BLA MA'I RNAL 'BYOR DANG 'BREL BA'I RDZOGS

RIM SGOM TSUL SHIN TU ZAB PA, BDE MCHOG MKHA' SPYOD MA MGON PO GSUM DANG 'BREL BA'I BLA MA'I RNAL 'BYOR ZUNG 'JUG BGROD PA'I THEM SKAS, BLA MA'I RNAL 'BYOR SNYAN BRGYUD KYI MAN NGAG GIS BRGYAN PA MDOR BSDUS,

BLA MA'I RNAL 'BYOR 'KHRUL 'KHOR DANG 'BREL BA, BDE MCHOG LHAN SKYES KYI BLA MA'I RNAL 'BYOR THON 'JIGS MED RNAM RGYAL LA GNANG BA, GRUB CHEN BRIL BU BA'I LUGS KYI 'KHOR LO SDOM PA'I LUS DKYIL GYI DMAR KHRID

ZHAL SHES BDE CHEN GSAL BA'I SGRON ME, BDE MCHOG LU AI PA'I LUGS KYI RIM GNYIS KYI GNAD THUN MONG MA YIN PA, ZAB LAM GTUM MO'I GDAMS PA NYAMS SU LEN PA'I KHRID YIG BDE BA CHEN PO'I RGYA MTSO,

RDZOGS RIM LA NYE BAR MKHO BA'I GTUM MO SGOM TSUL, BDE MCHOG GI RGYUD LAS GSUNGS PA'I RTZA DBU MA'I NANG RLUNG SGOM TSUL DHU DHI GSANG THIG GI PHRENG BA, RGYUD KYI RGYAL PO BRTAG PA GNYIS PA MLAS GSUNGS PA'I RDO RJE GLU'I

@381A *, ,RNAM PAR BSHAD PA MKHA' 'GRO'I ZHAL LUNG GSANG BA'I MDZOD, RDO RJE GLU'I 'GREL PA'I ZUR RGYAN RNAM BZHI, BDE MCHOG DKAR PO'I TSE SGRUB THUN MONG MA YIN PA, BDE MCHOG YAB YUM LA BRTEN PA'I 'PHO BA

MKHA' SPYOD BGROD PA'I BDE LAM, RJE BTZUN RDO RJE RNAL 'BYOR MA'I BSNYEN SGRUB KYI RIM PA GSAL BAR BSHAD PA GSANG CHEN BCUD KYI THIG LE, SHIN TU GSANG BA'I MGUR DBYANGS RDO RJE MKHA' 'GRO MA RNAMS KYI SNYING GI THIG

LE BSKUL BA'I SGRA DBYANGS, 'CHI MED RDO RJE LHA MO'I SGO NAS TSE SGRUB BYA TSUL 'CHI MED BDUD RTZI'I RGYA MTSO, RTZA SNGAGS KYI NGES DON ZAB MO LAM GYI RIM PAR BSGRIGS PA, YAB KYI RTZA SNGAGS KYI DON 'GREL PAn CHEN BLO BZANG

CHOS RGYAN GYI ZUR RGYAN, YAB YUM GYI SNYING PO NYE SNYING GO CHA'I SNGAGS KYI 'GREL PA, GNYID MO CHE'I RMI LAM GYI ROL MTSOR SHAR BA'I BSTAN BCOS NGO MTSAR ZLA BA'I GZUGS BRNYAN, RTZA RLUNG THIG LE'I RNAM BZHAG ,DUS

'KHOR LUGS KYI RTZA RLUNG THIG LE'I RNAM BZHAG ,LHA GANG LA'ANG SBYAR CHOG PA'I TSE SGRUB RGYUN 'KHYER MDOR BSDUS TSE SROG BRTAN BYED RDO RJE'I GO CHA, DPAL RDO RJE 'JIGS BYED KYI BDAG 'JUG RGYUN GYI RNAL 'BYOR BYA TSUL MDOR

BSDUS DNGOS GRUB 'GUGS PA'I LCAGS KYU, DPAL RDO RJE 'JIGS BYED DANG GTZUG TOR 'KHOR SGYUR LA BRTEN PA'I SBYIN SREG GI CHO GA BSKAL BA'I ME LCE BSKYOD PA'I TSA ZER, LAS BZHI SBYIN SREG GI MAN NGAG THUN MONG MA

@382B YIN PA, BLA MA MGON PO SNYING ZHUGS DANG 'BREL BA'I BLA MA'I RNAL 'BYOR, BLA MA MGON PO DBYER MED LA GSOL BA 'DEBS PA DNGOS GRUB 'GUG PA'I LCAGS KYU, MGON PO PHYAG DRUG PA LA BSTOD CING 'PHRIN LAS BCOL

BA'I RAB TU BYED PA BDUD LAS RNAM PAR RGYAL BA'I RU MTSON, DPAL MYUR MDZAD YE SHES KYI MGON PO PHYAG DRUG PA'I BSNYEN SGRUB LAS GSUM GYI RNAM BZHAG DGRA BGEGS SROG GI SNYING 'BYIN, TSE BDAG MGON PO'I TSE

SGRUB YID BZHIN DBANG RGYAL, DAM CAN CHOS KYI RGYAL PO'I BSNYEN SGRUB LAS GSUM GYI RNAM BZHAG BSTAN PA BSRUNG BA'I RDO RJE'I RU MTSON, DAM CAN CHOS KYI RGYAL PO LA MCHOD GTOR 'BUL ZHING 'PHRIN LAS BCOL BA'I

TSIGS BCAD GDONG LNGA'I SGRA DBYANGS, GTOR SGRUB KYI SKABS SU MKHO BA'I GSHIN RJE GSHED DKAR SER DMAR GSUM GYI BSTOD PA 'PHRIN BCOL DANG BCAS PA, DMAG ZOR MA'I ZOR SGRUB THUN MONG MA YIN PA, RNAM SRAS KYI

GTOR 'BUL RGYAS PA SHRI PHES LE LA GNANG BA, CHOS SKYONG LCAM SRING LA JA PHUD 'BUL TSUL, CHOS SKYONG SPYI BSKUL RDO RJE'I THOG 'BEBS, DAM CAN RDOR LEGS KYI GSOL MCHOD 'GOR H'Um TRI DZA: ZHES YOD PA GSAL GSAL

LHUG LHUG GDAMS SO ZHES PA'I MTHA' CAN RNAMS SO, ,DE LTAR KUN MKHYEN BLA MA'I ZHAL GYI LUNG, ,MDO SNGAGS GNAD GSANG BSDUS PA'I YID BZHIN NOR, ,MOS GUS GSER GYI SKUD PAR LEGS BRGYUS PA'I, ,DO SHAL

@383A *, ,MCHOG 'DI SKAL LDAN SPYI BO'I RGYAN, ,CHER RLOM 'GA' ZHIG RNAM DAG BKA' BSTAN LAS, ,DON MED YIG HRUL SNA TSOGS BRTZIS CHEN BYED, ,GLENG RMONGS PHAL CHER LTO GOS 'TSOL BA'I CHED, ,DBU ZHABS MA

TSANG GTO MDOS DPE MANG SDUD, ,KHO BO KUN SHES SHAR PO'I MKHAS PA ZHIG ,MIN YANG SNGON SMON BSOD NAMS BSAGS RGYAB MTHUS, ,DAM PA'I ZHABS PAD RING DU BSTEN PA LAS, ,BLA MA'I MDZAD PA MCHOG LA DAD PA THOB, ,DE LTA

MOD KYI YID 'ONG PADMO'I TSAL, ,'CHI MED RKED PHRA'I KUN SPYOD CES GRAGS NA'ANG, ,LEGS NYES RTOG DPYOD MI SHES LUG BONG GI ,SNYING LA 'BAB PA'I GO SKABS GA LA YOD, ,LEGS BSHAD 'O MA'I RGYA MTSO 'DI MTHONG TSE, ,GZUR

GNAS SKYED MO'I TSAL LA GNAS BCAS PA'I, ,DPYOD LDAN MKHAS PA 'KHOR LO'I LAG LDAN DAG ,DGA' BAS LUS NGAG RNAM 'GYUR NI YANG BREL, ,DRIN CHEN PHA RGOD ROL PA'I RDO RJE YI, ,SKU DRIN BSAM BZHIN DAD PA'I MCHI MA

'KHRUGS, ,DGA' LDAN MNGON DGA' BDE LDAN MKHA' SPYOD SOGS, ,DAG ZHING GAR GNAS DE RU BDAG CAG DRONGS, ,SKYABS RJE'I GSUNG LA GCES PAR 'DZIN PA'I BLOS, ,CHOS TSAN THO DANG GO RIM MA NOR PAR, ,LEGS BSGRIGS

'DIS MTSON RNAM DKAR GANG BGYIS PA, ,DE KUN BLA MA MNYES PA'I RGYU RU BSNGO, ZHES KHYAB BDAG RDO RJE SEMS DPA'I NGO BO LCANG SKYA ROL BA'I RDO RJE YE SHES BSTAN PA'I SGRON ME DPAL BZANG PO'I GSUNG 'BUM DKA' RGYA MA'I THO YIG GSER GYI

@384B SKUD PAR BRGYUS PA'I RIN CHEN DO SHAL ZHES BYA BA 'DI NI, GLEGS BAM RIN PO CHE 'DI NYID RANG GI DAD RTEN DU GSAR DU BZHENGS SKABS, 7 RJE BTZUN BLA MA DMIGS PA MED PA'I THUGS RJE CHEN PO DANG LDAN PA DE NYID KYI ZHABS RDUL SPYI BOS BRTEN CING,

GSUNG GI BDUD RTZI MYANG BA'I BTZUN CHUNG LCANG LUNG AARYA PAndI TA NGAG GI DBANG PHYUG BLO BZANG BSTAN PA'I RGYAL MTSAN DPAL BZANG POS, 7 'JAM DBYANGS GONG SA'I LUNG GIS DGE 'PHEL DGA' LDAN CHOS MDZOD GLING ZHES BSNGAGS PA'I GTZUG

LAG KHANG GI BLA BRANG DU BRIS PA DZA YANTU,, ,,