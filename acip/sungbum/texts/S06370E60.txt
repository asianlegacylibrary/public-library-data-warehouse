` ZAB YANGS CHOS KYI SPYAN LDAN RJE DRUNG LAGS KYI SKU GAM DU, STABS
BDER 'BUL 'BRAS, DENG YI DAM DGYES PA

RDO RJE'I BSNYEN SGRUB LA BRTZON MUS@ NAS DE'I MNGON DKYIL LAS
BRTZAMS PA'I DRI 'PHRIN RTEN LDAN GNANG 'BYOR YID KYI GSOS SU SMIN,
PHRAN 'DI LO SGYU LUS LHAG PAR GCONG@ ZHING, DUG SMAN MANG DU

ZA DGOS LA BRTEN YID DANG MIG DBANG MI GSAL BA BCAS KYEE RDOR SBYIN
SREG RTZOM DGOS 'GYANGS GZHIR GYUR PAR MA ZAD DRI LAN RNAMS KYANG
SNE SEL TZAM MA PHUL NA DGONGS PA KHREL

DOGS MDOR BSDUS TZAM ZHIG 'DRI BA LA, ` DRI BA DANG PO SGRUB THABS
SU RANG GI SEMS NAM MKHA'I NGOS SU AOm DKAR PO ZHES SOGS KYI YI GE
DE DAG STENG 'OG TU BRTZEGS NAS YOD DAM,

'PHRENG BSGRIGS SOGS KYI GO RIM JI LTA BA DANG, NAM MKHA'I NGOS SU
DUS JI TZAM GNAS NAS SLAR GANG DU 'JUG ,CES DANG, ` DRI BA GNYIS PA,
YANG 'KHOR BSKYED GRUB NAS RANG SEMS

NAM MKHAR GNAS PA DE, RANG NYID RGYU RDO RJE 'DZIN PAR GSAL BA'I
NGANG NAS SHES PA'I CHA SHAS LTA BU'I RANG SEMS YI GE'I RNAM PAR GNAS
DGOS PA YIN NAM JI LTAR YIN, ,ZHES PA 'DI DAG GI

@50A *, ,LAN PHYOGS GCIG TU BTAB NA CHOG PAR SNANG BAS, AOm A'A: H'Um
GSUM STENG 'OG TU BRTZEGS PAR DOR LUGS LA BZHED PA NI, 'DI RNAMS GZHI
LA BAR DO'I SGO GSUM DANG LAM

'BRAS LA LONGS SKU'I GSANG GSUM GYI MTSON BYED YIN PAS GNAS YIG 'GOD
TSUL SPYI DANG MTHUN PAS LEGS PAR MTHONG ZHING, HO:'I BAR DU CHUD
PA NI, HO: GCIG AOm GYI STENG DANG, GCIG H'Um GI 'OG

TU 'GOD PA YIN TE, SH'AKYA BSHES GNYEN GYIS, DE NYID GSUM GYI SA BON
DKAR DMAR NAG ,MGO DANG ZHABS SU HO: SER GNYIS DKYIL BCUG ,CES PA
LTAR RO, ,YI GE LNGA PO DE DANG PO BSGOMS PA NAS

MTHAR SKAR MDA' BZHIN DU 'ONGS TE, ZHES PA'I BAR NAM MKHA' GNAS NAS,
DE NAS RGYU RDO RJE 'DZIN PA YAB KYI RTZA ZHAL DU 'JUG PA YIN LA, DE'I
BAR DU NGA RGYAL JI LTAR 'DZIN PA'I TSUL NI, BSKYED RIM

MKHAS GRUB ZHAL LUNG LAS, YI GE LNGA PO DE LA DMIGS NAS, CHOS SKU'I
YI SHES KYI GZUNG RNAM YI GE LNGA'I RNAM PAR SHAR BA DE NGA'O SNYAM
DU NGA RGYAL 'JOG ,CES DANG, RANG NAM MKHA'I YI GE LNGA'I GZUd

SU LANGS PA DE NAS, NAM MKHA'I YI GE LNGA RGYU RDO RJE 'DZIN PA YAB
KYI ZHAL DU ZHUGS PA'I BAR, SEMS BYINGS PO LONGS SKU'I NGA RGYAL LA
GNAS BZHIN PA'I NGANG NAS, BLO'I ZUR GCIG GIS RANG GI

@50B SEMS KYI SNANG BA TZAM LAS GRUB PA'I SRUNG 'KHOR, 'BYUNG BZHI'I
DKYIL 'KHOR GZHAL YAS KHANG GDAN BCAS, RGYU RDO RJE 'DZIN PA YAB
YUM 'KHOR GYI LHA DANG BCAS PA RNAMS RIM GYIS GSAL 'DEBS PA

YIN; ZHES GSUNGS PA LTAR RO, , ` DRI BA GSUM PA, GTZO BO'I PHYAG MTSAN
SHAR BHA DE JI LTA BU LA ZER BA YIN, ZHES PA NI, DMAR NAG GI RGYUD DU,
SENGGE SHA RA BHA GA NAS DGUG ,CES PA'I DON

'CHAD PA NA, 'KHRUL 'KHOR RNAM BSHAD KHAMS GSUM LAS RNAM PAR
RGYAL BA'I NYI 'OD LAS, SENGGE SHAR BHA NI SENGGE RKANG PA BRGYAD PA
ZHES GRAGS PA STE, DE YANG SNGA MA MANG POS, SENGGE GCIG LA DA LTA
YONGS

SU GRAGS PA'I RKANG PA 'DI BRGYAD YOD PA BRIS PA NI NOR BA STE, YONGS
SU GRAGS PA'I RKANG LAG BZHI DANG, GA-YAS GA-YON DU GSHOG PA GNYIS
GNYIS STE BRGYAD YOD PA DES 'GRO BA'I BYA BA BYED PAS RKANG PA DANG

'DRA BAS RKANG PA BRGYAD DO, ,DGUG PA NI DE'I LUS LA GNAS PA'O, ,ZHES
GSUNGS PA LTAR RO,, ` DRI BA BZHI PA, YANG NANG MCHOD BYIN RLABS
SKABS THAMS CAD LA MTHUN MONG DU AOm YIG GIS MTSAN

TSUL DE, AOm YIG GCIG GIS RDZAS THAMS CAD LA MTSAN PA YIN NAM, RE RES
SO SO LA MTSAN, DANG PO LTAR NA AOm YIG TSUL JI LTAR DU GNAS, PHYI MA
LTAR NA MTHUN MONG DU ZHES PA'I DGONGS

@51A *, ,BA GANG YIN, ZHES PA NI, 'DI MTHUN MONG DU ZHES PA'I TSIG NUS
KYIS BSTAN PA LTAR AOm YIG GCIG GIS RDZAS THAMS CAD LA MTSAN PA YIN
ZHING, MTSAN TSUL LA, 'DUS PA'I  SGRUB THABS RNAL 'BYOR DAG RIM GYI
BDUD RTZI LNGA LA MTHUN MONG DU AOm YIG GIS MTSAN PA, ZHES PA'I
THAD KYI LCANG SKYA'I 'KHRID YIG GSANG CHEN MYUR LAM LAS, BDUD RTZI
LNGA'I STENG GI BAR SNANG LA

AOm DKAR PO 'OG ZUR NAS 'OD ZER KHA DOG LNGA BDUD RTZI'I STENG DU
'BEBS BZHIN PA ZHES GSUNGS SHING, 'DI KHA'I BSKYED RIM MKHAS GRUB ZHAL
LUNG DU, DE RNAMS KYI STONG PA AOm YIG DMAR PO MGO

'THUR DU BSTAN PA 'OD ZER 'OG GI RDZAS RNAMS LA 'PHRO BA, ZHES 'BYUNG
BAS, AOm YIG RDZAS RNAMS KYI STENG GI BAR SNANG LA GNAS PA LAS 'OD
ZER 'PHROS PA'I SNE RDZAS RNAMS LA ZUG PA AOm GYIS MTSAN

PA'I DON DU BYED PAR MNGON YANG AOm GYI KHA DOG DANG MGO GYEN
'THUR GANG DU LTA NI PHRA ZHING MDZANGS PA'I BLOS DPYAD PAR BYA BA'I
GNAS SO, , ` DRI BA LNGA PA, BUM PA'I SKABS SU MTSAN MA'I LHA DANG

LAS LHA BSKYED SKABS 'KHOR RNAMS LA'ANG NYI GDAN YOD CING SKABS
GZHAN DU MED PA'I KHYAD GANG YIN, ZHES PA NI, SKABS GZHAN DU PAD
'DAB KYI STENG DU TSANGS DBANG SOGS MNAN PA NI RGYUD

@51B RGYA GZHUNG PHAL CHER LAS 'BYUNG BA LTAR DANG, MTSAN LHA
DANG LAS LHA LA PAD NYI'I GDAN TZAM MDZAD PA NI, KYEE RDOR LAS RIM
GYI CHO GA'I DGONGS PA YIN PAS MI RUNG BA MED CING, TSIG GI SPROS PA
CHUNG BAS THA SNYAD  ZOR YANG BA LA DGONGS PA 'DRA SNYAM MO, , ` DRI
BA DRUG PA, BZLAS PA'I SKABS LHA SO SO'I THUGS KA'I SA BON SNGAGS
'PHRENG LA GDAN YOD MED KYI GSAL KHA BSHAD DAM MA BSHAD, CES PA NI,
GTZO

BO'I SBYOR BA TSOGS GSOG GI SKABS KYI THUGS KA'I H'Um YIG DANG, 'BRAS
BU RDO RJE 'DZIN PA'I TING NGE 'DZIN SEMS DPA' LA PAD NYI'I GDAN RE
BSHAD PA MA GTOGS GZHAN MA GDAN YOD MED GNYIS

KA'I GSAL KHA GZHAN DU BSHAD PA CHER MA MTHONG ZHING, BSKYED RIM
MKHAS GRUB ZHAL LUNG DU, RJE'I 'JIGS BYED SGRUB THABS ZA MA TOG DANG
MTHUN SHAS CHE BA ZHIG SNANG YANG, DE LTAR RIGS PA'I

LUNG RIGS KYI SGRUB BYED JI 'DRA MCHIS NI MA THOS SO, , ` DRI BA BDUN PA,
YANG MDUN BSKYED SKABS DKYIL CHOG TU, NANG DU GTOR MA PHUL BA'I
MJUG TU PHYI ROL MCHOD PA BYA BAR BSHAD LA, MCHOD

'PHRENG DU GTOR MA'I MJUG TU RDO RJE'I GLU BYA BAR BSHAD PA 'DI GO RIM
JI LTAR YIN, ZHES PA NI, MDUN BSKYED DKYIL 'KHOR SGRUB MCHOD SKABS
DKYIL CHOG TU MI GSAL BA BZHIN RDO RJE'I GLU MA BLANGS

@52A *, ,KYANG CHOG CHAD SKYON MI 'BYUNG LA, RTZA BSHAD KYI RGYUD
DANG BLA MA RNAMS KYI GTZIGS PO CHER MDZAD PA BZHIN NYAMS LEN
BSTAR PA BYUNG NA BYIN RLABS 'JUG KHYAD CHE 'DRA BAS

DE'I TSE NI, NANG DU GTOR MA'I RIM PA RNAMS PHUL BA'I RJES SU RDO RJE'I
GLU BLANGS NAS, DE NAS PHYI ROL MCHOD PA BYA BA YIN TE, DPER NA DKYIL
CHOG BDE CHEN ROL MTSOR MDUN BSKYED

SKABS DPYID GLU LEN PA MI GSAL YANG, RJE 'DUL BA 'DZIN PA'I LAG MCHOD
DU 'BYUNG BA BZHIN NGAG 'DON LHAN THABS SU BCUG PA DANG DBYIBS
MTSUNGS SO, , ` DRI BA BRGYAD PA,

SGRUB MCHOD DANG 'BREL SKABS MDUN BSKYED BSGRUBS ZIN DE LA GTOR
MA PHUL BA'I CHOG GAM, MGRON LOGS SU BSKYED DGOS, DANG PO LTAR NA
'JIG RTEN PA'I LHA BSKYED PA SOGS MED CING,

MCHOD 'PHRENG DU GTOR MA GNYIS SGRUB THABS SU BSHAD PA LTAR BYA
BAR GSAL LA, PHYI MA LTAR NA BUM LHA BSKYED ZIN DE DAG LA 'BUL RUNG
LA, MDUN BSKYED SKABS MI RUNG BA LTA BU'I DGONGS

PA GANG YIN, ZHES PA NI, MDUN BSKYED LA GTOR MA 'BUL MI RUNG BA
DANG, NGES PAR 'BUL DGOS PA GNYIS KA MIN PAS, 'DAS GTOR NI MDUN
BSKYED LA PHUL YANG CHOG LA, MGRON GSAR

@52B DU SPYAN DRANGS NAS PHUL YANG CHOG CING, 'JIG RTEN PA'I GTOR MA
NI, MGRON GSAR DU SPYAN DRANGS PA LA 'BUL BA BDE GSANG GI NGAG 'DON
LHAN THABS DAG TU'ANG 'BYUNG BA BZHIN BYA BA YIN TE, DBANG

DON DE NYID YANG GSAL SNANG BA RDO RJE SEMS DPA'I ZHAL LUNG LAS,
SKABS 'DIR NANG DU 'DAS MA 'DAS GNYIS KA LA GTOR MA 'BUL BAR BYA LA,
DE YANG LHAN THABS SU 'DAS LHA BSGRUBS PA'I

DKYIL 'KHOR PA RNAMS DANG, 'JIG RTEN PA'I MGRON GSAR DU SPYAN DRANGS
PA LA 'BUL BAR GSUNGS PA LTAR RUNG ZHING, SNAR THANG SMRA SENG GIS,
SGRUB THABS LAS BSGRUBS PA'I DKYIL 'KHOR PA

LAS LOGS SU DKYIL 'KHOR PA'I GTOR MGRON SPYAN 'DREN PAR BSHAD CING,
'DIR YANG DE LTAR BYED DGOS PAR RJE RIN PO CHE'I ZHAL LAS DNGOS SU
THOS PAR, DE'I DNGOS SLOB KHA CIG GSUNG ZHES ZER BA LTAR

DKYIL 'KHOR PA'I GTOR MGRON LOGS NAS SPYAN 'DREN PA'AM, ZHES DE
'DRA'I LUGS KYANG YOD PAR BSHAD PA GNYIS GANG BYAS KYANG 'DRA BAR
MNGON NO, ,ZHES DANG, LCANG SKYA'I BDE MCHOG GI MCHOD CHOG

BDE CHEN CHAR 'BEBS LAS KYANG; DE NAS GTOR MA BYIN RLABS SOGS SGRUB
THABS LTAR NAS DBUL, DE YANG DKYIL CHOG BDE CHEN ROL MTSO LAS, GTOR
MA GNYIS SGRUB THABS LTAR BYA BAR GSUNGS

@53A *, ,LA; DE LTAR NA DKYIL 'KHOR PA DANG PHYOGS SKYONG SOGS THAMS
CAD SPYAN DRANGS NAS 'BUL DGOS PA 'DRA BAS SGRUB THABS SU BSHAD PA
JI LTA BA BZHIN BYED PA'AM, YANG NA 'DAS

PA'I GTOR MA MDUN BSKYED KYI DKYIL 'KHOR LA 'BUL ZHING, 'JIG RTEN PA'I
GTOR MA PHYOGS SKYONG SOGS SPYAN DRANGS NAS 'BUL BA GZHAN LAS
'BYUNG BA LTAR BYA LA, ZHES GSUNGS PA'I PHYIR RO, ,

` DRI BA DGU PA, LHA MO BRGYAD KYI MCHOD PA'I SKABS, DE DAG GI PHYAG
RGYA BSHAD MIN DANG, PHYAG MTSAN RNAMS KYI DBYIBS DANG KHA DOG
SOGS JI LTAR YIN, ZHES PA NI, 'DI RNAMS KYIS MCHOD

PA'I TSE PHYAG RGYA 'DI LTAR 'CHING ZHES GZHUNG RNAM DAG LAS BYUNG
TSOD MI 'DRA ZHING, NAM MKHAR RJE BTZUN BLTAS NAS NI, ZHES PA NAS,
GA-YUNG MOS SKU LA 'KHYUD PA NYID, CES PA'I BAR BRTAG GNYIS KYI

BRTAG PA DANG PO'I LE'U GSUM PA NAS 'BYUNG BA BZHIN, ,DE'I RNAM BSHAD
MKHA' 'GRO'I GSANG MDZOD SOGS LAS SHIN TU GSAL BAR BSHAD GDA'
NA'ANG, DENG SANG CHEN POR GRAGS PA KHA CIG LA'ANG YID

BRTAN AE YONG MI SHES PAS 'DIR GSAL BAR BRJOD NA, MCHOD PA 'BUL BA'I
YUL NI, RANG GI MDUN GYI NAM MKHAR RJE BTZUN TE, BHATTA ZHES PA RJE
BTZUN DANG DANG SGROL GNYIS KA LA 'JUG PAS GANG

@53B LA DAD PA RNAMS SGROL BA'I KYEE RDO RJE'I LHA TSOGS RNAMS
MNGON SUM DU BZHUGS PAR BLTAS NAS NI, DE NYID YON TAN JI LTA BU
DANG LDAN ZHE NA, BDE STONG DBYER MI PHYED PA'I RDO RJE'I NGANG LAS
GZUGS SKU'I RNAM PAR

SKYE BA STE BZHENGS PA NI SNYING RJE CHEN POS 'GRO BA RNAMS SGROL BA'I
PHYIR DU YIN PAS DE LTA BU'I YON TAN DANG LDAN NO, ,DE LA GANG GIS
MCHOD NA, RANG LHAR GSAL BA'I SNYING GA'I SA BON LAS BYUNG ZHING

PHYAG RGYA LNGA LA SOGS PA'I RGYAN RNAMS THAMS CAD SKU LA 'DZIN PA
YI, GOO R'I LA SOGS PA'I 'KHOR GYI LHA MO BRGYAD PO RNAMS KYIS MCHOD
PAR BYA'O, ,LHA MO GANG GIS TSUL JI LTAR DU MCHOD CEN, DKAR

MO RGYA SKAD DU GOO R'I STE 'DI SKU MDOG DKAR MO MA YIN KYANG LHA
DBANG PHYUG GI CHUNG MA'I MING DU BTAGS PA TZAM YIN PAS, DES RI
DVAGS RI BONG GI MTSAN MA CAN ZLA BA'I SGRAS BSTAN PA'I BYANG SEMS
DKAR

POS GANG BA'I THOD PA 'DZIN PA DANG, CHOM RKUN MA NI RGYA SKAD DU
TZOO R'I STE, DES MUN PA'I BDUD LAS RGYAL BA NYI MA'I SGRAS BSTAN PA'I
BYANG SEMS DMAR POS GANG BA'I THOD PA'I SNOD 'DZIN PA DANG, RO
LANGS MA

NI RGYA SKAD DU BEETT ? L'I STE, DE NI DRI CHUS GANG BA'I THONG BA LAG
NA 'DZIN MA DANG, GHASMA ? R'I NI BOD SKAD DU ZA PHOD MA STE, DES
SMAN GYI SGRAS BSTAN PA'I, BRTAG GNYIS LAS, NA DANG GA HA DANG PO
DANG, ,  @54A *, ,MTHA' YI SHVA DANG DANG PO'I SHVA, ,ZHES PA LTAR GYI
SHA LNGAS GANG BA'I THOD PA 'DZIN CING, PUKKA S'I NI BOD SKAD DU SPOS
MA STE, DES NI RDO RJE'I SGRAS BSTAN PA'I DRI CHEN GYIS GANG BA'I

THOD PA LAG NA 'DZIN MA DANG, DE BZHIN DU RI KHROD MA NI RGYA SKAD
DU SHA WA R'I STE, DE NI RO MCHOG TU BDA' BA'I SBRANG CHANG GIS GANG
BA'I THOD PA LAG NA 'DZIN MA DANG, GDOL PA MO'AM GTUM MO NI RGYA
SKAD DU TZANdA L'I STE, DES CHOS

THAMS CAD SGRA BRNYAN LTA BUR SGROG PA'I CANG TE'U RDUNG BAR BYED
PA STE, MCHOD PA'I LHA MO 'DI RNAMS KYIS NI KYE RDO RJE YAB YUM GTZO
BOR BZHUGS PA'I DKYIL 'KHOR GYI LHA TSOGS RNAMS LA MCHOD PAR BYA'O,
,DE LTAR NA

NANG NGAM GSANG BA'I MCHOD PAS MCHOD PAR MA ZAD, 'DOD CHAGS BDE
BA CHEN PO'I YE SHES LA LHAG PAR RJES SU CHAGS PA'I NYAMS DANG LDAN
PAS, GA-YUNG MO NI RGYA SKAD DU dOAMBHI N'I STE, DES GTZO BA'I SKU

LA 'KHYUD DE SNYOMS PAR 'JUG PA'I BDE STONG SKYED PA DE KHO NA NYID
KYI MCHOD PAS KYANG MCHOD PAR BYED PA NYID DO, ,MCHOD TSUL NI
RGYUD 'GREL LAS, DE YANG BDAG MED MA GTZO BO'I THUGS KAR BSDUS

TE GA-YUNG MOS GTZO BO LA 'KHYUD NAS SNYOMS PAR ZHUGS PAS, GTZO
BOS BDE CHEN NYAMS SU MYONG BA NA, DE NYID KYIS 'KHOR RNAMS BDE BAS
TSIM PAR 'GYUR TE, SKU'I RNAM PA THA DAD KYANG RGYUD GCIG YIN PA'I

@54B PHYIR RO, ,ZHES KYANG GSUNGS SO, ,DE LTAR NA JI SKAD DRIS PA RNAMS
KYI LAN LUNG RIGS MAN NGAG ZAB MO'I SKYE ? DBAR NAS DRANGS TE PHUL
ZIN PA YIN PAS JI LTAR SHES PA'I DON RNAMS BSHAD TZAM DANG

PHYI'I GO RGYA GCOD PA TZAM MA YIN PAR RANG RGYUD DANG 'DRES NGES
PA'I NYAMS LEN GYI GNAD LA 'GEL 'TSAL ZHING, SBYIN SREG DE SNGA BRTZAM
SKABS MA BYUNG YANG SGYU LUS BDE ZHING BREL BA DMIGS BSAL

CAN MA BYUNG NA GANG MYUR RTZOM 'DUN LAGS PAS DGONGS 'JAGS
MKHYEN, RTEN BCAS TSES BZANG POR PHUL,