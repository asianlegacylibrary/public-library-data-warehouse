@001A *, ,DPAL CHOS KYI GRAGS PAS MDZAD PA'I RGYUD GZHAN GRUB
PA ZHES BYA BA'I BSTAN BCOS KYI 'GREL PA MKHAS BA'I YID 'PHROG
CES BYA BA BZHUGS SO, ,

@001B #, ,AOm BDE LEGS SU GYUR CIG ,NA MO GU RU T'A RE YA, 'DI
SNANG BRDZUN PHUG RIG PAS KLONG NAS RDOL, ,RTEN 'BYUNG STON
PA'I NGAG LA DBANG BSGYUR CING, ,BLO GSAL

YID LA DON BZANG 'JO BA'I DPAL, ,GNYIS MED BLA MA BDAG GI
GTZUG NA RGYAL, ,LUNG RIGS TSA ZER RNON PO SPRO STANGS KYIS,
,LOG RTOG MUN PA STUG PO'I TSOGS BSAL NAS, ,CHOS

KYI PAD TSAL BZHAD PA'I SNYAN PA CHE, ,'DZAM GLING RGYAN DU
GRAGS PA RTAG TU MCHOD, ,TSAD MA'I GZHUNG CHEN DPAG DKA' CHU
YI GTER, ,GCIG TU BRLING BA'I PHYIR NA SPYI BRTOL GYIS, ,

BAB COL CA CO BSGRAG 'DI MI MDZES KYANG, ,'PHAGS YUL 'GREL PA
BRTEN SLAD MNYAN PAR 'OS, ,DE LTA NA YANG BYIS PA'I BLO RTZAL
GYIS, ,BRTAG CING DPYAD PAS BYAS MOD CHOS KYI TSIG,

@002A *, ,BRAG CHA BZHIN DU BRDA' DON MA PHRAD PAS, ,RANG 'DOD
PHYOGS DANG 'GAL NA GZHAN DU BYOS, ,GANG LTAR ZLA BA LA NI
RGYU SKAR 'OD, ,GSAL BYED GROGS SU GYUR

LAS GNOD MIN LTAR, ,SHES RAB DBANG PO ZHAN PA'I RIGS CAN 'GA',
,RJES SU GZUNG PHYIR 'DI BZHIN 'CHAD LA SPRO, ,DE LA 'DIR DPAL
CHOS KYI GRAGS PAS MDZAD PA'I TSAD MA'I

BSTAN BCOS SDE BDUN DU GRAGS PA LAS, 'PHROS PA YAN LAG LTA BU
BSTAN BCOS BZHI'I YA GYAL RGYUD GZHAN GRUB PA ZHES BYA BA DE
BSHAD PAR BYA BA LA GNYIS, SPYI'I DON DANG, GZHUNG GI DON NO,
,

DANG PO NI, BSTAN BCOS 'DI RTZA BA GANG LAS 'PHROS PA YIN ZHE
NA, RNAM 'GREL MNGON SUM LE'U LAS, DE YI DE NI BDAG NYID YIN,
,ZHES DANG, RNAM NGES LAS, SNGON PO LA SOGS PA NYAMS

@002B SU MYONG BA ZHES BYA BA YANG DE'I RANG GI NGO BO NYID
NYAMS SU MYONG BA YIN NO, ,ZHES SOGS KYI SKABS SU GZUGS SGRA
LA SOGS PA'I CHOS SU SNANG BA THAMS CAD RANG GI SEMS KYI SNANG
CHA NYAMS SU MYONG BA TZAM DU BSHAD PA DAG LAS 'PHROS SO,
,BSTAN

BCOS 'DI'I BRJOD BYA KHONG DU CHUD PA LA SEMS TZAM PA'I GRUB
MTHA' MI SHES PA'I THABS MED PAS, DE CUNG ZAD GROL NA, DE YANG
SEMS TZAM DU SMRA BA DANG RNAM PAR RIG PA TZAM DU SMRA BA
GNYIS DON 'DRA ZHING, RNAM PAR RIG PA TZAM ZHES PA'I TZAM
SGRAS

DMIGS BYED SHES PA TZAM LAS DMIGS BYA DON GZHAN YOD PA 'GOG
STE, NYI SHU PA'I 'GREL BSHAD LAS, RNAM PAR RIG PA TZAM ZHES
BYA BA NI DMIGS PA DANG BRAL BA STE, ZHES GSUNGS PA'I PHYIR,
'O NA SHES PA'I DMIGS YUL MED NA SHES BYA YANG

MED DAM ZHE NA, SEMS DANG SEMS LAS BYUNG BA KHO NA YOD PAR
'DOD DE, DE NYID LAS, 'BA' ZHIG PA'I RNAM PAR RIG PA TZAM STE
GZUNG BA DANG 'DZIN PA DANG BRAL BA'I SEMS DANG SEMS LAS BYUNG
BA ZHES BYA BA'I THA TSIG GO ,ZHES GSUNGS PA'I PHYIR,

MDOR NA RNAM PAR RIG PA TZAM DU SMRA BA NI SHES BYA THAMS CAD
SHES PA'I BDAG NYID DU SMRA BA STE, SHES PA'I BDAG NYID CES PA
YANG ME NI TSA BA'I BDAG NYID YIN PAS TSA BA LAS LOGS SU MED CES
PA LTAR SHES PA LAS LOGS SU SHES BYA MED PAR

'DOD DO, ,DE YANG YIN TE, RNAM PAR SHES PA NYID GZUGS DANG
SGRA LA SOGS PAR GYUR PA'I SGO NAS GZUGS SGRA SOGS SU SNANG BA
BYUNG BA MA GTOGS, GZUGS SGRA SOGS RANG GI NGOS NAS RNAM PA
GTAD PA MA YIN PAS GZUGS SOGS

@003A *, ,MTHONG BA'I SHES PA DE DAG DON LA SEMS MTHONG BA
YANG YIN TE, THEG BSDUS LAS, DE LTAR SEMS MNYAM PAR BZHAG PA
NA SHES BYA'I GZUGS BRNYAN RNAM PAR BSNGOS PA LA SOGS PA GAR
DANG GANG MTHONG BA DE

NYID SEMS MTHONG BA STE, ZHES GSUNGS PA'I PHYIR, RNAM PAR SHES
PA NYID GZUGS SGRA LA SOGS PAR GYUR NAS DE LTAR SNANG BA YANG
YIN TE, SUM CU PA LAS, SNA TSOGS DAG NI GANG BYUNG BA, ,RNAM
PAR SHES PA GYUR PA STE, ,ZHES

DANG; DE'I 'GREL PA BLO BRTAN GYIS MDZAD PA LAS, BDAG DANG
CHOS RNAMS DNGOS PO LA NYE BAR 'DOGS PA NI MA YIN NO ZHES BYA
BA DE CI LTA BU ZHE NA, BDAG DANG CHOS RNAMS NI RNAM PAR SHES
PA GYUR PA LAS PHYI ROL NA MED PA'I PHYIR

RO; ;ZHES GSUNGS PA'I PHYIR, DE LTAR GZUGS DANG SGRA LA SOGS
PA'I SKYE MCHED BCU PO THAMS CAD NANG GI SHES PA'AM DE'I BAG
CHAGS GANG RUNG GIS NYER LEN BYAS PA LA BRTEN NAS BYUNG BA YIN
PAS PHYI ROL RDUL BSAGS

PA'I GONG BU DANG BEM PO ZER BA MI 'DOD PA'I RGYU MTSAN YANG
DE LA THUG PA YIN NO, ,MDOR NA SNGON PO SNANG BA LTA BU LA
MTSON NA, RANG CAG GIS SKYE BA SNGON MA RNAMS SU SNGON PO LAN
MANG DU MTHONG BA LA BRTEN NAS SLAR SNGON PO SNANG

BYED KYI BAG CHAGS BZHAG PA DE NYID TSE 'DIR SMIN PA NA, BAG
CHAGS DE NYID CHA GNYIS SU GYES TE CHA GCIG SNGON PO DANG CHA
GCIG SNGON 'DZIN MIG SHES SU GYUR PA YIN PAS SNGON PO DANG
SNGON 'DZIN MIG SHES GNYIS NYER LEN GCIG LAS SKYES PAR GRUB

@003B BO; ;NYER LEN GCIG LAS SKYES PAS RDZAS GCIG TU YANG GRUB
STE, DE GNYIS RDZAS SU GCIG CES PA'I RDZAS DE NYER LEN BAG
CHAGS DE LA BYED PA'I PHYIR RO, ,DE'I PHYIR LHAS SBYIN LA
SNANG BA'I SNGON PO LHAS SBYIN RANG GI BAG CHAGS LAS GRUB PA
YIN PAS

MCHOD SBYIN LA MI SNANG STE, DPER NA DMYAL BA'I ME DE DMYAL BA
PA RANG GI LAS KYI BAG CHAGS LAS GRUB PA YIN PAS MI LA MI
SNANG BA BZHIN NO, ,DE LTAR KHAS BLANGS NA KUN GZHI BZHED PA
DAG GIS DE LTA BU BAG CHAGS KUN GZHI DANG MIG SHES SOGS

KYI DMIGS YUL DU BSHAD PA DANG, LUGS 'DIR YANG DMIGS BRTAG
LAS, NUS PA 'JOG PHYIR RIM GYIS YIN, ,ZHES SNGON 'DZIN MIG
SHES SNGON PO'I RNAM PA CAN DU SKYED PA'I BAG CHAGS, SNGON
'DZIN MIG SHES KYI DMIGS RKYEN DU BSHAD PA DAG

LEGS PAR BSHAD PAR 'GYUR RO, ,DE LTAR YANG YIN TE, SNGON 'DZIN
MIG SHES KYIS SNGON PO DMIGS ZER BA YANG BAG CHAGS NYID SNGON
POR DMIGS PA LA ZER BA YIN PAS DE'I TSE BAG CHAGS LAS LOGS SU
SNGON PO MED CING, DE'I DMIGS PA'I GZHI'AM

RKYEN GANG YIN ZHES BTZAL NA BAG CHAGS LAS GZHAN MI RNYED PAS,
DNGOS PO LA BAG CHAGS DMIGS PA YIN YANG SNGON PO DMIGS PAR
RLOM PA YIN NO, ,DE'I PHYIR LHAS SBYIN DANG MCHOD SBYIN GNYIS
KAS SNGON PO GCIG LA THUN MONG DU

BLTAS PA'I TSE GCIG LA SNANG BA CIG SHOS LA SNANG BA MA YIN
YANG, DE GNYIS KAS SNGON PO GCIG MTHONG ZHES RLOM PA TZAM DU
ZAD DO, ,MDOR NA LHAS SBYIN GYI LUS NGAG YID GSUM LHAS SBYIN
RANG GI BAG CHAGS LAS GRUB PA YIN PAS, DE DAG

@004A *, ,MCHOD SBYIN LA SNANG DU MED PA YIN ZHES BZHED BA LA,
PHYI DON SMRA BA DAG GIS 'DI LTAR RGOL TE, ,SEMS TZAM PA KHYOD
LTAR NA KHYOD LAS RGYUD THA DAD PA'I SEMS CAN GZHAN TSAD MAS
MA GRUB PAR 'GYUR TE, RGYUD GZHAN PA'I SEMS

CAN DE DAG RANG RANG GI BAG CHAGS LAS GRUB PA GANG ZHIG ,DE
DAG KHYOD KYI TSAD MA LA SNANG DU MI RUNG BA'I PHYIR, ZHES RGO
LA BA'I RTZOD PA DE DAG BZLOG BA'I DON DU RGYUD GZHAN GRUB PA
ZHES BYA BA'I BSTAN BCOS LOGS SU MDZAD PA YIN NO, ,DE'I

PHYIR BSTAN BCOS 'DI'I BRJOD BYA NI RGYUD GZHAN YOD PA NYID
DO, ,DGOS PA NI THAMS CAD MKHYEN PA SGRUB BYED KYI RTZA BA'I
RGYU SNYING RJE CHEN PO YIN ZHING RGYUD GZHAN MED NA SNYING
RJE DE'I DMIGS YUL STONGS PAR 'GYUR BA DE BZLOG PA'I CHED
DU'O,,

NYING DGOS NI SNYING RJE CHEN PO DE NYID SKYE BA DU MAR GOMS
PA LAS TSAD MA'I SKYES BU MTHAR THUG GRUB PA DE'O, ,NYING DGOS
KYANG BSTAN BCOS 'DIS SGRUB PAR BYED PAS 'BREL BA YANG DON
GYIS GRUB BO, ` ,GNYIS PA GZHUNG DON LA,

MTSAN DON DANG, GZHUNG DNGOS GNYIS, DANG PO NI, RGYA GAR SKAD
DU, SANTAN'AN+YATAR SIDD'AN'A MA PRA KA RA nA, BOD SKAD DU
RGYUD GZHAN GRUB PA ZHES BYA BA'I RAB TU BYED PA, 'JAM DPAL
GZHON NUR GYUR PA LA PHYAG 'TSAL LO, ,ZHES PA'O, ,GO

BAR ZAD DO, ,GNYIS PA NI, GZHUNG DNGOS BSHAD PAR BYA BA LA
GNYIS, RTZOD PA'I GLENG BSLANG BA DANG, CI LTAR RTZOD PA'I
TSUL LO, ,DANG PO LA RTZA BA DANG 'GREL PA'O, ,RTZA BA NI,
PHYI ROL DON DU ?GLU BDAG GIS, LUS DANG NGAG GI LAS BEM PO

@004B YIN PAS, SEMS TZAM PA KHYOD LTAR NA LUS NGAG GI LAS
KYANG MED PAS GZHAN SEMS DPOG PA'I RTAGS MED LA, NGED? LTAR NA
GZHAN SEMS DPOG PA'I RTAGS 'DI LTAR YOD DE, RANG GI LUS NGAG
GI LAS RNAMS KUN SLENG GI BLO SNGON DU

'GRO BA YI STE 'GRO BA CAN GYI BYA BA YIN PAR MTHONG NAS,
PHYIS SU RGYUD GZHAN LA'ANG DE LTA BU KUN SLONG G-YO BA 'DZIN
PA'I PHYIR ZHE NA, GAL TE DE TZAM GYIS GZHAN RGYUD KYI BLO
SHES PAR 'GYUR NA SEMS TZAM PA NGED LA YANG TSUL 'DI DANG CHA

MTSUNGS PA ZHIG YOD CES PA NI RTZA BA'O, ,'GREL PA NI, GAL TE
MDO SDE PA KHYOD BDAG NYID KYI RGYUD LA LUS KYI BYA BA DANG
NGAG GI BRJOD PA GANG DAG YIN PA THAMS CAD KUN SLONG GI SEMS
KYI G-YO BA SNGON DU 'GRO BA'I RGYU MTSAN CAN DAG YIN PAR
MTHONG NAS

RGYUD GZHAN LA BYA BA DE DAG MTHONG BA'I RTAGS LAS SEMS G-YO
BA RJES SU DPOG PAR BYED PA YIN NA, TSUL 'DI NI SEMS TZAM PA
LA YANG CHA MTSUNGS TZAM YOD PAS SEMS TZAM DU SMRA BA NGAS
KYANG GZHAN GYI SEMS RJES SU DPAG PAR BYA

NUS TE, DE DPOG PA'I RTAGS KYANG NGA LA YOD PA'I PHYIR DANG,
RTAGS DE YANG BDAG GI SHES PA LAS GZHAN PA'I RGYUD GZHAN GYI
SEMS JI LTAR G-YO BA'I KHYAD PAR MED PAR PHA ROL PO'I LUS NGAG
GI RNAM RIG JI LTA BA'I RNAM PA CAN GYI LUS

NGAG GI RNAM PAR RIG BYED DU SNANG BA'I SHES PA DE LTA BU DAG
RANG RGYUD LA YOD PAR MI 'DOD DO ZHES PA NI 'GREL PA'O, ,GNYIS
PA CI LTAR RTZOD PA'I TSUL LA GNYIS, MDOR BSTAN PA DANG, RGYAS
PAR BSHAD PA'O, ,DANG PO NI,

@005A *, ,MDO SDE PAS GAL TE SEMS TZAM PA KHYOD GZHAN GYI KUN
SLONG GI SHES PA'I BYED PA STE LUS NGAG GI RNAM RIG JI BZHIN
MA MTHONG BA DE LTA NA DE MA DMIGS PA'I PHYIR GZHAN GYI SEMS
RJES SU DPAG PAR MI RUNG NGO ZHE NA,

SEMS TZAM PAS NYES PA DE NI KHYOD LA YANG 'DRA BAR 'JUG PA'I
PHYIR DANG BDAG KHO NA LA MA YIN TE, PHA ROL PO MDO SDE PA
KHYOD KYIS KYANG GZHAN GYI SHES PA SNGON DU 'GRO BA'I RTAGS
CAN GYI SEMS DE DAG MNGON SUM KYIS MTHONG BA LTAR

NAM YANG MA MTHONG BA'I PHYIR DES KYANG DE DAG SHES PAR MI
'GYUR RO, ,GZHAN GYI SEMS JI LTA BA BZHIN MTHONG MI NUS PA'I
RGYU MTSAN NI, SEMS CAN RNAMS GZUNG 'DZIN GYI RNAM RTOG DANG
MA BRAL BA YIN ZHING, GZHAN GYI SEMS KYI NGO BO NI

GZUNG 'DZIN GYI RNAM RTOG DANG BRAL ZHING GNYIS SU MED PA DANG
BRJOD DU MED PA'I BDAG NYID DU GNAS PA YIN PAS, GZUNG 'DZIN
GYI RNAM RTOG DANG BCAS PA'I SEMS KYIS DE DANG BRAL BA'I SEMS
KYI NGO BO JI LTA BA BZHIN DU MTHONG

DU MED PA YIN NO, ,DE'I PHYIR GZHAN GYI SEMS MA ZAD RANG GI
SEMS KYANG JI LTA BA BZHIN MTHONG MI NUS PA YANG YIN TE, NYI
SHU PA LAS, GZHAN SEMS RIG PA'I SHES PA NI, ,DON BZHIN MA YIN
JI LTAR DPER, ,RANG SEMS

SHES PA ZHES GSUNGS SHING, DE'I 'GREL BSHAD LAS, RANG GI SEMS
DE DANG GZHAN GYI SEMS DE YANG SANGS RGYAS BCOM LDAN 'DAS
RNAMS KYIS CI LTAR BRJOD DU MED PA'I BDAG NYID DU THUGS SU
CHUD PA DE BZHIN DU SROG CHAGS RNAMS KYIS

@005B RANG GI SEMS MA RIG ,RNAL 'BYOR PAS KYANG GZHAN GYI SEMS
MI RIG GO ,DE LTA BAS NA RANG GI SEMS SHES PA DANG GZHAN GYI
SEMS SHES PA GNYIS KA YANG DON JI LTA BA BZHIN DU MA YIN NO,
,ZHES DANG, DE'I PHYIR GZUNG BA'I CHAS SGRIB PAS RANG DANG
GZHAN

GYI SEMS KYI NGO BO LA SROG CHAGS RNAMS DANG RNAL 'BYOR PAS
RANG GI SEMS DANG GZHAN GYI SEMS BRJOD DU MED PA'I BDAG NYID
DU MA RIG STE, ZHES GSUNGS PA'I PHYIR, LUNG DE DANG SUM CU PA
LAS, DE MA MTHONG BAR DE MI MTHONG, ,ZHES YONGS GRUB MNGON

SUM DU MA MTHONG BAR DU GZHAN DBANG MNGON SUM DU MI MTHONG BAR
BSHAD PA DAG GNAD GCIG GO ,'ON KYANG RANG GI SEMS JI LTA BA
BZHIN MI MTHONG BAR BSHAD PA 'DI KUN GZHI KHAS LEN PA LTAR NA
KUN GZHI DANG LUGS 'DI LA NI RTZA BA'I RNAM SHES LTA BU GCIG
LA GO

DGOS TE, DE LTA MA YIN NA SO SKYE'I RGYUD LA RANG RIG TSAD MA
GTAN MED DU 'GYUR BA'I PHYIR RO, ,GNYIS PA RTZOD TSUL RGYAS
PAR BSHAD PA LA GNYIS, RTZOD LAN GYI SGO NAS RGYUD GZHAN YOD
BAR SGRUB PA DANG, DE LA RTZOD PA SPONG BA'O, ,DANG

PO LA GSUM, GZHAN SEMS SGRUB PA'I RTAGS GZHAN DU 'DOD PA MI
'THAD PAR BSTAN PA DANG, DE RANG GI SHES PAS SGRUB PAR BSTAN
PA DANG, RMI LAM NA YANG DE DANG 'DRA BAR BSTAN PA'O, ,DANG PO
NI, GAL TE MDO SDE PAS BDAG NYID KYI SEMS

DE RGYUD GZHAN LA YOD PA'I SEMS DE DAG GI RGYU MTSAN NYID DU
MI RUNG BA'I PHYIR RO, ,'O NA CI YIN ZHE NA, DE MI RUNG YANG
GZHAN GYI SEMS SHES PAR 'GYUR BA'I RGYU MTSAN GZHAN ZHIG YOD
PAR 'GYUR RO ZHE NA, SEMS TZAM PAS DE DE'I RGYU 
@006A *, ,MTSAN DU JI LTAR MI RUNG ZHES DRI'O, ,MDO SDE PA NA
RE, RANG GI RGYUD LA PHA ROL PO'I KUN NAS SLONG BA'I SEMS SO SO
YANG DAG PAR MYONG BA MED PA'I PHYIR, DER MA ZAD DANG SGRAS
BSDUS BA'I NGA 'GRO'O NGA SMRA'O ZHES BDAG NYID DANG

'BREL BAR SNANG BA'I LUS NGAG GI RNAM PAR RIG BYED 'DI DAG NI
BDAG NYID KYI SEMS KYI RTEN CAN TE RGYU MTSAN CAN YANG YIN PAS
DE DAG BDAG NYID KHO NA LA 'BREL BAR MTHONG BA'I PHYIR, TE SGRAS
DRANGS PA'I TSIG LHAG MA NI, GZHAN RGYUD LA YOD

PA'I LUS NGAG GI BYA BA DE DAG KYANG, RANG RGYUD KYI SEMS KYI
RTAGS LA BRTEN NAS RJES SU DPAG DGOS PA DE LTA BU ZHIG YIN PAR
'GYUR NA NI, PHA ROL PO 'GRO BA DANG SMRA BA DAG LA DMIGS NAS
KYANG NGA 'GRO'O NGA SMRA'O ZHES BDAG GI BYA BA DE DANG

'DRA BAR DMIGS PAR 'GYUR BA ZHIG TU GRANG NA, DE LTA MA YIN PAR
DE 'GRO'I DE SMRA'O ZHES GZHAN DANG 'BREL BAR MTHONG BA DE'I
PHYIR GZHAN SEMS DPOG PA'I RGYU MTSAN NI RTAGS GZHAN ZHIG YOD
PAR GRUB PA YIN NO ZHE NA, SEMS TZAM PA

NA RE; KHYOD LA LTOS TE GZHAN LA STE NGED LA YANG RANG GI RGYUD
KYI KUN NAS SLONG BAR BYED PA'I SEMS DE NYID MNGON SUM TSAD MAS
YA BDAG PAR MYONG BA MED PAS, DES NA SEMS KYI NGO BO MNGON SUM
TSAD MAS MYONG BA MED PAR NI BDAG GZHAN

GNYIS KA LA 'DRA LA, PHA ROL BO'I LUS NGAG GI RNAM PAR RIG BYED
DU SNANG BA CAN GYI SHES PA DE NI, RANG GI SEMS KYI G-YO BA'I
TSUL MTHONG BA'I RGYU MTSAN LA BRTEN NAS PHA ROL PO'I SEMS RTOGS
DGOS PA CAN DE DAG KYANG KHA NANG DU BLTAS PA STE RANG GI RGYUD

@006B KYI LUS NGAG GI RNAM RIG TU SNANG BA RGYU MTSAN DU BYAS
NAS, PHA ROL PO'I LUS NGAG GI RNAM PAR RIG BYED YIN PAR SGRO
BTAGS PA'I SGO NAS RTOGS PA'I PHYIR KHA PHYIR BLTAS PA'I SNANG
BA CAN DU GRUB PA DE DAG ,RANG GI SEMS KYI RGYU MTSAN CAN YIN
YANG GZHAN GYI

SEMS KYI RGYU MTSAN CAN LAS SKYE BAR 'GYUR RO ZHES SGRO BTAGS SO
ZHES PA'O, ,DE DAG GO BDE BAR BRJOD NA SEMS TZAM PAS RANG GI LUS
NGAG GI RNAM RIG MTHONG BA'I RTAGS LAS RANG SEMS DPOG NAS DE
BZHIN DU GZHAN GYI LUS NGAG GI RNAM RIG LAS KYANG

GZHAN SEMS DPOG PAR 'DOD PA DE NI, DON LA RANG GI LUS NGAG GI
RNAM RIG MTHONG BA YIN YANG GZHAN GYI LUS NGAG GI RNAM RIG
MTHONG ZHES PA'I THA SNYAD KYANG MI BSLU BA'I PHYIR PHA ROL PO'I
LUS NGAG GI BYA BA MTHONG ZHES SGRO BTAGS PA LA LTOS TE KHA
PHYIR

BLTAS PA'I RNAM PA CAN DU 'JUG PA DE DAG ,RANG GI SEMS KYI RGYU
MTSAN CAN YIN YANG GZHAN GYI SEMS KYI RGYU MTSAN CAN LAS SKYE
BAR SGRO BTAGS SO ZHES PA'I DON YIN NO, ,GNYIS PA GZHAN SEMS
RANG GI SHES PAS SGRUB PAR BSTAN PA NI,

MDO SDE PA NA RE, KHA PHYIR BLTAS PA STE GZHAN GYI LUS NGAG GI
RNAM RIG TU SNANG BA DAG ,RANG GI RNAM RIG SNANG BA'I RGYU MTSAN
LA LTOS PA MED PA KHO NAR CI STE MI 'DOD CE NA, SEMS TZAM PHAN
RE, GZHAN GYI LUS NGAG GI RNAM PAR RIG BYED DE, RANG

KUN NAS SLONG BA'I SEMS G-YO BA'I RGYU MTSAN LA LTOS PA MED PA
NYID YIN NA RNAM RIG THAMS CAD LA MTSUNGS PAS, DE'I TSE RANG GI
LUS NGAG GI RNAM RIG KYANG NANG GI SEMS G-YO BA'I RGYU MTSAN LA
LTOS PA MED PA NYID DU THAL BAR 'GYUR RO, ,THAL

@007A *, ,BA'I RGYU MTSAN BSHAD PA NE, DE'I PHYIR RNAM PAR CHAD
PA STE DE 'GRO DE SMRA BAR SNANG BA DANG, RNAM PAR MA CHAD PA
STE NGA 'GRO NGA SMRA BAR SNANG BAS BYAS PA'I KHYAD PAR YOD PA
DE'I DBANG GIS GZHAN GYI SEMS DPOG PA'I RGYU MTSAN

MED PA DANG RANG SEMS DPOG PA'I RGYU MTSAN YOD PA'I KHYAD PAR DE
'DRA NI, RANG DANG GZHAN GYI SHES PA DE DAG NI RGYU MTSAN KUN
SLONG G-YO BA NYID THA DAD PA RNAM PAR 'BYED PAR BYED PA MA YIN
NO, ,DES NA RNAM PAR MA CHAD PA STENG 'GRO NGA SMRA BAR SNANG
BDAG KYANG RGYU

MTSAN MED PA NYID DU THAL BAR 'GYUR TE, RANG SEMS DPOG PA'I RGYU
MTSAN YOD CING GZHAN SEMS DPOG PA'I RGYU MTSAN MED PA'I KHYAD
PAR GTAN NAS MED PA'I PHYIR RO, ,DE'I PHYIR RANG GZHAN GYI SEMS
DPOG PA'I TSUL MTSUNGS PA DE LTA BAS NA SNANG

BA'I KHYAD PAR RNAM PAR MA CHAD PA STE RANG GI SEMS DPOG PA'I
RTAGS YOD PA'I KHYAD PAR CAN DE 'DRA NI, RANG GI SEMS G-YO BA
SNGON DU 'GRO BA'I RGYU MTSAN CAN KHO NA LA YOD PA MA YIN NO,
,'O NA CI ZHE NA, RNAM PAR CHAD PAR SNANG BA LA YANG BYA BA'I
KHYAD PAR DU SNANG

BA STE GZHAN GYI LUS NGAG GI RNAM RIG TU SNANG BA YANG GZHAN
SEMS DPOG PA'I RTAGS KHO NA YIN NO, ,MDOR NA PHA ROL BOR SNANG
BA DANG BDAG GI BAR SNANG BA'I KHYAD PAR LA MI LTOS PAR LUS NGAG
GI BYA BAR SNANG BA TZAM RANG DANG GZHAN GYI SEMS G-YO BA DPOG

PA'I RTAGS YIN TE, DPER NA MDA' DANG RDO 'PHANGS PA DANG, SGYOGS
DANG, SPRUL PA DANG, GZHAN GYI RAB TU BSKYOD PA DANG SOGS PAS
SGYU MA SOGS DE DAG GI BYA BA'I KHYAD PAR NI, MDA' RDO 'PHANGS
PA DANG SGYOGS CHEN NI YUL GZHAN TU 'GRO BA'I BYA BA CAN DANG,

@007B SPRUL PA NI NGAG BRJOD PA'I BYA BA CAN DANG, GZHAN GYIS
BSKYOD PA DANG SGYU MA NI G-YO BA'I BYA BA CAN DU SNANG BA CAN
DE RNAMS KYANG RANG LAS YUL RGYANG CHAD PAR SNANG YANG SEMS G-YO
BA SNGON DU 'GRO BA CAN SHA STAG YIN PA'I PHYIR DANG, GANG ZAG
GZHAN GYIS BYAS PA'I

LUS G-YO BA LA SOGS PA DE DAG KYANG RGYUD PHA ROL PO LA LTOS TE
RNAM PAR MA CHAD PA YIN YANG, DE DAG BDAG GI SEMS G-YO BA SNGON
DU 'GRO BA CAN YANG MA YIN PA'I PHYIR RO, ,DE LTA BAS NA 'DIR
LUS NGAG GI BYA BAR SNANG BA'I KHYAD PAR TZAM GYIS GZHAN GYI

SEMS G-YO BA RJES SU DPAG PAS RTOGS PA YIN PAR RIGS SO, ,DE LA
GAL TE SEMS RNAL DU GNAS SHING GSONG POR SMRA BA 'GA' ZHIG LTA
BU'I LUS NGAG GI RNAM RIG DE NYID SEMS SNGON DU 'GRO BA'I RGYU
MTSAN CAN MA YIN PA NYID DU 'DOD PA YIN NA, DE'I TSE GANG ZAG

'GA' YI YANG RNAM RIG SEMS SNGON DU 'GRO BA CAN DU MI 'GYUR TE,
KHYAD PAR MED PA'I PHYIR RO, ,DE LTA BAS NA LUS NGAG GI BYA BA'I
KHYAD PAR GYI SPYI BA MA ZHIG GIS NI KUN SLONG G-YO BA'I SPYI
BAM TZAM RTOGS PAR BYED PA YIN NO, ,'DI'I SPYI ZHES PA NI, RTAGS

DE LAS GZHAN SEMS G-YO BA TZAM DPOG THUB KYANG DGE BA DANG MI
DGE BA'I SEMS G-YO BA'I KHYAD PAR ZHIB TU DPOG MI THUB PA'I DON
NO, ,DE YANG MDO SDE PA KHYOD KYI LUGS LA CI LTAR PHA ROL PO'I
LUS NGAG GI BYA BA DNGOS SU DMIGS LA, BDAG

NYID LA PHA ROL PO'I SEMS G-YO BA'I SPYI TZAM MA GTOGS KHYAD PAR
JI BZHIN MI DMIGS PA'I PHYIR 'ON KYANG GZHAN LA SEMS G-YO BA'I
SPYI TZAM RTOGS PA LTAR, SEMS TZAM PA LA YANG PHA ROL PO'I LUS
NGAG GI BYA BA DNGOS SU MI DMIGS KYANG

@008A *, ,BYA BAR SNANG BA DMIGS PAR 'DOD PA'I NGED KYI PHYOGS
LA YANG DE DANG 'DRA'O, ,'DIR BYA BA DANG BYA BAR SNANG BA'I
KHYAD PAR NI MDO SDE BAS PHA ROL PO'I LUS NGAG GI RNAM RIG BDAG
NYID LA DNGOS SU SNANG BAR 'DOD LA, SEMS TZAM PAS

RGYUD GZHAN GYI RNAM RIG PHA ROL PO'I BAG CHAGS LAS GRUB PA YIN
PAS BDAG NYID LA JI BZHIN SNANG DU MI RUNG YANG, RANG RGYUD KYI
SHES PA'I GZUNG YUL GYI CHA GCIG RANG GI RNAM RIG DANG CHA GCIG
GZHAN GYI RNAM RIG LTA BUR SNANG BA DE LA GZHAN GYI LUS

NGAG GI BYA BAR SNANG ZHES THA SNYAD BTAGS PAR 'DOD DO, ,DE SKAD
DU NYI SHU PA'I 'GREL BSHAD LAS, DE DAG RANG GI BZUNG BA'I CHA
GNYIS RANG DANG GZHAN GYI SEMS LTA BUR RIG PA NA RANG DANG GZHAN
GYI SEMS RIG GO ZHES RTOG PAR BYED KYI, YANG DAG PA'I DON DU NA

RANG DANG GZHAN GYI SEMS KYI RANG GI NGO BO LA NI MA REG GO
,ZHES GSUNGS PA LTAR RO, ,DES DNGOS SU GZHAN GYI SEMS MI SNANG
ZHES GSUNGS KYANG LUS NGAG GI LAS MI SNANG BA'I TSUL LA YANG
'DRA'O, ,DKYUS KYI DON NI PHYI DON SMRA BA'I PHA ROL PO YANG
RGYUD

GZHAN GYI NGAG BRJOD PA DANG LUS BSKYOD PA'I BYA BA DAG RGYU
MTSAN MED PAR CI STE MI 'DOD KHYOD LTAR NA, GONG DU RNAM PAR
CHAD PAR SNANG BA RGYU MTSAN MED PAR 'DOD PA DE DANG 'DI NI
MTSUNGS PAS SO, ,DES NA GDON MI ZA BAR RGYUD GZHAN GYI LUS NGAG
GI

BYA BA DE GNYIS NI NGES PAR KUN SLONG GI SEMS G-YO BA LA LTOS
PA'I RGYU MTSAN CAN YIN PA'I PHYIR KUN SLONG GI SEMS DE MED NA
MI 'BYUNG NGO ZHES BYA BA'I 'THAD PA 'DI KHYOD KYIS BRJOD DGOS
SO, DE'I PHYIR KHYOD PHA ROL PO YANG RANG LAS YUL RGYANG CHAD

@008B PAR DE LTAR SNANG BDAG LA DE DANG 'DRA BAR SEMS G-YO BA'I
RGYU MTSAN CAN YIN PAR SMRA DGOS PAR 'GYUR BAS GRUB MTHA' 'DI
DAG LA NI'U BU CAG GNYIS PHAN TSUN KHYAD PAR MED DO, ,GSUM GYI
RMI LAM NA YANG DE DANG 'DRA BAR BSTAN PA LA BZHI,

MDO SDE PA'I 'DOD TSUL SPYIR DGAG PA DANG, ZHAR LA BYE BRAG SMRA
BA'I 'DOD TSUL DGAG PA DANG, MDO SDE PA'I 'DOD PA BYE BRAG TU
DGAG PA DANG, RGYUD GZHAN YOD PAR SGRUB PA'I TSUL LO, ,DANG PO
NI MDO SDE PA NA RE, GAL TE SEMS TZAM PA KHYOD PHA ROL

PO'I LUS NGAG GI RNAM RIG DER SNANG BA DAG NGES PAR KUN SLONG GI
SEMS G-YO BA'I RGYU MTSAN CAN YIN PAR SMRA BA NA DE'I TSE, RMI
LAM GYI DE LA YANG CI'I PHYIR MI SMRA ZHE NA, SEMS TZAM PAS SAD
PA DANG RMI LAM GYI SKABS THAMS CAD MTSUNGS TE,

KHYAD PAR MED PA'I PHYIR, 'O NA KHYOD PHA ROL PO YANG RMI LAM NA
GZHAN GYI LUS BSKYOD PA'I BYA BA DANG TSIG BRJOD PAR DMIGS PA'I
SHES PA DAG SEMS G-YO BA'I RGYU MTSAN CAN YIN PAR CI STE MI SMRA
ZHES DRI BA NA, MDO SDE BAS GAL TE RMI LAM NA

LUS NGAG GI BYA BA DE DAG MED PA'I PHYIR RO ZHEN ,SEMS TZAM PAS
KHYOD SHES PA'I DMIGS YUL PHYI DON YOD DGOS ZHES 'DOD PA DE
BZHIN DU RMI LAM NA DMIGS PA MTSUNGS PAR YOD NA CI STE MED CES
SMRA ZHES DRI BA NA, MDO SDE BAS GAL TE MI DE

GNYID KYIS ZIL GYIS GNON PA'I PHYIR DMIGS YUL PHYI ROL DON GYIS
STONGS PA'I RNAM PAR SHES PA 'GA' TZAM 'BYUNG NGO ZHE NA, SEMS
TZAM PAS PHA ROL PO STE NGA'I PHYOGS LTAR NA YANG GNYID KYIS
GNON PA DE KHO NA'I PHYIR PHYI ROL DON GZHAN GYI DBANG

@009A *, ,GIS STONGS PA'I RNAM PAR SHES PA 'BYUNG BA 'GYUR RO
ZHES 'DOD DO, ,ZHES PA'O, ,GNYIS PA BYE BRAG SMRA BA'I 'DOD PA
DGAG PA NI, BYE BRAG SMRA BA NA RE, GAL TE RMI LAM NA YANG SEMS
CAN SNANG BA'I SHES PA DE NI

YUL GYI DON DANG LDAN PA YIN LA, DE'I TSE SEMS CAN DMIGS PA DE
RNAMS KYANG RGYUD GZHAN NYID YIN NO ZHE NA, TSUL DE NI GAL TE
BYE BRAG SMRA BA KHYOD KYIS SEMS TZAM PA NGED LA BSNGO BA STE
'GRAN BA'I PHYIR YIN GYI SPYIR LUNG DANG RIGS PA DANG

BRAL BA'I PHYIR DE SKAD SMRA BA RGOL BA DAM PA MA YIN MOD, 'ON
KYANG BYE BRAG SMRA BA KHYOD KYI BSAM PA NI KHO BO'I 'DOD PA DE
LTA BU LA RTEN PAR BYED NA NI, DE'I TSE PHA ROL PO SEMS TZAM PA
YANG RMI LAM GYI SEMS CAN DE RGYUD GZHAN DBANG CAN DU 'DOD PA LA
SU YANG

CHOG PAR MI BYED DO SNYAM DU SEMS PA YIN NO, ,ZHES PA'I DON NO,
,'DI'I BSNGO BA NI 'GRAN PA'I DON NAM YANG NA SPYOD 'DUG LAS,
MKHAS PA DAG LA BSNGO BAR 'DOD, ,CES PA LTAR LHAG PAR 'DOD PA'I
DON GANG RUNG NGO, ,'DIR CUNG ZAD DPYAD NA, RTZA

'GREL LAS, GAL TE RMI LAM NA YANG SHES PA DON DANG LDAN PA YIN
LA, DE'I TSE DMIGS PA RNAMS KYANG RGYUD GZHAN NYID YIN NO ZHES
GSUNGS PA 'DI BYE BRAG SMRA BA'I DOGS PA BSU BA'I GZHUNG YIN PAR
'GREL BSHAD LAS BSHAD PAS, DE BYE BRAG SMRA BA'I

DOGS PA KHONG NA GNAS BSU BA TZAM YIN GYI BYE BRAG SMRA BA
SPYI'I 'DOD PA MIN ZER DGOS SAM SNYAM STE, GAL TE BYE BRAG SMRA
BAS RMI LAM GYI SEMS CAN RGYUD GZHAN DNGOS YIN PAR 'DOD NA DES
SPRUL BA YANG SEMS CAN YIN PAR 'DOD DGOS TE, DE

@009B GNYIS RGYU MTSAN MTSUNGS PA'I PHYIR RO, ,SPRUL BA SEMS CAN
YIN NA 'KHOR BA NA SNGON MED PA'I SEMS CAN GSAR DU 'BYUNG BAR
'GYUR ZHING DE LTA NA SEMS CAN 'PHEL 'GRIB CAN DU YANG 'GYUR BAS
BYE BRAG SMRA BA'I GRUB MTHA' DANG 'GAL BAR DOGS SO,,

RIGS PAS KYANG GNOD DE, RMI LAM NA RANG NYID MAL NAS PHYIR THON
TE 'GRO 'ONG BYED PAR RMIS PA DE'I TSE DE GNYIS KA LA RNAM PAR
SHES PA YOD NA RGYUD GNYIS SU THAL BA'AM, YANG NA MAL NA GNAS PA
DE'I LUS RGYUD KYIS MA BSDUS PAR THAL BA'I NYES PA

'BYUNG DU DOGS SO, ,'ON KYANG DMYAL BA'I BSRUNG MA SEMS CAN YIN
PAR BYE BRAG SMRA BAS 'DOD CING, MDO SDE PAS DE BEM PO YIN PAR
'DOD TSUL, NYI SHU BA'I 'GREL BSHAD LAS BYUNG BA MDO TZAM BRJOD
NA, BYE BRAG SMRA BA NA RE, DMYAL BA'I BSRUNG MA

SEMS CAN YIN TE, DE SEMS CAN GYI RNAM PAR SNANG ZHING DE LA LUS
G-YO BA DANG NGAG SMRA BA'I BYA BA YANG YOD PA'I PHYIR, GAL TE
DE LTA BU LUS NGAG GI BYA BA LAS DE SEMS CAN YIN PAR DPOG MI NUS
NA, SROG CHAGS GZHAN LA YANG SEMS YOD PAR DPOG

MI NUS TE, RGYU MTSAN MTSUNGS PA'I PHYIR ZHE NA, SEMS TZAM PAS
DE MI 'THAD DE, DMYAL BA'I BSRUNG MA SEMS CAN YIN NA DMYAL BA PA
LAS GZHAN DU MI 'OS PAS, DE'I TSE DE YANG DMYAL BA PA BZHIN DU
SDUG BSNGAL MYONG BA'I RANG BZHIN CAN YIN NA,

LCAGS DMAR 'BAR BA'I SA GZHI'I STENG GI TSA BA'I SDUG BSNGA RANG
YANG MI BZOD NA DMYAL BA GZHAN DAG CI LTAR SDUG BSNGAL BAR BYED
NUS ZHES SOGS KYI RIGS PA MANG POS 'GOG TSUL 'GREL BSHAD DER
RGYAS PA YOD PA LAS SHES PAR BYA'O, ,MDO
@010A *, ,SDE PAS DMYAL BA'I BSRUNG MAS CHU LA SOGS PA'I 'BYUNG
BA'I BYE BRAG SEMS MED BEM PO YIN PAR 'DOD CING, DE YANG MTSON
CHA 'DEBS PA LTA BU LUS G-YO BA SOGS SU SNANG BA NI LAS KYI
DBANG GIS YIN PAS DE TZAM GYIS SEMS

CAN YIN PAR DPOG MI NUS TE, DMYAL BA'I GNAS NA LUG LTA BU RI
'GRO 'ONG BYED PA DANG SHAL MA LA'I NAGS TSAL DAG SEMS MED BZHIN
DU SEMS CAN DMYAL BA DAG 'DZEGS PA DANG BAB PA'I TSE TSER MA'I
MGO THUR DANG GYEN DU BSTAN PA BZHIN ZER RO,,

DE LA SEMS TZAM PAS, KHYOD KYIS LAS KYI DBANG GIS MTSON CHA
'DEBS PA'I RNAM PAR SNANG ZER BA LEGS KYANG 'BYUNG BA'I BDAG
NYID KYI BEM PO ZER BA MI 'THAD DE, LAS GSOG PA'I DUS NA BEM PO
DE MED PA'I PHYIR, DES NA KHO BO'I LUGS LA SDUG

BSNGAL MYONG BAR 'GYUR BA'I LAS KYI BAG CHAGS SEMS STENG DU
BSGOS SHING DE NYID SLAR SMIN PA NA MTSON CHA 'DEBS PA LA SOGS
PA'I RNAM PAR SNANG BA YIN PAS MDOR NA DMYAL BA RANG GI SEMS
STENG GI BAG CHAGS NYID DMYAL BA'I BSRUNG MA

'JIGS 'JIGS LTA BUR SNANG BA MA GTOGS PHYI ROL BEM PO MA YIN
ZHES 'GOG GO ,GZHAN YANG BYE BRAG SMRA BAS RMI LAM GYI GLANG PO
CHE DE MTSAN NYID GSUM GYI NANG NAS GANG DU 'DOD GAL TE GZUGS
YIN NA RDUL DU MA 'DUS PA'I GONG BU YIN NAM

MIN YIN NA SKAR KHUNG SHIN TU DOG MO'I NANG DU CI LTAR SHONG,
YUL DE NA GNAS PA'I GNYID MA LOG PA DAG GIS KYANG CI'I PHYIR MI
MTHONG ZHE NA, MTHA' CHOD PAR BSHAD DKA' YANG RMONGS PA'I BLOR
SHAR TSOD BYAS NA, DE GZUGS YIN YANG RNAM RIG MA

@010B YIN PA'I GZUGS YIN PA'I PHYIR SKYON MED CES LAN GDAB NA
RUNG NGAM SNYAM MO, ,'ON KYANG RMI LAM BDEN PA MTHONG BA LA ZHIB
CHA GZHAN DGOS SAM DPYAD, DA NI DKYUS KYI DON LA 'JUG PA NI,
TSUL 'DI SEMS TZAM PA 'GA' ZHIG GI LUGS LTAR

NA SAD PA DANG RMI LAM NA LUS NGAG GI RNAM PAR RIG BYED DU SNANG
BA'I DE LTA BU SHES PA THAMS CAD RGYUD GZHAN DBANG CAN SNANG BA
YOD PAR 'DOD PA KHO NA YIN NO, ,'ON KYANG KHYAD PAR NI SAD PA'I
GNAS SKABS NA RGYUD GZHAN MNGON SUM DU MTHONG

BA DANG RMI LAM GYI GNAS SKABS NA BRGYUD PA'I SGO NAS MTHONG
BA'I KHYAD PAR 'DI YOD DO, ,DE LA YANG KHYAB PA MED DE, RE 'GA'
NI RMI LAM NA YANG RGYUD GZHAN YOD PA MNGON SUM DU MTHONG ZHING
DE NI RGYUD GZHAN DBANG CAN DU 'DOD PA KHO NA STE, LHA LA SOGS

PA'I BYIN GYI RLABS KYIS RMI LAM BDEN PA MTHONG BA YOD PA'I
PHYIR RO, ,DE BAS NA SEMS TZAM PA 'DI'I LUGS LA BRTEN PA 'DI NI
RGOL BA DAM PA MA YIN PA LA BRTEN PA MA YIN ZHES PA'I DON NO,
,RMI LAM BDEN PA MTHONG ZHES PA DE DENG SANG RMI LAM

NA RTA MGRIN GYI DBANG THOB SKAD 'DUG PA DE LTA BU LA BYED DAM
SNYAM STE, BTZUN PA NGO BO NYID MED PA'I THEG BSDUS BSHAD SBYAR
LAS, LHA LA SOGS PA'I DBANG GIS RMI LAM NA BSTAN BCOS DANG
SNGAGS LA SOGS PA RNYED PA BZHIN NO, ,ZHES GSUNGS PA

LTAR RAM, 'ON KYANG DE'I TSE DBANG NOD PA PO GNYID LOG GZHIN
PA'I MAL NA NYAL BA DE NYID LA BYA DGOS TE, DE'I TSE LUS LOGS SU
CHAD PAR SNANG BA DE SEMS CAN MA YIN PAS DBANG NOD PA POR MI
RUNG BA'I PHYIR, 'DIR SPRO BYA YOD KYANG KHO BOS GCIG DU BRAL
GYI

@011A *, ,RNAM GZHAG 'KHRUL SPONG BDUD RTZI'I GZEGS MA LAS CUNG
ZAD BSHAD ZIN TO, ,GSUM PA MDO SDE PA'I 'DOD PA BYE BRAG TU DGAG
PA NI, RE ZHIG MDO SDE PA DGAG PAR 'DOD NAS KHYOD KYIS LUS NGAG
GI BYA BA

DMIGS PA'I RTAGS DE NYID KYIS KYANG GZHAN GYI SEMS DE CI STE'AM
CI LTAR RTOGS PAR BYED CES DRI BA NA, MDO SDE PAS PHA ROL PO'I
LUS NGAG GI BYA BA DE PHA ROL PO'I SEMS KYI 'BRAS BU YIN PA'I
PHYIR 'BRAS RTAGS LAS RJES SU DPAG PA YIN

ZER RO, ,DE LA SEMS TZAM PAS, 'ON DE'I 'BRAS BU YIN PA'I RTAGS
LAS NI GZHAN SEMS RJES SU DPOG PA LTAR, PHA ROL PO'I LUS NGAG GI
BYA BA DNGOS SUM DMIGS KYANG BYA BAR SNANG BA'I RANG GI SHES PA
LAS PHA ROL PO'I SEMS GZHAN RJES SU DPOG

PA LA YANG TSUL 'DRA BAS CI STE RTOGS PAR MI BYED DE SHIN TU
BYED DO, ,'DI'I CI STE NI CI'I PHYIR GYI DON NO, ,GZHAN YANG MDO
SDE PA KHYOD GAL TE PHA ROL PO'I LUS NGAG GI BYA BA DE RANG NYID
YOD PA TZAM GYIS KHO RANG GI SEMS RGYUD RTOGS PAR BYED NA NI,
DE'I

TSE DE MA DMIGS PAS KYANG PHA ROL PO'I SEMS RGYUD DE LTA BU YOD
PA RTOGS PAR 'GYUR TE, DE'I TSE BYA BA DE RANG NYID YOD PA YIN
PA'I PHYIR RO, ,GAL TE RTAGS SU SONG BA'I DON NI LEGS PAR SHES
PA LA LTOS PA'I PHYIR DE LTAR MI 'GYUR RO ZHE NA, DE LA

KHYOD DE'I TSE DANG POR GZHAN GYI SEMS G-YO BA'O SEMS DE LAS NI
BYA BA'O BYA BA LAS NI NGED KYIS DE SHES PA 'BYUNG NGO SHES PA'I
RTAGS DE LAS NI GZHAN GYI SEMS RTOGS PA'O ZHES BYA BA'I BRGYUD
PA 'DIS CI ZHIG BYA STE MI DGOS SO, ,BZHI PA RGYUD

@011B GZHAN YOD PAR SGRUB PA LA GNYIS, RANG LUGS KYI RGYUD GZHAN
SGRUB TSUL 'THAD PAR BSTAN PA DANG, GZHAN GYI DE MI 'THAD PAR
BSTAN PA'O, ,DANG PO NI, RANG LUGS LA GZHAN SEMS RTOGS PAR BYED
PA'I RIGS PA DE GANG YIN ZHE NA, GZHAN GYI LUS NGAG GI BYA BAR

SNANG BA YANG YIN, GZHAN GYI SEMS LAS RAB TU SKYE BA'I CHOS YOD
PA CAN GYI SHES PA KHO NA 'DIS RTOGS PAR BYED PA YIN PAR 'GYUR
TE, LUS NGAG GI BYA BA YIN YANG RUNG BYA BAR SNANG BA YIN YANG
RUNG GZHAN SEMS RTOGS PAR BYED PA LA NI THA MAR YANG LUS NGAG GI

BYA BAR SNANG BA'I SHES PA DE LA BRTEN DGOS PA'I PHYIR RO,
,RTAGS DE YANG GZHAN GYI SEMS G-YO BA TZAM GYI SPYI BAM ZHIG NI
GZHAN GYI LUS KYI BYA BA DANG NGAG BRJOD PAR SNANG BA'I RANG
RGYUD KYI SHES PA SPYI BAM TZAM DE'I RGYU YIN PAS TSUL 'DI NI
'BRAS BUS RGYU RTOGS PA'I

'BRAS RTAGS YIN NO, ,'DI'I G-YO BA TZAM GYI SPYI ZHES PA'I TZAM
SGRA NI SEMS G-YO BA TZAM DPOG GI SEMS DGE MI DGE LA SOGS PA'I
KHYAD PAR DPOG MI NUS PA'I DON DANG, SPYI ZHES PA'I SGRA NI
GZHAN GYI SEMS DANG MTSAN PA SNANG DU MI RUNG YANG GZHAN GYI
SEMS

DE'I SGRA DON DPOG CES PA'I DON NO, ,RTAGS DE LA BRTEN NAS RJES
DPAG GI 'JUG TSUL NI, BDAG NYID KYI LUS NGAG GI KUN SLONG G-YO
BA'I RGYU MTSAN CAN NI DMIGS PA KHA NANG DU BLTAS PAR 'JUG LA,
BDAG NYID LAS GZHAN PHA ROL PO'I DE NI GZHAN DU STE KHA

PHYIR BLTAS PAS 'JUG PA YIN TE, KHYAD PAR 'DI NI PHAL CHE BA'I
DBANG DU BYAS PA YANG YIN TE, BDAG NYID KYIS 'PHANGS PA'I MDA'
RGYANG RING DU PHYIN PA'I BYA BAR SNANG BA LTA BU LA, BDAG NYID
KYI SEMS G-YO BA SNGON DU SONG BA YIN YANG DMIGS PA KHA PHYIR
BLTAS

@012A *, ,PA'I SNANG BA YIN NO, ,'DI DAG GI RGYU DANG 'BRAS BU'I
NGO BO BSHAD PA DE NI GNYID LOG PA LA SOGS PA'I GNAS SKABS DANG
SAD PA'I GNAS SKABS GZHAN NA YANG MTSUNGS SO, ,SOGS PAS 'DOD
CHAGS DANG MYA NGAN GYIS BRLAMS PA SOGS

BSDU'O, ,GNYID KYIS 'KHRUL BA'I GNAS SKABS NA NI BDAG NYID 'GRO
'ONG SOGS JI LTA BA BZHIN GYI SNANG BA 'CHAR BA NI GNYID DE'I
RKYEN GYI KHYAD PAR LA NYE BAR BRTEN PA'I PHYIR YIN LA, 'GREL PA
LTAR NA BAR 'DIR DMYAL BA PAS SDUG BSNGAL MYONG BAR SNANG

BA LAS KYI KHYAD PAR LA NYE BAR BRTEN PA'I PHYIR ZHES PA'I TSIG
GCIG BCUG DGOS PAR SNANG NGO, ,GNAS SKABS DE NA GZHAN GYI SEMS
G-YO BA'I RGYU MTSAN CAN GYIS BYUNG BA'I GZHAN GYIS MTSON BSNUN
PA DANG BZHIN BZANG STON PAR SNANG BA'I RNAM PAR SHES

PA NI DE'I BAG CHAGS DE DAG KHO NA'I DBANG GIS RE 'GA' GZHAN GYI
NYE BAR SBYOR BA STE GZHAN GYI SEMS KYI BYED PAS BAR DU CHOD PA
STE 'DAS PA'I DUS KYI MI DAG SNANG BA DANG SOGS PAS DE LAS GZHAN
PA'I SNANG BA DAG BSDU ZHING, KYANG SGRAS RMI LAM BDEN PA'I

YUL LA YANG 'JUG PA RNYED PAR 'GYUR GYI, DE LTA BU SBYOR BA GTAN
MED PA LA NI, RNAM PAR SHES PA 'JUG PA RNYED PA MA YIN NO, ,DE
LTAR 'THAD PA DE'I PHYIR SANG RMI'I GNAS SKABS THAMS CAD DU LUS
NGAG GI BYA BA LA SOGS PA'I RNAM PAR RIG BYED KYI SNANG

BA BYUNG BA'I RTAGS LAS SEMS KYI G-YO BA RJES SU DPAG PAR BYA BA
KHO NA YIN NO, ,GNYIS PA GZHAN LUGS KYI RGYUD GZHAN SGRUB TSUL
MI 'THAD BAR BSTAN PA NI, MDO SDE PA LTAR NA LUS NGAG GI BYA
BA'I RTAGS LAS SEMS G-YO BA

@012B RTOGS PAR 'DOD NA NI, GNYID LOG PA DANG MA LOG PA'I GNAS
SKABS GZHAN NA YANG LUS NGAG GI BYA BAS SEMS G-YO BA RTOGS PAR
'GYUR RO, ,YANG NA NI NAM YANG RTOGS PAR MI 'GYUR TE, KHYOD LTAR
NA RMI LAM NA GZHAN GYI SEMS G-YO BA MED PAR YANG LUS NGAG GI

BYA BA DMIGS PA 'BYUNG BA'I PHYIR RO ZHE NA, MDO SDE PA NA RE,
NYES PA MED DE BLOS DMIGS PA NI YUL MED PAR YANG 'BYUNG BAR
'GYUR GYI, LUS NGAG GI BYA BA NI SEMS G-YO BA SNGON DU MA SONG
BAR 'BYUNG BA MA YIN NO, ,KHO BO CAG LTAR NA BYA BA LAS NI G-YO
BA RTOGS PAR

BYED PA 'DOD PAS NA 'KHRUL BA'I GNAS SKABS DE NA NI BYA BA YANG
MED DO, ,DE'I PHYIR 'KHRUL BA'I GNAS SKABS DER YUL PHYI ROL DON
GYIS STONG PA'I SHES PA 'BYUNG BAR KHAS LEN PA'I PHYIR NYES PA
MED DO ZER NA, DE LA SEMS TZAM PA NA RE, SAD RMI'I GNAS

SKABS RNAM PA THAMS CAD DU THA SNYAD BTAGS PA MTSUNGS PAR GRAGS
PA LAS, KHYOD KYI THA SNYAD DE BOR NAS RE 'GA' NI RMI LAM NA
SHES PA DON GYIS STONG NGO, ,SAD PA'I SKABS GZHAN NA NI DON GYIS
STONG PA LAS GZHAN DU SHES PA DON DANG LDAN PA BYUNG BA YIN NO
ZHES

BYA BA'I DBANG YONG CHEN PO 'DI KHYOD GA LAS THOB CES SMRAS PA
NA, GAL TE MDO SDE PAS SPYIR SHES PA YUL YOD PA LA LTOS KYANG
GNYID LA SOGS PAS ZIL GYIS GNON PA'I GNAS SKABS SU TSUL DE LAS
GZHAN DU 'GYUR BA YIN NO ZHE NA, SEMS TZAM

PAS; GAL TE KHYOD DE LTA BU GNAS SKABS SRID PA YOD PAR KHAS LEN
NA, DE'I TSE SEMS CAN RNAMS SPYIR MA RIG PAS YID DKRUGS PA SHA
STAG YIN PA'I PHYIR SEMS CAN GYI SHES PA YIN NA DE LTAR YUL MED
PA KHO NAR 'BYUNG DU ZAD MOD CES KHAS

@013A *, ,LONGS SHIG ,DE LTAR KHAS LEN NA NI SHES PA KUN LA YUL
GYI NGOS NAS RNAM PA GTAD PA MED PAR DON GYIS KHAS BLANGS PA YIN
PAS, DE'I TSE PHYI ROL DON GZHAN DU SMRA BA'I GRUB MTHA' NYAMS
PAR 'GYUR BAS, KHYOD KYI GRUB MTHA'

DE LA NYES PA'I GLAGS TE NYES PA 'BYUNG BA'I SKABS DU MA LAN
GDAB PAS SBA BAR MI NUS PA CAN DANG RTZOD PA SPONG MI THUB PA'I
TSEGS CHEN PO CAN 'DI, KHO BOS LAN GDAB PA GCIG GIS NGES PAR
CHOMS PAR 'GYUR RO, ,NYES PA'I GLAGS SBA BAR MI NUS

PA NI GCIG LA LAN GDAB KYANG DE LA BRTEN NAS NYES PA GZHAN DANG
GZHAN 'BYUNG BA'O, ,DE'I PHYIR TSEGS CHEN PO CAN YANG YIN NO,
,GNYIS PA RGYUD GZHAN YOD PAR SGRUB PA LA RTZOD PA SPONG BA LA
GNYIS, DE LA RTZOD PA SPONG BA'I LAN DNGOS DANG?

DE LAS 'PHROS PA'I LAN GZHAN NO, ,DANG PO NI, MDO SDE BAS JI GA
STE MA BZOD NAS BYA BA DE DAG MTHONG BA'I RKYEN GYIS LUS DANG
NGAG GI RNAM PAR RIG BYED KYI RTAGS DAG LAS RANG KUN NAS SLONG
BAR BYED PA'I SEMS RJES SU DPAG PAR RIGS PA 'DI SEMS TZAM PA LA

YANG MTSUNGS PA MA YIN NAM, SEMS TZAM PA KHYOD RGYUD GZHAN TE
NYAN PA PO'I RGYUD DANG 'BREL BA'I NGAG GI RNAM PAR RIG BYED DU
SNANG BA'I SHES PA DE DAG NI, SMRA BA PO GZHAN RGYUD KYI RNAM
PAR RIG BYED DAG YIN PAR KHAS LEN PA DE 'OS PA MA YIN

TE; NYAN PA PO'I RGYUD KYI NGAG GI RNAM PAR RIG BYED DU SNANG
BA'I SHES PA DE DAG NI, SMRA BA PO'I BRJOD 'DOD KYI BSAM PA'I
NYE BAR LEN PA LAS BYUNG BA MA YIN TE, DE LTA BU BSAM PA DE DE'I
NYER LEN BYAS PA DANG DE DE'I NYER LEN BYAS PA LAS BYUNG BA MA

@013B YIN PA'I PHYIR RO ZHE NA, SEMS TZAM PA NA RE NGED KYIS
NYAN PA PO LA YOD PA'I SMRA BA PO'I KUN SLONG DPOG PA'I SHES PA
ZER BA DE, SMRA BA PO GZHAN RGYUD KYI SEMS KYIS KUN NAS BSLANGS
PA'I RNAM PAR RIG BYED KYI NGO BO CAN NYID YIN PA'I PHYIR TE
RNAM PAR RIG BYED DE

DANG NGO BO GCIG PA CAN YIN PA'I RGYU MTSAN GYIS, SMRA BA PO'I
LUS NGAG GI RNAM RIG DER SNANG BA'I SHES PA'I KUN NAS SLONG BAR
BYED PA'I SEMS RTOGS PAR BYED DO ZHES NI MI ZER RO, ,'O NA CI
ZER ZHE NA, NYAN PA PO'I RGYUD KYI SMRA BA PO'I RNAM RIG TU
SNANG BA'I SHES PA

DE NI SMRA BA PO DE'I SEMS KYI 'BRAS BU YIN PA'I PHYIR DE SKAD
ZER RO, ,SMRA BA PO'I KUN SLONG DPOG BYED KYI RNAM PAR RIG BYED
DAG NI NYAN PA PO'I RGYUD KYI BYA BA DANG TSIG GI RNAM PA CAN
GYI SHES PA KUN NAS SLONG BAR BYED PA'I SEMS KYI RGYUD LAS SKYES
PA DAG LA, SMRA BA PO'I

RNAM PAR RIG BYED DU THA SNYAD BTAGS PA KHO NA YIN NO, ,DE LTAR
YANG YIN TE, NYAN PA PO'I RGYUD KYI KUN NAS SLONG BAR BYED PA'I
SEMS KYANG RANG GI RGYUD KYI LUS NGAG GI RNAM RIG DE DAG GI NYE
BAR LEN PA STE NYER LEN GYI RGYU KHO NA YIN LA, RGYUD GZHAN GYI
SHES PAS

KUN NAS SLONG BAR BYED PA'I RNAM RIG DAG GI NI BDAG PO'I RKYEN
YIN NO, ,DE LTAR NYAN PA PO'I RGYUD KYI RNAM PAR RIG BYED KYI
NYE BAR LEN PA'I RGYUS, RGYUD GZHAN DANG 'BREL BA'I LUS NGAG GI
BYA BA'I RNAM PA CAN GYI SHES PA BSKYED PA YIN PAS DE DAG LA
'BREL

BA YANG GRUB CING DE LTA BU'I SGO NAS KYANG THA SNYAD NYE BAR
GDAGS PA'I DBANG GIS RGYUD GZHAN GYI RNAM PAR RIG BYED DAG YIN
PAR THA SNYAD GDAGS PAR 'GYUR RO, ,DE DAG GI DON NI, MDO SDE PAS
SEMS TZAM PA KHYOD NYAN PA PO'I RGYUD KYI NGAG GI RNAM RIG TU
SNANG
@014A *, ,BA'I SHES PA LAS SMRA BA PO'I SEMS DPOG PA CI LTAR
'THANG CES RGOL BA NA, SEMS TZAM PAS NYAN PA POS NGAG SMRA
'DOD KYI SEMS G-YO BA LAS RANG NYID KYI NGAG SMRA BA'I RNAM
RIG BYUNG ZHING, RANG GI RNAM RIG DE LTA BU BYUNG BA'I RTAGS
LAS

RANG SEMS DPOG PA MI BSLU BAR MTHONG BA RGYU MTSAN DU BYAS
NAS, PHA ROL PO DAG GIS KYANG NGAG GANG SMRA BA KUN SLONG LA
RAG LAS PA GDON MI ZA'O ZHES THAG CHOD PA'I DBANG GIS, RANG GI
NGAG GI RNAM RIG SNANG BA'I SHES PA DE LA PHA ROL PO'I NGAG GI
RNAM RIG DANG

'DRA BA'I RNAM PA 'CHAR ZHING, RNAM PA DE LA NI PHA ROL PO'I
NGAG GI RNAM RIG TU THA SNYAD BTAGS SHING, DE LTA BU THA SNYAD
DE'I RTAGS LAS PHA ROL PO'I SEMS DPOG PA YANG THA SNYAD BTAGS
PA TZAM DU ZAD DO, ,DE'I PHYIR NYAN PA PO'I NGAG SMRA 'DOD KYI
SEMS DE NYID RANG

GI NGAG GI RNAM PAR RIG BYED KYI NYER LEN DANG SMRA BA PO'I
NGAG GI RNAM RIG GI LHAN CIG BYED RKYEN BYAS PA LAS, NYAN PA
PO RANG GI RNAM RIG LAS RANG SEMS DPOG PA LTAR SMRA BA PO YANG
RANG GI RNAM RIG LAS RANG SEMS DPOG PA GNYIS RGYU MTSAN

MTSUNGS SHING DE YANG THA SNYAD KYI DBANG GIS DON LA CUNG ZAD
KYANG BSLU BA MED PA LA LTOS NAS NYAN PA POS SMRA BA PO'I SEMS
DPOG CES THA SNYAD BTAGS PA TZAM MA GTOGS, RANG GI RNAM RIG NI
RANG NYID DANG GZHAN GYI RNAM RIG NI GZHAN GYIS SO SOR

MYONG BA TZAM YIN PAS GCIG GI RNAM RIG CIG SHOS LA MI SNANG BA
DPE DANG BCAS PA 'OG TU 'CHAD 'GYUR LTAR RO, ,GO DON LA RTAGS LA
'GOD RGYU'I NGAG GI RNAM RIG CES PA DE YANG NYAN PA BO'I RGYUD
KYI SMRA BA PO'I NGAG GI RNAM RIG TU SNANG BA'I SHES

@014B PA NYID YIN TE, 'GREL PA LAS, 'DI SKAD DU SMRA BA PO KHO
NA SMRA BA DANG 'GRO BA'I BYA BA DANG TSIG GI RNAM PA CAN GYI
SHES PA GANG YIN PA DE DAG NI RNAM PAR RIG BYED CES BYA'O,
,ZHES GSUNGS PA'I PHYIR, DA NI DKYUS DON BSHAD PA NI, DE LTAR
BDAG DANG GZHAN LA

RANG RANG GI SNANG BA NYAMS SU MYONG BAR ZAD MOD KYI, 'ON
KYANG SMRA BA POS SMRA BA'I TSIG NYAN PA BOS THOS ZHES THA
SNYAD GDAGS SU RUNG BA NI, DPER NA RAB RIB CAN NYID KYIS ZLA
BA GNYIS MTHONG BA BZHIN DU DON GCIG 'DZIN PA'I RNAM PAR SHES
PA DE LTA BU SKYE BA'I

RGYU'I KHYAD PAR NI BAG CHAGS GOMS PA LAS SKYE BA'I RANG BZHIN
GYI KHYAD PAR YIN ZHING, BAG CHAGS DE YANG THOG MA MED PA'I
DUS LAS DON GCIG 'DZIN PAR NGES PA CAN GYI RNAM SHES BSKYED
PA'I BDAG NYID DU GNAS PA YIN PA'I PHYIR RO, ,KUN SLONG

GI RGYU RIGS MTHUN GCIG LAS SKYES PAS NA NYAN PA PO RANG DANG
SMRA BA PO GZHAN GYI RNAM PAR RIG BYED KYI RNAM PA CAN GYI
SHES PA DAG LA RANG DANG GZHAN GYI RNAM PAR RIG BYED DU THA
SNYAD NYE BAR 'DOGS SO, ,GNYIS PA DE LAS 'PHROS PA'I LAN

LA GNYIS, RJES DPAG GIS RTOGS TSUL LA DOGS PA'I LAN DANG,
MNGON SUM GYIS RTOGS TSUL LA DOGS PA'I LAN NO, ,DANG PO NI, CI
STE GZHAN GYI LUS NGAG GI BYA BA LA SOGS PAR SNANG BA'I RNAM
PAR SHES PA DE NYID 'BRAS BU'I RTAGS SU BYAS

NAS; DE LAS SKYES PA'I GZHAN GYI SEMS SHES PA'I RJES DPAG DE
DAG ,GZHAN GYI SEMS DE'I THUN MONG MA YIN PA'I NGO BO DNGOS SU
YUL DU BYED DAM, 'ON TE MA YIN ZHES BRTAG PA GNYIS BYAS TE,
GAL TE GZHAN GYI SEMS KYI NGO BO YUL DU BYED

@015A *, ,NA NI YUL DE NI RANG GI SEMS LAS DON GZHAN YIN PAR
'GYUR RO, ,YUL DU MA BYED NA NI RANG GI SHES PAS PHA ROL GYI
SEMS YOD PA CI LTAR SHES TE, YUL DE'I NGO BO NYID LA GNAS PA'I
DON MA SHES PAR YUL

DE TSAD MAS GRUB PA MI SRID PA'I PHYIR RO ZHE NA, SEMS TZAM
PAS NYES PA 'DI YANG KHYOD LA THAL BAR 'GYUR BAR MTSUNGS TE,
GZHAN GYI LUS KYI BYA BA DANG TSIG DAG GI RTAGS LAS GZHAN GYI
SEMS RTOGS PAR 'DOD PA KHYOD LTAR NA YANG, DE'I TSE

GZHAN SEMS DE'I THUN MONG MA YIN PA'I NGO BO DNGOS SU YUL DU
BYED NA NI, DE'I TSE RANG GI SEMS KYI RNAM PA SHES PA BZHIN DU
DE'I RNAM PA YANG JI BZHIN SHES PAR THAL BAR 'GYUR RO, ,GAL TE
RJES DPAG DE GZHAN GYI SEMS MI SHES NA NI DES DE'I NGO BO NYID
CI

LTAR 'DZIN PA YIN, GAL TE RTAGS RNAMS KYIS NI BSGRUB BYA'I
SPYI TZAM RTOGS PA'I PHYIR RNAM PA'I KHYAD PAR ZHIB TU RTOGS
BYED MA YIN PA'I PHYIR SKYON DU 'GYUR BA MA YIN NO ZHE NA,
KHYOD KYIS SPYI ZHES PA DE CI ZHIG YIN, GZHAN GYI SEMS NYID
DANG LDOG PA

GCIG YIN NAM, 'ON TE NGO BO GZHAN ZHIG GAM, 'ON TE LDOG PA
GCIG DANG NGO BO THA DAD GANG DU YANG BRJOD DU MI RUNG BA ZHIG
YIN NAM ZHES BRTAG PA GSUM BYAS NAS, BRTAG PA PHYI MA GNYIS
SDEB GCIG TU 'GOG PA NI, SPYI DE PHA ROL PO'I SEMS DANG NGO BO

GZHAN NYID DANG BRJOD DU MI RUNG BA NYID DAG CIG YIN NA NI,
GZHAN SEMS DPOG PA'I RJES DPAG 'DIS SPYI KHO NA GZUNG GI GZHAN
GYI SEMS NI GZUNG BA MA YIN PAR 'GYUR NA, CI LTAR NA RJES DPAG
'DIS GZHAN GYI SEMS DE RTOGS PAR 'GYUR TE MI 'GYUR RO, ,

@015B BRJOD DU MED PAR 'DOD PA'I PHYOGS LA YANG GNOD BYED 'DI
GAS CHOG GO ,SPYI DE GZHAN GYI SEMS NYID DANG LDOG PA GCIG
KYANG MA YIN TE, DE DANG LDOG PA GCIG TU YOD NA DE'I RNAM PA
YANG JI BZHIN SHES PAR THAL BAR 'GYUR RO ZHES GONG DU DE'I TSE
RANG GI SEMS

SHES PA BZHIN DU DE'I RNAM PA YANG SHES PAR THAL BAR 'GYUR RO
ZHES PA'I SKABS SU BSHAD ZIN TE, DER MA ZAD GZHAN GYI SEMS JI
BZHIN DPOG PAR 'DOD PA 'DI NI RJES DPAG GIS RJES SU DPAG PA'I
TSUL YANG MA YIN NO, ,DE CI'I PHYIR MA YIN ZHE NA, RJES

SU DPAG PA NI DON GYI RANG GI NGO BO JI BZHIN 'DZIN PAR BYED
PA MA YIN TE, GAL TE DON GYI NGO BO JI BZHIN DU 'DZIN PA YIN
NA MNGON SUM DANG 'DRA BAR SNANG BA KHYAD PAR CI YANG MED PAR
THAL BAR 'GYUR BA'I PHYIR RO, ,SOGS SGRAS RJES DPAG GIS 'DAS
PA MI 'DZIN

PAR THAL BA SDUD DO, ,RTOG PA LA YUL JI BZHIN SNANG BA MED PA
DE'I PHYIR RJES DPAG 'DI NI ZHEN YUL RANG MTSAN PA LA DNGOS SU
TSAD MA NYID MA YIN NO, ,CI'I PHYIR ZHE NA, ZHEN YUL DE'I RANG
GI NGO BO DNGOS SU MI 'DZIN KYANG MNGON PAR 'DOD PA'I DON LA
MI BSLU BA'I RGYU

MTSAN GYIS TSAD MA NYID DU 'DOD PA YIN PA'I PHYIR RO, ,DE'I
PHYIR DU BA LA SOGS PA'I RTAGS LAS SKYES PA'I RJES DPAG DE
YANG ME LA SOGS PA'I RANG GI NGO BO'I YUL CAN MA YIN TE, GAL
TE YIN NA ME MNGON SUM DU MTHONG BA DANG KHYAD PAR MED PAR
THAL BAR 'GYUR

BA'I PHYIR RO, ,DER MA ZAD RJES SU DPAG PA DAG GIS 'DAS PA LA
SOGS PA DANG NGO BO NYID MED PA DAG LA YANG 'JUG PAR MI 'GYUR
BA'I PHYIR DANG, RJES DPAG GI SNANG NGO'I ME DE YANG ME'I DON
BYED PAR THAL BAR 'GYUR BA'I NYES PA YANG YOD PA'I PHYIR RO,
,DE BZHIN DU

@016A *, ,GZHAN GYI SEMS RJES SU DPAG PA LA YANG MNGON PAR
'DOD PA'I DON LA MI BSLU BA YOD PA KHO NA STE, DPER NA LHAS
SBYIN GYI SEMS DPOG PA LA BRTEN NAS 'JUG PAR BYED PA DE'I SGO
NAS DE RGYUD LA LDAN PA'I SROG CHAGS GZHAN LHAS SBYIN

YOD PAR RTOGS NAS DE KHYIM DU 'BOD PA DANG YANG DE NAS STAN
'DING BA DANG DE NAS YANG DANG YANG DU GTAM 'DRES PAR SMRA
BA'I THA SNYAD DAG LA 'JUG PA NA LHAS SBYIN DE KHYIM DU 'BOD
PA'I DBANG GIS BYUNG BA'I RE BA'I DON THAMS CAD THOB PA LA MI
BSLU BA LTAR YIN PA'I

PHYIR RO, ,KHYAB STE, 'JIG RTEN NA NI SEMS CAN GZHAN DPOG PA'I
DGOS PA'AM 'BRAS BU DE TZAM LA SEMS SHING RE BA'I SGO NAS SROG
CHAGS GZHAN RJES SU DPAG PA LA 'JUG PA'I CHED DU YANG YIN PA'I
PHYIR TE, DPER NA SKYES BU ME DON DU GNYER BA'I

DGOS PA PHYI MA'I KHYAD PAR TE BSREG PA DANG 'TSED PA LA SOGS
PA'I KHYAD PAR DU SNANG BA'I MNGON SUM GYI SHES PAS MYONG BA
TZAM GYIS DON GRUB PA YIN PAS DE'I TSE RE BA MED PA NYID KYI
PHYIR RO, ,DE'I PHYIR DON SPYI SNANG BA'I SHES PA SNGA MA LA
BRTEN NAS BSREG

'TSED LA SOGS PA'I THA SNYAD THAMS CAD RDZOGS PAS NA SKYES
BU'I DON BYAS PA NYID DU 'GYUR BAS RJES DPAG ZHEN YUL LA TSAD
MA NYID DU GRUB PA'I PHYIR RO, ,MDOR NA LHAS SBYIN GYI LUS
NGAG GI RNAM PAR RIG BYED KYI RTAGS LAS LHAS SBYIN YIN PAR
DPOG PA'I

RJES DPAG LA LHAS SBYIN SNANG BA DE DON SPYI YIN PAS LHAS
SBYIN MA YIN MOD 'ON KYANG SNANG BA DE LA BRTEN NAS LHAS SBYIN
DANG MNGON SUM DU PHRAD RGYU YOD PA'I RGYU MTSAN GYIS THA
SNYAD PHYI MA 'DI LA LTOS TE RJES DPAG DE LHAS SBYIN LA TSAD
MAR SONG BA YIN

@016B ZHES PA'I DON NO, ,YANG MDO SDE PAS SEMS TZAM PA KHYOD
KYIS 'DOD PA DE MI 'THAD DE, RMI LAM NA YANG ME SNANG BA'I
SHES PA SNGA MA DE LAS DON PHYI MA STE BSREG 'TSED LA SOGS PAR
SNANG BA'I SHES PA SKYE BA MA YIN NAM STE YIN PAS DE TZAM GYIS
SHES PA SNGA MA TSAD

MAR BZHAG 'OS PA MA YIN TE, RMI LAM GYI GNAS SKABS DE'I TSE
SHES PA THAMS CAD 'KHRUL BAS 'JUG PA YIN PA'I PHYIR RO ZHE NA,
SEMS TZAM PAS NGED KYI LUGS 'DIR LUS NGAG GI RNAM PAR RIG BYED
KYI RNAM PA CAN GYI SHES PA NI NAM YANG SEMS KYI G-YO

BA'I DBANG MED PAR MI 'BYUNG BAS, DE'I PHYIR RMI LAM NA ME
SNANG BA'I SHES PA DE DAG GIS KYANG ME RJES SU DPOG PAR BYED
DO, ,'ON KYANG KHYAD PAR NI RMI LAM NA 'KHRUL BA'I DBANG GIS
NI RE 'GA' GNYID KYIS BAR DU CHOD KYANG SAD PA'I TSE DNGOS SU
SNANG BA 'BYUNG

STE; GNYID KYIS 'KHRUL BA DE DAG GI DBANG GIS RMI LAM GYI SHES
PA THAMS CAD SNANG YUL GYIS STONG PA MA YIN GYI, GNYID MA LOG
PA DANG LOG PA'I GNAS SKABS NA MNGON SUM DANG BRGYUD PA ZHES
BYA BA'I KHYAD PAR 'DI NI YOD DO ZHES SNGAR BSHAD ZIN TO, ,RMI
LAM

GYI SKABS DE LA JI LTAR LUS NGAG GI RNAM PAR RIG BYED KYI RNAM
PA CAN GYI SHES PA SNGA MA RNAMS SAD PA'I GNAS SKABS LAS
BRGYUD DE SEMS G-YO BA'I DBANG GIS SKYES PA LTAR, RMI LAM DE'I
'OG ROL GYI SAD PA'I GNAS SKABS NA YOD PA DAG KYANG DE DANG 

'DRA'O, ,'DRA TSUL YOD DE, GNYID MA LOG PA'I RNAM PAR RIG BYED
KYI RNAM PA CAN GYI SHES PA SKYE BA'I RTEN SEMS G-YO BA'I GNAS
SKABS DE LAS PHYI MA GNYID LOG PA'I SEMS KYI RGYUD SKYE ZHING
DE KHO NA LAS SAD PA'I SKABS BRGYUD DE SKYE'O, ,'DI'I BRGYUD
LUGS

@017A *, ,NI SAD PA'I SKABS NA LHAS SBYIN LTA BU DANG DNGOS SU
PHRAD PA'I TSE DANG POR LHAS SBYIN GYI RGYUD LA NGAG SMRA 'DOD
KYI SEMS G-YO DE NAS DES NGAG SMRA BA SOGS THOS, DE NAS RANG
NYID GNYID LOG PA'I TSE NYIN PAR LHAS SBYIN GYIS GTAM SMRA BA
THOS

PA'I BAG CHAGS SAD NAS YANG LHAS SBYIN GYIS GTAM SMRA BA RMIS,
GTAM SMRA BA'I RIG BYED DE LAS SMRA BA PO YANG LHAS SBYIN YIN
PAR DPOG PA RMIS NAS, YANG GNYID SAD PA'I TSE LHAS SBYIN DANG
DNGOS SU PHRAD PA LTA BU'I BRGYUD LUGS YIN NO, ,DE'I PHYIR

RMI LAM GYI SKABS DE NA YANG GZHAN SEMS RJES SU DPAG PA SOGS
GNYID MA SAD PA DE SRID DU CI LTA BA DE LTA BU'I MI BSLU BA
DANG RMI LAM GYI MI DE KHYIM DU 'BOD PA SOGS KYI THA SNYAD
KYANG YOD PA KHO NA YIN PAS CIS KYANG 'KHRUL BA'I NYES PA YOD
CES MI GZUNG

NGO ZHES GDAMS SO, ,GNYIS PA MNGON SUM GYIS RTOGS TSUL LA DOGS
PA'I LAN LA DNGOS DANG, DE BZHIN GSHEGS PAS MKHYEN TSUL LA
DOGS PA'I LAN GNYIS, DANG PO NI, MDO SDE PA NA RE, GZHAN GYI
SEMS RJES SU DPAG PA DE NI GZHAN

SEMS DE'I RANG GI NGO BO JI LTA BA BZHIN DNGOS SU MI 'DZIN
KYANG THA SNYAD LA MI BSLU BA'I PHYIR DE LTAR TSAD MA NYID YIN
DU CHUG NA, GZHAN GYI SEMS MNGON SUM DU SHES PA RNAMS KYIS
MTHONG TSUL GO STE DE NYID CI LTAR YIN, GAL TE GZHAN GYI SEMS
KYI RANG GI NGO

BO MNGON SUM DU SHES PAR GYUR NA NI DE'I GZUNG YUL MNGON SUM
DE LAS DON GZHAN TE RDZAS GZHAN YIN PAR 'GYUR RO, ,GAL TE MI
SHES PAR 'GYUR NA NI RNAL 'BYOR PA DE DAG CI LTAR YUL MNGON
SUM DU SHES PA YIN PAR 'DOD, KHYOD DE CI LTAR MNGON SUM

@017B YIN PAR 'DOD KHYOD LTAR NA MNGON SUM GYIS DON GYI RANG
GI NGO BO MI 'DZIN PAR YANG 'GYUR ZHING, 'ON TE MI 'DZIN PAR
'GYUR NA NI DE CI LTAR MNGON SUM TSAD MA YIN ZHE NA, SEMS TZAM
PAS, SEMS CAN GYI RNAM PAR SHES PA'I MTSAN NYID GNAS GZHAN DU
MA GYUR PA'I PHYIR

RNAL 'BYOR PA GZUNG BA DANG 'DZIN PA'I RNAM PAR RTOG PA MA
SPANGS PA RNAMS KYIS GZHAN GYI SEMS SHES SO ZHES GRAGS PA YANG
THA SNYAD LA MI BSLU BA NYID KYI SGO NAS YIN TE, DPER NA SNAM
BUS G-YOGS PA'I BUM PA MTHONG BA NA SNAM BU MTHONG BA YIN YANG
BUM PA'I GZUGS

LA SOGS PA MTHONG BAR BRJOD PA BZHIN DU MNGON SUM TSAD MA NYID
YIN NO, ,DE YANG RNAL 'BYOR KYI STOBS KYIS NI DE DAG LA GZHAN
GYI SEMS SHES PA BYUNG ZHING SHES PA DE'I DOR, GZHAN GYI SEMS
KYI RNAM PA'I BYE BRAG GI RJES SU BYED PA STE GZHAN GYI SEMS
KYI RNAM

PA'I KHYAD PAR DANG 'DRA BA'I RNAM PA GSAL BAR SNANG BA 'BYUNG
BAR 'GYUR TE, DPER NA LAS DANG LHA LA SOGS PA'I BYIN GYI RLABS
KYI STOBS KYIS RMI LAM BDEN PA STE DON GYI RNAM PA GSAL BAR
MTHONG BA BZHIN NO, ,'ON KYANG RNAL 'BYOR PA DE DAG LA

GZHAN SEMS SHES PA'I MNGON SHES YOD NA YANG GZHAN GYI SEMS KYI
NGO BO JI LTA BA 'DZIN PA'I YUL CAN NYID KYI SHES PA 'BYUNG BA
NI MA YIN TE, RNAL 'BYOR PA DE DAG KYANG RANG GI SEMS KYI
SNANG BA SHAR BA DANG RNAM PA MTSUNGS PA KHO NA NYID SHES PA
LAS, GZHAN

GYI SEMS SHES PA ZHES BYA BA NGES PAR GZUNG BA'I SGO NAS THA
SNYAD 'DOGS SO, ,DE'I PHYIR MNGON SUM DE NI GZHAN GYI SEMS
DE'I RNAM PA'I RJES SU BYED PA STE DE'I RNAM PA DANG 'DRA BA
GSAL BAR SNANG BA YIN PA'I PHYIR DANG, 'DOD PA'I DON LA MI
BSLU 
@018A *, ,BA YANG YIN PA'I PHYIR NA MNGON SUM TSAD MA ZHES BYA
BAR 'DOD DO ZHES SO, ,DE DAG GI DON SLOB DPON 'DUL BA LHAS
GZHUNG GZHAN NA SHIN TU GSAL BAR BSHAD DE, NYI SHU PA'I 'GREL
BSHAD LAS, DPER NA SROG CHAGS

RNAMS KYIS RANG GI SEMS 'DAS PA DANG MA 'ONGS PA SHES PA YANG
DON JI LTA BA BZHIN DU MA YIN TE, DE BZHIN DU RNAL 'BYOR PA
RNAMS KYIS GZHAN GYI SEMS SHES PA YANG DON JI LTA BA BZHIN MA
YIN NO, ,GZHAN GYI SEMS RIG PA ZHES BRJOD PA

NI RTOGS SO SNYAM PA'I DBANG GIS 'GYUR RO, ,'DI LTAR DE DAG GI
RNAL 'BYOR KYI DBANG GIS RANG GI SEMS NYID GZHAN GYI SEMS DANG
MTSUNGS PA'I RNAM PAR GSAL BAR SNANG BA 'BYUNG STE, DPER NA DE
DAG GI RNAL 'BYOR KYI STOBS

KYIS 'DAS PA DANG MA 'ONGS PA'I DNGOS PO'I RNAM PA GSAL BAR
SNANG BA'I SHES PA 'BYUNG BA LTA BU'O, ,DE YANG DE DAG GZUNG
BA'I CHA LA GZHAN GYI SEMS SU SEMS PA NA GZHAN GYI SEMS RIG GO
ZHES RTOG PAR BYED DO, ,ZHES DANG, DPER NA BUM

PA'I KHA DOG DANG 'DRA BA'I SNAM BU ZHIG GIS BUM PA G-YOGS NA
MTHONG, SNAM BU MTHONG YANG SROG CHAGS DAG BUM PA MTHONG NGO
SNYAM DU SEMS PA DE BZHIN DU BA DANG YANG DE LTAR BLTA'O, ,ZHES
GSUNGS PA'I PHYIR, LUNG DE DAG BOD GZHUNG LAS KYANG GO

BDE BAR YOD PAS DE LTA BU GSAL KHA CAN GYI GZHUNG CHEN MO DAG LA
LTA RTOG MI BYED PA'I GROGS PO DAG NI SHIN TU 'PHANGS SO, ,DE
BZHIN DU GRUB MTHA' THUB BSTAN LHUN PO'I MDZES RGYAN LAS, GAL TE
DE LTAR NA DE MNGON SUM DU MI 'GYUR TE, GZHAN GYI

@018B SEMS KYI RANG GI NGO BO DNGOS SU SNANG BA MED PA'I PHYIR
RO SNYAM NA, DE'I LAN DU GZHAN SEMS SHES PA'I MNGON SHES DES
GZHAN GYI SEMS RJEN CHER DU BZUNG BA MIN YANG ZHI LHAG ZUNG
'BREL GYI RNAL 'BYOR KYI STOBS KYIS DE'I KHYAD PAR JI LTA BA'I
RNAM PA NI GSAL BAR

SNANG BA YIN TE, DE'I PHYIR MNGON SUM MA YIN PAR MI 'GYUR RO,
,DPER NA RANG GI LAS KYI STOBS DANG LHA LA SOGS PA'I BYIN RLABS
KYIS 'DAS PA DANG MA 'ONGS PA'I DON 'GA' ZHIG RMI LAM NA JI LTA
BA BZHIN GSAL BAR MTHONG BA YUL DE RJEN CHER DU BZUNG BA

MA YIN YANG YUL DE LA MI 'KHRUL BA DANG DE'I RNAM PA GSAL BAR
'BYUNG BA MI 'GAL BA BZHIN NO, ,ZHES GSUNGS PA'I PHYIR, LEGS
BSHAD GSER PHRENG LAS, RMI LAM GYI SKABS SU GRONG KHYER MES TSIG
PA DNGOS GNAS PA MTHONG BAR BSHAD PA DE YUL DE LA

MI BSLU BA'I CHA NAS YIN GYI GNAS SKABS DER SNANG BA'I ME NI RMI
LAM GYI ME YIN ZER DGOS SAM DPYAD, SKABS 'DIR DOGS PA 'DI LTAR
SLONG RIGS TE, MNGON SUM LE'U LAS, RKUN PO RMI SOGS KYIS BSLAD
PAS, ,MDUN NA GNAS PA BZHIN DU NI, ,

YANG DAG MIN PA MTHONG BAR 'GYUR, ,ZHES DANG, GNYID LOG PA'AM
SAD PA NA, ,GSAL BAR SNANG BA CAN BLO GANG, ,ZHES RMI LAM GYI
SHES PA LA GSAL SNANG YOD PAR BSHAD PA LTAR 'GREL PA 'GREL BSHAD
GZHAN NA'ANG MANG ZHING, DE'I RTOG BCAS

RTOG MED KYI KHYAD PAR YANG, MKHAS GRUB tIK CHEN RIGS PA'I RGYA
MTSO LAS, SAD PA'I TSE YUL MI GSAL BA'I RNAM PA CAN DU DRAN NA
RTOG BCAS DANG GSAL BA'I RNAM PA CAN DU DRAN NA RTOG MED YIN PAR
GSUNGS SHING, DBYIG GNYEN GYI NYI SHU PA LAS,

@019A *, ,MNGON SUM BLO NI RMI SOGS BZHIN, ,ZHES DANG, RGYUD
GZHAN GRUB PA LAS, RNAL 'BYOR KYI STOBS KYIS NI DE DAG LA SHES
PA GZHAN GYI SEMS KYI RNAM PA'I BYE BRAG GI RJES SU BYED PA GSAL
BAR SNANG BA 'BYUNG BAR 'GYUR TE,

LAS DANG LHA LA SOGS PA'I BYIN GYIS BRLABS KYIS RMI LAM BDEN PA
MTHONG BA BZHIN NO, ,ZHES YUL BDEN PA RMIS PA GZHAN SEMS SHES
PA'I MNGON SHES KYI MTHUN DPER GSUNGS PA DANG, DE'I DON LCANG
SKYA THAMS CAD MKHYEN PAS LHA LA SOGS

PA'I BYIN RLABS KYIS 'DAS PA DANG MA 'ONGS PA'I DON 'GA' ZHIG
RMI LAM NA JI LTA BA BZHIN GSAL BAR MTHONG BA YUL DE RJEN CHER
DU BZUNG BA MA YIN YANG YUL DE LA MI 'KHRUL BAR GSUNGS PA DANG,
RTZA SHES RNAM BSHAD RIGS PA'I RGYA MTSOR YANG MNGON

SUM GYI BLO'I GZUNG BYA YIN PAS BDEN PAR YOD DO SNYAM PA BZLOG
PHYIR SHES RAB SGRON MER RMI LAM GYI DPE BSHAD CES ZHAL 'PHANG
MDZAD PA SOGS LA DPAG NA RMI LAM GYI SHES PA LA MNGON SUM TSAD
MA YOD DAM SNYAM DU DOGS SO, ,DE LTA NA'ANG RMI LAM GYI

SKABS NA DBANG SHES MED PAS DE 'DRA BA DE YID KYI MNGON SUM TSAD
MAR THAL ZHING, GAL TE 'DOD NA RANG RE RNAMS MNGON SUM BZHIR
PHYE BA'I YID MNGON PHAL CHE BA SNANG LA MA NGES PAR 'DOD PA
DANG JI LTAR MI 'GAL ZHES DOGS SO, ,GAL TE KHYOD KYIS

YUL BDEN PA RMIS PA'I SHES PA MNGON SUM TSAD MAR DOGS PA DE RIGS
PA MA YIN TE, DE 'DRA BA DE RJES DPAG YIN PA'I PHYIR TE, RIG
GTER RANG 'GREL LAS, RMI LAM BDEN PA'ANG SAD PA'I TSE RANG MTSAN
SNANG BA'I BAG CHAGS KYI RGYU LAS RMI LAM

@019B GYI BAG CHAGS SNANG BAS RGYU'I CHOS RJES SU DPOG PA NYID
DE, RGYUD GZHAN GRUB PA LAS LAS DANG LHA LA SOGS PAS SKYED PA'I
RMI LAM BDEN PA BZHIN NO ZHES GSUNGS PA LTAR RO, ,ZHES GSUNGS
PA'I PHYIR ZHE NA, DE'I LAN KHO BO NYID KYIS BSHAD PAR BYA YI
NYON CIG ,

RJES DPAG YIN NA RTEN GTAN TSIGS YANG DAG BKOD PA LA BRTEN NAS
SKYE DGOS PAS, RMI LAM GYI GNAS SKABS NA RANG NYID RANG LA RTAGS
DE LTAR BKOD NAS RJES SU DPAG PA MA YIN PAR GNAG RDZIS KYANG
SHES PA'I PHYIR, DES NA RMI LAM LA RJES DPAG YOD PAR

'DOD PA NI RIGS PA'I LAM LAS PHYI ROL TU GYUR PA YIN NO, ,'O NA
SA PAn GYI DGONGS PA GANG ZHE NA, LUNG DE NI GLANG PO CHE MDUN
NA YOD PA LTAR RMIS PA'I RMI LAM CHOS CAN SAD PA'I SKABS SU
GLANG PO CHE SNANG BA'I NUS PA'I STOBS LAS GLANG CHEN LTA BU'I

SNANG BA 'CHAR BA YIN TE GLANG PO CHE GSAL POR RMIS PA'I SHES PA
YIN PA'I PHYIR ZHES PA'I RTAGS LA BRTEN NAS SKYES PA'I RJES DPAG
CHOS CAN, KHYOD RGYU'I CHOS RJES SU DPOG PA'I RJES DPAG YIN TE,
SAD PA'I SKABS SU GLANG CHEN SNANG BA'I BAG CHAGS

SNGA MAS RMI LAM GYI GLANG PO PHYI MA SKYED PA'I BAG CHAGS DPOG
PA YIN PA'I PHYIR, DPER NA BU RAM GYI RO DA LTAR BA'I RTAGS LAS
BUR RO SNGA MAS BUR GZUGS PHYI MA SKYED PA'I NUS PA DPOG PA
BZHIN ZHES PA'I DON NO, ,MDOR NA RMI LAM GYI SHES PA LA

MNGON SUM TSAD MA YOD DAM MED CES DOGS PA SLONG BA 'DI LA MKHAS
PA'I KHUR 'DZIN PA RNAMS KYIS LAN GNANG BAR 'TSAL ZHES GSOL BA
'DEBS SO, ,GNYIS PA DE BZHIN GSHEGS PA'I MKHYEN TSUL LA DOGS
PA'I LAN NI,

@020A *, ,MDO SDE PAS 'O NA GZUNG 'DZIN GYI RNAM RTOG SPANGS
PA'I DE BZHIN GSHEGS PA RNAMS KYI GZHAN SEMS MKHYEN PA'I MNGON
SHES DES GZHAN GYI SEMS JI LTA BA BZHIN DU MKHYEN NA GZUNG 'DZIN
RDZAS GZHAN YOD PAR 'GYUR LA MI

MKHYEN NA DE KUN MKHYEN MA YIN PAR 'GYUR RO ZHE NA, SEMS TZAM
PAS, SANGS RGYAS BCOM LDAN 'DAS RNAMS KYIS DON THAMS CAD JI LTA
BA BZHIN THUGS SU CHUD PA NI SO SO SKYE BO RNAMS KYI BSAM GYIS
MI KHYAB STE, RNAM PA THAMS CAD DU SO

SO SKYE BOS MNGON SUM DU SHES PA DANG BRJOD PA'I YUL LAS 'DAS
PA'I PHYIR RO, ,'DI'I BSAM GYIS MI KHYAB CES PA DPER NA RJE
BTZUN MI LA RAS PA G-YAG RU'I NANG NA BZHUGS PA RAS CHUNG BAS
BLTAS PA NA, G-YAG RU JE CHER MA SONG RJE BTZUN GYI SKU

JE CHUNG LA MA SONG BAR G-YAG RU'I NANG DU CHUD PA LTA BU STE,
DE LTA BU'I SHONG TSUL DE BDAG CAG GIS CI TZAM BSAM MNO SKOR
YANG GLO YUL DU MI CHUD PA LTA BU'O, ,SANGS RGYAS LA GZUGS SOGS
SNANG BA BAG CHAGS KYI DBANG GIS MA YIN PAR,

YE SHES KYI TSOGS RDZOGS PA'I STOBS LAS DRI MA THAMS CAD SPANGS
PA DANG, BSOD NAMS KYI TSOGS RDZOGS PA'I STOBS LAS 'GRO DON
MDZAD PA'I SMON LAM MTHAR PHYIN PA'I DBANG GIS SNANG BA YIN NO,
,SLOB DPON 'DUL BA LHA'I

'GREL PA'I RJES SU 'BRANG NAS RGYUD GZHAN GRUB PA'I DON RANG
BLOS LCOGS TSOD KYIS BSHAD ZIN TO, ,DE YANG RANG CAG RNAMS LA
GANG SNANG THAMS CAD RANG GI SEMS LAS GRUB PA TZAM DU ZAD NA
RGYUD GZHAN PA'I SROG CHAGS MI 'THAD SNYAM PA'I DOGS PA

@020B RTOG LDAN LA SKYE BA BDEN NO SNYAM PAS, KHO BO SNGAR RTZA
'GREL SBRAGS NAS BLTAS KYANG PHAL CHER MI GO SNYAM PAS RJES LUS
SU SONG ZHING, LO MANG 'DAS RJES SU SLAR BLTAS PAS BLA MA'I
THUGS RJES TSIG RAGS PA GO BA LTA BU ZHIG SNANG BAS DON BSHAD
PAR

SPRO MOD, 'ON KYANG RIGS PA'I DBANG PHYUG GIS, 'GRO BA RNAMS LA
MTSUNGS PAR LEGS BSHAD SLAR 'DZIN BYED PA MI RNYED PA CAN KHO
BO'I GZHUNG, ,RGYA MTSO LA NI CHU BO BZHIN DU RANG GI LUS LA
THIM ZHING NUB PA NYID DU 'GYUR, ,ZHES GSUNGS PA'I DON LTAR,

DUS KYI THA MA 'DI LTA BU LA DE'I DON LA DPYOD MKHAN MED, GAL TE
YOD NA'ANG DON GO YONG SNYAM PA'I RE BA GCIG TU MED PAR RANG GI
SEMS STENG DU BAG CHAGS BSGO BA KHO NA'I PHYIR BRTZAMS PAR BYAS
BA YIN NO, ,SMRAS PA, 'DOD LA SRED PA'I GO SKABS YONGS

BTANG ZHING, ,'DI SNANG CHOS BRGYAD ZLOS GAR BSGYUR BZHIN
DGONGS, ,DKA' BA DU MAS BSAM GTAN LA BRTZON PAS, ,GRUB DBANG
BRNYES PA'I BLA MA GTZUG TU MCHOD, ,MKHAS RLOM DU MAS LAN BRGYAR
DPYAD NA YANG, ,SMRA BRJOD YUL LAS

'GONGS PA'I GNAS 'DI LA, ,LCE DBANG GSON PO'I BRTUL ZHUGS 'DZIN
PA 'DI, ,SKAL BA SBOM MO SNYAM DU DGA' BA SGOM, ,BLO RTZAL NUS
PA CI MCHIS KUN SPUNGS NAS, ,BRTAG CING DPYAD PA'I 'KHUL GYIS
BYAS MOD KYANG, ,RGAS LA THUG PA'I DRAN PA'ANG

NYAMS SKYON GYIS, ,LHAG CHAD NOR 'KHRUL MI NYUNG YOD LAS CHE,
,DE PHYIR BDAG BLO BYE'U 'PHUR STANGS KYIS, ,DGONGS DON MKHA'
DBYINGS MYUL BAS THANG CHAD DE, ,MA RIG NAGS SU LHUNG NAS NYES
BSHAD KYI, ,KU CO 'DON PAR MTHONG NA DOR BAR BYA, ,MU LTO'I

@021A *, ,PAD PUR 'TSOGS PA'I PHYE BZHIN DU, ,GRUB MTHA'I BZHED
GZHUNG SNA TSOGS BSRE BA MIN, ,DON GYIS DBEN PA'I RA GAN GSER
BRDZU BZHIN, ,TSIG BSDEBS TZAM LAS BRJOD BYAS STONG PA'ANG MIN,
,DE LTAR NGAL BA BSTEN PAS SA STENG GI ,

RDUL GYI GRANGS DANG 'KHRUL BA SKYED BYED PA'I, ,DGE BA GANG
THOB DES KYANG BSTAN PA MCHOG ,NAM YANG NUB PA MED PA'I RKYEN TU
SMON, ,RTEN 'BREL YAN LAG BCU GNYIS 'KHOR LO YI, ,MU KHYUD BSTEN
PA'I LUS CAN YOD DO COG ,MYA NGAN MED PA'I SA LA

DBUGS DBYUNG ZHES, ,DAM BCA'I KHUR GYIS RGYAL RNAMS MNYES BYED
SHOG (,CES RGYUD GZHAN GRUB PA'I 'GREL PA MKHAS PA'I YID 'PHROG
CES PA 'DI NI, KUN RDZOB PA'I CHOS RNAMS CHU NANG GI ZLA BA LTAR
GZIGS SHING, LUS CAN MTHA' DAG BU SDUG PA LTAR MTHONG BA'I
SNYING RJE CHEN

PO'I SGO NAS RIM GNYIS KYI RNAL 'BYOR LA RTZE GCIG TU GZHOL BA'I
KUN SPANGS CHEN PO MTSAN BRJOD PAR DKA' BA BKA' DRIN 'KHOR ZLA
MED PA, RJE GRUB PA'I DBANG PHYUG KLONG RDOL BLA MA NGAG DBANG
BLO BZANG DPAL BZANG PO'I ZHABS RDUL SPYI BOR BSTEN CING ZHAL
GYI BDUD RTZI 'THUNGS DRAGS PAS SPOBS PA CUNG ZAD RGYAS PA CAN
LHA SA'I

RAB 'BYAMS PA AA LAG SHA NGAG DBANG BSTAN DAR GYIS SUG BRIS SU
BGYIS PA'O,, ,,ZHES PA 'DI NI SKU 'BUM BYAMS PA GLING DU DPAR DU
BSGRUBS PA'O,) ,SARBA MANGGA LAm,
