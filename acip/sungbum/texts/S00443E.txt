*, ,BLA MED LUGS KYI RDO RJE SEMS DPA'I SGRUB THABS GNAD DON
KUN TSANG ZHES BYA BA BZHUGS SO,,

@001A #, ,GANG LA BRTEN NA SDIG SGRIB TSA GDUNG KUN, ,SKAD CIG
NYID LA RMEG MED 'JOMS MDZAD PA'I, ,BLA MA RDO RJE SEMS DPA'
LA BTUD NAS,

DE YI RNAL 'BYOR BYA TSUL MDOR BSDUS BSHAD, ,(DE LA 'DIR BLA
MED KYI RGYUD SDE NAS GSUNGS PA'I RDO RJE SEMS DPA'I RNAL
'BYOR BSGOM PAR 'DOD PAS BLA MED KYI RGYUD SDE NAS BSHAD PA'I

LHA 'DI'I DBANG DANG RJES GNANG LEGS PAR THOB CING DAM SDOM
TSUL BZHIN DU BSRUNG BA'I GANG ZAG GIS GNAS GTZANG ZHING YID
DU 'ONG BAR STEGS KYI KHAR RDO RJE SEMS DPA'I BRIS 'BUR GYI
SKU

GTZO BYAS PA'I SKU GSUNG THUGS RTEN BKONG BA MDZES PAR BKRAMS,
MDUN DU NYER SPYOD LEGS PAR BSHAMS, THUN GSHAM DU 'BUL RGYU'I
GTOR MA DANG, CHOS SKYONG DANG GZHI BDAG

@002A *, ,GI GTOR MA'ANG BSHAMS, RANG NYID 'JAM ZHING 'BOL
BA'I STAN LA 'KHOD DE, RDOR DRIL NANG MCHOD SOGS RNAL 'BYOR
GYI YO BYAD 'DU BYAS LA, SKYABS

SEMS TSAD MED BZHI BSGOM PA SNGON DU BTANG NAS,) AOm SVA BHA
WA SHUDDHA: SARBA DHARMA: SVA BHA WA SHUDDHONYHAm, BDAG DANG
SNANG BA THAMS CAD RANG BZHIN GYIS GRUB PAS STONG

PA'I STONG PA NYID DU GYUR, STONG PA'I NGANG LAS PAm LAS PADMA
DKAR PO 'DAB MA BRGYAD PA'I LTE BAR AA LAS ZLA BA'I DKYIL
'KHOR GYI DBUS SU H'Um LAS RDO RJE DKAR  PO RTZE LNGA PA LTE
BA LA H'Um GIS MTSAN PA, DE LAS 'OD ZER 'PHROS, 'DUS YONGS SU
GYUR PA LAS RANG NYID RDO RJE SEMS DPA' SKU MDOG DKAR PO ZHAL
GCIG

@002B PHYAG GNYIS KYIS RDO RJE DANG DRIL BU 'DZIN PA, YUM RDO
RJE DBYINGS KYI DBANG PHYUG MA DKAR MO ZHAL GCIG PHYAG GNYIS
KYIS RDO RJE DANG DRIL BU 'DZIN PAS 'KHYUD PA, GNYIS KA'ANG
RIN PO CHE'I RGYAN SNA TSOGS PAS

SPRAS PA, YAB RDO RJE SKYIL MO DKRUNG GIS BZHUGS PA, DE'I SPYI
BOR AOm, MGRIN PAR A'A: THUGS KAR ZLA BA'I STENG DU H'Um YIG
DKAR PO, DE LAS 'OD ZER 'PHROS, RANG 'DRA'I YE SHES PA SPYAN
DRANGS,

AOm BADZRA SATVA AA RGHAm PRAT'I TZTSA H'Um SV'A H'A, (ZHES PA
NAS) SHAPTA PRA T'I TZTSA H'Um SV'A H'A, DZA: H'Um BAm HO:
GNYIS SU MED PAR GYUR, SLAR YANG THUGS KA'I H'Um LAS 'OD ZER
'PHROS, DBANG GI LHA RNAMS SPYAN DRANGS, AOm BANYTZA

KUL SA PA RI W'AR AARGHAm, (NAS) SHAPTA'I BAR GYIS MCHOD,) DE
BZHIN GSHEGS PA THAMS CAD KYIS MNGON PAR DBANG BSKUR DU GSOL,
ZHES GSOL BA BTAB PAS, DE RNAMS KYI YE SHES KYI BDUD RTZIS
GANG

BA'I BUM PA THOGS NAS, AOm SARBA TA TH'A GA TA AA BHI shE KA
TA SA MA YA SHR'I YE H'Um, ZHES DBANG BSKUR, SKU YE SHES KYI
BDUD RTZIS GANG, MI BSKYOD PAS DBU BRGYAN CING, DBANG GI LHA
RNAMS RANG NYID LA THIM PAR

GYUR; AOm A'A: BIGHnNTA KRI TA H'Um GIS BSANG, SVA BHA WAS
(SBYANGS,) STONG PA'I NGANG LAS AA LAS BYUNG BA'I THOD PA
YANGS SHING RGYA CHE BA RNAMS KYI NANG DU H'Um H'Um ZHU BA LAS
BYUNG BA'I MCHOD YON (ZHES SOGS SPYI 'GRO

@003A *, ,LTAR MCHOD PA BYIN GYIS BRLABS, SPRO NA MCHOD
'PHRENG DANG BCAS,) AOm BADZRA SATVA AARGHAm (NAS) SHAPTA'I
BAR GYIS NYER SPYOD DANG, AOm BADZRA SATVA A'A: AOm A'A: H'Um
(GIS NANG MCHOD 'BUL,) GANG GI MTSAN

TZAM 'DZIN PAS KYANG, ,LAS NGAN SDIG SGRIB MA LUS PA, ,SKAD
CIG NYID LA DRUNGS 'BYIN PA'I, ,RDO RJE SEMS DPA' LA PHYAG
'TSAL, ,(ZHES PAS BSTOD,) RANG GI THUGS KAR ZLA BA'I DKYIL
'KHOR GYI STENG DU

H'Um YIG GI MTHAR YI GE BRGYA PA'I SNGAGS 'PHRENG GIS BSKOR BA
LAS 'OD ZER DPAG TU MED PA 'PHROS, SEMS CAN THAMS CAD KYI LAS
NGAN SDIG SGRIB BAG CHAGS THAMS CAD SPYANGS, PHYOGS BCU'I BLA
MA YI

DAM SANGS RGYAS BYANG SEMS THAMS CAD KYI SKU GSUNG THUGS KYI
BYIN RLABS THAMS CAD 'OD DANG BDUD RTZI DKAR PO'I RNAM PAR
SPYAN DRANGS, SNGAGS 'PHRENG LA THIM PA LAS BDUD RTZI'I RGYUN
BABS PAS LAS NGAN

SDIG SGRIB DAM TSIG NYAMS CHAGS THAMS CAD SANGS KYIS DAG PAR
(BSAM LA YIG BRGYA CI NUS BZLA, MJUG TU MCHOD BSTOD MDOR BSDUS
BYA, NANG MCHOD DANG GTOR MA BSANGS SBYANGS,) STONG PA'I NGANG
LAS YAm

LAS RLUNG, RAm LAS ME, AA LAS MI MGO SKYED BU GSUM GYI STENG
DU AA LAS BYUNG BA'I THOD PA PHYI DKAR LA NANG DMAR BA'I NANG
DU BHRUm AAm DZRIm KHAm H'Um LAm MAm BAm TAm BAm RNAMS LAS SHA
LNGA DANG, BDUD RTZI LNGA'I STENG DU SLAR

@003B YANG YI GE DE DAG GIS MTSAN PA, DE'I STENG DU AOm A'A:
H'Um GSUM LAS 'OD ZER 'PHROS, RDO RJE GSUM GYI LHA TSOGS SPYAN
DRANGS TE THIM PA THOD PAR LHUNG STE ZHU BAS RDZAS RNAMS
SBYANGS RTOGS SBAR GSUM BYAS PA

LAS BYUNG BA'I BDUD RTZI'I RGYA MTSO CHEN POR GYUR (BAR BSAM
LA,) AOm A'A: H'Um (LAN GSUM BRJOD PAS BYIN GYIS BRLABS LA,)
BCOM LDAN 'DAS RDO RJE SEMS DPA'I LJAGS RDO RJE'I 'OD ZER GYI
SPU GUS GTOR MA'I BCUD THAMS CAD

DRANGS TE GSOL BAR BSAM LA, AOm BADZRA SATVA A'A: AI DAm BA LI
TAm KHA KHA KH'A HI KH'AHI, (ZHES LAN BDUN GYIS 'BUL, GONG GI
MCHOD BSTOD SNGAR BZHIN BYA,) BCOM LDAN 'DAS RDO RJE SEMS DPA'
YAB YUM GYIS BDAG

GZHAN SEMS CAN THAMS CAD KYI LAS NGAN SDIG SGRIB DAM TSIG
NYAMS CHAGS THAMS CAD BYANG ZHING DAG NAS MCHOG DANG THUN MONG
GI DNGOS GRUB MA LUS PA BDE BLAG TU 'GRUB PAR BYIN GYIS BRLAB
TU GSOL,

(ZHES 'DOD DON LA GSOL BA GDAB, RANG GIS BSTEN PA'I CHOS
SKYONG DANG, GZHI BDAG LA YANG GTOR MA 'BUL BA SKABS DANG
BSTUN, MJUG TU BSNGO SMON BKRA SHIS KYIS MTHA' BRGYAN PAR
BYA'O, ,LTAG PA'I LHA MCHOG 'DI NI RGYUD SDE DU MA DANG MKHAS

GRUB DAM PA RNAMS KYIS LAS SBRIB SBYONG BA LA MCHOG TU BSNGAGS
PAS RANG GZHAN LA PHAN PAR 'DOD PA RNAMS KYIS TSUL BZHIN LAG
TU BLANGS TE GNAS SKABS DANG MTHAR THUG GI DNGOS GRUB SGRUB PA
LA 'BAD PAR RIGS SO, ,DE LTAR

@004A *, ,BLA MED LUGS KYI RDO RJE SEMS DPA'I SGRUB THABS
GNAD DON KUN TSANG ZHES BYA BA 'DI YANG, DGE BSHES BSTAN PA'I
'KHOR LOS YANG YANG RNA BA 'DZER BA'I RKYEN GYIS NGO MA BZLOG
LAR, MKHAS

GRUB DAM PA RNAMS KYI GSUNG LAS BTUS TE ^GYIN PA BIKshU
BODHAm'I MING CAN GYIS BSGRIGS PA'O, ,'DI'I DGE BAS RANG GZHAN
SEMS CAN KUN KYANG SGRIB GNYIS KYI 'CHING BA LAS GROL TE DPAL
RDO RJE SEMS DPA'I GO

'PHANG MCHOG LA 'GOD PA'I RGYUR GYUR CIG , 