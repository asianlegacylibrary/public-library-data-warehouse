@1A *, ,TSE SGRUB 'CHI MED BDUD RTZI'I CHU RGYUN ZHES BYA BA
BZHUGS, ,

@1B #, ,NA MO GU RU MANYDZU GHOsh'A YA, PHUN TSOGS GZI BYIN
DPAL 'BAR NYI 'OD KYIS, ,PHOG PA'I SMAG RUM JI BZHIN GANG GI
SKU, ,YID MTSOR LHUNG MOD 'CHI

BDAG MTHAR MDZAD PA'I, ,BLA MA TSE DPAG MED MGON GTZUG TU MCHOD,
,SPANGS RTOGS YON TAN MTHAR SON SANGS RGYAS DANG, ,DE'I GSUNG
TSUL BZHIN BSGRUB PA THEG

GSUM GYI, ,DGE 'DUN DANG BCAS SKYABS MCHOG RNAM GSUM LA, ,GUS
PAS PHYAG 'TSAL TSE SGRUB GDAMS PA BRI, DE LA 'DIR RANG GZHAN
GYI DON DU 'CHI MED TSE'I RIG

'DZIN BSGRUB PAR 'DOD PAS 'DI LTAR, ` BLA MA SANGS RGYAS CHOS
DANG TSOGS MCHOG LA, ,BYANG CHUB MA THOB BAR DU BDAG SKYABS
MCHI, ,MAR GYUR 'GRO BA KUN GYI DON

@2A *, ,BSGRUB PHYIR, ,BDAG GIS BYANG CHUB MCHOG TU SEMS
BSKYED DO, ,ZHES SKYABS SEMS MDOR BSDUS SNGON DU BTANG NAS,
BDAG DANG SNANG BA THAMS CAD RANG BZHIN GYIS, ,

GRUB PAS STONG PA'I STONG PA NYID DU GYUR, ,STONG PA'I NGANG
LAS RMA BYAS BTEG PA'I KHRI, ,DE STENG 'DAB STONG PADMA ZLA
DKYIL DBUS, ,HR'I: DMAR DE LAS 'OD 'PHROS DON GNYIS BYAS,
,TSUR 'DUS

HR'I: YIG LA THIM YONGS GYUR LAS, ,RANG NYID BCOM LDAN MGON PO
TSE DPAG MED, ,SKU MDOG BYU RU'I LHUN PO LTAR DMAR ZHING, ,ZHI
ZHING 'DZUM LDAN ZHAL GCIG PHYAG GNYIS KYI, ,

MNYAM GZHAG STENG NA 'CHI MED BDUD RTZI YIS, ,GANG BA'I BUM
BZANG DGOS 'DOD KUN 'BYUNG BA'I, ,DPAG BSAM SHING GI KHA RGYAN
CAN BSNAMS PA'I, ,RLA BA'I THOR TSUGS RIN CHEN

DBU RGYAN DANG, ,SNYAN RGYAN MGUL RGYAN PHYAG ZHABS GDU BUS
MDZES, ,MU TSIG SE MO DO DANG DO SHAL SOGS, ,RIN THANG BRAL
BA'I RNAM MANG RGYAN GYIS BRGYAN, ,MTSAN DEBS SPRAS PA'I

@2B LONGS SPYOD RDZOGS SKU LA, ,NA BZAS MDZES SHING SNANG
YANG BDEN MED SKU, ,DVANGS GSAL 'OD KYI PHUNG PO'I DBUS NYID
NA, ,ZHABS GNYIS RDO RJES KYI KRUNG GIS BZHUGS PA'I, ,RANG GI
BDEN CHEN 'KHOR LOR PAD ZLA'I

STENG, ,BLA MA TSE DPAG MED MGON SKU MDOG DMAR, ,ZHAL GCIG
PHYAG GNYIS 'CHI MED BDUD RTZI YIS, ,GANG BA'I LHUNG BZED
BSNAMS SHING MNYAM PAR BZHENGS, ,RAL PA'I THOR TSUL GIS LAN BU
ZHABS RTING SLEB, ,

RIN CHEN DBU RGYAN LA SOGS DU MAS SPRAS, ,DO SHAL RIN CHEN
GZAR BU RTING PAR 'BYANG, ,MTSAN DPE'I DPAL 'BAR 'JA' LTAR
SNANG BAR GYUR, ,RANG DANG SPYI BO'I TSE DPAG MED MGON GYI,
,SPYI BOR AOm DKAR MGRIN PAR

A'A: DMAR PO, ,THUGS KAR H'Um SNGON HR'I: DMAR GYIS MTSAN LAS,
,'OD 'PHROS BDE BA CAN SOGS GNAS MCHOG NAS, ,BLA MA SANGS
RGYAS BYANG CHUB SEMS DPA'I TSOGS, ,SPYAN DRANGS DAM TSIG PA
ZUNG SPYI BOR BYON, ,

DZA: H'Um BAm HO: DBYER MED RO GCIG GYUR, ,SLAR YANG THUGS
KA'I H'Um HR'I:'I 'OD ZER GYIS, ,RANG BZHIN GNAS NAS RIGS LNGA
'KHOR DANG BCAS, ,SPYAN DRANGS DBANG BSKUR LUS GANG BDE BA
MYONG, ,DRI MA KUN DAG CHU LHAG

YONGS GYUR LAS, ,BLA MA 'OD DPAG MED KYIS DBU LA BRGYAN, DE
NAS YAN LAG BDUN PA 'BUL BA NI, 'JIG RTEN 'DREN PA'I ZHES SOGS
DANG, GRUB PA'I RGYAL MO GSANG SNGAGS SDONG PO DANG, ,RDO RJE
GRAGS

@3A *, ,PA DBANG PHYUG MI LA RJE ,DNGOS GRUB 'BYUNG GNAS
RTZA BRGYUD BLA MA LA, ,PHYAG 'TSAL 'CHI MED TSE YI DNGOS GRUB
STZOL, ,YID 'ONG DNGOS 'BYOR YID SPRUL MCHOD TSOGS 'BUL, ,SDIG
LTUNG KUN BSHAGS

DGE LA RJES YI RANG, ,'GRO LA THEG CHEN CHOS 'KHOR BSKOR BA'I
PHYIR, ,RTAG PAR BZHUGS GSOL DGE RTZA BYANG CHEN BSNGO, ,DE
NAS, NYI GZHON 'CHAR KA MA LA SOGS KYIS BSTOD LA, DE LTAR GSOL
BA BTAB

PAS SPYI BO YI, ,BLA MA TSE DPAG MED MGON BDAG NYID LA, ,DGYES
SHING THIM NAS DBYER MED GCIG GYUR PA'I, ,THUGS KAR ZLA STENG
HR'I: SA MTSAN GI GU'I NANG, ,ZLA STENG DPAL LDAN BLA MA DGE
SLONG TSUL, ,'KHOD

PA'I HR'I: YIG MTHA' SKOR SNGAGS 'PHRENG GIS, ,BSKOR BA'I
SNGAGS 'PHRENG SA BON BCAS PA LAS, ,'OD 'PHROS 'BYUNG BA LNGA
YI NUS PA DANG, ,BLA MA YI DAM MCHOG GSUM LA SOGS PA'I, ,SKU
GSUNG THUGS

DANG YON TAN 'PHRIN LAS KYI, ,BYIN RLABS RIGS DRUG SEMS CAN MA
LUS PA'I, ,TSE DANG BSOD NAMS GZUNGS SNGAGS NUS MTHU SOGS,
,'CHI MED BDUD RTZI 'OD ZER RNAM PAR BKUG ,RJE BTZUN BLA MA'I
BDE CHEN

'KHOR LO NAS, ,ZHUGS PAS SKU GSUNG THUGS KYI SDIG SGRIB DANG,
,SKU TSE'I BAR GCOD THAMS CAD NYER ZHI ZHING, ,'CHI MED RDO
RJE'I SKU MCHOG THOB PAR GYUR, DE LTAR SPRO BSDU'I DMIGS PA
YANG YANG

@3B GSAL 'DEBS PA DANG BCAS PAS TSE GZUNGS CI MANG BZLA
ZHING, MJUG TU, DGE BA 'DI YIS MYUR DU BDAG ,TSE DPAG MED MGON
'GRUB GYUR NAS, ZHES SOGS DANG, LHAGS PA DANG NI CHAD PA DANG,

ZHES SOGS BZOD GSOL DANG, SRAS BCAS RGYAL BA KUN GYI BYIN
RLABS DANG, ,BDAG GIS RTZE GCIG BSGRUBS SHING GSOL BTAB MTHUS,
,RJE BTZUN BLA MA MI GZHIG RDO RJE'I KHRIR, ,CHO MTHA' YAS
PA'I

MGON BZHIN RTAG BRTAN SHOG ,RDO RJE'I SKU LA SKYE 'CHI MI
MNGA' YANG, ZHES SOGS LONG SKABS DANG BSTUN NAS BYED CING,
'JAM DPAL DPA' BOS JI LTAR MKHYEN PA LTAR, ZHES SOGS DANG,
GZHAN

YANG 'DI LTAR BSKRUN PA'I DGE TSOGS MTHUS, ,BDAG SOGS BDE LDAN
PADMOR RDZUS SKYES TE, ,MGON PO 'KHOR BCAS ZHAL BZANG MTHONG
BA DANG, ,THEG MCHOG CHOS LA SPYOD PA'I SKAL LDAN SHOG ,DUS
MIN

'CHI BA'I MTSAN MA MTHONG BA NA, ZHES SOGS DANG, TSE DPAG MED
MGON KHYED SKU CI 'DRA DANG, ZHES SOGS BSNGO SMON SKABS SBYAR
SHIS BRJOD DANG BCAS BYA ZHING, GANG ZAG GZHAN GYI DON DU BYED
NA'ANG DMIGS

PA BSGYUR BAS CHOG GO ,TSUL 'DI NYIN RE BZHIN NYAMS SU BLANGS
NA GNAS SKABS TSE'I BAR GCOD SEL ZHING TSE'I DNGOS GRUB THOB
PA DANG, MTHAR THUG BDE BA CAN DU SKYE BA SOGS PHAN YON MTHA'
YAS SO, ,ZHES PA

@4A *, ,'DI NI DGE SKOS CHEN MO RAB 'BYAMS PA BLO BZANG
'PHRIN LAS KYIS 'DI LTA BU 'DUS SDE'I ZHAL 'DON DU BTZUGS CHOG
PA ZHIG DGOS ZHES YANG YANG NAN TAN CHEN POS BSKUL BA LA BRTEN
NAS SH'AKYA'I

BTZUN PA BLO BZANG YE SHES KYIS SMRAS PA'O,, ,,MANG+GA LAm,,
,,

@4B [BLANK PAGE]
