@001A *, ,RJE BTZUN MA BDAG MED MA'I DKYIL 'KHOR GYI SGRUB THABS
ZIN BRIS BZHUGS SO,,

@001B #, ,RJE BTZUN BDAG MED MA'I DKYIL 'KHOR GYI SGRUB THABS
LA, DANG PO GNAS DBEN PAR RDO RJE SKYIL KRUNG DANG, LAG PA MNYAM
GZHAG BYAS LA, ,RANG LHAR BSGOM PA MI GSAL

YANG, MI THUB ZLA BAS RANG GI SNYING GAR PAm LAS PADMA DANG, RAm
LAS NYI MA'I STENG DU AAm BSAM PAR BSHAD PAS, BDAG MED MAR BSGOM
MO, ,DE'I 'OD ZER GYIS GANG SPYAN 'DREN PA NI, SH'AnTI BA DANG
AA

BHA YAS BDAG MED MA'I DKYIL 'KHOR LA BSHAD, BDUD RTZI 'OD LAS,
NAM MKHAR RJE BTZUN BLA MA DANG, ,MI BSKYOD PA YI SKU LTA BU'I,
,MNGA' BDAG RDO RJE DBANG DMIGS TE, ,ZHES GSUNGS SO, ,DE LA BSOD

NAMS GSOG PA NI, BDUD RTZI 'OD LAS, PHYAG 'TSAL BA DANG, DKAR MO
SOGS LNGAS BDUD RTZI LNGA DANG, LHAG MA GSUM GYIS RO DANG CANG
TE'U DANG, 'KHYUD PAS MCHOD NAS, SDIG BSHAGS, YI RANG,

SKYABS 'GRO SEMS BSKYED TSAD MED BZHI BSGOM PAR BSHAD LA, MI
THUB ZLA BAS YAN LAG DRUG PA BZHIN DU BSHAD DO, ,DE NAS SH'U
n+YA T'A'I SNGAGS DON BSGOM PAR GNYIS KAS BSHAD LA, MI THUB ZLA

@002A *, ,BAS, DNGOS PO BDEN RDZUN RNAM DPYAD NAS, RTOG PAS BYAS
KYANG BSGOM MI NUS, ,SKYE BA MED PAR RAB SBYOR NAS, ,SKYE BA 'DI
NI RAB BSHAD DO, ,ZHES 'BYUNG BA NI, RIGS BSDUS KYI SGRUB THABS

LAS, YOD MED DNGOS PO DPYAD PA LAS, ,BRTAGS PAS NYE BAR MI DGOS
TE, ,'DI DAG GZUGS BRNYAN DAG DANG MTSUNGS, ,SNA TSOGS DNGOS PO
MED PA RU, ,DNGOS RNAMS THAMS CAD BSGOM PAR BYA, ,

ZHES BSGYUR BA LEGS TE, GUR GYI 'GYUR LA'ANG CI RIGS SU YOD DO,
,DE NAS STONG PA'I NGANG LAS LANGS TE SRUNG 'KHOR BSGOM PA LA,
BDUD RTZI 'OD LAS PADMA MA BYUNG YANG, ,MI THUB ZLA BA'I SGRUB
THABS LAS

PADMA DANG SNA TSOGS RDO RJE GNYIS KA GSUNGS PA LTAR BYA LA,
SRUNG 'KHOR NI, YAN LAG DRUG PA LTAR BYA'O, ,BDAG MED MA LA'ANG
KHRO BCU'I SRUNG 'KHOR BSGOM PAR LHA'I RIGS KYI BLO GROS CHEN
POS BSHAD DO, ,

DE NAS CHOS 'BYUNG BSGOM PA LA, SA BON NI GNYIS KAR MA BSHAD DO,
,DER 'BYUNG BA BSGOM PA LA BDUD RTZI 'OD DU, SA NAS RLUNG GI BAR
DANG, SA DKYIL LJANG GUR BSHAD LA, MI THUB ZLA BAS YAN LAG DRUG
PA

LTAR MDZAD DO, ,BDUD RTZI 'OD LAS 'DRES PA'I SNGON DU 'KHOR LO
BSGOM PA MA BSHAD LA, MI THUB ZLA BAS, BHUm LAS 'KHOR LO'I STENG
DU BDAG ,SRID PA BAR MA BSAMS BYAS NAS, ,AE WAm NYID DU RAB TU

@002B 'DRES, ,ZHES GSUNGS SHING, BDUD RTZI 'OD DU, AE WAm DU
BDAG DANG 'DRES PAR GSUNGS PA'I DON NI, AE NI RTEN CHOS 'BYUNG
YIN LA, WAm YIG NI SKABS 'DIR BRTEN PA 'BYUNG BZHI DANG 'KHOR
LO, BDAG NI RANG GI RNAM SHES SO, ,DE SRID PA BAR

DOR BSHAD PA NI, SKABS 'DIR YANG SBYANG GZHI DANG SBYAR NA BAR
DO'I SKABS YIN PA LA DGONGS SO, ,'DIR STONG NYID LAS LANGS PA'I
TSE, NAM MKHA' BAR DO MTSON BYED KYI YI GE 'JOG MI 'JOG NI, MAN
SNYE LAS, BDAG MED MA LA'ANG

RGYU 'BRAS KYI RDO RJE 'DZIN PA'I RNAM GZHAG MDZAD DE, DE NYID
LAS, ZLA BA DANG NYI MA'I DBUS NA GNAS PA'I PHYAG MTSAN GYI NANG
DU SON PA'I SA BON GYI NGO BO NI, 'DIR RGYU RDO RJE 'DZIN PA'O
ZHES DANG, 'DI SKAD GSUNGS TE YE SHES BZHI

RNAMS NI RGYUR GYUR PA RNAMS TE, LNGA PA 'BRAS BU'O, ,ZHES
GSUNGS SO, ,ZHES SO, ,DE LTAR NA ZLA NYI'I BAR DU BAR SNANG LAS
N'A DA BABS NAS RIM GYIS AAm DU RDZOGS PAR BYA'O, ,MAR LUGS PA
RNAMS 'DI LA BAR SRID MTSON PA'I N'A DA

'JOG PAR 'DOD DO, ,'DRES PA LAS GZHAL YAS KHANG DUR KHROD DANG
BCAS PA BSGOM MO, ,DER 'PHAR MA GNYIS BSGOM PA NI, ZE'U 'BRU LAS
NI GCIG 'GYUR TE, ,GRU GSUM GYIS NI PHYI MAR BRJOD, CES PA'I BAR
KU MU tI LAS,

ZI'U 'BRU NI SNYING PO'O, ,GRU GSUM NI PHYI ROL MTHA' GSUM MO,
,ZHES DANG, 'PHAR MA GNYIS ZHES BYA BA NI KHA SBYOR LTA BU'I
'PHAR MA STE, RDO RJE'I 'PHRENG BAS YONGS SU BCAD PA DANG, ZHES
SO, ,MU TIG PHRENG BA LAS, LTE BA YIS ZHES PA NI, LTE

@003A *, ,BAS NYE BAR MTSON PA 'DAB MA BRGYAD DO, ,GRU GSUM GYI
ZHES PA CHOS KYI 'BYUNG GNAS KYIS YONGS SU 'BYED PA, PADMA'I
PHYI ROL GZHAL YAS KHANG GI NANG GI GNAS SO, ,ZHES GSUNGS TE,
MTSO SKYES DANG MAN SNYE YANG

DE DANG MTHUN TE, DBUS SU PADMA 'DAB BRGYAD DANG, DE'I PHYIR LHA
SNAM DANG BCAS PA'O, ,PADMA'I LTE BA DANG PHYOGS BZHI'I 'DAB MA
LA RO LNGA DANG, PHYI ROL GYI MTSAMS DANG SGO BZHI DANG, STENG
'OG TU'ANG RO'I GDAN NO, ,'DIR MAN SNYE LAS,

DE RNAMS KYI SNYING GAR SNGON DU ZLA GDAN BSKYED DE, DE NAS
MNGON BYANG LNGA BSGOM PA BSHAD DO, ,'DI LA SH'ANTI PAS, LTE BAR
DBYANGS BCO LNGA DANG, GSAL BYED SO BZHI LAS ZLA NYI SOGS BSKYED
NAS, GTZO MO RDZOGS PA DE'I THUGS KAR,

SA BON LAS 'KHOR GYI GDAN RNAMS KYI STENG DU ZLA BA DANG NYI MA
BCU BZHI PA GNYIS SPRO BA DANG, NYI MA'I STENG DU SA BON BSGOM
PAR BSHAD LA, dOm BI BA'I GZHUNG DANG MI THUB ZLA BA'I SGRUB
THABS SU 'DRA BAR RGYUD GZHAN LAS MA BYUNG YANG, SA SKYE BAS
MNGON

BYANG LNGA BSKYED NI RE RE LA GTZO MO BZHIN BYED DE, KU MU tI'I
DGONGS PA YIN LA, MAN SNYE DANG YANG MTHUN, ZLA NYI'I BAR DU SA
BON BSGOM PAR BSHAD DO, ,RNGOG PAS 'KHOR BCU BZHI LA YI GE RE RE
LAS ZLA NYI BSKYED PA'I MNGON BYANG BYED PAS

GTZO MO DANG BSKYED TSUL MI 'DRA'O, ,'DIR MU TIG PHRENG BA LAS,
DANG PO'I SA BON NI SBYOR BA'I DANG, PHYAG MTSAN NI DNGOS GZHI'I
DANG, DE LA MTSAN MA'I SA BON NI YONGS SU GCOD PA DANG, SPRO
BSDU NI GZHAN GYI BDE BA STE BDE BA BZHIR BSHAD DO, ,

@003B MI THUB ZLA BAS GTZO MO'I THUGS KAR YE SHES SEMS DPA'
BSGOM PAR BSHAD DO, ,TING NGE 'DZIN SEMS DPA' 'ANG DGOS SO, ,DE
NAS dOMPI PA'I GZHUNG DU MI GSAL YANG MI THUB ZLA BAS BSHAD PA
LTAR, YE SHES PA SPYAN DRANGS TE BSTIM PA DANG, SKYE MCHED

SKU GSUNG THUGS BYIN GYIS BRLAB BO, ,DE NAS DBANG LHA SPYAN
DRANGS PA SOGS YAN LAG DRUG PA DANG 'DRA LA, RIGS BDAG NI, GTZO
MO SOGS NANG GI LNGA LA RIM PA BZHIN RIGS LNGA DANG, PHYI'I BZHI
MTSAN GNYIS LA DON GRUB MA GTOGS PA RIGS BZHIS RGYAS GDAB

PO, ,STENG 'OG GNYIS LAN BDUD RTZI'I 'OD LAS, 'OG DANG STENG DU
SKU GSUNG GI ,PHYAG RGYA BYED PA RDZOGS PA'O, ,ZHES GSUNGS LA,
MI THUB ZLA BA'I SGRUB THABS LAS, SKU DANG GSUNG NYID KYIS,
MKHA' SPYOD MA DANG SA SPYOD MA, ,ZHES BSHAD DO, ,MAN SNYE LAS,

MKHA' SPYOD MA LA RNAM SNANG DANG, SA SPYOD MA LA 'OD DPAG MED
KYIS RGYAS 'DEBS PA BSHAD DO, ,DE NAS NAG PO SOGS KYIS YAN LAG
DRUG DANG GTUM MO BSGOMS PAS DUB NA, DAG PA DRAN PAR BYA STE, DE
LA BZHI LAS, PHUNG PO'I DAG PA NI GZUGS PHUNG

NAS RNAM SHES KYI PHUNG PO'I BAR LNGA RDO RJE MA NAS, BDAG MED
MA'I BAR LNGA DANG, KHAMS KYI DAG PA NI SA'I KHAMS SOGS BZHI PU
KA SI SOGS BZHI DANG, YUL GYI SKYE MCHED KYI RNAM DAG NI, GZUGS
NAS RO'I BAR BZHI PHYI'I GOO R'I SOGS BZHI DANG,

REG BYA NI SA SPYOD MA DANG, CHOS KYI SKYE MCHED NI MKHA' SPYOD
MAR BSGOM MO, ,NYON MONGS PA DANG NYE NYON GYI RNAM DAG NI, ZHE
SDANG 'DOD CHAGS GTI MUG, NGA RGYAL PHRAG DOG LNGA LA RIM PA
BZHIN DU BDAG MED MA, RDO RJE MA, CHU'I RNAL 'BYOR MA, GOO R'I

@004A *, ,RDO RJE MKHA' 'GRO MA LNGAR BSGOM PAR BSHAD DO, ,PHYAG
RGYA LNGA'I DAG PA LA GNYIS LAS DGOS PA NI, BLA MA DANG 'DOD LHA
LA 'DUN PA DANG, SLOB DPON SMOD PA'I TSIG MI NYAN PA DANG,
SNGAGS BZLAS PA DANG, SROG CHAGS LA GNOD

PA SPONG BA DANG, PHYAG RGYA BSTEN PA'O, ,NGO BO'I RNAM DAG NI
SPYI BO'I 'KHOR LO MI BSKYOD PA SOGS SO, ,BSAM GTAN GYIS DU BA
NA DBYANGS BCU DRUG GI THA MA SPANGS TE, MGOR AOm DANG MTHAR
PHAt SV'A H'A SBYAR BA'I BZLAS PA BYA BA DANG, DE NAS

GTOR MA BYA BAR MI THUB ZLA BAS BSHAD DO, ,BDAG BSKYED KYI DKYIL
'KHOR LA LHA MO BRGYAD KYIS MCHOD PA'I TSUL NI MU TIG PHRENG BA
LAS, DE LA DANG PO DRUG GI PHYAG NA THOD PAR MCHOD PA'I RDZAS
RNAMS BSTABS PAS, RANG GI MTHAS DA RNAMS SU MGO STE DE

YONGS SU SPYAD PAS MCHOD DO, ,BRGYAD PA SME MA NI, DKYIL 'KHOR
GYI BDAG MO'I MGUL NAS 'KHYUD DO, ,DE LA GZHAN RNAL 'BYOR MA
BDUN SPROS PA'I TSUL GYIS 'JUG PAR BYA'O, ,DE'ANG RANG GI PADMA
LAS BYUNG BA'I RDO RJE DANG SBYOR BAS BCOM LDAN

'DAS MA THAMS CAD LA YONGS SU SPYOD DO, ,ZHES LHA MO SNGA MA
DRUG GIS MCHOD RDZAS YUL RNAMS LA BSTABS PA NA, RANG GI MTHUS
MCHOD YUL GYI PHYAG GI THOD PAR SONG NAS, YUL DE DAG GIS LONGS
SPYOD DO, ,DE NAS LHA MO GZHAN BDUN

GA-YUNG MO LA BSDUS NAS, PADMA RDO RJER GYUR PA DANG PADMA SBYAR
NAS BDE BA BSKYED PAR BSHAD DO, ,'DI NI YAB KYI SGRUB THABS KYI
SKABS SU'ANG GTZO MO MA GTOGS PA GZHAN DGU LA'ANG SBYAR RO,
,SH'ANTI PAS GTZO MO RDZOGS PA DANG PO SBYOR BA DANG,

@004B DE'I 'OG NAS BZUNG STE YAN LAG DRUG BSGOM PA'I BAR DKYIL
'KHOR RGYAL MCHOG DANG, DE NAS GTZO BOS BSKUL BAS RANG RANG GI
SKU LAS, RANG 'DRA'I SPRUL PA'I SPRIN SPROS NAS 'GRO BA'I DON
BYAS NAS DE BSDUS PA NI LAS RGYAL MCHOG DANG, BSGOMS

PAS SKYE NA BZLAS PA BYA BAR BSHAD DO, GZHAN YANG THUN GYI MTHAR
'KHOR GYI LHA MO RNAMS GTZO MO'I THUGS KA'I SA BON LA BSDUS TE
SPYOD LAM LA 'JUG PA DANG, THUN GZHAN LA 'JUG PA NA RANG NYID
BDAG MED MAR GSAL BA'I THUGS KA'I SA BON LAS

'KHOR GYI LHA MO SPROS NAS GNAS SU BKOD PA LA YE SHES PA GZHUG
PA SOGS DANG, THUN THA MA'I MTHAR 'KHOR GYI LHA MO RNAMS KYI YE
SHES PA GSHEGS TE, DAM TSIG PA BDAG LA SDUD PA SOGS BYED PAR MU
TIG PHRENG BA LAS BSHAD DO, ,DE DAG

GIS NI GZHAL YAS KHANG BSKYED PA DANG SDUD PA SOGS KYANG SHES
NUS SO, ,BDUD RTZI 'OD LAS, RNAL 'BYOR MA NI BDAG MED PA'I,
,SDOM PA'I DBYE BA BRJOD PAR BYA, ,LTE BAR PHYAG RGYA CHEN PO
GNAS, ,BDE CHEN BYED PA'I GZHI 'BRAS MA, ,RNO PHYIR ME YI GZUGS

SU NI, ,'BAR BCAS RNAM PA MA MO KHYOD, ,DANG PO'I DBYANGS YIG
RANG BZHIN TE, ,BLOR NI SANGS RGYAS RNAMS KYIS BRTAGS, ,ZHES
DANG, BDAG MED LUS KYI NANG GNAS PA, ,GZHOM MED MA NI THUR DU
BLTAS, ,ZHES DANG, DE'I PHYIR LUS LA RTZA GSUM

GNAS, ,ZHES GSUNGS NAS, DE GSUM SKU GSUNG THUGS KYI GZUGS KYIS
DANG, RO MA THABS DANG RKYANG MA SHES RAB KYI RANG BZHIN GYIS
GNAS PA DANG, DH'U T'I'I DBUS SU GNAS NAS GZUNG 'DZIN SPANGS TE
BDE CHEN BSKYED PAR BSHAD

@005A *, ,PA'I MTHAR, MTSAN MO'AM NYIN PAR DAG TU'ANG, ,RTAG TU
YE SHES SKYE BA NYID, ,LHAN CIG SKYES DGA' MCHOG DGA' BA, ,PHA
YI BDE BA BZANG PO 'BAB, ,CES GSUNGS SO, ,DE DAG GIS NI LHAN CIG
SKYES DGA'I YE

SHES NYIN MTSAN KUN TU SKYONG DGOS PA DANG, DE'ANG SPYI BO'I
BYANG SEMS 'DZAG PA LAS SKYE BA DANG, DE 'DZAG PA'ANG LTE BA'I
GTUM MO 'BAR BA LAS DANG, DE'ANG DH'U T'IR RLUNG TSUD PA LAS
GZUNG 'DZIN GYI RTOG PA GCOD PA'I TSUL GYIS

YIN PAR GSUNGS PAS, LE'U DANG PO'I SDOM PA'I DBYE BA RNAMS DANG,
LTE BAR GTUM MO ZHES SOGS DANG, KUN 'DAR MA NI ZHES SOGS KYI DON
YANG DES SHES PAR BYA'O, ,DBU MAR GA-YAS GA-YON GYI RLUNG GNYIS
BSDOM PA LA 'KHOR LO

BZHI'I LTE BAR YI GE BKOD PA'I GTUM MO BSDUS PA BSGOM PA DANG,
SNYING GA'I SDUD RIM YAN LAG DRUG BSGOM PA MTSO SKYES KYIS
GSUNGS LA, NAG PO SOGS KYI YAN LAG DRUG DANG GTUM MO BSGOM PA NI
dOMBI PA DANG MI THUB ZLA BAS

KYANG BSHAD DE, 'KHOR LO BZHI DANG YI GE BZHI LA BRTEN PA'I
RDZOGS RIM NI, KYEE RDO RJE'I SGRUB THABS DU MA ZHIG LAS GSUNGS
PAS, 'DI LA GTUM MO LEGS PAR SHES DGOS SO,, ,,SARBA MANGGA LAm
,,