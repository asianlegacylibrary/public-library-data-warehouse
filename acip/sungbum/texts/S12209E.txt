@1A *, ,MTHU STOBS YONGS KYI BDAG PO DPAL MGON ZHAL BZHI PAR MCHOD
GTOR 'BUL BA'I RIM PA BDUD SDE RAB 'JOMS ZHES BYA BA BZHUGS SO,
,)

@1B #, ,NA MA:TZA TURA MU KH'A YA, SRID GSUM BDUD BZHI'I DGRA
BJOMS KHRO BO'I RGYAL, ,STOBS 'PHROG DBANG PHYUG RIG BYED ZHAL
MNGA' BA, ,DKA' BZLOG LHA MO LA SOGS YUM CHEN BZHI, ,

'KHOR TSOGS RGYA MTSOR BCAS LA LEGS BTUD NAS, ,GANG DE DGYES
BYED CHO GA ZAB MA'I RI MA, ,SNYAN BRGYUD MKHA' 'GRO'I KHA
RLANGS THOL LE BA, ,SPEL LA RAB DGES BDUD RTZI'I SGO PHYE NAS,
,'PHRIN LAS RNAM

BZHIS YID BZHIN CHAR BZANG PHOBS, (,DE YANG DPAL RDO RJE HE RU
KA'I RNAM ROL HA CHEN DRAG PO GDONG BZHI PA GNYAN LO DANG MA
GRAGS GYI MAN NGAG BZHIN MCHOD PAR 'DOD PAS, MAN NGAG BZHIN
BLANGS PA'I RDO NAG GI MAndAL, SNGAGS KYIS SPRAS PA'I

PHYAG MTSAN, GSANG BA RANG SROG RTEN GYI 'KHOR LO, RANG BSRUNG
DANG 'KHOR BSRUNG 'KHOR LO, SNGON 'GRO'I AU PA DE SHA RNAM GNYIS
SOGS BLA MA DAM PA'I PHYAG LEN BZHIN 'DU BYAS, GTOR MA SOGS
MTHONG BA BRGYUD PA LTAR BSHAMS LA, YI DAM GYI BDAG

@2A *, ,BSKYED BZLAS BA BDUD RTZI MYANG BA'I BAR SNGON DU
BTANG, LAG G-YAS G-YON GYI MTHIL DANG MKHA' LDING GI PHYAG
RGYA GTOR MA LA BSTAN NAS, AOm A'A:H'Um HA HO HR'I: SA GTOR MA
DGRA BGEGS KYI SHA KHRAG LNGA BDUD RTZI LNGA'I

RANG BZHIN DU GYUR, ZHES MCHOD GTOR BYIN GYIS BRLABS, CHOS
SKYONG BSKYED PA NI, HR'I:shtI:SA BSANGS, SVA BH'A WAS STONG BAR
SBYANGS, STONG BA'I NGANG LAS MDUN GYI NAM MKHAR CHOS 'BYUNG GRU
GSUM MTHING NAG YANGS SHING RGYA

CHE BA'I DBUS SU SNA TSOGS PADMA 'DAB MA BRGYAD PA'I LTE BA
DANG, PHYOGS KYI 'DAB MA BZHI'I STENG DU NYI MA DANG RO'I GDAN
RE RE DBUS KYI GDAN GYI STENG DU H'Um LAS RDO RJE GRI GUG LTE BA
LA H'Um GIS MTSAN PA, PHYOGS BZHI'I

GDAN GYI STENG DU H'Um RE RE DE RNAMS YONGS SU GYUR PA LAS, GTZO
'KHOR LNGA DUS GCIG TU GRUB PA NI DBUS SU RDO RJE NAG PO CHEN PO
GDONG BZHI PA DGRA BO'I STOBS 'PHROG PA'I GZUGS CAN, SRIN PO
KHROS PA LTA BU

SKU MDOG DRAG PO ZHAL BZHI PHYAG BZHI PA, RTZA ZHAL NAG PO
RNGAMS SHING KHROS PA, G-YAS ZHAL DKAR PO KHRO ZHING 'DZUM PA,
G-YON ZHAL DMAR PO RGYA CHER BZHAD PA, STENG ZHAL DUNG KA KHRO
GNYER DPRAL BA'I

@2B DBYINGS SU BSDUS PA, ZHAL RE RE LA DMAR LA ZLUM PA'I SPYAN
GSUM GSUM DANG LDAN PA, SMA RA DANG SMIN MA ME LTAR 'BAR BA,
ZHAL MCHE BA GTZIGS SHING LJAGS 'DRIL BA, MA MCHU PHYIR 'PHYANG
ZHING HA HA DANG HI HI DANG, H'Um H'Um DANG, KshIm KshIm GI NGA
RO DRAG

PO 'BRUG SGRA 'BUM GYI SGRA LTAR SGROG PA, PHYAG BZHI G-YAS
DANG PO RDO RJE GRI GUG DANG, G-YON DANG PO THOD PA KHRAG DRON
MOS GANG BA'I NANG NA DAM NYAMS KYI SNYING 'DAR BZHIN PA DANG
BCAS PA THUGS KAR STENG 'OG TU 'DZIN PA, G-YAS 'OG MA RTZE GSUM

DANG G-YON 'OG MA MDUNG RNON BA DAN DANG BCAS PA 'PHYAR STABS
SU 'DZIN PA, BDUD RTZIS GANG BA'I BUM PA MCHAN KHUNG G-YON NA
THOGS PA, RUS 'PHRENG LHA BA DMAR CHIL LE PA PHYAG 'GAG TU
BRGYUS PA, DBU SKRA KHAM PA GYEN DU GZINGS SHING 'BAR

BA; MI MGO BSKAM PO RDZOGS BA LNGA'I DBU RGYAN DANG, RLON PA
KHRAG 'DZAG PA LNGA BCU MI'I RGYU MA RLON PA LA BRGYUS PA'I DO
SHAL 'PHYANG BA DUG SBRUL NAG POS MCHOD PHYIR THOGS BYAS PA, RUS
PA'I RGYAN DRUG GIS BRGYAN PA TSANGS PA'I SKUD BA'I SE

RAL KHA THOGS PA, MI RKANG GI GLING BU DANG, GSER DNGUL GYI DRIL
BU G-YER KA'I DRA BA SIL SIL GYI SGRA SGROG PA, DPA' BO STAG
WAGS RLON PA'I SHAM THABS CAN, DRAG LA RDAMS PA'I CHA BYAD ZHABS
G-YAS BSKUM ZHING G-YON BRKYANG BA'I GYAD GI

DOR STABS KYIS DAM NYAMS DGRA BO'I STENG NA 'JIGS PA'I BRO
BRDUNG BA, DE'I G-YAS SU YUM CHEN G-YUNG MO NAG MO, G-YON DU
LAS MDZAD GTUM MO LJANG GU, MDUN DU DMAR NAG SRIN MO CHEN MO,
RGYAB TU SER NAG SING+GA GLING MA, BZHI GA'ANG SRIN

@3A *, ,MO KHROS BA'I CHA LUGS CAN, ZHAL GCIG PHYAG GNYIS MA
G-YAS GRI GUG NAM MKHA' LA 'PHYAR ZHING, G-YON THOD KHRAG GTZO
LA STOB PA, GCER BU RAL PA THUR DU 'PHYANG BA, RGYU MA RLON PA'I
GA SHA CAN, GZHAN RGYAN MED PA, KHRO ZHING

GRIMS LA RNGAM ZHING RGOD PA, ZHABS G-YAS BSKUM ZHING G-YON
BRKYANG BA'I GAR STABS KYIS BZHENGS PA, GTZO 'KHOR LNGA KA'ANG
YE SHES KYI MA DPUNG RAB TU 'BAR BA'I DBUS NA BZHUGS BA'O, ,DE
DAG GI MTHA' SKOR DU DREGS PA PHO BDUN MO BDUN, SROG

GI DGU BDUD NAG PO, LAS KYI BSHAN PA NYER GCIG ,ZHING SKYONG PHO
MO 'BUM SDE, SNANG SRID LHA SRIN SDE BRGYAD KYI DMAG TSOGS 'KHOR
DANG BCAS PA KHA DOG DANG CHA LU SHAS NGANG MTSON CHA SNA TSOGS
'DZIN PA, DRAG CING GTUM LA KHRO ZHING RNGAMS PAS LAS

THAMS CAD THOGS MED DU BSGRUB PA, DE THAMS CAD KYI DPRAL BAR
AOm, MGRIN PAR A'A: THUGS KAR H'Um, THUGS KA'I H'Um LAS 'OD ZER
'PHROS PAS GANGS TE SE, BSIL BA'I TSAL, PO tA LA, SING+GA'I
GLING, HA HA RGOD PA'I DUR KHROD, DAR LUNG GNYAN GYI

PHO BRANG, GNAS MCHOG KHA'U'I BRAG RDZONG, PHUG SUM 'OL DGA',
DPAL LDAN SA SKYA, CHOS 'KHOR RGYAL GYI GTZUG LAG KHANG LA SOGS
PA'I GNAS RNAMS NAS STOBS 'PHROG RDO RJE NAG PO CHEN PO GDONG
BZHI PA YUM BZHI DREGS PA'I TSOGS DANG BCAS

PA AOm BADZRA SA M'A DZA:DRIL BU'I SGRA SNGON DU 'GRO BAS, H'Um;
SNGON TSE RDO RJE 'CHANG GI SPYAN SNGA RU, ,GTUM PO KHYOD KYIS
JI LTAR KHAS BLANGS BZHIN, ,'PHRIN LAS RNAM BZHI'I LAS LA SPYAN
'DREN NA, ,SANGS RGYAS BSTAN PA BSRUNG PHYIR GSHEGS SU GSOL,
,AOm MAH'A

@3B K'A LA K'A LA, BI K'A LA, RA TRI TA, dOMBHI N'I, TZAndA
L'I, RAKshA S'I, SING+GA L'I, DE W'I SA PA RI W'A RA AEHYE HI,
DZA:H'Um BAm HO: GNYIS SU MED PAR THIM, ZHES SPYAN DRANGS SHING,
PADMA KA MA L'A YA STAm, ZHES GDAN PHUL, AOm MAH'A K'A LA K'A
LA, BI K'A LA, RA TRI TA, dOMBHI N'I,

TZAndA L'I, RAKshA S'I, SING+GA L'I, DE W'I SA PA RI W'A RA
GRiHnE DAm AARGHAm PRA T'I TZTSA SV'AH'A, DE BZHIN DU, P'A DYAm;
PUshPE; DH'U PE; A'A LO KE, GANDHE; NEE WI DYA, SHAPTA PRA
T'ITZTSA SV'A H'A, ZHES MCHOD, DAM RGYA SPYI BOR BZHAG LA, AOm
MAH'A K'A LA K'A LA, BI K'A LA, RA TRI TA, dOMBHI N'I, TZAndA
L'I,

RAKshA S'I, SING+GA L'I, DE W'I SA PA RI W'A RA, SA MA YA SMA
RA, SA MA YA M'A TI KRA MA, SA MA YA RAKshANTU, DPAL RDO RJE NAG
PO CHEN PO GDONG BZHI PA LCAM DRAL BRAN G-YOG BKA' SDOD 'KHOR
DANG BCAS PA THAMS CAD MCHOD SBYIN GYI GTOR MA RGYA CHEN PO 'DI
BZHES LA, RTZA

BA DANG BRGYUD PAR BCAS PA'I DPAL LDAN BLA MA DAM PA RNAMS KYI
BKA' DANG DAM LAS MA 'DA' BAR DAM TSIG SRUNGS, BSTAN PA SKYONGS,
DKON MCHOG GI DBU 'PHANG BSTOD, KHYAD PAR DU BSTAN PA DANG,
BSTAN PA 'DZIN PA RNAMS DANG, RNAL 'BYOR PA BDAG

CAG 'KHOR DANG BCAS PA LA GNOD CING 'TSE BA DANG, BDAG GIS LAM
BSGRUB PA LA BAR DU GCOD PAR BYED PA'I DGRA BGEGS LOG PAR 'DREN
PA'I TSOGS RNAMS KYI BSAM NGAN SBYOR RTZUB THAMS CAD ZHI BA'I
THABS KYIS 'DOR BAR MJAD DU GSOL, GAL TE ZHI

BA'I THABS KYIS 'DUL DU MA 'TSAL NA, GANG LA GANG 'TSAM PA'I
CHAD PAS BCAD BA DANG, BSKRAD CING GZIR BA DANG, DBYE BA DANG
BSDIGS SHING SPA BKONG BAR MDZAD DU GSOL, MDOR NA CHOS BSGRUB
BA'I BAR CHAD THAMS CAD ZHI BA DANG, BSAM SBYOR CHOS

@4A *, ,MTHUN YID BZHIN DU 'GRUB CING, BSTAN PA DANG BSTAN PA
'DZIN PA DANG, 'JIG RTEN KUN DAR ZHING RGYAS PAR MDZAD DU GSOL,
ZHES BSGOS PAS DAM LA GNAS SHING ZHAL GYIS BZHES PAR BSAM, THOD
PA'I PHYAG RGYA BCAS LA, STOBS 'PHROG DBANG PO

'KHOR DANG BCAS PA'I LJAGS RDO RJE'I 'OD ZER GYI S'U GUS GTOR
MA'I BCUD THAMS CAD DRANGS TE GSOL BAR GYUR, AOm MAH'A K'A LA
K'A LA, BI K'A LA, RA TRI TA, dOMBHAm N'I, TZAndA L'I, RAKshA
S'I, SING+GA L'A, DE W'I SA BA RI W'A RA NA MA:SARBA TA TH'U GA
TE BHYO PA SHBIMU KHE

BHA:SARBA TH'A KHAm AUTGA TE, SPA RA nA YI MAm, GA GA NA KHAm
GRiHnE DAm BA LY'A DISV'AH'A, (ZHES GSUM MAM LNGA'AM BDUN BRJOD
LA GTOR MA PHUL, AOm MA H'A K'A LA K'A,) BI K'A LA RATRI TA,
dOMBHI N'I, TZAndA L'I, RAKshA S'I, SING+GA L'I, PAW'I SA PA RI
W'A RA GRAHnE DAm AARGHAm PRA T'ITZTSA

SV'AH'A; P'ADYAm; PUshpE, DH'U PA; A'A LO KE GANDHE; NEE WI DYA,
SHAPTA PRA T'ATZTSA SV'AH'A, (ZHES MCHOD,) AOm MAH'A K'A LA K'A
LA, BI K'A LA, RA TRA TA, dOMBHI N'I, TZAndA L'I, RAKshA S'I,
SING+GA L'A, DE W'A SI BA RI W'A RA AOm A'A: H'Um, (ZHES NANG
MCHOD PHU LA,) LHA MCHOG MAH'A

K'A LA; LHA CHEN NAG PO ZHAL BZHI, ZHING SKYONG GZI LDAN DBANG
PHYUG ,BRAM ZE'I GZUGS CAN DPA' BO, YUM CHEN G-YUNG MO NAG MO,
LAS MDZAD GTUM MO LJANG KHU, SER NAG SING+GA L'I MA, DMAR NAG
SRIN MO CHEN MO, 'KHOR GYI ZHING SKYONG 'BUM SDE,

DREGS PA PHO BDUN MO BDUN, SROG GI DGU BDUD NAG PO, LAS KYI
BSHAN PA NYER GCIG ,SNANG SRID LHA SRIN SDE BRGYAD KYI DMAG
TSOGS 'KHOR DANG BCAS PA KHYED RNAMS MCHOD SBYIN GYI GTOR MA
RGYA CHEN PO 'DI BZHES LA, SANGS RGYAS KYI BSTAN PA

@4B SRUNGS, DKON MCHOG GI DBU 'PHANG BSTOD, DGE 'DUN GYI SDE
SKYONGS, RNAL 'BYOR PA BDAG CAG DPON SLOB YON MCHOD 'KHOR DANG
BCAS PA'I BAR CHAD MI MTHUN PA'I PHYOGS THAMS CAD ZHI BA DANG,
BSAM SBYOR CHOS MTHUN YID BZHIN DU 'GRUB CING, BYANG CHUB

MA THOB KYI BAR DU BSRUNG SKYOB SBA BA'I 'PHRIN LAS STONG GROGS
RGYA CHEN PO MDZAD DU GSOL, (ZHES 'PHRIN LAS BCOL, DRIL BU GSIL
BA DAD BCAS PAS, H'Um; SKU GSUM MNGON GYUR RDO RJE 'CHANG DBANG
GI, RNAM GSUM BSTAN PA SPEL ZHING BSRUNG BYA'I PHYIR, ,DUS GSUM

BDUD DBUNG MA LUS 'JOMS MDZAD PA, ,CHO 'PHRUL GSUM LDAN KHYOD LA
PHYAG 'TSAL LO, ,KHAMS GSUM ME LTAR DMAR NAG 'BAR BA'I DBUS,
,STENG GSUM ZIL GNON ZHING SKYONG RGYAL PO'I SKU, ,SA GSUM 'DAR
BYED KHRO GTUM RNGAMS BRJID CAN, ,SRID

GSUM DBANG BSGYUR KHYOD LA PHYAG 'TSAL LO, ,'PHRENG BA GSUM LDAN
DRAG PO'I BZHAD SGRA CAN, ,RTZE GSUM MDUNG SOGS DRAG BA'I MTSON
CHA BSNAMS, ,SPYAN GSUM SDANG MIG DRAG PO PHYOGS BCUR GZIGS,
,GNAS GSUM DGRA BGEGS 'JOMS

LA PHYAG 'TSAL LO, ,RIGS BZHI MKHA' 'GRO BYE BA'I DBANG PHYUG
GTZO, ,LAM BZHI'I DAM TSIG LA GNAS RNAL 'BYOR PA'I, ,LAS BZHI
BSGRUB LA THUGS DAM BRTAN PA CAN, ,PHYOGS BZHIR BZHUGS PA'I YUM
CHEN RNAMS LA BSTOD, ,PHYI NANG GSANG GSUM

MCHOD SPRIN RGYA MTSOS BRGYAN, ,GSANG BA GSUM BDAG BDUD RTZIR
BYIN BRLABS NAS, ,RO BCUD NUS GSUM PHUN SUM TSOGS LDAN PA,
,KHAMS GSUM YING 'PHROG MCHOD GTOR 'DI BZHES SHIG ,DUS GSUM
RGYAL BA'I NGO BO BLA MA DANG, ,SGO GSUM RDO RJES BSRUNG

@5A *, ,BA BDAG CAG LA, ,LUS NGAG YID GSUM SDANG BAS RAB
'KHRUG PA'I, ,DGRA BGEGS LOG 'DREN RNAM GSUM CHER CHONG MDZOD,
,GDONG BZHI DREGS PA RTZAL CHEN 'KHOR BCAS RNAMS, ,'DIR GSHEGS
RGYAN GYI GTOR MA 'DI BZHES SHIG,

SHA KHRAG DMAR GYI GTOR MA 'DI BZHES SHIG ,DZAM BU TI BA'I ZHAL
ZAS 'DI BZHES SHIG ,SMAN RAG PHUD KYI MCHOD PA 'DI BZHES SHIG
,SNGAR BCOL LAS KYI GTANG RAG GNYAN POR 'BUL, ,DA 'CHOL LAS KYI
GSOL 'DEBS GNYAN POR BZHES, ,'KHOR RNAMS

BSRUNG ZHING RKYEN RNAMS BZLOG PA DANG, ,SDANG BA'I DGRA DANG
GNOD BA'I BGEGS LA SOGS, ,BDUD DANG BAR DU GCOD PA RNAM MANG PO,
,THAMS CAD NYE BAR ZHI BAR MDZAD DU GSOO, ,BSTAN PA BSRUNG BA'I
LAS 'DI MYUR DU SGRUBS, ,SRID ZHI'I DPAL 'BYOR MA LUS

'BYUNG BA'I GZHI, ,THUB PA'I BSTAN PA YUN RING GNAS BA DANG, ,DE
'DZIN BYED PA'I SKYES BU DAM PA RNAMS, ,DPAL 'BYOR GYIS SKYONGS
YUN RING ZHABS BRTAN MDZOD, (CES 'PHRIN LAS BCOL LA BZLAS PA'I
DMIGS PA MAN NGAG BZHIN GSAL BTAB LA RANG YI DAM GYI NGA RGYAL
BRTAN POS

AOm AUD TZAt TZAttO SV'A H'Um, ZHES GRONG KHYER BSKYOD SNGAGS
NYUNG ZAD DANG, AOm MAH'A K'A LA K'A LA BI K'A LA RA TRI TA
dOMBHI N'I TZAndA L'I RAKshA S'I SING+GA L'I DE W'I BHYOO:H'Um
PHAt, (CES PA 'DI JI LTAR 'DOD PA BZLA ZHING RGYUN PAR 'DI NYID
GTZO BOR MDZAD,) AOm MAH'A K'A LA K'A LA BI K'A tA, K'A RAL, LAm
BHI TA

AOOTA; LAm PA KA PEG ,LAm BHA KA B'A LE, R'A BI GHANtA, RU DRA
M'A LA BI HU RE, TSENDA HA KA LE HA LE NA HA LE, SIm BHA DZ'I
LE, B'A MEGHUNDEDHA DI YAm MA AEm, D'A HI NA KARTI, KARKOROO tI,
BHI BI KHA RADHA AEm, B'A ME SHU LA P'A NI, HAR DHOR N'A RA SI,
R'A MA LA, PA TA LI, KshIm

@5B KA RA KA LA, MAH'A POt LE MAH'A K'A LA, SHR'I KA BI LA KE
BI LA, SIm KshE tA P'A LA, HA HA KA RE, H'Um H'Um KA RE, PURBA
BHA shA NA BI AUm, DZOOHU DZINTA, MAm SA BHA TA PHULLA, DH'U PAm
AI KA HA B'A LIm, DZI KA HA D'A SHA DIKKA, ,AUTTA WA RI, dO MI
N'I, TZAndA L'I, RAK'A S'I, SING+GA L'I DE WImBHYIOO:H'Um

PHAt, (CES PHRENG SNGAGS DANG,) SAHI YAm, PA KAR, LA LI YAm SA
HU PAm, GHITKILI KE LA YA, BHI BI KHAN PA TA YA NAM: (ZHES PA
'DI GSUM TZAM BZLA, DE NAS YIG BRGYAS LHAG CHAD KYI NYES PA KHA
BSKANGS, RGYUN PAR YI DAM MA GTOGS PA'I GTOR MA GZHAN RNAMS
SGRUB KHANG GI STENG GI GTOR

STEGS KHAR KHYER LA,) H'Um; RDO RJE NAG PO CHEN PO GDONG BZHI
PA, 'JIGS GZUGS MKHA' 'GRO YUM CHEN SRING MO BZHI, ,LCAM DRAL
KHYOD KYI BKA' LAS MI 'DA' BA'I, ,DUR KHROD BDAG PO ZHING SKYONG
'KHOR DANG BCAS, ,SNANG SRID LHA SRIN SDE BRGYAD 'KHOR DANG
BCAS,,

DREGS PA PHO BRGYUD MO BRGYUD 'KHOR DANG BCAS, ,MKHA' LDING BYA
KHYI LCAGS SBYANG 'KHOR DANG BCAS, ,CHOS SKYONG BEKTZE LCAM DRAL
'KHOR DANG BCAS, ,BSRUNG MA DAM CAN RGYA MTSO 'KHOR DANG BCAS,
,'DIR BZHUGS GZHI BDAG GNYAN PO 'KHOR DANG BCAS, ,'DIR

GSHEGS RGYAN GYI GTOR MA 'DI BZHES SHIG ,SHA KHRAG DMAR GYI GTOR
MA 'DI BZHES SHIG ,DZAM BU TI BA'I ZHAL ZAS 'DI BZHES SHIG ,SMAN
RAG PHUD KYI MCHOD PA 'DI BZHES SHIG ,SNGAR BCOL LAS KYI GTANG
RAG GNYAN POR 'BUL, ,DA 'CHOL LAS

KYI GSOL 'DEBS GNYAN POR BZHES, ,'KHOR RNAMS BSRUNG ZHING RKYEN
RNAMS BZLOG PA DANG, ,SDANG BA'I DGRA DANG GNOD PA'I BGEGS LA
SOGS, ,BDUD DANG BAR DU GCOD BA RNAM MANG PO, ,THAMS CAD NYE BAR
ZHI BAR MDZAD DU GSOL, ,BSTAN PA BSRUNG BA'I

@6A *, ,LAS 'DI MYUR DU SGRUBS, ,DE NAS, AOm SRID ZHI'I DPAL
'BYOR MA LUS 'BYUNG BA'I GZHI, ,THUB PA'I BSTAN PA YUN RING GNAS
PA DANG, ,DE 'DZIN BYED PA'I SKYES BU DAM PA RNAMS, ,DPAL 'BYOR
GYIS BRGYAN YUN RING ZHABS BRTAN MDZOD, ,BDAG

CAG DPON SLOB YON MCHOD 'KHOR BCAS RNAMS, ,TSE RING NAD MED BDE
SKYID PHUN SUM TSOGS, ,BSAM PA'I DON RNAMS YID BZHIN 'GRUB PA
DANG, ,'GRO BA'I DON LA MTHU DANG LDAN PAR MDZOD, ,YI GE BRGYA
PA DANG, MA 'BYOR BA DANG NYAMS PA DANG, (ZHES SOGS

BRJOD,) PHYOGS BCU NA BZHUGS PA'I SANGS RGYAS DANG BYANG CHUB
SEMS DPA' THAMS CAD BDAG LA DGONGS SU GSOL, JI SRID NAM MKHA'I
MTHA' DANG MNYAM PA'I SEMS CAN THAMS CAD MI GNAS PA'I MYA NGAN
LAS 'DAS PA'I SA LA MA BZHAG GI BAR

DU RGYAL BA RNAMS MYA NGAN LAS MI 'DA' BAR BRTAN PAR BZHUGS SU
GSOL, BYE BRAG TU YANG SKU GZUGS KYI RTEN 'DI RNAMS LA BSKYED
CING SPYAN DRANGS PA'I LHA TSOGS RNAMS JI SRID 'BYUNG BA BZHI'I
GNOD PAS MA ZHIG GI BAR DU BRTAN PAR BZHUGS SU

GSOL, BRTAN PAR BZHUGS NAS KYANG BDAG DANG SEMS CAN THAMS CAD
KYI MGON DANG SKYABS DANG DPUNG GNYEN DAM PA MDZAD DU GSOL, AOm
SU PRA TIshthA BADZRE SV'AH'A, RTEN MED PA'I GTOR MGRON RNAMS,
AOm KHYED KYIS SEMS CAN DON KUN MDZAD, CES SOGS

DANG; BADZRA MU:YE SHES PA RANG GNAS SU GSHEGS, DAM TSIG PA
DZA:H'Um BAm HO: BDAG DANG GNYIS SU MED PAR GYUR, (ZHES MJUG
BSDU BYA, THUGS DAM BSKANG BA'I RIM PA RGYAS PAR MDZAD TSE, DAM
TSIG NYAMS CHAGS KYI NYES PA SBYONG BA'I PHYIR RDO RJE SME DPA'I
SKU GSAL

@6B BA'I DMIGS PA BDUD RTZI 'BEBS SBYANGS DANG BCAS TE YIG
BRGYA BRJOD LA, DPAL RDO RJE NAG PO CHEN PO, MTHU STOBS KYI
DBANG PHYUG DPAL MGON ZHAL BZHI PA 'KHOR DANG BCAS PA RNAMS LA
ZHU ZHING GSOL BA NI, RNAL 'BYOR BA BDAG CAG DPON SLOB YON MCHOD
'KHOR DANG

BCAS PA RNAMS KYIS LAS DANG, NYON MONGS PA DANG, MI SHES PA
DANG, BAG MED PA DANG, MA GUS PA DANG, SNYOMS LAS KYI DBANG DU
GYUR BAS RANG BZHIN DANG BCAS PA'I KHAN MA THO BA BGYIS PA DANG,
DAM TSIG DANG MI LDAN PA DANG, DAM TSIG MA DAG PA

DANG; TSOGS 'DRES PA DANG, SPYOD YUL GCIG TU GYUR PA DANG,
BSNYEN PA DANG SGRUB PA LA MI BRTZON PA DANG, BSRUNG MA KHYAD
PAR CAN KHYED RNAMS DUS DUS SU MA MCHOD CING MA GSOL BA'I DBANG
GIS SKU GSUNG THUGS KYI DAM TSIG NYAMS CHAGS SU GYUR PA

DANG; KHYED RNAMS KYI THUGS DANG 'GAL BAR GYUR PA THAMS CAD
SPROS MED RNAM PAR MI RTOG PA'I NGANG LAS THUGS RJE DANG MTHU
STOBS KYI DBANG PHYUG DPAL MGON KHYAD PAR CAN KHYED RNAMS KYI
SPYAN SNGAR MTHAL LO BSHAGS SO, ,BZOD PAR GSOL LO, ,MKHA'

LA SPRIN DVANGS BA'AM, RGYA MTSO LA RLABS ZHI BA LTAR NONGS PAR
SPYOD PA DANG, DE'I 'BRAS BU THAMS CAD MED BAR GYUR CIG ,ZHI BAR
GYUR CIG ,RAB TU ZHI BAR GYUR CIG ,SNGAGS DANG PHYAG RGYA DANG
TING NGE 'DZIN GYIS BYIN GYIS BRLABS PA'I MCHOD SBYIN GYI GTOR
MA DAR

SNA TSOGS KYIS BRGYAN PA 'DI DANG, RTA MCHOG RGYAN GYIS BRGYAN
PA 'DI DANG, TSOGS KYI 'KHOR LO DAM PA DANG BCAS PA'I MCHOD PA
'DIS DPAL MGON BSRUNG MA KHYAD PAR CAN KHYED PAR CAN KYED RNAMS
KYI THUGS DAM SKONG BAR GYUR CIG ,BZHED PA 'GRUB PAR GYUR CIG
,BZHED PA 'GRUB PAR GYUR CIG ,RE

@7A *, ,BA RDZOGS PAR GYUR CIG ,DE LTAR GYUR NAS KYANG RNAL
'BYOR PA BDAG CAG DPON SLOB YON MCHOD RNAMS KYI SNGON GYI LAS
LAS GYUR PA DANG, 'PHRAL GYI RKYEN LAS GYUR PA'I NAD DANG GDON
DANG RIMS DANG BAR DU GCOD PA THAMS CAD NYE BAR ZHI

BAR MDZAD DU GSOL, DGRA DANG BGEGS DANG LOG PAR 'DREN PA THAMS
CAD BZLOG TU GSOL, TSE DANG BSOD NAMS DANG DPAL DANG 'BYOR PA
DANG DBANG PHYUG PHUN SUM TSOGS PAR MDZAD DU GSOL, MDOR NA 'JIG
RTEN DANG 'JIG RTEN LAS 'DAS PA'I

DNGOS GRUB MA LUS PA STZAL DU GSOL, KHYOD THUGS GSANG BA DAM
PA'I MDZOD, ,DGYES PA CHEN PO'I SGO PHYE LAS, ,DNGOS GRUB 'PHRIN
LAS BDUD RTZI YI, ,RGYUN GYIS BDAG RGYUD GTAMS PAR MDZOD, ,LAN
GSUM DANG, BSTAN SRUNG RGYA MTSO'I LHA TSOGS

'KHOR DANG BCAS PA'I SKU GSUNG THUGS RTZA BA DANG YAN LAG GI DAM
TSIG NYAMS CHAGS THAMS CAD MTHOL LO BSHAGS SO, ,BZOD PAR GSOL
LO, ,TSANGS PAR STZAL DU GSOL, ZHES BSHAGS PA BYA, DE NAS BSKANG
RDZAS BYIN GYIS BRLABS PA NI, BSKANG RDZAS RNAMS

LA RDO RJES NANG MCHOD GTOR, AA Mi TAS BSANGS, SVA BH'A WAS
SBYANGS, STONG PA'I NGANG LAS GNAS KHANG BH'Um LAS DRAG PO'I LAS
KYI GZHAL YAS KHANG TSAD DANG MTSAN NYID THAMS CAD YONGS SU
RDZOGS PA'I NANG DU, AA LAS YE SHES KYI KA P'A LA YANGS SHING

RGYA CHE BA RNAMS KYI NANG DU BSKANG RDZAS RNAMS DGRA BGEGS GDUG
PA CAN MA LUS PA BSGRAL BA LAS BYUNG BA'I SHA KHRAG GI MCHOD
YON, DBANG PO LNGA DANG DRI LDAN GYI ME TOG ,GSUR CHEN GYI BDUG
SPOS, ZHUN CHEN GSAL BA'I SGRON ME, MKHRIS CHEN GYI DRI

@7B CHAB; SHA RUS GTAMS PA'I BZA' BA, RKANG GLING SNYAN PA'I
ROL MO, G-YANG GZHI'I BLA BRE, RGYU RLON GYI LDA LDI, GSANG
BA'I RNGA CHUNG, MI RKANG GI GLING BU, GZHAN YANG MDZES PA'I SPU
SDUG MKHA' LA LDING BA, RTA MCHOG RIN CHEN RGYAN GYIS BRGYAN PA,
G-YAG

ROG ZHOL CHEN SPRIN LTAR GTIBS PA, LUG NAG SPYI DKAR SHEL LTAR
'TSER BA, KHYI NAG SNYING DKAR DOM LTAR 'PHYO BA, MI NAG GYING
PO SROG GI GSHED MA, SKYE 'GRO SEMS CAN LA SOGS PA, STAG GZIG GO
MTSON LA SOGS PA, DAM RDZA SA RGYAN DANG LDAN

PA'I GTOR MA, 'CHI MED BDUD RTZI SMAN GYI RGYA MTSO, DZA GAD
PHUD KYI BTUNG BA LA SOGS PA'I BSKANG RDZAS, MCHOD RDZAS BSAM
GYIS MI KHYAB PA DVANGS SHING THOGS PA MED PA 'DI DAG ,DPAL RDO
RJE NAG PO CHEN PO MTHU STOBS KYI DBANG PHYUG DPAL MGON ZHAL
BZHI PA

'KHOR DANG BCAS PA'I SPYAN LAM DU 'BYUNG ZHING RGYAS PAR GYUR
CIG ,AOm SARBA BID P'U RA P'U RA, SU RA SU RA, A'A WA RTA YA,
A'A WARTA YA HO: BADZRA SPHAR nA KHAm SV'AH'A, ZHES NAM MKHA'
MDZOD KYI PHYAG RGYA DPRAL BA'I DBYINGS SU BSKOR ZHING BYIN GYIS
BRLABS, DE NAS ROL MO DBYANGS DANG BCAS PAS

H'Um; SING+GI GLING DANG TE SE PO tA LA, ,HA HA RGOD PA GNAS
MCHOG KHA'U RDZONG, ,CHOS 'KHOR RGYAL SOGS 'BAR BA'I PHO BRANG
NAS, ,RNAL 'BYOR 'PHRIN LAS GNYAN PO BSGRUB MDZAD PA, ,MAH'A K'A
LA GDONG BZHI DRAG SHUL CAN, ,GZI LDAN DBANG PHYUG LAS MDZAD YUM
CHEN BZHI

GDUG PA'I 'KHOR TSOGS SDE BRGYAD DREGS PA'I DPUNG, ,DAM CAN RGYA
MTSO'I TSOGS BCAS GNAS 'DIR SPYON, ,MDUN GYI NAM MKHAR MI BZAD
CHOS 'BYUNG NANG, ,KHRAG DMAR MTSO KLONG 'KHRUG DBUS PAD NYI
DANG, ,DBUGS BRAL GDAN LA 'JIGS PA'I BRO BA RDUNG ZHING, ,

@8A *, ,KshIm KshIm SGRA SGROG DGYES PA'I 'DZUM ZHAL NGOMS,
,H'Um; BDE STONG ZUNG 'JUG KUN BZANG MCHOD SPRIN LAS, ,'ONGS
PA'I PHYI NANG GSANG BA'I MCHOD PA'I TSOGS, ,NAM MKHA' GANG BA'I
DAM RDZAS RGYA MTSO YIS, ,DPAL LDAN NAG PO CHEN BO DGYES

GYUR CIG ,STONG GSUM ZHING GANG KHRAG GI MCHOD YON DANG, ,LHA
RDZAS DBANG BO'I ME TOG RI LTAR SPUNGS, ,LHA LAM 'KHRIGS PA'I
SHA CHEN SPOS KYI TSOGS, ,NYI ZLA'I 'OD 'BAR ZHUN CHEN SGRON ME
CHES, ,LEGS LDAN NAG PO ZHAL BZHI'I THUGS DAM BSKANGS, ,

DGYES BYED LHA MO BZHI YI THUGS DAM BSKANGS, ,'JIGS RUNG DPUNG
TSOGS BYE BA'I THUGS DAM BSKANGS, ,BDUD DPUNG 'KHOR TSOGS RGYA
MTSO'I THUGS DAM BSKANGS, ,NYAMS CHAGS DAG CING RNAL 'BYOR BSAM
PA'I DON, ,'BAD PA MED PAR LHUN GYIS 'GRUB

PA DANG, ,BSTAN PA'I DGRA BGEGS THAL BA'I RDUL DU RLOG ,BLO
BZANG RING LUGS PHYOGS BCUR RGYAS PAR MDZOD, ,KHRAG ZHAG RAB
KLONG 'KHRUG PA'I DRI CHAB DANG, ,LHA MI'I BZA' BCA' SHA KHRAG
RUS PA'I TSOGS, ,RDZA RNGA ZOM RNGA ZANGS DUNG RGANG GLING DANG,
,LHA RDZAS

ROL MO'I BYE BRAG MTHA' YAS PAS, ,LEGS LDAN SOGS GONG GIS RIGS
'GRE ,SPRIN GYI SHUGS 'CHANG RTA MCHOG RGYAN LDAN DANG, ,RI RAB
LTAR BRJID STOBS LDAN G-YAG ROG CHE, ,LUG NAG SBYI DKAR AI
NADRA'I RVA BZHI 'KHYIL, ,KHYUNG CHEN BYA ROG KHRA GLAG 'UG SRIN

GYIS;; SRIN PO KUN 'JOMS 'BAR BA'I GDONG LNGA DANG, ,STAG GZIG
GUNG DRED DOM DANG MI BZAD KHYI, ,GLANG CHEN BSE DANG MA HE
STOBS LDAN GYAD, ,NYAL 'GRO LA GNAS 'JIGS RUNG SROG CHAGS KYIS,
,MDZES PA'I RIN CHEN SNOD NANG LHA

@8B MI'I ZAS, ,SNA TSOGS SMAN SBYAR 'CHI MED STER BA'I BCUD,
,BSTOD DBYANGS SNYAN PA'I GLU DANG LHAN CIG TU, ,KUN GSAL 'DZIN
MA'I KHYON KUN GANG BA 'DIS, ,RAB 'BAR MNGA' GZHU THO CHEN DGRA
STA RNO, ,GNAM LCAGS MDUNG RNON KHRAB RMOG LA SOGS BA,,

BDUD SDE'I G-YUL 'JOMS DPA' BA'I CHAS RNAMS DANG, ,'DOD YON SNA
LNGA RGYAL SRID SNA BDUN GYIS, ,PHYI NANG GSANG BA DE BZHIN NYID
KYI RTEN, ,DNGOS BSHAMS YID SPRUL NAM MKHA' GANG BA DANG, ,GLING
BZHI RI RAB NYI ZLA DPAG BSAM SHING, ,

GTER CHEN BUM BZANG MKHO DGU'I YO CHAS KYIS, ,DPAL LDAN NAG PO
CHEN PO'I BSAM GTAN GYIS, ,GZHI LAM NANG GI BDUD BZHI KUN BCOMS
TE, ,NGES DON MGON PO'I SKU BZHI MNGON GYUR RTEN, ,BRIS PA'I SKU
MCHOG MI 'BRAL RTEN BZANG 'DIS,,

ZHES BSKANG RDZAS RNAMS PHUL, H'Um; BDUD SDE'I SNYING DMAR CIG
CAR GSHOG BYED PA'I, ,GRI GUG REG GCOD GNAM LCAGS RAL GRI DANG,
,KHAMS GSUM ZIL GNON TRI SHU DAR NAG CAN, ,KUN 'GYED MTSON RNON
RDO RJE'I RI 'JOMS BYED, ,LHA CHEN

DRAG PO ZHAL BZHI'I PHYAG TU 'BUL, ,BZHES NAS THUB BSTAN SNYING
BO TZONG KHA PA'I, ,RING LUGS DRI MED PHYOGS BCUR RGYAS PA DANG,
,RNAL 'BYOR BSAM PA YID BZHIN 'GRUB PAR MDZOD, ,MTSAN LDAN THOD
CHEN DMAR CHEN RAKATA 'KHRUG ,RIN CHEN BUM BZANG

MYOS BYED BTUNG BAS GTAMS, ,NYAMS BSGRAL KHRAG 'DZAG RGYUN LDAN
NI RANG SHU, ,MKHA' 'GRO DBANG BYED MI RKANG GLING BU 'DI, ,ZHES
CHAS 'BUL BYA, RGYAS PAR NA SKABS 'DIR SNGAR BZHIN GTOR MA PHUL
LA, H'Um; DPAL LDAN DBANG LDAN SRID GSUM DBANG BSGYUR

@9A *, ,ZHING;; MCHE BA GTZIGS SHING MCHU 'PHYANG SHUGS CHE
BA, ,SGRA SGROG DRIL BU'I 'PHRENG BAS BRGYAN PA YI, ,GZHON NU'I
LUS CAN BGEGS 'JOMS KHYOD LA BSTOD, ,DU MA'I MING CAN DRAG PO'I
'PHRENG BA CAN, ,NYI ZLA 'BAR BA'I MIG GIS

BDUD 'JOMS SHING, ,BRKYANG BSKUM GLOG STONG 'GYU 'DRA'I KHRO
GNYER CAN, ,MDUNG RNON GRI GUG BUM THONG 'DZIN LA BSTOD, ,'JIGS
BYED MYUR 'GRO TSANGS SKUNG MI MGO YI, ,PHRENG BA 'DZIN CING SA
GSUM SKRAG BYED PA, ,KshIm KshIm SGRA SGROG SRIN PO'I GZUGS
'DZIN

PA'I;; DUS MTHA'I ME LTAR 'BAR BA KHYOD LA BSTOD, ,DPAL LDAN GRU
'DZIN CHEN PO NA, ,KHYOD BZHUGS TE SE'I GANGS RI LA, ,GDONG BZHI
LDAN KHYOD ZHING SKYONG MDZAD, ,KUN SRUNG KHYOD LA BSTOD PAR
BYA, ,HA HA'I GAD BRGYANGS 'BRUG SGRA SGROG ,H'Um H'Um SGROG
PA'I

DPAL KHYOD KYIS, ,SRID GSUM GNAS PA'I BGEGS RNAMS KUN, ,SKRAG
MDZAD KHYOD LA BSTOD PAR BYA, ,RDZOGS PA'I SANGS RGYAS SBYAN
SNGA RU, ,DAM BCAS DON DE DA LTA 'DIR, ,BSGRUB LA THOGS PA MED
GYUR PA, ,DAM TSIG LDAN KHYOD BSTONG PAR BYA,,

SHA CHEN GZAN DANG ME TOG SPOS, ,CHANG PHUD SHA KHRAG LA DGA'
BA, ,KHYOD NI BYANG NA RAB BZHUGS KYANG, ,PHYOGS BCU'I DBANG
PHYUG KHYOD LA BSTOD, ,G-YUNG MO GTUM MO SRIN MO DANG, ,SING+GA
LA GNAS RNAL 'BYOR MA, ,DAM SER LJANG NAG KHROS

PA'I ZHAL, ,GRI GUG THOD 'DZIN RNAMS LA BSTOD, ,KHYOD NI RANG
PHYOGS LEGS SKYONG ZHING, ,GZHAN PHYOGS RNAM PAR SUN 'BYIN PA,
,DON GNYIS BSGRUB PA'I YAB YUM LA, ,BDAG GIS RTAG TU BSTOD PAR
BYA, ,DE LTAR BSTOD CING RAB BSNGAGS PAS,,

@9B BDAG CAG 'KHOR BCAS BSRUNG BA DANG, ,'DOD PA THAMS CAD
BSGRUB PA DANG, ,BGEGS RNAMS MA LUS MED BAR MDZOD, ,KHYOD KYIS
BSGRUB PA'I LAS BYA ZHING, ,RJES SU BSGRUBS NA BRTZE BA DANG,
,YONGS SU BSTEN NA DGYES PA DANG, ,SUN 'BYIN RNAM PAR

GZHOM PAR MDZOD, ,KLOG PA RNAMS NI RGYAS PA DANG, ,KHA TON PHUN
SUM TSOGS PA DANG, ,SGRUB PA DRI MA MED PA YI, ,BSTAN PA DAG
KYANG DAR BAR MDZOD, ,MDOR NA GANG DANG GANG BCOL BA'I, ,DE DANG
DE YI LAS RNAMS LA, ,BTANG SNYOMS G-YEL BA MA

MDZAD PAR, ,BDAG LA RJES SU BRTZE BAR MDZOD, ,H'Um; PAm PAD RAm
NYI RO STENG DU, ,H'Um SKYES NAG PO 'JIGS PA'I GZUGS, ,ZHAL BZHI
PHYAG BZHI ZHABS GNYIS PA, ,KHRO GTUM RDAMS PA KHYOD LA BSTOD,
,G-YAS GNYIS SNGON PO MCHE GTZIGS ZHAL, ,SPYAN

RTZA DMAR ZLUM NYI LTAR 'KHYIL, ,SMIN MA SMA RA DMAR SER 'BAR,
,LJAGS 'DRIL HA HAR BZHAD LA BSTOD, ,G-YON GNYIS LJANG KHU KHRO
GNYER 'KHRIGS, ,DPRAL BSDUS SDANG MIG GLOG LTAR GZIGS, ,SHANGS
NAS RLUNG 'TSUB RDUL GYIS 'GENGS, ,H'Um

H'Um SGRA 'BYIN KHYOD LA BSTOD, ,G-YAS G-YON GRI GUG THOD
KHRAG NI, ,THUGS KAR STENG 'OG BSNAMS PA YIS, ,DGRA BGEGS SNYING
'BYIN DGRA KHRAG 'THUNG, ,PHAt PHAt DGRA BGEGS SGROL LA BSTOD,
,G-YAS G-YON 'OG MA'I PHYAG GNYIS KYIS, ,RTZE GSUM

BU MA PA BSNAMS PA NI, ,MDUNG RNON DGRA BGEGS LUS LA 'DEBS, ,BUM
PAS BSGRUB LA DNGOS GRUB STZOL, ,MI MGO KHRAG 'DZAG LNGA BCU
DANG, ,DRIL BU G-YER KHA'I SIL SIL GYIS, ,ZHING SKYONG KHYOD
KYI SKU LA BRGYAN, ,SRID GSUM G-YO BYED KHYOD LA,

@10A *, ,BSTOD, ,ZHABS GNYIS GAR GYI DOR STABS KYIS, ,SA GZHI
RAB G-YOS DGRA BGEGS 'DUL, ,DPA' BO KHRO BYED RANG SHA GCOD,
,RDAMS PA'I DPA' BO KHYOD PHYAG 'TSAL, ,BHYOO: G-YAS PHYOGS
RGYUG BYED G-YUNG MO KHYOD, ,GRI GUG THOD

'DZIN SHUG PAS 'GENGS, ,DGRA BO MYOS BYED GSOD BYED MA, ,G-YUNG
MO NAG MO KHYOD LA BSTOD, ,G-YON NAS 'GYING BSTABS BZHAD CID
RGYUG ,GRI GUG THOD 'DZIN SHA RUS ZA, ,DGRA BGEGS SMYO DBANG
GSOD BYED MA, ,GTUM MO LJANG KHU KHYOD LA BSTOD, ,MDUN

NAS SRIN MO MCHOD STABS RGYUG ,GRI GUG THOD 'DZIN DGRA SNYING
'BYIN, ,BANDHA KHRAG GANG YAB LA STOB, ,YAB LA DGYES 'KHRIL YUM
LA BSTOD, ,RGYAB NAS GAR STABS GSAR ZHING RGYUG ,GRI GUG THOD
'DZIN SING GRING MA, ,'O DOD KHUS 'DEBS DGRA BO DGUG ,

SING+GA GLING MA KHYOD LA BSTOD, ,GTZO 'KHOR 'KHOR BCAS TE SE'I
GNAS, ,ZHING SKYONG BSRUNG MA GTZO 'KHOR LNGAS, ,BSTAN DGRA GDUG
PA'I DGRA BGEGS RNAMS, ,SGROL BYED GTZO 'KHOR LNGA LA BSTOD,
,SHA CHEN GZHAN BCAS ME TOG DANG, ,RUS CHEN SBAGS PA'I GTOR

MA 'DI, ,YE SHES LNGA RU BYIN BRLABS PA, ,'DI BZHES DGRA BGEGS
BRLAG PAR MDZOD, ,H'Um; BSKAL PA ME LTAR 'BAR BA'I KLONG DKYIL
NA, ,ZHAL BZHI PHYAG BZHI MTHING NAG RDAMS PA'I SKU, ,RTZA ZHAL
NAG BRTZEGS G-YAS DKAR G-YON PA DMAR, ,PHYAG G-YAS

GRI GUG G-YON PAR THOD NANG SNYING, ,'OG MA RAL GRI MI RUS
'PHRENG BA BSNAMS, ,SPYAN GSUM KHRO GNYER ZHAL GDANGS MCHE BA
GTZIGS, ,DBU SKRA GYEN BRDZAS THOD SKAM DBU LA BCINGS, ,MI MGO'I
DO SHAL SPRUL DANG RUS PAS BRGYAN, ,DPA' BO STAG SHAM

@10B ZHABS GNYIS BRKYANG BSKUM TSUL, ,RGYAL BA'I BKA' SNGOD NAG
PO CHE LA BSTOD, ,LHA RNAMS KUN GYI SDE DPON DPA' BO CHE, ,LEGS
LDAN NAG PO KHYOD LA PHYAG 'TSAL LO, ,BKA' DANG BSTAN PA BSRUNG
MDZAD DAM TSIG CHE, ,ZHING SKYONG CHEN PO KHYOD LA PHYAG 'TSAL
LO, ,MA

MO KUN GYI GTZO BO DBANG PHYUG CHE, ,DUR KHROD BDAG PO KHYOD LA
PHYAG 'TSAL LO, ,LOG 'DREN DGRA BGEGS 'DUL BA'I MTHU BO CHE,
,MAT'AK'A LA KHYOD LA PHYAG 'TSAL LO, ,H'Um; MGON PO'I MTSAN
GSOL DPAL LDAN NAG PO CHE, ,RGYAL BA'I BSTAN SRUNG BKA' YI

BYAR BA, ,GDUG PA TSAR GCOD DRAG SHUL MTHU STZAL LDAN, ,BDUD
'DUL DPA' BO BDAG LA DGONGS SU GSOL, ,'DOD YON RGYA CHEN GTOR
MA'I RGYA MTSO DANG, ,LONGS SPYOD SNA TSOGS ZHAL ZAS MCHOD PA
'DI, ,DPAL LDAN NAG PO CHEN PO'I ZHAL DU 'BUL, ,

DGYES PA'I TSUL GYIS MCHOD GTOR 'DI BZHES LA, ,SNGON GYI THUGS
DAM GNYAN PO NYER DGONGS TE, ,RNAL 'BYOR BDAG CAG 'KHOR DANG
BCAS PA YI, ,MI MTHUN GNOD PA'I RKYEN RNAMS ZHI BA DANG, ,'DOD
PA'I DON RNAMS 'GRUB PAR MDZAD DU GSOL, ,H'Um; SRIN

PO'I GZUGS KYI GDUG PA CAN, ,TSAR GCOD BYANG CHUB SEMS DPA' STE,
,GRONG KHYER GSUM BRTZEGS 'JIG BYED PA, ,LEGS LDAN KHYOD LA
PHYAG 'TSAL BSTOD, ,BDAG GIS BRTZON PAR KHYOD BSTOD DO, ,'JIG
RTEN 'DI NA RANG DBANG THOB, ,SNGON GYI BRAM ZES SMRAS PA

LTAR; BKRA SHIS MCHOG GRUB SEMS BDER BYED, ,YID MYUR GZUGS CAN
KUN TU GRAGS, ,MGON PO BYED CING 'JIG RTEN SKYONGS, ,'THAB PA'I
TSEN RTAG TU RGYAL, ,GSHIN RJE MA MOS MNGON PAR BSTOD, ,DAR GYI
STOD G-YOGS SNGON PO CAN, ,SDUG DANG MI SDUG

@11A *, ,LUS SU STON, ,MIG GIS THAMS CAD DANG NGAS PAR BYED,
,MCHOG SGRUB DPAG MED SEMS BDER BYED, ,SNYING DANG LDAN ZHING
RAB TU DPA', ,RTAG TU KHYOD LA BDAG GIS BSTOD, ,H'Um; SRID GSUM
DBANG BSGYUR DPAL LDAN NAG PO CHE, ,DUS GSUm

RGYAL BA'I YE SHES LAS SBRUL ZHING, ,BYANG SHAR HA HA RGOD PA'I
DUR KHROD KYI, ,ZHING SKYONG DBANG PHYUG CHEN PO'I THUGS KYI
SRAS, ,SKU MDOG CHER NAG ZHAL BZHI MCHE BA GTZIGS, ,BYIS PA'I
LUS CAN SHUGS CHEN SROG LA RNGAMS, ,DRIL BU'I SGRA SGROG DRAG
PO'I

'PHRENG BA CAN, ,RNAM GRANGS MANG PO'I MING CAN MGYOGS 'GRO
ZHING, ,G-YAS KYI DANG POS 'BAR BA'I GRI GUG 'PHYAR, ,G-YON
GYI DANG POS THOD NANG KHRAG KUN GSOL, ,G-YAS 'OG RAL GRIS DGRA
BGEGS PHYE MAR RLOG ,G-YON 'OG PHRENG BAS BDE CHEN

YE SHES 'GUGS, ,RES 'GA' BDUD RTZIS GANG BA'I BUM PA DANG, ,RDO
RJE DANG BCAS MDUNG THUNG CHER RNO BAS, ,SGRUB PA PO LA DNGOS
GRUB MCHOG STZOL ZHING, ,NYAMS PA'I DGRA BO'I SROG RTZA MYUR DU
GCOD, ,RGYAN DRUG GIS BRGYAN MI MGO'I DO SHAL MDZES,,

STAG GI BAGS PA'I NA BZAS SMAD G-YOGS CAN, ,BRKYANG BSKUMS GAR
GYIS SNA TSOGS PAR NYI'I STENG, ,DUS MTHA'I ME LTAR 'BAR BA'I
KLONG DKYIL BZHUGS, ,KHYOD NI RNAM 'PHRUL SNA TSOGS DPAG YAS
PAS, ,RI BO GRU 'DZIN GANGS CAN BSIL BA'I

TSAL;; DRAG TU RGOD PA'I DUR KHROD 'JIGS PA'I NANG, ,HA HA H'Um
H'Um GAD MO CHER BZHAD CING, ,SA 'OG KshIm KshIm 'BRUG SGRA LTAR
SGROGS PAS, ,PHYOGS BCU SKYONG MDZAD DUS MTSAN NAG PO CHE,
,'PHRAN LAS RNAM BZHIS NYID THUGS DGYES MDZAD PA'I, ,YUM CHEN

@11B 'JIGS GZUGS MKHA' 'GRO'I TSOGS DANG BCAS, ,ZHING SKYONG
SDE BRGYAD DREGS PA'I 'KHOR GYIS BSKOR, ,DAM CAN SPRUL PA YANG
SPRUL PA YANG BSRUNG MA'I TSOGS, ,TSUR GSHEGS SNGON GYI DAM TSIG
RJES DGONGS LA, ,'DIR SBYON DGYES PA'I DAM RDZAS 'DI BZHES

MDZOD, ,DGRA BGEGS KHRAG GI BDUD RTZI LCAGS KYU LNGA, ,'DZAM BU
TI BA MI RUS SNA TSOGS DANG, ,ME TOG RNYING PAR BCAS PA SNA
TSOGS DANG, ,SMAN DANG RAKTA PHUD KYI MCHOD PAR BCAS, ,ZHIM PA'I
BZA' BTUNG TSIL CHEN SBOS KYI DRI, ,KHRAG GI AARGHAm ME TOG NAG

PO DANG, ,ZHUN CHEN SGRON ME ZHAG GI DRI CHAB DANG, ,ZHAL ZAS
BSHOS NAG RUS PA'I RGYAN SPRAS PA'I, ,GTOR MA RI DANG RGYA MTSOR
MNYAM PA'I TSOGS, ,SNA TSOGS DAR GYI LHAB LHUB KYIS MDZES PA,
,TING 'DZIN SNGAGS DANG PHYAG RGYAS BYIN BRLABS PA'I, ,

BZHED DGU LONGS SPYOD PHUN TSOGS 'BYUNG BA 'DI, ,BDAG LA BRTZER
DGONGS NYID KYIS RAB BZHES LA, ,GSOL ZHIG SNOMS SHIG ROL GCIG
TSIMS PAR MDZOD, ,JI LTAR PHUL BA BZHIN DU BZHES NAS KYANG,
,SNGON GYI DAM BCAS G-YEL BAR MA

MDZAD PAR, ,RDO RJE 'CHANG GI SPYAN SNGAR KHAS BLANGS BZHIN,
,BSTAN PA BSRUNG BA'I LAS 'DI MYUR DU SGRUB, ,RNAL 'BYOR BDAG
CAG 'KHOR DANG BCAS PA LA, ,GDUG CING SNGANG SEMS LDAN PA'I DGRA
BGEGS DANG, ,LAM LA BAR DU GCOD PA'I BDUD RIGS

RNAMS, ,MTHU STOBS DBANG PHYUG RDZU 'PHRUL NYAMS PA DANG, ,BSAD
BSKRAD DBYE RMONGS NGAG SEMS BCING BA DANG, ,LUS BSREGS TSOS LA
ZHAL DU GSOL BAR MDZOD, ,GANG YANG BDAG SOGS BSTAN 'DZIN DE DAG
LA, ,NYID KYIS RJES DGONGS

@12A *, ,BCOL BA'I LAS MDZAD DE, ,'PHRIN LAS RNAM BZHI'I
DNGOS GRUB KUN STZAL NAS, ,BSAM PA'I DON KUN CHOS BZHIN 'GRUB
PAR MDZOD, ,H'Um; RDO RJE 'CHANG DBANG THUGS KYI 'PHRIN LAS
LAS, ,RNAM 'PHRUL ZHI BAS 'DUL BAR MI

SPYOD LA, ,DRAG PO'I STABS KYIS GDUG PA TSAR GCOD PA, ,'JIGS
PA'I GZUGS CAN KHYOD LA BSTOD PAR BGYI, ,DKYIL 'KHOR CHEN PO'I
BKA' SNGOD PHO NYA KHYOD, ,RNAL 'BYOR DAM TSIG LDAN PA'I SROG
SHING STE, ,GANG GIS BSTEN CING BCOL NA

THUGS RJE'I MTHUS, ,YID LA MNGON 'DOD 'BYOR PA 'GRUB MDZAD
BSTOD, ,KHYOD NI HA HA RGOD PA'I DUR KHROD KYI, ,ZHING SKYONG
DBANG PHYUG CHEN PO'I SPRUL PA STE, ,LHA CHEN THUGS KYI PHO
NYA MTHU BO CHE, ,KHYOD KYI RDZU 'PHRUL PHYOGS SOGS MA LUS
KHYAB, ,YAB GCIG

RTAG TU TE SE'I GANGS LA BZHUGS, ,PHAL CHER PO tA LA YI RI BO
LA, ,RES 'GA' BSIL BA'I TSAL NA BRAM ZE'I GZUGS, ,DA LTA DAR
LUNG GNYAN GYI PHO BRANG NA, ,KHYOD KYI BRTEN SA KHA'U'I BRAG
RDZOD LA, ,RNAL 'BYOR DAM TSIG LDAN PA'I RJES 'BRANG BZHIN,,

GANG GIS BCOL BA'I LAS RNAMS BSGRUB MDZAD PA'I, ,DRAG PO DBANG
PHYUG GZI LDAN 'DIR SPYON ZHIG ,SNGON TSE RDO RJE 'CHANG GI
SPYAN SNGA RU, ,GTUM PO KHYOD KYIS JI LTAR KHAS BLANGS BZHIN,
,DRAG PO'I LAS LA GNAS 'DIR SPYAN 'DREN GYIS, ,SANGS RGYAS

BSTAN PA BSRUNG PHYIR GSHEGS SU GSOL, ,KHYOD KYI BZHUGS TSUL
GYAD KYI DOR STABS KYIS, ,GLING BZHI RI RAB NYI ZLA GDAN DU
BTING, ,DAM NYAMS DGRA BO'I STENG DU BRO BRDUNG ZHING, ,SNA
TSOGS RNAM 'GYUR GAR MKHAN GDAN LA BZHUGS, ,KHYOD KYI SKU

@12B NI MI'U THUNG SRIN PO'I GZUGS, ,MDOG NAG RTZA ZHAL NAG
PO BRTZEGS PA'I ZHAL, ,G-YAS DKAR G-YON DMAR ZHAL DU MI RO
GSOL, ,SROG 'PHROG RNGAMS SHING MI MGO'I PHRENG BAS BRGYAN,
,PHYAG BZHI G-YAS KYI DANG PO GRI GUG GIS, ,G-YON GYI DANG
PO

THOD NANG SNYING GCOD TSUL, ,LHAG MA RAL GRI MDUNG THUNG BUM
PA 'DZIN, ,RES 'GA' MI RUS 'PHRENG BA PHYAG NA BSNAMS, ,NAG PO
CHEN PO MCHE BA GCIGS PA'I ZHAL, ,SHUGS CHEN MA MCHU 'PHYANG
BA BYIS PA'I GZUGS, ,DRIL BU'I SGRA SGROG DRAG PO'I 'PHRENG
BAS

BRGYAN, ,'PHROG PA'I DPA' BO GCOD PA'I MTSON CHA 'DZIN, ,RNAM
GRANGS MANG PO'I MING CAN MGYOGS 'GRO ZHING, ,SA 'OG GNAS LA
KshIm KshIm SGRA SGROG CING, ,HA HA'I GANG BRGYANGS H'Um H'Um
BZHAD SGRA CAN, ,STOBS LDAN TSANGS SKUD MI RKANG GLING BUS
BRGYAN, ,DPA' BO

KHYOD KYI SRING MO CHEN MO BZHI, ,G-YUNG MO GTUM MO SRIN MO
SING+GA LA'I, ,'JIGS GZUGS MKHA' 'GRO GCER MO GRI GUG DANG,
,BAND'A'I PHYAG CAN NAG LJANG DMAR SER TE, ,MA LUS 'KHOR BCAS
'DIR SPYON DAM RDZAS BZHES, ,SHA CHEN SPOS KYI DUD BA GZHAN

DANG SHA, ,BDUD RTZI SMAN GYI RTZI BCUD RAKT'I ZOR, ,DAM RDZAS
RGYAN GYI GTOR MA 'DI BZHES LA, ,SANGS RGYAS BSTAN PA GNYAN PO
KHYOD KYIS SRUNGS, ,DKON MCHOG DBU 'PHANG GNYAN PO KHYOD KYIS
BSTOD, ,BLA MA DAM PA'I SKU LA MTHO 'TSAM ZHING, ,SANGS RGYAS

BSTAN BSHIG SKYE BO YONGS LA 'TSE, ,GTUM PO KHYOD KYI BKA' LA
'DA' BYED NA, BDAG LA SDANG BAR BYED PA'I DGRA BO 'DI, ,GSOD
CIG GSOD CIG SROG RTZA MYUR DU CHOD, ,RGYOB CIG BSREGS SHIG
TSOS LA ZHAL DU GSOL, ,KHA RAm KH'A HI LAS LA MTHU MA

@13A *, ,CHUNG; ;BCOL BA'I 'PHRIN LAS MYUR DU GRUB PAR MDZOD,
,H'Um; LHUN GRUB CHOS SKU SPROS DANG BRAL BA'I DBYINGS, ,SMRA
BSAM BRJOD DANG BRAL YANG 'JA' TSON BZHIN, ,KHOR DANG BRAL
YANG SHIN TU KHROS PA LTA'I ,RTEN 'BREL SNANG BA MGON PO

KHYOD LA BSTOD, ,BDE STONG DBYER MED NAM MKHA'I NGO BO LA,
,ZHAL PHYAG BRAL YANG ZHAL BZHI PHYAG BZHI'I SKU, ,KHA DOG MED
KYANG MDOG NAG SRIN PO'I GZUGS, ,RMI LAM BZHIN DU SNANG BA
KHYOD LA BSTOD, ,HE RU KA DPAL LHAN SKYES ROL PA NI, ,ME LONG
GZUGS

BRNYAN JI BZHIN ROL PA LA, ,'DI NI DPAL LDAN NAG PO CHEN PO
ZHES, ,RANG GI SEMS KYIS RI MOR BYAS PA NYID, ,SGYU MA MKHAN
GYIS BYAS PA'I SA, SHIN RJE'I GZUGS, ,KHA GDANGS MCHE GCIGS
SNA TSOGS MTSON CHA CAN, ,JI BZHIN RANG NGOS MED KYANG KHRO

BO'I GZUGS, ,SNANG NGOR MTSON CHAS BGEGS 'JOMS KHYOD LA BSTOD,
,RANG BZHIN MED KYANG RGYAL BA THAMS CAD KYI, ,BSTAN PA BSRUNG
MDZAD KHRO BO'I GAR STON PA, ,BDEN ZHEN MED KYANG GZUGS BRNYAN
SKYES BU YIS, ,BRAG CA'I DBYANGS KYIS BSTOD BZHIN

KHYOD LA BSTOD, ,SGYU MA'I RNAM ROL LAS BYUNG SRING MO BZHI,
,MED BZHIN SNANG BAS BYIS BA SKRAG BYED BZHIN, ,BDEN ZHEN
SPROS BRAL CHOS SKU'I SNANG BRNYAN GYIS, ,BSTAN PA BSRUNG
MDZAD YUM CHEN BZHI LA BSTOD, ,SGYU MA'I DMAG TSOGS YAN LAG
BZHI PA'I

TSOGS, ,MED BZHIN SA GZHI GANG BA SNANG BA LTAR, ,RANG BZHIN
STONG BA'I MKHA' LA SPRIN TSOGS BZHIN, ,SNANG BA'I DAM CAN
'KHOR TSOGS RNAMS LA BSTOD, ,'DI NA MCHOD DANG MCHOD YUL MCHOD
PA'I RDZAS, ,NGO BOS GRUB PA RDUL TZAM MA MCHIS KYANG,,

@13B RMI LAM YUL LA RMI LAM SKYES BU YIS, ,ROL PAS TSIM PAR
SNANG BZHIN KHYOD KYIS BZHES, ,'DI NA MIG 'PHRUL LAS BYUNG
SENG+GE YIS, ,SGYU MA'I GLANG PO SROG DANG PHRAL BA BZHIN,
,BSAD BYA BRAL YANG BSTAN LA SDANG BA'I DGRA, RANG BZHIN STONG
PA'I DBYINGS SU

KHYOD KYIS SGROL, ,ME LONG NANG GI SGEG MO'I GZUGS BRNYAN
GYIS, ,CHAGS LDAN BYIS PA'I SNYING LA DGA' SKYES BZHIN, ,BDEN
DNGOS BRAL YANG MCHOG DANG THUN MONG GI, DNGOS GRUB CHAR CHEN
PHAB PAS BDAG TSIMS MDZOD, ,CES BLA MA GONG MA RNAMS KYIS
MDZAD

PA'I BSTOD PAS BSTOD PA'AM, ,YANG NA, H'Um; STOBS 'PHROG NAG
PO ZHAL BZHI PHYAG BZHI PA, ,KshIm KshIm SGRA SGROG BZHAD PAS
SRID GSUM G-YO, ,DPA' BO CHEN PO G-YER KHA'I PHRENG BA
'DZIN, ,CHEMS CHEMS BRO BRDUNG BSTAN DGRA 'JOMS LA BSTOD,
,RTZA ZHAL DRAG

PO BSTAN DGRA'I SHA KHRAG ZA, ,G-YAS ZHAL ZLA BA GZHON NUS
NAD GDON 'JOMS, ,G-YON ZHAL ME 'OD RAB 'BAR KHAMS GSUM SDUD,
,STENG ZHAL SER NAG SRID GSUM RNAM PAR GNON, ,GRI GUG THONG
KHRAG THUGS KAR STENG 'OG 'DZIN, ,MDUD RNON RTZE

GSUM RAL GRIS BSTAN DGRA 'JOMS, ,BDUD RTZI'I BUM BZANG SGRUB
LA DNGOS GRUB STER, ,RUS 'PHRENG RVA NAG MI RKANG GLING BU
CAN, ,BRKYANG BSKUM DOR STABS BGEGS DPUNG PHYER 'THAG CING,
,LAS BZHI'I 'PHRIN LAS CHAR BZANG 'BEBS PA'I SPRIN, ,RNAL
'BYOR

RE BA RDZOGS MDZAD YID BZHIN NOR, ,MAH'A K'A LA CHEN POR BDAG
BSTOD DO, ,G-YUNG MO GTUM MO GTUM DRAG RAKshA S'I, ,SING+GA
GLING GNAS YUM CHEN LHA MO BZHI, ,GRI GUG THOD 'DZIN BSTAN
DGRA'I RJES GCOD MA, ,BDE CHEN LHAN SKYES DNGOS GRUB STZOL LA

@14A *, ,BSTOD, ,MI BZAD DREGS PA'I SDE DPON SHU KRA NAG
,SGROL GYING DMAR PO DAM NYAMS SROG BDUD CHE, ,DAM CAN MCHED
GSUM BSHAN PA LNGA LA SOGS, ,BSTAN PA BSRUNG MDZAD 'KHOR TSOGS
RNAMS LA BSTOD, ,SHA CHEN DMAR GYI RAKT'I

ZOR CHEN DANG, ,BDUD RTZI'I GTOR MA DAM RDZAS RGYAN GYI BCUD,
,LEGS PAR BZHES LA SANGS RGYAS BSTAN DGRA DANG, ,RNAL 'BYOR
SOGS DGRA DRAG PO'I CHAD PAS SGROL, ,ZHES BSTOD LA 'PHRIN LAS
BCOL ZHING HA CHANG DRAG PO MIN PA'I TSE, ,CHOS SKU YANGS PA'I
SOGS KYIS BZLOG PA

BYAS MTHAR, MTHUN PA'I DNGOS GRUB MA'I MJUG SNGAR RGYUN GYI
NYAMS LEN SKABS BSHAD PA BZHIN GSHEGS GTOR PHUL RJES MNGA'
GSOL DANG BSDU CHOG BYA, ,DRAG PO'I DUS SU SKABS 'DIR, ,H'Um;
THUN GSUM BSTEN CING MCHOD PA'I BSRUNG MKHYOD, ,KHAMS GSUM
SEMS CAN BDE BA

BSKYED PA'I PHYIR, ,DUS GSUM RGYAL BAS BKA' BSGOS DAM BCAS
BZHIN, ,THUGS DAM RNAM GSUM LDAN BA DGONGS SU GSOL, ,THEG GSUM
BSTAN PA'I TSEM RKUN DGRA BO 'DIS, ,BKA' DRIN GSUM LDAN BLA
MA'I SKU DGRA BYAS, ,RGYUD SDE GSUM GYI

BSRUNG MKHYOD LA BRNYAS, ,DUG GSUM DREGS PA'I DGRA BO'I 'DI
SGROL CIG ,SKU GSUM RTEN RNAMS BSHIG CING RNAM PAR BCOMS,
,RIGS GSUM CHOS KYI 'KHOR LO NYAMS PAR BYAS, ,BSLAB GSUM LDAN
PA'I DGE 'DUN BSAD CING PHYE, ,DKON MCHOG

GSUM GYI DGRA BO 'DI SGROL LA CIG, CES BSKUL RJES GSHEGS GTOR
SOGS BSDU CHOG RNAMS BYA STE BDUD BZHI'I G-YUL LAS RNAM PAR
RGYAL BA'I RU MTSON CHEN POR 'GYUR ZHING, DPAL LDAN NAG PO
CHEN PO 'DI NYID BSTEN CING BSGRUB PAR 'DOD PA'I RNAL 'BYOR BA
RNAMS KYIS SNGON DU BSHAD PA'I

@14B 'KHOR LO DANG MAN NGAG GI GNAD RNAMS DANG, KHYAD PAR
THUN MONG DANG THUN MONG MIN PA'I RJES SU GNANG BA THOB PA
DANG DE KHO NA NYID KYI RTEN BSGOM PA NI SHIN TU GAL CHE BA
LAGS SHING, DE DAG GI GNANG RNAMS NI HA LA NAG PO'I BE'U BUM
DANG BLA MA DAM PA'I GDAMS NGAG BZHIN RTOGS PAR BYA'O, ,GANG
GI MTSAN

TZAM GYIS KYANG BDUD BZHI'I DPUNG, ,MTHAR MDZAD YE SHES MGON
PO GDONG BZHI PA, ,MCHOD PA'I LAS RIM PHAN BDE'I DPAG BSAM
LJON, ,MAN NGAG RIN CHE CHU GTER CHE LAS 'THON, ,DGE 'DIS
MKHA' MNYAM 'GRO KUN MI MTHUN PHYOGS, ,

KUN LAS NYER RGYAL LUNG DANG RTOGS PA YI, ,YON TAN RAB RDZOGS
SKU BZHI'I BDAG NYID CHE, ,DPAL LDAN MGON PO'I GO 'PHANG MYUR
THOB SHOG, (CES MTHU STOBS YONGS KYI BDAG PO DPAL MGON GDONG
BZHI PA BSGRUB CING MCHOD PA'I RIM PA 'DI NI, SRID ZHI YONGS
KYI

GTZUG RGYAN 'PHAGS MCHOG PHYAG NA PADMO DUR SMRIG GAR GYIS
RNAM PAR ROL PA RGYAL DBANG THAMS CAD MKHYEN GZIGS RJE BTZUN
BLO BZANG BSTAN PA'I DBANG PHYUG 'JAM DPAL RGYA MTSO DPAL
BZANG POS BKA' STZAL BA GUS PA CHEN POS DVANG DU BLANGS TE
GNYAN LO DAR MA GRAGS DANG KHA'U BRAG RDZONG PA'I

MAN NGAG TSAR CHEN SLOB BSHAD SNYAN BRGYUD PA'I BZHED SROL KUN
MKHYEN LNGA PA CHEN PO'I THUN MONG MIN PA'I NYAMS BZHES LTAR,
,LUGS 'DI BDEN SA SNYAN BRGYUD DANG RJE BTZUN SA SKYA BA'I
LUGS SROL GNYIS KYI GDAMS NGAG RNAMS GRUB PA'I DBANG PHYUG
MKHAN CHEN RDO RJE 'CHANG BLO BZANG BZOD PA

DPAL BZANG PO'I ZHAL SNGA NAS DANG, DON GYI SLAD DU MTSAN NAS
SMOS TE BDAG GI MKHAN RIN PO CHE KHYAB BDAG RDO RJE 'CHANG RJE
BTZUN BLO BZANG CHOS 'PHEL DPAL BZANG PO'I BKA' DRIN LAS
RDZOGS PAR THOB PA'I 7SH'AKYA'I DGE SLONG BLO BZANG DPAL LDAN
YE SHES KYIS SBYAR TE GUS PAS PHUL BA'O,, ,,