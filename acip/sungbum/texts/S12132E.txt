@001A *, ,SKYE RGU'I 'DREN MCHOG DAM PA BRAG G-YAB CHUNG TSANG
SPRUL BA'I SKU RIN PO CHE BSKAL BZANG THUB BSTAN DBANG PHYUG
GI RNAM THAR DAD PA'I SGO 'BYED CES BYA BA BZHUGS SO, ,

@001B #, ,NA MO GU RU MANYDZU GHO sh'A YA, STOBS BCU'I DPAL
MNGA' RNAM 'DREN SH'AKYA'I TOG ,RGYAL BA KUN BSKRUN 'PHAGS MCHOG
'JAM PA'I DBYANGS, ,DRI

MED NGAG GI 'DOD 'JO TSANGS SRAS MAR, ,GUS PAS 'DUD DO RMONGS
PA'I MUN PA SOL, ,DBANG PO'I TOG GI SPYAN SNGAR DAM BCAS
BZHIN, ,LNGA BRGYA'I DUS SU ZAB MO'I LTA BA DANG, ,

GSANG CHEN THEG PA'I LAM BZANG GSAL MDZAD PA, ,SANGS RGYAS KUN
DNGOS BLO BZANG GRAGS PAR 'DUD, ,BSKAL MANG BZANG PO'I THUGS
BSKYED MNGON PAR GRUB PA'I SHING RTA LA BRTEN

NAS; ;YON TAN DKYIL 'KHOR YONGS RDZOGS THUB BSTAN NYIN MOR
BYED, ,GDUL BYA'I KUN GSAL 'GOG MED 'PHRIN LAS DBANG PHYUG
SKYE DGU'I GNYEN, ,'KHRUNGS RABS PADMA DKAR

@002A *, ,BOS NYER MJES SPRUL BA'I SKU MCHOG RGYAL GYUR CIG
,GANG GI RNAM THAR GZHAN LA PHAN PA'I DNGOS, ,THUB BSTAN DPYID
DU GYUR PA'I ROL MO YIS, ,SGRA 'DZIN

DGA' STON SPEL BA'I NGO MTSAR GTAM, ,BRJOD LA MKHAS PA SU ZHIG
BRTZON PA LHOD, ,DE PHYIR KUN BZANG SPYOD MCHOG ROL MTSO LAS,
,NGO MTSAR SNYING PO MDOR BSDUS ZEGS MA TZAM, ,

RNAM DPYOD KU SHA'I RTZE MOS NYER BLANGS TE, ,DON GNYER RE BA
SKONG PHYIR BDAG GIS SBYIN, ,DE YANG LUS CAN MTHA' YAS PA'I
RGUD PA MA LUS PA SEL ZHING, PHAN PA DANG BDE BA'I 'BYUNG GNAS
SU

GYUR BA NI RNAM 'DREN BU RAM SHING PA'I BSTAN PA RIN PO CHE
NYID YIN LA, DE NYID KYANG 'KHOR LO GSUM GYI SGO NAS 'DZIN
SKYONG SPEL BA'I BSTAN 'DZIN GYI SKYES BU RNAMS LA RAG LAS
PA'I PHYIR SANGS RGYAS

@002B BYANG SEMS MTHA' YAS PA MA DAG PA'I ZHING DU BSAMS BZHIN
DU SKYE BA BZHES NAS MDZAD 'PHRIN DRI MA MED PA'I ZER GYIS
THUB BSTAN PAD MO'I DGA' TSAL CI YANG RGYAS PAR MDZAD DO, ,DE
LTAR GANGS RI'I KHROD 'DIR THUB BSTAN 'DZIN BA'I

SKYES MCHOG RGYA MTSO'I RDUL LA CO 'DRI PA LTAR BYON PA RNAMS
KYI NANG NAS THUGS BSKYED DANG SMON LAM 'GRAN ZLA DANG BRAL
ZHING, MDO KHAMS BSTAN PA'I SNANG BYED CHEN PO LUNG DANG MNGON
BAR RTOGS PA'I YON TAN MTHA' YAS PA'I BDAG NYID

RNGOG LEGS PA'I SHES RAB KYI RNAM 'PHRUL BRAG G-YAB CHUNG
TSANG SPRUL BA'I SKU BSKAL BZANG THUB BSTAN DBANG PHYUG DPAL
BZANG PO'I RNAM PAR THAR BRGYA MTSO LTA BU LAS NYUNG SHAS GCIG
GTAM DU BRJOD PAR BYA'O, ,DE LA GANG DU SKU

'KHRUNGS PA'I GNAS NI BRAG G-YAB KYI SA'I CHA SKYA 'BOM ZHES
BYA BAR YAB NI PADMA TSE RING BYA BA BLO GROS GSAL ZHING YI
DAM GYI BSNYEN BA MTHAR SON PA ZHIG DANG, YUM NI LAB SGRON BYA
BA DAD PA DANG GTONG BA'I RGYAN GYIS MDZES PA ZHIG GO,

YAB YUM DE GNYIS KYI SRAS SU RAB BYUNG BCU GNYIS PA'I RNGA
CHEN ZHES PA LCAGS MO BYA'I LOR SKU BLTAMS, NGO MTSAR BA'I
LTAS BYUNG TSUL YANG YUM SKUN PHRA MO'I DUS GRO MA BRKO SAR
PHYIN PAS GSAR GYI BUM PA MDZUB MO'I RTZE TZAM RNYED

PA SLAR SPRUL SKU 'KHRUNGS PA'I LTAS YIN NAM SNYAM PA BYUNG,
YUM RAB SLONG DU MA SLEB SNGON LHA LDAN PHYOGS SU GNAS MJAL LA
'GRO DUS 'BRAS SPUNGS SNGAGS KHANG GI 'JIGS BYED MJAL SKABS
ZHAL NAS 'OD ZER 'PHRO BA BYUNG, 
@003A *, ,RAB SLONG DU SLEBS RJES YUL PHYOGS MI GSAL YANG BLA MA
BLO BZANG BSTAN PA SER SBRENG BCAS PHEBS BYUNG BA RMIS, BLA MA
PHUN TSOGS RGYA MTSO'I RMI LAM DU GZIMS KHANG GI LTAG LA BYAMS
PA MGON PO

MNGON SUM DU BYON PA DANG, YAB KYI RMI LAM DU KHANG PA'I GZHOG
GCIG TU MCHOD RTEN GYI NANG DU RJE RIN PO CHE'I SKU 'DRA LEGS PA
ZHIG BZHUGS 'DUG PA RMIS, SKU BLTAMS NAS ZLA BA DRUG PA'I THOG
YUM GYI BANG DU YOD SKABS JO DAR

RLUNG GIS BSKYOD PA GZIGS NAS YI GE DRUG PA'I SGRA SGROG PAR
MDZAD PA DER YOD RNAMS KYIS THOS, RNAM SRAS KYI SA BON BEE ZHES
PA YANG SKABS SKABS SU GSUNGS, BLA MA GDONG KONG PAS BSOD NAMS
NOR BU ZHES MTSAN BTAGS PAR,

NGA BLO BZANG BSTAN PA YIN MING GZHAN 'DOGS MI DGOS GSUNG BAS
THAMS CAD NGO MTSAR, LO GNYIS GSUM BZHES PA'I TSE 'JAM DBYANGS
KHYOD NI 'OD DPAG MED, ,CES DANG, NGA NI RDO RJE 'JIGS BYED YIN,
,NGA NI PHYAG NA RDO

RJE YIN, ,NGA NI BYAMS PA MGON PO YIN, ,DGA' LDAN BLA MA 'JAM
DBYANGS YIN, ,TZONG KHA PA DANG BLO BZANG GRAGS, ,ZHES RGYUN PAR
DBYANGS 'THEN PA'I TSUL DU GSUNG, 'JAM DBYANGS KYI SKU THANG
'BRAL MED DU MDZAD CING

SHING GI RAL GRI ZHIG GSAR DU BZOS NAS PHYAG TU BSNAMS SHING
'JAM DBYANGS KYI STANG KA MDZAD, BYAMS MDUN DANG MKHAR GSAR
STENG DU 'BYON DGOS ZHES YANG YANG GSUNG, MKHAR GSAR STENG DU
GDAN DRANGS SKABS DKA' BCU AA

@003B SGAG ZER BAS KHYED KYI ZHABS PHYIR YIN ZHUS PAR, SKU GONG
MA'I SKU MDUN PA DKA' BCU KUN DGA' TSE RING LA PHYAG MDZUB GTAD
NAS NGA'I ZHABS PHYI 'DI YIN KHYOD MIN GSUNG BAS THAMS CAD YA
MTSAN PAR GYUR, MKHAR GSAR STENG DU SPRUL

PA'I SKU CHE TSANG BLO BZANG RNAM RGYAL SKU ZHABS NAS GTZUG PHUD
BZHES SKABS BLO BZANG BSTAN RGYAS ZHES MTSAN GNANG BAR, DE MIN
NGA BLO BZANG BSTAN PA YIN GSUNG BAS, BLO BZANG BSTAN PA DPAL
LDAN ZHES MTSAN GSOL, RGYAL DBANG

THAMS CAD MKHYEN PA BSKAL BZANG RGYA MTSO'I SKU ZHABS SU GRVA
SAR PHEBS PA'I DUS TSOD SNGA PHYI DANG, 'JAM DBYANGS KYI BSNYEN
BA GTONG RGYUR DGON PA GANG DU LEGS ZHES ZHUS PAS PHYIR PHEBS
SU, BSNYEN PA'I GNAS BYAMS MDUN DU

MDZAD PAS 'THUS SHING, GRVA SAR DGUNG LO BCU GSUM PA'I STENG
PHEBS RGYU BYUNG NA LEGS ZHES PHEBS PAR BRTEN DGUNG LO BCU GNYIS
BZHES SKABS GNAS DER 'JAM DBYANGS KYI BSNYEN PA MDZAD PAS KHONGS
PA'I NANG NAS AA RA PA TZA NA'I SGRA GRAGS

PA'I SNANG BA DANG 'OD DKAR PO'I GZIGS SNANG BYUNG, MANG DU THOS
PA'I BANG MDZOD 'DZIN PA RAB 'BYAMS SMRA PA YE SHES BYAMS PA LAS
DBYANGS CAN MA DKAR DMAR, KLU DBANG RGYAL PO GTZO 'KHOR LNGA,
RTA MGRIN GSANG SGRUB, MGON CHEN

BCU GSUM, BA RI LUGS KYI RNAM 'JOMS, MKHA' LDING GSER MIG 'KHYIL
BA, SENG GE'I SGRA SOGS KYI RJES GNANG ZUR BKA' DU MA DANG, RJE
BTZUN TZONG KHA BA CHEN PO'I GSUNG 'BUM, RGYAL BA DGE 'DUN RGYA
MTSO'I GSUNG BSHAS,

@004A *, ,RGYAL BA BLO BZANG DON GRUB KYI BKA' 'BUM, RA POT, LHA
BEG GNYIS KYI BE BUM, LHO BRAG SNYAN BRGYUD POT GNYIS, 'JAM
DBYANGS BZHAD PA'I RDO RJES MDZAD PA'I ZHI KHRO SPRAGS SGRUB KYI
RNAM BSHAD SOGS

GSUNG KHA SHAS, BKA' GDAMS CHOS 'BYUNG CHEN MO'I LUNG SOGS ZAB
CHOS DU MA SNGA PHYIR GSAN, BLA MA PHUN TSOGS RGYA MTSO'I DRUNG
DU TSE DPAG MED LHA DGU'I DBANG, 'JIGS BYED PHYAG GNYIS PA'I
RJES GNANG SOGS CHOS

BKA' DU MA NOD PAR MDZAD, DGUNG LO BCU GSUM BZHES SKABS PHEBS
CHAS RNAMS BSGRIGS TE DBUS SU BYON, DBUS STOD LCANG GLING THANG,
MAL GRO GNYIS SU SNGA PHYIR RGYAL DBANG MCHOG NAS BSU MI CHED
GTONG GNANG, RI BO

DGA' LDAN DU BYON NAS MCHOD MJAL DANG, SKU GDUNG RIN PO CHE'I
MDUN DU MCHOD 'BUL SOGS MDZAD, DGA' LDAN TSOGS CHEN DU MANG JA
GCIG, GRVA BA DGU RER JA BAG RE'I 'GYED, NYAG RONG GRVA TSANG LA
MANG JA GCIG, GRVA

BA NYI SHU RTZA LNGA RER JA BAG RE'I 'GYED PHUL, LHA LDAN DU
PHEBS SKABS GZHUNG NAS THAB BSU'I THOG MGRON GNYER GYIS GTZOS
RTZE DRUNG BRGYAD SHOD DRUNG BRGYAD BCAS KYIS BSUB GNANG, LHA
LDAN DU PHEBS NAS NANG RAG GNAS TSANG DU BZHUGS,

DE'I PHYI NYIN 'BRAS SPUNGS SU PHEBS NAS RGYAL DBANG THAMS CAD
MKHYEN PA DANG MJAL, KHRI GDAN SOGS GZOS SGO SHIN TU CHE BA
MDZAD, RGYAL DBANG MCHOG NAS BKA' 'DRI PHEBS PA'I LAN GSAL BAR
ZHUS PAS THUGS SHIN TU DGYES,

@004B RGYAL DBANG THAMS CAD MKHYEN PA NYID 'BRAS SPUNGS TSOGS
CHEN GYI GRAL DBUR GDAN DRANGS TE DNGUL SRANG SUM CU'I MAndAL,
SKU GSUNG THUGS RTEN, NA BZA' NYER SPYAD, GSER SRANG LNGA, DNGUL
RDO TSANG BZHI, JA 'KHOR DRUG LNGA BRGYA,

RTA BZHI, DRE'U GCIG, MDZO BRGYA DANG BCU SGA STAN DANG BCAS PA,
GOS DAR, BAGS RIGS SOGS DNGOS PO BZANG ZHING GYA NOM PA'I MCHOD
SPRIN DANG BCAS ZHABS PAD BSKAL BRGYAR BRTAN PA'I GSOL 'DEBS
ZHUS, MAndAL GYI

LJAGS BSHAD MDZAD PAS KUN GYIS DANG PA 'DREN PA BYUNG, TSOGS SU
GRVA BA DGU RER JA BAG RE'I 'GYED DANG, MANG JA BZHI BCAS PHUL,
BLO GSAL GLING DU GRVA JA DANG, GRVA BA NYER LNGA RER JA BAG
RE'I 'GYED BTANG, GZHAN MA DE

MO SPRUL PA'I SKU, BLA MA KHAG, BKA' BLON, RTZE DRUNG CHE KHAG
SOGS LA BABS 'OS KYI BDOG PA BSTABS, RVA BA STOD DU MANG JA GCIG
DANG, DGE 'DUN DGU RER JA BAG RE'I 'GYED PHUL, NYAG RE KHAM TSAN
LA MANG JA DANG,

DGE 'DUN NYI SHU RTZA LNGA RER JA BAG RE'I 'GYED BTANG, SE RAR
PHEBS NAS TSOGS CHEN DU MANG JA GCIG, GRVA BA DGU RER JA BAG
RE'I 'GYED, BYES GRVA TSANG DU MANG JA GCIG, GRVA BA NYI SHU
RTZA LNGA RER JA BAG RE'I 'GYED, PHUR BU LCOG

DBON SLOB LA 'BUL BA, LCAGS PHO RI, STOD LUNG CHU BZANG, MKHAR
RDO, RME RU BZHI SDE, RGYUD STOD SMAD, SA RA RTZE, PHUR BU LCOG
RNAMS LA MANG 'GYED BTANG, DE NAS MI RING BAR BKRA SHIS LHUN POR
PHEBS, PAn

@005A *, ,CHEN THAMS CAD MKHYEN PA BLO BZANG DPAL LDAN YE SHES
DANG MJAL, KHRI GDAN GZOS DANG BKA' 'DRI PHEBS PA SOGS DGYES PA
BLA NA MED PA MDZAD, PAn CHEN RIN PO CHE TSOGS DBUS SU SPYAN
DRANGS TE

DNGUL GYI MAndAL, SKU GSUNG THUGS RTEN, NA BZA' NYER SPYAD, GSER
SRANG NGO, DNGUL RDO TSAD GSUM, JA 'KHOR DRUG BRGYA DANG LNGA,
GOS DAR, PAGS RIGS SOGS GTOS CHE BA DANG BCAS ZHABS BRTAN PHUL,
LAM

SGRON; BLA MCHOD, SMAN BLA BSDUS PA, LAM RIM BSDUS DON RNAMS KYI
LUNG TSOGS CHEN DANG MNYAM DU GSAN, GZIMS CHUNG YID DGA' CHOS
'DZIN DU BDE LAM, BDE MCHOG SGRUB THABS, MKHAS GRUB SANGS RGYAS
YE

SHES KYI BKA' 'BUM, ZHABS BRTAN BLO GROS DPAG BSAM MA RNAMS KYI
LUNG ZHUS, PHYAG MDZOD CHEN MOR YANG DNGOS PO'I BDOG PA GYA NOM
PA BSTABS, TSOGS CHEN DU MANG JA GNYIS, GRVA BA DGU RER JA BAG
RE'I 'GYED,

THOS BSAM GLING DU MANG JA GCIG, GRVA BA NYI SHU RTZA LNGA RER
JA BAG RE'I 'GYED, RGYA KHAM TSAN DANG SNGAGS PA GRVA TSANG,
SNAR THANG RNAMS LA MANG 'GYED DE MTSUNGS, GTZANG NAS MAR PHEBS
SKABS ZHVA LU RI MTHIL, MTSAN

SGROG; 'BRONG RTZE CHOS SDE, DPAL 'KHOR CHOS SDE, LCAGS ZAM CHU
BO RI'I DGON PA, GYE RE LHA PA'I DGON PA RNAMS LA MANG 'GYED
GONG GI DPE 'GRE BTANG, SKYOR MO LUNG DANG DGA' GDONG GNYIS
LA'ANG MANG 'GYED STZAL, RGYAL

@005B BA YAB SRAS DANG GONG GSAL GYI DGON KHAG RNAMS LA SPRUL
SKU CHE TSANG BLO BZANG RNAM RGYAL ZHI BAR GSHEGS PA'I DGONGS PA
RDZOGS THABS SU 'BUL BA DANG MANG 'GYED GYA NOM PA BSTABS, DE
NAS RIGS PA'I 'BYUNG GNAS STAG TSANG RVA BA STOD DU

'JANG DGUN CHOS KYI CHOS THOG SKABS ZHUGS TE TSOGS SU MANG JA
BRGYAD, GRVA BA BCU RER JA BAG RE'I 'GYED PHUL ZHING BSDUS
GRVA'I GSAN SBYONG MDZAD, DE SKABS RGYAL DBANG RIN PO CHE NAS
RTZE DRUNG CHED MNGAGS KYI GDONG ZHVA ZLAM SOGS RNA BZA'

CHA TSANG GNANG, 'JANG DGUN CHOS GROL NAS PO TA LAR PHEBS, RGYAL
DBANG MCHOG DANG MJAL, DGU GTOR GYI 'CHAM GZIGS LA YANG PHEBS,
DNGOS PO ZHES PA SHING PHO KHYI'I BGRANG BYA GSAR DU TSES A'I
BZHUGS GRAL DU PHEBS,

DE MO SPRUL BA'I SKU DAD 'DRA BA'I BKUR GZOS MDZAD, CHO 'PHRUL
SMON LAM CHEN MO'I SKABS LHAS BLA BRANG STENG DU GZIMS CHUNG
MJAL KHA ZHUS, SMON LAM CHEN MO'I SKABS SU MANG JA GCIG, DGE
'DUN NYI SHU RER JA BAG RE'I 'GYED BCAS PHUL,

MDZOD PA GNYIS SOGS ZHABS PHYI PHYIR LOG RNAMS LA GNANG SPYIN
DGOS CHA RGYAS PAR STZAL, BRAG G-YAB PA'I AA DRUNG LAG DO SOGS
KHAMS PA'I MIR SONG GSHIS SPYOD PA RTZING ZHING KHRO GTUM CHE
BAS KHRIMS 'GAL GYI RIGS BYAS PA RNAMS LA

YANG GONG NAS GZIGS PA CHEN POS YANG CHA GTONG BA MDZAD, BOD DU
BZHUGS RING LO RE BZHIN PHOGS DANG GSOL RAS GYA NOM PA GNANG,
ZHU DON GYI RIGS CI YOD NA'ANG ZHUS CHOG CES BKA' YANG YANG
PHEBS PAR, BKA' CHOS KYI RIM

@006A *, ,PA GANG GNANG RNAMS GSAN CHOG PA ZHIG ZHU 'DOD LAS
GZHAN MA ZHU MI DGOS ZHES ZHU DON GYI RIGS MA MDZAD, RGYAL DBANG
RIN PO CHE JO MJAL DU PHEBS SKABS, SPRUL PA'I SKU DANG YAB BCAS
SKU 'KHOR

NANG MA'I GRAS SU KHRID NAS BCU GCIG ZHAL GYI SKU MDUN DU THUGS
RJE CHEN PO'I BSTOD PA MNYAM DU GSUNG ZHING, DPAL LHA'I TSOGS
'KHOR LA'ANG PHEBS, SPRUL PA'I SKU CHE TSANG BLO BZANG RNAM
RGYAL GYI YANG SRID KYI DOGS GNAS SKOR RGYAL

DBANG RIN PO CHER LUNG ZHUS PHUL BAS BKA' LAN PHYIR PHEBS KYANG
KHAMS PHYOGS SU GTONG BA MDZAD, SE RE THEG CHEN GLING DU BYON TE
ZLA BA DRUG PA'I TSES DRUG LA RGYAL BA BSKAL BZANG RGYA MTSO'I
MDUN NAS BAR MA RAB BYUNG DANG TSIGS SDA MA

DGE TSUL GYI SDOM PA BZHES, SE RA'I 'DU KHANG CHEN MOR 'JAM
DBYANGS DPA' GCIG, LUS DKYIL, GSANG SGRUB, SGROL DKAR RNAMS KYI
RJES GNANG BCAS ZHUS, PHUR BU LCOG TU RJE NGAG DBANG BYAMS PA'I
MTSAN CAN LAS

THUB PA DAM TSIG GSUM BKOD KYI DBANG GSAN, DE NAS RVA BA STOD DU
PHEBS NAS SNGAR RGYUN BZHIN THUGS GNYER LA BRTZON PAR MDZAD, ME
GLANG ZLA BA DANG PO'I NANG DU SKU GONG MA SOGS KYI THUGS 'BREL
LA DGONGS NAS BKA' PHEBS PA LTAR

BDAG GIS KYANG LHA LDAN NANG PA RAG PAR PHYIN TE SPRUL PA'I SKU
RIN PO CHER THUGS BZHED LTAR GYI CHOS BKA' CI RIGS PHUL, LO DE'I
ZLA BA GNYIS PA'I NANG DU SKYE 'GRO RNAMS BSOD NAMS DMAN PA'I
DBANG GIS RGYAL DBANG THAMS CAD MKHYEN

@006B PA DAG PA'I ZHING DU GSHEGS PA'I TSUL BSTAN PAR SPRUL PA'I
SKU RIN PO CHE 'DI NYID NAS GDUNG MJAL DANG MCHOD 'BUL SOGS
RGYAS PAR ZHUS, MI RING BAR DE MO SPRUL PA'I SKU 'JAM DPAL BDE
LEGS RGYA MTSO RGYAL TSAB TU DBANG BSKUR BAR LEGS

'BUL RTEN 'BYUNG GI DNGOS PO RGYA CHER BTEG, LO DE'I DGUN YONGS
RDZOGS BSTAN PA'I MNGA' BDAG LCANG SKYA RDO RJE 'CHANG BOD DU
PHEBS PA DANG MJAL, THUGS DGYES PAS GZIGS PA BLA NA MED PA
MDZAD, DGUNG LO BCU DGU BZHES PAS MO

YOS KYI LO ZLA BA BZHI PA'I TSES BCU BZHI'I NYIN LHA SA RVA MO
CHE JO BO MI BSKYOD RDO RJE'I MDUN DU YONGS RDZOGS BSTAN PA'I
MNGA' BDAG LCANG SKYA RIN PO CHE YE SHES BSTAN PA'I SGRON ME
DPAL BZANG POS MKHAN PO, SGO MANG DPON SLOB BSTAN PA YAR 'PHEL

GYIS LAS SLOB, BDAG GIS GSANG STON DANG DUS SGO BA BYAS TE, DANG
PA'I DGE 'DUN LNGA TSOGS LAS BSNYEN PAR RDZOGS SHING LHAG PA
TSUL KHRIMS KYI BSLAB PA MIG GI 'BRAS BU LTAR BSRUNG BAR MDZAD
PAS 'DUL BA 'DZIN PA RNAMS KYI KHROD

DU NYE BA 'KHER GNYIS PA LTA BUR GYUR, LO DE'I ZLA BA GSUM PA'I
NANG DU PO TA LAR PAn CHEN THAMS CAD MKHYEN PA'I ZHABS DRUNG DU
DUS KYI 'KHOR LO SKU GSUNG THUGS YONGS SU RDZOGS PA'I DBANG CHEN
GSAN, BKA' GDAMS BSTAN PA'I

SGRON ME PHUR BU LCOG PA RJE NGAG DBANG BYAMS PA'I ZHABS DRUNG
DU LAM RIM BDE LAM GYI KHRID, 'JIGS BYED BSKYED RDZOGS KYI
KHRID, LAM GYI GTZO PO RNAM GSUM GYI KHRID, 'PHO BA G-YUL 'JUG
MA DANG 'JAG TSUGS MA'I KHRID,

@007A *, ,BLO SBYONG DON BDUN MA'I KHRID, SNYING PO DON GSUM GYI
KHRID, DMIGS BRTZE MA'I BLA MA'I RNAL 'BYOR GYI KHRID, 'JIGS
BYED BCU GSUM MA'I DBANG CHEN SOGS GSAN, BDAG LA YANG CHOS BKA'

MANG DU DGOS TSUL BKA' PHEBS PA LTAR RVA BA STOD DU PHYIN NAS
SGRUB THABS RGYA MTSO DANG BRGYA RTZA GNYIS KYI RJES GNANG DANG
RGYA GZHUNG GI LUNG, MNGON RTOGS RGYAN, 'JUG PA, 'GREL PA DON
GSAL, MDZOD RTZA, RNAM 'GREL RNAM

NGES; RA POT, MGON PO'I BE BUM, PHRENG BA SKOR GSUM RNAMS KYI
LUNG, GROL MCHOG KHRID BRGYA'I LUNG KHRID, LHAG PA'I LHA DU MA
DANG CHOS SKYONG DU MA'I RJES GNANG BCAS PHUL, RJE GRUB PA'I
DBANG PHYUG KUN SPANGS CHEN

PO NGAG DBANG BLO BZANG GI DRUNG DU LAM RIM CHEN MO DANG 'GREL
BA BZHI SBRAGS KYI BSHAD LUNG, BKA' GDAMS GZHUNG DRUG SOGS RGYA
GZHUNG DU MA'I LUNG, RGYAL BA DGE 'DUN GRUB, DGE 'DUN RGYA MTSO,
PAn CHEN BLO BZANG CHOS

KYI RGYAL MTSAN, RGYAL BA BSKAL BZANG RGYA MTSO RNAMS KYI GSUNG
'BUM GYI LUNG SOGS CHOS BKA' DU MA GSAN, LCANG SKYA RIN PO CHE
BOD DU BZHUGS RING ZAB CHOS DU MA GSAN PA'I TSUL NI, RA MO CHE'I
RGYUD KHANG DU GSANG 'DUS MI

BSKYOD RDO RJE'I DBANG, BSAM GRUB KHANG GSAR DU BDE MCHOG PHYI
DKYIL DANG LUS DKYIL GYI DBANG, DE'I BSKYED RDZOGS KYI KHRID,
RDOR SEMS YAB YUM GYI RJES GNANG, THUN DRUG GI RNAL 'BYOR GYI
KHRID, BLO SBYONG TSIG BRGYAD

@007B MA'I KHRID, TSEM BU DMAR KHRID, GRUB RGYAL LUGS KYI TSE
KHRID, PO TA LAR PHYAG RDOR 'KHOR CHEN GYI DBANG, SE RA SNGAGS
PA GRVA TSANG GIS ZHUS NGOR KUN RIG GI DBANG, SMAD GRVA TSANG
GIS ZHUS NGOR RJE DRUNG DGE 'DUN BKRA SHIS KYI YIG

CHA LTAR SGROL MA NYER GCIG LA TSOM BU SO SOR BKOD DE SPYI
CHINGS GCIG GI STENG NAS STABS GCIG TU BSKUR BA'I RJES GNANG,
'JIGS BYED ZHI KHRO SBRAGS SGRUB THUN MONG MA YIN PA'I ZAB
KHRID, LCANG SKYA BKA' 'BUM NANG GI LAM RIM

BDE LAM GYI BLA MA'I RNAL 'BYOR GYI KHRID ZHAL SHES DANG BCAS
PA, AE WAm DU DGA' LDAN BYANG RTZE GRVA TSANG GIS ZHUS NGOR RNAM
SNANG MNGON BYANG GI DBANG, RA MO CHER BDE MCHOG L'U AI PA'I
DBANG, YANG SA YOS ZLA BA GSUM PA'I TSES

NYER LNGA LA BSAM GRUB KHANG GSAR DU BLA MED KYI RDZOGS RIM
KHRID CHEN BRGYAD KYI KHRID SOGS CHOS BKA' MTHA' YAS PA GSAN,
DGUNG LO NYER GCIG PA LCAGS 'BRUG LOR DBUS PHYOGS SU MTSAN NYID
KYI GSAN SBYANGS GRUB NAS BRAG G-YAB TU

PHEBS TE BKRA SHIS G-YANG 'KHYIL DU BZHUGS, MNGA' ZHABS KYI SKYA
SER TSANG MAS DGA' STON DANG LEGS 'BUL RGYA CHER ZHUS, LO DE'I
RJES MAR RANG NYID KYI GDAN SA BYAMS MDUN DU PHEBS PAR, DE
PHYOGS KYI SER SKYA TSANG MAS

GONG BZHIN LEGS 'BUL BSTABS, SNGON DU GONG MA BDE SKYID RGYAL
BOS GSER YIG DANG GSER THAM STZAL BA BAR SKABS SU ME SKYON GYIS
CHUD ZOS PAR, SKYABS MGON LCANG SKYA RIN PO CHE NAS GONG MAR ZHU
SNA MDZAD DE SNGON LAS LHAG PA'I@008A *, ,GSER YIG DANG GSER THAM GONG NAS LO DER STZAL BA
'BYOR TE TSANG MA DGA' BDE'I DPAL LA SBYOD PAR GYUR, RGYAL
DBANG THAMS CAD MKHYEN PA'I MCHOG SPRUL BLO BZANG 'JAM DPAL
RGYA MTSO RVA BA STONG DU GSAR DU

PHEBS SKABS MI SNA CHED MNGAGS KYI GDONG ZANG ZING GI BDOG PA
GYA NOM PA DANG BCAS LEGS SKYES KYI RTEN 'BYUNG 'BUL BA MDZAD,
CHU RTA'I LOR DBUS SU BYON TE RGYAL DBANG MCHOG SPRUL RIN PO
CHE GSER KHRIR MNGA' GSOL BA'I RTEN 'BYUNG

LEGS 'BUL DU SKU GSUNG THUGS RTEN, DNGUL RDO TSAD KHA SHAS, JA
'KHOR DRUG LNGA BRGYA SKOR BCAS MCHOD SBRIN RGYA CHER PHUL BAS
GZHUNG SA NAS KYANG DGYES TSOR CHEN PO MDZAD, DE SKABS PAn
CHEN THAMS CAD MKHYEN PA BLO

BZANG DPAL LDAN YE SHES DBUS SU PHEBS PA DANG MJAL, ZHABS
BRTAN 'BUL BA RGYA MI CHUNG TZAM PHUL, SER 'BRAS SO SOR MANG
JA DANG JA 'GYED, PHYAG MDZOD AA 'BUM BKRA SHIS LHUN POR CHED
GTONG MDZAD NAS MANG 'GYED

KYI BSNYEN BKUR ZHUS, SPRUL BA'I SKU RIN PO CHE NYID NAS KLONG
RDOL BLA MA'I SKU ZHABS SU ZLA BA GNYIS KYI RING CHOS BKA' DU
MA GSAN, RGYUD STONG SMAD KYI DON GNYER BA KHA SHAS LA RJES
GNANG DANG LUNG SOGS CHOS BKA' CI RIGS GNANG,

CHU LUG LOR DBUS PHYOGS NAS BTEG, PHEBS ZHOR LA RI BO DGA'
LDAN DU BYON TE MANG 'GYED KYI BSNYEN BKUR DANG MCHOD MJAL
SOGS ZHIB PAR GNANG, DE NAS RIM GYIS BRAG G-YAB KYI GDAN SAR
PHEBS SHING SER SKYA MTHA' DAG

@008B NAS LEGS 'BUL SOGS RGYA CHER BSTABS, PHYAG MDZOD BSAM,
GRUB KYI SKABS BYAMS CHEN BZHENGS RTZIS KYI ZANGS DANG DNGUL
CHED SGRIG LA GZHI BYAS, NANG GZHUNG DANG AA 'BUM SOGS MDZOD
PA KHA GNAS ZHAL 'DEBS DANG, DE'I

STENG DU SKU SGER NAS DGOS CHA MTHA' DAG STA GON BYAS TE BYAMS
CHEN BZHENGS RGYU'I ZHAL BKOD GNANG, CHAB MDO NAS LHA BZO DANG
ZANGS BRDUNG KHA SHAS, BRAG G-YAB KYI MGAR BA MKHAS GRAS GANG
YONG BSDUS TE LO DER LAS GRVA BTZUGS NAS

GSER ZANGS KYI BYAMS CHEN THOG SO GSUM TZAM GYI TSAD MNYAM
BZHENGS PA BYON GTZANG LEGS PAR BSGRUBS, DE SKABS MCHOG DMAN
MTHA' DAG NAS DAD PAS KHUR BLANGS TE BZO GRVA BA RNAMS LA THOG
MTHA' BAR GSUM GYI STON MO DANG,

YON KYANG ZANG ZING GI DNGOS PO GYA NOM PA BABS BSTUN GYIS BZO
BO RNAMS YID TSIM PAR MDZAD, SHING SPREL LOR SPRUL SKU YAB
SRAS LHAN CIG PAR BYAMS MDUN DU PHEBS, DAD LDAN GYI SER SKYA
MANG DU 'DUS PA LA MJAL KHA GNANG,

KHRI PA BLO BZANG DBANG PHYUG, PHYAG MDZOD DON GRUB RGYAL
MTSAN RNAMS KYIS ZANG ZING GI BDOG PA DANG BCAS BRTAN BZHUGS
PHUL, LO DE'I RJES MAR MA DGON BKRA SHIS G-YANG 'KHYIL DU
PHEBS NAS ZLA BA KHA SHAS KYI RING SKU MTSAMS

MDZAD, DGUNG LO NYER DRUG BZHES PA ME KHYI'I LO RANG BYAR ZHAL
BZHES GNANG SKABS TSA BA SDE MDA' CHOS MDZAD KYIS GTZOS DAD
LDAN RNAMS KYIS GSOL BA BTAB PA LTAR GRVA MANG TSOGS YONGS
DANG LHAN DU BDE GSANG 'JIGS GSUM GYI MDON RTOGS,

@009A *, ,NAG PO SKOR GSUM GYI BSKANG GSO, CHOS SPYOD SMON LAM
SOGS DGE LUGS PHYOGS KYI 'DON CHA RNAMS KYI LUNG GNANG, DBYAR
GROL NAS STON MJUG ZLA BA KHA SHAS KYI RING SKU MTSAMS MDZAD,
LO

DE'I MJUG TU MI NGAN RE GNYIS KYIS 'THAB 'DZINGS LA BRTEN,
MNGA' ZHABS NANG PHAN TSUN RIS SU CHAD DE PHYOGS 'DZIN GYI
'KHRUG LONG CHE BA BYUNG NA YANG SPRUL PA'I SKU RIN PO CHE
NYID NAS BSRUNG MAR 'PHRIN BCOL DANG, GZHAN PHAN

GYI LHAG BSAM RMAD DU BYUNG BA'I DBANG GIS GCOD MTSAMS GANG
GNANG LTAR TSANG MAS DANG DU BLANGS TE 'KHON DANG BRAL ZHING
SKYE BO DU MA NGAN SONG DU 'GRO BA'I SGO BKAG NAS MTHO RIS KYI
LAM LA BKOD DE RTZOD PA CHOS PHYOGS SU ZHI BAR GYUR, SNGON

DU DGON PA RNAMS SU 'DUL KHRIMS KYI PHYAG LEN RNAM PAR DAG PA
MA TSUGS PAR BRTEN, GRVA BA RNAMS KYIS CHANG 'DZEM MED DU
SPYOD BAS MIG LTOS NGAN PA RGYUN 'BYAMS SU YOD PA LA, RJE 'DI
NYID NAS BSTAN BA'I GZHI MA 'DUL KHRIMS

SU DGONGS TE THUGS KHUR CHE BZHES NGOS DGE TSUL SLONG RNAMS
KYIS CHANG 'THUNG MI CHOG PA'I BKOD PA DANG, LHAG PAR DGON
PA'I NANG DU CHANG KHYER YONG MI CHOG PA'I CHED SKOR LAM GYI
NYE SKOR DU THO BRTZIGS TE CHANG KHRIMS LEGS PAR

BSNGAMS SHING, BRTAN PAR GNAS PA'I PHYIR DU BSRUNG MA LA GNYER
GTAD 'PHRIN BCOL BCAS GNANG BAS DGE 'DUN RNAMS BAG YOD TSUL
MTHUN GYI SPYOD PA LA BKOD, GNANG CHEN GYI SKABS MA GTOGS BUD
MED DGON NANG DU

@009B YONG MI CHOG PA'I NAG KHRIMS KYI SKOR YANG SDOM PAR
MDZAD, DGE TSUL SLONG RNAMS NAS KYANG RANG RANG GIS KHAS
BLANGS PA'I SDOM PA GCES SPRAS KYI SGO NAS BSRUNG BA DANG, MDO
PHYOGS KYI 'CHAD NYAN DANG, BSNYEN MTSAMS GTONG

MKHAN GYI MTSAMS GRVA MDO SNGAGS KYI 'DON CHA SO SO'I SKABS
BABS GANG YIN 'DZIN SKYOR DANG, RGYUGS SPROD LEN SOGS CHOS SDE
CHEN PO'I LUGS SROL DANG MTHUN PA'I BCAS KHRIMS YANG DAG PA
GNANG, PHYAG MDZOD KHAG NAS KYANG KHRAL

RIGS SNGAR RGYUN GANG RIGS LAS, ZA 'DOD RTOGS SLA'I DBANG GIS
MI SER LA BSDABS GSIG 'OS MIN BYAS MI CHOG PA DANG, MNGA'
ZHABS KYI MI SER BYINGS NAS KYANG PHAN TSUN 'THAB RTZOD RKU
'PHROG SOGS MI CHOG PA'I BSNGAMS RA DANG, BDAG

TU MA BZUNG BA'I BYA DANG RI DVAGS NYA SRAM SOGS SKAM GSHER LA
GNAS PA'I SROG CHAGS RNAMS GSOD MI CHOG PA'I MI 'JIGS PA
SKYABS KYI SBYIN PA STZAL BAS MTSON SNGON MED PA'I DGE BCU'I
BKA' KHRIMS ZLA BA'I ZER GYIS GNAS SKABS DANG MTHAR THUG

GI PHAN BDE'I KU MUNG RGYAS PAR MDZAD PA DA LTA'I BAR DU GNAS
BZHIN PA DANG, BAR SKABS SHIG MI NGAN RE GNYIS KYI SPYOD NGAN
LA BRTEN GONG MA'I KHRIMS 'GAL GYI GZING CHA CHE BAR BYUNG
YANG, RJE NYID KYI THUGS DMIGS KYI DBANG GIS

'JAM CHAGS SU GNAS PA BYUNG, CHE TSANG SPRUL SKU RIN PO CHE
DPAL LDAN BSTAN PA RGYAL MTSAN DBUS SU PHEBS PA'I GRVA SGRIGS
MDZAD MU YIN KYANG RKYEN DBANG GIS CUNG ZAD 'GYANG TZAM BYUNG
YANG, KHA MCHU CHOD 'PHRAL LO DE'I DBYAR THOG GSAN

@010A *, ,SBYONG GI CHED DU DBUS SU PHEBS PA'I GREGS LDAN YANG
DAG MDZAD, LO DE'I STON NAS BZUNG STE SA BYI'I LO MJUG BAR SKU
MTSAMS MDZAD, LO DE'I RJES MAR BYAMS MDUN NAS GDAN DRANGS PA
LTAR

PHEBS, DGON PHAN TSUN GYI DGE 'DUN RNAMS LHAN CIG TU 'TSOGS
PA'I THOG, KHRI PA PHYAG MDZOD GNYIS BCAS KYIS ZHABS BRTAN
DANG, SER SKYA MCHOG DMAN KUN GYIS DAD PAS KUN NAS BSLANGS TE
'BUL BA YANG RGYA CHER PHUL,

'DU KHANG GI SENG G-YAB CUNG DMA' BA'I STABS RGYU YON SBYAR TE
ZHIG GSO DANG, LCAGS STAG LOR MA DGON DU PHEBS, DE NAS BZUNG
LCAGS YOS BAR DU SKU MTSAMS RGYUN RING BA MDZAD, DUS MCHOD KYI
SKABS LAM GYI GTZO

BO RNAM GSUM GYI BSHAD LUNG RGYAS PAR GNANG, CHU SBRUL LOR CHE
TSANG SBRUL SKU RIN PO CHE BOD NAS GDAN SAR 'BYON RTZIS MDZAD
PA LA, PHEBS BSU'I GRVA SGRIG SOGS KYI KHUR LEN GNANG, LO DER
BYAMS MDUN DU PHEBS PAR SNGON

NAS SKU 'KHRUGS DANG BAD KAN SMUG PO LTA BU'I RKYEN GYIS GSUNG
GLO YANG YANG 'BYUNG BA ZHIG YOD KYANG GNOD TSABS CHER MED PA
LA, SHING RTA'I LOR ZLA BA BZHI PA'I NANG DU MGUL CHAM ZHIG
GSAR DU BZHES PA'I STABS KYIS SNGA MA'I GSUNG GLO

CHER SONG BAS, DKA' BCU NGAG DBANG RGYA MTSOS GTZOS ZHABS
'BRING RNAMS KYIS ZHUS PA LTAR GSOL SMAN 'BUL BA DANG, ZHABS
BRTAN SKU RIM SOGS BSGRUBS KYANG PHAN SKYED CHER MA BYUNG
ZHING SKU KHAMS RIM ZHAN DU SONG BAR

@010B BRTEN, ZLA BA LNGA PA'I NANG DU BYAMS MDUN DGON MA LAG
DANG BCAS PA'I SER 'TSOGS BSDUS TE PHYAG MDZOD SPYI THOG DANG
SKU SGER BCAS NAS MANG JA DANG 'GYED PHOGS SNA MANG BA DANG,
BRAG G-YAB KYI MA DGON BKRA SHIS G-YANG 'KHYIL DU

DBYAR GNAS SKABS GONG BZHIN SPYI SGER NAS MANG JA 'GYED PHOGS
KYI BSNYEN BKUR DANG BCAS ZHABS BRTAN SKU RIM RGYA CHE BA
DANG, CHAB 'OG GI DGON SDE KHAG NAS KYANG SPRUL PA'I SKU RIN
PO CHE 'DI NYID LUGS GNYIS KYI SGO NAS BKA'

DRIN CHE GSHIS ZHABS PAD BRTAN PA ZHIG BYUNG NA SNYAM DU THAMS
CAD DAD LANGS KYIS ZHABS BRTAN SKU RIM NYIN MTSAN LTOS MED LTA
BUR BSGRUBS SHING, DER MA ZAD CHAB MDO DANG SMAR KHAMS KYI
DGON KHAG RNAMS SU'ANG MANG 'GYED

DANG BCAS ZHABS BRTAN SKU RIM YANG DAG PA BSGRUBS, SMAN PA
YANG MKHAS PA GZHAN ZHIG BSTEN NA ZHUS PAR, SMAN PA GZHAN GYIS
DGOS PA MED SNGA MAS CHOG GSUNG, SNYUN GZHI LA GNOD DOGS ZAS
SPYOD 'DZEM DGOS

BYUNG BAS RLUNG SHAS CHE BAR BRTEN, SMAN PAS PHYI DRO'I KHA
ZAS GLOD PA DANG, CHANG YANG BZHES NA PHAN ZHES ZHUS PAR, 'DUL
BA'I BCAS KHRIMS LA GCES SPRAS CHE BA'I DBANG GIS GSAN PA MA
MDZAD, DKA' BCUS

GTZOS ZHABS PHYI RNAMS KYIS RTZAM THANG DU CHANG BSRES NAS
DRANGS PAS, CHANG GI BRO BA MYONG 'PHRAL MA DGYES PA'I NYAMS
KYIS DE PHYIR 'BO BA MDZAD, DE RTING CHANG YOD MED KYI DOGS
SEL MA ZHUS PAR THUG PA YANG BZHES PA MA GNANG,

@011A *, ,SNYUNG GZHI'I BABS LCI RU SONG NAS SKU GZUGS KYI
RKYEN MI THEG PA LTA BUR YOD RUNG, RGYUN GYI THUGS DAM MAndAL,
'JIGS BYED KYI MNGON RTOGS SOGS ZHAL 'DON GYI RIM PA'ANG NYIN
MO DANG MTSAN

MO'I RING CHAG MED MDZAD, SKYABS MGON RGYAL BA YAB SRAS, LCANG
SKYA RDO RJE 'CHANG, CHE TSANG SPRUL SKU, KLONG RDOL BLA MA
SOGS CHOS 'BREL MNOS PA'I BLA MA RNAMS KYI MTSAN NAS SMOS TE
ZHABS PAD BRTAN BA'I THUGS SMON

DANG; RGYAL BA'I BSTAN PA RIN PO CHE DGE 'DUN GYI SDE DANG
BCAS PA PHYOGS DUS KUN TU DAR ZHING RGYAS PA'I THUGS SMON YANG
YANG GNANG, PHYAG DBANG ZHU MI BYUNG BA RNAMS SKU 'KHRUGS LA
GNOD DOGS ZHABS PHYI RNAMS KYIS BKAG PAR

DGOS PA MED, RANG RANG GI 'DOD PA LTAR MJAL KHA BTANG BAS CHOG
GSUNGS, DKA' BCU SOGS KYIS GDUNG SHUGS DRAG POS ZHABS PAD YUN
RING DU BRTAN DGOS PA'I GSOL 'DEBS ZHUS PAR, RGYAL DBANG GI
RNAM THAR GYI

DPE ZHIG DRANGS NAS TSES MA LCOGS NA YANG KHYED TSOS SMRE
SNGAGS DANG LAB GZHI MANG PO BYED PA LA DGOS PA MED GSUNG NAS
RGYUN GYI THUGS DAM DANG, KHYAD PAR DMIGS BRTZE MA ZHAL 'DON
GYI GTZO BOR MDZAD PAS, NYE GNAS RNAMS

KYIS KYANG 'DON ROGS BYAS PAR, NGAS DMIGS BRTZE MA 'DON BA 'DI
NAD AE DRAG BSAMS NAS BTON PA MIN, RJE BLA MA LA GSOL BA 'DEBS
PA YIN GSUNG, SKABS 'GA' RER GSUNG GI BABS LA DPAGS NA YI DAM
GYI LHA DU

@011B MA'I GZIGS SNANG YANG BYUNG YOD PA'I TSOD DU SNANG, DE
LTAR SPYI SGER NAS ZHABS PAD YUN RING DU BRTAN PA'I THABS TSUL
LA BRTZON PA CHEN POS 'BAD KYANG SKU DNGOS KYI GDUL BYA RDZOGS
PA DANG, RTAG 'DZIN CAN RNAMS CHOS LA BSKUL BA'I

CHED DU CHU STONG ZLA BA'I TSES BRGYAD KYI NYIN GUNG TZAM LA
GZUGS SKU'I SNANG BA BSDUS NAS CHOS KYI SKU DON DAM PA'I BDEN
PA MNGON DU MDZAD CING, DE'I TSE SKU'I GZI MDANGS GSAL ZHING
RNAM SNANG GI CHOS BDUN LDAN LA GNAS PA'I SGO NAS THUGS

DAM LA BZHUGS PA'I TSUL BSTAN TO, ,NANG DU CHOS KYI SKU MNGON
DU MDZAD PA'I RTAGS SU NAM MKHA' G-YA' DAG CING 'JA' SPRIN GYI
DRA BAS KHEBS PA SOGS NGO MTSAR BA'I LTAS MANG DU BYUNG NGO,
,ZHABS PHYI RNAMS MGON SKYABS DANG BRAL

BA'I DBANG GIS YID KYI BUD SHING SDUG BSNGAL GYI ME LCES GDUNG
BAR GYUR KYANG, SNGON DU ZHAL BKOD GNANG PA'I DON BZHIN SRAN
BTZUGS NAS SMRE SNGAGS 'DON PA SOGS MYA NGAN GYI RNAM PA BOR
NAS SKU GDUNG RIL PO ZA MA TOG TU BZHUGS SU

BCUG STE BLA MA DAM PA'I THUGS KYI DGONGS PA ZAG MED CHOS
DBYINGS SU RDZOGS PA'I CHED DU DGE 'DUN RNAMS KYIS MCHOD 'BUL
DANG, DKYIL 'KHOR DU MA'I ZHAL PHYE STE SGRUB MCHOD DANG, BLA
MA MCHOD PA GSUNG BA SOGS DGON PHAN TSUN DU

MANG 'GYED THOG DGONGS PA RDZOGS THABS KYI RNAM DKAR RGYA CHE
BA BSGRUBS, SPRUL PA'I SKU CHE TSANG GRVA SAR BZHUGS YONG THOG
MI SNA CHED MNGAGS KYI GDONG ZANG ZING GI BDOG PA DANG BCAS
THUGS DAM GSAL 'DEBS ZHUS, LHA SA SMON LAM CHEN

@012A *, ,MOR YANG DGE 'DUN NYI KHRI LHAG TZAM LA MANG JA
GNYIS DANG 'GYED BAL tA MA RE, RGYUD STOD PAR JA THUG NYIN
'KHYONGS DANG 'GYED PHYED BRGYAD RE, RGYAL DBANG THAMS CAD
MKHYEN PA'I SKU ZHABS SU RGYA DNGUL RDO TSAD

BCU SOGS 'BUL NOD GYA NOM PA DANG, DE MO SPRUL PA'I SKUR DNGUL
RDO TSAD GSUM SOGS TSAN GRANGS DANG, GZHAN YANG YONGS 'DZIN
KHRI PA, SPRUL SKU KHAG, KLONG RDOL BLA MA RNAMS KYI SKU ZHABS
SU BSNGO RTEN DANG, BKRA SHIS

LHUN POR TSOGS CHEN DU MANG JA DANG 'GYED BAL tAM RE, PAn CHEN
THAMS CAD MKHYEN PA'I SKU ZHABS SU DNGUL RDO TSAD NYI SHU SOGS
DNGOS PO GTOS CHE BA DANG, YONGS 'DZIN, GRVA TSANG KHAG GI
SLOB DPON RNAMS LA'ANG BSNGO RTEN GYI

BDOG PA GYA NOM PA BSTABS, RGYA NAG TU SKYABS MGON LCANG SKYA
RIN PO CHER ZANG ZING GI DNGOS PO GYA NOM PA DANG, THUGS DAM
GSAL 'DEBS SU DMIGS BDAG LA'ANG GSER SRANG BCU SOGS BCAS BKRA
SHIS LHUN PO'I PHYAG

MDZOD BRGYUD MDO SMAD DU BSKUR BYUNG ZHING, DES MTSON ZHABS
PHYI RNAMS KYIS SKU CHAS KYI DNGOS PO RNAMS CHUD ZOS SU MA
BTANG BAR SPRUL PA'I SKU RIN PO CHE ZHI BAR GSHEGS PA'I THUGS
DGONGS RDZOGS CHED RNAM DKAR GYI MCHOD SBYIN

RGYA CHEN PO BSGRUBS TE YA RABS BSNGAGS 'OS KYI NGANG TSUL
LHUR BLANGS PA BYUNG 'DUG GO ,GONG GSAL GYI DGON KHAG RNAMS SU
YANG SRID MYUR 'BYON GYI ZHAL 'DON CHOS SPYOD KYI RIM BA'ANG
GNAD SMIN BSGRUBS, DE NAS DKA' BCU

@012B NGAG DBANG RGYA MTSO DANG, PHYAG MDZOD DON GRUB RGYAL
MTSAN GNYIS KYIS KHUR BLANGS TE SKU GDUNG GI BZHUGS GNAS GTZUG
LAG KHANG PHUN SUM TSOGS PA GSAR RGYAG DANG, DE'I NANG DU
DNGUL DKAR SRANG LNGA STONG LHAG TZAM DANG, GSER

SRANG BCO LNGA LHAG LAS BZHENGS PA'I LHA BABS MCHOD RTEN SA
'DZIN GYI RGYA KHYON LA MTHO BCO LNGA YOD PA, MU TIG DANG G-YU
DANG BYU RU DANG SPOS SHEL SOGS RIN PO CHE'I PHRA RGYAN DU MAS
MDZES SHING MDO RGYUD LAS GSUNGS PA'I CHAG TSAD PHUN

SUM TSOGS PA DANG LDAN PA'I BUM PA'I NANG DU SKU GDUNG RIN PO
CHE DANG, RING BSREL RNAM BZHIS BYUR BUR GTAMS PA GSAR DU
BSKRUN, DE'I MDUN DU MCHOD RDZAS MTHA' YAS PA PHUL TE CHOS
BRGYAD KYI RNYOG PA DANG BRAL BA'I DGE RTZA GSUM GYIS

BSDUS PA'I RNAM DKAR GYI RIM PA KUN TU BZANG PO'I MCHOD SPRIN
LA 'GRAN BZOD PA BSTAR ZHING SKU GDUNG RIN PO CHE YE SHES SEMS
DPA'I NGO BO DANG DBYER MED DU SGRUB PA'I RAB TU GNAS PA'ANG
RGYUD SDE NAS BSHAD PA LTAR BGYIS TE BKRA SHIS DGE

MTSAN GYI ME TOG CHAR DU BSNYIL BAR BYAS SO, ,DE LTAR MDO
KHAMS BSTAN PA'I SNANG BYED CHEN PO SPRUL BA'I SKU RIN PO CHE
'DI NYID MKHYEN RAB MCHOG TU YANGS SHING THUGS RGYUD ZHI ZHING
DUL BA, DGE BA'I BSHES GNYEN DU MA'I ZHABS

PAD BSTEN NAS DAM PA'I CHOS TSOL BA LA SGRA DBYANGS SRAS PO
LTAR NGOMS PA MI MNGA' BA, SKYES RABS SO BZHI PA DANG SPYOD
'JUG SOGS THUGS 'DZIN GNANG NAS RGYUN DU ZHAL 'DON MDZAD,
BYAMS SNYING RJE BYANG CHUB GYI SEMS 'BYONGS PA, 
@013A *, ,SNGOM GSUM RNAM PAR DAG CING GZHAN DON LA SPRO BA
BRTAN PA, 'GRO BA DU MA'I 'DREN PAR GYUR KYANG DMAN CHA 'DZIN PA
LA DGYES PA, ZAB MO'I TING NGE 'DZIN LA MNGA' BRNYES SHING LHA
DANG YI DAM DU MA'I

GZIGS SNANG NAR MAR 'BYUNG BA SOGS YON TAN MTHA' YAS PA DANG
LDAN PA STE, SA MTHON PO LA GNAS PA'I RGYAL BA'I SRAS PO ZHIG
ZHING 'DIR BSAMS BZHIN DU BSTAN PA DANG 'GRO BA'I DON DU BYON PA
YIN NO ZHES SKAL BA DANG LDAN PA

RNAMS KYIS GUS PA LHUR LEN PAR BYA'O, ,'DIR SMRAS PA, BSKAL
BZANG RNAM 'DREN BZHI PA'I DGONGS PA'I BCUD, ,BSHAD SGRUB THUB
BSTAN CHOS KYI DGA' STON MCHOG ,'GYED LA MKHYEN RAB DBANG PHYUG
MTHU GRUB PA, ,

GANG 'DI BSTAN 'DZIN RGYA MTSO'I DED DPON YIN, ,ZLA BA DAG PA'I
KHAMS BZHIN RNYOG BRAL BA'I, ,KHYOD KYI GSANG GSUM MDZAD BA MA
LUS PA, ,DPAL LDAN THUB PA RNAMS KYI NGO MTSAR BZHIN, ,TSUR
MTHONG SKYE BO'I BLO YIS DPAG

PAR DKA', ,'ON KYANG GANG GI BKA' DRIN GDUGS DKAR GYI, ,GRIB
BSIL SNYING LA 'GROGS PA DE DAG GI ,YID KYI 'DOD BA 'JO PHYIR
THUN MONG BA'I, ,RNAM THAR RAGS RIM MDOR BSDUS GTAM DU BRJOD,
,DGE BAS SKAL

BZANG RAB DKAR BDUD RTZI'I MTSO, ,MOS GUS RLABS 'PHRENG CHAL
CHIL G-YO BA'I RTZER, ,RTOGS BRJOD DANG MOS RDZA RNGA BRDUNG BA
YIS, ,SRID GSUM RNA BA'I BCUD LEN SPEL GYUR CIG ,LUS CAN SHES
RGYUD GSER LDAN DGA'

@013B MA'I LTOR, ,THUB BSTAN AA MRA'I 'KHRI SHING RGYAS BA GNAG,
,PHAN BDE'I 'BRAS BU G-YUR DU ZA BA YIS, ,BYANG GROL DGA' STON
CHEN POR SPYOD GYUR CIG, ,,CES MDO KHAMS BSTAN PA'I SNANG BYED
CHEN PO RDOG LO TZ'A BA LEGS PA'I SHES RAB

KYI RNAM 'PHRUL BRAG G-YAB CHUNG TSANG SPRUL BA'I SKU RIN PO CHE
BSKAL BZANG THUB BSTAN DBANG PHYUG GI RNAM BAR THAR PA DAD PA'I
SGO 'BYED CES BYA BA 'DI NI, LUGS GNYIS LA BLO GROS KYI 'JUG PA
MCHOG TU YANGS PA PHYAG MDZOD DON GRUB RGYAL MTSAN GYIS BSKUL
DOR, ^ BTZUN PA 'JAM

DBYANGS BZHAD BA DKON MCHOG 'JIGS MED DBANG POS LHA LDAN NOR
'DZIN DGA' TSAL DU SBYAR BA'O,, ,,
