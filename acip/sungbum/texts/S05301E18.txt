` DE LTAR RDZOGS RIM GYI SPYI'I YIG CHUNG GSUM, SO SO'I

YIG CHUNG GSUM STE DRUG GIS BCU GCIG PA'I BAR DU BRJOD NAS, BCU
GNYIS PA SGYU LUS KYI YAN LAG BSRE BA'I YIG CHUNG LA GNYIS, BSRE BA
DGU'I RNAM GZHAG DANG, SHIN TU GCES PA'I GDAMS NGAG ZAB MO'I ZHAL
SHES RNAMS ZHIB TU BSHAD PA'O, ,

@027A *, ,DANG PO LA GNYIS, SKU GSUM DUS GSUM DANG SBYAR BA DANG,
DUS GSUM SKU GSUM DANG SBYAR BA'O, ,DANG PO NI, BCOM LDAN 'DAS
KHYAB BDAG RDO RJE 'CHANG CHEN PO LA PHYAG 'TSAL LO, ,BSRE BA'I
GDAMS NGAG LA, LAM DUS KYI SKU GSUM

DANG BSRE BA LA GSUM STE, 'DI LTAR LAM DUS KYI CHOS SKU DANG BSRE
BA DANG, LAM DUS KYI LONGS SKU DANG BSRE BA DANG, LAM DUS KYI SPRUL
SKU DANG BSRE BA'O, ,DANG PO LA GSUM, GNYID SAD DUS CHOS SKU DANG
BSRE BA DANG, GNYID KYI DUS CHOS SKU DANG BSRE BA,

'CHI BA'I DUS CHOS SKU DANG BSRE BA'O, ,DANG PO NI, DANG POR LUS
KYI GNAD CHE SAR GNAD DU BSNUN PA LA BRTEN NAS STONG PA BZHI
BSKYED
PA'I 'OD GSAL STONG PA BZHI PA SHAR BA'I DUS NA LTA THOG TU BZHAG
NAS BSGOM PA YIN LA, GNAD DU BSNUN PA LA YANG SGO

GSUM STE, 'OG SGOR NOR BU'I DBUS SAM, NOR BU'I RTZE DH'U T'I'I MER
SNAR RDZAS KYI THIG LE PHRA MO BSGOMS PA LA BRTEN NAS DE BRTAN PA'I
MTHAR RO RKYANG GI RLUNG DH'U T'IR ZHUGS SHING THIM PA LA BRTEN
NAS, SMIG RGYU LA SOGS PA'I RTAGS BZHI PO SNGON DU

'CHAR ZHING, DE'I 'OG TU STONG PA DANG, SHIN TU STONG PA DANG,
STONG PA CHEN PO ZHES BYA BA, MING GZHAN SNANG BA DANG, MCHED PA
DANG, NYER THOB CES BYA BA GSUM SHAR BA'I MTHAR, THAMS CAD STONG
PA
ZHES BYA BA'I 'OD GSAL CHEN PO SHAR BA NI SGO DANG

PO'O, ,GZHAN YANG SNYING GA'I SNA RTZER MI SHIGS PA'I SNGAGS KYI
THIG LA BSGOMS PA LA BRTEN NAS, DE BRTEN PA'I MTHAR RO RKYANG GI
RLUNG DH'U T'IR ZHUGS SHING THIM PA LA BRTEN NAS, SMIG RGYU LA SOGS
PA'I RTAGS BZHI PO SNGON DU 'CHAR ZHING, DE'I

@027B 'OG TU STONG PA DANG, SHIN TU STONG PA DANG, STONG PA CHEN PO
ZHES BYA, MING GZHAN SNANG BA DANG, MCHED PA DANG, NYER THOB CES
BYA BA GSUM SHAR BA'I MTHAR, THAMS CAD STONG PA ZHES BYA BA'I 'OD
GSAL CHEN PO SHAR BA NI SGO GNYIS PA'O, ,YANG GDONG GI SNA RTZER

'OD KYI THIG LE ZHES BYA BA RLUNG 'OD ZER LNGA PA SNA BUG NAS RGYU
BA'AM 'JUG LDANG GNAS GSUM MA BCOS PA RDO RJE GSUM GYI RANG GDANGS
SU SHAR BAR BSGOM ZHING, DE YANG DH'U T'I NAS BYED PAR MOS PA'I RDO
RJE'I BZLAS PA BSGOMS PA'I MTHAR, RO RKYANG GI RLUNG DH'U T'IR

ZHUGS SHING THIM PA LA BRTEN NAS, DANG PO SMIG RGYU LTA BU DANG,
GNYIS PA DU BA LTA BU DANG, GSUM PA ME KHYER LTA BU DANG, BZHI PA
MAR ME 'BAR BA LTA BU'I NYAMS 'BYUNG STE, RIM PA BZHIN SA CHU LA
THIM PA DANG, CHU ME LA THIM PA DANG, ME RLUNG LA THIM

PA DANG, RLUNG RNAM SHES KYI SNANG BA DANG PO LA THIM PA LAS 'BYUNG
NGO, ,DE NAS STONG PA DANG PO'I DUS SU SNANG BA GZHAN GANG YANG MI
'CHAR BAR YUL DU GANG SNANG THAMS CAD MTSAN MO'I NAM MKHA' DRI MA
MED PA LA ZLA BA'I 'OD ZER GYIS KHYAB PA LTA BU'I DKAR LAM

KYI SNANG BA 'BYUNG, DE NAS SNANG BA DE YANG RIM GYIS BSDUS NAS,
SNANG BA GZHAN GANG YANG MI 'CHAR BAR YUL DU GANG SNANG THAMS
CAD
MTSAN MO'I NAM MKHA' DRI MA MED PA LA NYI MA'I 'OD ZER GYIS KHYAB
PA LTA BU'I DMAR LAM GYI SNANG BA 'BYUNG, DE NAS SNANG

BA DE YANG RIM GYIS BSDUS NAS, SNANG BA GZHAN GANG YANG MI 'CHAR
BAR YUL DU GANG SNANG BA THAMS CAD MTSAN MO SROD KYI NAM MKHA'
DRI
MA MED PA LA MTSAMS KYI SMAG GIS KHYAB PA LTA BU'I NAG LAM GYI
SNANG BA 'BYUNG, DE'I STOD SMAD LA DRAN PA MI NYAMS

@028A *, ,SHING, BAR DU RLUNG THIM PA'I MTHUS DRAN PA CHES NYAMS PA
'BYUNG NGO, ,DE NAS SNANG BA DE YANG RIM GYIS BSDUS NAS MTSAN MO
THO RANGS KYI NAM MKHA' ZLA NYI'I SMAG GI 'OD DANG BRAL BA'I NAM
MKHA'I RANG MDOG JI LTA BA BZHIN DU 'OD

GSAL MTHA' DBUS MED PA SHIN TU DVANGS PA'I NYAMS 'CHAR RO, ,DE DAG
GI BSHAD PA RNAMS KYI SNGA MA RNAMS LA'ANG SHES PAR BYA'O, ,DE NI
SGO GSUM PA'O,,