*, ,BCOM LDAN 'DAS SME BRTZEGS KYI SGRUB THABS RJES GNANG BA
BZHUGS SO, ,

@001A #, ,BLA MA DAM PA RNAMS LA PHYAG 'TSAL LO, ,BCOM LDAN
'DAS SME BA BRTZEGS PA SGOM PAR 'DOD PAS, SKYABS 'GRO DANG
SEMS BSKYED PA SNGON DU SONG NAS, SVA BH'A WAS STONG PAR
BSGOM, STONG PA'I

NGANG LAS PAm LAS PADMA, RAm LAS NYI MA'I STENG DU, H'Um LJANG
SNGON LAS 'OD ZER 'PHROS, 'PHAGS PA MCHOD, SEMS CAN GYI DON
BYAS, TSUR 'DUS RANG GI SDIG PA DANG SGRIB PA THAMS CAD
SBYANGS, DE YONGS SU GYUR PA

LAS, RANG NYID KHRO BO SME BA BRTZEGS PA SKU MDOG LJANG SNGON,
ZHAL GSUM PHYAG DRUG PA, RTZA ZHAL LJANG GU , GA-YAS DKAR,
GA-YON DMAR BA, PHYAG DANG PO GNYIS THUGS KAR SDIGS MDZUB
BSNOL BA, GA-YAS KYI 'OG MA

GNYIS RDO RJE DANG RAL GRI 'DZIN PA, GA-YON 'OG MA GNYIS ZHAGS
PA DANG LCAGS KYU 'DZIN PA, ZHAL RE RE LA SPYAN GSUM GSUM DANG
LDAN PA, KHRO GNYER MCHE BA GTZIGS PA, SKRA KHAM PA GYEN DU
BRDZES PA, SKU LA RIN

PO CHE'I RGYAN SNA TSOGS KYIS BRGYAN PA, SKU STOD LA DAR LJANG
SNGON GYI NA BZA' GSOL BA, SKU SMAD LA STAG GI PAGS PA'I SHAM
THABS CAN, ZHABS GA-YAS CUNG ZAD BSKUM PA, GA-YON BRKYANG BAS
BZHUGS PA'O, ,DE'I

DPRAL BAR AOm, MGRIN PAR A'A: THUGS KAR H'Um, H'Um LAS 'OD ZER
'PHROS PAS, YE SHES PA MDUN GYI NAM MKHAR SPYAN DRANGS LA,
AARGHAm LA SOGS PAS MCHOD NAS, DZA: H'Um BAm HO: SA RANG DANG
GNYIS SU MED

@002A *, ,BSTIM, YANG H'Um LAS 'OD 'PHROS DBANG GI LHA RIGS
LNGA 'KHOR DANG BCAS PA SPYAN DRANGS LA, AARGHAm LA SOGS PAS
MCHOD NAS, AOm SARBA TA TH'A GA TA AA BHI shINYTZA TU MAm,
ZHES GSOL BA BTAB

PAS, DE BZHIN GSHEGS PA THAMS CAD KYI ZHAL NAS, AOm SARBA TA
TH'A GA TA AA BHI shE KA TA SA MA YA SHR'I YE H'Um, ZHES GSUNG
ZHING SPYI BO NAS YE SHES KYI CHUS DBANG BSKUR BAS, DRI MA
THAMS CAD DAG CHU LHAG MA

YAR LUD PAS, DON YOD GRUB PAS DBU BRGYAN PAR BSAM MO, ,SNGAGS
BZLA BAR 'DOD NA, RANG GI SNYING GAR NYI MA'I DKYIL 'KHOR GYI
STENG DU H'Um LJANG SNGON, DE'I MTHAR GA-YAS SKOR DU, AOm
BH'UR KUm MAH'A PR'A n'A YE BH'U RTZI

BH'UR KI BHI MA N'A SE AU TZUshMA KRO DHA H'Um H'Um PHAt PHAt
SV'AH'A, ZHES PAS BSKOR BAR BSAM MO, ,DE DAG LAS 'OD 'PHROS
'PHAGS PA MCHOD, SEMS CAN GYI DON BYAS, TSUR 'DUS RANG GI SDIG
PA DANG SGRIB PA NYAMS GRIB

LA SOGS PA MI GTZANG BA THAMS CAD DAG PAR BSAM, BSOD NAMS DANG
YE SHES KYI TSOGS RGYAS PAR BSAM ZHING, GONG GI SNGAGS BZLA
BAR BYA'O, ,YANG RANG GZHAN GYI DON DU KHRUS BYED PAR 'DOD NA,
RANG SNGAR BSHAD

PA LTAR LHAR BSGOM, MDUN DU ZANGS GZHONG LA SOGS PA'I SNOD KHA
TEB KYI NANG DU, SROG CHAGS MED PA'I CHU GTZANG MA BLUG LA,
DE'I STENG DU ZLA BA'I DKYIL 'KHOR, DE'I STENG DU GONG GI
SNGAGS KYI YIG 'BRU KHA DOG LJANG

@002B GU RNAMS KYIS KHENGS PAR BSAM MO, ,DE NAS RANG GI SNYING
GA NAS SA BON DANG YIG 'BRU LAS 'OD ZER 'PHROS PAS, MDUN GYI
YIG 'BRU LA PHOG ,DE LAS BDUD RTZI'I RGYUN BABS PAR BSAM ZHING
GONG GI SNGAGS BZLA BAR BYA'O, ,BZLAS PA TSAR BA DANG, AARGHAm

LA SOGS PAS MCHOD NAS, SNGAGS BZLAS PA'I MCHIL MA ZANGS GZHONG
DU BTAB PAS, ZLA BA DANG YIG 'BRU 'OD DU ZHU NAS CHU LA THIM
PAR BSAMS LA, RANG GZHAN GYI KHONG DU BTANG BA DANG, KHRUS
BYAS NA, DME DANG, MDZE DANG, YUG SA DANG, NYAMS GRIB

LA SOGS PA MI GTZANG BA THAMS CAD SEL BA'I MCHOG TU 'GYUR RO,
,ZAS DANG, GNAS DANG GROGS LA SOGS PA NYAM NGA BA BYUNG BA'I
TSE RANG LHAR DRAN PA TZAM BYAS LA, SNGAGS LAN GSUM TZAM BZLAS
PAS THUB PAR NGES SO, ,'DI'I BRGYUD PA NI RDO RJE

SME BA BRTZEGS PA, DPAL LDAN AA TI SHA, DGON PA BA DBANG PHYUG
RGYAL MTSAN, SNE'U ZUR BA YE SHES 'BAR, DGYER SGOM GZHON NU
GRAGS, DBON STON GZHON NU 'BYUNG GNAS, DPAL LDAN DGON PA BA,
BLA MA DO PA, BLA MA BKRA SHIS RGYAL MTSAN,

MGON PO TSUL KHRIMS SO,, MANGGA LAm,, ,