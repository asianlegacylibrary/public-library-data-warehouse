@113A *, ,BSNYEN YIG DNGOS GRUB RGYA MTSO ZHES BYA BA BZHUGS SO,
,*, ,BLA MA DANG YI DAM GYI LHA DBYER MA MCHIS PA'I ZHABS LA
PHYAG 'TSAL LO, ,'DIR YI DAM LHA'I BSNYEN BSGRUB BYED TSUL 'CHAD

PA LA, SPYIR BSHAD PA DANG, RDO RJE 'JIGS BYED CHEN PO'I BSNYEN
PA BYED TSUL BYE BRAG TU BSHAD PA DANG, ZHAR BYUNG GZHAN BSHAD
PA'O, ,DANG PO NI, DPAL GSANG BA 'DUS PA LHA SO GNYIS PA, RDO
RJE

'JIGS BYED LHA BCU GSUM MA, 'KHOR LO SDOM PA LHA DRUG CU RE
GNYIS PA LTA BU BLA MED KYI RGYUD, KUN RIGS RTZA BA'I LHA SO
BDUN MA LTA BU RNAL 'BYOR RGYUD, RNAM SNANG MNGON BYANG LTA BU
SPYOD RGYUD, TSE DPAG

MED LHA DGU LTA BU BYA RGYUD NAS BSHAD PA'I DKYIL 'KHOR GANG
YANG RUNG BA CIG GI LHA'I BSNYEN PA BYED PA LA, LAM THUN MONG
BAS RGYUD SBYAR BA SNGON DU BTANG NAS, DKYIL 'KHOR DER 'JUG PA
DANG DBANG BSKUR THOB

PA SNGON DU 'GRO DGOS TE, DPER NA BU MED PA'I KHYIM PA 'BYOR BA
GZHAN JI LTAR YOD KYANG RANG NYID SHI BA DANG KHYIM DE 'DZIN
MKHAN RANG GI RIGS RGYUD MED PAS STONG PA LTA BUR 'GYUR BA DANG,
PI WANG SHING DANG BAGS

PA SOGS GZHAN THAMS CAD TSOGS KYANG RGYUD MED NA RDUNG DU MI
RUNG BA BZHIN, DBANG MA THOB NA SNGAGS BZLAS PA DANG, LHA BSGOM
PA SOGS KYIS KYANG DNGOS GRUB KHYAD PAR CAN 'THOB PAR MI 'GYUR
BA'I PHYIR,

DPAL SANGS RGYAS THOD PA'I RGYUD LAS, DPER NA BU TSA MED PA'I
KHYIM, SHI BA TZAM GYIS STONG PA NYID, DE BZHIN DBANG DANG BRAL
NA NI, YE SHES KUN GYIS STONG PA NYID, ,DPER NA PI WANG SBYOR

KUN TSOGS, ,RGYUD DANG DRAL NA RDUNG MI RUNG, ,DE BZHIN DBANG
DANG BRAL NA NI, ,SNGAGS DANG BSAM GTAN 'GRUB MI 'GYUR, ZHES
GSUNGS, DE LTAR DBANG MTHOB PAR BSNYEN SGRUB BYAS

@13B KYANG DNGOS GRUB KHYAD PAR CAN 'THOB PA MED PA NI BYE MA
SKAM PO BTZIR BA LA MAR RAM SNUM 'BYUNG BA MED PA DANG 'DRAL,
SLOB DPON GANG ZHIG GIS RANG NYID KYIS RGYUD LUNG 'CHAD SHES
PA'I NGA RGYAL LAM DE RGYU MTSAN DU BYAS

NAS DBANG MTHOB PA LA RGYUD DAM MAN NGAG 'CHAD PAR BYED PA DANG,
DBANG MTHOB PAR RGYUD MNYAN PA DANG MAN NGAG THOB PA'I SLOB
MDAS
RGYUD DON SHES SHING MAN NGAG DE'I DON NYAMS SU BLANGS PAS DNGOS
GRUB PHRA MO THOB

TU ZIN KYANG DE'I DRA' SLOB DPON DANG SLOB MA GNYIS KA SHI MA
THAG DMYAL BAR 'GRO BA'I NYES PA CHEN PO 'BYUNG STE, RGYUD PHYAG
CHEN THIG LE LAS, DBANG MED NA NI DNGOS GRUB MED, BYE MA BA
RTZIR LA MAR MED

BZHIN, GANG ZHIG RGYUD LUNG DA RGYAL GYIS, DBANG BSKUR MED BAR
'CHAD BYED PA, SLOB DPON SLOB MA SHI MTHAG ,DNGOS GRUB THOB
KYANG DMYAL BAR 'GRO, ZHES DANG, RGYUD RDO RJE 'PHRENG BA LAS,

YANG DAG DBANG BSKUR GYIS DBEN NA, ,SGRUB POS RGYUD KYI DON SHES
KYANG, ,SLOB DPON SLOB MA MTSUNGS PAR NI, ,MI BZAD DMYAL BA CHEN
POR 'GRO, ,ZHES GSUNGS PAS SO, ,DE LTAR DBANG

THOB NA YANG THOB PA TZAM GYIS MI CHOG PAR RANG GIS GANG KHAS
BLANGS PA'I SO THAR GYI SDOM PA DANG BYANG SEMS KYI SDOM PA
SRUNG BA GZHIR BYAS KYI STENG DU, BLA MED DANG RNAL 'BYOR RGYUD
KYIS DBANG GANG YANG RUNG BA ZHIG

THOB NA SNGAGS KYI SDOM PA DANG DAM TSIG THAMS CAD SRUNG DGOS
LA, DE GNYIS GANG YANG MTHOB PAR BYA SPYOD KYI DBANG GANG YANG
RUNG BZHIG THOB PA YIN NA SNGAGS SDOM SRUD RGYU MED KYANG SNGAGS
KYI DAM TSIG LEGS

PAR SRUNG BA ZHIG DGOS TE, MNYAM SBYOR GYI RGYUD LAS, DKYIL
'KHOR DU NI MA ZHUGS SHING, ,DAM TSIG RNAMS NI SPANGS PA DANG,
,GSANG BA'I DE NYID MI SHES PAS, ,BSGRUB KYANG CI YANG MI 'GRUB

@114A *, ,PO, ,ZHES GSUNGS PAS SO, ,GZHAN YANG BYANG CHUB KYI
SEMS LA BLO MA SBYANGS PA DANG, RGYUD DANG MAN NGAG LA YID MI
CHES PAR THE TSOM ZA BA DANG, DAM TSIG DANG SDOM PA RNAMS

RGYAL BAS GSUNGS PA'I BKA' BZHIN DU SRUNG BAR MI BYED PA DANG,
LHA DANG BLA MA LA DAD PA BRTAN PO MED PA'I SKYON BZHI PO GANG
RUNG DANG LDAN NA YANG SKAL PA BRGYA PHRAG TU BSNYEN SGRUB LA
BRTZON PAR BYAS KYANG MI 'GRUB

PAS; BYANG CHUB KYI SEMS MAN NGAG BZHIN DU SBYANGS NAS BLO
'BYONGS PA DANG, RGYUD DANG MAN NGAG LA YID CHES NAS THE TSOM
DANG YID GNYIS MED PA DANG, RGYAL BAS 'JUG LDOG GI BSLAB PA BCAS
PA'I

DAM TSIG DANG SDOM PA RNAMS JI SKAD GSUNGS PA'I BKA' BZHIN DU MI
'DA' BAR SRUNG BA DANG, BSGRUB BYA'I LHA DANG DE'I DBANG LUNG
MAN NGAG RANG LA STER BA PO'I SLOB DPON LA DAD PA BRTAN PO BZHI
DANG LDAN PA CIG

DGOS TE, RGYUD RDO RJE RTZE MO LAS, SKAL PA BRGYA PHRAG DAG TU
NI, JI SNYED MNGON PAR BRTZON BYAS KYANG, ,GANG ZAG BZHI NI 'JIG
RTEN TU, ,BSGRUB KYANG 'GRUB PAR YONGS MI 'GYUR, ,BYANG CHUB

SEMS NI MA SKYES DANG, ,THE TSOM LDAN PA NYID DANG NI, ,BKA'
BZHIN DU NI MI BYED PA, ,DAD PA MED NYID 'GRUB MI BGYUR, ZHES
GSUNGS PAS SO, ,DE LA BSNYEN PA ZHES PA NI, ,RANG GI THOB

BYA'AM SGRUB BYA'I LHA DE DANG KHAD NYE BAR BYED PA STE, MYUR DU
THOB BYED KYI THABS CIG LA ZER BA YIN PAS, GSANG BA 'DUS PA'I
RGYUD PHYI MA LAS, THUN MONG MCHOG GI DBYE BA YIS, ,BSNYEN PA
RNAM PA

GNYIS SU 'DOD, ,THA MAL BA NI RDO RJE BZHI, ,MCHOG NI YAN LAG
DRUG GIS SO, ,ZHES GSUNGS PA LTAR BLA MED LTAR NA RIM GNYIS KYI
RNAL 'BYOR DANG, RNAL 'BYOR RGYUD MAN CHAD LTAR NA MTSAN

@114B BCAS MTSAN MED KYI RNAL 'BYOR THAMS CAD LA BSNYEN PA ZHES
BYA BAS BSKYED RDZOGS DANG RNAL 'BYOR GNYIS KYI KHRID DANG BSHAD
PA SOGS LA SBYANGS TE TSUL BZHIN DU BSGOM PAR BYED PA NI, BSNYEN
PA BYED

PA YIN; DE LTAN YANG SNYING PO MDOR BSAGS LAS, DKYIL 'KHOR MCHOG
GI SLOB DPON GYIS, SNGON DU BSNYEN PA LA 'BAD NAS, ,DE NAS DKYIL
'KHOR DE NYID NI, ,SHIN TU DUL BAS BRTAG

PAR BYA, ,LHA NI MNYES PAR MA BYAS NA, ,BDAG NYID RNAM PAR SUN
'BYIN YIN, ,ZHES BSNYEN PA SNGON DU MA SONG BAR DBANG DANG RAB
GNAS SOGS BYAS NA RANG GIS RANG LA GNOD PA BYED PA YIN PAS,

LHA MNYES PAR BYA BA LA SOGS PA'I DON DU BSNYEN PA LA 'BAD DGOS
PAR GSUNGS PA DANG, RNAM SNANG MNGON BYANG GI RGYUD LAS KYANG,
YE SHES RLABS PO CHE'AM NI, YANG NA MNGON SHES LNGA PO DANG,

RIG SNGAGS 'CHANG 'GYUR DNGOS GRUB DANG, TSE RING GZHON NUR
'GYUR BA GANG, ,GAL TE THOB PAR 'DOD NA NI, ,JI SRID 'DI NI MA
BSNYEN PAR, ,DE SRID THOB PAR MI 'GYUR RO, ,ZHES YE

SHES RLABS PO CHE STE THAMS CAD MKHYEN PA'I YE SHES, MNGON SHES
LNGA'AM, RIGS SNGAGS 'CHANG GI DNGOS GRUB DANG TSE RING BA SOGS
KYI DNGOS GRUB GANG DANG GANG THOB PAR 'DOD NA YANG BSNYEN PA

SNGON DU MA BYAS PAR MI 'THOB CES, RGYUD SDE GONG 'OG THAMS CAD
LAS SNGON DU BYA BA GAL CHE BAR GSUNGS PA'I BSNYEN PA NI, DKYIL
CHOG RDO RJE 'PHRENG BA LAS, THAMS CAD MKHYEN PA'I LAM SHES PAS,

SNGON DU BSNYEN PA TSOGS SOG CING, BGEGS NI RNAM PAR NYAMS BYED
NA, BSNYEN PA MED PAS DNGOS GRUB MED, DE PHYIR RIM GNYIS DE NYID
RIG ,DBEN PAR YANG DAG GNAS NAS NI, LHA YI

@115A *, ,'KHOR LO BSKOM PAR BYA, ,SKYON DE YI GSANG SNGAGS
BZLAS,. ,'KHOR LO'I GTZO BO'I 'BUM BZLAS SHING, ,YANG NA RANG GI
LHA YI 'BUM, ,DKYIL 'KHOR BA YI KHRI

YIN TE, ,'DI NI SNGON DU BSNYEN PAR BRJOD, ,CES BLA MED LTAR NA
RIM PA GNYIS KYI LAM GYI RNAM BZHAG SHES PA'I GANG ZAG GIS DBEN
PA'I GNAS SU THOG MAR LHA'I DKYIL 'KHOR BSGOM STE DE RJES SNGAGS

BZLA BAR GSUNGS SHING, SNGAGS RIM LAS KYANG, THUN BZHI'I RNAL
'BYOR LA 'BAD PA'I SGO NAS LHA'I NGA RGYAL DANG GSAL SNANG SGRUB
PA NI BSNYEN PA'I GTZO BO YIN TE, 'DI JI LTAR BYA BA RGYAS PAR

BSKYED RIM GYI SKABS SU BSHAD PAR BYA'O, ,ZHES SNGON DU BYA BA'I
BSNYEN PA LA'ANG LHA'I NGA RGYAL DANG GSAL SNANG BSGRUB PA GTZO
BO YIN PAR GSUNGS PA DANG, LEGS GRUB KYI RGYUD LAS KYANG, ,RIGS

DANG RANG BZHIN MTHU RNAMS DANG, ,LAS KYANG RNAM PAR DPYAD NAS
NI, ,RANG GI YID DANG MTHUN PA YI, ,GSANG SNGAGS LA NI BSNYEN PA
BRTZAM, ZHES, RIGS GSUM GYI DKYIL 'KHOR DU

DBANG THOB PA, BYANG SEMS KYI SDOM PA DANG SNGAGS KYI DAM TSIG
DANG LDAN PA, BSNYEN PA JI LTAR BYA BA'I RIM PA LHA BSGOM PA
DANG BZLAS PA BYED TSUL SOGS LA MKHAS PA, YID DANG MTHUN PA'I

GNAS DANG SGRUB GROGS SOGS TSANG BAR BYAS NAS SNGON DU BSNYEN PA
BYA ZHES GSUNGS PAS RGYUD SDE RANG RANG GI LHA BSGOM TSUL SHES
PAR BYAS NAS LHA BSGOM PA DANG SNGAGS BZLA BA SBEL MAR BYED PA'I
BSNYEN

PA BYED DGOS PAS LHA BSGOM TSUL NI SGRUB THABS DANG SKYED RDZOGS
SOGS LAS SHES PAR BYA, SNGAGS BZLA TSUL LA BGRANG 'PHRENG NI BLA
MED LTAR NA SAM BHU tA'I RGYUD LAS, SHEL DANG NYA PHYIS MU TIG
DANG,

@115B KHAMS NI DKAR PO LA SOGS GZHAN, ,ZHI BA'I LAS LA KHYAD PAR
DU, ,PHRENG BA YI NI MTSAN NYID DO, ,GSER DANG DNGUL DANG ZANGS
DAG DANG, ,PADMA'I SA BON KHYAD PAR DU, RGYAS PA LA NI 'PHRENG
BA NYID, RNAM PAR

MKHAS PAS BGRANG BAR BYA, ,GUR GUM LA SOGS DRI SOGS KYIS, DRI NI
THAMS CAD KHYAD PAR DU, BSGRUBS SHING RIL BU BYAS NAS NI, DBANG
LA YONGS SU RAB TU GRAGS, RU RA KSHA DANG LUNG THANG DANG, DE
BZHIN

SKYES PA'I RUS PA NYID, DRAG PO'I LAS LA SBYAR BA BYA, ZHES
DANG, ZHI RGYAS DBANG DANG MNGON SPYOD LA, PO DE TZE NI LAS KUN
BYED, CES GSUNGS PA LTAR GYI RGYUD DANG, YANG DE NYID LAS,
SNGAGS KYI

SGRUB PA LNGA BCU STE, DBANG LA DE YI PHYED NYID DO, ,BRGYA
PHRAG GCIG NI ZHI BA LA, DE BZHIN RGYAS LA LHAG PA BRGYAD, MNGON
SPYOD LA NI DRUG CU NYID, KHYAD PAR DU NI LAS LA SBYAR, ZHES
KHYAD PAR GYI LAS DANG RJES

SU MTHUN PAS LAS THAMS CAD PA'I SNGAGS SGRUB PA'I DON DU PHRENG
RDOG GI GRANGS LNGA BCU BYA BA SOGS GRANGS DANG, RGYUD RDO RJE
MKHA' 'GRO LAS, GSER GYI SKUD BAS BRGYU BAR BYA, LAS RNAMS KUN
BYED DGE BA

YIN; YANG NA RAS BAL SKUD PA NI, BU MO GZHON NU GZUGS MDZES
SHING, YAN LAG SHIN TU RDZOGS PA DANG, BLO GROS LDAN ZHING DAG
'JAM SMRA, ,DE YIS BKAL BA'I SKUD PAS BRGYU, SNGAGS KYI

DNGOS GRUB GROL BAR 'GYUR, ZHES 'PHRENG THAG DANG, SAm BHU tA
LAS, 'PHRENG BA KUN GYIS DGRA BCOM PA, MCHOD RTEN STENG DU RAB
TU BRTAG ,MCHOD RTEN CHOS KYI DBANG PO'I PHYIR, STENG DU YANG

NI CHOS KYI DBYINGS, ,ZHES 'PHRED RDOG RNAMS DGRA BCOM PAR MOS
PA DANG, MDO 'DZIN CHOS SKU DANG, DE'I STENG DU TOG CHOS KYI
DBYINGS NGO BO NYID SKUR MOS PA BYA DGOS TSUL DANG, LAG MTHIL

@116A *, ,NYI MA BSAM NAS NI, ,DBYANGS YIG DANG PO LA SOGS PA,
,LAG PA'I DBUS SU RNAL 'BYOR BAS, ,BSGOM ZHING BDUD RTZI YI GE'I
NANG, ,'OD ZER 'PHROS PA DU MA DANG, ,KHA

DOG DKAR PO BSAM NAS NI, ,SOR MO RDO RJE RTZE MO STE, ,GA-YON PA
PADMA 'DAB MAR BSGOM, ,PADMA RDO RJE SNYOM 'JUG PA'I, ,KHA SBYAR
DBUS SU 'PHRENG BZHAG LA, ,KUN GYI DE NYID BSGOM BYA ZHING,
,PHRENG BA

BYIN GYIS RLABS PAR BYA, ,ZHES DANG, SAm BHU tA LAS, PHYOGS DANG
'TSAMS NI BRGYAD RNAMS KYI, ,DBUS SU DGU BA SANGS RGYAS KYI,
,LTA NI DGU SOGS SRA DBUL, ,LHA DGUS BYIN GYIS BRLAB PAR

BYA, ,ZHES 'PHRENG BA DANG PHRENG THAG BYIN RLABS BYED TSUL
DANG, RDO RJE MKHA' 'GRO LAS, ,ZHI BA LA NI 'DZUB MOR BZHAG
,RGYAS LA GUD MOR DGAL BAR BYA, ,DBANG DU BYA LA SRIN LAG
GSUNGS, ,MTHA'

MAL NI MNGON SPYOD BYA, ,MTHE BOD LCAGS KYUR BYAS NAS NI, ,LHA
RNAMS THAMS CAD 'GRUB PAR BSAM, ,SHIN TU MNYAM GZHAG SNGAGS
BZLAS NA, ,'GRUB 'GYUR 'DIR NI THE TSOM MED, ,CES

'PHRENG BA'O DREN PA'I TSE SOR MO GANG LA DAG LA BA DANG GANG
GIS 'DREN PA'I DMIGS PA DANG BCAS PA RNAMS GSUNGS PA LTAR SKABS
DANG SBYAR, RGYUD SDE 'OG MA LTAR NA PHRENG BA'I RGYUD DE BZHIN
GSHEGS PA'I RIGS LA BO DE

TZE; PADMA'I RIGS PA PADMA'I SNYING PO, ,RDO RJE'I RIGS LA RU
RAKshA MCHOG DANG MA 'BYOR NA LUNG THANG DANG DUNG DANG SHEL
DANG MU TIG DANG, BYI RU DANG NOR BU DANG BSO DANG KHAM BA LAS
BYUNG BA DANG SA BON SNA TSOGS PA

YANG RUNG BAR LEGS GRUB LAS GSUNGS SHING, ZHA NYE DANG ZANGS
DANG MKHAR BA YANG RUNG BAR DPUNG BZANG LAS BSHAD, GRANGS NI
STONG RTZA BRGYAD DAM, BRGYA RTZA BRGYAD DAM, NGA BZHI'AM, NYER
GCIG

@116B GANG YANG RUNG BA BU MOS BKAL BA'I SKUD PA SUM SGRIL LA
BRGYUS TE, LHA RNAMS MCHOD PA BYAS NAS 'PHRENG BA SNYIM PAR BCUG
LA, BLA MA DANG LHA LA PHYAG BYAS NAS RIGS GSUM GYI SNGAGS GANG
YANG RUNG BA BRGYA RTZA

BRGYAD BZLAS TE BYIN GYIS BRLABS PAR GSUNGS PA LTAR BYA, BZLAS
PA'I DMIGS PA NI BLA MED LTAR NA, RDO RJE'I BZLAS PA, MO BO'I
BZLAS PA, KHYOGS KYI BZLAS PA, KHROS PA'I BZLAS PA, GONG BU'I
BZLAS PA, DAM TSIG

GI BZLAS PA STE DRUG LAS, DANG PO NI, SNGAGS KYI TSIG DAG TU MI
BRJOD PAR YID BZLAS BYED PA, GNYIS PA NI SNYING PO SOGS DRAG TU
BRJOD PA STE SNYING PO SOGS GSUM GYI BZLAS PA, GSUM PA NI RANG
GI

THUGS KA'I SA BON LAS SNGAGS KYI PHRENG BA THOG NAS GSANG GNAS
KYI RDO RJE'I RTZE NAS YUM GYI PADMAR ZHUGS PA YANG SONG NAS LHA
MO'I ZHAL NAS RANG GI ZHAL DU ZHUGS THUGS KA'I SA BON LA THIM
NAS YANG SNGAR BZHIN 'KHOR

BAR DMIGS NAS BZLA BA DANG, YANG CHOS THAMS CAD MNYAM PA NYID
KYI NGA RGYAL GYIS SNGAGS 'PHRENG RANG GI ZHAL DU ZHUGS PA RDO
RJE NAS THON PADMAR SONG BA RTZA DBU MA LAS GYEN TU BYUNG STE
YUM GYI ZHAL NAS RANG GI ZHAL DU

ZHUGS NAS 'KHOR BAR BSGOM ZHING YI GE LHOD CING ZHI BA'I 'PHRENG
SNGAGS BZLOB, YANG DANG POR YUM GYI ZHAL NAS RANG GI ZHAL DU
ZHUGS NAS SNGAR BZHIN 'KHOR BAR BSGOM PA GSUM RTZA SNGAGS KYI
BZLAS PA, BZHI

PA NI, DANG PO YUM GYI ZHAL DU ZHUGS NAS SNGAR BZHIN 'KHOR BA YI
GE RNAMS SDUG CING RTZUB BA'I RNAM PA CAN BZLA BA YANG RTZA
SNGAGS KYI BZLAS PA, LNGA PA NI, THUGS KA'I SA BON LA SNGAGS
RNAMS MGO GYEN BSTAN

ZLUM POR BSKOR BA MAR ME'I 'PHRENG BA BZHIN DU YID KYIS BKOD DE
SEMS KYIS BRIS PA BZHIN 'OD ZER 'BAR BAR BSAM NAS ZLOB, DRUG PA
NI, THUGS KA'I SA BON LA SNYING PO DANG NYE SNYING GIS BSKOR BA
LAS DKYI
@117A *, ,'KHOR BA'I LHA'I TSOGS SAM 'OD ZER SPROS TE 'GRO
BA'I DON BYAS NAS SNGAGS DANG LHAN CIG TU 'PHRENG BA'I SKUD PA
'DREN PA'I TSUL GYIS 'JUG PA'I RLUNG GIS SNYING PO'I SA BON LA
GZHUGS CING LHA

SO SO'I SNGAGS BRJOD PA RDZOGS PA NA SLUD PAR BSAM NAS ZLO BA
STE 'DI GNYIS GSUM KA'I BZLAS PA'O, ,RGYUD SDE 'OG MA LTAR NA,
YI GE'I GZUGS LA DMIGS PA'I BZLAS BRJOD DANG, YI GE'I SGRA LA
DMIGS

PA'I BZLAS BRJOD GNYIS, DANG PO LA MDUN GYI LHA'I THUGS KA'I
YI GE'I GZUGS LA DMIGS PA DANG, RANG GI SNYING KA'I YI GE'I
GZUGS LA DMIGS PA GNYIS, GSUM PO DE RE RE LA SHUB BU'I BZLAS
PA DANG

YID BZLAS GNYIS GNYIS YOD PAR BSHAD CING, SNGAGS PHRENG LAS
'OD ZER 'PHROS PAS SANGS RGYAS MCHOD PA DANG, SEMS CAN GYI DON
BYED PAR DMIGS PA YANG BSHAD DO, ,BZLAS PA'I TSE MYUR BUL DANG

SGRA CHE CHUNG SOGS JI LTAR BYA BA NI DPAL 'BRAS RDO RJES,
GSAL BAR ZHES PA NI GUG SKYED DANG TSIG DANG YONGS SU MA BRAL
BA STE, RING BAR MA YIN, DAL BAR MA YIN, DBUGS RDUB PA DANG
'BYIN PAS KYANG GNOD

PAR MA GYUR BA DANG, DBANG PO DANG RTZOL BAS BSKYOD PA'I SGRA
CHE NYAM YIN PA STE, ZHES GSUNGS SHING, DPUNG BZANG GI RGYUD
LAS, BZLAS BRJOD BYED TSE MI MYUR MI DAL ZHING, SGRA CHER MA
YIN HA CANG CHUNG

BAS MIN; SMRA ZHING MA YIN GZHAN DU GA-YENG BZHIN MIN, GUG
SKYED GLA DKOR TSAG RNAMS NYAMS PAS MIN, ZHES GSUNGS PA LTAR
BYA DGOS LA YANG DE NYID LAS, LE LO 'DOD CHAGS MI DGER LDAN
PA'I

SEMS, GANG DANG GANG DU GA-YENG ZHING RGYU BDAG ,DE DANG DE
NAS MYUR DU BZLOG NAS NI, GSANG SNGAGS YI GE MCHOG LA LEGS PAR
SBYAR, ZHES GSUNGS PA LTAR YID GZHAN DU MA YENGS PAR BYA DGOS
TE,

@117B GDONG DRUG GI RGYUD LAS, GZHAN DU MI 'GRO'I SEMS KYI NI,
DE LTA'I TSUL DU BZLAS PA BYA, YUL GZHAN BLO NI 'GRO BA YIS,
SKAL BRGYAR BZLAS KYANG 'BRAS MI 'BYIN, ZHES GSUNGS, SNGAGS
KYI KHA

DOG NI LHA DANG MTHUN PAR BYA BA'AM, LHA DBANG DU BYED PA'I
BSNYEN PA LA DMAR POR BYA LA, LAS KYI DMIGS GSAL CAN LA CHED
DU DMIGS NAS BYED NA, SDIG PA, SGRIB PA, NAD RIMS GDON, BGEGS,

BAR CHAD, RMI LAM NGAN PA, MTSAN MNGON PA, BKRA MI SHIS PA
SOGS ZHI BAR BYA BA'I CHED DU DKAR PO, ,LUNG RTOG GI YON TAN,
SHES RAB, TSE DANG, BSOD NAMS DPAL DANG 'BYOR BA SOGS

RGYAS PA'I CHED DU SER PO, ,LHA DANG MI'I 'GROB DBAND DU BSDU
BA'I CHED DU DMAR PO, ,BLA MA DANG DKON MCHOG BSTAN PA DANG
SEMS CAN YONGS LA GNOD CING 'CHI BAR BYED PA'I BSGRAL BA'I
ZHING BCU, GZHAN YANG

GNOD BYED KYI DGRA BO DANG GDON 'GEGS SOGS DRAG POS TSAR GCOD
PA'I CHED DU NAG PO BSAM PA DANG 'OD ZER KYANG DE DANG 'DRA,
SNGAGS KYI GRANGS NI, DBANG DANG BA GNAS SOGS BYA BA LA SNGON
DU BSNYEN PA BYED PA'I TSE

BLA MED LA 'PHRENG BA'I LUNG GONG DU DRANGS PAR 'KHOR LO'I
GTZO BO'I 'BUM BZLAS SHING ZHES THAD KYI 'KHOR GYI GTZO BO'I
SNGAGS 'BUM BZLA BA DANG, YANG NA RANG GI LHA YI 'BUM, ZHES PA
RANG GIS DBANG ZHU BA'I TSE ME TOG

GANG LA PHOG PA'I LHA DE'I SNGAGS 'BUM BZLA BA GAD MAR CAN,
DKYIL 'KHOR BA YI KHRI YIN TE, ZHES PA DANG GANG GI BSNYEN PA
BYED PA'I DKYIL 'KHOR DE'I 'KHOR GYI LHA RNAMS KYI SNGAGS KHRI
TSE RE BZLA BAR GSUNGS PA

BZHIN RGYUD BRTAG GNYIS LAS KYANG, DKYIL 'KHOR BDAG PO'I BZLAS
PA 'BUM, DKYIL 'KHOR BA YI DE BZHIN KHRI, ZHES GSUNGS SHING,
DE BZHIN TSAD LDAN GZHAN MANG POS KYANG BSHAD PAS DE BZHIN DU

@118A *, ,BYA LA BZLAS BYA'I SNGAGS NI GRUB CHEN NAG PO SPYOD
PAS DPA' BO'I SNYING PO'I GSANG SNGAGS NI, KHRI PHRAG GSUM DU
BZLAS PAR BYA, ZHES DANG, PHYED BCAS BZHI BRGYA PA LAS KYANG,

'BYIN PA DE NYID GSUM DANG SPEL, ZHES 'JAM RDOR LA BRDZA DHRI
KA LA SOGS PA'I 'BYIN SNGAGS 'BRU GSUM DANG SPEL BA, BSNYEN
PA'I DUS KYI BZLAS BYA'I SNGAGS SU GSUNGS PA DANG, DON YOD
ZHABS KYIS

'JIGS BYED KYI YI GE BCU PA'I SNYING PO 'BUM PHRAG GCIG BZLA
BAR GSUNGS PAS SNYING PO LA BYA'O, ,GTZO BO LA ZHAL DU YOD
DANG 'KHOR GYI LHA THAMS CAD KYIS 'DON PAR MOS NA DE GNYIS KYI
'GYUR YOD PAR GSUNGS

TE, 'KHRUL SPONGS LAS, ZHAL THAMS CAD DANG LHA MO'I ZHAL THAMS
CAD NAS SNGAGS 'DON PAR MOS PA BYA'O, ,'DI NYID NI LHA MO
THAMS CAD KYI BZLAS PAS RANG NYID KYI BZLAS PA BRGYA 'GYUR DU
BYAS PAR

'GYUR RO, ,ZHES GSUNGS SO, ,DE LTAR NA YANG GRANGS KYI 'GYUR
TE BSNYEN PA'I GRANGS SU MI RTZI, DER MA ZAD THUN 'TSAMS SU
BZLAS PA'ANG BSNYEN PA'I GRANGS SU MI RTZI NA'ANG BGEGS KYI
BAR CHAD MI 'JUG

PA'I DGOS PA YOD PAS BZLA BAR GSUNGS TE, SLOB DPON MI BSKYOD
RDO RJES, DGRA NAG GI SGRUB THABS LAS, LANGS NAS KYANG GSANG
SNGAGS SKU LA DMIGS SHING GRANGS LA PHAN MI 'DOGS PA BZLA BAR
BYA'O,,

ZHES DANG, BDE MCHOG RTZA RGYUD LAS, NYAL DANG MNYAL 'DUG PA
DANG, ZA MA DANG SBYOR SOGS THAMS CAD LA, SNGAGS PAS RTAG TU
ZLO BYED NA, DE LA BGEGS NI MED PA YIN, ZHES GSUNGS,

RNAL 'BYOR RGYUD LA SNGAGS RIM LAS, SLOB DPON GYI DBANG THOB
PA LA GNYIS LAS, SLOB MA LA DBANG BSKUR BAR 'DOD NA NI RDO RJE
'BYUNG BA LAS GSUNGS PA LTAR BDAG RDZOGS RNAL 'BYOR CHEN PO
DANG BCAS PA'I

@118B TING NGE 'DZIN GSUM PHRI BA MED PAR SGOM PA'I BSNYEN PA
RGYAS PA DANG, DKYIL 'KHOR RGYAL MCHOG GI SKYED CHOG LA SOGS
PA'I BSDUS PA'I BSNYEN PA 'BRING DANG, RNAL 'BYOR CHEN PO LHA
RE RE'I BZLAS BRJOD 'BUM DANG BCAS

PA'I BSNYEN PA BSDUS PA GANG RUNG CIG DGOS SO, ,ZHES GSUNGS
LA, KUN RIG GI dIKKA 'GA' ZHIG LAS, RTZA RIG GAM, GTZO BO'I
SNGAGS SAM ME TOG PHOG PA'I LHA'I SNGAGS 'BUM, GZHAN PA

RNAMS KHRI, YE SHES 'BEBS PA 'BUM, KHA SKOD SBYIN SREG DANG
BCAS PA BYA BAR BSHAD, SPYOD RGYUD LA RNAM SNANG MNGON BYANG
LAS, YI GE DANG NI YI GE SBYAR, DE BZHIN GZHI LAS GZHIR GYUR
PA, SHIN TU

BSDAMS PAS YID LA NI, BZLAS BRJOD 'BUM PHRAG GCIG BYA'O, ,ZHES
YID BZLAS 'BUM PHRAG GCIG BYA BAR BSHAD KYANG DE MTSON PA TZAM
YIN PAS YID BZLAS DANG SHUB BU'I BZLAS PA GNYIS KA BYA BAR
GSUNGS

TE; DE NYID LAS, YID KYIS BZLAS BRJOD BYA BA'AM, YANG NA SHUB
BU'I RNAM GNYIS LAS, RNAL 'BYOR MCHOG GIS BRTAG PAR BYA, ZHES
GSUNGS PAS SO, ,BYA RGYUD LEGS GRUB LAS, BCO LNGA

MAN CHAD GRANGS RNAMS LA, SPYIR NA YI GE DU YOD PA, DE SNYED
'BUM PHRAG BZLAS BRJOD BYA, YI GE SUM CU RTZA GNYIS LA, BZLAS
BRJOD SUM 'BUM BYA BAR BSHAD, DE BAS YI GE MANG PO LA, SNGON
DU

BSNYEN PA KHRI BYA'O, ,ZHES GSUNGS TE, RGYUD GZHAN LTAR, GTZO
'KHOR MANG PO LA MI DGOS PAR GSUNGS, DE LTAR BSNYEN PA'I
GRANGS SONG NAS YE SHES 'BEB SNGAGS BZLA DGOS LA DE'I GRANGS
NI, RJE  BDAG NYID CHEN POS, SNGAGS RIM LAS GSAL BAR MA GSUNGS
SHING, 'DUS PA'I DKYIL CHOG LAS 'BUM DANG, BDE MCHOG LO DRIL
GYI SGRUB THABS GNYIS LAS KHRI BZLA BAR BSHAD PAS RANG RANG GI
SGRUB

@119A *, ,DKYIL LAS DMIGS LA YOD NA DE BZHIN DANG MED NA KHRI
BZLA'O, ,DE NAS RDO RJE SNYING PO RGYAN GYI RGYU LAS, GSANG
SNGAGS LHAG CHAD GANG YIN PA, THAMS CAD SBYIN SREG DAG GIS
SKOR,

ZHES GSUNGS PA LTAR KHA SKONG GI SBYIN SREG BYA DGOS LA KHA
CIG BZLAS PA'I BCU CHA'I SBYIN SREG BYA DGOS PAR 'DOD PA YOD
KYANG ZHI RGYAS LA SOGS PA'I DNGOS GRUB SGRUB PA'I BZLAS PA'I
SKABS SU BCU CHA BYA DGOS PAR SDOM

'BYUNG SOGS LAS GSUNGS KYI, DKYIL 'KHOR GYI CHO GA BYED PA'I
SNGA ROL GYI BZLAS PA'I SKABS SU BCU CHA BYA BAR TSAD LDAN
GYIS MA GSUNGS PAS MI DGOS PAR SNGAGS RIM LAS BSHAD, 'ON KYANG
'DUS PA'I

DKYIL CHOG LAS, YE SHES 'BEBS SNGAGS 'BUM GYI BCU CHA'I SBYIN
SREG BYA BAR GSUNGS, DE LTAR DMIGS GSAL MED PA TSOR BCU CHA'I
SBYIN SREG MA BYAS KYANG CHOG LA DMIGS GSAL YOD NA DE BZHIN

BYA, KHA CIG SDOM 'BYUNG LAS, RDZOGS LDAN LA NI BZLAS BYA GCIG
,NYIS 'GYUR GSUM LDAN LA BZLAS BYA, SUM 'GYUR NYIS LDAN LA RAB
BRJOD, RTZOD LDAN BZLAS PA BZHI 'GYUR RO, ,ZHES

GSUNGS PAS, GTZO BO LA 'BUM 'KHOR LA KHRI BZLA BAR GSUNG BA
RNAMS RDZOGS LDAN GYI DUS LA DGONGS PA YIN PAS DA LTA RTZOD
LDAN GYI DUS SU BZHI 'GYUR DU BZLA DGOS PAR BZHED NA'ANG GONG
GI LUNG DE DNGOS

GRUB SGRUB PA'I SKABS LA DGONGS PA YIN GYI SNGON DU BSNYEN PA
BYED PA LA DGONGS PA MA YIN PA DANG, DKYIL TSIG KHUNGS BTZUN
GZHAN LAS, DE LTAR MA BSHAD PAS MI DGOS PAR SNGAGS RIM LAS
GSUNGS,

YANG KHA CIG MTSAN MA'I BSNYEN PA THUN BZHI'I RNAL 'BYOR BYAS
PAS, MTSAN MTHONG BA, DUS KYI BSNYEN PA LO'AM LO PHYED DAM ZLA
BA BZHIR SGOM PA, GRANGS KYI BSNYEN PA GTZO BO LA 'BUM MAM
BZHI

@119B 'BUM SOGS SONG BA GANG YANG RUNG BA CIG GIS DBANG SOGS
KYI SNGON GYI BSNYEN PA'I GO TSEG PAR BZHED PAR YOD NA'ANG,
LHAS GNANG BA'I MTSAN MA'ANG MTHOB CING BZLAS PA'I GRANGS YANG
MA RDZOGS NA LE LA SOGS

PA'I DUS GSUM GANG DUNG DU BSGOM KYANG DES GO CHOD PAR 'DOD PA
MI 'THAD LA LHAS GNANG BA'I MTSAN MA MA BYUNG BAR SEMS DAG
PA'I MTSAN MA BYUNG YANG BZLAS PA'I GRANGS RDZOGS DGOS SHING,
LHAS GNANG BA'I MTSAN

MA BYUNG NA BZLAS PA'I GRANGS MA RDZOGS KYANG CHOG PAR SNGAGS
RIM LAS BSHAD, RGYUD SDE GONG MA'I SKABS SU, GRANGS BSNYEN
BYED PA'I TSE MGO BRTZAM PA NAS GRANGS MA RDZOGS KYI BAR NYIN
RE BZHIN THUN BZHIR BCAD

NAS THUN DNGOS GZHI'I SKABS SU LHA'I RNAL 'BYOR SNGON DU BTANG
NAS BZLA DGOS LA, THUN BZHI NI, GRUB CHEN DZA LAN DHA RI PAS,
THUN BZHIR BYIN GYIS RLABS PA'I RIM PA, ZHES BYA BA NI, THE
RANGS DANG,  NYI MGUNG DANG, PHYI DRO DANG, MTSAN MO STE BSGOM
PA'I RIM PA'O, ,ZHES GSUNGS PA LTAR BYA BAR SNGAGS RIM LAS
BSHAD PA DE LTAR BYA BA LA NYI MA 'CHAR NUB GYIS ZER KHA GNYIS
DANG NYIN GUNG MTSAN GUNG GNYIS

STE BZHI PO TING NGE 'DZIN 'JIG PA'I DUS YIN PAS DE BZHI LA
THUN 'TSAMS KHA LA DGOS ZHES BLA MA 'GA' ZHIG GI MAN NGAG LAS
'BYUNG BAS THE RANGS KYI THUN SKYA RENGS SHAR NAS NYI MA MA
SHAR GYI BAR, GUNG THUN NI NYI MA

RDZOGS PAR SHAR BA NAS GUNG MA ZIN GYI BAR, PHYI DRO'I THUN NI
GUNG YOL NAS NYI MA NUB KHAM ZIN GYI BAR, MTSAN MO'AM, SROD
THUN NI NYI MA NUB RJES NAS, NAM LA CHA GSUM DU PHYE BA'I CHA
DANG PO

RDZOGS KYI BAR LA BYA STE, DA LTAR BYAS NA TING NGE 'DZIN 'JIG
PA'I DUS LA THUN 'TSAMS KHEL ZHING DGE SLONG SOGS DUS MIN GYI
KHA ZAS SRUNG BA PO YIN NA GUNG TSIG KYANG DUS SU BYAS TSEG
PAS SO, ,YANG THUN

@120A *, ,DNGOS GZHI'I BSGOM BZLAS KYI MGO BRTZAMS PA NAS MJUG
RDZOGS KYI BAR GYI YUN RING THUNG RANG GI KHAMS LA DPAGS TE JI
LTAR 'TSAM PA BYA YI, HA CANG RING NAS DAL DU BA DANG ZHE

SUN LA SOGS PA'I SKYON 'BYUNG BA DANG, HA CANG THUN NAS BSGOM
BZLAS BYA LO NGAS MED PA YANG MI BYA, THUN GYI SKABS SU BZA'
BA TUNG DANG 'GRO 'DUG DANG BYA BYED DANG, GTAM SMRA BA SOGS
MI BYA BAR NGAG BCAD

BYA ZHING, THUN 'TSAMS SU BZA' BTUNG DANG KHAM GSENG BA'I
PHYIR 'GRO 'DUG GSOGS BYA, 'TSAMS KYI RING COL COL GYI SMRA BA
MANG PO BYA MI RUNG ZHING DGOS PA CAN 'PHRAN BU RANG GI 'TSAMS
GA-YOG PA LA THUN 'TSAMS

SU BYA STE, DPUNG BZANG GI RGYUD LAS, SNGAGS 'CHANG NAM YANG
SMRA BAR MI BYA STE, CI STE DAG SA BA YOD NA SNGAGS GA-YOG
DANG, BZLAS BRJOD ZIN NAS CUNG ZAD SMRA BAR BYA ZHES GSUNGS,
BSNYEN 'TSAMS

KYI SKABS SU RANG GANG LA BSNYEN PA BYED PA DE'I SNGAGS DANG
YI GE BRGYA BA DANG LHA DANG BLA MA'I BSTOD PA DANG GSOL 'DEBS
LTA BU MA GTOGS LHA GZHAN GYI SNGAGS DANG MNGON RTOGS SOGS
THUN 'TSAMS SU'ANG MI 'DON, BSNYEN

PA GANG BYED KYI LHA'I SGRUB THABS DANG BSGOM BZLAS BYA TSUL
GYI BSHAD PA DANG MAN NGAG GI YI GE LTA BU THUN 'TSAMS SU BLTA
BA LA SKYON MED, THUN 'TSAMS SU YANG RIG BRGYA YAN LA BTANG
NAS GANG BYUNG MI BYA BAR RANG

NYID LHA DE'I NGA RGYAL DANG MA BRAL BAR BLA MED LTAR NA GANG
SNANG BDE STONG GI RGYAS BTAB NAS LHA SKUR SGOM PA DANG KHRUS
DANG KHA ZAS DANG NYAL BA DANG LDANG BA'I RNAL 'BYOR SOGS THUN
'TSAMS SU JI LTAR BYA BSGRUB THABS SOGS

NAS GANG BSHAD PA DE BZHIN DANG, RGYUD SDE 'OG MA LTAR NA
'KHYER SO GSUM GYI DMIGS PA SOGS BYA DGOS, DE LA KHRUS NI BLA
MED LTAR NA THER THUN GYI SNGON DU LANGS NAS KHRUS BYA ZHING
THUD 'TSAMS GZHAN RNAMS

@120B SU KHRUS MA BYAS KYANG CHOG ,RGYUD SDE 'OG MA LTAR NA
BZA' BTUNG BYAS PA DANG BSHAD GCI DOR BA'I RJES SU THUN LA MA
ZHUGS GONG DU KHRUS BYA DGOS LA DE RGYAS PA BYED PA YUL DUS
KYI DBANG GIS DGA' NA'ANG, GDONG DANG

LAG PA DANG RKANG MGO STE YAN LAG LNGA BKRU BA BYA DGOS, RGYUD
SDE GANG LA'ANG DANG RANG GI LAS BUM BSGRUB NAS DES SKABS DANG
SBYAR BA'I KHRUS BYAS NA LEGS, BZA' BTUNG NI BLA MED LA SHA
CHANG SGOG TZOD SOGS MA

BKAG NA'ANG CHANG NI RAB BYUNG DANG SO THAR GYI SDOM LDAN YIN
PHYIN BTUNG MI RUNG, SHA SOGS NI ZA MI RUNG BA'ANG MIN LA ZA
DGOS PA'ANG MIN PAS SKABS DANG SBYAR, 'GA' ZHIG GIS SNGON GYI
GRUB CHEN BIR WA BA SOGS

KYIS CHANG BA ZHES PAR BSHAD PA DANG BLA MED LA CHAD DAM RDZAS
SU DGOS PAR BSHAD PAS, CES KYANG 'THUNG DGOS ZHES PAG MED DU
'THUNG BA SNANG MOD, DE LTAR NA GRUB CHEN RNAMS KYIS MI SHA
DANG KHYI SHA SOGS KYANG BZHES PA

YOD PA DANG, DAM RDZAS SU'ANG DE DAG BSHAD PA YOD PAS DE DAG
KYANG BZA' DGOS PAR 'GYUR BAS ZHVA DPE LHA MA LA 'GE BA MI
RUNG, RNAL 'BYOR RGYUD MAN CHAD LA SHA CHANG SGO BA, RTZOD
SOGS LA SPYAD MI RUNG LA BSNYEN PA

GANG GI SKABS SU'ANG ZAS MI GTZANG BA'I RIGS THAMS CAD LA
'DZEM DGOS, 'OS PA'I BZA' BTUNG NI THOR THUN GYI GONG DU BYED
MI BYED SKABS DANG SBYAR CHOG CING, THOR THUN, GONG THUN, PHYI
DRO'I THUN, SROD THUN

RNAMS KYI BAR GYI THUN 'TSAMS SU BYA, BLA MED LA RANG RANG GI
SGRUB THABS NAS BSHAD PA LTAR DANG RGYUD SDE 'OG MA LA 'BRU
GSUM GYIS BDUD RTZIR BYIN GYIS BRLABS NAS LONGS SPYOD, SROD
THUN GYI MTHAR BZA' BTUNG

SOGS MI BYED PAR NYAL BA'I RNAL 'BYOR LA 'JUG ,BLA MED LA NAM
GYI CHA BAR PA LA GLO GA-YAS PA PHAB TE SENG GE'I NYAL STABS
KYIS GNYID KYI 'OD GSAL LA 'JUG PA DANG, CHA THA MA SKYA RENGS
SHAR NAS LNGANG BA'I RNAL

@121A *, ,'BYOR GYIS LDANG, 'TSAMS GYI SKABS SU GOS GDON CAN
DANG GRIB CAN DANG MI GTZANG BA'I DOGS PA ZA BA'I RIGS GTAN
NAS MI BGO ,DE YANG BGO BGOS KYI RNAL 'BYOR ZHES

'BRU GSUM BRJOD DE GOS LHA RDZAS KYI GOS SU BYIN GYIS RLABS TE
BGO BAR BYA, DE LTAR BSNYEN PA TSAD LDAN BYA BA LA GNAS NI,
BLA MED KYI RGYUD DANG SGRUB THABS SOGS LAS, DUR KHROD DANG
SHING GCIG DANG CHU

'GRAM LA SOGS PA MANG DU BSHAD NA'ANG SGRUB PA PO KHYAD PAR
CAN LA DGONGS PA YIN PAS, DE LA BU'I GNAS DANG SGRUB PA PO
DKA', THAMS CAD LA THUN MONG DU SHES PA DUS 'KHOR LAS, GANG
NAS SKYONG CHOS

LDAN ZHING, ,GANG ZHIG KHO NAR SKYE DGU RNAMS, ,BDER GNAS SA
'DZIN SKYON MED PA, ,GNAS DER RNAL 'BYOR BRTZAM PAR BYA, ,ZHES
DANG, SGRUB THABS KUN BZANG LAS, LA LAR DRI MED CHU NI

PHUN TSOGS SHING, SHING MCHOG MDZES PAS RNAM PAR BRGYAN PA YI,
RI BO'I PHYOGS GCIG TU NI BCOM LDAN 'DAS, ,'JAM PA'I DBYANGS
ZHES BYA BA BSGOM PAR BYA, ZHES GSUNGS PA LTAR, TSOM

PO DANG JAG RKUN SOGS MI DANG, STAG DANG DOM SOGS GCAN ZAN
DANG RGYAL 'GONG DANG KLU BDUNG SOGS MI MA YIN GNOD 'TSE BYED
PA GNAS PA DANG, SA GZHI HA CANG RLAN CHE BA DANG, DUG CHE BA
DANG, CHU HA

CANG TSA BA DANG, HA CANG BSIL BA SOGS KYI SKYON MED PA, CHA
PHYOGS YID DU 'ONG ZHING NYAMS DGA' BA, CHU BSIL DROD SNYOM PA
SOGS MDOR NA SGRUB PA PO'I YID DANG MTHUN PA'I GNAS, DUS NI

GSANG BA SPYI RGYUD LAS, STON ZLA 'BRING PO'I NYA NAS NI,
DPYID ZLA THA CHUNG NYA YI BAR, DKYIL 'KHOR CHO GA SHIN TU
BRI, ,BGEGS KYI DKYIL 'KHOR NAD GCAD DANG, ,DE BZHIN SGRUB
PA'I DKYIL

@121B 'KHOR DAG ,DPYAD MI DGOS PAD BYAR YANG NI, ,MKHAS PAS
DUS BZHIN BRI BAR BYA, ,ZHES SLOB MA LA DPAR BSKUR BA'I DKYIL
'KHOR BRI SGRUB STON 'BRING NYA NAS, DPYID THA MA'I NYA'I BAR
DANG, DKYIL

'KHOR BRI SGRUB GZHAN DU DUS DER RUNG BAR MA ZAD DBYAR YANG
RUNG BAR BSHAD PAS STON 'BRING PO NAS DPYID THA CHUNG GI BAR
NI RUNG LA DBYAR YANG MI RUNG BA MED PAS LONG SKABS DANG
BSTUN, 'ON KYANG DPYID DANG DBYAR

MTSAN THUNG ZHING TSA BA RGYAS PA'I TSE NYIN PAR KHAMS NYOG PA
DANG GNYID BRO BA SOGS KYI SKYON 'BYUNG NYEN CHE ZHING STON
DGUN KHAMS DANG BA DANG, LHAG PAR CHO 'PHRUL GYI DUS CHEN DANG
'PHROD PA BYUNG NA 'GYUR CHE BA'I

KHYAD YOD PAS DAM PA MANG POS DUS DE DAG DU BSNYEN SGRUB MDZAD
PAR SNANG BAS DE BZHIN BYA, DE YANG LAS BZHI PO GANG YANG RUNG
BA CIG GTZO CHE BA'I DMIGS GSAL CAN BYED NA, RGYUD RDO RJE
'PHRENG BA LAS, ZHI BA

DANG NI RGYAS PA DAG ,ZLA BA YAR GYI NGO LA BYA, DBANG DANG
MNGON SPYOD LA SOGS PA, ZLA BA MAR GYI NGO LA BRTZAM, ZHES ZHI
RGYAS YAR NGO DANG DBANG DRAG MAR NGO LA BYED PAR BSHAD LA,
DGRA NAG LAS, TSES

GCIG LA NI ZHI BA BYA, ZLA BA NYA LA RGYAS PA STE, BCU BZHI LA
NI MNGON SPYOD DO, ,DBANG GI LAS NI CHOS BRGYAD LA'O, ,ZHES
GSUNGS TE BCU BZHI NI MAR NGO'I BCU BZHI DANG TSES BRGYAD NI
YAR NGO'I TSES

BRGYAD LA 'GREL BAR BSHAD CING 'DI NI SBYIN SREG LA GSUNGS
KYANG GZHAN LA'ANG 'DRA BAR BZHED, CHOS GCIG SOGS KYI SNGA
PHYI GANG LA BYA BA NA YANG, RDOR 'PHRENG LAS, ZHI BA PHAL
CHER SROD LA BYA, ,DE

BZHIN RGYAS PA SNGA DRO LA, ,DBANG DANG MNGON SGYOD DAG GI
LAS, ,NYI MA GUD DANG MTSAN PHYED LA, ,ZHI BAR GYUR BAS ZHI BA
YI, ,BZLAS PA'AM YANG NA SBYIN SREG BYA, ,ZLA BA YAR GYI TSES
GCIG NAS, , 
@122A *, ,LAS RNAMS RAB TU BRTZAM PAR BYA, ,ZHES GSUNGS SHING,
DES GZHAN LA'ANG MTSON NO, ,DE LTA NA YANG LHA MNYES PAR BYED
PA'I BSNYEN SGRUB NI, SPYI RGYUD LAS, YANG DAG

ZHI BA'I SEMS KYIS NI, ,GNAS MIN CHOG MI LDAN PAR, ,MKHAS PAS
DKYIL 'KHOR MI BRI'O, ,BRIS NA DOGS PA MED PAR 'CHI, ZHES DANG,
YUD TZAM RNAMS NI RGYUD KUN GYI, ,BYA BA'I CHO GA RNAMS

LA SHIS, DE DAG LA SOGS BZANG PO DANG, ,BYED PA BZANG LA RTAG TU
BRI, ,ZHES DKYIL 'KHOR BRI SGRUB SOGS CHOS GRANGS DANG YUD TZAM
SOGS BZANG PO LA BYA DGOS PAR BSHAD PA NI, DRAG LAS MA GTOGS

BSNYEN SGRUB SOGS LA'ANG 'DRA BAS GZA' SKAR SBYOR BYED DUS CHOS
BZANG PO LA BYA, GROGS 'TSAMS GA-YOG BA NI, DPUNG BZANG GI RGYUD
LAS, JI LTAR 'KHOR LO GCIG PA'I SHING RTA NI, RTA DANG LDAN YANG

LAM DU MI 'GRO LTAR, ,DE BZHIN SGRUB PO YI NI GROGS MED NA, ,LUS
CAN DNGOS GRUB THOB PAR MI 'GYUR RO, ,DE NI BLO LDAN GZUGS BZANG
GTZANG SBRA CHE, ,RIGS NI BTZUN ZHING CHOS LA GZHOL BA DANG, ,

SPOBS PA CHE ZHING DPA' LA DBANG PO DUL, ,SNYAN PAR SMRA ZHING
SBYIN PHOD SNYING RJE CAN, ,BKRES DANG SKOM DANG NYON MONGS BZOD
PA DANG, BRAM ZE DANG NI LHA GZHAN MCHOD MI BYED, ,SGRIN CING
GZOL BYAS PA GZO

PA DANG, ,DKON MCHOG GSUM LA DAD BGROGS PO YIN, ,DE LTA'I YON
TAN MA LUS LDAN PA DAG ,RTZOD PA'I DUS NA SHIN TU DKON PAS NA,
,YON TAN PHYED DAM BZHI CHA BRGYAD CHA CAN, ,DE LTA BU NI SNGAGS

PA'I GROGS POR BSTEN, ,ZHES GROGS MTSAN NYID YONGS RDZOGS GSUNGS
PA'I, ,BRGYAD CHA LAM MTHAR BYAS PA DE LTA BU BYUNG BA DGOS MOD
KYANG SHIN TU DKA' BSAM RNYED NA'ANG, DKON MCHOG LA DAD PA CHUNG

@122B BSHES RGYUD GYOD PA SPRO THUNG BA, MI NUS PA, PHAR LABS
KYANG MI GO BA, GO YANG THAD KAR MI BYED PA, GTZANG SPRA CHUNG
BA'I GSHIS NGAN GYONG RGAN GLEN RKO BA DE 'DRA MA YIN PA'I, RANG
BZHIN GYI RGYUD 'JAM ZHING DKON

MCHOG LA DAD GUS DANG GTZANG SPRA YOD PA PHAR LAB PA DANG BRDA'
BSTAN PAS KYANG GO NUS SHING GO BA LTAR BYED PA'I YID DANG MTHUN
PA DGOS, DE YANG 'TSAMS YUN RING BAR SNGOM PA LA GAL SRID GCIG
PO DEN PA'AM GZHAN

DU 'GRO DGOS SOGS BYUNG TSE 'TSAMS GA-YOG BYED RTZIS KYI GZHAN
GCIG GNYIS KYANG 'TSAMS 'OG TU GZHUG ,DE BZHIN DU 'TSAMS GA-YOG
MIN KYANG RANG GI BLA MA'AM, MCHED GROGS SAM, 'KHOR GA-YOG

GAM, SMAN PA LTA BU, NAM DGOS PA BYUNG NA 'PHRAD RTZIS KYI
'TSAMS 'OG TU 'JOG 'OS RNAMS 'JOG CING 'TSAMS 'OG TU BZHAG
NA'ANG 'PHRAD DGOS GAL CAN MA BYUNG NA MI 'PHRAD, 'TSAMS KYI
SKABS SU

RANG GZHAN GYI DON SPYOD CHE CHUNG GANG YIN KYANG RANG GIS MI
BYED PA'I RTZIS DANG PO NAS BYAS NAS MA BKAG NA BAR CHAD 'BYUNG
NYEN CHE BAS, DE LTAR BYED DGOS MOD KYANG MI BYED KHA MED KYI
GAL CAN BYUNG NA, YIG 'PHRIN

GYIS PHAR TSUR LA BRDA' SPROD PA LAS MI GSAR PA DANG 'PHRAD PA
SOGS GTAN NAS MI RUNG, NOR RDZAS DANG BCA' BO'I RIGS KYANG
'TSAMS KHANG NANG DU 'TSAMS KYI RING MKHO NGES DAG 'TSAMS GROL
RING LA GZHAN

DU SPO MI DGOS PA DANG RNAM RTOG BYA MI DGOS PA'I YID CHES NGES
KYI RIGS MA GTOGS MI 'JOG ,'TSAMS KYI RING GZHAN NAS DNGOS PO YO
BYAD CI BYUNG YANG 'TSAMS THO'I NANG DU KHYER MI 'ONG ZHING NANG
NAS KYANG PHYI LA

MI 'BYIN, 'TSAMS KHANG NANG DU SKU GSUNG THUGS KYI RTEN DANG
MCHOD PA'I YO BYAD GANG 'BYOR LEGS PAR BSHAMS, DE YANG LHA GANG
LA BSNYEN PA BYED PA'I LHA DE'I BRIS 'BUR GYI SKU 'BYOR NA PHUN
SUM TSOGS

@123A *, ,PA YIN PAS, DE YOD NA RANG DANG ZHAL SPROD LTA BUR
BSHAM THUB BYUNG NA DE LTAR BSHAMS, DE'I MDUN DU MCHOD PA DANG
GTOR MA GANG DGOS TSUL DANG MTHUN PAR BSHAMS, RANG

'DUGS NI 'OG TU SA DKAR RAM, 'BRU DKAR LTA BUS GA-YUD RUNG RIS
BRIS STENG DU KHRI DRA MIG CAN LTA BU BYUNG NA RAB DE MA BYUNG
KYANG YUN RING POR BSDAD NA RLAN DANG GDAN 'DRUL BA'I SKYON MI
'ONG BA BYAS LA GDAN 'JAM PO

'BOL BA 'DING, KHA LTA PHYOGS NI RGYUD RDO RJE 'PHRENG BA LAS,
BYANG DU KHA BA LTAS RGYAS PA'I LAS, DE BZHIN ZHI BA SHAR DU
LTA, ,DRAG PO'I LAS LA LHO YI PHYOGS, ,DBANG GI LAS LA NUB TU
LTA, ,ZHES LAS BZHI

SO SO'I SKABS SU KHA LTA PHYOGS, DE LTAR BSHAD LA BSNYEN SGRUB
THUN MONG BA'I SKABS SU GSANG 'DUS LA SHAR DU BLTA BA DANG, BDE
MCHOG DANG 'JIGS BYED LA LHOR LTA BA SOGS RANG RANG GI SGRUB
THABS SOGS NAS

DMIGS GSAL BSHAD PA YOD NA DE BZHIN BYA DGOS KYANG KHANG BA'I
BABS KYIS DE LTAR MI BTUB PA'I TSE KHANG PA'I BABS DANG BSTUN
NAS 'DUG CING MOS PA RANG RANG GI GZHUNG NAS BSHAD PA'I PHYOGS
SU KHA LTA BAR BSAM,

'DUG STANG NI, RKANG PA RDO RJE SKYIL DKRUNG, LAG PA MNYAM GZHAG
,MIG SNA RTZER DBAB CING SO CUNG ZAD MA 'BYAR BAR LUS MI GA-YO
BAR GNAS PAR BYA BAR BSHAD PA LTAR BYA DGOS MOD KYI, DE LTA BU
MA

GOMS PAS YUN RING SDOD MI THUB PAS, THOG MAR DE LTAR 'DUG CI
THUB KYI BAR 'DUG CING MI THUB PA NA RKANG PA SEMS DPA'I SKYIL
DKRUNG LTA BU BYAS TE BAG MED PA'I SPYOD LAM LA MA SONG BA'I CI
BDER 'DUG LA SNGA MA LA

RIM GYIS GOMS DU GZHUG BSAM PA NI 'DUS PA'I RTZA RGYUD LAS,
BYAMS PA'I SEMS KYIS ZHI BA LA, ,DGA' BA'I SEMS KYIS RGYAS PA
LA, ,CHAGS PA'I SEMS KYIS DBANG DAG LA, ,KHRO BO'I SEMS

@123B KYIS GSOD PA LA'O, ,ZHES LAS SO SO'I BSAM PA DE LTAR BSHAD
CING BSNYEN SGRUB THUN MONG BA LA SGRUB THABS KUN BZANG LAS, DAL
'BYOR 'DI NI SHIN TU GA-YO BA DANG, ,'JIG RTEN SKYE BO DAM PA
'PHRAD RNYED

DKA'; ;DE BAS SHES RAB THABS LA GZHOL BA YIS, ,YID LA BYED PA'I
MCHOG DE BSGRUB PAR BYA, ,ZHES GSUNGS PA LTAR, DAL 'BYOR SHIN TU
RNYED DKA' ZHING DE GA-YO BA STE 'JIG SLAB DANG, SKYES

BU DAM PA DGE BA'I BSHES GNYEN DANG 'PHRAD PA DANG DE'I GDAMS
NGAG THOB NAS RNAM PAR DAG PA'I LAM SGRUB PA SHIN TU RNYED DKA'
TSUL LA NGES PA DRANGS NAS, DE LTA BU'I BSNYEN SGRUB BYED RGYU
BYUNG BA SHIN TU SKAL PA BZANG

NGO SNYAM PA'I YID DGA' SPRO DUNG DUNG BA BYA, BSNYEN SGRUB 'DI
MTHAR MTHON GYI BAR DU RANG GZHAN GYI BYA BA DANG SKYID SDUG
LEGS NYES CHE CHUNG CI BYUNG YANG, DE'I DBANG DU MA SONG BA BYA
SNYAM PA'I SNYING RUS DANG, SPYIR

BLA MA DKON MCHOG KHYAD PAR YID DAM GYI LHA 'DI LTA BU LA BRTEN
NAS SNGON GYI LAS DBANG MA GTOGS GLO BUR BAR CHAD SOGS KYIS KLAG
CI KHEL SNYAM PA'I SNYING KHAMS BSKYED, BSNYEN PA BYED PA 'GA'
ZHIG GIS

BSNYEN PA'I SKABS SU LHA DE'I ZHAL GZIGS DANG LUNG BSTAN LTA BU
DNGOS SU'AM, DE MA BYUNG KYANG NYAMS SNANG DANG RMI LAM LTA BUR
YOD LA RE BYED PA 'ONG BAS, DE LTAR BYAS NA BAR CHAD KYI RGYU
YIN PAS GTAN NAS

MI BYA; RANG LA DE 'DRA BA'I RE BA MED KYANG BGEGS KYI BAR CHAD
KYIS LHA'I GZUGS STON PA DANG SKAD SGROGS PA SOGS 'ONG BAS DE LA
MA 'KHRUL PAR BGEGS KYI BAR CHAD BZLOG THABS BYA, YANG BSNYEN PA
BYED

PA LA BAR CHAD 'DRA YOD DAM SNYAM PA'I DOGS PA BYED PA YANG BAR
CHAD KYI RGYU YIN PHYIR DOGS PA MED PA DGOS, CI YIN KYANG 'PHRAL
LUS SEMS BDE MI BDE DANG, NYAMS SNANG DAM RMI LAM LTA BUR MI
SHIS

@124A *, ,BA'I RTAG MTSAN CI BYUNG YANG DE LA YANG DAR RNAM RTOG
MI BYA BAR BLA MA DANG LHA LA YID CHES KYIS MOS GUS RTZE GCIG
PAS BSGOM BZLAS LA 'BAD NA RANG ZHIR DOGS PA YOD MED 'GRO, ,GTZO

CHAR BSNYEN PA BYAS PAS DNGOS NYAMS RMI LAM CI RIGS PAR, ZHAL
GZIGS LUNG BSTAN SOGS RTAGS MTSAN BZANG PO YONGS NGAM SNYAM PA'I
RE BA DANG, NGAN PA YOD DAM SNYAM PA'I DOGS PA GANG YANG MI BYED

PAR BLA MA DANG LHA LA YID CHES KYIS MOS GUS DANG THUN DANG THUN
'TSAMS SU BSHAD TSOD CI LTA BA BZHIN BYA BA LA SGRIM ZHING
'PHRAL DGA' SPRO DANG BCAS PA'I SEMS BDE 'BOL BA BYA, DE LTAR
BYAS PAS LUS SEMS DANG

SNANG BA JE BDE, SPYIR DKON MCHOG DAR KHYAD PAR RANG GI BLA MA
DANG YI DAM LA DAD PA DANG YID CHES JE 'PHEL, BSGOM BZLAS LA
SPRO BA JE CHE, LHA'I NGA RGYAL DANG GSAL SNANG JE BRTAN, BZLAS
PA'I DMIGS

PA JE GSAL, CHAGS SDANG SOGS KYI NGAN RTOG JE CHUNG, RNAM
GA-YENG JE NYUNG SHES RGYUD JE 'JAM, BSAM PA JE BZANG LA SO NGAN
BSNYEN PA LAM DU 'GRO BA, BLA MA DANG YI DAM GYIS RJES SU 'DZIN
PA,

BYIN RLABS 'JUG PA, RTOGS PA JE 'THOR 'GRO BA RNAMS KYI MGO
TSUGS PA YIN PAS RGYUN BA SRING BA LA 'BAD DGOS, GNYIS PA DPAL
RDO RJE 'JIGS BYED KYI BSNYEN PA BYED TSUL BYE BRAG TU BSHAD PA
LA SNGON 'GRO DNGOS GZHI

MJUG GSUM, DANG PO NI, BSNYEN 'TSAMS LA 'DUG NYIN GYI ZHAG KHA
SHAS KYI GONG NAS BSNYEN PA LA BAR CHAD MI 'ONG BAR LAM DU 'GRO
BA'I PHYIR DU, DGON MCHOG LA PHYAG MCHOD GSOL 'DEBS,

DGE 'DUN LA BSNYEN BKUR TSOGS SOG ,GZUNGS 'DUS DANG BRGYAD STONG
PA MTSAN BRJOD SOGS GSUNG RAB SGROGS PA, SA TZTSA 'DEBS PA,
MCHOD ME BRGYA RTZA SOGS 'BUL BA, GTOR MA BRGYA RTZA DANG

@124B CHA GSUM GTONG BA, DBUL 'PHONGS LA SBYIN PA STER BA, SROG
BLU BYED PA, BSANGS, DGRA LHA DBANG BSTOD, DAR COG 'PHYAR BA
SOGS 'BYOR 'KHOS DANG BSTUN NAS BYA, 'TSAMS GANG DU BYED

PA'I KHANG GUR SOGS GANG YIN KYANG, DE'I PHYI NANG NYE 'KHOR
THAMS CAD GANG DAR LEGS PAR BYAS LA BSANG BDUG LEGS PAR GTONG,
RTEN DANG MCHOD PA RNAMS LEGS PAR BSHAMS, RANG 'DUG PA'I

GNAS MAL LEGS PAR BCO, ,BSNYEN PA LEGS PAR GRUB NAS 'TSAMS GROL
GROL GYI BAR DON GCOD DANG BKOD PA BYED DGOS RNAMS LEGS PAR BYA,
PHYI NANG GI GA-YENG BA CI YANG MED PAR BYAS TE, RDO RJE

'JIGS BYED NI SHIN TU KHROS PA'I SKUR BSTAN PA, MNGON SPYOD GTZO
BOR GYUR PA YIN PAS MAR NGO'I BCU BZHI DANG GZA' SKAR 'PHROD
SBYOR SOGS BZANG PO 'JOMS PA BYUNG NA DE 'DRA CIG LA MGO BRTZAM
ZHING GZA'

SKAR SOGS BZANG PO 'JOM PA MA BYUNG NA NYER DGU MIN KYANG CHOS
GRANGS GZA' SKAR SOGS GANG BZANG CIG LA MGO BRTZAM, GZHAN BYED
DGOS THAMS CAD 'TSAMS LA 'DUG NYIN YAN LA GRUB PAR BYAS TE,
BSNYEN

'TSAMS KYI DUS SU NYIN RE BZHIN KHA GSOS NAS 'BUL RGYU'I YI DAM
GYI GTOR MA RGYU RJEN PHYI MAR KHU TZAG LEGS PAR BCAD PA DANG
CHAD BZANG POS SPRUS PA, DBYIBS SNYING GZUGS MAR RTZI DANG RGYAN
CAN, MTHAR

SHA DANG NYA SHA DANG 'KHUR BA DANG, 'BRAS CHAN DANG SRAN MA
DANG RTZONG DANG SGOG SGYA DANG CHU DANG CHAR DANG 'O MA SOGS
SNOD SO SOR RAM, SHA SOGS GONG BU'I RDZAS RNAMS SNOD GCIG DANG
CHANG SOGS BTUNG BA'I

RDZAS RNAMS SNOD GCIG TU BSHAM, DE'I GA-YAS GA-YON DU PHYOGS
SKYONG GI GTOR MA GTOR COG DANG, LAS GSHIN GYI GTOR MA ZUR GSUM
MTHAR SHA SOGS KYIS BSKOR BA BSHAM, SHA DANG NYA SHA DANG 'BRAS

@125A *, ,CHAN SOGS THAMS CAD MA 'DZOM KYANG GANG 'BYOR DANG CI
YANG MA 'BYOR KYANG ZAN LAS BYAS PA'I GTOR MA GCIG BUS KYANG
RUNG, CHOS SKYONG 'GA' ZHIG GI BSNYEN SGRUB KYI SKABS SU

CHOS SKYONG GZHAN LA GTOR MA 'BUL MI RUNG BAR GSUNGS PA YOD
KYANG 'DIR RANG GI YI DAM CHOS SKYONG LA GTOR 'BUL 'CHAG MI NYAN
PA YOD NA 'BUL RUNG BAR BZHED PA YOD PAS DE 'DRA BA'I GTOR MA
YANG BSHAM,

GTOR MA RNAMS 'TSAMS GROL RING LA BSGRUL BSKYOD MI 'ONG BA DANG
RDUL DANG BYI BA SOGS KYI SKYON MI 'ONG BA'I PHYIR GTOR KHANG
LTA BUR BRTAN PO BYAS TE BZHAG ,GTOR 'BUL GYI TSE 'BUL RGYU'I
MCHOD PA CHU GNYIS

NYER SPYOD GTOR MA'I MDUN PHYOGS SAM, RTEN GYI MDUN DU MGO 'BUL
YUL ZHAL TSUR GZIGS KYI GA-YAS NAS BRTZAMS TE BSHAM, MCHOD PA
'DI NYIN RE BZHIN GSAR DU SPO, ,RANG GI MDUN DU

STEGS KYI KHAR DRIL BU ZHAL RANG LA BSTAN PA, DE'I GA-YAS SU RDO
RJE DE'I GA-YAS SU NANG MCHOD KHE BA CAN, DRIL BU'I GA-YON DU dA
MA RU, DE RNAMS KYI PAR RGYAB TU BDAG SKYED KYI MCHOD PA CHU
GNYIS NYER

SPYOD RANG GI GA-YAS NGOS NAS MGO BRTZAM PA, DE'I PHAR RGYAB TU
SNGON 'GRO'I GTOR MA DANG CHU GNYIS NYER SPYOD KYI MCHOD PA 'BUL
YUL ZHAL TSUR GZIGS KYI GA-YAS NAS MGO BRTZAM LA BSHAM, BDAG

SKYED KYI MCHOD PA DANG, SNGON 'GRO'I MCHOD GTOR RNAMS RANG LA
NYE BA'I MDUN THAD DRANG DU BSHAM, DE MA BYUNG NA JI LTAR 'OS
PA'I SA PHYOGS SU BSHAD PAR BYA ZHING 'DI RNAMS NYIN RE BZHIN
BSHAM GSHEGS

BYA; STEGS GZHAN CIG GI STENG DU MKHA' 'GRO SPYI GTOR, GZHI BDAG
GTOR MA, BGEGS GTOR RNAMS BSHAM, RANG RDO RJE 'JIGS BYED KYI NGA
RGYAL GYIS MKHA' 'GRO SPYI GTOR DANG GZHI BDAG

@125B GTOR MA BTANG LA BSNYEN SGRUB MTHAR PHYIN PA LA BAR CHAD
ZLOG CING, MTHUN RKYEN SGRUB PA'I 'PHRIN LAS BCOL, BGEGS GTOR
BTANG LA BSNYEN SGRUB BYED PA LA MI DGA' BA'I BGEGS KYI TSOGS
THAMS CAD

GNAS GZHAN DU BSKRAD PA'I DMIGS PA SHUGS DRAG BYA ZHING DRAG
SNGAGS PA ZLA BA DANG, GU GUL GYIS BDUG PA DANG YUNGS DKAR GYIS
BRA BA PA DANG ROL MO'I SGRA DRAG TU BYAS TE GTOR MA PHYIR SKYEL
ZHING BGEGS THAMS CAD

BSGRAD PAS, GZHAN DU SONG BA'I MOS PA BRTAN PO BYA, DE NAS
'TSAMS KYI RING RANG 'GRO DGOS MI DGOS KYIS 'TSAMS SU 'GOM YUG
MI 'GRO BA'I SAR SA YUL 'OS 'GAB YOD NA PHYOGS BZHI DANG MED NA
SGO

MDUN LTA BUR 'TSAM THOR SLONG 'TSAMS THO BZHI YOD NA RGYAL CHEN
BZHI DANG, GCIG LAS MED NA 'PHAGS SKYES BOR BSKYED DE, MCHOD
GTOR PHUL LA BGEGS KYI BAR CHAD SRUNGS PA'I 'PHRIN LAS BCOL,

DE NAS, RVA LO CHEN POS, DAG LA BYIN GYIS MA BRLAB PAR, SNGAGS
BZLAS RNAMS LA MTHU MI 'BYUNG, A'A LI G'A LI'I GDAMS NGAG BDOG
,SNGAGS MI 'GRUB SNYAM PA'I DOGS PA MED, CES

GSUNGS PA LTAR, AOm AA A'A: NAS HA sHA NYI'U ZHES PA'I BAR LAN
BDUN BRJOD DE DAG BYIN GYIS BRLABS LA, SKYABS 'GRO SEMS BSKYED
TSAD MED BZHI BSGOM PA, BLA MA MCHOD PA'AM, BLA MA'I  RNAL
'BYOR, LAM RIM GSOL 'DE PAS RGYUD PA'I GSOL 'DEBS DANG BCAS PA
RGYUD 'KHUL NGES BYA, DE NAS KHA LTA PHYOGS SOGS TSUL MTHUN BYAS
TE SNGON 'GRO GTOR MA NAS, 'DAS MA 'DAS LAS

GSHIN RNAMS KYI GTOR MA'I BAR SGRUB THABS BZHIN BYA ZHING LAS
GZHIN GYI MNGON RTOGS SPYAN 'DREN, BSKAD BSHAGS BZLOG PA, GTOR
'BUL RNAMS GANG RGYAS BYAS LA SGRUB PA'I BAR CHAD ZHI BA'I
'PHRIN LAS

@126A *, ,BCOL, RANG GI DUS RGYUN GTOR MA 'BUL BA'I CHOS SKYONG
GZHAN YOD NA DE'I GTOR 'BUL DANG 'PHRIN LAS BCOL BA YANG BYA,
SRUNG 'KHOR 'TSAMS GROL RING MI BSDU BA DAM PA'I

PHYAG LEN LAS 'BYUNG BAS; DUR KHROD GZHAL YAS KHANG LA BSTIM PA
SOGS NYER BSDU BYAS LA, AA A'A NAS HA KshA SV'A H'A ZHES PA'I
BAR LAN BDUN BRJOD DE, NYAL BA'I RNAL 'BYOR GYIS NYAL, PHYI NYIN
THO RANGS

LDANG BA'I RNAL 'BYOR GYIS LANGS TE KHRUS BYAS LA, LONGS YOD NA
THOG MAR DAG BYIN GYIS BRLABS TE, SKYABS 'GRO BZHI SKOR GANG
MANG BYAS PA'I SKYABS 'GRO SEMS BSKYED NYIN RE BZHIN THUN BZHI
KA LA GTZO BOR

BYA ZHING GZHAN RNAMS TSANG BA DANG, YI DAM GYI BZLAS PA DUM PA
RE BYED KYANG BSNYEN GRANGS SU MI 'DREN, DE LTA BU ZHAG BDUN NAM
GSUM, DE NAS 'GAL RKYEN SDIG LTUNG SBYONG BA RDOR SEMS BSGOMS
NAS

YIG BRGYA GANG MANG BZLA BA GTZO BOR BYA ZHING GZHAN RNAMS SNGA
MA BZHIN BYED PA ZHAG BDUN NAM GSUM, DE NAS MTHUN RKYEN TSOGS
SOG PA, BLA MA MCHOD PA'AM BLA MA'I RNAL 'BYOR BSGOM STE MCHOD
PA GANG

RGYAS DANG GSOL 'DEBS GANG MANG GTZOR BYA ZHING GZHAN RNAMS
SNGA
MA BZHIN BYED PA ZHAG BDUN NAM GSUM BYA BA BLA MA GONG MA'I MAN
NGAG LAS 'BYUNG BAS DE BZHIN BYED RGYU BYUNG NA SHIN TU PHUN SUM
TSOGS PA YIN, DE BZHIN

BYAS NA DE RNAMS SONG BA'I RJES KYI THOR THUN DANG, LOD MED PAS
BYED RGYU MA BYUNG NA THOR THUN SNGA MA NAS DNGOS GZHI'I MGO
'JUG PA YIN PAS, GNYIS PA DNGOS GZHI NI, NGAG BYIN RLABS, SKYABS
'GRO SEMS BSKYED

BLA MA'I RNAL 'BYOR GSOL 'DEBS DANG BCAS PA, SNGON 'GRO'I GTOR
MA, YIG BRGYA NYER GCIG RE BZLA BA'I RDOR SEMS BSGOM BZLAS,
TSOGS ZHING MCHOD PA, SNGAGS GNYIS KYI DON BSGOM PA, SNGAR

@126B YOD GSAL 'DEBS PA'I TSUL GYIS THUN MONGS DANG THUN MONG MA
YIN PA'I SRUNG 'KHOR, GZHAL YAS KHANG GDAN BCAS, RGYU RDO RJE
'DZIN PA, 'BRAS BU RDO RJE 'DZIN PA YUM BCAS, DKYIL 'KHOR RGYAL
MCHOG SPRO

BSDU DANG BCAS PA, SKYE MCHED DANG GNAS GSUM BYIN BRLABS YE SHES
PA DGUG GZHUG ,DBANG BSKUR RGYAS BDAB, PHYI NANG GI MCHOD PA,
BSTOD PA, BSNYEN PA'I GTZO BO RAG PA DRAN PA GCIG PA'I RNAL
'BYOR,

DAG PA DRAN PA BGRANG 'PHRENG BYIN BRLABS RNAMS SGRUB THABS LAS
'BYUNG BA BZHIN YID MA YENGS PAR MTHAR CHAGS SU BSGOM, BZLAS
PA'I TSE THOG MAR ZHI KHRO SPRAG SGRUB KYI BSNYEN PA BYAS NA
'TSUB CHA CHUNG BAR GSUNG BAS,

RANG SEMS DGA' SUM BRTZO GAS SU GSAL BA'I TING NGE 'DZIN SEMS
DPA'I NYI GDAN 'KHOR LO SER PO RTZI BAS DRUG PA LTE BA MU KHYUD
DANG BCAS PA'I LTE BAR TING NGE 'DZIN SEMS DPA'I H'Um YIG DH'I:
DMAR SER RING PO TSEG DRAG CAN

DU GYUR BA, RTZI BAS KYI STENG DU MDUN NAS GA-YAS SKOR DU, AOm
AA RA PA TZA NA ZHES PA RNAMS REG LA MA 'BYAR BA'I TSUL GYIS
'KHOD PA'I 'KHOR LO GA-YAS DANG YIG 'BRU GA-YON PHYOGS SU 'KHOR
BA BSAM, RANG

GTZO BOR YE SHES SEMS DPA'I NGA RGYAL DANG TING NGE 'DZIN SEMS
DPA' LA SEMS BZUNG NAS, TING NGE 'DZIN SEMS DPA'I DH'I: YIG LAS
'OD ZER 'PHROS, SNGAGS 'KHOR LA PHOG PAS SNGAR LAS KYANG MGYOG
PAR

DRAG TU 'KHOR TE SNGAGS DANG 'KHOR LO GNYIS KYI 'OD ZER 'KHRUGS
PA BZHIN DPAG TU MED PA 'PHROS, LUS KYI NANG THAMS CAD GANG BAS
THOG MED NAS BSAGS PA'I SDIG SGRIB BAG CHAGS DANG BCAS PA THAMS
CAD MUN KHUNG

DU SGRON ME BTEGS PAS GAR SONG CHA MED DU SANGS TE YAL BA LTAR
SANGS KYIS DAG STE RJE BTZUN 'JAM PA'I DBYANGS BZHIN SHES BYA
THAMS CAD LA BLO GROS KYI SNANG BA THOGS MED DU RGYAS, 'OD ZER
BA SPU'I BUG THAMS CAD NAS
@127A *, ,PHYIR 'PHROS PA NYI MA 'BUM GYI 'OD 'PHROS PA LTAR MUN
PA PHYOGS BCUR KHYAB TE SEMS CAN THAMS CAD LA PHOG ,DE RNAMS KYI
MI SHES PA'I MUN PA MTHA' DAG BSAL TE, 'JAM PA'I DBYANGS

KYI 'PHANG LA BKOD PAR BSAM LA, AOm AA RA PA TZA NA CI 'GRUB
BZLA, MTHAR RANG GI SCE STENG DU DH'I: YIG DMAR SER MGO GRE
PHUGS SU BSTAN PA NYAL STABS SU GNAS PA LAS 'OD ZER 'PHROS,
PHYOGS BCU'I

SANGS RGYAS BYANG SEMS THAMS CAD KYI THUGS MKHYEN PA'I YE SHES
THAMS CAD 'OD ZER DMAR SER GYI RNAM PAR BSDUS NAS DH'I: YIG LA
THIM PA MER GYIS ZHU NAS, MCHI LAM SGRA MED MED PA DANG MNYAM DU
SNYING KHA'I

DH'I: YIG LA THIM PAS ME'I PHUNG POR MAR KHU BLUG PA LTAR DH'I:
YIG LAS 'OD ZER RAB TU 'BAR BAS LUS KYI NANG GANG BAR BSAM LA
DBUGS THENGS GCIG LA DH'I: BRGYA RTZA BGRANG ZHING DE YANG LHA
THAMS CAD

KYI ZHAL NAS BZLA BAR BSAM, THOG MAR 'DI'I BSNYEN PA GTZO BOR
BYAS TE 'DI 'GRO GANG CHE DANG GZHAN RNAMS CI 'GRUB RE BZLAS TE
'DI YIG 'BUM MAM 'BUM PHRAG 'GRO BAR BYA, RTZA SNGAGS SOGS

BZLA BA'I TSE, YE SHES SEMS DPA'I THUGS KA'I 'KHOR LO'I RTZIBS
KYI STENG GI YI GE DH'I: LA THIM 'KHOR LO NYI GDAN DANG DH'I:
H'Um YIG TU GYUR BA'I H'Um GI MTHAR NANG NAS RIM PA BZHIN, NYE
SNYING, SNYING PO,,

RTZA SNGAGS RNAMS KYIS BSKOR BA KHA DOG MTHIR NAG 'OD ZER 'BAR
BA DANG BCAS PA BSAM ZHING, RANG DAM TSIG SEMS DPA'I RGYAL GTZO
BOR BZUNG STE TING NGE 'DZIN SEMS DPA' LA SEMS GTAD NAS 'JAM

DBYANGS KYI BSNYEN PA MA SONG GI BAR DU YI GE 'BAR BA LA DMIGS
PA GTAD DE BZLAS NA DNGOS GRUB MYUR BA DANG SNGAGS 'KHOR LA SEMS
BRTAN DU 'GRO BA SOGS KYI DGOS PA CHEN PO YOD PAR BDAG GI BLA MA
DAM PAS

@127B GSUNGS; 'KHOR RNAMS GYI SNGAGS BZLA BA'I TSE RANG RANG GI
THUGS KAR RANG RANG GI PHYAG MTSAN LA SA BON GYIS MTSAN PA'I
MTHAR RANG RANG GI SNGAGS KYIS BSKOR BA 'OD ZER 'BAR BA LA DMIGS
NAS BZLA ,'JAM

DBYANGS KYI GRANGS BSNYEN SONG NAS DE'I SNGAGS CI 'GRUB DE DANG
GTZO BOR GTZO BO'I SNGAGS GANG MANG BZLA BA YIN LA, DE YANG
SNGAGS GSUM KA'I GRANGS BSNYEN BYED NA THOG MAR NYE SNYING YI GE
BDUN PA GANG MANG DANG GZHAN

RNAMS CI 'GRUB RE, NYE SNYING GI GRANGS SONG NAS SNYING PO YI GE
BCU PA GANG MANG DANG GZHAN RNAMS CI 'GRUB RE, SNYING PO'I
GRANGS SONG NAS RTZA SNGAGS GANG MANG DANG GZHAN RNAMS CI 'GRUB
RE BZLA ,RTZA SNGAGS

THOG MAR MANG DU BZLAS NA 'TSUB CHA 'BYUNG BAS GONG GI 'DI LTAR
BZLAS NA 'TSUB CHA MI 'BYUNG BAR DAM PA RNAMS KYI MNAR GZHAL
SHES LAS 'BYUNG, DE'I SKABS SU DMIGS PA NI DANG PO RANG DAM TSIG

SEMS DPA' RDO RJE 'JIGS BYED KYI NGA RGYAL BRTAN POS TING NGE
'DZIN SEMS DPA' LA SEMS BZUNG NAS DANG PO GNYIS LA GONG DU BSHAD
PA'I GONG BU'I BZLAS PA DANG, YANG TING NGE 'DZIN SEMS DPA'

LAS DKYIL 'KHOR BA'I LHA TSOGS SAM 'OD ZER 'PHROS, DBUGS PHYIR
'BYUNG BA DANG LHAN CIG RTZA ZHAL GYI SHANGS BUG GA-YAS NAS
THON, SEMS CAN THAMS CAD KYI SDIG SGRIB SBYANGS RDO RJE

'JIGS BYED KYI GO 'PHANG LA BKOD, SLAR DBUGS RDUB PA DANG LHAN
CIG SHANGS BUG GA-YON NAS ZHUGS, SA BON LA THIM ZHING ZHAL DGU
KA DANG LHA THAMS CAD KYI ZLOS PAR BSAM NAS ZLO BA DAM TSIG GI

BZLAS PA STE DE GNYIS RE MOS SU BYA, RTZA SNGAGS LA CHOS THAMS
CAD MNYAM PA NYID KYI NGA RGYAL GYIS SNGAGS 'PHRENG RANG GI ZHAL
DU ZHUGS PA RDO RJE NAS THON TE YUM GYI PADMAR SONG ZHING RTZA
DBU MA LAS

@128A *, ,GYEN DU BYUNG STE YUM GYI ZHAL NAS BYUNG BA RANG GI
ZHAL DU ZHUGS NAS, YANG SNGAR BZHIN 'KHOR BAR BSGOM PA NI KHYOGS
KYI BZLAS PA DANG SNGA MA GNYIS TE GSUM KA SPEL

MA'AM GANG MOS GTZO BOR BYA ZHING, YANG THUN MJUG TU SA BON LAS
'OD ZER 'PHROS TE, RTZA SNGAGS LA PHOG ,DE LAS 'OD ZER ME LCE
LTA BU DRAG CING RTZUB LA TSA ZHING SREG PA 'PHROS LUS KYI NANG

THAMS CAD GANG, THOG MED NAS BSAGS PA'I SDIG SGRIB BAG CHAGS
DANG BCAS PA DANG, DES BSKYED PA'I NAD GDON BAR CHAD MI MTHUN
PA'I PHYOGS THAMS CAD BYA SGRO ME LA SREG PA LTAR BSREGS 

SHING BCOM, 'OD ZER BA SPU'I SGO NAS PHYIR 'PHROS, SNANG SRID
THAMS CAD MER 'BAR BA'I SGRA LAS KYANG SNGAGS GYI SGRA 'UR 'UR
SGROGS PAR BSAM PA DANG, YANG SNGAGS 'PHRENG LAS KHRO BO'I

TSOGS BSAM GYIS MI KHYAB PA 'PHROS, SHANGS BUG GA-YAS NAS THON,
GDON BGEGS LOG 'DREN THAMS CAD TSAR BCAD DE SHANGS BUG GA-YON
NAS BSDUS TE SNGAGS 'PHRENG LA THIM PAR BSAM PA

YANG CI RIGS PA BYA, SNGAGS GSUM PO GANG YIN KYANG BZLAS 'TSAMS
BYED KHAR SNGAGS 'PHRENG LAS 'OD ZER 'PHROS PA'I SNAL MCHOD PA'I
LHA MO MCHOD RDZAS SNA TSOGS THOGS PA DPAG TU MED PA 'PHROS,

PHYOGS BCU'I ZHING RAB 'BYAMS NA BZHUGS PA'I SKYABS YUL DU GYUR
RO COG THAMS CAD LA MCHOD PA PHUL BAS THUGS MA NGES PAR BYAS, DE
THAMS CAD KYI SKU'I YON TAN DANG BYIN BRLABS THAMS CAD RDO RJE
'JIGS

BYED KYI SKU, GSUNG GI YON TAN DANG BYIN BRLABS THAMS CAD RDO
RJE 'JIGS BYED KYI SNYING PO NYE SNYING RTZA SNGAGS RNAMS KYI
YIG 'BRU, THUGS KYI YON TAN DANG BYIN BRLABS THAMS CAD RDO RJE
'JIGS BYED KYI PHYAG

@128B MTSAN GRI GUG DANG THOD KHRAG LA SOGS PA'I RNAM PAR BSDUS
TE RANG GI GNAS GSUM DU THIM PAS RANG DE THAMS CAD KYI SKU GSUNG
THUGS RDO RJE GSUM DBYER MI PHYED PA'I NGO BOR GYUR BAR BSAM, DE
LTA BU'I DMIGS PA DANG

BCAS PAS THUN BZHIR BCAD DE THUN DNGOS GZHI'I SKABS SU BZLAS
PA'I GRANGS NI, RTZA RGYUD KYI RTOG PA GSUM PAR, 'DI NI MA HE'I
GDONG CAN GYI, ,SNYING PO'I SNGAGS SU RAB TU GRAGS, ,YI GE RE RE

'BUM BZLAS PAS, ,'JIG RTEN GSUM GYI LAS NI GANG, ,CI YANG RUNG
BA THAMS CAD BYED CES NYE SNYING YI GE BDUN PA LA YIG 'BUM STE
'BUM PHRAG BDUN, THAMS CAD LAS NI BYED PA STE, ,LAS KYI

SNGAGS SU RAB TU GRAGS, ,SUM 'BUM BZLAS PAS LAS KUN BYED, ,CES
LAS SNGAGS KYANG YIN LA SNYING PO'ANG YIN PA'I YI GE BCU PA LA
'BUM PHRAG GSUM, MA HE'I GDONG CAN RTZA SNGAGS TE, ,'BUM

BZLAS PA YIS LAS KUN BYED, CES RTZA SNGAGS LA 'BUM PHRAG GCIG
BZLAS PAS, LAS KUN BYED NUS PAR GSUNGS SHING, YANG RTOG PA BZHI
PAR, SUM 'BUM RTZA BA'I SNGAGS BZLAS BYA, ,

'DI BZLAS PA YI SNGAGS PA YIS, ,THAMS CAD LAS NI BYED PAR 'GYUR,
,'DI SBYOR LA GNAS SNGAGS PA YIS, ,RTAG TU 'JIGS MED LAS KUN
BYED, ,ZHES RTZA SNGAGS 'BUM PHRAG GSUM BZLAS

PAS RGYUD LAS BSHAD PA'I, LAS KUN BYA NUS PAR GSUNGS, 'DI LTAR
GSUNGS PA NI, LAS SGRUB PA'I SKABS LA DGONGS PA YIN ZHING, DE
YANG RDZOGS LDAN LA DGONGS PA YIN LA, RJE

BDAG NYID CHEN POS, ZHI SOGS KYI LAS MANG PO SGRUB PA'I BZLAS PA
LA NI, DA LTA'I GANG ZAG GIS CI SKAD BSHAD PA'I MTSAN MA BRTAN
PO THOB NA MA GTOGS PA GRANGS KYI BSNYEN PA BYE BAR GSUNGS PA
LEGS

@129A *, ,PAR MTHONG NGO, ,ZHES DA LTA LAS RAB 'BYAMS SGRUB PA'I
BSNYEN PA BYED NA SKYED RIM BSGOM PAS LHA'I NGA RGYAL BCOS MIN
BRTAN PO THOB CING RTEN DANG BRTEN PA'I DKYIL 'KHOR LAGS LA

SNANG RAG MTHONG GI MTSAN MA BRTAN PO DANG LHAS GNANG BA'I
MTSAN
MA BRTAN PO THOB NA MA GTOGS GRANGS BSNYEN BYE BA RE BYA DGOS
PAR GSUNGS, DE LTA BAS NA LAS RAB 'BYAMS SGRUB PA'I BSNYEN PA'I
GO MI CHOD

KYANG RTOG PA GSUM PA NAS BSHAD PA'I GRANGS LTAR BZLA BA RDO RJE
'JIGS BYED KYI SGRUB THABS RGYA GAR BA'I PAn GRUB KYIS MDZAD
PA'I RGYA GZHUNG MANG PO LAS KYANG 'BYUNG BAS LONG YOD NA, DE
LTAR BYED PA MCHOG YIN LA,

DBANG BSKUR, RAB GNAS, SBYIN SREG ,GTOR RGYAG SOGS BYED PA LA,
SNYING PO DANG LAS SNGAGS GNYIS KA YIN PA'I HR'I: sh'I: YI GE
BCU PA 'BUM PHRAG GCIG ,BZLA BAR GSUNGS PAS

SKABS DANG SBYAR, 'KHOR GYI SNGAGS BZLA BA'I TSE, LHA RNAMS KYI
THUGS KAR NYI GDAN LA RANG RANG GI SA BON GYI MTHAR RANG RANG GI
SNGAGS KYI YI GE RNAMS GA-YAS BSKOR DU 'GRENG STE 'OD ZER 'BAR
BA'I RNAM

PA CAN BSGOMS NAS DE LA DMIGS SHING RANG GTZO BO'I NGA RGYAL LAM
GANG GI SNGAGS BZLA BA DE'I NGA RGYAL BZUNG STE GTZO 'KHOR THAMS
CAD KYIS BZLA BAR BSAM LA BZLA, GRANGS KHRI PHRAG RE BZLA BAR
GSUNGS,

DE YANG GTZO BO'I SNGAGS GSUM KA LA GRANGS BSNYEN BYED NA,
SNGAGS SNGA MA'I GRANGS PHAL CHER RDZOGS RDZOGS KYI BAR DU THUN
RE RE LA SNGAGS SNGA MA DE GANG MANG DANG GZHAN RNAMS CI 'GRUB
RE BZLA, SNGA MA

PHAL CHER SONG NAS GNYIS PA LA DE BZHIN, GNYIS PA PHAL CHER SONG
NAS GSUM PA LA DE BZHIN BYA ZHING, YI GE BCU PA GCIG PU'I GRANGS
BSNYEN BYED NA DE PHAL CHER 'GRO BA'I BAR LA DE GANG MANG

@129B DANG GZHAN RNAMS CI 'GRUB RE BZLA, DE PHAL CHER SONG NAS
GTZO BO'I SNGAGS GSUM CI 'GRUB RE BZLAS PA'I RJES SU, 'KHOR
RNAMS KYI SNGAGS CHA MNYAM PAR GRANGS GANG MANG RE BZLA, DE LTA

BU'I TSUL GYIS GTZO 'KHOR THAMS CAD KYI SNGAGS GRANGS LHAG DANG
BCAS PA DUS GCIG LA RDZOGS PA BYAS TE DE RJES THUN RER, GTZO
'KHOR GYI SNGAGS RNAMS CI 'GRUB RE BZLAS PA'I RJES SU YE SHES

'BEBS SNGAGS GANG MANG BZLA DGOS LA, YE SHES 'BEBS SNGAGS NI
HR'I: shtI: MJUG TU, AA BE SHA YA SAm BHA YA, RA RA RA RA, TZA
LA YA TZAL YA, H'Um HA: A'A: DZH'EE H'Um PHAGS, CES PA'O,,

'DI BZLA BA'I TSE DMIGS PA NI, RANG GTZO BO'I NGA RGYAL LA GNAS
PA'I THUGS KA'I SA BON LAS 'OD ZER DPAG TU MED PA PHYOGS BCUR
'PHROS, PHYOGS BCU'I SANGS RGYAS DANG BYANG CHUB SEMS

DPA' THAMS CAD DPAL RDO RJE 'JIGS BYED KYI LHA'I RNAM PAR SPYAN
DRANGS TE RANG GI LUS LA CHAR CHEN PO BABS PA BZHIN DU THIM PAR
BSAM, YE SHES 'BEBS SNGAGS LA, SNYING PO'I MJUG TU H'Um HA:

A'A: DZH'EE H'Um PHAGS, CES BTAGS LA BZLA BAR YANG BLA MA 'GA'
ZHIG GIS GSUNGS, YE SHES 'BEBS SNGAGS KYI GRANGS NI KHRI PHRAG
GCIG BZLA, THUN MJUG DU YI GE BRGYA BA DANG MCHOD BSTOD

RNAMS SGRUB THABS BZHIN BYA, GTOR MA SKABS 'DIR PHUL KYANG RUNG
LA THUN 'TSAMS SU PHUL KYANG RUNG BAS SKABS DANG SBYAR LA 'BUL
TSUL SGRUBS THABS BZHIN BYA, DUR KHROD GZHAL YANG KHANG

LA BSDU ZHING, GZHAL YAS KHANG 'KHOR DANG DE NAS RIM PA BZHIN
N'A DA'I BAR BSDUS TE, N'AD YANG MI DMIGS PA STONG PAR BSAM,
GSUM PA MJUG NI, STONG PA'I DANG LAS

@130A *, ,RANG GTZO BO ZHAL GCIG PHYAG GNYIS PA'I SKUR BZHENGS
PA'I GNAS GSUM DU 'BRU GSUM GYI MTSAN PAR MOS TE PA SNGO BA DANG
SMON LAM SHIS BRJOD RNAMS BYAS LA THUN 'TSAMS

GYI BYA BA LA 'JUG ,DE YANG THUN DANG PO LA GONG DU BSHAD PA
LTAR DANG, THUN GNYIS PA DANG GSUM PA GNYIS LA, RANG NYID 'JIGS
BYED ZHAL GCIG PHYAG GNYIS PAR GSAL BA'I ZHES SOGS TSOGS

ZHING NAS SHIS BRJOD KYI BAR SNGA MA LTAR, THUN BZHI PA LA,
TSOGS ZHING NAS, N'AD YANG MI DMIGS PAR BSAM PA'I BAR SNGA MA
LTAR LA, STONG PA'I NGANG LAS LTAR LDANG BA SOGS MI

BYED PAR GNYID KYI 'OD GSAL LA 'JUG CING THO RANGS GNYID SAD BA
NA LHA MO TZA RTZI KA LA SOGS PAS BSKUL NAS GNYID KYI 'OD GSAL
LAS YID MA PHYAG GNYIS PA'I SKUR BZHENGS PAR BSAM, DE YANG

THOG MAR THUN GYI YUN THUNG NGE BA RIM GYIS JE RING DANG, BSTEN
PA PHAL CHER SONG NAS RIM GYIS JE THUNG LA BTANG BA'I NAS 'BRAS
LTA BU BYA, DE LTAR BSNYEN PA RDZOGS PAR SONG BA'I RJES SU,

'TSAMS NANG DER BSNYEN PA'I KHA SKONG GI SBYIN SREG BYED RGYU
BYUNG NA RAB YIN CING, GAL TE MA GRUB NA 'TSAMS GROL NAS KYANG
BYA BA RUNG LA 'ON KYANG, DBANG BSKUR RAB GNAS SOGS BYED PA'I
SNGA

ROL TU CIS KYANG BYED DGOS, SBYIN SREG SKABS 'DIR BYED THUB MI
THUB GANG YIN KYANG 'TSAMS MA GROL GONG DU DPA' BO'I STON MOS YI
DAM GYI LHA MA NYES PAR BYED PA DANG, GTANG RAG GI

TSUL DU CHOS SKYONG LA BSKANG GSO, ,YUL LHA GZHI BDAG LA GTOR
'BUL DANG BSANGS SOGS RGYAS PA GTONG, RANG GI YI DAM GYI GTOR MA
BSDUS TE DNGOS GRUB KYI TSUL DU LONGS SPYOD,

@130B MCHOD PA GSHEGS DGOS RNAMS SA GTZANG BA'AM CHU CHEN POR
GSHEGS, RANG GI YI DAM GYI RTEN GYI BRIS 'BUR GYI SKU DANG,
RGYUD KYI GLEGS BAM, DAM TSIG GI RDZAS RDO DRIL dA MA RU THOD PA

SOGS PHYAG MTSAN, BSNYEN SGRUB KYI SKABS KYI BGRANG 'PHRENG LA
SOGS PA, GZHAN DBANG MTHOB PA DANG DBANG THOB KYANG MI DAD PA
DANG DAM TSIG MI GTZANG BA LA SOGS PA LA BSTAN NA DNGOS GRUB

NYAMS PA DANG BAR TSAD KYI RGYUR 'GRO BAR GSUNGS PAS GZHAN GYIS
MI MNGON PAR SBAS, 'TSAMS ZO'I LHA LA MCHOD GTOR PHUL TE GSHEGS
LA THO 'GO MA YUG SOGS MI 'GRO BAR 'JOG 'TSAMS 'GROL

DUS THOG MAR NANG 'TSAMS 'GROL BAS SNGAR 'TSAMS 'OG TU BCUG
KYANG 'TSAMS KYI RING MA 'PHRAD PA YOD NA DE DAG DANG GZHAN RANG
GI ZLA BO DANG NYE DU SOGS DAM TSIG GTZANG ZHING YID DANG MTHUN
PA NYE 'KHOR NA

YOD PA RNAMS DANG 'PHRAD, RANG YANG 'TSAMS KYI PHYI ROL TU NYE
'KHOR MI MANG GIS MI MTHONG SAR CUNG ZAD RE 'CHAG ,DE NAS RIM
GYIS PHYI 'TSAMS GROL TE MI GZHAN DANG 'PHRAD BA SOGS BYA

ZHING; BSNYEN PA SONG 'TSAMS GROL BA YIN ZER NAS YI DAM GYI LHA
RGYAD SKYUR BYA MI RUNG BAS BSNYEN PA THON NAS KYANG NYIN RE
BZHIN BSGOM BZLAS DANG MCHOD GTOR 'BUL BA SOGS LA BRTZON PAR

BYED DGOS, GSUM PA ZHAR BYUNG GZHAN BSHAD PA NI, GSANG 'DUS DANG
BDE MCHOG SOGS LA'ANG BSNYEN PA BYED NA DNGOS GZHI'I SKABS KYI
SGRUB THABS DANG SNGAGS SOGS DANG BDE MCHOG LA

MCHOD PA 'BUL YUL GYI GA-YON NAS MGO RTZOM PA, GSANG 'DUS LA dA
MA RU MI DGOS PA SOGS, DMIGS GSAL CAN MA GTOGS GZHAN SBYOR DNGOS
MJUG GSUM DU JI LTAR BYA BA THAMS CAD

@131A *, ,LA 'DI'I RIGS 'GROS SBYAR BAS RUNG, TSE DPAG MED DKAR
PO LTA BU BYA RGYUD NAS BSHAD PA'I LHA GTZO RKYANG CIG LA BSNYEN
PA BYED NA, CHOS GRANGS BCO LNGA

DANG GZA' SKAR BZANG PO'I NYIN RTEN DANG MCHOD PA BSHAM, CHA
GSUM GTANG STE DKAR PHYOGS PA LA 'PHRIN LAS BCOL, BGEGS GTOR
BTANG STE NAG PHYOGS PA BSKRAD, 'TSAMS

THO SLONG, TSE SRID PA RGYAS PA'I LAS YIN PAS BYANG DU KHA LTA
BA'AM LTA BAR MOS, SKYABS 'GRO SEMS BSKYED BYAS TE MNGON RTOGS
BSGOMS NAS BZLAS PA'I TSE, THUGS KA'I

SA BON DANG SNGAGS 'PHRENG LAS 'OD ZER 'PHROS TE, RGYAL BA SRAS
BCAS LA MCHOD PA PHUL, SEMS CAN THAMS CAD KYI SDIG SGRIB SBYANG,
TSE DPAG MED KYI GO 'PHANG LA

BKOD; SANGS RGYAS BYANG SEMS KYI BYIN BRLABS THAMS CAD DANG
GZHAN YANG SNOD BCUD KYI YON TAN THAMS CAD BDUD RTZI 'OD ZER
DANG BKRA SHIS PA'I RTAGS RDZAS SOGS KYI RNAM PAR BKUG NAS

RANG LA THIM PAS 'CHI MED TSE'I DNGOS GRUB DAR TSE DPAG MED KYI
GO 'PHANG THOB PAR BSAM LA BZLA, MJUG TU YI GE BRGYA BA BRJOD DE
BRTAN PAR BYA, MTHAR YE SHES PA GSHEGS, DANG DAM

TSIG PA'I NGA RGYAL GYIS BSNGO BA SMON LAM SHIS BRJOD RNAMS BYA
ZHING, THUN 'TSAMS SU YANG 'KHYER SO GSUM GYI RNAL 'BYOR DANG MA
BRAL BAR BYA, GZHAN THAMS CAD SNGAR BSHAD PA LAS SHES PAR

BYA; DE LTA BU'I TSUL GYIS THUN BZHIR BCAD DE BSNYEN GRANGS MA
SONG GI BAR BSGOM BZLAS LA 'BAD NAS TSE'I DNGOS GRUB THOB PAR
BYAS TE MCHOG SGRUB PA LA 'BAD PAR BYA'O, ,'DI NI MTSON

@131B BYED YIN PAS LHA GTZO RKYANG GI BSNYEN PA GZHAN RNAMS
LA'ANG RIGS 'DRE SBYOR, CES BSNYEN YIG DNGOS GRUB RGYA MTSO ZHES
BYA BA 'DI NI RANG GI NYE 'KHOR BA DKA' BCU SHES DAR BA SOGS DU

MA DANG, SNGON GOMS LEGS SPYAD KYI BAG CHAGS 'THUG PO SAD CING,
SKYE BAS THOB PA DANG, SBYANGS PA'I RNAM DPYOD MCHOG TU YANGS PA
RGYAL DBANG DGE

'DUN RGYA MTSO'I GDAN SA CHEN PO RGYAL ME TOG THANG GI SENG GE'I
KHRIR 'KHOD PA'I MKHAN RIN PO CHE CHES PA BDE THANG SPRUL SKU
BLO BZANG RIN CHEN TSANGS DBYANGS PHYOGS LAS RNAM PAR RGYAL

BA DANG, NANG RIGS PA DANG GSO BA RIG PA LA RNAM DPYOD YANGS
PA'I RAB 'BYAMS SMRA BA NGAG DBANG BSTAN 'DZIN MDO SNGAGS RAB
'BYAMS LA SBYANGS PA MI DMAN ZHING

RNAM DPYOD YANGS PA'I RAB 'BYAMS SMRA BA BSTAN 'DZIN GRAGS PA,
SKYE BAS THOB PA'I BLO GROS KYI RTZA LA GSUNG RAB LA LTA BA'I
MIG DANG

LDAN ZHING DON GNYER DANG BCAS PA'I DGE SLONG CHOS RGYA MTSO
DANG TSUL KHRIMS DPAL BZANG LA SOGS PA'I DON GNYER CAN

MANG POS BSKUL BA'I DOR SPRANG BA NA SNYOMS LAS PA NGAG DBANG
BLO BZANG CHOS LDAN GYIS MTSO BDUN GYI LHA KHANG CHEN MOR ESBYAR
BA'I Y

GE BA NI RNAM DPYOD DANG BRTZON PA MI DMAN PA'I DGE SLON GRAGS
PA'O, ,'DIS KYANG RGYAL BA'I BSTAN PA DAR ZHING RGYAS LA YUN RIN
DU GNAS PAR GYUR CIG, ,