@001A *, ,GZHAN GYI THE TSOM SEL BYED DRIS LAN KYI SKOR BZHUGS
SO,,

@001B *, ,LO TZ'A BA DON BZANG GI DRIS LAN, THAL RANG GI KHYAD
PAR NI, GANG LAS GYES PA'I GZHI, JI LTAR GYES PA'I TSUL, GYES PA
SO SO'I 'DOD PA, SLOB DPON GYI DGONGS PA GANG DU

GNAS DPYAD PA DANG BZHI LAS, DANG PO NI, DBU MA RIGS PA'I TSOGS
DANG BZHI BRGYA PA LA SOGS PA 'PHAGS PA YAB SRAS KYI GZHUNG
RNAMS YIN TE, DE DAG GI DGONGS PA LA RJES 'JUG GI SLOB MA RNAMS

THAL RANG SO SOR GYES PA'I PHYIR RO, ,JI LTAR GYES PA'I TSUL NI,
'PHAGS PA'I DNGOS SLOB SLOB DPON SANGS RGYAS BSKYANGS KYIS
'PHAGS PA'I DGONGS PA RANG LUGS KYI MTHAR LHUNG BA'I DAM BCA'
GANG YANG

MED PAS, RANG LUGS KYI DAM BCA' SGRUB PA'I RANG RGYUD KYI GTAN
TSIGS CI YANG ZHAL GYIS MI BZHES SHING, GZHAS LUGS KYI MTHAR
LHUNG GI DAM BCA' RNAMS RGOL BA RANG GRAGS GYI KHAS BLANGS NANG
'GAL

@002A *, ,GYI THAL BA 'BA' ZHIG GIS 'GOG PAR RTOGS TE, DBU MA
RTZA BA'I 'GREL PA MDZAD NAS SLOB DPON GYI DGONGS PA THAL 'GYUR
TU 'GREL PAR MDZAD DO, ,DE'I 'OG TU YANG SLOB DPON

GYI DNGOS SLOB LEGS LDAN 'BYED KYIS DBU MA PA LA DON DAM PAR DAM
BCA' MED PAS, RANG RGYUD KYI GTAN TSIGS MI BZHED KYANG, THA
SNYAD DU SKYE MED DANG, STONG NYID LA SOGS RANG LUGS KYI DAM
BCA'

KHAS MI LEN NA, GZHAN DAG SKYE BA BDEN PA DNGOS SU 'DOD PA YANG
DGAG MI NUS PAS, THA SNYAD DU SKYE MED SOGS SGRUB PA'I RANG
RGYUD KYI GTAN TSIGS KHAS BLANG DGOS SHING, GZHAN GYI KHAS
BLANGS RTAGS SU

BKOD PA'I THAL BA TZAM GYI RANG LUGS KYI DAM BCA' SGRUB PAR YANG
MI RIGS ZHES PA LA SOGS PA'I SGO NAS PHYOGS SNGA MA LA SKYON
BRJOD DE, DBU MA RTZA BA'I TSIG GI 'GREL PA SHES RAB SGRON ME
DANG, DON GYI

@002B 'GREL PA DBU MA SNYING PO LA SOGS PA MDZAD NAS, SLOB DPON
GYI DGONGS PA RANG RGYUD DU 'GREL BAR MDZAD DO, ,DE'I 'OG TU
DPAL LDAN ZLA BA GRAGS PA BYON TE, SANGS RGYAS BSKYANGS KYIS
SLOB DPON GYI

DGONGS PA PHYIN CI MA LOG PAR RTOGS PAR GZIGS NAS, DBU MA'I TSIG
DON GYI 'GREL PA TSIG 'JUG LA SOGS PA MDZAD TE, LEGS LDAN 'BYED
KYIS SANGS RGYAS BSKYANGS LA BRJOD PA'I SKYON THAMS CAD

SPANGS SHING, DBU MA PA YIN NA RANG RGYUD KYI RJES SU DPAG PA
KHAS LEN PAR RIGS PA MIN TE, PHYOGS GZHAN KHAS BLANGS PA MED PAS
PHYIR ZHES PA LA SOGS PAS RANG RGYUD DU SMRA BA LA SKYON DU MA
BRJOD

NAS, THAL 'GYUR BA'I GZHUNG, LEGS PAR 'DZUGS PAR MDZAD DO, ,GYES
PA SO SO'I BZHED PA NI, PHYOGS DE GNYIS YANG JI SKAD DU, SANGS
RGYAS RNAMS KYIS CHOS BSTAN PA, ,BDEN PA GNYIS KYI LA

@003A *, ,YANG DAG BRTEN, ,ZHES SOGS KYI GZHUNG GI RJES SU
'BRANGS NAS, BDEN PA GNYIS SGO NAS RNAM GZHAG BYED PAR MTSUNGS
LA, DE'I NANG NAS DON DAM PA'I RNAM GZHAG LA NI MI

MTHUN PA MED DE, GZHAN DU NA GNAS LUGS DU MA MED PA'I PHYIR GANG
YANG RUNG BA GCIG DBU MA PA MIN PAR THAL BA'I PHYIR RO, ,KUN
RDZOB KYI BDEN PA RNAM PAR 'JOG PA LA NI MI MTHUN TE, GZHAN DU
NA KHYAD

PAR MED PAR THAL BA'I PHYIR RO, ,DE LA RANG RGYUD PA RNAMS NI
KUN RDZOB RNAM PAR 'JOG PA 'JIG RTEN GYI THA SNYAD KYI RJES SU
'BRANGS NAS MI 'JOG STE, 'JIG RTEN PA RNAMS NI RIGS PAS RNAM PAR
MI DPYOD PAR

THA SNYAD LA RANG DGAR 'JUG PAS 'KHRUL PA SRID PA'I PHYIR SNYAM
DU BSAM PA NAS SO, ,DE'I PHYIR RNAM RIG PA LA SOGS PA GRUB MTHA'
SMRA BA RNAMS DANG MTHUN PAR KUN RDZOB KYI BDEN PA RNAMS PAR
'JOG GO ,DE

@003B LA YANG KHA CIG NI THA SNYAD DU PHYI ROL GYI DON KHAS LEN
CING, DE'I NGO BO DANG DE SHES PAS RTOGS TSUL LA SOGS PA'I RNAM
GZHAG RNAMS MDO SDE PA DANG MTHUN PAR RNAM PAR 'JOG TE, DE LA
MDO SDE SPYOD PA'I DBU MA PA ZHES GRAGS SO, ,KHA CIG NI THA
SNYAD DU

YANG PHYI ROL GYI DON RDZAS SU GRUB PA MED KYI, SHES PA NYID BAG
CHAGS KYI DBANG GIS GZUNG 'DZIN DU KUN BTAGS PA TZAM DU ZAD DO
ZHES SOGS RNAM RIG DU SMRA BA DANG RJES SU MTHUN PAR 'JOG STE,
DE LA NI RNAL 'BYOR SPYOD PA'I DBU MA PA ZHES GRAGS

SO, ,DE LA DANG PO NI, SLOB DPON LEGS LDAN 'BYED DANG, GNYIS PA
NI ZHI BA 'TSO DPON SLOB YIN NO ZHES LO TZ'A BA CHEN PO YE SHES
SDES GSUNG NGO, ,YANG NA SLOB DPON LEGS LDAN 'BYED NA RE, KLU
SGRUB KYI GZHUNG LA GZHAN NGOR PHYI ROL GYI DON KHAS

LEN PA RAGS PA PHYI'I DBU MA PA DANG, PHYI ROL GYI DON KHAS MI
LEN PA PHRA BA NANG GI DBU MA PA GNYIS YOD PAS, GZHAN DANG RTZOD
PA BYED PA'I TSE DANG PO'I RJES SU 'BRANGS LA, RNAL 'BYOR NYAMS
SU LEN PA'I TSE PHYI MA'I RJES SU 'BRANGS BAR BYA'O ZHES

GSUNGS SO, ,THAL 'GYUR BA DAG NI GRUB MTHA' SMRA BA DE DAG DANG
RJES SU MTHUN PAR MI SMRA STE, DE DAG NI RTEN 'BREL SGYU MA LTA
BU LA RANG GIS BRTAGS PA'I RIGS PA'I 'THAD PA BCUG NAS RNAM PAR
'JOG PAS KUN RDZOB KYI BDEN PA LAS KYANG NYAMS

LA, DE DAG GIS JI LTAR RNAM PAR BZHAG PA LTAR DON LAM GRUB PAS
DON DAM PA'I BDEN PA LAS KYANG NYAMS SO, ,DE'I PHYIR DE DAG NI
BDEN PA GNYIS KA LAS KYANG NYAMS PA YIN TE, JI SKAD DU, 'JUG PA
LAS, SLOB DPON KLU SGRUB ZHABS KYI LAM

@004A *, ,LAS NI, ,PHYI ROL GYUR LA ZHI BA'I THABS MED DO, ,DE
DAG KUN RDZOB DE NYID BDEN LAS NYAMS, ,BDEN GNYIS NYAMS LAS THAR
PA 'GRUB YOD MIN, ,ZHES GSUNGS SO, ,DE BAS PHYIR, RANG RGYUD PA
DAG KUN RDZOB KYI

BDEN PA RNAM PAR 'JOG PA LA MI MKHAS PAS, 'PHAGS PA KLU SGRUB
KYI LUGS PHYIN CI MA LOG PA'I RJES SU 'BRANG BA MA YIN NO SNYAM
DU DGONGS NAS, SLOB DPON DE DAG NI GRUB MTHA' LA MA ZHUGS PA'I
'JIG RTEN PA DAG GI THA SNYAD KYI RJES SU 'BRANGS NAS

KUN RDZOB KYI BDEN PA RNAM PAR 'JOG STE, DE LTAR DE BZHIN GSHEGS
PAS 'JIG RTEN PA'I BLO DANG MTHUN PAR KUN RDZOB KYI BDEN PA RNAM
PAR BZHAG LA, 'PHAGS PA'I GZIGS PA DANG MTHUN PAR DON DAM PA'I
BDEN PA RNAM PAR BZHAG NAS BDEN PA GNYIS

KYI SGO NAS CHOS BSTAN PA'I PHYIR RO SNYAM DU DGONGS SO, ,DE'I
PHYIR SLOB DPON DE DAG LA 'JIG RTEN GRAGS STE SPYOD PA'I DBU MA
PA ZHES MKHAS PA KUN LA GRAGS SO, ,DBU MA PA DE GNYIS KA YANG
DON DAM PAR KHAS LEN MED PAR MTSUNGS KYANG RANG RGYUD PA

DAG KUN RDZOB TU RANG GIS JI LTAR RNAM PAR GZHAG PA'I KUN RDZOB
KYI BDEN PA RNAMS RANG LUGS LA GRUB PAR 'DOD LA, THAL 'GYUR BA
DAG 'JIG RTEN GZHAN NGO 'BA' ZHIG TU KUN RDZOB RNAM PAR 'JOG GI
RANG LUGS LA MA YIN TE, DBU MA PA LA MTHAR

LHUNG GI DAM BCA' MED PA'I PHYIR RO, ,DE SKAD DU YANG, 'JUG PAR,
JI LTAR KHYED KYI GZHAN DBANG DNGOS 'DOD LTAR, ,KUN RDZOB KYANG
NI BDAG GIS KHAS MA BLANGS, ,'BRAS PHYIR 'DI DAG MED KYANG YOD
DO ZHES, ,'JIG RTEN NGOR BYAS BDAG NI SMRA

@004B BAR BYED, ,CES GSUNGS SO, ,SLOB DPON GYI DGONGS PA GANG TU
GNAS DPYAD PA NI, ,RANG RGYUD PA DAG GI 'DOD PA LA THAL 'GYUR BA
DAG GIS BRJOD PA'I SKYON DAG ZHUGS PA'I PHYIR KLU SGRUB KYI LUGS
SKYON MED PA MA YIN TE, KLU SGRUB NI DE BZHIN

GSHEGS PA'I DGONGS PA PHYIN CI MA LOG PAR 'GREL BAR DE BZHIN
GSHEGS PAS LUNG BSTAN PAS, DE'I LUGS LA SUS KYANG CHOS DANG
MTHUN PAR RGYAL DU MED PA'I PHYIR RO, ,THAL 'GYUR BA RNAMS NI
GZHAN NGOR 'JIG RTEN NA JI LTAR GRAGS PA'I BLANG DOR

GYI THA SNYAD KHAS LEN CING BLANG DOR LA 'JUG LDOG BYED PAS, KUN
RDZOB KYI BDEN PA RNAM PAR 'JOG PA LA MKHAS SHING CHAD PA'I
MTHAR MA LHUNG, MNYAM GZHAG DANG RJES THOB KYI DUS THAMS CAD DU
'KHOR 'DAS KYI CHOS GANG LA YANG RTAG CHAD DANG BLANG DOR

SOGS KYI MTSAN MA GANG DU YANG MI 'DZIN CING MNGON PAR MI ZHEN
PAS, DON DAM GYI BDEN PA RNAM PAR 'JOG PA LA MKHAS SHING RTAG
PA'I MTHAR MA LHUNG BA YIN NO, ,DE LTAR NA BDEN PA GNYIS PHYIN
CI MA LOG PAR 'JOG PA 'DI NI 'PHAGS PA KLU SGRUB KYI

LUGS RMA MED PA YIN NO, ,GZHAN YANG LUGS 'DI NI PHYOGS GANG LAS
KYANG 'JIGS PA MED PA RDO RJE RIN PO CHE DANG 'DRA STE, 'DI LA
PHYOGS SUS KYANG RGAL DU MED CING, 'DIS MTHAR 'DZIN GYI PHYOGS
THAMS CAD GZHIG PAR NUS PA'I PHYIR RO, ,DE

LTAR YANG DBU MA RTZA BAR, STONG PA NYID KYIS BCAD BYAS TSE,
,GANG ZHIG LAN 'DEBS SMRA BYED PA, ,DE YIS THAMS CAD LAN BTAB
MIN, ,BSGRUB PAR BYA DANG MTSUNGS PAR 'GYUR, ,STONG PA NYID KYI
BSHAD BYAS TSE, ,GANG ZHIG SKYON 'DOGS SMRA BYED

@005A *, ,PA, ,DE YIS THAMS CAD SKYON BTAB MIN, ,BSGRUB PA BYA
DANG MTSUNGS PA 'GYUR, ,ZHES GSUNGS PA'I DGONGS PA YANG LUGS 'DI
LA SHIN TU 'THAD PA'I PHYIR RO, ,GZHAN YANG RTZOD BZLOG LAS, GAL
TE NGAS DAM BCAS

'GA' YOD, ,DES NA NGA LA SKYON 'DI YOD, ,NGA LA DAM BCA' MED PAS
NA, ,NGA NI SKYON MED KHO NA YIN, ,ZHES DANG, RIGS PA DRUG BCU
PA LAS, RTZOD MED CHE BA'I BDAG NYID CAN, ,DE RNAMS LA NI PHYOGS
NYID MED, ,GANG RNAMS LA NI PHYOGS

MED PA, ,DE LA GZHAN PHYOGS GA LA YOD, ,CES DANG, BZHI BRGYA PA
LAS KYANG, YOD DANG YOD MED CES, ,GANG LA PHYOGS NI YOD MIN PA,
,DE LA YUN NI RING POS KYANG, ,KLAN KA BRJOD PAR NUS MA YIN,
,ZHES SOGS, 'PHAGS PA YAB SRAS

KYI GZHUNG LUGS RNAMS KYI DGONGS PA YANG, ZHE 'DOD KYI KHAS LEN
CI YANG MI RTOG PA'I DBU MA THAL 'GYUR BA'I LUGS 'DI NYID YIN
PAR MNGON NO, ,DE LTA NA YANG LUGS 'DI NI SHIN TU GTING DPAG
DKA' BA'I PHYIR, 'PHAGS PA KLU SGRUB KYI GZHUNG NYID

LA SBYANGS PA'I BDAG NYID CHEN PO 'GA' ZHIG GIS KYANG MA RTOGS
NA, DNGOS PO LA MNGON PAR ZHEN PA'I BSTAN BCOS KYI ZHAGS PAS
BCINGS PA DAG GIS RTOGS PAR 'GYUR BA LTA CI SMOS, DE'I PHYIR
'PHAGS PA'I YUL DU YANG LUGS 'DI KHAS LEN PA

NI, NYIN MO'I SKAR MA BAS KYANG CHES NYUNG ZHING GANGS CAN GYI
KHROD 'DIR NI GTAN MA BYUNG BA'I TSOD TZAM DU SNANG NGO, ,BSOD
NAMS DMAN PA DAG GIS NI PHYOGS 'DI LA THE TSOM YANG ZA BAR MI
'GYUR NA JI LTA BA BZHIN RTOGS PA LTA SMOS KYANG CI

@005B DGOS, GANG ZHIG GI 'DI LA THE TSOM DANG LDAN PA'I SGO NAS
DO DU GNYER BA DE YANG SHIN TU SKAL BA DANG LDAN PA YIN NA, THOS
PA DANG BSAM PA LA SOGS PA'I SGO NAS TSUL BZHIN DU BSGRUB PA DAG
NI DAM PA LAS KYANG CHES DAM PA YIN TE, JI SKAD

DU, BZHI BRGYA PA LAS, BSOD NAMS CHUNG NGUS CHOS 'DI LA, ,THE
TSOM ZA BAR YANG MI 'GYUR, ,'DI LA THE TSOM ZOS PAS KYANG, ,SRID
PA HRUL POR BYED PAR 'GYUR, ,ZHES GSUNGS SO, ,MDOR NA BDAG LEGS
SU 'DOD PA DAG GIS, ,

'PHAGS PA KLU SGRUB KYI GZHUNG LUGS LA MOS PAR BYA BA YIN TE, JI
SKAD DU 'JUG PAR, SLOB DPON KLU SGRUB ZHABS KYI LAM LAS NI,
,PHYI ROL GYUR LA ZHI BA'I THABS MED TE, ,DE DAG KUN RDZOB DE
NYID BDEN LAS NYAMS, ,BDEN GNYIS NYAMS LAS THAR

PA 'GRUB YOD MIN, ,ZHES GSUNGS PA LTAR RO, ,DE LTAR NA DUS GSUM
GYI BDE BAR GSHEGS PA THAMS CAD KYI DGONGS PA 'PHAGS PA KLU
SGRUB KYIS RTOGS SHING, KLU SGRUB KYI LUGS KHO NA KHA NA MA MTHO
BA MED PA THAL 'GYUR BA'I LUGS 'DI YIN

PAS, GANG DAG 'DI DANG MI MTHUN PAR SMRA BA DAG NI RTAG CHAD
GANG RUNG GI MTHA' LAS MI 'DA' BAS LAM LOG PAR ZHUGS SO ZHES KHO
BO SEMS SO, ,YANG ZAG PA MED PA'I SA BON ZHES PA 'DI NI, NGO BO
DANG RAB TU DBYE BA DANG, DE YOD PA'I SHES BYED

GSUM GYIS SHES PAR BYA STE, DANG PO NI, SEMS CAN KUN LA THOG MA
MED PA NAS RANG BZHIN GYI RJES SU ZHUGS PA THOS PA'I RKYEN GYIS
GSOS NAS RIM GYIS 'PHEL NAS 'JIG RTEN CHOS MCHOG GI GNAS SKABS
SU MTHONG LAM SKAD CIG DANG PO'I RGYU RKYEN DU

@006A *, ,'GYUR BA ZHIG STE, KUN GZHI'I STENG NA CHU DANG 'O MA
'DRES PA LTAR DU KUN GZHI DANG DE NYID DANG GZHAN DU BRJOD DU
MED PA'I TSUL DU GNAS LA, DE YANG JI SRID THOS PA'I RKYEN GYIS
MA GSOS PA DE SRID DU NUS PA'I NGO BOR GNAS

LA, DE LA RANG BZHIN DU GNAS PA'I RIGS ZHES KYANG BYA, ZAG MED
KYI SA BON ZHES KYANG BYA, SKYE MCHED DRUG GI KHYAD PAR ZHES
KYANG BYA ZHING MA SGRIBS LA LUNG MA BSTAN GYIS NGO BOR GNAS PA
YIN TE, GAL TE 'DI DGE BA YIN NA, LOG LTAS DGE BA'I RTZA

BA BCAD PA'I RGYUD LA RANG BZHIN DU GNAS PA'I RIGS MED PAR 'GYUR
NA DE YANG RUNG BA MIN NO, ,NYON MONGS CAN MA YIN PAR NI, SGRUB
SLA BAS MA SGRIBS LUNG MA BSTAN KHO NAR GNAS SO, ,CI'I PHYIR 'DI
LA SKYE MCHED DRUG GI KHYAD PAR ZHES BYA ZHE

NA, 'DI GANG LA YOD PA'I NANG GI SKYE MCHED DRUG PO DE NYID THEG
PA GSUM GANG RUNG GI RIGS CAN GYI GANG ZAG TU 'DIS MTSON PAR
BYED PAS, DE'I PHYIR SKYE MCHED DRUG GI KHYAD PAR ZHES KYANG BYA
STE, NANG GI SKYE MCHED DRUG KHYAD PAR DU 'BYED PAS BYED PA'I

KHYAD CHOS YIN PA'I PHYIR RO, ,GANG GI TSE 'DI THOS PA'I RKYEN
GYI GSOS BTAB STE, 'PHEL BAR GYUR PA DE'I TSE YANG DAG PAR
BLANGS PA LAS BYUNG BA DANG, RGYAS PA LAS GYUR PA'I RIGS ZHES
KYANG BYA LA, RJES SU 'BREL BA'I DGE BA YIN TE DGE BA'I BAG

CHAGS YIN PA'I PHYIR RO, ,'ON KYANG RJES 'BREL GYI DGE BA NI DGE
BA RNAM GRANGS PA YIN PAS, ,DE'I TSE'ANG NGO BO MA SGRIBS LUNG
MA BSTAN NYID DU 'THAD DE, THEG BSDUS SU, PHYI DANG NANG DANG MI
GSAL BA, ,ZHES SOGS KYI THAD DU, SEMS CAN

@006B THAMS CAD DGE MI DGE GNYIS KAR DU MI GSAL BAR GSUNGS PA'I
PHYIR RO, ,GNYIS PA DE'I RAB TU DBYE BA NI, KUN GZHI'I STENG NA
NUS PA'I NGO BOR YOD PA'I ZAG MED KYI SA BON DE NYID LA KHA CIG
NI GANG ZAG GI BDAG MED TZAM RTOGS PA'I 'JIG RTEN

LAS 'DAS PA'I YE SHES KYI RGYUR RUNG BA YANG YOD, KHA CIG NI
DE'I STENG DU GZUNG BA CHOS KYI BDAG MED TZAM RTOGS PA'I RGYUR
RUNG BA'ANG YOD, KHA CIG NI BDAG MED GNYIS KA RTOGS PA'I YE SHES
KYI RGYUR RUNG BA YANG YOD, KHA CIG NI RKYEN GYI DBANG GI

RTOGS PA GSUM KA'I RGYUR RUNG BA'ANG YOD LA, DE DAG NI GO RIMS
BZHIN DU NYAN THOS KYI RIGS DANG, RANG SANGS RGYAS KYI RIGS
DANG, THEG PA CHEN PO'I RIGS DANG, MA NGES PA'I RIGS ZHES KYANG
BA'O, ,DE'I PHYIR MDO SDE RGYAN LAS, RIGS NI

NGES DANG MA NGES DANG, ,ZHES DANG, KHAMS RNAMS DANG NI MOS PA
DANG, ,SGRUB PA THA DAD DBYE BA DANG, ,'BRAS BU THA DAD DMIGS
PA'I PHYIR, ,RIGS YOD NYID CES BRJOD PA YIN, ,ZHES SOGS SO SPYIR
RIGS YOD PA LA NGES PA DANG, MA NGES

PA'I RIGS DANG, RIGS NGES PA LA YANG THEG PA GSUM GYI RIGS THA
DAD YOD PA'I RGYU MTSAN DANG BCAS PA GSUNGS PA YIN NO, ,GSUM PA
YOD PA'I SHES BYED NI, GAL TE THOG MA MED PA NAS RJES SU ZHUGS
PA'I ZAG MED KYI SA BON DE LTA BU SEMS CAN

RNAMS LA YOD PAR CES MNGON ZHE NA, LUNG DANG RIGS PA LAS TE, DE
LA RE SHIG LUNG NI, RGYUD BLA MA LAS, GAL TE SANGS RGYAS KHAMS
MED NA, ,SDUG LA SKYO BAR MI 'GYUR ZHING, ,MYA NGAN 'DAS LA 'DOD
PA DANG, DON GNYER SMON PA'ANG MED PAR

@007A *, ,'GYUR, ,ZHES SOGS GSUNGS SHING, RIGS PA'ANG YOD TE,
GAL TE SEMS CAN LA ZAG MED KYI SA BON MED NA, SKAL MNYAM GYI
RGYU MED PA'I PHYIR, ZAG MED KYI LAM SKYE BAR MI RUNG NGO, ,GAL
TE KUN NAS NYON

MONGS PA'I SA BON RNAMS KYIS SKAL MNYAM GYI RGYU BYED DO SNYAM
NA MI RIGS TE, SPANG BYA DANG GNYEN PO YIN PAS SHIN TU RIGS MI
MTHUN PA'I PHYIR DANG, RIGS MI MTHUN PA YANG RGYU 'BRAS SU MI
RUNG STE, ME LCE LAS KYANG MUN PA 'THUG PO SKYE BAR HA CANG

THAL BA'I PHYIR RO, ,RIGS PA DANG, GROL BAR SMRA BA'I SPOBS PA
DGE BA CAN, BLA MA LO TZ'A BA DON BZANG GIS GSUNG YIG BSKUR BA'I
SKABS KYI DON LA DRI BA RNAMS RANG RES GO TSOD GZHON NU BLO GROS
KYIS YIG GER BKOD NAS BSKUR BA 'DI YANG DGE

LEGS SU GYUR CIG ,SHUBHAm ` RTZE CHEN MKHAN PO'I ZHUS LAN, DRI
BA'I LAN LA, GSOL GZHI'I LAS MI G-YO ZHING BZHAG PAR MI 'OS PA
ZHES PA, MKHAN SLOB DGE 'DUN SOGS RGYU THAMS CAD TSOGS PAS LAS
DE BYA BAR RIGS BA'I PHYIR MI G-YO

ZHING, CHOS DANG LDAN PAS BZHAG PAR MI 'OS PA ZHES BYA'O, ,GOS
THAMS CAD KHA DOG CIG PA MI RUNG STE ZHES PA GZHUNG NAS, THAMS
CAD SNGON PO SHA STAG GYON NA LTUNG BA SBOM POR BSHAD, SER PO
DANG DMAR PO 'BA' ZHIG PA LA MI RUNG BAR MA

BSHAD, PHRAN TSEGS KYIS BSDUS PA'I NYES BYAS ZHES SOGS KYI BRDA
CHAD MED, LTUNG BA SDE LNGAS BSDUS PA'I NYES BYAS DANG GZHI SDUS
KYIS BSDUS PA'I NYES BYAS BYA BA BDOG KHA CIG LTUNG BAR 'GYUR LA
SMRA, ,ZHES PA LA SLOB DPON YON TAN 'OD, KHA

@007B CHE RNAMS NI BYUNG BA NA, ,BU LON NOR BZHIN GNYIS SU 'DOD,
,CES PA'I LUGS BZHED PA LAGS, PHAM PA BYUNG BA LA SKYO BA'I TSE
'BUL CHOG BYAS PAS CI LA YANG MI PHAN, DE'I TSE PHUL YANG SDOM
PA MI SKYE, GZHUNG KHUNGS MA GANG NAS KYANG MA

BSHAD, DGE SLONG BSLAB BYIN CAN LA SDOM PA BSKYAR MI DGOS, MDO
SDE PA'I LUGS KYI DE LA PHAM PA MA BYUNG ZHING, KHA CHE BA'I
LUGS KYI PHAM PA 'CHAB MED BYUNG YANG, BSLAB BYIN GYIS CHO GA
BYAS NAS SA GZHAN NA GNAS PA'I SPYOD PA SPYAD PAS, DGRA

BCOM PA THOB NA, RANG BZHIN DU GNAS PA THOB PA LAGS, DGE SLONG
BZHIS SDOM PA 'CHAGS PAR DENG SANG KHA CIG LUNG ZHU BA DANG, ME
TOG 'PHRENG RGYUD LA BRTEN NAS BZHED PAR GDA' STE MI 'THAD,
'PHRENG RGYUD KYI DGONGS PA MIN ZHING, LUNG GI

YIG GE NYAMS PAR RGYA CHE 'GREL DU LUNG DRANGS PA DANG GONG 'OG
GI 'GREL LAS SHES SHING, MDO RTZA BAR, MTHA' 'KHOB TU NYUNG
MTHA' DGE SLONG LNGAR BSHAD PA'I PHYIR DANG, GZHI LA GSANG STON
BSKO BA'I LAS MI 'CHAGS SHING, GSANG STON MED NA CHO

GA LAS 'DAS PAS LAS MI 'CHAGS PA'I PHYIR RO, ,DGE SLONG MA YIN
PAR SHES NA MI SKYE ZHES PA, MKHAN PO DGE SLONG DON LA MIN PA LA
SGRUB BYAS DER SHES NA MI SKYE BA YIN LA, KHYIM PAS BYAS KYANG
SKYE BA DON LA KHYIM PA YIN YANG SGRUB BYAS DGE SLONG RNAM

DAG TU YID CHES NA SKYE BAS MI 'GAL DGE SLONG RNAM DAG LA, MA
DAG PA GSUM GYI MTHA' 'KHOB TU LAS BYAS NA SKYE, YUL DBUS SU MI
SKYE BA BSNYEN RDZOGS KYI LAS KYI DBANG DU BYAS, GSO SBYONG SOGS
KYI LAS YUL DBUS SU BYAS KYANG 'CHAGS, DGE

@008A *, ,SLONG GCIG GIS DGE TSUL BSGRUB PA GZHUNG 'GREL GANG
NAS KYANG MA BSHAD PAS GTAN NAS MI RUNG, 'DUL BA'I CHO GA LA PHO
TSOD DANG RIGS PA'I AAS RGYAB BYAR MI RUNG, BYAS NA YANG BSTAN
PA LA RMA CHEN PO PHYUNG BAR GYUR

BAS DE 'DRA BYED MKHAN 'DUG NA SUN DBYUNG 'TSAL, MKHAN PO MED PA
SOGS KYIS BSNYEN RDZOGS BYAS NA NYES BYAS SU 'GYUR ZHES PA, SDOM
PA SKYES PA NA DNGOS GZHI'I LTUNG BA SKYED CING, DE'I SNGAR
SBYOR BA'I NYES PA PHRA MO 'BYUNG YANG LTUNG MTHUN BYIN

RLABS KYIS BYIN GYIS BRLABS PAS, LAS BYED PA LA MI SGRIB, MKHAN
SLOB SBRAGS NAS BYED PA BAS MKHAN PO MED PAR BYAS PA DAG STE,
MKHAN PO DANG SLOB DPON SBRAGS NAS BYAS NA, GANG NAS KYANG MA
BSHAD PAS RANG BZOR BGRO LA, MKHAN PO MED

KYANG BYAR RUNG BAR GZHUNG LAS BSHAD PA'O, ,MA BYIN LAN GYI RIN
THANG GI TSAD KAR SHA PA NI BZHIR CHAR BSHAD, YUL DUS KYI DBANG
GIS KAR SHA PA NA'I RIN THANG CHE CHUNG DU 'GYUR BA DANG, BOD NA
KAR SHA PA NI'I RIN THANG GI THA SNYAD MED PAS SHIN TU

DKA', 'ON KYANG GTAM GYI GZHI LAS, MA SHA KA BCU GNYIS KAR SHA
PA NA'I RIN THANG CHUNG NGUS KYI TSAD DU BSHAD, MA SHA KA BOD
KYI GSER DRUG NAM CIG YIN PAS DENG SANG GSER ZHO PHYED LA TSAD
BYAS NA RIN THANG CHE PA'I SKYON DU MI 'GYUR SNYAM NA, SNGA

RABS PA DAG GIS BSOD SNYOMS BZANG BA CIG GIS ZHES SOGS LA SHES
BYED CI YANG MED, DGE SLONG MA MED KYANG DGE SLONG GI CHO GAS
BUD MED BSNYEN PAR RDZOGS SU RUNG BAR GZHUNG 'GREL GNYIS KA NAS
MA BSHAD CING, NYES PA 'BYUNG BAR YANG MA

@008B BSHAD, DENG SANG GI LUNG DU DGE 'DUN LA NYES PA 'BYUNG BAR
BSHAD PA LUNG MA DAG PAR MNGON TE, SLOB DPON GYIS MDOR MA BSDUS
PA'I PHYIR DANG, 'GREL PAS KYANG MA BSHAD PA'I PHYIR RO, ,SNGON
GYI CHO GA MKHAN SLOB MED PAR GSOL BZHI'I LAS KYI

GCIG CAR RAB BYUNG BSNYEN RDZOGS BSGRUB PA YIN LA, DA LTAR GYI
CHO GA MKHAN SLOB DANG BCAS STE RIM GYIS BSGRUB PA YIN, BSNYEN
PAR RDZOGS TSUL BCU PO KUN SNGON CHOG TU SNGA RABS PA DAG GIS
BSHAD PA RI BONG GI CHAL DANG 'DRA, GZHUNG 'GREL GANG

NAS KYANG MA BSHAD, DA LTAR GYI CHO GA LO 'DI TZAM NAS BYUNG
LUNG DU MI GSAL BAS SHES DKA', ,STON PA SANGS RGYAS NAS LO DRUG
LON PA NA 'CHAR KA DA LTAR GYI CHO GAS BSNYEN PAR RDZOGS NAS
SANGS RGYAS NAS RING PO MA LON PA NA BYUNG BAR

MNGON, BZANG SBYIN LAS DANG PO PA YIN PAS PHAM PA MA PHOG SO
THAR GYI MDO JI TZAM NAS GSUNG ZHES PA, STON PA SANGS RGYAS NAS
LO BCU GNYIS BSTAN PA SKYON MED PAR GNAS PAS DE'I DUS SU, SDIG
PA CI YANG MI BYA STE, ,ZHES SOGS KYI TSIGS

SU BCAD PA GSUM 'DON PAS GSO SBYONG BYED CING, LO BCU GSUM PA LA
BZANG SBYIN GYIS 'KHRIG PA SPYAD PAS DE PHYIN CHAD BSLAB PA
RNAMS BCAS PA YIN LA, BSLAB PA BCAS NAS GSO SBYONG LA SO SO THAR
PA'I MDO 'DON PA YIN PAS, BSLAB PA BCAS

NAS MYANG NGAN LAS MA 'DAS KYI BAR DU YUL THA DAD DU DUS THA DAD
GANG ZAG THA DAD PA RNAMS LA GLING BZHI RE RE'I DBANG GIS BSLAB
PA RE RE BCAS PAS YUL DANG DUS LA NGES PA MED LA, GSO SBYONG
DGAG DBYE BYED PA LA CHOS BSGRAGS KYI MDO MI 'DON KHA

@009A *, ,MED MIN, DUS BZANG KYI MDO 'DON PA'I SNGON ROL CHOS
BSGRAGS KYI MDO 'DON PA SNGA RABS PA RNAMS KYI PHYAG LEN DU
GDA', LHAG MA'I LTUNG BA PHOG KYANG LTUNG BA DE LAS BYED PA'I
SNGON ROL DU GANG ZAG CIG GI MDUN DU BYIN

GYIS BRLABS PAS KHA SKONG DU RUNG, KHU BA 'PHO BA GSUM GNAS NAS
'PHOS PA DANG, SBUBS SU 'ONGS PA DANG, DBANG PO'I MTHA' NAS
BYUNG BA'O, ,DANG PO'I 'DZAD PA'I BDE BA SHAS CHER MYONG BA
SNYING 'DAR BA LA SOGS PA 'BYUNG BA YIN LA, DE TZAM

GYIS LHAG MA SKYED KHU BA PHYIR DBYUNG MI DGOS, LO MGO SNGA RABS
PA KHA CIG STON ZLA THA CHUNG SMIN DRUG NAS 'DZIN, DE NYID NYI
MA'I SNYING PO DANG MTHUN YANG, DRANG SRONG RNGA BONG GI LUGS
YIN PAS PHYI ROL PA'I LUGS YIN, MKHAN CHEN BU STON PA, THA

SKAR GYI ZLA BA NAS 'DZIN PAR GDA' STE, LUNG CI YANG MED CING
DRANG SRONG RNGA BONG GI DUS NAS SANGS RGYAS KYI DUS NYI MA LOG
PA ZLA GCIG GIS SNGAR SONG, SANGS RGYAS NAS DING SANG BAR LA
ZHAG BCU GNYIS GSUM GCIG GIS SNGAR SONG GSUNG NAS

RIGS PA DES LO MGO PHYIR BSNUR BAR GDA' STE, NYI MA LOG PA SNGAR
SONG BA'I SHES BYED CI YANG MED, RNGA BONG GI DUS NA YANG DBYAR
NYI STON ZLA RA BA KHRUMS STOD LA LDOG ,DGUN NYI DPYID ZLA RA BA
DBO LA LDOG PAR NYI MA'I SNYING PO LAS BSHAD

CING, SANGS RGYAS KYI DUS NA YANG NYI MA ZLOG DUS DE KHO NA LTAR
DU GDAGS PA DANG MDZOD LAS BSHAD DE, DBYAR GYI ZLA BA GNYIS PA
YI, ,THA MA'I TSES DGU NAS MTSAN RING, ,DGUN RNAMS KYI NI BZHI
PA LA, ,THUNG DU 'GYUR RO NYIN MO LDOG CES PA'I

@009B 'GREL PA, 'GREL BSHAD LTAS PAS GSAL LO, ,GZHAN YANG LUGS
DE LA SNRON GYI MAR NGO'I TSES GCIG NAS DBYAR SNGA MA KHAS LEN
DGOS SHING, DE NAS ZLA BA GSUM NAS SRA RKYANG 'DINGS PAS, KHRUMS
KYI MAR NGO'I TSES GCIG NAS SRA RKYANG 'DINGS

DGOS SHING, SRA RKYANG GI DUS ZLA BA LNGA YIN PAS KHRUMS NAS
MCHU'I BAR SRA RKYANG GI DUS SU 'GYUR LA, DE LTAR NA 'PHRENG
RGYUD LAS, GRO BZHIN ZLA BA'I TSES GCIG NAS, ,SNGA MA'I DBYAR DE
GTZO BO YIS, ,DE BZHIN KHRUMS STOD ZLA BA YIN, ,TSES CIG

ZHES NI PHYI MAR GRAGS, ,ZHES DANG, SMIN DRUG NAS NI DBO YI BAR,
,SRA RKYANG GDING BAR RJES SU GNANG, ZHES PA DANG, MI 'GRIG PA
SOGS NYES PA DU MA YOD DO, ,DES NA SANGS RGYAS PA RNAMS KYI DUS
DANG PO NI DGUN TE ZHES GSUNGS SO, ,

DGUN ZLA RA BA NAS LO MGO 'DZIN PA SANGS RGYAS PA'I LUGS, STON
ZLA THA CHUNG NAS LO MGO 'DZIN PA PHYI ROL PA'I LUGS, LO MGO
'DZIN LUGS MI MTHUN YANG STON ZLA THA CHUNG SMIG DRUG DANG DGUN
ZLA RA BA MGO NAS 'DZIN PAR PHYI NANG GNYIS KA

MTHUN, DES NA LO MGO ,MGO NAS BZUNG NA DBYAR SNGA PHYI'I KHAS
LEN SRA RKYANG 'DINGS PA DANG, DBYUNG BA'I DUS GZHUNG NAS BSHAD
PA RNAMS DANG, NAM ZLA'I DUS TSOD RNAMS DANG YANG SHIN TU 'GRIG
PA LA, GRU NANG DU LAS AE 'CHAGS ZHES PA, GRU

MI G-YO NA 'CHAGS, G-YO ZHING 'GRO NA MI 'CHAGS, RGYU MTSAN GRU
MI G-YO BA'I NANG DU DBYAR KHAS LEN 'CHAGS PA DANG 'BYAMS PAR
SHES NA MI 'CHAGS PAR BSHAD PA'I RUNG MTHUN LAS SHES, SLOB DPON
GYIS 'TSAMS DU MA MNAN NAS BSNYEN SOGS

@010A *, ,KYI LAS BYAS NA AE 'CHAGS, ZHES PA 'CHAGS SHING NYES
PA MED PAR PHRAN TSEGS KYI 'GREL PAR BSHAD, 'O ZHO DUS RGYUN KHO
NA LAGS, ZHO KHA CHU DANG TA RA TSAGS KYIS BTZAGS PA THUN TSOD
DU RUNG BA YIN, SNYE MA MA SKOL BA

MYOS 'GYUR GYI LTUNG BA DNGOS GZHI SKYE, SBANG MA DANG TSIGS MA
ZA BA LA NI DE'I 'JUG PA YOD DO ZHES PA'I MDO DNGOS SU YOD DE,
SGRA GCAN ZIN GYI MA GRAGS 'DZIN MA YIN PAR LUNG LAS BSHAD, DUS
MIN DU ZOS NA LTUNG BA 'BYUNG STE, MES RUNG BA BYED

DGOS PA'I PHYIR LA, TZI TZI DANG GOS SNYOD KYI 'BRAS BU SOGS
KYIS MA NGES TE, DE DAG THOG GU'I SA BON YIN PAS RUNG BA MA BYAS
PA DGE SLONG GIS BCOM NA SA BON 'JIG PA'I LTUNG BYED BSKYED
CING, JI SRID PA'I SMAN YIN PAS DUS MA YIN PAR LONGS

SPYOD DU RUNG BAS SO, ,SNGA DRO RUNG CHU MI 'TSAL, THUN TSOD DU
RUNG BA SOGS KYI SMAN DUS MIN DU SPYOD PA LA DGOS PA LAGS, DUS
RUNG SOGS KYI SMAN BZHI NAD PA MIN PAS BYIN GYI BRLAB AE NYAN
ZHES PA DUS RUNG LA BYIN GYIS BRLAB PA MA GNANG, SMAN

GZHAN GSUM NAD PA MIN PAS BYIN GYIS RLOB MI NYAN, GZHAN GYIS
BYIN GYIS BRLABS PA BZAR NI RUNG, PHYAG DAR KHROD KYI GOS NGOS
BZUNG BA'I PHYIR DUS TSIGS GSUM ZHES PA RAS LA SOGS PA ZLA BA
BZHI RU LONGS SPYOD PA PHYAG DAR KHROD PA YIN

PAS, DE LA PHYAG DAR KHROD KYI YI DAM BLANGS NAS CHOS GOS BYAS
PAS YI DAM RAL BA'I NYES PA MED CES PAR GDA', BOD KYI LUGS YIN,
GZHUNG 'GREL PA LAS MA BSHAD, MTHANG GOS DANG SHAM THABS, DUL BA
LHAS RNAM 'BYED 'GREL PAR GCIG

@010B TU BYAS, SLOB DPON YON TAN 'OD THA DAD DU BZHED DE, GOS
GZHI YO BYAD BCU GSUM GYI NANG DU THA DAD DU BGRANGS PA'I PHYIR,
TSAD LA CHE CHUNG MED CING MTHANG GOS SHA LA GYON, SHAM THABS
GRONG DU BSOD SNYOMS LA 'GRO BA NA THANG GOS KYI STENG DU GYON
PA

LAGS, LHUNG BZED KYI TSAD, KHA'I MTHA' NAS MTHE BONG DO PHRENG
LA BSNYAL BA'I 'OG MA MAN CHAD LA 'BRAS SKAM MA GA DHA'I BRE'U
CHUNG GANG BTZOS PA DE SPAG PAR NUS PA'I TSOD MA DANG BCAS PA
SHONG BA CHUNG TSAD DU BSHAD, 'BRAS SKAM BRE'U CHUNG GANG LA MA

GA DHA'I SRANG BCU DRUG 'ONG BAR 'GREL PA KUN MTHUN, MA GA DHA'I
SRANG PHYED BOD KYI RGYAL PO'I DUS GYI SRANG GCIG DU BSHAD, BOD
SRANG GI TSAD GSER ZHO BRGYAD YIN, RGYA GAR NA GSER ZHO BRGYAD
LA MA GA DHA'I SRANG GCIG TU BYED PA YIN, DE DANG MTHUN PA

SNGON GYI RGYAL BLON RNAMS KYIS KYANG BOD DU MDZAD, DES NA MGUR
ZHOR GRAGS PA NI, SNGON GYI RGYAL BLON GYI DUS KYI TSONG 'DUS
KYI ZHO LA TSAD PAR MNGON PAS, TSONG 'DUS MGUR MO'I SRANG GSUM
BCU RTZA GNYIS MA GA DHA'I BRE'U CHUNG GI TSAD DU RUNG ZHING

'BRAS BTZOS PA SUM 'GYUR DANG, TSOD MA BZHI CHA YIN ZHES GRAGS
PAS DE TZAM ZHIG LHUNG BZED CHUNG TSAD DU BYAS NA RUNG NGAM
SNYAM PAR GDA', SNGA RABS PA RNAMS KYIS DPYAD PA MANG DU MDZAD
GDA' STE BLANG DOR BYAR NYAN TZAM MI SNANG, GOS NAG PO

RUNG BAR BSHAD DAM ZHES PA, NAG PO LA CHOS GOS RUNG BAR GANG NAS
KYANG MA BSHAD, LVA BA NAG PO DGE SLONG GIS GYON PA LUNG GI
GLENG GZHI LAS BSHAD TE, GNAS MAL LA RUNG BA TZAM LA DGONGS SO,
,PHYI SA DANG WA BA SOGS LA MI 'DRA BAR BSLAN

@011A *, ,ZHES PA, DE DAG LA CHOS GOS SBYAR MI RUNG BAR STON PA
LAGS, LVA BA DANG BE'U PHRUG SOGS SPU BYI BA'AM SHIN TU THUNG
BA'I DBANG DU BYAS PAS SPU CAN CHOS GOS SU BYIN GYIS MI BRLAB
CES PA DANG MI 'GAL, LANG KHANG ZER

BA YANG THOG LNGA BYAS PA LA ZER RAM SNYAM, GSAL PO BSHAD PA MA
NGES STON PA LO GANG LA BLTAMS CES PA, RGYA GAR NA RGYAL PO'I LO
BCOS KYI RJES SU 'BRANG NAS LO TSIGS 'DZIN PA MA GTOGS LO LA MED
MOD, LUNG DU GSAL PO MA BYUNG BAS, RGYA NAG

LUGS KYI LO RTAGS GANG LA 'KHRUNGS SHES DKA', BSTAN RTZIS GSAR
RNYING RNAMS LA YID RTON PA CI YANG MI 'DUG CING, LUNG RNAMS LAS
KYANG MI MTHUN PA MANG BAS, BSTAN LHAG JI TZAM YOD SHES DKA',
'DZAM BU GLING GI SA'I CHA GZHAN DANG GLING

GZHAN NA BSTAN PA RNAL MA CI YOD MI SHES, LUNG DANG BSTUN NA BOD
NA DING SANG GZUGS BRNYAN TZAM MA GTOGS, BSTAN PA RNAL MA MED
PAR THAG CHOD DO, ,GSUNG RAB DANG MTHUN PA'I LTA SPYOD SKYON MED
PA TSUL BZHIN DU BSGRUB PA NAN TAN BYED MKHAN MI

SNANG BA'I PHYIR RO, ,DING SANG BOD NA SANGS RGYAS KYI BSTAN PA
RNAL MA YOD SNYAM MKHAN RNAMS NI BLUN PO DAG 'DZAM BU'I GLING DU
SLEBS PA NA, NOR BU RIN PO CHE'I GLING DU PHYIN PA SNYAM PA DANG
'DRA, RGYUD SDE DRUG DANG LNGA DANG BDUN DANG, BZHIR PHYE NA
GZHAN

RNAMS RNAM PA'I DBYE BA TZAM MA GTOGS BZHIR 'DUS PA 'DRA LAGS,
DUS 'KHOR GYI 'JIG RTEN KHAMS KYI RNAM GZHAG RNAMS DRANG SRONG
RGYAS PA'I WAR TA LAS BYUNG BA DANG, PHAL CHER MTHUN PAR MAN
NGAG SNYE MA LAS BSHAD, PHYI ROL PA'I DRANG SRONG

@011B RNAMS DRANG BA'I PHYIR DU DE DAG GI BLO DANG MTHUN PAR
BSTAN PA SNYAM, SNGAGS KYI THEG PA KUN SEMS TZAM YIN ZER BA
'THAD PAR MI SEMS, NGED MDO RGYUD KUN GYI DGONGS PA DBU MAR
'CHAD PA LAGS, PHAL CHEN SDE PA MI TSANGS SPYOD RTZA BAR MI 'DOD

ZER BA BLUN PO RNAMS KYI KHA SKYUGS YIN, GZHUNG LUGS KHUNGS MA
GANG NAS KYANG MA BSHAD, SDE BA THAMS CAD RTZA BA'I LTUNG BA LA
MI MTHUN PA MED, BU RAM PHYI DRO'I KHA ZAS YIN MIN SOGS YAN LAG
PHRA MO 'GA' RE LA MI MTHUN PA CUNG ZAD YOD PAR RTOG

GE 'BAR BA SOGS LAS BSHAD, BYAMS CHOS RNAMS SEMS TZAM DU THOGS
MED SKU MCHED RJES 'BRANG DANG BCAS PAS BSHAD CING, BYAMS CHUB
KYIS SEMS TZAM MA BSTAN NA THOGS MED SKU MCHED RJES 'BRANGS DANG
BCAS PA'I GZHUNG RNAMS KYANG SEMS

TZAM MA YIN PAR MTSUNGS PAS SEMS TZAM GYI GRUB MTHA' 'DZIN MKHAN
SU YIN MI RNYED PAR 'GYUR BAS SO, ,RGYU MTSAN MANG STE YIG GE
MANG PAR 'GYUR BAS MA BRIS LAGS, SDOM GSUM GYI NGO BO'I GCIG GAM
THA DAD CES PA, NGED SDOM PA GONG MA

GONG MA'I NANG DU 'OG MA 'OG MA 'DUS PAS GNAS GYUR GYI TSUL DU
'DOD, GCIG BTANG BAS GZHAN BTANG BAR MI 'GYUR TE, SDOM PA GTONG
THOB SANGS RGYAS KYI BCAS PA'I DBANG GIS 'JOG PA'O, ,BYANG SEMS
KYIS MI GSAD NA DGE SLONG GI SDOM PA

'CHOR, BYANG SEMS MTSAN NYID PA ZHIG YIN NA, DGE SLONG GI BSLAB
PA MA PHUL BAR MI GSOD PA MI SRID, BSLAB PA PHUL NAS SNYING RJES
MI BSAD KYANG, BYANG SEMS KYI GDAMS PA MI 'CHOR, DED DPON THABS
LA MKHAS PA BZHIN NO, ,DBU MA PA

@012A *, ,LA RIG PA DU YOD CES PA, SNGA RABS PA DAG RANG RGYUD
PA LA GCIG DANG DU BRAL SOGS RTAGS BZHI, THAL 'GYUR BA LA 'GAL
BA BRJOD PA'I THAL 'GYUR, SGRUB BYED SGRUB BYA DANG MTSUNGS PA'I
RGYU MTSAN, MTSUNGS PA'I MGO

SNYOMS, LDOG PA GCIG PA'I DPUNG 'PHUL, ZHES PA BZHIR BZHED
KYANG, RANG RGYUD PA LA RNAL 'BYOR SPYOD PA'I DBU MA PA DAG CHOS
KYI GRAGS PA'I RIGS PA JI LTA BA BZHIN DU KHAS LEN CING CHOS
RNAMS RANG BZHIN MED PAR GCIG DANG DU BRAL SOGS

'BREL ZLA LA MA DMIGS PA'I RTAGS KYIS SGRUB, MDO SDE SPYOD PA'I
DBU MA PA DAG PHAL CHER 'GAL ZLA DMIGS PA'I RTAGS KYIS RANG
BZHIN MED PAR SGRUB, THAL 'GYUR BA LA THA SNYAD DU YANG RANG
LUGS KYI RIGS PA MED DE, GZHAN GYI DNGOS 'DZIN GYI

LOG TOG KUN RGOL BA RANG GRAGS DANG 'JIG RTEN RANG GRAGS KYI
RIGS PA KHO NAS 'GOG PA LAGS, RGYU MTSAN MANG STE MA BRIS,
SNGAGS KYI THEG PAR SA BCU GNYIS SU BSHAD PA RGYUD GSUM MAN NGAG
DANG BCAS PA SOGS KYI LUGS BCU GSUM DU BSHAD

PA GSANG BA 'DUS PA MAN NGAG DANG BCAS PA'I LUGS SU GDA' STE,
PHAL CHER DON GCIG MCHI, NGED 'PHAGS PA KLU SGRUB YAB SRAS KYI
LUGS LA DAD PAS SA BCU GSUM PA BDE LAGS, SKAL MNYAM RGYU NI 'DRA
BA'O, ,ZHES PA ZAG BCAS DANG ZAG

MED KYI SKAL MNYAM GYIS RGYU GNYIS, DANG PO'I MTSAN NYID, RANG
GI RGYU MTHUN GYI 'BRAS BU LAS SNGAR BYUNG ZHING DE DANG SA GCIG
CING SPANG BYA RIS MTHUN PA, GNYIS PA'I MTSAN NYID, RANG GI RGYU
MTHUN GYI 'BRAS BU LAS SNGAR BYUNG ZHING DE DANG RGYUD DANG

@012B DBANG PO'I SGO NAS MNYAM PA'AM DMAN PA'I ZAG MED, CES PAS
BSDUS STE, SA DGU'I LAM NI PHAN TSUN DU, MNYAM DANG KHYAD PAR
CAN GYI YIN, ,ZHES BSHAD, MNGON SHES LNGA, SEMS BSKYED DANG
SBYAR BA LA, ZAG ZAD KYI MNGON SHES 'JOG PA

YIN NO, ,MNGON SHES DANG MTSUNGS LDAN GYI SEMS BSKYED DANG SLOB
LAM GYIS BSDUS SHING, THEG CHEN ZAG MED KYI MNGON SHES MTSAN
NYID PA SANGS RGYAS KYI SA NA YOD, ZAG ZAD MKHYEN PA'I STOBS
DANG DON GCIG PA'O, ,DON DAM SEMS BSKYED CHO GA

LAS MI SKYE, SKYE NA BRDA BYUNG GI SEMS BSKYED DU 'GYUR, BYANG
CHUB SEMS 'GREL DU BSHAD PA SMON PA SEMS BSKYED KYI DMIGS YUL
STON PA YIN GYI, CHO GA STON PA MA LAGS, GZUGS STONG BA'O, ,ZHES
SOGS KYI 'BRU BSNAN PA TZAM GYIS CI LA

YANG MI PHAN PAS MA BRIS PA LAGS, SANGS RGYAS RTAG PAR BSHAD PA
DBU SEMS GANG GI YANG LUGS MIN, SANGS RGYAS KYI GRUB MTHA' SMRA
BA LA, RTAG TSAD MTSAN NYID PA SMRA BA BYE BRAG SMRA BA MIN PA
MED, SEMS TZAM BA'I GZHUNG 'GA' RE NAS CHOS SKU

RNAM GRANGS PA'I RTAG PAR BSHAD PA YOD KYANG RTAG PA MTSAN NYID
PA MA YIN, MDO LAS SANGS RGYAS RTAG PAR BSHAD PA RNAMS DRANG DON
DBU SEMS GNYIS KA 'CHAD PAR MTHUN LAGS, 'DI RNAMS RGYUN MTSAN
RGYAS PAR BSHAD DU YOD KYANG YI GE MANG PA'I

'JIGS PAS MA BRIS, THUGS RTOG ZHIB TU ZHUGS GDA' BAS SHIN TU
RJES SU YI RANG, DA DUNG THUGS 'KHUR CHER BZHES NAS THOS BSAM
SGOM GSUM LA 'BAD PA MDZAD PAR ZHU, ZHES PA RTZE CHEN MKHAN PO'I
DRIS LAN DU SH'AKYA'I DGE SLONG GZHON NU BLO

@013A *, ,GROS KYI SMRAS PA'O,, ,,DGE LEGS SU GYUR CIG, ` ,DGE
BSHES SHES RAB GRAGS KYI DRIS LAN, KUN LA BU LTAR BRTZE BA'I
THUGS MNGA' YANG, ,BYAMS PA'I MTSON GYIS DREGS PA'I BDUD BCOM
STE, ,STONG

GSUM MI BRJED ZHING GI DPAL GYUR BA, ,SH'AKYA'I RGYAL PO DE LA
PHYAG 'TSAL LO, ,GANG GI MKHYEN PA MKHA' LTAR PHA MTHA' YAS,
,NYID KYI THUGS RJE NYI LTAR RAB GSAL BA, ,RNAM DAG 'PHRIN LAS
GANGS CAN DPAL DU GYUR, ,PAn CHEN SA SKYA PA LA PHYAG

'TSAL LO, ,DUS GSUM RGYAL BA'I 'PHRIN LAS GCIG BSDUS TE, ,SNYIGS
MA'I DUS 'DIR THUB PA'I RING LUGS 'DZIN, ,GANGS CAN NGUR SMIG
'DZIN PA KUN GYI RJE, ,PAn CHEN MA TI'I ZHABS LA PHYAG 'TSAL LO,
,CHOS KYI 'KHOR LO'I NGO BO GANG YIN

ZHES PA, SPYIR CHOS NI GSUNG RAB YAN LAG BCU GNYIS, SDE SNOD
GSUM GYIS BSDUS PA LUNG GI CHOS DANG, SA BCU LAM LNGA RTOGS PA'I
CHOS DANG GNYIS YIN LA, DE DAG 'KHOR LOR 'JOG PA NI, THOG MAR
THUB PA'I GDUL BYA RNAMS LA LUNG GI

CHOS BSTAN, DE DAG TSUL BZHIN NYAMS SU BLANGS PAS, MTHONG LAM LA
SOGS PA RTOGS PA'I CHOS RGYUD LA SKYES, DE DAG GIS KYANG GDUL
BYA GZHAN LA RANG GI RTOGS PA DANG RJES SU MTHUN PAR LUNG GI
CHOS BSTAN PAS SLAR YANG RTOGS PA'I CHOS RGYUD

LA SKYE BA LA SOGS PA SANGS RGYAS KYI BSTAN PA JI SRID GNAS KYI
BAR DU LUNG RTOGS KYI CHOS GNYIS, GDUL BYA'I RGYUD LA RIM BZHIN
'PHO BA'I CHA NAS CHOS KYI 'KHOR LOR 'JOG PA LAGS, DPER NA 'KHOR
LOS BSGYUR BA'I RGYAL PO'I 'KHOR LO RIN PO CHE

@013B YUL GZHAN DANG GZHAN DU 'PHO BA DANG 'DRA BA YIN NO,
,BYANG CHUB SEMS DPA'I SEMS BSKYED BSLAB PA LA KHYAD PAR CI YOD
ZHES PA NI, 'JUG PA SEMS BSKYED DANG BSLAB PA LA KHYAD PAR MED
LA, SMON PA SEMS BSKYED DANG KHYAD PAR YOD DO, ,SMON PA

SEMS BSKYED RGYUD LA LDAN YANG RE SHIG BYANG CHUB KYI BSLAB PA
LA MI SLOB PA YOD PA'I PHYIR RO, ,NYAN THOS LUGS KYIS BCOM LDAN
'DAS LA SO THAR GYI SDOM PA YOD DAM MED ZHES PA NI, NYAN THOS
DAG BCOM LDAN 'DAS RANG BYUNG GIS BSNYEN PAR RDZOGS

NAS SO THAR GYI SDOM PA THOB PAR 'DOD PAS, JI SRID MYA NGAN MA
'DAS KYI BAR DU SDOM PA GTONG BA'I RGYU GANG YANG MA MA BYUNG
BA'I PHYIR SDOM PA SHIN TU YANG YOD PA LAGS, THEG CHEN LUGS KYI
BCOM LDAN 'DAS LA SEMS BSKYED YOD DAM MED ZHES PA

NI, SNGA RABS KYI MKHAS PA DAG CI RIGS PAR BZHED CING DING SANG
GI MKHAS PA DAG ZHAL MTHUN PAR YOD PAR BZHED NA'ANG, KHO BO
'THAD PAR MI 'DZIN TE, ,BYANG CHUB THOB ZIN PAS THOB 'DOD KYI
'DUN PA MED PA'I PHYIR SMON PA SEMS SKYED MED

LA, BSLAB PA MTHAR PHYIN PAS BSLAB BYA LA SLOB PA MED PA'I PHYIR
'JUG PA SEMS SKYED KYANG MED DO, ,'KHOR BA SPYI TZAM LA MTHA'
YOD DAM MED CES PA NI, SEMS CAN GYI KHAMS DANG NAM MKHA'I KHAMS
MTSUNGS PAR GSUNGS PAS, 'KHOR BA LA

MTHA' YOD NA NAM MKHA' LA YANG MTHA' YOD PAR 'GYUR BA'I PHYIR,
MTHA' MED PAR 'DOD PA LAGS, SDIG PA DANG LTUNG BA NGO BO GCIG
GAM MI CIG ZHES PA NI, SDIG PA NI, SEMS CAN KUN GYI LUS NGAG GI
NYES SPYOD YIN LA, LTUNG BA NI SDOM PA

@014A *, ,BLANGS PA RNAMS KYIS BSLAB PA DANG 'GAL BA'I NYES
SPYOD YIN PAS, SDIG PA SPYI DANG LTUNG BA BYE BRAG YIN LAGS,
MTHAR THUG GI DON 'GRUB PA LA BSOD NAMS DANG SHES RAB GANG GTZO
ZHES PA NI, SPYIR MTHAR THUG GI DON

MI GNAS PA'I MYANG 'DAS 'GRUB PA LA, SHES RAB KYIS SRID PA 'KHOR
BA'I MTHAR MA LHUNG ZHING BSOD NAMS KYIS ZHI BA MYANG 'DAS KYI
MTHAR MA LHUNG BA CIG DGOS PAS, GNYIS KA GTZO BO YIN NO, ,GNAS
SKABS SU JI SRID PA MA THOB KYI BAR SHES RAB

GTZO BO NYAMS SU LEN DGOS TE, DE LTA MA YIN NA BSOD NAMS TZAM
GYIS 'KHOR BA'I RTZA BA SPONG MI NUS LA, SO SO SKYE BO NYON
MONGS SHUGS DRAGS PAS SRID PA 'KHOR BA'I MTHAR LHUNG BA'I PHYIR
RO, ,GZHAN YANG RANG DON PHUN SUM TSOGS PA MA THOB PA

YAN CHAD NI GZHAN DON LHUR LEN PA'I BSOD NAMS GTZO BO NYAMS SU
LEN DGOS TE, DE LTAR MIN PAR RNAM PAR MI RTOG PA'I SHES RAB GTZO
BO NYAMS SU BLANGS NA, ZHI BA MYANG 'DAS KYI SAR LHUNG NAS GZHAN
DON RGYUN CHAD PAR 'GYUR PA'I PHYIR RO, ,GZHAN

YANG RANG DON PHUN SUM TSOGS PA'I CHOS SKU 'GRUB PA SHES RAB LA
RAG LAS SHING, GZHAN DON PHUN SUM TSOGS PA GZUGS SKU RNAM GNYIS
'GRUB PA BSOD NAMS LA RAG LAS PAS, TSOGS GNYIS ZUNG 'BREL DU
NYAMS SU LEN DGOS PA YIN NO, ,NYAN

RANG GI LAM KHO NAS MTHONG LAM THOB NAS, PHYIS THEG CHEN LA 'JUG
PA'I DUS SU SNGAR GYI NYAN RANG GYI LAM GYIS PHAN NAM MI PHAN
ZHES PA NI, DING SANG MI PHAN PA LTA BUR 'DOD KYANG SHIN TU PHAN
TE, SANGS RGYAS THOB PAR BYED PA LA NYON MONGS DANG SHES BYA'I

@014B SGRIB PA GNYIS KA SPANG DGOS LA, NYAN RANG GI LAM GYIS
NYON MONGS PA'I SGRIB PA MA LUS PA SPANG NUS PA'I PHYIR DANG,
NYAN RANG DGRA BCOM THEG CHEN DU ZHUGS PA'I BYANG CHUB SEMS DPA'
DES SHES SGRIB SPONG BA'I DON DU LAM LA 'BAD DGOS KYI, NYON

SGRIB SPONG BA'I DON DU LAM LA 'BAD MI DGOS PA'I PHYIR, YANG
'PHAGS PA KLU SGRUB YAB SRAS NYAN RANG LA CHOS KYI BDAG MED
RTOGS PA YOD PAR BZHED LA, DE DAG GI LUGS KYIS NYAN RANG 'PHAGS
PA THEG CHEN DU ZHUGS PA DE DAG GIS KYANG CHOS KYI BDAG 

MED RTOGS PA'I SBYOR LAM DANG, MTHONG LAM GSAR DU BSKYED DGOS
PAR GSAL LO, ,SEMS DANG SEMS BYUNG GI KHYAD PAR GANG ZHES PA NI,
SEMS SEMS BYUNG 'DI RNAMS RGYU MTSAN MTSUNGS PA LAS SKYE ZHING,
DMIGS RNAM GCIG LA 'JUG PA'I

RGYU MTSAN GYIS, 'DI DAG GI KHYAD PAR SO SO SKYE BOS BRTAG DKA'
BAR GDA' NA'ANG, LUNG LA BRTEN NAS CUNG ZAD BSHAD NA, DE LA DON
MTHONG RNAM PAR SHES, ,DE YI KHYAD PAR SEMS LAS BYUNG, ,ZHES
GSUNGS PAS, DON GYI NGO BO RANG STOBS

KYIS 'DZIN PA SEMS DANG, DON GYI KHYAD PAR RANG STOBS KYI 'DZIN
PA SEMS BYUNG NGO ZHES RNAM PA TZAM MI 'DRA BA'I SGO NAS 'DI
GNYIS KYI KHYAD PAR 'BYED PA LAGS, 'DI LA BRJOD PAR BYA BA SHIN
TU MANG YANG YIG GE MANG KYIS DOGS PAS MA BRIS SO, ,

KUN MKHYEN YE SHES SEMS DANG SEMS BYUNG GANG YIN ZHES PA NI,
SEMS CAN GYI DUS KYI MA DAG PA'I SEMS DANG SEMS BYUNG RNAMS GNAS
GYUR PA NI KUN MKHYEN YE SHES YIN PAS MA DAG PA'I SEMS GNAS GYUR
PA'I KUN MKHYEN YE SHES RNAM PAR DAG

@015A *, ,PA'I SEMS YIN LA, MA DAG PA'I SEMS BYUNG GNAS GYUR
PA'I KUN MKHYEN YE SHES RNAM PAR DAG PA'I SEMS BYUNG YIN NO, ,DE
YANG ME LONG LTA BU MNYAM PA NYID, SOR RTOG BYA GRUB YE SHES
RNAMS DAG PA'I SEMS YIN

CING, TING NGE 'DZIN GYI PHUNG PO, SHES RAB KYI PHUNG PO, RNAM
PAR GROL BA'I PHUNG PO LA SOGS PA RNAMS DAG PA'I SEMS BYUNG YIN
NO, ,CHOS KYI RJE KUN MKHYEN PA DANG, BU STON RIN PO CHE DANG,
SA SKYA PAn CHEN RNAMS KYI BZHED TSUL GANG YIN ZHES PA LA

CHOS RJE KUN MKHYEN CHEN PO NI, BKA' DANG PO 'DUS BYAS KYI CHOS
RNAMS MI RTAG SDUG BSNGAL SOGS SU BSTAN NAS, GDUL BYA RNAMS
'KHOR BA LAS YID PHYUNG STE, SKYO BA BSKYED NAS MYA NGAN LAS
'DAS PA LA 'DUN PAR MDZAD NAS, 'KHOR BA LA MNGON

PAR DGA' BA'I DRI MA RAGS PA BSAL LA DE'I 'OG TU BKA' BAR PAS,
'DUS BYAS RTEN 'BREL GYI CHOS RNAMS RANG RANG GI NGO BOS STONG
PAR BSTAN NAS, MI RTAG SOGS SU BDEN NAM SNYAM PA'I DNGOS POR
MNGON PAR ZHEN PA'I DRI MA 'BRING PO

BSAL, DE'I 'OG TU BKA' THA MAR DON DAM BDE BAR GSHEGS PA'I
SNYING PO RTAG BRTAN G-YUNG DRUNG MI 'GYUR PA'I CHOS CAN DU
BSTAN NAS, CANG MED DU 'DZIN PA'I DRI MA PHRA ZHING PHRA BA BSAL
LO, ,DE LTAR NA BKA' DANG PO NI, DRANG BA'I DON KHO NA

DANG, BAR PA YANG DRANG BA'I DON GTZO CHE ZHING, THA MA NGES DON
'BA' ZHIG YIN, YANG BKA' DANG PO 'KHRID KYI SNGON 'GRO LTA BU,
BAR PA DNGOS GZHI LTA BU, THA MA NGO SPROD LTA BUR YANG BZHED
PAR GDA', DE BAS NA BKA' THA MA'I MDO SDE DAG

@015B NAS, SEMS CAN GYI RGYUD LA DE BZHIN GSHEGS PA'I SNYING PO
RTAG BRTAN 'DUS MA BYAS PA'I MTSAN DANG DPE BYAD KYIS BRGYAN PA
GSAL ZHING, YON TAN DANG LDAN PA YOD PAR GSUNGS PA DE NGES DON
YIN ZHING DE NYID GZHI'I DUS SU DRI BCAS SU BZHUGS

KYANG, RNAL 'BYOR PAS LAM BSGOMS NAS DRI MA SBYANGS PAS, 'BRAS
BU'I DUS SU DRI MA BRAL 'BRAS BU CHOS SKU MNGON DU 'GYUR BA YIN
NO, ,DE NYID PHA ROL TU PHYIN PA'I THEG PAR, DE BZHIN NYID YANG
DAG PA'I MTHA' DANG, NGO BO NYID KYI SKU DANG, CHOS

KYI SKU LA SOGS PA'I MING GIS BSTAN TE, DON CIG CES GSUNGS PAR
GDA', BU STON RIN PO CHE NI, BKA' DANG PO NYAN THOS KYI THEG PA
PA KHO NA LA GSUNGS PAS DRANG DON KHO NA YIN, BAR PA 'KHOR BYANG
CHUB SEMS PA KHO NA LA GSUNGS PAS NGES DON

KHO NA YIN, THA MA THEG PA SNA TSOGS PA LA ZHUGS PA'I 'KHOR LA
GSUNGS PAS DRANG DON DANG NGES DON CI RIGS PA YOD, KHYAD PAR BDE
BAR GSHEGS PA'I SNYING PO SEMS CAN LA YOD PAR STON PA'I MDO
DRANG DON GYI MDO YIN, DGONGS GZHI KUN GZHI'I

RNAM SHES DE LA YOD PA'I ZAG MED KYI SA BON LA DGONGS, DPER NA
MAR GYI RGYU ZHO'AM 'O MA YOD PA LA MAR YOD CES SMRAS NA RDZUN
DU MI 'GYUR BA BZHIN, DES NA BDE BAR GSHEGS PA'I SNYING PO SANGS
RGYAS KHO NA LA YOD KYI, SEMS CAN LA GTAN MED

CES GSUNG BAR GDA', CHOS RJE SA SKYA PAn CHEN YANG, DE LTA BU'I
BDE BAR GSHEGS PA'I SNYING PO GSUNG PA DRANG DON YIN, DGONGS
GZHI SEMS KYI CHOS NYID SPROS BRAL LA DGONGS, DGOS PA, SEMS ZHUM
SEMS CAN DMAN DANG BRNYAS PA

@016A *, ,DANG, CES SOGS RGYUD BLA NAS GSUNGS PA'I NYES PA LNGA
SPONGS PA'I DON DU YIN, DE DNGOS LA GNOD BYED DE 'DRA BA'I BDE
GSHEGS SNYING PO YOD NA BCINGS GROL GYI GZHIR GYUR PA'I BDAG
KHAS LEN PA'I MU STEGS PA RNAMS

DANG KHYAD PAR MED PAR 'GYUR ZHES GSUNG BAR GDA', DE DAG NI RAGS
PA TZAM SMOS PA LAGS, ZHIB PAR SMRAS NA MTHA' YAS SO, DRI BA
SNGA MA'I SDE TSAN NO, ,DRI BA PHYI MA'I SDE TSAN LA, JO BO RJE
CHEN PO LA SOGS PAS BYAMS SNYING RJE LA BSNGAGS PA

MDZAD PA CI ZHES PA, SNYING RJE CHEN PO NI, RNAM MKHYEN GYI CHOS
THAMS CAD KYI RTZA BA YIN TE, THOG MAR GZHAN DON DU SANGS RGYAS
THOB PAR 'DOD PA'I SEMS SKYED PA SMON LAM 'DEBS PA LA SOGS KYANG
SNYING RJE CHEN PO'I MTHU YIN CING, BAR DU DKA' BA

DPAG TU MED PAS GZHAN DON DU TSOGS GNYIS GSOG PA YANG DE'I MTHU
YIN LA, THA MAR SANGS RGYAS NAS CHOS KYI 'KHOR LO SKOR BA YANG
DE'I MTHU YIN PA'I PHYIR RO, ,DES NA SNYING RJE CHEN PO NI THEG
PA CHEN PO'I MTHU PO'I MTHU THABS LAM THUN MONG MIN PA YIN

PAS, THEG CHEN GYI MDO BSTAN KUN TU RNAM PA DU MA'I SGO NAS
BSNGAGS PA MDZAD LA, STONG NYID RTOGS KYANG THABS SNYING RJE
DANG BRAL NA NYAN RANG GI SAR LHUNG BAS DE TZAM DU MI BSNGAGS PA
LAGS SO, ,NYAN THOS KYI RTZA BA'I SDE BZHI DANG, DE LAS GYES PA

BCO BRGYAD KYI KHYAD PAR GANG ZHES PA, MKHYEN RAB KYI DBANG
PHYUG SA SKYA PAndI TAS, RTZA BA'I SDE BZHI LA 'DUL BA'I SDE MI
'DRA BA BZHI, SKAD RIGS MI 'DRA BA BZHI'I SGO NAS THUB PAS
GSUNGS SHING, DE LAS GYES PA BCO BRGYAD PO LA YANG NANG SEL MI
'DRA

@016B BA'I 'DUL BA BCO BRGYAD YOD, DE'I PHYIR DANG PO SDOM PA
LEN PA'I TSUL, BAR DU BSRUNG BA'I TSUL, PHYIR BCOS PA'I TSUL,
MTHAR GTONG BA'I TSUL LA SOGS PA SDE PA KUN LA MI 'DRA BA RE YOD
GSUNG YANG, RANG RES SDE PA GZHAN GYI LAG LEN DANG

'DUL BA LA SOGS MA MTHONG BAS KHYAD PAR ZHIB MO BRJOD PAR DKA'
BAR GDA', 'ON KYANG 'DI LA BRTAG PA 'DI TZAM ZHIG YOD TE RGYAL
PO DHA RMA AA SHO KA DHAS YON BDAG MDZAD NAS, BKA' BSDU BA GSUM
PA BYUNG BA'I DUS SU, SDE PA RNAMS NANG MA

MTHUN PAS PHAN TSUN BSTAN PA YIN MIN RTZOD PA CHEN PO BYUNG BA
LA, DGE 'DUN THUGS MA BDE BA'I TSE, RGYAL PO KRI KRI'I RMI LTAS
LUNG BSTAN PA'I MDO RNYED NAS, KUN KYANG SANGS RGYAS KYI BSTAN
PAR BSDUS TE, RTZOD PA MED PA BYAS SO ZHES GRAGS

LA, GAL TE SANGS RGYAS KYIS RTZA BA'I SDE BZHI LA 'DUL BA'I SDE
SNOD BZHI GSUNG NA, BCOM LDAN 'DAS BZHUGS PA'I DUS NYID NAS RTZA
BA'I SDE BZHI DANG DE LAS GYES PA RNAMS YONG BAR 'GYUR BAS,
PHYIS SDE PA RNAMS BSTAN PA YIN MIN GYI RTZOD PA 'BYUNG

BA MI RIGS SO SNYAM, GAL TE BCOM LDAN 'DAS BZHUGS PA'I DUS NYID
NAS THEG PA CHEN PO YOD KYANG, PHYIS THEG CHEN BKA' MA YIN NO
ZHES RTZOD PA DANG 'DRA'O, ,MI 'DRA STE, BCOM LDAN 'DAS MYA NGAN
LAS 'DAS NAS YUN RING PO'I BAR DU THEG CHEN

GYI BSTAN PA NYAMS PAR GYUR ZHING, PHYIS 'PHAGS PA KLU SGRUB
BYON NAS THEG CHEN GYI TSUL RGYAS PAR MDZAD PA THUB PAS LUNG
BSTAN PAS, PHYIS 'PHAGS PA KLU SGRUB GYIS DBU MA RIGS TSOGS SOGS
LTA BA'I CHA GSAL BAR BYED PA DANG, MDO SDE KUN LAS

@017A *, ,BTUS PA SOGS SPYOD PA'I CHA GSAL BYED KYI BSTAN BCOS
RNAMS MDZAD DE, THEG PA CHEN PO'I BSTAN PA RGYAS PAR MDZAD PA
NA, DE'I DUS KYI NYAN THOS KHA GCIG SNGAR YUN RING PO'I BAR DU
THEG PA CHEN PO'I SGRA MA THOS PA RGYUN

MTSAN DU BYAS NAS, THEG CHEN SANGS RGYAS KYI BKA' MIN GYI, KLU
SGRUB KYIS RANG BZOR BYAS SO ZHES SKUR PA 'DEBS PA BYUNG BA YIN
NO, ,DES NA KHO BO NI 'DI LTAR SEMS TE, BCOM LDAN 'DAS KYIS 'DUL
BA'I SDE SNOD LUNG SDE BZHIR GRAGS PA 'BUM

SDE GCIG PO 'DI NYID GSUNG PA LA, SDOM PA LEN TSUL SOGS DGONGS
PA MI 'DRA BA 'GREL MKHAN BZHI BYUNG BAS DE'I RJES 'JUG GI LAG
LEN BZHIR BYUNG BA DANG SDE PA BZHIR GYES LA, DE RNAMS LA YANG
GNAS DANG SLOB DPON DANG CHA BYAD MI 'DRA BA LA

SOGS PA'I BYE BRAG GIS NANG MTSAN GYI DBYE BA BCO BRGYAD DU
'GYUR LA, DE DAG KUN KYANG BCOM LDAN 'DAS KYIS 'DUL BA'I SDE
SNOD GCIG GI RJES SU 'BRANG BAS THUB PA'I BSTAN PA LAS PHYI ROL
TU GYUR PA MA YIN NO, ,SNYAM DU SEMS SO, ,DE LTAR BYAS

NA RGYAL PO KRI KRI'I RMI LAM DU RAS YUG CHEN PO CIG MI BCO
BRGYAD KYIS PHYOGS PHYOGS SU 'THEN KYANG RAS YUG DE NYID NYAMS
PA MED PA RMIS PA LA, SDE PA 'OD SRUNG GIS THUB PA'I BSTAN PA LA
SDE BA BCO BRGYAD DU GYES SHING RNAM GROL GYI RAS YUG NYAMS PAR

MI 'GYUR BA'I MTSAN MA'O, ,ZHES LUNG BSTAN PA DANG LEGS PAR
'GRIG PAR 'GYUR RO, ,SNYAM DU SEMS SO, ,SDE PA 'DI RNAMS KYI
RTZA BA'I DBYE BA DANG DE LAS GYES PA RNAMS NI GSAL POR SLOB
DPON LEGS LDAN 'BYED KYI RTOG GE 'BAR BA DANG, SDE

@017B PA THA DAD BKLAG PA'I 'KHOR LOR BSTAN PAS DER BLTA BAR BYA
BA'I, 'DIR YIG GE MANGS KYIS DOGS PAS MA BRIS SO, ,MDO SDE PA LA
DBYE BA DU YOD CES PA NI, DE LA DBYE BA BYAS PA'I GZHUNG GSAL PO
MA MTHONG ZHING, BOD KHA CIG SEMS TZAM RNAM

BDEN PA LTAR RNAM PAR SHES PA GRANGS MNYAM DU SMRA BA DANG, SNA
TSOGS GNYIS MED DU SMRA BA GNYIS YOD ZER RO, ,BYE BRAG SMRA BA
DANG MDO SDE PA'I KHYAD PAR GANG ZHES PA NI, GZHI'I GNAS SKABS
NA SHES BYA GZHI LNGA'I NANG NAS GZUGS SEMS SEMS BYUNG

GSUM KA RDZAS SU GRUB PA 'DOD LA, LDAN MIN 'DU BYED DANG 'DUS
BYAS RNAMS BYE BRAG TU SMRA BAS RDZAS YOD DU 'DOD CING MDO SDE
PAS BTAGS YOD DU 'DOD, SEMS SEMS BYUNG YANG BYE BRAG SMRA BAS
YUL GYI RNAM PA MED CING RANG RIG MED PAR 'DOD

LA, MDO SDE PAS DE LAS ZLOG PAR 'DOD, GZUGS LA YANG BYE BRAG
SMRA BAS, BSTAN MED THOGS MED KYIS GZUGS YOD PAR 'DOD LA, MDO
SDE PAS, KUN THOGS BCAS SU 'DOD DO, ,LAM GYI SKABS SU RIGS CAN
GSUM GYI GANG ZAG KUN GYIS

GANG ZAG GI BDAG MED TZAM SGOMS PAS GROL BAR SMRA BAS MI MTHUN
PA CHER MED LA, 'BRAS BU'I THAD DU BYE BRAG SMRA BAS, PHUNG PO
LHAG BCAS DANG LHAG MED KYI MYANG 'DAS KUN BRAL 'BRAS RDZAS GRUB
TU 'DOD CING, MDO SDE PAS, GNYEN PO SPANG BYA

BKAG PA'I MED DGAG CANG MED SOR 'DOD DO, ,BYE BRAG TU SMRA BAS
DGRA BCOM PA'I 'BRAS BU LAS NYAMS NAS PHYIR 'ONG SOGS SU 'GYUR
BAR 'DOD LA, MDO SDE PAS MTHONG CHOS LA BDE BAR GNAS KYI BSAM
GTAN TZAM LAS NYAMS PAR 'DOD PAS

@018A *, ,NYAMS PA'I CHOS CAN ZHES BYA BA'I 'BRAS BU LAS NYAMS
PAR MI 'DOD DO, ,SEMS TZAM PA LA RNAM BDEN RDZUN GNYIS LAS DBYE
BA YOD DAM MED CES PA NI, DE GNYIS MA GTOGS PA MED CING, RNAM
BDEN PA LAS SNA TSOGS

GNYIS MED DU SMRA BA DANG, GZUNG 'DZIN GRANGS MNYAM DU SMRA BA
GNYIS YIN LA, DANG PO NI SHES PA GCIG LA SNGO SER DKAR DMAR SNA
TSOGS SU SNANG BA DE NYID SHES PA GCIG GI NGO BOR 'DOD LA, SNANG
MKHAN GYI SHES PA LAS RDZAS THA DAD DU 'GYUR BA'I

SHES PA'I NGO BOR BDEN PAR 'DOD PA SGO LNGA KAS TSOL BA ZHES BYA
BA'I RNAM BDEN PA YANG YOD CES ZER RO, ,RNAM RDZUN PA LA SHES PA
LA GZANG BYA SGRO BTAGS SNANG BAR 'DOD PA DRI BCAS PA DANG, DE
SNANG BAR MI 'DOD PA DRI MA MED PA GNYIS SO, ,RNAM

BDEN BRDZUN GNYIS KYI KHYAD PAR GANG ZHES PA NI, RNAM BDEN PA NI
SHES PA LA SNANG BA'I GZUNG BA BAG CHAGS KYI DBANG GIS PHYI ROL
LTAR SNANG YANG, YIN LUGS LA SHES PA RANG GI NGO BO YIN GYI,
PHYI ROL TU MA GRUB PAR 'DOD PAS, RNAM RDZUN PA NI

GZUNG BA BAG CHAGS KYI DBANG GIS PHYI ROL LTAR SNANG BA MA GTOGS
PA YIN LUGS LA PHYI ROL GYI DON DU YANG MA GRUB, NANG SHES PAR
YANG MA GRUB PA'I SGRO BTAGS CANG MED SO ZHIG TU 'DOD DO, ,DE
GNYIS KA YANG PHYI ROL GYI DON BDEN PA MED CING NANG

SHES PA BDEN PAR 'DOD PA LA NI KHYAD PAR MED DO, ,MDO SDE PA
DANG SEMS TZAM PA'I KHYAD PAR GANG ZHES PA NI, GZHI'I GNAS SKABS
SU MDO SDE PAS GZUNG BA PHYI DON BDEN PAR GRUB PAS DE 'DZIN GYI
SEMS SEMS BYUNG KUN KYANG MA 'KHRUL BAR 'DOD

@018B LA, RNAM RIG PAS GZUNG BA BDEN PA MI 'DOD CING, DE 'DZIN
GYI SEMS SEMS BYUNG KUN KYANG DE BZHIN NYID RTOGS PA MA GTOGS PA
KUN 'KHRUL PAR 'DOD DO, ,GNYIS KAS KYANG SEMS SEMS BYUNG RDZAS
GRUB TU 'DOD PA NI 'DRA LA, LAM GYI SKABS

SU MDO SDE PAS GNYEN PO GANG ZAG GI BDAG MED RTOGS PA TZAM DANG,
SPANG BYA NYON SGRIB DANG SNYOMS 'JUG GI SGRIB PA TZAM LAS RIGS
CAN GSUM KA LA MI 'DOD LA, SEMS TZAM PAS NYAN THOS KYI RIGS CAN
LA GNYEN PO DE TZAM DU ZAD LA, RANG RGYAL

GYI RIGS CAN LA DE'I STENG DU GNYEN PO BZUNG BA BDEN MED DU
RTOGS PA'I CHOS KYI BDAG MED DANG, SPANG BYA SHES SGRIB GZUNG
RTOG GI CHA SPANG DGOS LA, THEG CHEN GYI RIGS CAN LA GNYEN PO
GANG ZAG DANG CHOS KYI BDAG MED GNYIS KA RTOGS PA

DANG, SPANG BYA NYON SGRIB GNYIS KA SPANG DGOS PAR 'DOD DO,
,'BRAS BU'I THAD DU MDO SDE PAS THEG PA GSUM GYI MYANG 'DAS KUN
SNGAR BSHAD PA LTAR MED DGAG TU 'DOD LA, SEMS CAN TZAM PAS MYANG
'DAS KUN SPANG BYA CI RIGS PA DANG BRAL BA'I DE

BZHIN NYID DU 'DOD DO, ,KHYAD PAR DU MDO SDE PAS GZUGS SKU CHOS
SKU GNYIS LAS MI 'DOD KYANG SEMS TZAM PAS SKU GSUM DU 'DOD PA
SOGS MI 'DRA BAS KHYAD PAR MTHA' YAS SO, ,DBU MA PA LA THAL RANG
GNYIS LAS MA GTOGS PA YOD DAM MED

CES PA NI, A'ARYA DE BA YAN CHAD LA THAL RANG GI DBYE BA MED LA,
DUS PHYIS 'PHAGS PA KLU SGRUB GYI DNGOS SLOB SLOB DPON SANGS
RGYAS BSKYANGS KYIS DBU MA RTZA BA'I 'GREL PA MDZAD NAS, SLOB
DPON GYI DGONGS PA THAL 'GYUR DU BKRAL LO, ,DE'I RJES

@019A *, ,SU SLOB DPON LEGS LDAN 'BYED KYIS DBU MA RTZA BA'I
'GREL PA MDZAD NAS, SANGS RGYAS BSKYANGS LA DGAG PA BRJOD CING,
SLOB DPON GYI DGONGS PA RANG RGYUD DU BKRAL BAS, DE PHYIN CHAD
THAL RANG GNYIS SU GYES

LA, DE PHYIN CHAD DBU MA LA THAL RANG GNYIS LAS MED DO, ,THAL
'GYUR BA KUN GRUB MTHA' MTHUN PAS DBYE BA MED LA, RANG RGYUD PA
RNAMS LA MDO SDE SPYOD PA'I DBU MA PA DANG RNAL 'BYOR SPYOD PA'I
DBU MA PA GNYIS YOD, DE LTAR 'BYED PA'I RGYU MTSAN

YANG LEGS LDAN 'BYED KYIS KLU SGRUB KYI GZUNG LA GZHAN NGOR PHYI
ROL GYI DON THA SNYAD TZAM DU KHAS LEN PA RAGS PA PHYI'I DBU MA
PA DANG, THA SNYAD DU SHES PA TZAM LAS MA GTOGS PA'I PHYI'I DON
MED PAR KHAS LEN PA PHRA BA NANG GI DBU MA DANG GNYIS SU YOD

CES GSUNGS SO, ,DE LA MDO SDE SPYOD PA'I DBU MA PA DAG RAGS PA
PHYI'I DBU MA PA'I RJES SU 'BRANGS NAS THA SNYAD TZAM DU PHYI'I
DON KHAS LEN CING, DE'I RNAM GZHAG KYANG MDO SDE PA DANG RJES SU
MTHUN PAR BYED, RNAL 'BYOR SPYOD PA'I DBU MA PA DAG PHRA BA

NANG GI DBU MA PA'I RJES SU 'BRANGS NAS THA DAD DU SHES PA TZAM
ZHIG KHAS LEN CING PHYI ROL GYI DON KHAS MI LEN LA, DE'I RNAM
GZHAG KYANG RNAL 'BYOR SPYOD PA SEMS TZAM PA DANG RJES SU MTHUN
PAR BYED DO, ,DBU MA THAL 'GYUR PA NI DPAL LDAN ZLA BA GRAGS

PA LA SOGS STE, DON LA PHYI ROL GYI DON MED PA LTAR SHES PA YANG
GRUB PA MED LA, THA SNYAD DU PHYI ROL GYI DON YOD PA LTAR SHES
PA YOD DO, ,DE DAG GI RNAM GZHAG KYANG 'JIG RTEN LA GRAGS PA
LTAR BYED KYI, MDO SDE PA DANG SEMS TZAM PA SOGS GRUB

@019B MTHA' SMRA BA DAG GI RJES SU MI 'BRANG STE, DE DAG NI KUN
RDZOB KYI RIGS PA LA RIGS PAS DPYAD NAS DON DANG SHES PA KHAS
LEN PA YIN LA, DE DAG GI JI LTAR 'DOD PA LTAR GYI DON DANG SHES
PA NI THA SNYAD TZAM DU'ANG MA GRUB PA'I PHYIR RO, ,ZHES GSUNGS

SO, ,DE'I PHYIR DE THAL 'GYUR BA DAG LA 'JIG RTEN GRAGS SDE
SPYOD PA'I DBU MA PA ZHES GRAGS SO, ,THAL RANG GI KHYAD PAR GANG
ZHES PA NI, SNGAR BSHAD PA DE RNAMS KYIS KYANG 'GRUB MOD KYI 'ON
KYANG CUNG ZAD BSHAD NA, 'DI GNYIS KA'ANG MTHAR THUG GI

DON DAM PA'I BDEN PA SKYES PA LA NI MI MTHUN PA CUNG ZAD KYANG
MED CING, GNAS SKABS KUN RDZOB BDEN PA'I RNAM GZHAG LA SNGAR
BSHAD PA LTAR CUNG ZAD MI MTHUN PA YIN NO, ,KHYAD PAR THAL 'GYUR
BA DANG RANG RGYUD PA ZHES 'JOG PA'I RGYU MTSAN, THA SNYAD

DU CHOS THAMS CAD SKYE BA MED PA RANG LUGS KYIS DAM BCAR KHAS
BLANG NAS DE SGRUB BYED KYI RIGS PA RANG LUGS KYI TSAD MAS GRUB
PA 'GOD PA RANG RGYUD PA YIN LA, SKYE MED DANG STONG NYID LA
SOGS PA YANG GZHAN GYI LOG RTOG DGAG PA'I GZHAN DON 'BA'

ZHIG TU KHAS LEN LA, GZHAN GYI MTHAR 'DZIN GYI LOG RTOG RNAMS
KYANG PHA ROL PA'I KHAS BLANGS NANG 'GAL GYI THAL 'GYUR DANG
'JIG RTEN RANG GRAGS KYI RIGS PAS 'GOG PA YIN GYI, DBU MA PA
RANG LUGS LA GRUB PA'I RIGS PA CUNG ZAD KYANG MI BRJOD

DE, RANG LUGS LA KHAS LEN CI YANG MED PA'I PHYIR ZHES PA NI THAL
'GYUR BA YIN NO, ,DES NA THAL 'GYUR BA 'DI LA RANG LUGS KYI KHAS
LEN CI YANG MED PAS GZHAN GYIS SKYON CI YANG GDAGS SU MED PA YIN
NO, ,DPER NA NAM MKHA' LA SKYON CI YANG

@020A *, ,GDAGS SU MED PA DANG 'DRA'O, ,RANG RGYUD PA LA THA
SNYAD DU RANG LUGS SU GRUB PA'I KHAS LEN YOD PAS GZHAN GYIS
SKYON GDAGS PAR NUS TE, DPER NA YOD NA DE'I PHYIR DU RTZOD PA
'BYUNG BA BZHIN NO, ,GZHAN YANG RANG RGYUD

PA 'DI LA DBU MA PA'I LUGS GZHIR BZHAG PA LA'ANG KHAS BLANGS
NANG 'GAL BA'I SKYON CUNG ZAD 'BYUNG NGO, ,DE'I PHYIR THAL RANG
GNYIS PO LA THAL 'GYUR BA GRUB MTHA' BZANG ZHES RGYA BOD KYI
MKHAS PA RNAMS LA GRAGS KYANG, 'DI GRUB MTHA' CHES KYANG

CING GTING DPAG DKA' PA'I PHYIR SKYE BO KUN GYI BLO YUL DU SHONG
BA SHIN TU DKA' 'O, ,DES NA RGYA GAR DU YANG THAL 'GYUR GYI GRUB
MTHA' KHAS LEN PA SHIN TU NYUNG ZHING, ,BOD DU NI GTAN NAS MI
BYUNG BA'I TSAD TZAM DU GDA', RE RE TZAM BYUNG BA DE BAS KYANG

JI LTA BA BZHIN MA RTOGS PAR SNANG NGO, ,DBU SEMS GNYIS GYI
KHYAD PAR GANG ZHES PA NI, GZHI'I GNAS SKABS SU SEMS TZAM PAS
SEMS BYUNG BDEN PAR 'DOD LA DBU MA PAS BDEN MED DU 'DOD DO,
,SEMS TZAM PAS 'GRO KUN RIGS CAN GSUM

DANG MA NGES PA'I RIGS CAN TE BZHIR 'DOD KYANG, DBU MA PAS GNAS
SKABS DE LTAR YIN KYANG MTHAR THUG KUN SANGS RGYAS KYI RIGS CAN
DU 'DOD DO, ,LAM GYI SKABS SU SEMS TZAM PAS SNGAR BSHAD PA LTAR
'DOD LA, ,DBU MA RANG RGYUD PA KHA CIG

RIGS CAN GSUM GYI SPANG GNYEN SEMS TZAM PA LTAR BZHED LA, THAL
'GYUR BA RNAMS NI SPROS BRAL CHOS KYI BDAG MED MA SGOM PAS THAR
PA THOB PA MI SRID PAS RIGS CAN GSUM KAS CHOS KYI BDAG MED SGOM
DGOS PAR BZHED LA, THEG PA CHE CHUNG GI

@020B KHYAD PAR NI, THEG PA CHEN POR SEMS BSKYED NAS THEG PA
CHEN POR 'JUG PA SRID KYANG PHUNG PO LHAG MED KYI MYANG 'DAS
THOB NAS GTAN NAS THEG CHEN DU SEMS BSKYED PA MI SRID PA'I PHYIR
RO, ,DBU MA PAS NYAN RANG LA MTHAR THUG GI MYANG 'DAS YOD PAR

'DOD DE, NYAN RANG DGRA BCOM LHAG MED KYI MYANG 'DAS THOB PAR
'DOD PA RNAMS KYANG DE BZHIN GSHEGS PA'I 'OD ZER GYIS BSKUL NAS
ZAG MED KYI TING NGE 'DZIN LAS SAD PAR BYA STE, BYANG CHUB TU
SEMS BSKYED NAS THEG PA CHEN PO'I LAM LA SLOB PAR

BSHAD PA'I PHYIR RO, ,NYAN RANG GI LHAG MED MYANG 'DAS LA YANG
DBU SEMS GNYIS 'DOD PA MI MTHUN TE, SEMS TZAM PA DAG NYAN RANG
DGRA BCOM PA TSE'I 'DU BYED DOR NAS 'DUS BYAS KYI 'JUG PA NYE
BAR ZHI BA'I DE BZHIN NYID KYI NGO BOR 'DOD LA, DBU

MA PA DAG TSE DOR BA'I RJES SU ZAG BCAS RNAM SMIN GYI PHUNG PO
MI LEN KYANG DAG PA'I ZHING KHAMS SU PADMO'I SBUBS SU ZAG MED
KYI RANG BZHIN GYI LUS MNGON PAR GRUB STE, ZAG PA MED PA'I TING
NGE 'DZIN LA BSKAL PA DPAG TU MED PAR GNAS PA LA LHAG MED

KYI MYA NGAN LAS 'DAS PA ZHES 'DOD DO, ,'DI DAG NI GRUB MTHA'
BZHI'I RNAM GZHAG RAGS PA TZAM STE ZHIB PA RNAMS NI MTHA' YAS
SO, ,BDEN BZHI NGO BO NYID GSUM DU JI LTA BU SDUD ZHES PA, 'GYUR
MED YONGS GRUB TU 'DUS TE, 'GOG PAS YONGS

GRUB DANG, LAM PHYIN CI MA LOG PA'I YONGS GRUB YIN PA'I PHYIR
RO, ,SDUG KUN GNYIS LAS KUN RDZOB KYI BDEN PA YIN NO, ,SDUG KUN
GNYIS LAS SHES RIG RDZAS YOD KYI CHA DANG BEM PO BTAGS YOD KYI
CHA GNYIS YOD LA DANG PO GZHAN DBANG YIN LA PHY

@021A *, ,MA KUN BTAGS YIN NO, ,BDEN BZHI BDEN GNYIS SU JI LTAR
BSDU ZHE NA, 'GOG PA DON DAM GYI BDEN PA YIN LA GZHAN GSUM KUN
RDZOB KYI BDEN PA YIN NO, ,NGO BO NYID GSUM BDEN GNYIS SU JI
LTAR BSDUS ZHE

NA, 'GYUR MED YONGS GRUB DON DAM BDEN PAR BSDUS SHING, PHYIN CI
MA LOG PA'I YONGS GRUB DANG, GZHAN DBANG KUN BTAGS RNAMS KUN
RDZOB BDEN PAR 'DU'O, ,BDEN BZHI'I NGO BO GANG ZHES PA, SKYE BA
SNGA MA'I LAS NYON GYIS BSKYED PA'I NYER

LEN GYI PHUNG PO RNAMS SDUG BSNGAL BDEN PA DANG, MA 'ONGS PA'I
PHUNG PO'I RGYUR (MA DPE BRGYAB MDUN GNYIS MI TSANG,) GANG ZAG
DANG CHOS KYI BDAG GNYIS KYIS GDOD MA NAS STONG BA'I DE BZHIN
NYID NI GDOD MA NAS GRUB PAS YONGS GRUB, GNAS

SKABS KUN TU MI 'GYUR BAS NA DE BZHIN NYID, PHYIN CI MA LOG PAS
NA YANG DAG PA'I MTHA', YE SHES DAM PA'I SPYOD YUL DU GYUR PAS
DON DAM, SPROS PA NYE BAR ZHI BAS MTSAN MA MED PA ZHES KYANG
BYA'O, ,GZHAN DBANG NI 'PHAGS PA'I RJES THOB DAG PA

'JIG RTEN PA'I YE SHES KYI SPYOD YUL YIN LA, KUN BTAGS NI BYIS
PA'I BLO YI SPYOD YUL YIN ZHING, YONGS GRUB NI 'PHAGS PA'I MNYAM
GZHAG RNAM PAR MI RTOGS PA'I SPYOD YUL YIN NO, ,SNGAR BSHAD PA'I
STONG PA NYID DE NYID 'GYUR MED YONGS GRUB

YIN LA, DE RTOGS PA'I YE SHES NI PHYIN CI MA LOG PA'I YONGS GRUB
YIN NO, ,DE DAG KYANG RAGS PA TZAM SMOS PA'O, ,DBU MA PA'I LUGS
LA PHYI'I GZUNG BAR SNANG BA DANG, NANG 'DZIN PAR SNANG BA RNAMS
NI GZHAN DBANG, DE LA RTOG PAS KUN BTAGS

@021B PA RNAMS NI KUN BTAGS, SNANG BA DE NYID RTOG PAS KUN BTAGS
PA LTAR DU MA GRUB PA NI YONGS GRUB BO, ,BDEN GNYIS KYI NGO BO
GANG ZHES PA 'DI LA GRUB MTHA' SMRA BA BZHI'I 'DOD LUGS BZHI
STE, BYE BRAG TU SMRA BA DAG NI, 'JOMS BYED THO BA LA

SOGS PAS BCOM PA NA, DE'I BLO MI 'JUG PA BUM PA LA SOGS PA DANG,
RDZAS KYI CHOS BLOS SO SOR BSAL BA NA DE'I BLO MI 'JUG PA CHU LA
SOGS PA KUN RDZOB DANG, BCOM GZHIG GI BLO MI 'DOR BA SHES PA
RANG DBANG DU BSKYED PA GZUGS SGRA LA SOGS

PA DON DAM PAR 'DOD DE, MDZOD DU, GANG LA BCOM DANG BLO YI
GZHAN, ,BSAL NA DE BLO MI 'JUG PA, ,BUM CHU BZHIN DU KUN RDZOB
TU, ,YOD DE DON DAM YOD BZHIN NO, ,ZHES BSHAD DO, ,MDO SDE PA
RNAMS NI, DON LA 'BRAS BU BSKYED PAR NUS PA

DON DAM PA, BLO NGOR DON BYED PA LTAR YOD PA KUN RDZOB KYI BDEN
PA 'DOD DE, RNAM 'GREL BAS, DON DAM DON BYED NUS PA GANG, ,DE
'DIR DON DAM YOD PA YIN, ,GZHAN NI KUN RDZOB YOD PA STE, ,ZHES
SEMS TZAM PA DAG NI, RNAM PAR MI RTOG

PA'I YE SHES KYI SPYOD YUL KYI DON DAM PA DANG, RIGS PAS DPYAD
NA DON DAM PA RDZAS SU GRUB PAS GNYIS SU 'DOD DE, DANG PO NI,
'GYUR BA MED PA'I YONGS GRUB YIN TE, MNGON PA KUN LAS BTUS SU,
RNAM PAR DAG PAR 'GYUR BA'I DMIGS PA NI

DON DAM PA'O, ,ZHES DANG, CI'I PHYIR DON DAM ZHES BYA ZHE NA,
'PHAGS PA'I YE SHES DAM PA'I SPYOD YUL YIN PA'I PHYIR RO ZHES
BSHAD DO, ,GNYIS PA NI, SEMS DANG SEMS BYUNG GIS BSDUS PA'I SHES
RIG GI CHOS THAMS CAD YIN TE, YE SHES SNYING

@022A *, ,PO KUN LAS BTUS LAS, GZUNG DANG 'DZIN PA DANG BRAL
BA'I, ,RNAM PAR SHES PA DON DAM 'DOD, ,CES GSUNGS SO, ,KUN RDZOB
LA YANG DE KHO NA NYID MTHONG BA LA SGRIB PA'I KUN RDZOB DANG,
RIGS PAS DPYAD MI BZOD

PA'I KUN RDZOB GNYIS SO, ,DANG PO NI GZHAN DBANG GI NGO BO YANG
DAG PA MA YIN PA'I KUN RTOG GIS BSDUS PA'I SEMS SEMS BYUNG RNAMS
YIN TE, KUN LAS BTUS LAS, KUN NAS NYON MONGS PAR GYUR PA'I DMIGS
PA NI KUN RDZOB DU YOD PA'O, ,ZHES

BSHAD DO, ,DES NA GZHAN DBANG NI RIGS PAS DPYOD NA RDZAS SU GRUB
PA'I PHYIR DON DAM DANG DE KHO NA NYID MTHONG BA LA SGRIB PAS
KUN RDZOB KYANG YIN PAS RNAM RIG PA'I GZHUNG GI CHA 'GA' ZHIG TU
KUN RDZOB ZHES BSHAD DO, ,GNYIS PA NI, SNGAR BSHAD PA'I

KUN TU BTAGS PA'I NGO BO NYID DE, SUM CU PAR, RNAM PAR RTOG PA
GANG GANG GIS, ,DNGOS PO GANG GANG RNAM BTAGS PA, ,DE NYID KUN
TU BTAGS PA YI, ,NGO BO NYID NI DE MED DO, ,CES BSHAD DO, DE LA
GZHAN DBANG NI DON DAM MTSAN NYID PA

DANG, KUN RDZOB RNAM GRANGS PA YIN TE, RIGS PAS DPYAD NA, BDEN
PAR RDZAS SU GRUB PA'I PHYIR DANG, THEG BSDUS SU, RNAM GRANGS
PA'I KUN RDZOB DU BSHAD PA'I PHYIR RO, ,KUN BTAGS NI KUN RDZOB
MTSAN NYID PA YIN TE, RDZAS SU MED CING THA SNYAD

TZAM DU GRUB PA'I PHYIR TE, DBUS MTHA'I 'GREL BSHAD DU, CI'I
PHYIR NGO BO NYID CES BYA ZHE NA, RDZAS SU MED CING THA SNYAD DU
YOD PAS, DE'I PHYIR NGO BO NYID CES BYA'O, ,ZHES BSHAD DO, ,DBU
MA PA RNAMS NI SNANG GRAGS KYI DNGOS PO 'DI RNAMS KYI YIN

@022B LUGS 'PHAGS PA'I MNYAM GZHAG GI YE SHES KYIS MI SLU BAR
GZIGS PA GANG YIN PA DE NI DON DAM PA'I BDEN PA DANG, DE DAG LA
BYIS PA RNAMS KYIS MNGON PAR ZHEN PA GANG YIN PA DE NI KUN RDZOB
KYI BDEN PAR 'DOD DE, DBU MA 'JUG PAR, DNGOS

KUN YANG DAG BRDZUN PA MTHONG BA YIS, ,DNGOS RNYED NGO BO GNYIS
NI 'DZIN PAR 'GYUR, ,YANG DAG MTHONG YUL GANG YIN DON DAM STE,
,MTHONG BA BRDZUN PA KUN RDZOB BDEN PA 'DOD, ,CES BSHAD DO,
,'PHAGS PA RNAMS KYIS MI SLU BAR GZIGS PA'I

DON DE YANG JI LTA BU ZHE NA, DE NI SPROS PA'I MTHA' THAMS CAD
DANG BRAL BAS GZHAN LA 'DI'O ZHES NGAG GI LAM GYIS BSTAN DU MED
PA BSGOM PA'I STOBS SO SO RANG GIS RIGS PAR BYA BA ZHIG YIN TE,
MDO LAS, SMRA BSAM BRJOD MED SHES RAB PHA ROL

PHYIN, ,ZHES SOGS DANG, KLU SGRUB KYIS, GZHAN LAS SHES MIN ZHI
BA DANG, ,SPROS PA RNAMS KYIS MA SPROS PA, ,RNAM RTOG MED DON
THA DAD MIN, ,DE DE KHO NA'I MTSAN NYID DO, ,CES DANG, 'PHAGS PA
LHAS, YOD MIN MED MIN YOD MED

MIN, ,GNYIS KA'I BDAG NYID MIN PA'ANG MIN, ,MTHA' BZHI LAS NI
RNAM GROL BA, ,DE NYID DBU MA PA YIS RIG ,ZHES BSHAD DO, ,SKYE
MED 'GAG MED STONG NYID LA SOGS PA YANG RNAM GRANGS PA'I DON DAM
DU 'DOD DO, ,KUN RDZOB LA YANG, KUN

RDZOB BDEN PA DANG, KUN RDZOB TZAM PA GNYIS TE, DANG PO NI GNOD
PA MED PA'I DBANG PO DRUG LAS SKYES PA'I SHES PA'I SPYOD YUL TE,
DE KHO NA NYID MA MTHONG BAR BYIS PA RNAMS MI SLU BAR BYED PA'I
GZUGS SGRA LA SOGS PA'O, ,GNYIS PA NI, DBANG PO

@023A *, ,GNOD PA CAN LAS SKYES PA'I SHES PA'I SPYOD YUL DU GYUR
PA'I SGYU MA DANG GZUGS BRNYAN LA SOGS PA TE, THA SNYAD DU YANG
BDEN PAR MA GRUB PA'O, ,'JUG PA LAS, GNOD PA MED PA'I DBANG PO
DRUG RNAMS KYIS, ,GZUNG

BA 'GA' ZHIG 'JIG RTEN GYIS RTOGS TE, ,'JIG RTEN NYID LAS BDEN
YIN LHAG MA NI, ,'JIG RTEN NYID LAS LOG PAR RNAM PAR BZHAG ,ZHES
BSHAD DO, ,DE GNYIS LA GO RIM BZHIN DU, YANG DAG PA'I KUN RDZOB
DANG, LOG PA'I KUN RDZOB ZHES

BYA'O, ,BDEN PA GNYIS PO 'DI DAG KYANG THA SNYAD DU SGRA BLO THA
DAD KYI SPYOD YUL YIN PAS THA DAD YIN LA, DON DAM PAR DE NYID
DANG GZHAN GANG DU YANG BRJOD DU MED DE, DGONGS PA NGES 'GREL
LAS, 'DU BYED KHAMS DANG DE BZHIN DON MTSAN NYID, ,

GCIG DANG THA DAD BRAL BA'I MTSAN NYID DE, ,GCIG DANG THA DAD
NYID DU GANG RTOG PA, ,DE DAG TSUL BZHIN MA YIN ZHUGS PA YIN,
,ZHES BSHAD DO, ,BDEN GNYIS THA SNYAD DU YANG THA DAD MED PAR
'DOD PA MI 'THAD DE, DE GNYIS LA RNAM GZHAG SO SOR

BYAR MI RUNG BA'I PHYIR DANG, BDEN PA GNYIS KYI THA SNYAD KYANG
MI 'THAD PAR THAL BA'I PHYIR RO, ,PHYI ROL PA LA DBYE NA DU ZHES
PA, BSDU NA RTAG PAR SMRA BA DANG, CHAD PAR SMRA BA GNYIS SU
'DUS LA, RGYAS PAR PHYE NA TSAD MED CING, CUNG ZAD PHYE NA RTOG
GE

SDE LNGA STE, GRANGS CAN PA, RIG BYED PA, ZAD BYED PA, RGYAL BA
PA, TSUL ROL MDZES PA RNAMS SO, ,DANG PO BZHI RTAG PAR SMRA BA
YIN LA, PHYI MA NI CHAD PAR SMRA BA YIN NO, ,DE RNAMS KYI NANG
GSES KYI KHYAD PAR MTHA' YAS SHING, RTAG PAR SMRA BA

@023B DANG CHAD PAR SMRA BA'I KHYAD PAR NI, KUN KYANG BDAG 'DOD
PAR MTSUNGS KYANG RTAG PA'I BDAG DE NYID SKYE BA SNGA PHYI DU
MAR BRGYUD DE LAS MYONG BAR 'DOD PAS RTAG PAR SMRA BA YIN LA,
'BYUNG BA LAS GLO BUR DU BDAG SKYES SHING JI SRID 'TSO'I BAR DU
BDAG RTAG

LA, SHI BA'I TSE RGYUN CHAD NAS SKYE BA LEN PAR 'DOD PAS CHAD
PAR SMRA BA YIN NO, ,PHYI NANG GI KHYAD PAR GANG GIS 'BYED CES
PA, PHYI NANG GI KHYAD PAR GSUM STE LTA SPYOD GNYIS KAS PHYE
BA'I PHYI NANG, LTA BA KHO NAS PHYE BA'I PHYI NANG, THABS LAM
GYI PHYE BA'I PHYI

NANG NGO, ,DANG PO LA YANG GANG ZAG PHYI NANG DANG GRUB MTHA'
PHYI NANG GNYIS YIN LA, GANG ZAG PHYI NANG GI KHYAD PAR NI, DKON
MCHOG GSUM LA SKYABS SU 'GRO BA'I GANG ZAG NI NANG PA ZHES BYA
LA, KHYAB 'JUG DANG TSANGS PA LA SOGS PA PHYI ROL PA'I LHA

RNAMS LA SKYABS SU 'GRO BA'I GANG ZAG NI PHYI PA YIN NO, ,DE BAS
NA GANG ZAG PHYI NANG GI KHYAD PAR NI SKYABS LA SOGS PA SPYOD
PAS 'BYED KYI, LTA BAS 'BYED PA NI MIN TE, LTA BA MI SHES PA'I
PHYI NANG GI GANG ZAG DU MA YOD PA'I PHYIR RO, ,GRUB MTHA' PHYI

NANG GI KHYAD PAR NI GTZO CHER LTA BAS 'BYED DE, GZHUNG GANG LAS
RTAG PA'AM CHAD PA'I MTHA' GNYIS GANG RUNG DANG LDAN PAR BSTAN
CING, DE NYID LAS SKYON DU MA LDAN PA NI PHYI PA'I GRUB MTHA'
YIN TE, DE PA'I DGONGS PA RTAG CHAD SPANGS PA DBU MA'I LAM

LAS PHYI ROL DU GYUR PA'I PHYIR RO, ,GZHUNG GANG LAS RTAG PA
DANG CHAD PA'I MTHA' SPANGS SHING DBU MA'I LAM STON PAR 'DOD PA
DE NI NANG PA'I GRUB MTHA' YIN NO, ,DE'I PHYIR GRUB MTHA' SMRA
BA BZHI PO KUN YANG RANG RANG GI GRUB MTHAR RLOM TE, SANGS RGYAS

@024A *, ,KYIS RTAG CHAD DGAG PA DBU MA'I LAM BSTAN CING DE'I
RJES SU 'JUG PAR 'DOD PA'I PHYIR RO, ,DE LA GRUB MTHA' SMRA BA
RE RE LA'ANG, ,RTAG CHAD SPONG LUGS MI 'DRA BA RE RE YOD DE, BYE
BRAG SMRA BA DAG 'DUS BYAS RNAMS SKAD

CIG GIS 'JIG PAS, RTAG PA'I MTHA' SPONG LA, RGYUN MA CHAD PAR
'JUG PAS CHAD PA'I MTHA' SPONG NGO, ,MDO SDE PA DAG RGYU RNAMS
KYIS RANG GI NGO BO 'GAG PAS RTAG PA'I MTHA' LAS GROL LA, RANG
DANG RJES SU MTHUN PA'I 'BRAS BU 'BYIN PAS CHAD

PA'I MTHA' LAS GROL ZHES SMRA'O, ,SEMS TZAM PA DAG KUN BTAGS
RANG BZHIN MED PAS RTAG PA'I MTHA' SPANG LA, GZHAN DBANG BDEN
PAR GRUB PAS CHAD PA'I MTHA' SPONG NGO, ,ZHES SMRA'O, ,DBU MA PA
DAG KUN RDZOB JI LTAR SNANG BA LTAR LA SKUR BA MI

'DEBS PAS CHAD PA'I MTHA' LAS GROL LA, DE NYID YIN LUGS SPROS
PA'I MTHA' THAMS CAD DANG BRAL BAS RTAG PA'I MTHA' LAS GROL TE,
DE NYID GZHI DBU MA YIN NO, ,SHES RAB KYIS CHOS GANG LA YANG
MTSAN MAR MI 'DZIN PAS RTAG PA'I MTHA' LAS

GROL LA, SNYING RJES GZHAN DON DU TSOGS RGYA CHEN PO GSOG PAS
CHAD PA'I MTHA' LAS GROL TE, DE NI LAM DBU MA YIN NO, ,SPROS
PA'I MTSAN MA THAMS CAD NYE BAR ZHI BA'I CHOS SKU BRNYES PAS
RTAG PA'I MTHA' LAS GROL LA, GZUGS SKU GNYIS KYIS

GDUL BYA MCHOG DMAN GYI DON 'KHOR BA JI SRID MA STONGS KYI BAR
DU MDZAD PAS CHAD PA'I MTHA' LAS GROL TE, DE NYID 'BRAS BU DBU
MA YIN NO, ,DE LTAR NA DANG PO GSUM NI DBU MA LTAR SNANG BA YIN
LA, PHYI MA DBU MA MTSAN NYID PA YIN NO, ,LTA BA KHO

@024B NAS PHYE BA'I PHYI PA NI, NYAN THOS SDE GNYIS DANG SEMS
TZAM PA YIN DE, DE DAG NI DNGOS PO BDEN PA KHAS LEN PAS YIN LUGS
LA RTAG CHAD KYI MTHAR LHUNG BAR 'GYUR TE, 'PHAGS PA KLU SGRUB
KYIS, DNGOS POR KHAS LEN YOD NA NI, ,DE LA CHAD SOGS

'JIGS PA 'BYUNG, ,CES DANG, GAL TE RANG BZHIN GYIS YOD NA, ,DE
NI MED PA MIN PAS BRTAG ,SNGON BYUNG DA LTA MED CES PA, ,DES NA
CHAD PAR THAL BAR 'GYUR, ,ZHES GSUNGS SO, ,DES NA DE DAG KYANG
SANGS RGYAS KYI DGONGS PA JI LTA BA

BZHIN MA RTOGS PA'I PHYIR LTA BAS PHYE BA'I PHYI PA ZHES BYA'O,
,DBU MA PAS NI DE BZHIN GSHEGS PA'I DGONGS PA RTAG CHAD SPANGS
PA DBU MA PA'I LAM JI LTA BA BZHIN RTOGS PA'I PHYIR LTA BAS PHYE
BA'I NANG PA ZHES KYANG BYA'O, ,THABS LAM GYIS PHYE BA'I PHYI PA

NI, PHA ROL TU PHYIN PA'I THEG PA PA KUN YIN LA, ,NANG PA NI RDO
RJE THEG PA PA RNAMS SO, ,SNYING RJE DANG, THUGS RJE DANG, BRTZE
BA RNAMS KYI KHYAD PAR GANG ZHES PA, SNYING RJE DANG, THUGS RJE
CHEN PO LA KHYAD PAR BRGYAD MDZOD LAS BSHAD DO, ,DE'I

LUGS KYI THUGS RJE CHEN PO NI, SANGS RGYAS KYI THUGS RGYUD LA
MNGA' BA YIN, SNYING RJE NI NYAN RANG SOGS KYI RGYUD LA YOD
PA'O, ,YANG SNYING RJE NI SEMS CAN SDUG BSNGAL GYI DU: KHA CAN
LA DMIGS PA YIN LA, DE NYID SKYE BA DU MAR GOMS PAR BYAS PA

LAS DU: KHA GSUM CI RIGS PA DANG LDAN PA'I 'GRO BA MTHA' DAG LA
DMIGS PA'I THUGS RJE CHEN PO 'BYUNG STE, RNAM 'GREL LAS, SGRUB
BYED THUGS RJE GOMS LAS TE, ,CES PA'I DGONGS PA'O, ,BRTZE BA NI,
RNAM 'TSE'I GNYEN POR GYUR PA GZHAN LA

@025A *, ,SBYOR BA DNGOS SU PHAN PAR 'DOD PA SNYING RJE'I BYE
BRAG YIN NO, ,SEMS CAN DANG, CHOS DANG, DMIGS PA MED PA'I SNYING
RJE'I KHYAD PAR GANG ZHES PA 'DI DAG NI DMIGS PA DANG, RTEN GYI
GANG ZAG DANG, RGYU DANG, BYED

LAS KYI KHYAD PAR BZHIS SHES PAR BYA STE, DMIGS PA'I KHYAD PAR
NI SDUG BSNGAL SEMS CAN RDZAS YOD DANG, SEMS CAN BTAGS YOD DANG,
SGYU MA LTA BU'I SEMS CAN RNAMS NI GO RIMS BZHIN DU 'DI GSUM GYI
DMIGS PA YIN LA, RTEN GYI KHYAD

PAR NI SO SO SKYE BO DANG, NYAN RANG 'PHAGS PA DANG BYANG SEMS
'PHAGS PA'I RGYUD LA 'DI GSUM GO RIMS BZHIN DU 'BYUNG NGO,
,RGYU'I KHYAD PAR NI GANG ZAG GI BDAG TU 'DZIN PA DANG, GANG ZAG
GI BDAG MED TZAM RTOGS PA DANG, CHOS KYI BDAG MED

RTOGS PA'I RGYUD LA GO RIMS BZHIN DU 'BYUNG NGO, ,BYED LAS KYI
KHYAD PAR NI, SEMS CAN LA DMIGS PA'I SNYING RJES SRID PA DANG
ZHI BA'I RGUD PA MTHA' DAG DANG BRAL BA'I BYA BA BYED DO, ,GSUM
KA YANG BRTZE YUL SDUG BSNGAL DANG BRAL BAR 'DOD PA'I

RNAM PA CAN DU MTSUNGS SO, ,SO SOR THAR PA'I SDOM PA DANG, BYANG
SEMS KYI BSLAB PA DANG, GSANG SNGAGS KYI DAM TSIG RNAMS KYI NGO
BO GANG ZHEG PA, BYE BRAG SMRA BA NI SO SOR THAR PA'I SDOM PA'I
NGO BO 'CHAL TSUL SPONG BA'I RNAM PAR RIG BYED MIN PA'I

GZUGS RDZAS GRUB GCIG TU 'DOD LA, MDO SDE PA YAN CHAD NI 'CHAL
TSUL SPONG BA'I SEMS SA BON DANG BCAS PAR 'DOD DO, ,BYANG SEMS
KYI PHA ROL TU PHYIN PA DRUG LA, GSANG SNGAGS KYI DAM TSIG NI
DBANG BSKUR THOB PA'I GANG ZAG GIS RANG GI RGYUD

@025B SDE NAS BSHAD PA'I GNANG BKAG RNAMS RANG GI BLA MAS JI
LTAR BKA' RGYAS BSDAMS PA BZHIN DU BLANG DOR BYED PAR KHAS LEN
DGOS PA'O, ,DGE 'DUN GYI DBYEN DING SANG AE SRID, DE'I NGO BO
GANG ZHES PA, DGE 'DUN GYI DBYEN NI GNYIS TE, 'KHOR

LO'I DBYEN DANG, LAS KYI DBYEN NO, DANG PO NI, DRUS DRUG TU MI
'BYUNG STE, DANG PO BCOM LDAN 'DAS SANGS RGYAS MA THAG DANG,
MTHAR MYA NGAN LAS 'DA' KA DANG, BSTAN PA LA LTA BA DANG, TSUL
KHRIMS LA SKYON MA BYUNG GI BAR DANG, MCHOG ZUNG

CIG MA BYON PA'I SNGON ROL DANG, MTSAMS MA BCAD PA DANG, SANGS
RGYAS MYA NGAN LAS 'DAS PHYIN CHAD MI 'BYUNG STE, MDZOD DU, DANG
PO MTHA' SKYON ZUNG CIG GI ,SNGA ROL THUB PA NONGS PA DANG,
,MTSAMS MA BCAD PA RNAMS SU YANG, ,'KHOR

LO'I DBYEN NI MI 'BYUNG NGO, ,ZHES BSHAD DO, ,DES NA DA LTA MI
'BYUNG STE, 'GRAN ZLAR GYUR PA'I STON PA MYA NGAN LAS 'DAS PA'I
PHYIR DANG, 'BYED PA PO DGE SLONG LTA BA SPYOD PA TSUL KHRIMS
DANG LDAN PA GCIG GIS SANGS RGYAS LA 'GRAN 'DZUGS PA'I

PHYIR DANG, SANGS RGYAS KYI 'KHOR SO SKYE'I DGE 'DUN RNAMS
PHYOGS GNYIS SU PHYE NAS, PHYOGS GCIG RANG GI SLOB MAR BYED PA
YIN PA'I PHYIR RO, ,BYE BA'I TSAD NI 'BYED PA PA DGE SLONG LA
STON PA DANG, DES BSTAN PA'I LAM LA THAR LAM DU 'DZIN PA NA BYE

BA YIN NO, ,YUN NI NYIN ZHAG CIG GI BAR DU MI GNAS TE, DE'I GONG
DU MCHOG ZUNG CIG GIS 'DUM PAR BSHAD PA'I PHYIR RO, ,DBYEN GYI
NGO BO NI, DGE 'DUN RNAMS NI MI 'PHROD PA'I RANG BZHIN LDAN PA
MIN PA'I 'DU BYED YIN NO, ,ZHES BYE BRAG SMRA BA

BZHIN LDAN PA MIN PA'I 'DU BYED YIN NO, ,ZHES BYE BRAG SMRA B
BZHIN LDAN PA MIN PA'I 'DU BYED YIN NO, ,ZHES BYE BRAG SMRA BA

@026A *, ,RNAMS ZER RO, ,DBYEN DE'I RGYU MTSAMS MED DE'I LAS NI
RDZUN TSIG YIN PAR 'DOD DO, ,'DIS DE BZHIN GSHEGS PA'I LUNG DANG
RTOGS PA'I CHOS KYI 'KHOR LO SKOR BA'I GEGS BYAS PA'I PHYIR RO,
,'KHOR LO'I DBYEN ZHES

BYA LA, DE'I RNAM PAR SMIN PA BSKAL PA MNAR MED DU MCHED PA'I
PHYIR MTSAMS MED GZHAN BZHI LAS LCI BA YIN TE, GZHAN RNAMS NI,
RNAM PAR SMIN PA DMYAL BAR NGES KYANG MNAR MED DU MA NGES PA'I
PHYIR RO, ,LAS GYI DBYEN NI, BSTAN PA GNAS

PA'I YUL DUS KUN TU 'BYUNG BAS, DES NA DA LTA YANG 'BYUNG BA
MANG, ,DE'I NGO BO NI, DGE SLONG BRGYAD YAN CHAD KYIS 'DUL BA
NAS BSHAD PA'I LAS BRGYA RTZA GCIG GANG DU BSGRUB PA LA THUGS MI
MTHUN PAS PHYOGS GNYIS SU BYE BA'O, ,DE NI DGE 'DUN GYI

GSOL GZHI SOGS KYI LAS GRUB PA'I GEGS BYAS PA'I PHYIR LAS KYI
DBYEN ZHES BYA'O, ,DGONGS LDEM DGONGS KYI KHYAD PAR GANG ZHES
PA, ,SPYIR GSUNG RAB KUN DGONGS LDEM DGONGS GNYIS KA'I NGO BOR
SEMS TZAM PA DAG 'DOD PAS, NGO BO GCIG

LA DGONGS GZHI DANG DGONGS PA SO SOR 'BYED PA YIN, DE LA MDO
GANG LA SGRA DNGOS ZIN LAS GZHAN PA'I BRJOD BYA LA GNOD BYED
DANG MI LDAN PA'I CHA NAS DGONGS PA CAN DANG, BRJOD BYED SGRA JI
BZHIN PA MA YIN PA'I CHA NAS LDEM DGONGS SU 'JOG

STE, DPER NA, PHA DANG MA NI BSAD BYA ZHING, ,RGYAL PO GTZANG
SBRA CAN GNYIS DANG, ,YUL 'KHOR 'KHOR DANG BCAS BCOM NA, ,'DI NI
DAG PAR 'GYUR ZHES BYA, ,ZHES PA LA, DGONGS GZHI PHA NI LAS, MA
NI SRED PA, RGYAL PO NI NYON

@026B YID, GTZANG SBRA GNYIS NI TSUL KHRIMS DANG BRTUL ZHUGS
MCHOG 'DZIN DANG, LTA BA MCHOG 'DZIN YUL 'KHOR DANG BCAS PA NI
SKYE MCHED DRUG TE, DE DAG GNYEN POS BCOM PAS DAG PA DGRA BCOM
PAR 'GYUR ZHES PA LA DGONGS NAS PHA MA SOGS DANG

GTZANG SBRA CAN DGE SBYONG DANG BRAM ZE SOGS BCOM PAS DAG PAR
'GYUR RO ZHES DNGOS SU BSTAN PA NA, DGONGS GZHI'I BRJOD BYA LA
GNOD PA MED PAS DGONGS PA CAN YIN LA, DNGOS BSTAN LA TSAD MAS
GNOD PAS SGRA JI BZHIN PA MA YIN PA'I CHA NAS

LDEM DGONGS YIN NO, ,LUNG 'DREN GYI THAD DU BKA' DANG BSTAN BCOS
NANG 'DOM NAS MI MTHUN NA GANG DBANG BTZAN ZHES PA, ,BKA' LA
DGONGS PA CAN DANG, DGONGS PA CAN MA YIN PA DRANG DON DANG NGES
DON, SGRA JI BZHIN DANG SGRA JI BZHIN MA YIN PA

STE, MTHA' DRUG DANG LDAN PA YIN LA, BSTAN BCOS LA'ANG 'PHAGS
PAS MDZAD PA DANG, SO SO SKYE BOS MDZAD PA GNYIS LAS, SO SKYE'I
BSTAN BCOS DANG DGONGS PA CAN YIN PA LA SOGS PA BKA' 'GAL NA
BKA' DBANG BTZAN, DGONGS PA CAN LA

SOGS PA GSUM DANG 'GAL BA LTAR SNANG YANG BKA'I DGONGS PA BRTAG
PAR BYA BA'I PHYIR, MTHA' GCIG TU 'GAL BAR MI BZUNG NGO, ,'PHAGS
PA'I BSTAN BCOS DANG DGONGS PA CAN MA YIN PA LA SOGS PA'I BKA'
GSUM 'GAL BA MI SRID

LA, DGONGS PA CAN LA SOGS PA GSUM DANG 'GAL BA LTAR SNANG YANG
BSTAN BCOS DANG DBANG BTZAN PAR BYA STE, BYIS PA RNAMS KYIS 'GAL
LA NANG BYAN TSUD PA 'PHAGS PA RNAMS KYIS BSTAN BCOS LA BRTEN
NAS BKA'I DGONGS PA RTOGS KYI, RANG DBANG

@027A *, ,DU RTOGS PA MI SRID PA'I PHYIR RO, ,'PHAGS PA KLU
SGRUB DANG 'PHAGS PA THOGS MED GNYIS GANG CHE ZHES PA, SPYIR
GANG ZAG GI RGYUD 'PHAGS PA RNAMS KYIS KYANG DPOG PAR MI NUS NA,
CHEN PO RNAMS KYI YANG CHEN POR GYUR

PA DE DAG GI RGYUD DPAG PA LTA CI DGOS TE, 'ON KYANG SANGS RGYAS
KYI LUNG LA RTEN NAS CUNG ZAD DPAG NA, 'PHAGS PA KLU SGRUB NI,
LANG DKAR GSHEGS PAR, MGON PO MYA NGAN 'DAS 'OG TU, TSUL RNAMS
'DZIN PAR 'GYUR BA DE, ,BLO GROS CHEN PO

KHYOD SHES BYOS, ,LHO PHYOGS BEE TA'I YUL DU NI, ,DGE SLONG DPAL
LDAN CHER GRAGS PA, ,DE MING KLU ZHES BOD PA STE, ,YOD DANG MED
PA'I PHYOGS 'JIG BYED, ,NGA YI BSTAN PA 'JIG RTEN DU, ,BLA MED
THEG PA GTZOR BSTAN NAS, ,RAB TU DGA' BA'I

SA SGRUBS TE, ,BDE BA CAN DU DE 'GRO'O, ,ZHES SA DANG PO THOB
PA'I 'PHAGS PAR DNGOS SU LUNG BSTAN CING, MDO SDE SPRIN CHEN PO
LAS KYANG, DE NI SH'AKYA THUB PA GNYIS PA'O, ,DE 'DRA'I GANG ZAG
MED CING MI SRID, ,CES SOGS RNAM PA DU MA'I SGO

NAS BSNGAGS NA, MA 'ONGS PA'I DUS SU BSKAL PA SKAR MA LTA BU LA
'JIG RTEN GYI KHAMS DANG BA'I 'OD CES BYA BAR SANGS RGYAS YE
SHES 'BYUNG GNAS 'OD CES MNGON PAR RDZOGS PAR SANGS RGYA BAR
LUNG BSTAN LA, 'JAM DPAL RTZA BA'I RGYUD LA SOGS PA

LAS KYANG LUNG BSTAN CING, GSER 'OD DU, LI TZA BI GZHON NU 'JIG
RTEN THAMS CAD KYIS MTHONG NA DGA' BA ZHES BYA, DE YANG SLOB
DPON 'DI NYID YIN ZHING, RGYA GAR DU YANG SLOB DPON 'DI NYID MDO
SDE BZHI BCU THAM PA LAS LUNG BSTAN ZHES GRAGS

@027B SO, ,DE'I PHYIR RGYA GAR NA YANG SLOB DPON 'DI LA THEG PA
CHEN PO'I PAndI TA DANG, GRUB PA BRNYES PA'I RNAL 'BYOR PA RNAMS
KYIS KYANG, DE BZHIN GSHEGS PA NYID DANG KHYAD PAR MED PAR 'DZIN
CING, 'DI'I LTA BA LA RGOL BA'AM RGOL BA'I MTSAN MA TZAM

YANG MA BYUNG NGO, ,'PHAGS PA THOGS MED KYANG 'JAM DPAL RTZA
BA'I RGYUD LAS, THOGS MED CES BYA'I DGE SLONG 'BYUNG, ,DE NI
BSTAN BCOS DON LA MKHAS, ,MDO SDE NGES DON DRANG BA'I DON, ,RNAM
PA MANG PO RAB TU 'BYED, ,CES SOGS BSTAN PA

'DZIN PA'I SKYES BUR LUNG BSTAN CING, SHAN TI PA LA SOGS PAS SA
GSUM PA BRNYES PA'I BYANG CHUB SEMS DPAR BZHED CING, TZAndA GO
MI MAN CHAD KYI THEG CHEN GYI PAndI TA RNAMS KYIS SANGS RGYAS
GNYIS PA LTA BUR YANG BZHED LA, LEGS LDAN 'BYED LA

SOGS PA KLU SGRUB KYI DNGOS SLOB KHA CIG NI SLOB DPON 'DI SEMS
TZAM LAS MA 'DAS PAR BZUNG NAS DGAG PA YANG MDZAD PAS, DE DAG
GIS NI 'PHAGS PAR YANG MI BZHED PAR MNGON NO, ,DE LTAR DGE BA'I
BSHES KYIS DRIS PA'I LAN, RANG GI BLO

YIS JI LTAR SPOBS PA BZHIN, ,YI GER BKOD LA NONGS PA'I TSOGS
MCHIS NA, ,MKHAS DANG 'PHAGS PA'I TSOGS KYIS BZOD PAR MDZOD,
,SRIN BU'I RJES KYI YIG 'BRU JI BZHIN DU, ,'DI LA LEGS BSHAD
GZEGS MA YOD 'GYUR NA, ,DE YI DGE

BAS MKHA' MNYAM SEMS CAN KUN, ,BLA MED THAR PA'I GRONG DU 'JUG
PAR SHOG ,CES PA 'DI NI DGE BA'I BSHES GNYEN SHES RAB GRAGS KYIS
DRIN PA'I LAN DU, ,GZHON NU BLO GROS KYIS DBEN GNAS PA BZANGS SU
BRIS PA'O,, ,,DGE LEGS 'PHEL

@028A *, ,BAR GYUR CIG, ` ,SKYOR MO LUNG PA SH'AKYA SENG GE'I
DRIS LAN, YANG DRIS LAN CIG LA, THEG PA GSUM GYI DKON MCHOG GSUM
PO LUGS SO SO'I JI LTAR LAGS, ZHES PA, NYAN THOS DAG NI SANGS
RGYAS KYI SKU NI

GNYIS TE, GZUGS KYI SKU DANG CHOS KYI SKU'O, ,DANG PO NI, SANGS
RGYAS DKON MCHOG TU MI 'DOD TE, SRID PA THA MA'I BYANG CHUB SEMS
DPA' SO SO SKYE BO'I PHUNG PO'I RGYUN YIN PAS SDUG BSNGAL KYI
BDEN PA YIN, ,ZHES ZER RO, ,GNYIS PA CHOS KYI SKU

KHO NA SANGS RGYAS DKON MCHOG TU 'DOD LA, DE YANG ZAD MI SKYE
SHES PA'I YE SHES SAM STOBS BCU DANG MI 'JIGS PA BZHI DANG, DRAN
PA NYE BAR GZHAG PA GSUM DANG, THUGS RJE CHEN PO STE SANGS RGYAS
KYI CHOS MA 'DRES PA BCO BRGYAD KYI RANG BZHIN DU


'DOD DO, ,CHOS DKON MCHOG NI PHUNG PO LHAG BCAS DANG LHAG MED
KYI MYANG 'DAS LA 'DOD TE, DHARMA ZHES PA'I SGRA, 'DZIN PA'I DON
LA 'JUG PAS MYANG 'DAS GNYIS KYIS 'KHOR BAR LTUNG BA LAS 'DZIN
PAR BYED PA'I PHYIR RO, ,SNYAM DU BSAM MO, ,

DGE 'DUN DKON MCHOG NI, NYAN RANG DGRA BCOM GYI RGYUD KYI ZAD MI
SKYE SHES PA'I MI SLOB PA DANG, RGYUN ZHUGS SOGS KYI RGYUD KYI
MTHONG LAM DANG ZAG MED SGOM LAM SOGS SLOB PA'I CHOS RNAMS LA
'DOD DE, MDZOD LAS, SANGS RGYAS DGE 'DUN

BYED PA'I CHOS, ,MI SLOB PA DANG GNYIS KA DANG, ,MYA NGAN 'DAS
LA SKYABS SU 'GRO, ,ZHES PA LTAR RO, ,SANGS RGYAS KYI THEG PA PA
RNAMS KYANG TSUL DE LTAR DU 'DOD DE, DE DAG NYAN THOS KYI GZHUNG
LA BRTEN NAS THOS PA BYED PA'I PHYIR RO, ,THEG PA CHEN

@028B PO'I LUGS LA, RIG CAN GSUM KA'I DBANG DU BYAS PA'I SKYABS
GSUM DANG, BYANG CHUB SEMS DPA' KHO NA'I DBANG DU BYAS PA'I RNAM
GZHAG GSUM LAS, DANG PO LA, SANGS RGYAS DKON MCHOG NI, SKU GSUM
GYI RANG BZHIN DU 'DOD LA, CHOS NI

THEG DMAN GYI MYANG 'DAS GNYIS LA 'DOD CING, DGE 'DUN NI, THEG
DMAN GYI MYANG 'DAS GNYIS LA 'DOD LA, DGE 'DUN NI THEG DMAN GYI
GANG ZAG ZUNG BZHI YA BRGYAD LA 'DOD TE, DPAL LDAN ZLA BA GRAGS
PAS, SKYABS GSUM BDUN CU

PAR, THUB DBANG GI NI SKU GSUM DANG, ,MYA NGAN 'DAS DANG GANG
ZAG BRGYAD, ,CES BSHAD DO, LUGS 'DI LA BYANG SEMS 'PHAGS PA
RNAMS NI, SANGS RGYAS DKON MCHOG GI KHONGS SU GTOGS PAR BZHED
DE, DE NYID LAS, SHA RI'I LUNG LAS

DGRA BCOM GYI, ,BYANG CHUB SEMS DPAR PHYAG BYAS PHYIR, ,DKON
MCHOG GSUM LAS PHYI ROL MIN, ,SANGS RGYAS KHONGS SU GTOGS PAR
BZHED, ,CES GSUNGS SO, ,BYANG CHUB SEMS DPA'I DBANG DU BYAS PA'I
SKYABS GNAS LA SANGS RGYAS DKON

MCHOG NI YON TAN BRGYAD DANG LDAN PA STE, BRGYAD GANG ZHE NA,
THOG MTHA' BAR GSUM DU, SKYE 'JIG GNAS GSUM DANG BRAL BAS 'DUS
MA BYAS PA DANG, RNAM RTOG LA SOGS PA'I SPROS PA'I MTSAN MA
THAMS CAD NYE BAR ZHI BA'I CHOS SKU YIN PAS LHUN

GYIS GRUB PA DANG, SO SOR RIG CING YE SHES KYIS RTOGS BYA YIN
PAS GZHAN GYI RKYEN GYIS RTOGS PA MA YIN PA STE, RANG DON GYI
YON TAN GSUM MO, ,YON TAN DE GSUM RANG BYUNG GI YE SHES KYIS
MNGON PAR RDZOGS PAR BYANG CHUB PAS MKHYEN PA, RANG

@029A *, ,GIS RTOGS PA LTAR MA RTOGS PA'I SEMS CAN GZHAN LA STON
PAS BRTZE BA DANG, MKHYEN BRTZE DE DAG GIS GDUL BYA'I DU: KHA
DANG NYON MONGS PA SPONG BA'I NUS PA STE, GZHAN DON GYI YON TAN
GSUM MO, ,YON TAN 'DI DAG

KYANG GTZO CHER CHOS SKU'I DBANG DU BYAS PA'ANG YIN NO, ,DE LTAR
DON GNYIS PHUN SUM TSOGS PA NI SANGS RGYAS DKON MCHOG STE, RGYUD
BLA MA LAS, 'DUS MA BYAS SHING LHUN GYIS GRUB, GZHAN GYI RKYEN
GYIS RTOGS MIN PA, ,MKHYEN DANG BRTZE DANG NUS

PAR LDAN, ,DON GNYIS LDAN PA'I SANGS RGYAS NYID, ,CES GSUNGS SO,
,CHOS DKON MCHOG NI YON TAN BRGYAD DANG LDAN PA STE, BRGYAD GANG
ZHE NA, SGRA RTOG GI YUL LAS 'DAS PA BSAM DU MED PA DANG, LAS
DANG NYON MONGS PA GSUM DANG BRAL

BAS GNYIS SU MED PA DANG, DE'I RGYU TSUL MIN YID BYED KYI RTOG
PA DANG BRAL BAS RTOG PA MED PA STE, GSUM NI GANG ZHIG CHAGS PA
DANG BRAL BA 'GOG PA'I YON TAN NO, ,NYON MONGS PA DANG NYE BA'I
NYON MONGS PA'I DRI MA RNAMS DAG PA DANG, JI SNYED PA'I

CHOS SHES BYA'I DON RNAMS GSAL BAR BYED PA DANG, JI LTA BA'I DON
RTOGS PAS MI SHES PA'I MUN PA'I GNYEN PO BYED PA STE, GSUM NI
GANG GI CHAGS PA DANG BRAL BAR BYED PA LAM GYI YON TAN NO, ,DE
LTAR NA, GANG ZHIG GIS CHAGS PA DANG BRAL BA'I

'GOG LAM 'DI DAG NI CHOS DKON MCHOG STE, DE NYID LAS, BSAM MED
GNYIS MED RTOG MED PA, ,DAG GSAL GNYEN PO'I TSOGS DAG GIS, ,GANG
ZHIG GANG GI CHAGS BRAL BA, ,BDEN GNYIS MTSAN NYID CAN TE CHOS,
,CES GSUNGS SO, ,

@029B DGE 'DUN DKON MCHOG NI, DE NYID LAS, JI LTA JI SNYED GANG
GANG GI ,YE SHES GZIGS PA DAG PA'I PHYIR, ,BLO LDAN PHYIR MI
LDOG PA'I TSOGS, ,BLA MED YON TAN DANG LDAN NYID, ,CES GSUNGS
SO, ,THEG DMAN 'PHAGS PA DAG NI BYANG CHUB SEMS

PA RNAMS KYI SKYABS MA YIN TE, GZHAN DON LHAG BSAM RNAM PAR DAG
PA MED PA'I PHYIR, MCHOD PAR 'OS PA MA YIN PAS SO, ,'DIR DKON
MCHOG GSUM GYI CHE BA'I YON TAN STON PA DANG, GANG ZAG DRUG GI
BSAM PA'I DBANG GIS GNAS SKABS

SKYABS GSUM DU RNAM PAR BZHAG STE, STON PA SANGS RGYAS KYI CHE
BA'I YON TAN BSTAN PA DANG, THEG PA CHEN PO LA ZHUGS PA'I GANG
ZAG DANG LAM LA MA ZHUGS KYANG RANG RGYAL GYI RIGS CAN CHOS LA
LHAG PAR BYA BA BYED PAR 'DOD PA'I DBANG DU BYAS TE CHOS

SKYABS SU BZHAG STE, 'DOD CHAGS DANG BRAL BA RNAMS KYI MCHOG YIN
PA'I PHYIR RO, ,SLOB PA CHE BA'I YON TAN BSTAN PA DANG, THEG PA
CHUNG NGU LA ZHUGS PA'I GANG ZAG DANG, LAM LA MA ZHUGS KYANG
NYAN THOS KYI RIGS CAN DGE 'DUN LA LHAG PAR BYA BA

BYED PAR 'DOD PA'I DBANG DU BYAS TE, DGE 'DUN SKYABS SU BZHAG
STE, TSOGS KYI MCHOG YIN PA'I PHYIR RO, ,DE SKAD DU YANG DE NYID
LAS, STON PA BSTAN PA SLOB DPON GYI, ,THEG PA GSUM DANG BYED
GSUM GYI, ,MOS PA RNAMS KYI DBANG BYAS

NAS, ,SKYABS GSUM RNAM PAR BZHAG PA YIN, ,ZHES GSUNGS SO, ,SNGAR
BSHAD PA'I CHOS DANG DGE 'DUN DAG NI, GNAS SKABS NYI TSE BA TZAM
GYI SKYABS YIN GYI MTHAR THUG DAM PA'I SKYABS NI MIN TE, 'DI
LTAR, CHOS NI RNAM PA GNYIS TE, LUNG

@030A *, ,DANG RTOGS PA'I BDAG NYID DO, ,DANG PO NI, DON MNGON
PAR RTOGS PA'I BYA BA BYAS ZIN PA'I PHYIR SPANG BAR BYA BA YIN
DE, DPER NA CHU RGAL NAS GZINGS GYI BYA BA MED PA BZHIN NO, ,MDO
SDE RGYAN LAS, DON SHES NAS NI

CHOS RNAMS KUN, ,GZINGS DANG 'DRA BA NYID DU RIG ,GNYIS PA RTOGS
PA'I CHOS KYANG 'DUS BYAS LAM GYI BDEN PA DANG 'DUS MA BYAS 'GOG
PA'I BDEN PA GNYIS LAS, DANG PO NI MI RTAG PA BRDZUN PA'I CHOS
CAN YIN PAS GTAN GYI SKYABS MA YIN

LA, GNYIS PA YANG THEG PA CHEN PO PA 'GOG BDEN NI, SANGS RGYAS
DKON MCHOG GI KHONGS SU 'DUS LA, THEG DMAN GYI 'GOG BDEN NI, MED
DGAG CANG MED PA YIN PAS SKYABS SU 'OS PA MA YIN NO, ,DE LTAR
YANG, SPANG PHYIR SLU BA'I CHOS CAN

PHYIR, ,MED PHYIR 'JIGS DANG BCAS PA'I PHYIR, ,CHOS RNAM GNYIS
DANG 'PHAGS PA'I CHOS, ,GTAN GYI SKYABS GNAS MA YIN NO, ,ZHES
GSUNGS SO, ,DE LTAR MTHAR THUG GI SKYABS NI SANGS RGYAS KHO NA
YIN TE, DE THOB PAS DKON MCHOG GSUM GYI

YON TAN MA LUS PA THOB PA'I PHYIR DANG, 'JIGS PA MED PA KHYU
MCHOG RLABS PO CHE'I GO 'PHANG THOB PA YI PHYIR RO, ,DE LTAR
YANG, DAM PA'I DON DU 'GRO BA YI, ,SKYABS NI SANGS RGYAS NYAG
GCIG YIN, ,THUB PA CHOS KYI SKU CAN PHYIR, ,TSOGS KYANG DE

YI MTHAR THUG PHYIR, ,ZHES GSUNGS SO, ,ZHES PA 'DI YANG SKYOR MO
LUNG PA SH'AKYA SENG GE'I DRIS LAN, DGE SLONG GZHON NU BLO GROS
KYIS SBYAR BA'O,, ,,DGE LEGS SU GYUR CIG, ` ,BU DONG MKHAN CHEN
CHOS RGYAL BA'I DRIS LAN, SKYE MED LA

@030B GNAS SKYE MED TSUL, ,YANG DAG GSUNG BA SMRA BA'I MCHOG
,THUB DBANG DE LA PHYAG 'TSAL NAS, ,MDOR BSDUS DBU MA'I DE NYID
BSHAD, ,RGYU RKYEN GANG DANG GANG DAG LAS, ,DNGOS PO GANG DANG
GANG BYUNG BA, ,DNGOS MIN DNGOS PO MED PA YIN, ,

GNYIS MIN GNYIS BRAL NGO BOS STONG, ,RMI LAM SGYU MA DRI ZA'I
GRONG, ,CHU YI ZLA BA JI BZHIN DU, ,MA RIG RGYU LA YANG DAG
'BYUNG, ,RTAG TU STONG BA'I NGO BO 'DZIN, ,'JIG RTEN NGOR BYAS
SANGS RGYAS KYIS, ,SRID DANG MYA NGAN 'DAS PA'I TSUL, ,KUN

NAS NYON MONGS RNAM BYANG SOGS, ,'JIG RTEN KUN RDZOB GDAGS PA
MDZAD, ,THA SNYAD DBANG GYUR SKYE BO LA, ,RGYAL BAS GANG DANG
GANG GSUNG PA, ,DE DANG DE LA SLU MED GNAS, ,DE PHYIR DE DAG DE
LA BDEN, ,DKAR NAG LAS KYI 'BRAS BU YANG, ,

SGYU MA'I TSUL GYIS SLU BA MED, ,YANG DAG TU NA SPROS PA YI,
,CHOS RNAMS KUN LAS DE GROL LO, ,DE LTAR BDEN PA GNYIS KYI TSUL,
,LUNG DANG RIGS PA'I RJES 'BRANG BA'I, ,RNAM PAR DPYOD PAS TSUL
BZHIN DPYAD, RTZE GCIG SEMS KYIS YANG DAG

SGOM, ,BSGOM PA YONGS SU RDZOGS PA NA, ,DNGOS DANG DNGOS MED LA
SOGS PA, BLO YI MDUN NA MI GNAS PAS, ,DMIGS PA MED PAR RAB TU
ZHI, ,RAB RIB DAG PAS SKRA SHAD BZHIN, ,STONG NYID MIG SMAN GYIS
SBYANGS PAS, ,BLO GROS SHIN TU RNAM

DAG PA, ,RGYAL BAS 'GA' YANG MA GZIGS SO, ,YID BZHIN NOR BU DPAG
BSAM SHING, ,LHA YI RNGA BZHIN 'PHRIN LAS RNAMS, ,SNGON GYI
'PHEN PA'I DBANG DANG NI, ,GDUL BYA'I DGE BA'I DBANG LAS SO,
,'DI NI MTHA' BRAL DBU MA'I LAM, ,DUS

@031A *, ,GSUM RGYAL BAS BGROD GCIG LAM, ,SRID PA'I LAM GYIS DUB
RNAMS KYI, ,NGAL BA NYER SEL BSTI BA'I GNAS, ,SKAL BZANG SKYE
BO'I 'JUG NGOGS YIN, ,MDOR BSDUS DBU MA'I SNYING PO 'DI, ,BLO
LDAN CHOS KYI RGYAL

MTSAN GYIS, ,BSKUL NAS DBU MA'I TSUL SHES PA, ,DGE SLONG KU MA
RA YIS SBYAR,, ,,SHU BHAm MASTU SARBA DZA GA TAm,, ` ,SLOB DPON
CHOS RGYAL GYI ZHUS LAN, SLOB DPON CHOS RGYAL BA'I DRI BA RNAMS
LA LAN MDOR BSDUS TZAM BGYI, DE LA NGO BO

NYID SKU DANG GZUGS SKU GNYIS SANGS RGYAS MIN ZHES PA, RGYA
GZHUNG KHUNGS MA GANG NAS KYANG MI 'BYUNG, DING SANG GI BSHES
GNYEN 'GA' ZHIG BZHED PAR SNANG STE, ,'THAD SNYAM PA MED, ,DUS
'KHOR CHOS MIN ZER BA SU YIN NAM, ,MDO RGYUD BSTAN

CHOS RNAM DAG DANG 'GAL BA BAG RE SNANG BAS, ,'JAM DBYANGS LA
SOGS PA SA BCU PA'I DBANG PHYUG RNAMS KYIS BYAS PA'I 'KHRUL MED
YIN MIN THE TSOM ZA ZER BA NGED KYIS BYAS, RGYA GAR DU YANG
RTZOD DUS KYI THAMS CAD MKHYEN PA GNYIS PA SHAN TI PA LA

SOGS PA MKHAS PA MANG PO TSAD MAR MI BZHED PAR GRAGS TE, AA BHA
YAS SAM BHU tI'I 'GREL BAR, THEG PA GSUM DANG 'GAL BA DU MA
SNANG BA'I PHYIR BYED PA PO RNAMS KYANG BYANG CHUB SEMS DPA' MA
YIN NO ZHES MANG DU MKHYEN PA DAG GSUNG NGO ZHES

BSHAD DO, ,BOD DU YANG MKHAS PA'I DBANG PO BCOM LDAN RAL GRI
DANG, SNGON GYI MKHAS PA SOG NYI MA SENG GE LA SOGS PA YANG TSAD
MAR MI BZHED DE, RGYU MTSAN MANG STE MA SPROS, KHYED DOL PO BA
LTA BA MA 'KHRUL BAR BZHED PA 'DRA STE, DOL PO BA MA

@031B 'KHRUL NA KLU SGRUB YAB SRAS LA SOGS RGYA BOD KYI MKHAS PA
PHAL MO CHE KUN LTA BA 'KHRUL ZHING, LAM LOG PAR KHAS BLANG
DGOS, DOL PO BA 'DOD PA'I BDE GSHEGS SNYING PO'I MING CAN GYI
SANGS RGYAS RTAG BRTAN STOBS DANG MI 'JIGS PA SOGS KYI YON

TAN RANG CHAS SU GRUB PAR, BRTAN G-YO KUN LA DON DAM PAR KHYAB
PAR YOD CES PA NANG PA'I GRUB MTHA' SMRA BA LA RGYA BOD BAL GSUM
GANG DU YANG SNGON CHAD BYUNG BA MED CING, DBANG PHYUG LTAR SMRA
BA'I GRANGS CAN DANG, RIG BYED GSANG BA'I MTHAR SMRA

BA'I MU STEGS PA RNAMS KYI 'DOD PA DANG KHYAD CI YANG MED, MDO
SDE PA 'GA' ZHIG LA MTSAN DPES BRGYAN PA'I DE BZHIN GSHEGS PA'I
SNYING PO SEMS CAN THAMS CAD LA YOD PAR GSUNG PA NI, DRANG DON
DGONGS PA CAN YIN PAR LANG DKAR GSHEGS PA'I

MDO LAS GSAL BAR GSUNGS SHING, DPAL LDAN ZLA BA GRAGS PA DANG,
CHOS RJE SA PAn SOGS RGYA BOD KYI MKHAS PA RNAMS KYIS KYANG
DGONGS PA CAN DU GSAL BAR BKRAL, RGYUD SDE RNAMS LAS, SEMS CAN
RNAMS NI SANGS RGYAS NYID, CES

GSUNGS PA'I DGONGS PA NI, SEMS RANG BZHIN GYIS RNAM PAR DAG PA
LA DGONGS PA YIN NO, ,RGYU MTSAN MANG STE MA SPROS, BYAMS PA
SEMS TZAM PA YIN ZER MKHAN SU YOD DAM MI SHES, THOGS MED SKU
MCHED SEMS TZAM PA YIN PAR SLOB DPON

LEGS LDAN 'BYED DANG, DPAL LDAN ZLA BA GRAGS PA SOGS DBU MA PA'I
SHING RTA CHEN PO RNAMS BZHED PA YIN NO, ,THOGS MED SKU MCHED
RJES 'BRANG DANG BCAS PA SEMS TZAM PA MA YIN NA, SEMS TZAM PA SU
YIN SMRAS NA SMRA RGYU CI YOD, SEMS TZAM PA

@032A *, ,YIN PAS NGAN RGYU MED, KHYED RANG SEMS TZAM GYI GRUB
MTHA' GO BAR KHAS AE LEN, NGAS NI DING SANG SEMS TZAM DPYIS
PHYIN PA SHES PA DA LTA BOD NA MA MTHONG, PHYOGS GLANG CHOS
GRAGS RTOG GE PA YIN ZER BA LA SKYON MED

DE, KHYOD KYIS RTOG GE'I DON CI RU GO ,GTAN TSIGS LA BRTEN NAS
DNGOS PO'I DON GTAN LA 'BEBS PA'I THOS BSAM LA RTOG GE PA ZER BA
YIN, YON SHAG GNYIS GZHI THAMS CAD YOD PAR SMRA BA'I GRUB MTHA'
KHAS LEN PAS, LTA BA THEG CHUNG BAR

MNGON, THEG CHEN GYI SEMS BSKYED RGYUD LA YOD PA BKAG PA MED,
BLO BRTAN NGA RGYAL GYI DBANG GIS PHAG TU SKYES ZER BA RGYA GAR
GYI MKHAS PA RNAMS LA GRAGS PA'I GTAM RGYUD DU 'DUG ,BDEN MI
BDEN MI SHES, GAL TE BDEN NA'ANG MI SRID PA

MIN, DPER NA 'OD SRUNG GI BSTAN PA LA SHOD BU SER SKYA ZHES BYA
BA RIGS PA DANG GROL BAR SMRA BA'I SPOBS PA DANG LDAN PA'I DGE
SLONG CHOS SMRA BA ZHIG GIS DGE 'DUN LA TSIG NGAN SMRAS PAS CHU
SRIN NYA'I RIGS CAN MGO BRNYAN BCO BRGYAD YOD PA ZHIG TU SKYES

PA 'DUL BA LUNG LAS BSHAD PA BZHIN NO, ,GSHEN RABS THUB PA BAS
LHAG ZER BA BLUN PO'I 'CHAL GTAM YIN PAS DPYAD RGYU MED, CHOS
DBYINGS YE SHES SEMS RANG BZHIN GYIS RNAM PAR DAG PA SANGS RGYAS
KYI SAR GNAS GYUR PA LA ZER, DOL PO BA

'DOD PA LTAR GYI RTAG BRTAN THER ZUG GI CHOS DBYINGS YE SHES MDO
RGYUD GANG NAS KYANG MA BSHAD, GSANG SNGAGS RNYING MA LHAD MA
ZHUGS PA RNAMS CHOS YIN PAR NGED KYANG 'DOD, DUG LNGA YE SHES
LNGA DANG RNAM RTOG CHOS SKU DANG, 'KHOR 'DAS DBYER MED

@032B YIN ZER BA RNAMS LA TSIG LA SKYON CHAGS PA LTAR SNANG YANG
BLO RTZE GTAD PHYOGS LA SKYON CI YANG MED, BKA' BAR PA NGES DON,
THA MA DRANG DON KLU SGRUB RJES 'BRANG DBU MA PA RNAMS BZHED DE,
THA MA NGES DON, BAR PA DRANG DON DU THOGS MED KYI RJES 'BRANG

SEMS TZAM PA RNAMS BZHED DE, DOL BO BA RJES 'BRANG DANG BCAS
PA'ANG DE LTAR BZHED PAR 'DUG STE, BKA' THA MA NGES DON YIN YANG
KHONG TSO'I GRUB MTHA' LA CI YANG MI PHAN TE, KHONG TSO'I GRUB
MTHA' DE NI BKA' THA MA NGES DON DU 'DOD PA DAG GI

LUGS LAS KYANG PHYI ROL DU GYUR PA'I PHYIR RO, ,DBU MA'I GRUB
MTHA' LA DON DAM BDEN PA GZHI GRUB ZER BA RNAMS LA DBU MA'I DRI
TZAM YANG MI BRO, THUB PA'I BSTAN PA LA SDOM GSUM GANG YANG MED
ZER MKHAN SU YOD DAM MA THOS, 'KHOR BA SPYI TZAM LA

MTHA' MED, SGOS TZAM LA MTHA' YOD ZER BA GZHUNG LUGS RNAM DAG DU
MA GCIG NAS GSUNG, KHYED KYI SUN 'BYIN 'DI TSIG SKYON YIN PAS
SNYING PO MED, THEG CHEN 'PHAGS PA SA BRGYAD PA MA THOB BAR DU
NYON YID GNAS MA GYUR PAS RANG DON YID BYED

'BYUNG SRID, DE PHYIR BSAM PA'I SGO NAS PHYIR LDOG SRID CING
SBYOR BA'I SGO NAS PHYIR LDOG PA MI SRID, SA BRGYAD PA THOB NAS
NYON YID GNAS GYUR PAS RANG DON YID BYED KYI BSAM PA MI 'BYUNG
BA'I PHYIR BSAM SBYOR GNYIS KA'I SGO NAS RDZOGS BYANG LAS PHYIR

MI LDOG PA YIN, NYAN RANG 'PHAGS PA THEG CHEN LAM DU 'JUG PA LA
LUGS GNYIS YOD, NYAN RANG LA CHOS KYI BDAG MED RTOGS PAR 'DOD PA
RNAMS KYI LUGS LA CHOS NYID SNGAR MA RTOGS PA GSAR DU RTOGS PAR
BYA MI DGOS PAS TSOGS SBYOR NAS MI

@033A *, ,'JUG ,SHES SGRIB SPANG BA'I PHYIR CHOS NYID MTHONG ZIN
GOMS PAR BYED PA TZAM YIN, SA MTSAMS GANG NAS 'JUG SHES DKA',
CHOS KYI BDAG MED RTOGS PA MED PAR 'DOD PA RNAMS KYI LUGS LA
CHOS KYI BDAG MED SNGAR

MA RTOGS GSAR DU RTOGS PAR BYA BA'I PHYIR, CHOS KYI BDAG MED
STON PA'I GSUNG RAB LA THOS BSAM BYA DGOS PAS TSOGS LAM NAS 'JUG
DGOS, DE LTAR YANG SO SKYER MI 'GYUR TE, BDEN BZHI MI RTAG LA
SOGS BCU DRUG DU RTOGS PAS SO SO SKYE

BO'I SA LAS RING DU 'GYUR BA'I PHYIR DANG, SPYOD 'JUG TU, 'JIG
RTEN LA LTOS DE NYID MTHONG, ,ZHES BSHAD PA'I PHYIR RO, ,THEG
CHEN SEMS BSKYED YOD PAS THEG CHEN 'PHAGS PAR BSDUD LUGS SBYOR
BA DANG GSUM GYI, SBYOR MTHONG SGOM GSUM

MTSAN NYID PAR 'PHAGS PA RNAM GROL SDE BZHED, BTAGS PA BAR SLOB
DPON SENG GE BZANG PO BZHED, 'DI 'THAD 'DI MI 'THAD KYI RGYU
MTSAN DPYAD PAR DKA', BOD NA SENG BZANG GI LUGS MI 'THAD PAR
'DOD KYANG SHES BYED CI YANG MED, KHYED DGE

BSHES BGRES PO YIN PAS LAN MDO TZAM BYAS PA LAGS, 'THAD MI 'THAD
GZIGS PAR ZHU,, ,,DGE LEGS 'PHEL BAR GYUR GCIG, ` ,BLA MA 'OD
ZER RGYAL MTSAN GYI ZHUS LAN, GANG GI ZHABS RDUL 'PHROG BYED
DBYIG GI GNYEN, ,GTZUG

NA ZLA BA 'CHI MED LHA YI DGRA, ,GRUB PA RIG 'DZIN TSOGS KYIS
GUS BSTEN PA, ,SMRA BA'I NYI MA THUB DBANG LA BTUD NAS, ,GSUNG
RAB RIN CHEN GLING LAS LEGS 'ONGS PA'I, ,LHAG BSAM DAG PA'I DRIS
LAN NOR BU'I 'PHRENG, ,SDEB LEGS NGAG GI

@033B SRAD BU LA BRGYUS TE, ,BLO GSAL BLO YI MGUL PA BRGYAN
PHYIR SPEL, ,'DIR BLA MA 'OD ZER RGYAL MTSAN PAS KHYOD KYIS
MKHAS GRUB KYI BLA MA JI TZAM BSTEN, GZHUNG LUGS JI TZAM LA
SBYANGS, RANG DGA' DANG GZHAN 'GREL GYI BSTAN BCOS JI TZAM

YOD, 'CHAD NYAN BYAS PA'I 'BRAS BU SLOB MA JI TZAM THON, DA LTAR
DGE SBYOR GYI MTHIL GANG LA BYED SOGS KYI RNAM THAR MDOR BSDUS
PA CIG CIS KYANG DGOS GSUNGS PA LA, BLA MA JI TZAM BSTEN PA NI,
SKYE DGU'I GTZUG RGYAN CHOS RJE BSOD RGYAL

DANG, ,RGYAL BA'I SRAS PO THOGS MED BZANG PO DPAL, ,MA TI PAn
CHEN LO CHEN BYANG RTZE DANG, ,MKHAS PA'I DBANG PO NYA DBON KUN
DGA' SOGS, ,BKA' DRIN NOD PA'I BLA MA BCU PHRAG GNYIS, ,YUN RING
'BAD MED GUS PA'I GTZUG GIS BSTEN,,

GZHUNG LUGS JI TZAM LA SBYANGS PA DANG, BRTZAMS CHOS JI TZAM YOD
PA NI, 'DZAM GLING MKHAS PA'I RGYAN MCHOG BKA' CHEN BZHI, ,RTZA
'JUG GZHI GSUM THEG CHEN RGYUD BLA DANG, ,CHOS MNGON MDZOD DANG
DPAL LDAN 'DUS PA SOGS, ,RNAM BSHAD

BYAS PA'I GZHUNG LUGS BCU PHRAG GCIG ,GZHAN YANG BOD YUL 'GYUR
BA'I BSTAN BCOS DANG, ,MDO DANG RGYUD SDE PHAL CHER LEGS PAR
BLTAS, ,RANG GZHAN GRUB MTHA'I DE NYID 'BYED PA LA, ,MKHAS PA'I
MDUN SAR 'JIGS MED SPOBS PA THOB,,

'CHAD NYAN BYAS PA'I SLOB MA JI TZAM YOD PA NI, ,KUN MKHYEN SHER
'OD BLO BZANG GRAGS PA SOGS, ,GZHUNG LUGS RAB 'BYAM SHES PA'I
BSHES GNYEN BDUN, ,BKA' BZHI LEGS PAR SMRA BA BCU PHRAG GCIG
,PHAR TSAD SHES PA'I SLOB MA BRGYA PHRAG

@034A *, ,BRGAL, ,DGE SBYOR GYI MTHIL GANG LA BYED PA NI, MANG
DU THOS SHING LEGS PAR BSAMS PA'I DON, ,DBEN PA'I GNAS SU RTZE
GCIG LEGS SGOM TE, ,RGYAL BA'I DGONGS PA RJES SU BSKYANG 'DOD
KYANG, ,SNGON CHAD RNAM

G-YENG LE LO'I DBANG DU THAL, ,MKHA' MNYAM 'GRO LA DMIGS PA'I
SNYING RJE DANG, ,SRID ZHI STONG PAR RTOGS PA'I SHES RAB GNYIS,
,RES 'GA' RES 'JOG RES 'GA' ZUNG 'BREL BSGOMS, ,'ON KYANG PHAL
CHE SNYOMS LAS DBANG DU THAL,,

'PHAGS PA KLU SGRUB KYI GSUNG RAB KYI BCUD BSDUS PA'I SNYING PO
GCIG DGOS GSUNG BA LA, RGYAS PAR SPRO BA'I SKABS MED PAS MDOR
BSDUS PA TZAM SMRAS NA, RGYU 'BRAS SLU BA MED PA'I YID CHES
DANG, ,RTEN 'BREL STONG PAR RTOGS PA'I SHES RAB

GNYIS, ,'BRAL MED ZUNG DU CHUD PAR NAM GYUR PA, ,DE TSE MTHA'
BRAL DBU MA'I LAM LA ZHUGS, ,'DI LTAR SNANG ZHING GRAGS PA'I
DNGOS 'DI LA, ,RANG GZHAN GRUB MTHA' BTAGS PA'I KUN BTAGS DANG,
,LHAN SKYES YID KYIS DNGOS 'DZIN MUN PA

RNAMS, ,RNAM DAG LUNG RIGS ZER GYIS RAB BSAL TE, ,SNANG DUS NYID
NAS STONG PAR RTOGS PA DANG, STONG PA RTOGS TSE SNANG BA MI 'GOG
PA'I, ,ZUNG 'JUG TSUL LA NGES PA NAM SKYES PA, ,DE TSE RGYAL
BA'I DGONGS PA RTOGS PA YIN, ,THOS

BSAM RIGS PAS RNAM PAR DPYOD PA'I TSE, ,SNANG BA BKAG NAS STONG
PA BSGRUB PA DANG, ,STONG PA RTOGS TSE SNANG BA NUB PA DANG,
,KUN RDZOB BSAL NAS DON DAM BSGRUB PA RNAMS, ,RTAG CHAD MTHAR
LTA'I G-YANG LA LHUNG BA'I PHYIR, ,SANGS RGYAS

@034B DGYES PA'I LAM LAS RING DU GOL, ,SGOM BYUNG 'PHAGS PA'I YE
SHES SHAR BA NA, ,SHES DANG SHES BYA'I MTSAN MA SNA TSOGS PA,
MKHA' LA 'JA' TSON DENGS LTAR MI SNANG ZHING, ,CHU LA CHU DANG
MAR LA MAR BZHAG BZHIN, ,DBYINGS DANG RIG PA DBYER

MED 'DRES PA NA, ,MTHONG MED TSUL GYIS DE NYID MTHONG BA DANG,
,GNAS MED TSUL GYIS CHOS SKU LA GNAS DANG, ,MYA NGAN 'DAS DANG
'OD GSAL CHOS KYI SKUR, ,SANGS RGYAS SRAS PO BLO BZANG KLU SGRUB
BZHED, ,'ON KYANG RAB 'BRING THA MA'I GDUL BYA

LA, ,SNGON BSAGS DGE BA'I SMON LAM GRUB PA'I MTHUS, ,RANG RANG
BLO DANG 'TSAM PA'I GZUGS SKU YIS, ,'KHOR BA SRID DU 'PHRIN LAS
NGANG GIS 'JUG ,RNAM MANG GRUB MTHA'I BZHED TSUL DU MA DANG,
,LUNG RIGS DGAG SGRUB RGYAS PA 'DIR MA

BKOD, ,BLO LDAN KHYED LA PHYOGS TZAM BSTAN PA'I PHYIR, ,MDOR
BSDUS TZAM ZHIG YIG GER BKOD PA LAGS, ,'DI MAN CHAD KYI DRI BA
RNAMS LA TSIG LHUG PA'I SGO NAS LAN BGYI, DE LA DBU MA CHOS
DBYINGS BSTOD PA SOGS DANG BYAMS CHOS RNAMS GUNG

'GRIG PA LTAR SNANG NA, DE DAG LA MTHUN MI MTHUN JI LTAR YOD CES
PA, CHOS DBYINGS BSTOD PA DANG RGYUD BLA MA GNYIS, SNYING PO MDO
SDE LNGA LA SOGS PA SEMS CAN THAMS CAD DE BZHIN GSHEGS PA'I
SNYING PO CAN DU BSTAN PA'I RGYUD PHYI MA'I MDO SDE

RNAMS KYI DGONGS 'GREL YIN PAS STON TSUL 'DRA BA YOD CING DE
GNYIS KA'I DGONGS PA YANG DING SANG KHA CIG SEMS CAN THAMS CAD
LA MTSAN DPES BRGYAN PA'I DE BZHIN GSHEGS PA'I SNYING PO SANGS
RGYAS KYI YON TAN RANG CHAS SU GRUB PA RTAG BRTAN YOD

@035A *, ,PAR 'CHAD PA NI GTAN MA YIN TE, DGAG SGRUB 'DIR MA
SPROS, BSTOD TSOGS GZHAN RNAMS KYIS STONG NYID SPROS BRAL GTZO
BOR STON PAS BYAMS CHOS DANG MTHUN RGYU MED, BYAMS CHOS LNGA LA
MNGON RTOGS RGYAN DBU MA

DANG, GZHAN BZHI SEMS TZAM YIN ZHES 'BAD PA JI LTAR ZHES PA, DE
DAG DBU MA YIN NA, YIN MNYAM DANG, SEMS TZAM YIN NA YIN MNYAM DU
'GRO DGOS PAR SNANG YANG, DE LTAR 'BYED PA 'PHAGS SENG GNYIS KYI
LUGS SU GSAL ZHING BOD KYI

MKHAS PA SNGA MA PHAL CHE BA YANG DE LTAR BZHED PAR GDA', BYAMS
CHOS PHYI MA SEMS TZAM YIN NA BKA' THA MA SEMS TZAM DU MI 'GYUR
RAM ZHES PA, SPYIR SNGA RABS KYI MKHAS PA DAG ,BKA' BAR PA
DGONGS 'GREL DANG BCAS PAS DBU MA STON, THA MA

DGONGS 'BREL DANG BCAS PAS SEMS TZAM STON PAR BZHED PAR GDA', DE
LTAR NA DBU MA'I SHING RTA CHEN PO RNAMS BAR PA NGES DON, THA MA
DRANG DON DU BYAS NAS GNYIS KA'I DGONGS PA DBU MAR BZHED KYI,
THA MA'I DGONGS PA SEMS TZAM STON PAR MI

BZHED, SEMS TZAM PA'I SHING RTA CHEN PO RNAMS PAR PA DRANG DON
DANG, THA MA NGES DON DU BYAS NAS, BAR PA'I DGONGS PA YANG SEMS
TZAM DU BZHED CING DBU MAR MI BZHED DO, ,BYAMS CHOS PHYI MA
RNAMS SEMS TZAM DU DBU MA PA'I SLOB DPON CHEN PO

RNAMS BZHED PA LAGS, DBU SEMS KYI MDO SO SOR PHYE NAS GSUNGS PA
MED KYI, GANG ZAG GI BLO YI RTOGS TSUL GYIS DBU SEMS THAD DAD DU
PHYE BA YIN NAM SNYAM ZHES PA, DE LTAR LAGS, BOD SNGA RABS PA
DAG BKA' DANG PO NYAN THOS SDE GNYIS KYI

@035B GRUB MTHA' DANG, BAR PAS DBU MA, THA MAS SEMS TZAM STON
ZHES GRUB MTHA' BZHI KA BKA'I DGONGS PAR 'CHAD NA'ANG, GRUB
MTHA' 'OG MA GSUM PHYIS 'JUG GI GDUL BYA BLO DMAN DAG GIS BKA'I
DGONGS PA RANG RANG GI MOS PA DANG MTHUN PAR

BKRAL BA TZAM MA GTOGS PA BKA'I DGONGS PA LA MI GNAS SHING, BCOM
LDAN 'DAS KYIS RIGS CAN GSUM GYI GANG ZAG LA THEG PA GSUM GSUNGS
KYI, DNGOS POR SMRA BA'I GRUB MTHA' GANG DU YANG MA GSUNGS
SHING, THEG PA CHEN PO'I MDO SDE KUN

GYI DGONGS PA MTHA' BRAL DBU MA'I TSUL DU GNAS SHING THEG PA CHE
CHUNG GYI KHYAD PAR LTA BA STONG NYID RTOGS MA RTOGS KYI SGO NAS
MI 'BYED KYI, SEMS BSKYED DANG SMON LAM LA SOGS PA THABS KYI SGO
NAS 'BYED PAR KLU SGRUB YAB SRAS BZHED, DBU SEMS KYI

KHYAD PAR JI LTAR 'BYED CES PA SPYIR DBU SEMS LA KHYAD PAR MTHA'
YAS PA GCIG YOD KYANG, GTZO CHER RNAM SHES DON DAM DU BDEN PAR
'DOD MI 'DOD KYIS 'BYED PA LAGS, 'ON KYANG DUS PHYIS DBU MA PAR
RLOM PA KHA CIG RNAMS RNAM SHES DON DAM DU

GRUB PA SEMS TZAM PA'I LUGS NGAN PAR BYAS NAS YE SHES DON DAM DU
GRUB PAR 'DOD PAR SNANG STE, DE LTA BU NI MU STEGS PA'I GRUB
MTHA' KHAS BLANGS NAS SANGS RGYAS PA'I YANG RTZE 'DOD PA BONG BU
GZIG LPAGS GYON PA DANG 'DRA BAR SEMS SO,,

RIGS CHAD GNAS GYUR SOGS 'DOD MI 'DOD KYIS DBU SEMS SU 'BYED PA
MI 'THAD DAM CES PA DE LTAR LAGS, MTHAR THUG RIGS CHAD PA SEMS
TZAM PA YANG MI 'DOD DO, ,GNAS GYUR DANG RNAM SHES TSOGS BRGYAD
DANG NGO BO NYID GSUM GYI RNAM

@036A *, ,GZHAG DBU MA PA 'GA' ZHIG KYANG BYED, 'ON KYANG SEMS
TZAM PA DANG BLO RTZE GTAD PHYOGS MI 'DRA, DBU MA RTOGS PA'I SA
MTSAMS GANG LA BYED CES PA, DBU MA'I DON BSGOMS BYUNG GIS MNGON
DU GYUR PA MTHONG LAM MA

THOB BAR LA MI SRID, THOS BSAM GYIS STONG NYID KYI DON LA SGRO
'DOGS CHOD PA RIGS LDAN GYI GANG ZAG KHA GCIG LA TSOGS LAM CHUNG
NGU NAS KYANG SRID, SA THOB NAS DBU MA'I DON MA RTOGS PA MI SRID
NA'ANG MNYAM GZHAG GI NGES PA RJES THOB DU MI DRAN

PAR SEMS TZAM ZHAL GYIS BZHES PA'I 'PHAGS PA YOD ZER BA DANG,
GZHAN DAG SEMS TZAM PA'I 'PHAGS PA MI SRID CES PA DON LA GANG
GNAS CES PA, MNYAM GZHAG TU STONG NYID RTOGS NAS RJES THOB TU DE
MI DRAN PAR RNAM SHES BDEN PAR KHAS LEN

PA'I 'PHAGS PA GA LA SRID, RNAM SHES BDEN PAR KHAS LEN PA LA
'PHAGS PA'I DRI TZAM YANG MI BRO, THOGS MED SKU MCHED PHYOGS
GLANG CHOS GRAGS SOGS RGYAL BAS LUNG BSTAN PA DE RNAMS ZHE NAS
SEMS TZAM ZHAL GYI BZHES SAM MI BZHES ZHES

PA, DE RNAMS SEMS TZAM ZHAL GYIS BZHES PAR SLOB DPON LEGS LDAN
'BYED, DPAL LDAN ZLA BA GRAGS PA SOGS BZHED DE, SEMS TZAM PA'I
GRUB MTHA' 'GOG PA NA, SLOB DPON DE DAG PHYOGS SNGAR BYAS NAS
THE TSOM MED PAR 'GOG PA'I PHYIR

RO, ,SLOB DPON DE DAG SEMS TZAM ZHAL GYIS MI BZHES NA, SEMS TZAM
GYI GRUB MTHA' KHAS LEN PA'I GZHUNG DANG, SLOB DPON GANG YIN
DRIS NA BOD KYI MKHAS PA SU LA YANG 'DI YIN BSHAD RGYU MI RNYED,
SLOB DPON ZLA GRAGS RGYAL BA LA RANG RGYUD KYIS

@036B BSDUS PA'I YE SHES MED PAR 'DOD GSUNG BA DANG, LA LA DE
SLOB DPON GYI DGONGS PA MIN GSUNG BA JI LTAR YIN ZHES PA, RGYAL
BA'I DGONGS PA LA KLU SGRUB 'KHRUL PA MED CING, KLU SGRUB KYI
DGONGS PA LA ZLA BA GRAGS PA 'KHRUL PA MED, KLU SGRUB ZLA

GRAGS SOGS 'PHAGS PA YAB SRAS RNAMS KYI DGONGS PA GONG DU CHA
TZAM BSTAN PA DE LAGS PAS RANG RE'I BLO GROS KYIS RNAM PAR DPYOD
MDZOD, 'ON KYANG PHYOGS 'DI SHIN TU GTING DPAG DKA' BAS MANG
PO'I BLO YUL DU, 'THAD PA DKA' BAR

GDA', RGYAL BA'I SAR MA DAG PA MI SNANG YANG, DAG PA'I SKU DANG
YE SHES KYI SNANG BA DPAG MED YOD PAR SEMS TZAM PA DANG MTHUN
SNYAM YANG DBU MA PA DANG MTHUN MI MTHUN JI LTAR ZHES PA, SEMS
TZAM RNAM BDEN PA DANG RNAM BRDZUN DRI BCAS PA RNAMS

DE LTAR 'DOD PAR SNANG ZHING, 'PHAGS SENG SOGS RNAL 'BYOR SPYOD
PA'I DBU MA PA RNAMS KYANG DE DANG MTHUN PAR 'DOD PAR GDA',
RGYAN MKHAN PO SHES RAB 'BYUNG GNAS SBAS PA DANG, SLOB DPON CHOS
MCHOG SOGS RNAM BRDZUN DRI MED PA RNAMS

SANGS RGYAS KYI SA NA GDAMS NGAG GI YUL SNANG NUB CING GNYIS MED
KYI SHES PA RANG RIG RANG GSAL GYI CHOS SKU 'BA' ZHIG LA GNAS
PAS, SKU DANG YE SHES KYI RNAM GZHAG THAMS CAD GDUL BYA'I ZHEN
NGO DANG MTHUN PAR KUN RDZOB THA SNYAD TZAM DU 'JOG PAR

BZHED, PHYOGS DE LA SLOB DPON DE DAG DANG ZLA BA GRAGS PA SOGS
DBU MA PA'I SHING RTA CHEN PO RNAMS PHAL CHE BA MTHUN PAR GDA',
KUN GZHI'I RNAMS SHES KYI NGOS 'DZIN TIG PA GANG LA BYED CES PA
DANG, KUN GZHI YOD MED DU BZHED PA GNYIS DON LA

@037A *, ,GANG GNAS CES PA, ZLA GRAGS SOGS DBU MA PA RNAMS KUN
GZHI DRANG DON DU BZHED, DGONGS GZHI STONG NYID DAM SHES PA'I
GSAL RIG TZAM LA DGONGS SO, ,DGOS PA MU STEGS BDAG LTA DRANG
BA'I PHYIR GSUNG, SGRA JI

BZHIN PA LA DNGOS LA GNOD BYED KUN NAS NYON MONGS PA THAMS CAD
KYI GZHI RTEN DU GYUR BA'I KUN GZHI YOD NA, DBANG PHYUG 'GRO
BA'I BYED POR 'DOD PA DANG KHYAD MED CES GSUNGS, KUN GZHI MED
KYANG LAS 'BRAS KYI RNAM GZHAG KUN RDZOB RU JI LTAR SNANG

BA LTAR 'JOG PA 'GAL BA MED PAR BZHED DE, THOGS MED SKU MCHED
LUNG RIGS DU MA'I SGO NAS KUN GZHI NGES DON DU SGRUB, DE DAG GI
LUGS KYI KUN GZHI'I MTSAN NYID JI LTA BA BZHIN RTOGS PAR 'DOD NA
NGED KYI KUN LAS BTUS KYI tI KA NA ZHIB RGYAS SU

YOD PAS DE LA GZIGS MDZOD, 'DIR CHA TZAM SMOS PAS DPYIS PHYIN PA
RTOGS PA'I CHOS SKAD DE 'DI MA LAGS, RNAM SHES RIG RIG PO 'DI KA
CHOS SKU YIN ZHES GANG SHAR PO MA'I 'CHAR SGO GSHIS LUGS SU NGO
SPROD PA DANG, RNAM SHES CHOS SKU'I MI

MTHUN PHYOGS YIN ZHES PA GANG 'THAD CES PA, LUGS SNGA MA DE RNAM
RIG PA'I GRUB MTHA' DANG CHA MTHUN TZAM DU GDA', RGYA BOD KYI
GRUB THOB DU GRAGS PA PHAL CHE BA CIG DE LTAR BZHED PAR SNANG
STE, DBANG PO RNO NA RNAL 'BYOR SPYOD PA'I DBU MA PA

TZAM, 'BRING SEMS TZAM, THA MA BDAG SHES RIG GI SKYES BU NGOS
ZIN PAS GROL BAR 'DOD PA GRANGS CAN GYI LUGS SU GOL BA'I NYEN
YOD, SNANG BA THAMS CAD SEMS YIN NAM MIN, SEMS KYI SNANG BA SEMS
YIN PAR DBU MA PA KHAS LEN NAM MI

@037B LEN ZHES PA, RNAL 'BYOR SPYOD PA'I DBU MA PA RNAMS YANG
DAG KUN RDZOB DU SNANG BA SEMS KYI NGO BOR 'DOD, MDO SDE SPYOD
PA DANG THAL 'GYUR BA RNAMS THA SNYAD DU SGO LNGA'I SEMS SNANG
PHYI ROL GYI DON YIN, RIG SHES KYIS DPYAD NA SEMS 'KHRUL PA'I
SNANG

BA YIN PAS, SEMS KYANG MIN, SEMS LAS GZHAN PA YANG MIN PAR
BZHED, 'KHOR BA MTHA' MED SEMS TZAM PA DANG MTHUN, MTHA' YOD DBU
MA PA DANG MTHUN ZER BA GANG 'THAD CES PA, 'KHOR BA SPYI TZAM LA
MTHA' YOD PAR DBU SEMS GNYIS KA

MI 'DOD, LAM ZHUGS KYI BYE BRAG PA LA MTHA' YOD PAR DBU SEMS
GNYIS KA BZHED DO, ,DGONGS 'GREL DU BKA' THA MA NGES DON DU
GSUNGS PA DANG, BAR PA DRANG DON DU GSUNGS PA LA DGONGS GZHI
SOGS GANG ZHES PA DING SANG BKA' THA MA'I NGOS

'DZIN MYANG 'DAS SOGS MDO SDE RNAMS LA BYED PAR SNANG STE,
DGONGS 'GREL GYI DGONGS PA DE MIN, BKA' THA MA DGONGS 'GREL NYID
LA ZER BA YIN, DGONGS 'GREL LA CHE BA LA STONG PHRAG BRGYA PA
CIG YOD PAR RGYA GAR NA GRAGS TE, DE NUB, RGYA

NAG TU LE'U BCU GNYIS PA, BRGYAD PA GCIG LNGA PA GCIG GSUM PA
GCIG STE, DGONGS 'GREL BZHI 'GYUR BAR DGONGS 'GREL GYI 'GREL PAR
BSHAD, BOD NA RGYA GAR NAS 'GYUR BA DANG, RGYA NAG NAS 'GYUR
BA'I LE'U GSUM PA GNYIS

YOD, DES NA DGONGS 'GREL NAS NGES DON DU BSHAD PA'I BKA' THA MA
NI DGONGS 'GREL NYID LA ZER BA YIN, DE NGES DON DU THOGS MED SKU
MCHED BZHED CING DE DAG GI BSTAN BCOS RNAMS KYANG, DGONGS 'GREL
SGRA JI BZHIN PAR 'CHAD PAS MTHAR

@038A *, ,THUG THEG PA GSUM DANG, GZHAN DBANG RNAM RIG TZAM BDEN
PAR SGRUB CING, BKA' BAR PA DRANG DON DGONGS PA CAN DU 'CHAD PA
YIN, KLU SGRUB YAB SRAS DGONGS 'GREL SGRA JI BZHIN PA'I NGES DON
YIN NA, GZHAN DBANG

RNAM RIG BDEN PAR GRUB PA DANG, MTHAR THUG THEG PA GSUM DU 'GYUR
DGOS NA, DE DAG LA SHES RAB KYI PHA ROL TU PHYIN PA SOGS NGES
DON GYI MDO SDE DAG GIS GNOD PAS DRANG DON DU 'CHAD, GZHAN DBANG
RNAM RIG TZAM YOD PA'I DGONGS GZHI THA SNYAD

DU SEMS NYID PHYI NANG GYI CHOS RNAMS KYI BYED PA PO YIN PA TZAM
LA DGONGS, DGOS PA STONG PA NYID KYIS SKRAG PA'I GDUL BYA 'GA'
ZHIG RIM KYIS YANG DAG PA'I DON LA GZHUG PA'I CHED YIN TE, 'JUG
PAR, KUN GZHI YOD CING GANG ZAG NYID YOD LA, ,

PHUNG PO 'DI DAG 'BA' ZHIG NYID YOD CES, ,GSUNGS PA DE NI DE
LTAR CHES ZAB DON, ,RIGS PAR MI 'GYUR GANG YIN DE LA 'DOD, ,ZHES
GSUNGS, DNGOS LA GNOD BYED NI, KUN GZHI'I SOGS GZHAN DBANG BDEN
PA GRUB PA LA, GCIG DANG DU

BRAL SOGS BDEN MED DU SGRUB PA'I RIGS PAS GNOD PA'I PHYIR RO,
,DER NYAN RANG LA MTHAR THUG GI MYANG 'DAS YOD PA'I DGONGS GZHI
NYAN RANG ZHI BA BGROD PA PHYOGS GCIG PA RE SHIG PHUNG PO LHAG
MED DU MYA NGAN LAS 'DA' BA LA DGONGS, DGONGS PA

NYAN RANG GI RIGS CAN BYANG SEMS KYI SPYOD PA RLABS PO CHES
'JIGS PA RNAMS NYAN RANG GI MYANG 'DAS LA KHA DRANGS NAS MTHAR
THEG PA CHEN PO LA BKRI PA'I PHYIR GSUNGS PA, DNGOS LA GNOD BYED
MTHAR THUG NYAN RANG GI MYANG 'DAS SU RIGS NGES PAR

@038B 'DOD NA, SEMS CAN THAMS CAD SANGS RGYAS KYI RIGS CAN MIN
PAR 'GYUR BA DANG, SANGS RGYAS RNAMS KYIS SEMS CAN THAMS CAD
SANGS RGYAS KYI SA LA 'GOD PAR DAM BCAS PA TSIG TZAM DU 'GYUR
BA'I PHYIR RO, ,YOD MIN MED MIN ZHES SOGS

LA, ,SEMS TZAM PAS KUN RDZOB YOD PA MIN, DON DAM MED PA MIN ZHES
PA DANG, DBU MA PAS DE LAS BZLOG PA 'CHAD PAR MNGON TE, GANG
LEGS ZHES PA, SEMS TZAM PAS NGO BO NYID GSUM DU PHYE NAS GZUNG
'DZIN KUN BTAGS YOD PA

MIN, GZHAN DBANG RNAM RIG MED PA MA YIN, GZHAN DBANG KUN BTAGS
KYIS STONG PA'I YONGS GRUB MU BZHI GANG DU YANG BRTAG PAR MI NUS
PAR BZHED, DBU MA PAS KUN RDZOB RTEN CING 'BREL 'BYUNG YANG RIG
SHES KYI NGO NA YOD MED GANG DU YANG BRTAG

PAR MI NUS PAS NA DON DAM PAR LTA SMOS CI DGOS, DE'I PHYIR BDEN
GNYIS GANG YANG YOD MED KYI MTHA' GCIG TU BZUNG NA RTAG CHAD KYI
LTA BA LAS MA 'DAS PA YIN, NYAN RANG LA CHOS KYI BDAG MED RTOGS
PA YOD MED GANG 'THAD CES PA, BYAMS CHOS

RJES 'BRANG DANG BCAS PA DANG, DBU MA RANG RGYUD PA RNAMS NYAN
RANG LA CHOS KYI BDAG MED RTOGS PA MED PAR BZHED CING, THAL
'GYUR BA RNAMS CHOS KYI BDAG MED RTOGS PA YOD PAR BZHED, DE NYID
'PHAGS PA KLU SGRUB KYI DGONGS PA PHYIN CI MA LOG PA

YIN, SBYOR LAM GYI RTOGS PA GNYIS SNANG DANG SGRA DON 'DZIN PA'I
RTOG PA GANG 'THAD CES PA, GNYIS SNANG GI RTOG PAR BU STON RIN
PO CHE BZHED KYANG 'THAD PAR MI MNGON, 'PHAGS SENG GI DGONGS PA
SGRA DON 'DZIN PA'I RTOG PA YIN, DE'I RGYU MTSAN SGRUB

@039A *, ,BYED DANG BCAS PA NGED KYIS BYAS PA'I PHAR PHYIN GYI
tIKA NA BDOG PAS DER DA GZOD GZIGS, LHAG BSAM DAG PA'I MA DROS
LAS 'ONGS PA'I, ,LEGS BSHAD DRI MED GANG GA'I CHU RGYUN 'DI,
,BLO GSAL BLO GROS RAB DKAR

NGANG PA KHYOD, ,RTZE ZHING ROL PA'I YID BZHIN MTSOR GYUR CIG
,BLA MA 'OD ZER RGYAL MTSAN PA'I DRI BA RNAMS LA, LAN MDOR BSDUS
TZAM ZHIG BGYIS BDOG PAS GZIGS NAS, 'THAD MI 'THAD DGONGS PAR
ZHU, ZHES PA SH'AKYA'I DGE SLONG GZHON NU BLO

GROS KYIS SMRAS PA'I YIG GE PA NI HA RI BHA DRA'O, ,DGE LEGS
'PHEL BAR GYUR CIG, ,,SHU BHAm,, ` ,BLA MA SGRUB PA DPAL BA'I
ZHUS LAN SNGA MA'O, ,KHYOD KYI DRI BA RNAMS LA LAN MDOR BSDUS PA
TZAM BKOD NA, SPYIR CHOS NYAMS LEN GYI GNAD

'KHRUL MA 'KHRUL, LTA BA GRUB MTHA' BZHI, SPYOD PA THEG PA GSUM
GANG RUNG DANG MTHUN NA MA 'KHRUL, DE MED NA ZAB ZAB 'DRA YANG
'KHRUL BA YIN, DE LA, KHYED KYI SEMS RIG STONG ZUNG 'JUG MTHA'
BZHI SPROS PA DANG BRAL BA GZHI DE NYID KHAS LEN DANG

BRAL BA LTA BA, LTA BA DANG BLO MTHUN PAR 'JOG PA SGOM, SGYU MA
LTA BUR DKAR NAG LA BLANG DOR BYED PA SPYOD PA, GZHI LAM GCIG TU
'DRES PA GNAS GYUR GYI SEMS 'BRAS BU CES PA 'DI GRUB MTHA' DANG
BSTUN NA, DBANG PO RAB KYIS NYAMS SU BLANGS NA

RNAL 'BYOR SPYOD PA'I DBU MA PA'I LUGS, 'BRING GIS NYAMS SU
BLANGS NA SEMS TZAM PA, THA MAS LTA BA GZUNG 'DZIN LAS GROL BA'I
BDAG SHES RIG GI SKYES BU NGOS ZIN PAS GROL BAR 'DOD PA GRANGS
CAN GYI LUGS, BSGOM PA MTSAN RTOG YID LA MI

@039B BYED PA SHER PHYIN GYI RNAL 'BYOR DU 'DOD PA RGYA NAG HVA
SHANG GI LUGS SU GOL BA'I NYEN YOD, DE'I PHYIR SNGA RABS KYI
PHYAG CHEN PA RNAMS LA YANG, RJE MI LA RAS PA YAB SRAS RNAL
'BYOR SPYOD PA'I DBU MA PA DE DAG GI RJES 'JUG KHA CIG SEMS TZAM
RNAM

BRDZUN PA, KHA CIG RNAM BDEN PA'I LTA BAR SNANG, CHOS RJE SA
SKYA PAS, BLUN POS PHYAG RGYA CHE BSGOM PA, ,PHAL CHER DUD
'GRO'I RGYU RU GSUNGS, ,CES PA PHYAG CHEN THA MAL PA LA DGONGS
SO, ,DE BAS NA, BLA MA NYAMS RTOGS THOB PA DANG LDAN PA LA

YUN RING DU BRDAR SHA GCOD PA GAL CHE, DING SANG SEMS GNAS CHA
TZAM DANG, NYAMS BAN BUN LA BSGOM DU BZUNG NAS, SGRO 'DOGS NANG
NAS CHOD PA SKAD SMRA BA'I SGOM CHEN MANG PO YOD DE, DE RNAMS
KYIS SA CI YANG MI CHOD, YANG MNYAM PAR BZHAG

DUS 'DZIN PA RAGS PA 'GAGS PA'I RIG PA GSAL STONG BDE CHA DANG
BCAS PA YOD ZER BA DE ZHI GNAS KYI NYAMS BZANG PO MIN, LHAG
MTHONG GI NGAR 'DON PA LA 'DI MED KHA MED, 'DI KHO NAS MI CHOG
'DI'I GSAL BYA LHAG MTHONG, GNAS CHA ZHI

GNAS YIN PAS ZHI LHAG ZUNG 'BREL LAM GYI PHYAG RGYA CHEN PO YIN,
CES YANG DGON PA SOGS NGO SPROD KYANG 'DI LA LHAG MTHONG MED,
GSAL CHAS LHAG MTHONG GI GO MI CHOD, LHAG MTHONG GI RGYUR STONG
NYID LA SGRO 'DOGS CHOD PA'I THOS BSAM GYI LTA BA

RNAM DAG CIG NGES PAR DGOS, LTA BA DE ZHI GNAS KYI RTA BA BZANG
PO LA BSKYON NAS, DRAN SHES KYIS RGYUN DU BSKYANGS PAS, GNAS
LUGS LA MYONG STOBS KYI SGRO 'DOGS CHOD PA'I LHAG MTHONG GI
RTOGS PA BZANG PO SKYE BA YIN, ZHI GNAS TZAM GYIS NYON

@040A *, ,MONGS PA MGO GNON PA TZAM LAS, SA BON MI SPONG BAS
THAR BA'I LAM DU MI 'GRO STE, TING NGE 'DZIN RGYAL POR, 'JIG
RTEN PA DAG TING 'DZIN SGOM BYED KYANG, ,DE YIS BDAG TU 'DU SHES
PA ZHIG MI NUS, ,DE YIS NYON

MONGS PHYIR YANG RAB TU LDANG, ,LHAG SPYOD KYIS NI TING 'DZIN
'DIR SGOMS BZHIN, ,CES GSUNGS, STONG NYID RTOGS PA'I LHAG MTHONG
DANG LDAN PA'I TING NGE 'DZIN LAM DU 'GRO TE, YANG MDO DE NYID
LAS, GAL TE CHOS LA BDAG MED SO SOR RTOG ,

SO SOR NYID RTOGS GAL TE SGOM BYED NA, ,DE NI MYA NGAN 'DAS THOB
'BRAS BU'I RGYU, ,RGYU GZHAN GANG YIN DAG GIS ZHI MI 'GYUR, ,CES
DANG, DBU MA RGYAN DU, CHOS LA BDAG MED MKHAS PA YIS, ,RANG
BZHIN MED PAR GOMS BYAS NA, ,PHYIN CI

LOG LAS BYUNG BA YI, ,NYON MONGS SGRIB PA MED PAR SPONG, ,CES
GSUNGS, DE BAS NA ZHI GNAS KYI SEMS GNAS PA THOB NAS, LHAG
MTHONG GI YE SHES BSGOM PA LA 'BAD DGOS, LHAG MTHONG GI RGYUR
GNAS LUGS LA SGRO 'DOGS CHOD PA'I LTA BA

RNAM DAG CIG DGOS, DE'I RGYUR BLA MA MKHAS PA LA GTUGS NAS MDO
RGYUD ZAB MO LA THOS BSAM GYIS SGRO 'DOGS BCAD DGOS PA YIN, YANG
RJES THOB TU SNANG GRAGS KYI CHOS THAMS CAD SGYU MA LTA BUR DRAN
PAS BSKYANGS PA NA, RTZA CHAD DU BUN LONG GIS

'GRO ZER BA DE LAM DU SHIN TU YANG 'GRO, DE TSE SGYU MA LTA BUR
DRAN PA DE NYID LHAG MTHONG YIN PAS DRAN PA DE NYID ZHI GNAS KYI
DAR NAM YAL GYI BAR RTOG PA GZHAN GYIS BAR MA CHOD PA BYAS NAS
RGYUN DU SKYONG BA GAL CHE, DENG SANG ZAB LAM PAR BSGOM PA

@040B MANG PO DE 'DRA RTOG SGOM YIN, SNYING PO MED ZER TE, LHAG
MTHONG GI GNAD MA GO BA YIN, SO SO SKYE BO LA ZHI GNAS RTOG MED
DU SKYE YANG, LHAG MTHONG RTOG BCAS SU SKYE BA YIN, LHAG MTHONG
RTOG BCAS DE NYID GOMS PAR BYAS PAS MTHAR 'PHAGS

LAM MI RTOG PA'I YE SHES SKYE BA YIN, YANG CHOS RJE SA SKYA PA
DPE'I PHYAG CHEN DBANG BZHI PA LA MI BZHED, DBANG GSUM PA'I YE
SHES DPE'I PHYAG CHEN DANG, BZHI PA'I YE SHES DON GYI PHYAG CHEN
DU BZHED, DUS 'KHOR BA RNAM KUN MCHOG LDAN GYI STONG

GZUGS BSKYED RIM DANG, 'DUS PA KUN RDZOB SGYU MA BSKYED RIM DU
MI BZHED, GNYIS KA RDZOGS RIM DU BZHED PA YIN, YANG THA SNYAD
KYI SPROD PA THAMS CAD THA MI DAD DU RO GCIG PA'I MYONG BA GCIG
SKYE NA, RJES ZUNG 'JUG GI NYAMS LEN DU 'GRO'AM

ZHES PA, SPYIR MDO SNGAGS THAMS CAD KYI MTHAR THUG GI SKYES LA
ZUNG 'JUG YIN YANG, DA LTA SO SKYE'I GNAS SKABS SU ZUNG 'JUG DON
SPYI'I TSUL GYIS GOMS PAR BYED PA TZAM LAS, ZUNG 'JUG GI MYONG
BA MTSAN NYID PA MI SKYE, GSANG SNGAGS PA SA

THOB NAS, SPYOD PA GSUM GANG GIS MNYAM RJES BSRE BA'I ZUNG 'JUG
GI NYAMS LEN GOMS PAR BYAS NAS, TSE 'DI NYID LA ZUNG 'JUG MTHAR
PHYIN PA RDO RJE 'CHANG GI GO 'PHANG RDZOGS PAR BYED PA 'PHAGS
PA YAB SRAS BZHED PA YIN, PHAR PHYIN THEG PA BA

SA BCU'I RJES THOB TU 'KHOR GSUM MI RTOG PA'I SHES RAB KYIS ZIN
PA'I SBYIN SOGS THABS KYI CHA MA LUS PA SPYOD PA'I RNAM KUN
MCHOG LDAN GYI STONG PA NYID LA BSKAL PA GRANGS MED PA GNYIS LA
SOGS PA GOMS PAR BYAS NAS, SA BCU PA'I SKYE BA GCIG

@041A *, ,GIS THOGS PA'I SA LA ZUNG 'JUG GI MTHAR PHYIN PAR,
DPA' BAR 'GRO BA'I TING NGE 'DZIN GYI MDO LAS BSHAD, DA LTA
KHYED LA ZHI GNAS KYI NYAMS BZANG DUS, GNYIS 'DZIN THAMS CAD
ZHIG PA SNYAM BYED PA 'BYUNG BA ZHI GNAS

KYI MTHU YIN, ZUNG 'JUG GIS SPYOD BA'I GO MI CHOD DA LTA ZUNG
'JUG LA GOMS PAR BYED NA, CHOS THAMS CAD SGYU MA LTA BUR DRAN
PA'I NGANG NAS SBYIN SOGS THABS KYI CHA THAMS CAD LA 'JUG PA
RNAM KUN MCHOG LDAN GYI STONG PA NYID DU, GTZUG NA RIN PO

CHE'I MDO LAS BSHAD PA LTAR NYAMS SU BLANG BA YIN, GZHAN PHAN
SOGS KYIS MA ZIN NA NYAMS RKYANG PAS RANG RKYA MI THUB ZER BA
SHIN TU BDEN, DE'I PHYIR 'KHOR BA LA NGES 'BYUNG DANG, BYAMS
SNYING RJE BYANG CHUB KYI SEMS BSGOM PA SOGS LA 'BAD DGOS

PA LAGS SO, ,SANGS RGYAS 'JIG RTEN 'BYUNG BA BRGYA LAM NA, ,DAL
DANG 'BYOR BA RNYED PA SRID PA TZAM, ,TSE YANG MI BRTAN G-YO
BA'I NGANG TSUL CAN, ,DON CHEN SGRUB LA CI STE BRTZON MI BYED,
,THOG MED LAS KYI 'PHEN PA SHUGS DRAGS CING, ,SRID

PA'I RGYA MTSO ZAB CING GTING DPAG DKA', ,DAL 'BYOR RIN CHEN
RNYED DUS MA 'BAD NA, ,NGAN 'GRO'I KLONG DU CHUD TSE CI BYAR
YOD, ,MNYAM GZHAG SPROS BRAL NAM MKHA'I RNAL 'BYOR DANG, ,RJES
THOB RTEN 'BREL SGYU MA'I LAM KHYER GYIS, ,BDEN GNYIS

DON LA SHIN TU GOMS BYAS NAS, ,TSOGS GNYIS MYUR RDZOGS DON GNYIS
BSGRUB PAR MDZOD, ,YI GE'I RTEN MTSON PAR DAR SKYED KHA GANG
BDOG ,CES PA SA RTZER BZHUGS DUS, NI BO PAS DRIS LAN DU GNANG
BA'O, ,GSUNGS SO, ,SHU BHAm MASTU SARBA DZA

@041B GA TAm,, ` ,'DI YANG BLA MA SGRUB PA DPAL GYI ZHUS LAN,
KHYED KYI YI GE RTEN BCAS 'DIR 'PHROD LAGS, SPYIR NGED KYIS
GSUNG RAB LA THOS BSAM BYAS PA'I GO YUL TZAM MA GTOGS, BSGOMS
PA'I NYAMS MYONG NI CI YANG MED, KHYED RANG GIS

NYAMS LEN DGA' MO MDZAD GDA' BA DANG, GO YUL GYI DRI BA YI GER
BKOD PA RNAMS KYANG PHYIN CI MA LOG PA GDA' BAS RJES SU YID
RANG, DRI BA PHYI MA 'DI RNAMS LA RANG RES LAN BYED PA MA
'PHROD, NGED ZLA BA LNGA PA SHAR SHAR TZAM 'DI RU MTSAMS DAM

PAR SDOD RTZIS SU BDOG DE BAR RANG RE'I RDZONG SU BZHUGS NAS,
NGED MTSAMS GSENGS RTING MJAL NAS GSUNG GLENG ZHIB TU BGYID PAR
ZHU GSUNG, DE NAS KHONG PA SKU MTSAMS MA GROL BAR BDAG NE RINGS
SU 'GRO DGOS PAR BYUNG NAS, SNGAR GYI

LAN ZHUS PAS, DA RES GDAMS PA 'DI KHYER LA BZHUD, RJES NAS
THENGS NGES PA CIG LA LAN BRIS NAS BSKUR BA YIN GSUNG, DE'I
GDAMS PA NI, THEGS PA CHEN PO'I GZHI LAM 'BRAS GSUM GSAL BAR
BYED PA PHYAG RGYA CHEN PO RDO RJE'I GLU ZHES PA DE

YIN, DRI BA PHYI MA ZHI LHAG GI RGYU 'BRAS BYED LAS SOGS KYI LAN
NI, THEG PA CHEN PO DBU MA LUGS KYI GZHI LAM 'BRAS BU GSUM GYI
GNAD MDOR BSDUS PA ZHES PA DE YIN NO,, ,,DGE'O,, ` ,BLA MA SGRUB
PA DPAL BA'I ZHUS LAN MI SHIGS PA'I

THIG LE'I NGOS 'DZIN DON GSUM GYIS BSTAN PA BZHUGS SO, ,MI SHIGS
PA'I THIG LE NI MING GI RNAM GRANGS DANG, SGRA'I DON DANG, MTSAN
GZHI NGOS GZUNG BA DANG, MTSAN NYID GTAN LA DBAB PA RNAMS KYIS
SHES PAR BYA'O, DANG PO NI MI SHIGS

@042A *, ,PA'I THIG LE DANG, GROL BA'I THIG LE DANG, LHAN CIG
SKYES PA'I YE SHES DANG, ZAB GSAL GNYIS MED DANG, CHOS KYI
DBYINGS DANG, MKHA' KHYAB NAM MKHA'I RDO RJE LA SOGS PA'O,
,SGRA'I DON NI, CI'I PHYIR MI

SHIGS PA'I THIG LE ZHES BYA ZHE NA, 'DIS DNGOS PO RNAMS 'JOMS
SHING, DE GANG GIS KYANG GZHOM DU MED PA'I PHYIR DANG, THIG LE'I
GZUGS CAN YIN PA'I PHYIR, MI SHIGS PA'I THIG LE ZHES BYA'O, ,'DI
RTOGS PA NA KUN RDZOB KYI DNGOS PO RNAMS MI

SNANG BA'I PHYIR, 'DIS DNGOS PO 'JOMS PA YIN LA, 'JIG PA'I DUS
SU ME LA SOGS PA 'DI GZHIG PAR MI NUS PA'I PHYIR GANG GIS KYANG
GZHOM DU MED PA'O, ,CI'I PHYIR GROL BA'I THIG LE ZHES BYA ZHE
NA, 'DI RTOGS PAS NYON MONGS PA DANG SHES BYA'I

SGRIB PA RNAMS LAS GROL BA'I PHYIR RO, ,CI'I PHYIR LHAN CIG
SKYES PA'I YE SHES ZHES BYA ZHE NA, GDOD MA NAS LUS CAN RNAMS LA
RANG CHAS SU GRUB PA'I YE SHES YIN PA'I PHYIR RO, ,CI'I PHYIR
ZAB GSAL GNYIS SU MED PA ZHES BYA ZHE NA, ZAB MO BTAGS PA

THAMS CAD DANG BRAL BA'I STONG PA NYID DANG, GZHI'I DUS SU GSAL
BA SNANG LA RANG BZHIN MED PA'I SGYU MA LTA BU DANG, 'BRAS BU'I
DUS SU PHYAG RGYA CHEN PO'I SKU 'JA' TSON LTA BU DANG DBYER MED
PA'I PHYIR RO, ,CI'I PHYIR CHOS KYI DBYINGS ZHES BYA ZHE NA, DE

NYID DAG PA DANG MA DAG PA'I GNAS SKABS KYI BYE BRAG GIS 'KHOR
BA DANG MYA NGAN LAS 'DAS PA THAMS CAD KYI GZHIR GYUR PA'I PHYIR
RO, ,CI'I PHYIR MKHA' KHYAB NAM MKHA' RDO RJE ZHES BYA ZHE NA,
KHAMS GSUM RGYU BA DANG MI RGYU BA THAMS CAD DE'I RNAM 'GYUR

@042B YIN PA'I PHYIR DANG, DE'I RANG BZHIN GNYEN PO GANG GIS
KYANG GZHOM DU MI NUS PA'I PHYIR RO, ,GZHAN YANG DPAL MCHOG DANG
PO LAS, ,THOG MTHA' MED PA'I SEMS DPA' NI, ,RDO RJE SEMS DPA'
DGA' BA CHE, ,ZHES DANG, BRTAG GNYIS

LAS, LUS LA YE SHES CHEN PO GNAS, ,RTOG PA THAMS CAD RNAM PAR
SPANGS, ,CES DANG, SAm BU tI LAS, JI SRID LUS LA RNAM GNAS PA,
,DE SRID LAS DANG LAS MIN BYED, ,GANG TSE LAS KYI LUS BCOM PA,
,DE TSE LHA RU GYUR PA YIN, ,CES

DANG, CHOS DBYINGS BSTOD PA LAS, GANG ZHIG KUN TU MA SHES NA,
,SRID PA GSUM DU RNAM 'KHOR ZHING, ,SEMS CAN KUN LA NGES GNAS
PA'I, ,CHOS KYI DBYINGS LA PHYAG 'TSAL LO, ,GANG ZHIG 'KHOR BA'I
RGYUR GYUR PA, ,DE NYID SBYANGS PA BYAS PA

LAS, ,DAG PA DE NYID MYA NGAN 'DAS, ,CHOS KYI SKU YANG DE NYID
DO, ,CES SOGS MDO DANG RGYUD SDE DU MA ZHIG NAS MING GI RNAM
GRANGS DU MA ZHIG GIS BSTAN TE, MTSAN GZHI NGOS GZUNG BA NI, LUS
LEN PA'I RNAM PAR SHES PA STE, DE'ANG, KUN

GZHI LTAR NA, KUN GZHI'I RNAM SMIN GYI CHA DANG, KHAS MI LEN NA
YID KYI RNAM PAR SHES PA'I RANG BZHIN NO, ,MTSAN NYID GTAN LA
DBAB PA LA, RTEN GANG LA GNAS PA DANG, NGO BO JI LTA BU YIN PA
DANG, NYAMS SU LEN TSUL RNAMS KYIS SHES PAR

BYA'O, ,RTEN GANG LA GNAS PA NI, LUS CAN RNAMS KYI SNYING KHA'I
PADMA KHA SBYAR GYI DBUS NA GNAS TE, ZHAL LUNG GI 'GREL PAR, JI
SRID 'DI NI LUS GNAS PA, ,ZHES PA NI, NANG BCUD KYI SEMS CAN
RNAMS KYI SNYING KHA'I PADMA KHA SBYAR GYI DBUS NA THIG

@043A *, ,LE GNAS PA'O, ,ZHES DANG, DUS 'KHOR LAS, MKHA' KHYAB
NAM MKHA'I RDO RJE CAN NI YUL DANG RNAM PA BRAL BA LUS CAN KUN
GYI SNYING GI DBUS NA'O, ,ZHES BSHAD CING, DE DAG DANG MTHUN PAR
'PHAGS PA THOGS MED

KYIS PHA MA'I KHU KHRAG 'DRES PA'I NUR NUR PO'I PHYOGS GANG DU
BAR DO'I LUS LEN PA'I RNAM PAR SHES PA ZHUGS PA DER LUS KYI THOG
MA SNYING KHAR CHAGS SHING, 'CHI 'PHO BA NA YANG SNYING KHA NAS
YID 'CHI 'PHO BAR BSHAD DO, ,DE BAS NA, MI SHIGS PA'I

THIG LE'I MTSAN GZHI'I NGO BO LUS LEN PA'I RNAM PAR SHES PA YIN
LA, DE NYID RAB TU GRAGS PA'I SNYING KHA'I PADMA KHA SBYAR GYI
NANG, CHOS KYI 'KHOR LO 'DAB BRGYAD PA'I LTE BA'I RTZA DBU MA'I
NANG NAS, KUN RDZOB KYI GZUGS YUNGS DKAR SPOM PO'I TSAD TZAM,
DBYIBS H'Um YIG 'KHYOG PO'I RNAM PA LTA BUR GNAS LA, DE LTE BA'I
GTUM MO'I MES BZHUS BA NA LUS CAN RNAMS KYI SNYING DGA' BAR BYED
PAS DPYID CES BYA STE, DE SKAD DU YANG SAM BU tI LAS, SNYING GI
DBUS NA PADMA NI, 'DAB MA BRGYAD PA ZE

'BRU CAN, ,DE YI DBUS NA GNAS PA'I RTZA, ,CHU SHING GI NI ME TOG
LTAR, ,KHA NI 'OG TU 'PHYANG BZHIN PA, ,DE'I DBUS NA DPA' BO NI,
,YUNGS DKAR GYI NI 'BRU TSAD TZAM, ,MI SHIGS H'Um GI SA BON TE,
,BA MO KHA BA LTAR 'DZAG PA, ,LUS CAN RNAMS

KYI SNYING DGA' BYED, ,DE NI DPYID CES BYA BAR BRJOD, ,CES
GSUNGS SO, ,DE BAS NA MI SHIGS PA'I THIG LE'I MING CAN GYI LUS
LEN PA'I RNAM SHES KYI NGO BO, ,RAB TU GRAGS PA'I SNYING KHA'I
DBUS KYI 'KHOR LO'I DBUS, RTZA DBU MA'I DBUS NA YOD

@043B PAR BSNYON MI NUS PAR GRUB LA, DE'I PHYIR PHYAG THIG GI
RJES SU 'BRANGS NAS, RTZA DBU MA SGAL TSIGS KYI MDUN, SROG RTZA
DANG GZHIBS NAS YOD PA SOGS, RTZA 'KHOR GYI RNAM GZHAG PHAL CHE
BA LA GNOD CING, PHYAG THIG KYANG, AA TZA RA DMAR POS

BYAS PA'I YANG DAG PA MA YIN ZHES ZHI BA 'OD KYI SNGAGS LOG SUN
'BYIN NA SNANG, 'DI YANG DAG YIN MIN PHYIS DPYAD PAR BYA'O, ,NGO
BO JI LTA BU YIN PA NI, KUN RDZOB KYI NGO BO NI THIG LE 'OD ZER
LNGA PA TZA NA KA'I 'BRAS BU TZAM MAM, YUNGS DKAR GYI

GZUGS TZAM DU GNAS LA, DON DAM PA'I NGO BO NI, ZAB GSAL GNYIS SU
MED PA'I YE SHES NAM MKHA' LTAR DAG PA'I YE SHES KYI NGO BOR
GNAS PA'O, ,DE LTAR ZHAL LUNG 'GREL BA LAS, GNYIS SU MED PA'I YE
SHES ZHES PA NI, ZAB MO DANG GSAL

BA GNYIS SU MED PA'I YE SHES NAM MKHA' DAG PA GANG YIN PA'O, ,DE
KUN RDZOB KYI GZUGS SU JI LTAR GNAS ZHE NA, THIG LE KHA DOG LNGA
PA TZA NA KA'I 'BRU TSAD TZAM DU RNAM PAR GNAS TE ZHES DANG,
GROL BA'I THIG LE'I 'GREL BAR, MI SHIGS PA'I THIG

LE'I NANG DU GZUGS ZHES PA NI, SNYING KHA SBYOR TZA NA KA'I
GZUGS SAM YUNGS DKAR GYI GZUGS TZAM DU GNAS TE ZHES GSUNGS SO,
,THIG LE'I GZUGS CAN DE NYID DBYIBS JI LTAR GNAS ZHE NA, RDO RJE
DKYIL 'KHOR RGYAN LAS, SNYING GI DBUS NA MI

SHIGS PA, ,GSAL SHING MAR ME DAG DANG MTSUNGS, ,MI 'BYUNG MCHOG
TU PHRA BA STE, ,AA NI GTZO BO DAM PA'O, ,ZHES AA YIG AA THUNG
GI RNAM PA LTA BU STE, DE YANG SHEL 'PHRENG AA THUNG THAG BRGYUS
PA LTA BUR SHES PAR BYA'O, ,SHES PA NYID THIG LE'I

@044A *, ,GNAS SU JI LTAR 'GYUR ZHE NA, SHES PA NYID GZUGS CAN
GYI RNAM PAR GYUR PA NYID LA GZUGS CAN GYI THA SNYAD 'DOGS KYI
SHES PA LAS MA GTOGS PA'I GZUGS MED DO, ,THA SNYAD DU DON KHAS
LEN PA LTAR NA, SHES PA'I RNAM

PA LAS THA SNYAD DU DON YOD PAR DPOG PA YIN TE, RIGS PA DRUG BCU
PAR, 'BYUNG BA CHE LAS SOGS BSHAD PA, RNAM PAR SHES SU YANG DAG
'DU, ,DE SHES PAS NI 'BRAL 'GYUR NA, ,LOG PAR RNAM BTAGS MA YIN
NAM, ,ZHES BSHAD PA LTAR

RO, ,DUS 'KHOR 'GREL PAR, 'DIR SEMS CAN THAMS CAD KYI SNYING
KHA'I NANG NA GNAS PA NI YE SHES SO, ,DE YANG GZHOM DU MED PA'I
SGRA STE, RTAG TU N'A DA'I MTSAN NYID DO, ,CES PA'I GZHOM DU MED
PA'I SGRA NI RLUNG STE, DE'I DBYIBS NI N'A DA'I MTSAN

NYID CES PA DBYIBS STON PA, YIG GE N'A DA DANG AA SHAD DANG AA
THUNG NGU RNAMS DON CIG PAS, SNYING DBUS NA LHAN GCIG SKYES PA'I
RLUNG AA SHAD KYI RNAM PA LTA BU BSTAN PA YIN LA, DE THIG LER JI
LTAR 'BYUNG ZHE NA, DE NYID GTUM MO'AM 'DOD CHAGS KYI

MES BZHU BA NA THIG LER 'GYUR BA YIN TE, SPYOD BSDUS SU RLUNG GI
LAS STON PA NA THABS SHES KYI RTZA SBUBS NA YOD PA'I RLUNG RNAMS
'DOD CHAGS KYI MES THIG LER BZHU BA NA, RDO RJE DANG PADMAR 'BAB
PAR BSHAD PAS SO, ,DE BAS NA THOG MAR RNAM SHES

MNGAL DU ZHUGS PA NA, RNAM SHES RLUNG DANG DBYER MED DU 'DRES
NAS 'JUG PAS, RLUNG AA SHAD KYI RNAM PA LTA BU DANG, PHYIS 'DOD
CHAGS KYI MES BZHU BA NA, THIG LE AA SHAD LTA BUR 'GYUR BAS RES
'GA' THIG LE DANG, RES 'GA' RLUNG DU BSTAN PA

@044B YIN NO, ,'PHAGS LUGS PA'I SEMS DBEN GYI MTSAN GZHI'I NGO
BO YANG, MI SHIGS PA'I THIG LE NYID YIN TE, SPYOD BSDUS SU, 'JAM
DPAL GYI TING NGE 'DZIN STON PA NA, SEMS CAN RNAMS KYI LUS KYI
NANG NA GNAS PA'I SEMS GSUM GYI BDAG

NYID KYI YID DU BSHAD CING, DE YANG LUS CAN KUN GYI SNYING GI
DBUS NA GNAS PA'I MI SHIGS PA'I MING CAN GYI THIG LE RNAM PAR
SHES PA DE NYID GNAS SKABS KYI BYE BRAG GIS SEMS GSUM DU 'GYUR
BA YIN TE, MA DAG PA'I GNAS SKABS SU RANG BZHIN GYI

RNAM PAR RTOG PA DANG, GSER DANG RANG BZHIN DU DBYER MED DU
'DRES PAS SO SOR MI BYED CING, RANG BZHIN RNAM RTOG 'DOD CHAGS
LAS GYUR PA GSAL BA TZAM DANG, ZHE SDANG LAS GYUR PA SHIN TU
GSAL BA DANG, GTI MUG LAS GYUR PA MI GSAL BA'I

BTAGS KYI BYE BRAG GIS DE DAG GI RANG BZHIN RTOG MED KYI SNANG
BA GSAL BA DANG, CHES GSAL BA DANG, MI GSAL BA GSUM YOD PA RJES
SU DPOG PA, DE DAG MNGON DU 'GYUR BA'I THABS NI, RNAL 'BYOR PAS
BSKYED RIMS MTHAR PHYIN TE, NGAG

DBEN GYIS RLUNG SBYANGS TE, RLUNG LA RNAM PAR RGYAL BA THOB PA
NA PHYAG RGYA MTSAN NYID DANG LDAN PA BSTEN NAS, BLA MA'I MAN
NGAG LTAR NYAMS SU BLANGS PAS SEMS GSUM CI RIGS PAR MNGON DU
GYUR TE, RIM LNGA LAS, SGYU MA DAG NI THAMS CAD LAS, ,

BUD MED SGYU MA KHYAD PAR 'PHAGS, ,YE SHES GSUM GYI DBYE BA NI,
,'DI NYID KYIS NI MTSON PAR 'GYUR, ,ZHES BSHAD CING, DE YANG
SEMS DBEN GYIS SEMS CAN RNAMS KYI SNYING KHA'I PADMA KHA SBYAR
GYI DBUS NA THIG LE GNAS PA'O, ,ZHES PA

@045A *, ,DANG, DUS 'KHOR LAS LAS KYI SKABS SU PHYAG RGYA LA
RTEN NAS SEMS GSUM PO KUN RDZOB GYI RANG GI NGO BO RANG BZHIN
BRGYAD CU'I RNAM RTOG GI DRI MA DANG BRAL BA'I GSAL RIG TZAM
MNGON DU GYUR BA YIN GYI, DON DAM PA'I NGO

BOR STONG PA NYID MNGON DU GYUR PA NI MIN NO, ,ZHES DANG, ZHAL
LUNG LAS, GSAL ZHING RAB DGA' MKHA' 'DRA BA, ,GZHAN DU RIG PAR
MI 'GYUR BA, ,BUD MED SGYU MA'I PHYAG RGYA NI, ,SGYU MA KUN LAS
KHYAD PAR 'PHAGS, ,CES NA, PHYAG RGYA LA RTEN

NAS ZAB GSAL GNYIS MED NYAMS SU LEN PAR BSHAD KYANG, SEMS DBEN
GYI GNAS SKABS DANG MNGON DU 'GYUR TSUL MI 'DRA STE, SEMS DBEN
GYI GNAS SKABS SU SEMS KYI KUN RDZOB KYI RANG GI NGO BO TZAM
MTHONG BA YIN LA, 'DI'I GNAS SKABS SU

RNAL 'BYOR PAS PHYAG RGYA LA RTEN NAS 'OD GSAL MNGON DU BYAS PAS
ZAB MO STONG PA NYID DANG, GSAL BA PHYAG RGYA CHEN PO'I SKU 'JA'
TSON LTA BU SNANG TZAM NA RANG BZHIN MED PA GNYIS DBYER MI PHYED
PA'I ZUNG 'JUG DMIGS MED KYI YE SHES MNGON SUM DU GYUR

PA YIN NO, ,ZAB GSAL GNYIS MED KYI DON YANG YIN TE, GROL BA'I
THIG LE LAS, RNAM PAR RTOG PA KUN BRAL BAS, ,BSAM BRJOD YUL LAS
SHIN TU 'DAS, ,MKHA' BZHIN DRI MED KUN 'BYUNG BA, ,BRTAGS BRAL
ZAB MO NYID CES BYA, ,PHYAG RGYA

CHEN PO'I GZUGS 'CHANG BA, ,SGYU MA 'JA' TSON LTA BU RU, ,RANG
DANG GZHAN GYI RGYUD SBYOR BAS, ,YANG DAG GSAL BA ZHES BYA'O,
,CES BSHAD DO, ,DON DAM SNANG MED RTOGS PA 'OD GSAL MIN NAM ZAB
GSAL GNYIS MED RTOGS PA NI SNANG MED MA

@045B YIN NO, ,ZHE NA, DON DAM RTOGS PA 'OD GSAL DU 'DOD PA
THAMS CAD YANG, DON DAM BDEN PA'I BZHED TSUL LA KLU SGRUB KYI
RJES SU 'BRANG BA'I DBU MA PA DAG MI MTHUN TE, DBU MA SGYU MA
LTA BU DANG, RAB TU MI GNAS PA GNYIS YOD PAR RGYA BOD KYI

MKHAS PA DAG LA GRAGS SHING, KLU SGRUB KYI RJES SU 'BRANG BA'I
GZHUNG RNAMS KYI DON YANG DE BZHIN DU GNAS MOD, 'ON KYANG RNGOG
LO'I SPRING YIG BDUD RTZI'I THIGS PAR, DBU MA GNYIS SU 'DOD PA
RMONGS PA MTSAR SKYED MIN, ,ZHES DGAG PA MDZAD PA

NI, KHONG RANG GIS DBU MA'I SHING RTA CHEN PO RNAMS KYI DGONGS
PA SO SOR MA PHYED PA'I SKYON YIN TE, DON LA DBU MA GNYIS SU MED
PA MA YIN LA, 'PHAGS SENG DANG ZHI BA 'TSO DPON SLOB DANG, DE
DAG DANG MTHUN PA'I RDO RJE THEG PA'I BLA MA YE SHES ZHABS

LA SOGS PA MANG PO ZHIG DBU MA SGYU MA LTA BUR BAR SNANG ZHING,
ZLA GRAGS LEGS LDAN 'BYED DE DAG MTHUN PA'I RDO RJE THEG PA'I
BLA MA DAG DBU MA RAB TU MI GNAS PAR SNANG BA'O, ,DE'I RGYU
MTSAN 'DIR MI SPRO, SKABS SU BAB PA ZHAL LUNG YE SHES ZHABS

KYI DGONGS PA ZAB GSAL GNYIS MED SGYU MA LTA BU LA MTHAR THUG TU
SKYEL BA YIN GYI, RAB TU MI GNAS PA'I 'DOD PA LTAR STONG NYID
YAN GAR BA MTHAR THUG TU MI BZHED DE, GROL BA'I THIG LE LAS, DES
NA ZAB GSAL BYANG CHUB NI, GNYIS MED RTOGS

PAS DE GROL LO, ,ZAB MO KHO NA RTOGS PAS MIN, ,GSAL BA DAG KYANG
DE BZHIN NO, ,DE PHYIR THAL BYUNG ZAB MO YIS, GROL 'DOD DE LA
BDAG MI DAD, ,DE BAS GNYIS MED RANG BZHIN DU, ,RTOGS PAS TSE 'DI
'BRAS THOB NGES, ,CES BSHAD

@046A *, ,DO, DE BAS NA 'PHAGS LUGS DANG, YE SHES ZHABS LUGS
GNYIS GRUB MTHA'I DBANG GIS 'OD GSAL NGOS 'DZIN TSUL NI MI CIG
LA, ZUNG 'JUG GI NGOS 'DZIN TSUL NI CIG TE, 'PHAGS LUGS PA'I
BDEN GNYIS ZUNG

DU 'JUG PA'I RNAL 'BYOR DANG, YE SHES ZHABS LUGS PA'I ZAB GSAL
GNYIS MED KYI YE SHES DON GCIG CING, GNYIS KAS KYANG DE DAG
RDZOGS RIMS MTSAN NYID PAR 'DOD PA'I PHYIR RO, ,BYED LAS NI, MA
DAG PA'I GNAS SKABS NA MI SHIGS PA'I

THIG LE LAS RANG BZHIN BRGYAD CU'I RNAM PAR RTOG PA DANG, DE LA
RLUNG DANG ME LA SOGS PA PHUNG PO KHAMS DANG SKYE MCHED KYIS
BSDUS PA'I KHAMS GSUM RGYU BA DANG MI RGYU BA THAMS CAD 'DI LAS
'BYUNG STE, ZHAL LUNG LAS, DA NI GNYIS MED YE SHES

NYID, KUN RDZOB GZUGS LA RTEN NAS KYANG, ,MI G-YO LA SOGS G-YO
DANG BCAS, ,THAMS CAD RAB TU MI SNANG YANG, THIG LE 'GOG PAR MI
'GYUR STE, ,RGYU DANG MI RGYU BCAS PA KUN, ,SLAR YANG DE LAS
'BYUNG BAR BYED, ,CES GSUNGS SO, ,

DAG PA'I GNAS SKABS SU SLOB PA DANG MI SLOB PA'I ZUNG 'JUG GNYIS
KYIS RANG GZHAN GYI RGYUD SMIN PA DANG GROL BAR BYED PA'I 'PHRIN
LAS THAMS CAD 'DI'I 'PHRIN LAS YIN NO, ,MI SHIGS PA'I THIG LE
NYAMS SU LEN TSUL NI, SPYIR BLA MED KYI RDZOGS

RIMS THAMS CAD 'DI MNGON DU 'GYUR BA'I THABS STON PA YIN LA,
KHYAD PAR DU MI SHIGS PA'I THIG LE DANG, GSANG BA'I THIG LE
DANG, SPRUL BA'I THIG LE STE, THIG LE GSUM GI SGO NAS MYUR DU
MNGON DU 'GYUR TSUL NI, ZHAL LUNG DANG GROL BA'I

@046B THIG LE LAS SHES PAR BYA'O, ,ZHES GSUNGS PA 'DI NI, MI
SHIGS PA'I THIG LE 'DI NGES DON RDZOGS RIM GYI GZHI SHIN TU GAL
CHE BA GCIG YIN NA'ANG, GZHAN KYI SHES DKA' GSUNG BA LA, MA
RGYUD KYI MI SHIGS PA'I THIG LE MDOR BSDU NA, MA RGYUD

PAS RLUNG THAMS CAD KYI PHRA SHOS SEMS KYI RTEN LHAN SKYES KYI
RLUNG DANG, PHA RGYUD 'PHAGS LUGS PAS YI GE THAMS CAD KYI PHRA
SHOS AA THUNG NGAM, DES MTSON PA'I DON SKYE MED KYI DON 'OD GSAL
LAM DANG, YE SHES ZHABS LUGS PAS RLUNG 'OD ZER LNGA

DANG DBYER MED PA'I RNAM SHES THAMS CAD KYI PHRA SHOS MTSON BYED
KYI THIG LE LAS BSHAD DE, 'DI GSUM NGO BO GCIG LA LDOG PA THA
DAD NGO BO SO SO YIN RGYAS PAR ZHUS PAS MKHYEN RAB KYI MNGA'
DBANG PHYUG THUGS RJE'I BDAG NYID RJE BTZUN DAM PA KU MA RA MA

TIS LEGS PAR BKA' STZAL BA 'DIS MA RGAN SEMS CAN THAMS CAD SGRIB
GNYIS GZHIG CING GZHOM PAR MI NUS PA'I MI SHIGS PA'I THIG LE DE
KHO NA NYID MNGON DU BYAS NAS ZAB GSAL GNYIS MED KYI 'JA' LUS
PHYAG RGYA CHEN PO THOB PAR GYUR CIG ,RIM

LNGA'I ZIN BRIS 'DI 'PHAGS PA'I RIM LNGA DANG, MA RGYUD KYI RTZA
RLUNG GI 'DU 'PHROD LAS BYUNG BA'I NYAMS DANG, RIM LNGA GUNG
SGRIGS PAR SNANG, 'PHAGS PA YAB SRAS KYI GZHUNG GI DNGOS BSTAN
DANG MTHUN SNYAM PA MI GDA' NA'ANG, KHYAD PAR MI SHIGS

PA'I THIG LE 'DI NGES DON RDZOGS RIM GYI GZHI SHIN TU GAL CHE BA
GCIG YIN NA'ANG, BU STON RIN PO CHES KYANG NGOS MA ZIN, 'DIR
YANG SROG RLUNG LA BZUNG BAS 'KHRUL, MI SHIGS PA'I THIG LE NGOS
'DZIN NYAMS SU LEN TSUL DANG BCAS PA, 'JAM

@047A *, ,DPAL ZHAL LUNG DANG YE SHES ZHABS KYI RGYA GZHUNG NAS
SHES DGOS, GZHAN GYIS MI SHES, DPYID THIG GI ZIN BRIS RNAMS LEGS
PA SNANG NGO, 'DIR YANG SROG RLUNG LA, ZHU BDE LHAN SKYES LA
RDZOGS RIM DU BYAS SNANG

STE, DPYAD RGYU 'GA' RE YOD, BU STON RIN PO CHE'I SBYOR DRUG GI
SKOR 'DI RNAMS LAB LOB MANG YANG NYAMS LEN GYI GNAD 'CHUGS, HVA
SHANG GI SGOM GYI NYAMS LEN DANG GNAD CIG MTHAR THUG GI 'BRAS BU
NGOS 'DZIN LUGS HVA SHANG GI NGOS BZANG

STE, THAR PA NAM MKHA' DANG 'DRA BAR 'DOD PA'I PHYIR DANG, BYANG
CHUB NAM MKHA'I MTSAN NYID DE, ,NAM MKHA' LA NI MTSAN NYID MED,
,CES GSUNGS PA DANG MTHUN PA'I PHYIR RO, SBYOR DRUG PA THAR PA
GZUGS CAN DU 'DOD PA NI, KHA BA RGYA SPOS ME

TOG DANG, ,BA ZHO BA MO MU TIG MDOG ,GDUGS DKAR BZUNG BA'I
DBYIBS 'DRA BA, ,THAR PA YIN PAR RGYAL BAS BSHAD, ,CES RGYAL
SARBA DZA GA TAm,, ` ,GSANG BA 'DUS PA'I SGRUB SARBA DZA GA
TAm,, ` ,,GSANG BA 'DUS PA'I SGRUB

THABS MDOR BYAS DANG, SGRUB THABS RNAM GZHAG GI tIKA GNYIS KYI
MI 'DRA BA'I KHYAD PAR ZHUS PA'I LAN, 'DUS PA'I SKABS SU SKYED
RIMS KYI SBYANG GZHI SBYONG BYED DANG SBYONG BA'I SKABS SU SNGON
GYI BLA MA RNAMS KYIS, RNAM GZHAG RIM PAR 'DIS NI BSKYED

PA'I RIM PA BSGOM PAR BYED PA RNAMS KYI RNAL 'BYOR DANG, RJES SU
RNAL 'BYOR GYI RIM PAS LHA'I SKU BSKYED PA BSTAN TO, ,ZHES PA'I
GZHUNG 'DI DE'I 'OG TU RIM GYIS 'PHEL TE, DANG PO MER MER PO'I
RNAM PAR RO, ,CES PA NAS, YANG RLUNG GIS

@047B BSKUL BAS RKANG LAG 'GYUS TE, GNAS SKABS LNGA GSAL BAR
GYUR TO, ,ZHES GSUNGS PA'I GZHUNG GI 'OG TU DRANGS NAS, MNGON
BYANG BZHIS DANG PO'I MGON PO BSKYED PA, BAR SRID, MNGAL GYI
GNAS SKABS LNGA DANG BCAS PA SBYONG BYED DU BSHAD PA

LA, PHYIS KYI MKHAS PA KHA CIG GZHUNG GI 'GREL PA MA 'GREL BAR
BSAM NAS SUN 'BYIN CING, DANG PO'I MGON PO BAR SRID KHO NA'I
SBYONG BYED DU 'DOD, 'DI NI 'THAD PAR MA MTHONG STE, DANG PO NI
MGON PO'I BAR SRID KHO NA'I SBYONG BYED YIN

NA, MNGAL GYI GNAS SKABS LNGA LA SBYONG BYED CHOS MTHUN MED PAR
'GYUR TE, DANG PO'I MGON PO LAS GZHAN DE DAG DANG CHOS MTHUN MED
PA'I PHYIR RO, ,'DOD NA SRID PA SKYE BA'I RIM PA LTAR BSGOM PAR
MI 'GYUR TE, MNGAL GYI GNAS SKABS LNGA LA SBYONG

BYED CHOS MTHUN MED PA'I PHYIR RO, ,YANG GZHUNG GI 'GREL TSUL
'DI LTA BU YANG, RNA BAR MI 'ONG BA'I BSHAD PA MA YIN TE, GANG
ZHIG GANG DANG 'BREL PA DE, ,RING NA 'DUG KYANG DE DANG DER,
,ZHES PA RNAMS KYI BSHAD THABS KYI MAN NGAG 'DI LTA BU YANG

YOD PA'I PHYIR DANG, ,MDO DANG RGYUD SDE 'CHAD PA NA, DON GZHAN
GYIS BAR DU CHOD PA'I GONG 'OG GI TSIG SNGA PHYI DAG SBREL NAS
BSHAD DGOS PA DU MA SNANG BA'I PHYIR RO, ,DE BAS NA BLA MA DAG
GI LUGS 'DI KHO NA LEGS PAR MTHONG STE, 'DI LAS H'Um LAS

NYI MA, AA LAS PADMA, PHA'I RDO RJE DANG, MA'I PADMA BYAS PA
DANG, AA: LAS ZLA BA GNYIS KA RJES SU CHAGS PA DANG, 'BRU GSUM
BAR DO'I LUS NGAG YID GSUM DANG CHOS MTHUN SBYAR NAS, DE DAG
'DRES PA ZLA BA'I DKYIL 'KHOR DU GYUR PA, PHA MA'I

@048A *, ,KHU KHRAG BAR DO'I RNAM SHES GSUM 'DRES TE, BAR DO'I
RNAM SHES BRGYAL BA DANG, PHA MA RJES SU CHAGS PAS MYOS PA RNAMS
YE SHES KYI SA THOB PA RNAMS CHOS MTHUN DU SBYAR BA NI, SGRUB
THABS KUN BZANG SOGS SU PHA MA

RJES SU CHAGS PA MTSON PA'I YIG GE HO: DMAR PO GNYIS KYI BAR DU
RNAL 'BYOR PA'I SRID PA BAR DO'I LUS NGAG YID GSUM MTSON PA YIG
GE 'BRU GSUM DU BCUG PA DANG BCAS PA RGYU RDO RJE 'CHANG GI ZHAL
DU ZHUGS PA DANG, YAB YUM RJES CHAGS KYI MES

KHU BAR BZHU BA DANG DON 'DRA BA'I PHYIR SHIN TU 'THAD DO, ,DE
NA MER MER PO LA SOGS PA'I GNAS SKABS GSUM NI KHU BA'I LUS YIN
LA, THIG LE YANG YIG GE 'BRU GSUM GYI RNAM PAR GNAS PA YANG
RGYUD LAS GSAL TE, GLING BZHUGS PA'I TSIG DON

'CHAD PA NA, LHA'I DBANG PO'I RGYUD LAS, BTZUN MO LEGS SBYANGS
KHU BA STE, ,LEGS SBYANGS PADMA BHA GA YIN, ,BZHUGS PA RDO RJE
'DZIN PA DER, THIG LE'I GZUGS KYIS GNAS PA'O, ,ZHES GSUNGS
SHING, THIG LE 'BRU GSUM DU GNAS PA

DE, LHA MO BZHIS ZHUS LAS, CHA GNYIS PA NI DGU PA NYID DU BSHAD,
,SUM CU BCU PA LNGA PA'I SA BON NYID, CHA GCIG LNGA PA DRUG TU
PHYE BA LAS, ,'BYUNG BA 'DI NI THIG LE ZHES SU BSHAD, ,ZHES 'BRU
GSUM GYI SNGAGS BTU BA'I SGO NAS, THIG LE 'BRU

GSUM GYI RNAM PAR BSHAD PA'I PHYIR RO, ,DES NA NUR NUR PO LA
SOGS PA'I THIG LE RNAMS 'BRU GSUM GYI RNAM PAR GNAS PAS YIG 'BRU
LAS BYANG CHUB PA DANG CHOS MTHUN NO, ,MKHRANG 'GYUS PA LA SOGS
NI SHA'I LUS TE, DE DAG NI RANG GI RIGS KYI

@048B MTSAN MAR GNAS, CES BLA MA RNAMS GSUNG YANG, SHES BYED
GSAL PO MA MTHONG YANG, ,MKHRANG 'GYUS NI NYA'I RNAM PAR GNAS
PAR BSHAD LA, ,DE NI SEMS CAN GYI LUS KYI MTSAN MA TZAM YIN
ZHING, PHYAG MTSAN YANG LHA SKU'I MTSAN MA YIN

PAS, MKHRANG 'GYUS NI PHYAG MTSAN LAS BYANG CHUB PA DANG CHOS
MTHUN NO, ,RKANG LAG 'GYUR BA NI, YAN LAG GI GTZO BO GRUB PA YIN
LA MNGAL GYI GNAS SKABS KYI LUS KYI NGO BO TZAM GRUB PA YIN PAS,
KUN RDZOGS PAR BYANG CHUB PA DANG CHOS MTHUN

NO, ,DES NA BLA MA SNGA MA RNAMS KYI LUGS SHIN TU 'THAD DO,
,RANG BZHIN GYI GNAS NAS MI BSKYOD PA SKYO BA KUN SPRUL SKUR
'GYUR BA MI 'THAD DE, JI LTAR LONGS SKU THA MAL PA LA MI SNANG
BAS SPRUL SKUR BSGYUR NAS, GZHAN GYI DON BYED PA LTAR RNAL 'BYOR

PA RANG NYID THOG MAR LONGS SPYOD RDZOGS PA'I SKUR BSKYED NAS
SPRUL SKUR BSGYUR STE, DAL BA'I BSKYED PA SOGS SANGS RGYAS KYI
RNAM THAR LA SLOB PA YIN GYI, RANG BZHIN GYI GNAS NAS MI BSKYOD
PA BKUG NAS SPRUL SKUR BSGYUR NAS, DAL RGYAL MCHOG

'BYIN PA SOGS GRUB ZIN PA'I SANGS RGYAS GZHAN GYI PHRIN LAS SU
'GYUR BAS RNAL 'BYOR PA'I TSOGS RDZOGS PA'I YAN LAG TU MI 'GYUR
RO, ,DE BAS NA DANG PO LHAG MOS BSGOM PA'I TSE YANG RNAL 'BYOR
PA RANG NYID LHAG MOS KYI GTZO BOR BSGOM PA YIN

LA, DE NAS LHAG MOS BSDUS PA NA, 'CHI BA 'OD GSAL MNGON DU BYAS
NAS, BAR DO'I YID KYI RANG BZHIN GYI BAR DO'I LUS GRUB PA NA,
LUS NGAG YID GSUM YIG 'BRU GSUM GYI RNAM PAR MOS PA BYAS NAS,
PHA MA RJES SU CHAGS PA'I KHU KHRAG DANG

@049A *, ,'DRES NAS YE SHES KYI SA THOB PA ZLA BA LAS BYUNG BA'I
RNAM PAR BSGYUR, DE NAS NUR NUR PO LA SOGS PA'I YIG 'BRU LAS
BYANG CHUB PA DANG, MKHRANG 'GYUS PHYAG MTSAN LAS BYANG CHUB PA
DANG, RKANG LAG 'GYUS PA SKU RDZOGS

PAR BYANG CHUB PA'I RNAM PAR BSGYUR NAS BSGOM PAR BSHAD PA YIN
PAS, LONGS SKU DANG SPRUL SKU GNYIS KAR RNAL 'BYOR PAS RANG NYID
DE DANG DE'I RNAM PAR MOS PAR BYED DO, ,'DI NI RDO RJE THEG PA'I
LHA'I RNAL 'BYOR THAMS CAD LA SHES DGOS TE, DE LTA MA

YIN NA LAM GYI GNAD CHEN PO 'CHUG GO ,DE BAS NA RANG BZHIN GYI
GNAS NAS MI BSKYOD PA BKUG NAS SPRUL SKUR BSGYUR BA DANG, DE'I
SHES BYED DU ZIL GNON RDO RJE'I TING NGE 'DZIN 'DREN PA NI 'BREL
PA MED DO, ,YANG PHYAG RGYA 'DU BYA BA MAN CHAD SRID PA SKYE

BA'I RIM PA DNGOS SU SBYAR BA MED KYANG, DANG PO'I SBYOR BA
BSKYED PA'I RIM PA DANG DNGOS SU SBYAR BAS, DON THOB TU BYAS NAS
SBYAR BA LA DE MI 'THAD DE, SANGS RGYAS PA'I PHRIN LAS LA SBYAR
BA MED ZER BA YANG, 'PHAGS PA YAB SRAS KYI GZHUNG LAS

GNYIS KA YANG DNGOS SU SBYAR BA MA MTHONG ZHING, DON THOG TU
BYAS NAS GNYIS KA LA SBYAR BA LA YANG MI RUNG BA MED PAR SEMS
SO, ,AA BHYAS, BSRUNG 'KHOR GYI THOG MAR SVA BHA WAS SNOD BCUD
STONG PAR BCUG NAS DE'I NGANG LAS 'KHOR LO MGYOGS

PAR 'KHOR BA'I RTZIBS LA KHRO BO 'GOD PAR BSHAD PA YE SHES ZHABS
KYI LUGS YIN GYI, 'PHAGS PA YAB SRAS KYI DGONGS PA MA YIN TE,
STONG PA SNGON DU BOR NAS BSRUNG 'KHOR SGOM PA NI, BSRUNG 'KHOR
GYI NANG DU GZHAL YAS KHANG BSGOM PA'I LUGS

@049B GZHAN YIN GYI, 'DI NI DE LTA MA YIN TE, DNGOS PO MED PA
BSGOM PA MIN, ,CES SOGS KYIS BSRUNG 'KHOR 'OD GSAL DU BCUG NAS,
YE SHES KYI SA BSGOM PA YIN LA, BSRUNG 'KHOR GYI SNGON LA STONG
PA BSGOM NA YE SHES KYIS LAN GNYIS SGOM

DGOS PAR 'GYUR, 'KHOR LO SER PO'I RTZIBS LA KHRO BO RNAMS 'GOD
PA RGYUD PHYI MA LAS BSHAD KYANG 'PHAGS PA YAB SRAS BSHAD RGYUD
GZHAN GYI RJES SU 'BRANGS NAS 'CHAD KYI RGYUD PHYI MA GTZO BOR
MI MDZAD DO, ,DE'I PHYIR 'KHOR LO YANG SGOM MI DGOS

SO, ,KHRO BO RNAMS LA YANG SA 'BYIN BYED PA YANG MNGON SPYOD KYI
SKABS SU KHRO BO'I 'KHOR LO BSGOM PA LA 'GREL PA BSHAD KYI,
BSRUNG 'KHOR GYI SKABS SU GTZO BO LA MNGAL 'BYIN DANG, KHRO BO
RNAMS NYI MA LA GNAS PA'I H'Um RING PO LA BSKYED PA YAB SRAS

KYI DGONGS PA YIN TE, MDO SDE LAS, RDO RJE 'CHANG CHEN PO SKU
MDOG DKAR PO'I BDAG NYID JI LTA BA BZHIN BSGOM PAR BYA'O, ,DE
NAS LE'U DANG PO LAS, YE SHES SGRON MA RDO RJE ZHES BYA BA'I
TING NGE 'DZIN GSUNG PA'I TSUL GYIS MI BSKYOD PA SKYED PA'I RJES

SU ZHUGS PAS ZHE SDANG RDO RJE SGYUR NAS ZHES DANG, MDOR BYAS
SU, NYI MA LAS GNAS H'Um LAS BYUNG, ,G-YON BRKYANG BA YI GNAS
PAS GNAS, ,KHRO BO BCU NI SPRO BAR BYA, ,ZHES GSUNGS SO, ,'KHOR
LO MI MNGON PAR MGYOGS PAR 'KHOR NAS

PHYOGS KYI RNAM DBYE MI NGES PA'I PHYIR DANG, KHRO BO RNAMS SU
PHYOGS SOGS BSRUNG BAR YANG MI 'GRUB BO, ,LUS DKYIL 'GOD PA'I
THAD DU, LHA DNGOS SU 'GOD PAR RAB TU SGRON GSAL LA SOGS PA LAS
BSHAD PA'I RJES SU 'BRANG BA YANG YAB SRAS KYI

@050A *, ,DGONGS PA MIN TE, MDOR BYAS SU, DE NAS PHUNG PO LA
SOGS PA'I, ,DBYE BA SHES PAS SNANG MDZAD SOGS, GNOD MDZES BAR DU
SA BON GYI, DGOD PA YANG DAG NYID DU 'GOD, CES GSUNGS SHING, SA
BON NYID

'GOD PA CHES GSAL LO, ,'O NA PHUNG PO LA SOGS PA LA LHA NYID
'GOD PAR BSHAD PA MA YIN NAM ZHE NA, 'DIR RGYU DANG 'BRAS BU
DBYER MI PHYED PAR BSAMS NAS, SA BON NYID LHA'I NGO BO BSAMS NAS
LHA 'GOD PAR BSHAD LA, RGYUD GZHAN DU SA BON

DANG LHA 'GOD PA RNAM GRANGS SU BSHAD DO, ,YAB LA GZUGS RDO RJE
SOGS KYI SA BON 'GOD PA YANG MDOR BYAS KYI DGONGS PA MA YIN TE,
YUL LNGA NI YUM GYI DBANG PO LNGA LA 'GOD PAR BSHAD PA'I PHYIR
RO, ,SEMS CAN THAMS CAD YAB LA 'GOD NA YUM

LA YANG SNYING SOGS SKYE MCHED LA DGOD DGOS PAR THAL BA'I PHYIR
RO, ,CI STE SA SNYING LA SOGS DE DAG DANG, ,SNYOMS PAR 'JUG PA
SHES PAR BYED, ,ZHES BSHAD PAS, YUM GYI SKYE MCHED LA YANG YAB
YUM GNYIS KA'I SA BON 'GOD PAR BSHAD DO ZHE

NA, DE LTAR NA LHA BSKYED PA NA DE BZHIN GSHEGS PA LNGA DANG,
KHRO BO BCU LA SOGS PA YAB YUM ZHAL SBYOR DU BSGOM DGOS PAS GNAS
SO SOR BSGOM PA MI 'THAD PA'I PHYIR RO, ,RNAM GZHAG RIM PAR YUL
GYI LHA MO RNAMS 'GOD PA NI, YAB YUM GNYIS

KA'I LUS DKYIL LA DGONGS NAS, SUM CU RTZA GNYIS 'GOD PAR BSHAD
PA YIN TE, PHYUNG BA'I DKYIL 'KHOR LA LHA SUM CU RTZA GNYIS 'GOD
PA'I SHES BYED DU, YAB YUM GNYIS KA'I LUS DKYIL LA SUM CU SO
GNYIS YOD PAR BSHAD PA DANG 'DRA'O, ,SPYAN

@050B MA, MA M'A KI, GOS DKAR MO, ,SGROL MA RNAMS LTE BA, SNYING
KHA, MGRIN PA, SPYI BO RNAMS SU 'GOD PA YANG, SAm BHU tIR, 'KHOR
LO BZHI DANG LHA MO BZHI SBYAR BA LA BSAMS PA YIN GYI, 'PHAGS
PA'I DGONGS PA MIN TE, MDOR BYAS

SU, SPYAN DANG MA M'A KI DANG NI, ,DE BZHIN DU NI GOS DKAR MO,
,SGROL MA YANG NI SNGAGS PA YIS, ,SA LA SOGS PAR RNAM PAR 'GOD,
,CES 'BYUNG BA BZHI'I GNAS SU LHA MO RNAMS 'GOD PAR BSHAD LA, DE
LA SA RNAM PAR DAG PA SPYAN, RLUNG DAG

PA SGROL MA, CHU DAG PA MA M'A KI, ME DAG PA GOS DKAR MO RNAMS
GO RIMS BZHIN DU, SA RLUNG GI GNAS 'DOMS DANG, RLUNG GI GNAS LTE
BA DANG, CHU RLUNG GI GNAS SNYING KHA DANG, ME RLUNG GI GNAS
MGRIN PA DAG TU DGOD DO, ,SKU GSUNG

THUGS BYIN GYIS RLOB PA'I SKABS SU, SPYI BO LA SOGS PA'I GNAS
GSUM DU AOm A'A: H'Um LA SOGS PA'I YIG GE GSUM BKOD NAS, SPYAN
MA LA SOGS PA'I LHA MO RNAMS YAB DANG ZHAL SBYOR DU SPRO BA YANG
MIN TE, 'BRU GSUM LA LHA MO RNAMS RKYANG PA

SPROS PA, DE DAG GIS SNYAN PA'I GLU DBYANGS KYIS RANG BZHIN GYI
GNAS NAS, SKU RDO RJE LA SOGS PA 'KHOR BCAS BKUG LA, DE DAG DANG
SNYOMS PAR ZHUGS PA'I MDUN DU GSOL BA 'DEBS PAR RAB TU SGRON
GSAL LAS BSHAD PA 'THAD DE, MDO

'GREL LAS, MGO BO DANG, LKOG MA DANG, SNYING KHA'I PHYOGS SU YIG
GE GSUM RNAM PAR BKOD LA, DE LAS BYUNG BA'I SPYAN LA SOGS PA'I
TSOGS KYIS, SKU RDO RJE LA SOGS PA BKUG LA, ZHES GSUNGS PA'I
PHYIR RO, ,BSRUNG 'KHOR GYI SKAB SU

@051A *, ,KHRO BO'I PHYI ROL DU LCAGS DANG, CHU DANG, ME DANG,
RLUNG GI RA BA BZHIS BSKOR BAR BSHAD PA'I LUGS GZHAN YIN GYI,
'DI PA'I LUGS MIN NO, ,H'Um LAS RDO RJE'I SA BZHI DANG, tIKKA RA
DZA H'Um ZHES 'DOD RGYAL GYI SNGAGS

KYIS RDO RJE'I RA BA DANG, H'Um KA RA H'Um ZHES H'Um MDZAD KYI
SNGAGS KYIS RDO RJE'I DRA BA PHYED PA YANG MDO 'GREL LAS BSHAD
DO, ,YANG SEMS PA SUM BRTZEGS KYI SKABS SU YE SHES SEMS DPA'
GSUNG RDO RJE DMAR PO ZHAL GCIG PHYAG GNYIS PAR RDO RJE SEMS

DPA'I SGRUB THABS KYI RJES SU 'BRANG BA MI 'THAD TE, RGYUD THAMS
CAD LAS YE SHES SEMS DPA' DAM TSIG SEMS DPA' DANG 'DRA BAR BSHAD
CING, MDO 'GREL LAS, DAM TSIG SEMS DPA'I SNYING KHAR YE SHES
SEMS DPA' SA BON LAS BKUG PA

DANG, CES SNYING KHA'I SA BON H'Um LAS YE SHES SEMS DPA' RANG
DANG 'DRA BA'I THUGS RDO RJE 'GUGS PAR BSHAD PA'I PHYIR DANG,
GSUNG RDO RJE YIN NA AA: LAS BKUG PAR RIGS PA'I PHYIR RO, ,RDO
RJE SEMS DPA'I SGRUB THABS NI, DPAL LDAN ZLA BAS

MDZAD PA MIN TE, 'PHAGS PA NYID KYIS MDOR BYAS LTA BU'I SGRUB
THABS SHIN TU GSAL BAR MDZAD BZHIN DU DE TSIG LHUG TU BKROL BA
TZAM GYIS DPAL LDAN ZLA BA LTA BU GA LA MDZAD, GDAN 'GOD PA'I
SKABS SU, GTZO BO LA NYI GDAN BYED PA YANG MI 'THAD

TE, SPRUL SKUR BSGYUR PA YAN CHAD, GTZO BO ZLA GDAN LA BZHUGS
PAR 'GREL PAS BSHAD PA'I PHYIR TE, 'GREL PAR DE NYID DANG, ZLA
BA DANG, SA BON DANG, PHYAG MTSAN DANG, SKU RIM KYIS BYUNG NAS
BCOM LDAN 'DAS ZLA BA'I DKYIL 'KHOR GYI STENG

@051B NA JI SKAD BSHAD PA'I GZHAL YAS KHANG GI NANG DU BZHUGS SO
ZHES BSHAD DO, ,DE BAS NA GTZO BO LA MNGAL 'BYIN GYI MI BSKYOD
PA BCUG STE, ZHE SDANG RDO RJE BSGYUR BA NA, ZLA GDAN NYI MAR
GYUR GYI DE GONG LHAG MOS YAN CHAD KYI GTZO BO RNAMS ZLA BA'I
GDAN

NO, ,RDO RJE PADMA BYIN GYIS RLOB PA'I DUS SU RDO RJE'I BU GA
PHAt KYIS 'GOG CES PA NI MI 'THAD TE, MNGAL 'BYIN GYI DUS SU
BYANG SEMS GTONG BA'I SKABS YIN PA'I PHYIR DANG, 'GREL PAR YANG,
YIG GE PHAt KYIS BYANG CHUB KYI SEMS DBAB PAR BYA'O, ,

ZHES BSHAD PAS SO, ,RIGS BDAG LA YANG YAB BRKYANG PAS 'JOG PA
DANG, DAM TSIG PA BSKYED PA'I RJES SU DBANG BSKUR GYI LHA YAB
YUM GNYIS KYIS BYANG CHUB KYI SEMS KYIS DBANG SKUR BA YANG MI
'THAD TE, DAM TSIG PA BSKYED PA NA RIGS BDAG

YAB YUM ZHAL SBYOR DU BSGOMS NAS, DE DAG GIS BYANG CHUB KYI SEMS
KYIS DBANG BSKUR BA RGYUD KYI DGONGS PA YIN TE, LHA DBANG BSKUR
BA'I SKABS SU, SNGAGS RNAMS THAMS CAD NYID LA YANG, SPYI BO NAS
NI BSKUL BA SHIS, ,CES RTZA RGYUD LAS

GSUNGS SHING, DE'I 'GREL PAR, BSHAD MA THAG PA'I DBANG BSKUR BA
THAMS CAD LA SBYOR BAS NA SBYOR BA STE DE RNAMS KYI SBYOR BA'I
SNGAGS RNAMS LA SPYI BOR GNAS PAS BSKUL BA STE, RANG RANG GI
PHYAG RGYA DANG BCAS PAR BDE BA CHEN PO'I RJES SU MYONG

BA'I SHIS PA STE TSIM PAR BYED PA YIN NO ZHES BSHAD PA'I PHYIR
DANG, DE'I DON DU BSAMS NAS RNGOG LUGS KYI RAS BRIS RNAMS LA'ANG
RIGS BDAG ZHAL SBYOR DU MDZAD PAR SNANG BA'I PHYIR RO, ,RTEN
GZHAL YAS KHANG BSKYED PA'I DUS SU THIG TSOD KYIS

@052A *, ,BKOD PA YANG, TSIG MANG PA TZAM LA DGA' BAR ZAD KYI
'THAD PAR MTHONG TE, BRIS BYA'I DKYIL 'KHOR LA THIG TSAD KYIS
BKOD PA GAL CHE'I, BSGOM BYA'I DKYIL 'KHOR LHA'I ZHAL PHYAG GI
GRANGS DANG, PHYAG MTSAN GYI

RNAMS PA DANG, RTEN DANG BRTEN PA'I DKYIL 'KHOR GYI KHA DOG
DANG, DBYIBS LA SOGS PA'I RNAM PA JI LTA BA BZHIN DU BLO LA
'CHAR BA GAL CHE'I THIG TSAD KYI SA GCOD PA'I RNAM PA JI LTA BA
BZHIN BSGOM PA'I TSE BLO LA 'CHAR DGOS NA HA CANG THAL TE, RANG

BZHIN GYIS GRUB PA'I YE SHES KYI DKYIL 'KHOR RGYA DANG SPANGS
TSAD LAS 'DAS PA'I THIG GIS GZHAL MI NUS PA'I PHYIR DANG, DPAL
MCHOG DANG POR, RDO RJE SEMS PA'I GZHAL YAS KHANG NAM MKHA' GAR
KHYAB TU GNAS PAR GSUNG PA'I PHYIR RO, ,RDO RJE

'PHRENG BAR YANG, GTZO BO GANG DU RGYU BA YI, DE YI GNAS NI NAM
MKHA'I NYID, ,CES PA'I DON YANG DE DANG GCIG PAR SNANG NGO, ,CES
GSUNGS PA 'DI NI 'DUS PA'I SGRUB THABS MDOR BYAS DANG RNAM GZHAG
GI tIKA RNAM GNYIS KYI KHYAD PAR CUNG ZAD TZAM

ZHUS PA LA, RJE BTZUN DAM PA KU MA RA MA TI'I ZHAL SNGA NAS
GNANG BA LAGS SO,, ,,DGE LEGS SU GYUR CIG, ` ,SNGAGS 'CHANG KUN
DGA' ZLA BA'I ZHUS LAN, PHUNG PO GSUM PA'I MDO LAS, DMIGS PA LA
GNAS TE BDAG GIS SEMS CAN

MA MCHIS PA LA SEMS CAN DU 'DU SHES PA DANG, SEMS CAN SGYU MA
LTA BUR MA 'TSAL NAS BLA NA MED PA YANG DAG PAR RDZOGS PA'I
BYANG CHUB TU SEMS BSKYED PA GANG LAGS PA DE 'CHAGS SO, ,ZHES
SOGS KYI GSHAGS PA 'DI SO SO'I SKYE BO'I GNAS

@052B SKABS KYI GSHAGS PA YIN, RGYU MTSAN MTSAN 'DZIN MNGON ZHEN
GYIS BCINGS PA'I DGE BA CI BYAS KYANG BYANG CHUB KYI RGYU RNAM
DAG TU MI 'GYUR, DE'I PHYIR MTSAN 'DZIN GYI CHA 'CHAGS PA YIN
GYI, DGE BA'I CHA 'CHAGS PA MA YIN, 'CHAGS PA'I DON YANG

PHYIN CHAD DGE BA CI BYED STONG NYID KYI SHES RAB KYIS ZIN PAR
BYED CING, MTSAN 'DZIN LAS LDOG PAR DAM BCA' BA TZAM YIN GYI,
SPYOD 'JUG LAS, BDAG KYANG 'JAM DBYANGS BKA' DRIN GYIS, ,ZHES
SOGS SA MA THOB BAR DU, ZHES SOGS RAB TU

'BYUNG BAR SMON LAM 'DEBS PA'I RGYUN SO SO SKYE BO KHYIM NA 'DOD
YON DANG RNAM G-YENG GI DBANG DU SONG NAS BYANG CHUB KYI GEGS SU
'GYUR BA LA DGONGS, SA THOB NAS GZHAN DON DU KHYIM NA GNAS
KYANG, 'DOD YON DANG RNAM G-YENG GI DBANG DU 'GYUR MI

SRID, SA THOB NAS BYANG CHUB SEMS DPA' KHYIM PA DANG RAB TU
BYUNG BA'I RTEN GANG LA GNAS NA SEMS CAN GYI DON DU 'GYUR BA DE
LA GNAS KYI GCIG TU KHYIM PA'AM RAB TU BYUNG BA'I RTEN LA GNAS
PA'I NGES PA MED, SNGAGS DANG PHAR PHYIN GYI LAM BDEN PA MA

MTHONG BAR LA THA DAD CING, BDEN PA MTHONG PHYIN CHAD LAM GNYIS
'DRES MA YIN ZER BA'I LUGS LA, BDEN MTHONG PHYIN CHAD LA GNYIS
PO DON GCIG NA, SNGAGS KYI BDEN PA MTHONG BA'I RNAL 'BYOR PAS
SLAR YANG BSKAL PA GRANGS MED PA GNYIS SU

TSOGS BSAGS NAS, SANGS RGYAS THOB DGOS PAR 'GYUR TE, PHAR PHYIN
THEG PA'I LAM GYIS BDEN PA MTHONG BA'I 'PHAGS PA RNAMS KYIS
GRANGS MED GNYIS PAS MA DAG PA BDUN BGROD DGOS SHING, GRANGS MED
GSUM PAS DAG PA SA GSUM BGROD

@053A *, ,PAR PHAR PHYIN THEG PA LAS BSHAD PA'I PHYIR, YANG NA
PHAR PHYIN LAM GYIS BDEN PA MTHONG BA'I 'PHAGS PAS SKYE BA
'DI'AM, BAR DO'AM, SKYE BA BDUN NAM BCU DRUG TSUN CHAD KYIS
SANGS RGYAS THOB PAR 'GYUR TE, RDO RJE THEG

PA LAS BSHAD PA'I PHYIR RO, ,GAL TE SNGA MAS 'DOD, PHYI MA LA MA
NGES TE, SNGAGS KYIS TSE 'DI NYID LA SANGS RGYAS THOB PA SOGS
MTHONG LAM TZAM THOB PA LA DGONGS PAS DRANG DON YIN GYI NGES DON
MA YIN TE, BSKAL PA GRANGS MED GSUM GYI TSOGS

KYIS THOB PAR BYA BA'I SANGS RGYAS TSE GCIG LA 'GRUB PA MI SRID
PA'I PHYIR RO SNYAM NA, 'O NA, SNGAGS KYI LAM GYIS TSE 'DI LA
MTHONG LAM THOB PA YANG MI SRID PAR 'GYUR TE, PHAR PHYIN THEG PA
LAS, SA DANG PO BSKAL PA GRANGS MED GCIG GIS THOB

PAR BSHAD PA'I PHYIR DANG, BSKAL PA GRANGS MED GCIG GI TSOGS
SKYE BA GCIG LA RDZOGS PA MI SRID PA'I PHYIR ZHES PA MTSUNGS SO,
,CI STE, THABS MANG DKA' BA MED PA DANG, DBANG PO RNON POS DBANG
BYAS NAS, ,SNGAGS KYI THEG PA KHYAD PAR

'PHAGS, ,ZHES SOGS BSHAD PAS PHAR PHYIN THEG PA'I GDUL BYA LAS,
SNGAGS KYI THEG PA'I GDUL BYA CHES DBANG PO RNO BA DANG, SNGAGS
KYI LAM THABS MKHAS PA DANG, DKA' BA MED PA LA SOGS PA'I RGYU
MTSAN GYIS GRANGS MED GCIG GI TSOGS SKYE

BA GCIG LA RDZOGS PA LA 'GAL BA MED PAS, RTAGS PHYI MA GRUB CE
NA, 'O NA JI SKAD BSHAD PA'I RGYU MTSAN DE NYID KYIS SO SO'I
SKYE BO'I GNAS SKABS NA YANG SNGAGS DANG PHAR PHYIN THEG PA'I
LAM LA NYE RING GI KHYAD PAR DE TZAM YOD NA, SNGAGS KYI RNAL

@053B 'BYOR PA BDEN PA MTHONG BAS TSE GCIG DANG SKYE BA BCU DRUG
TSUN CHAD DU GRANGS MED GNYIS KYI TSOGS RDZOGS PA LA 'GAL BA CI
YOD, DE'I PHYIR, YANG NA SNGAGS DANG PHAR PHYIN THEG PA'I NYE
RING GTAN MED PAR KHAS BLANG DGOS NA DE YANG MI RIGS

TE, RGYUD DANG SHING RTA CHEN PO'I BSTAN BCOS RNAM DAG DU MA
DANG 'GAL BA'I PHYIR RO, ,DES NA SA THOB NAS KYANG SNGAGS DANG
PHA ROL TU PHYIN PA'I LAM LA NYE RING GI KHYAD PAR SHIN TU
CHE'O, ,'O NA, SA THOB NAS 'PHAGS PA THAMS CAD SNGAGS KYI LAM LA

'JUG PAR 'GYUR TE, LAM DE NYID SLA BA DANG BDE BA DANG MYUR BA'I
PHYIR, DE LTAR NA 'PHAGS PA KUN SKYE BA DE NYID DAM BCU DRUG
TSUN CHAD DU SANGS RGYAS PAR 'GYUR ZHING, MDO LAS GRANGS MED
GSUM DU TSOGS BSAG DGOS PAR BSHAD PA DANG MI

'GAL TE, THABS MKHAS PA DANG DBANG PO'I KHYAD PAR GYIS SKYE BA
GCIG LA SOGS PAR GRANGS MED GSUM GYI TSOGS 'DUMS PA'I PHYIR RO,
,DPER NA PHAR PHYIN THEG PA NYID LAS KYANG, DAG PA SA GSUM
GRANGS MED THA MAS RDZOGS DGOS PAR BSHAD

KYANG, GSANG CHEN THABS LA MKHAS PA'I MDO LAS, BYANG CHUB SEMS
DPA' MI SKYE BA'I CHOS LA BZOD PA THOB PAS 'DOD NA ZHAG BDUN NAS
'TSANG RGYA'O ZHES GSUNGS PAS, SA BRGYAD PA THOB NAS MYUR DU
SANGS RGYA BAR 'DOD NA ZHAG BDUN GYIS GRANGS

MED GCIG 'DUMS PAR BSHAD PA BZHIN NO, ,GZHAN YANG DED DPON THABS
LA MKHAS PAS MI NAG PO BSAD PA DANG, BRAM ZE'I KHYE'U BLO GROS
BZANG POS TSONG DPON GYI BU MO LA BGROD PA SOGS THABS MKHAS KYI
LAS BYA RDZOGS KYI SKAD CIG MA RE RES KYANG

@054A *, ,BSKAL PA STONG DANG KHRI LA SOGS PA'I TSOGS 'DUMS PAR
MDO LAS KYANG BSHAD PAS PHAR PHYIN THEG PA LAS CHES KHYAD PAR
'PHAGS PA'I SNGAGS KYI LAM GYIS TSE GCIG LA SOGS PA DUS THUNG
NGU LA GRANGS MED GSUM GYI TSOGS

'DUMS PA LA 'GAL BA CI YANG MED DO, ,LAM SLA BA DANG MYUR BA LA
SOGS KYIS 'PHAGS PA THAMS CAD SNGAGS KYI LAM LA 'JUG PAR YANG MA
NGES TE, SO SO SKYE BO BDAG LA CHAGS PA DANG LDAN PA DAG LAM SLA
BA DANG MYUR BA DAG DON DU GNYER BA YIN

GYI, 'PHAGS PA SHES RAB KYIS BDAG SRED BCAD PA RNAMS NI DE LTA
MA YIN TE, SNYING RJE'I DBANG GIS GZHAN DON DU 'KHOR BA JI SRID
PAR GNAS KYANG SKYO BA MED PAS MYUR DU 'TSANG RGYA BA DON DU MI
GNYEN PA'I PHYIR DANG, 'DOD YON LA SRED PA SPANGS

PAS, 'DOD YON LAM DU BYED PA'I LAM BDE BA LA 'DOD PA MED PA'I
PHYIR RO, ,'O NA SNGAGS KYI RNAL 'BYOR PA YANG BDEN PA MTHONG
NAS SNGAGS KYI LAM DE NYID LA CI'I PHYIR 'JUG CE NA, DE NI SNGAR
LAM DE LA GOMS PAR BYAS PA'I PHYIR DANG, LAM DE NYID

KYI SKYON MA MTHONG ZHING LAM GZHAN GYI YON TAN LHAG PO MA
MTHONG BA'I PHYIR, SNGAR GYI LAM DE NYID KYI RGYUN GOMS PAR BYED
PA YIN NO, ,GZHAN YANG SNGAGS KYI THEG PA NI, BDAG CAG GI STON
PA 'DI LTA BU 'BA' ZHIG KHO NA'I SMON LAM DANG GDUL BYA'I DBANG

GIS GSUNG GI SANGS RGYAS GZHAN GYIS NI MI GSUNG BAR BSHAD PAS
'PHAGS PA THAMS CAD SNGAGS KYI LAM GYIS 'JUG PAR MA NGES SO,
,TSUL GSUM SGRON MER, DON GCIG NA YANG MA RMONGS DANG, ,ZHES
DANG PHAR PHYIN THEG PA'I 'BRAS BU SANGS RGYAS

@054B SU DON GCIG PAR GSUNGS PA'I DGONGS PA RGYUD SDE SPYI RNAMS
KYI LUGS KYIS 'BRAS BU SANGS RGYAS SU RIGS CIG PA TZAM LA DGONGS
KYI, SPANGS PA DANG RTOGS PA SOGS RNAM PA THAMS CAD DU DON GCIG
PA MA YIN TE, SAM BU tIR, SKYE BA 'DIR

SANGS RGYAS NYID DAM RDO RJE SEMS DPA' THOB PAR 'GYUR TE, GANG
DAG BSAM GYIS MI KHYAB PA'I GNAS MA THOB PA DE NI BDE BAR GSHEGS
PA STE SANGS RGYAS YIN LA, MTSAN GZHI MTSON PA NI RDO RJE SEMS
DPA' YANG DAG PA'O, ,ZHES GSUNG PAS PHAR

PHYIN THEG PA'I 'BRAS BU NI BCU GCIG KUN DU 'OD KYI SA YIN LA,
DE NI SANGS RGYAS SAM BDE PAR GSHEGS PA ZHES BYA'I RDO RJE SEMS
DPA' ZHES MI BYA LA, SNGAGS KYI 'BRAS BU NI SA BCU GSUM PA RDO
RJE SEMS DPA' YIN ZHING, DE NYID SNGAGS KYI THEG

PA'I LAM THUN MONG MA YIN PA'I NYE RGYU LA BRTEN NAS THOB KYI
PHAR PHYIN THEG PA'I LAM GYIS THOB MI NUS ZHES GSUNG BAR SNANG,
TSUL GSUM SGRON ME'I DGONGS PA SNGAGS DANG PHAR PHYIN THEG PA'I
'BRAS BU DON GCIG PA YIN ZHING, RGYA GAR GYI SLOB DPON DU

MA'ANG DE BZHIN DU BZHED, GONG MA RNAMS KYI BZHED PA DE LA MTHAR
THUG GI 'BRAS BU THOB PA LA SNGAGS KYI NYE RGYU KHO NA LA BRTEN
DGOS NA, 'OG MIN GYI RTEN LA SANGS RGYAS THOB PA MI SRID PAR
'GYUR TE, 'OG MIN GYI RTEN LA NYE RGYU PHYAG RGYA BRTEN PA MI
SRID

PA'I PHYIR RO, ,GZHAN YANG PHAR PHYIN THEG PA'I LAM GYI MTHAR
THUG SHER PHYIN GYIS SPANG MI NUS PA'I SGRIB PA ZHIG KYANG KHAS
BLANG DGOS PAR SNANG STE SHIN TU DKA', 'O NA, SAM BU tIR DGONGS
PA JI LTAR YIN ZHE NA, SPYIR RGYUD SDE RNAMS LAS MI BSKYOD PA

@055A *, ,LA SOGS PA DE BZHIN GSHEGS PA LNGA DANG, PHYAG NA RDO
RJE LA SOGS PA'I BYANG CHUB SEMS DPA' RNAMS NYAN PA PO'I 'KHOR
DANG RDO RJE SEMS DPA' RGYUD GSUNG BA PO STON PA'I RNAM PAR GDUL
BYA'I SNANG TSUL LA LTOS NAS

GSUNGS, SNANG TSUL LA GTZO 'KHOR GYI RNAM PA BYUNG BA NA RTOGS
PA MTHO DMAN GYI KHYAD PAR SNANG TSUL LA 'BYUNG, NGES DON LA NI
RDO RJE SEMS DPA' GCIG GI RNAM 'PHRUL YIN PAS SPANGS RTOGS MTHO
DMAN GYI KHYAD PAR MED, DE LA SNGAGS KYI SA BCU

GSUM GYIS SA BCU PA MAN CHAD LA GNAS PA LA BYANG CHUB SEMS DPA'
ZHES BYA STE, PHYAG NA RDO RJE LA SOGS PA RNAMS SO, ,SA BCU GCIG
PA DANG BCU GNYIS PA LA GNAS PA LA BDE BAR GSHEGS PA ZHES BYA
STE MI BSKYOD PA LA SOGS PA'O, ,BCU GSUM

PA LA NI RDO RJE SEMS DPA' STON PA ZHES BYA STE RDO RJE 'CHANG
CHEN PO'O, ,DE'I PHYIR SAm BU tI'I DGONGS PA NI, GDUL BYA'I
SNANG TSUL GYI DBANG DU BYAS NAS BDE BAR GSHEGS PA DANG, RDO RJE
SEMS DPA' LA YANG SPANGS RTOGS MTHO DMAN YOD PA LTAR BSHAD PA

YIN GYI, PHAR PHYIN THEG PA'I SANGS RGYAS DANG RDO RJE SEMS DPA'
LA RTOGS PA MTHO DMAN YOD PAR BSHAD PAR MI SEMS SO, ,SGRIB PA
GSUM GYI NGO BO CI ZHES PA, MDZOD DU, MTSAMS MED PA YI LAS RNAMS
DANG, ,NYON MONGS SHAS CHE NGAN 'GRO

DANG, ,SGRA MI SNYAN SGRIB GSUM DU 'DOD, ,CES GSUNGS PAS MTSAMS
MED PA LNGA LA SOGS PA PHYI MA LA DMYAL BA MYONG NGES KYI LUS
NGAG GI LAS RNAMS LAS SGRIB DANG, MA NING MTSAN GNYIS PA LA SOGS
PA'I RGYUD KYI NYON MONGS PA LTA BU GNYEN PO SKYE

@055B BA'I GO SKABS MED PA'I CHAGS SOGS DRAG LA YUN RING DU
'BYUNG BA NYON MONGS PA'I SGRIB PA DANG, NGAN SONG GSUM DANG
SGRA MI SNYAN GYI RNAM SMIN GYI LUS LTA BU RNAM SMIN GYI SGRIB
PA'O, ,DE LA LAS KYI SGRIB PAS TSE 'DI DANG PHYI MAR YANG 'PHAGS
LAM SKYE

BA'I GEGS BYED, SGRIB PA GZHAN GNYIS KYIS TSE 'DIR 'PHAGS LAM
SKYE BA'I GEGS BYED PAS SGRIB PAR BZHAG GO ,BLA MA GONG MA DAG
GIS, LANG GSHEGS LAS, GTZANG MA'I RIGS DAG SPANGS PA YIS, ,'OG
MIN ZHES BYA NYAMS DGA' BAR, ,

YANG DAG RDZOGS SANGS DER SANGS RGYAS, ,SPRUL PA PO NI 'DIR
'TSANG RGYA, ,ZHES GSUNG PA'I GNAS GTZANG MA'I GONG GI 'OG MIN
NI, BYANG CHUB SEMS DPA' SA BCU PA RNAMS BZHUGS PA'I GNAS YIN
GYI, LONGS SKU'I ZHING MA YIN TE, DE NI 'JIG

PAR BYED CING MI RTAG PA YIN LA, LONGS SKU'I ZHING 'OG MIN STUG
PO BKOD PA NI MI 'JIG STE, RDO RJE RTZE MO LAS, 'OG MIN STUG PO
NYAMS DGA' 'DIR, ,STUG PO'I ZHING KHAMS 'JIG MED PA, ,DES NA
SANGS RGYAS RNAMS KYI CHOS, ,RDZOGS PA

LONGS SPYOD TSUL 'DI 'BYUNG, ,ZHES GSUNGS LA, DE GANG YIN NA
PHAL CHEN NAS GSUNGS PA'I MI MJED KYI 'JIG RTEN GYI KHAMS LA
SOGS PA BSAM GYIS MI KHYAB PA CHUD PA NI, GZHI DANG SNYING PO ME
TOG GIS BRGYAN PA ZHES BYA LA, DE LTA BU BSAM

GYIS MI KHYAB PA CHUD PA NI 'JIG RTEN GYI KHAMS RGYA MTSO ZHES
BYA BA YIN LA, DE YANG DE BZHIN GSHEGS PA RNAM PAR SNANG MDZAD
GANGS CHEN MTSO'I PHYAG GI MTHIL GYI SPOS CHU'I RGYA MTSO YID DU
'ONG ZHING, 'OG ZER MTHA' YAS PA ZHES BYA BA'I DBUS NA 'JIG

@056A *, ,RTEN GYI KHAMS BZHI DANG ME TOG GIS RGYAN PA ZHES BYA
BA KUN NAS GRU BZHIR 'DUG PA, RGYAR 'JIG RTEN GYI KHAMS SANGS
RGYAS KYI ZHING BRJOD DU MED PA'I ZHING GRANGS MED KYIS BSKOR
BA, DPANG SU STONG GSUM NYI SHU RTZA LNGA

BRTZEGS PA'I BCU GSUM PA NI MI MJED 'DI GNAS LA, DE'I NANG NAS
KYANG DBUS KYI GLING BZHI LAS MCHOG TU GYUR PA 'DZAM BU'I GLING
'DI NA BCOM LDAN SH'AKYA THUB PA 'DI BZHUGS CES DANG, BCOM LDAN
'DAS DE BZHIN GSHEGS PA RNAM SNANG YE SHES

GANG CHEN MTSO BYANG CHUB SEMS DPA'I 'KHOR GYIS BSKOR BA GANG NA
BZHUGS PA'I ZHING DE LONGS SKU'I ZHING STUG PO BKOD PA YIN ZHES
PHAL CHEN GYI DGONGS PA BLANGS NAS, RGYUD SDE SPYI RNAMS SU BKOD
PA DE TSIG DON GNYIS KA MA DAG PAR SNANG, DE'I

RGYU MTSAN, PHAL CHEN NAS, GZHI DANG SNYING PO ME TOG GIS KUN DU
RGYAN PA ME TOG GIS ZHES BSHAD PA MED, PHYAG RDOR DBANG BSKUR
BA'I RGYUD LAS, MI MJED 'JIG RTEN GYI KHAMS LA SOGS PA STONG
GSUM RE RE LA GLING BZHI PA BYE BA PHRAG BRGYA

BRGYA, STONG GSUM GYI BYE BA PHRAG BRGYA LA RAB 'BYAMS GYI RGYUD
GCIG ,DE BYE BA PHRAG BRGYA LA RAB 'BYAMS KYI 'TSAMS SBYOR, DE
BYE BA PHRAG BRGYA LA RAB 'BYAMS KYI RGYUD BAR MA, DE BYE BA
PHRAG BRGYA LA GZHI DANG SNYING PO KUN TU BRGYAN PA ZHES BYA
BA'I 'JIG

RTEN GYI KHAMS YIN ZHING, DE NI BDAG CAG GI STON PA 'DI'I SPRUL
PA'I SKU'I 'PHRIN LAS 'JUG PA'I ZHING DU BSTAN PA YIN GYI, LONGS
SKU'I ZHING DU MA BSTAN, PHAL CHEN NAS BSTAN TSUL NI, 'JIG RTEN
GYI KHAMS RGYA MTSO ZHES BYA BA GANG DU 'JIG RTEN GYI

@056B KHAMS GRANGS MED PA NANG DU CHUD PA'I 'JIG RTEN GYI KHAMS
KYI SPYI MING YIN LA, DE LTA BU'I 'JIG RTEN GYI KHAMS DU MA CIG
BSHAD CING, DE'I NANG NAS BDAG CAG GI STON PA 'DI SNGON BYANG
CHUB SEMS DPA'I SPYAD PA SPYOD PA'I 'PHRIN LAS 'JUG PA'I ZHING
DU

SMON LAM BTAB CING, YONGS SU SBYANGS PA'I 'JIG RTEN GYI KHAMS
RGYA MTSO NI SNGON 'BYUNG BA'I 'JIG RTEN GYI KHAMS RGYA MTSO'I
RDUL DRI MA MED PA PHYOGS KUN TU SNANG BA ZHES KYANG BYA, BCOM
LDAN 'DAS RNAM PAR SNANG MDZAD GANGS CHEN YE SHES MTSO'I PHYAG

GI MTHIL GYI RDUL PHRA RAB KYI SNYING PO LA GNAS PA'I 'JIG RTEN
GYI KHAMS RGYA MTSO ZHES BYA BA DE YIN LA, DE'I BKOD PA NI, 'JIG
RTEN GYI KHAMS PHRAG BCU'I RDUL PHRA RAB DANG MNYAM PA'I DKYIL
'KHOR GYI STENG NA SPOS CHU'I RGYA MTSO DPAG DU MED PA

YOD, DE'I STENG NA BZHI RIN PO CHE'I PADMA CHEN PO RDO RJE RIN
PO CHE'I KHOR YUG CHEN POS SKOR BA, DE'I NANG NA SPOS CHU'I RGYA
MTSO DPAG TU MED PA YOD CING, DE RE RE LA 'JIG RTEN GYI KHAMS
DPAG TU MED PA GNAS, DE RNAMS KYI NANG GI DBUS MA SPOS KYI

CHU'I RGYA MTSO YID DU 'OD ZHING 'OD ZER MTHA' YAS PA ZHES BYA
BA LA STONG GSUM RE RE YANG 'JIG RTEN GYI KHAMS BRJOD DU MED
PA'I GRANGS KYIS BSKOR BA'I STONG GSUM NYI SHU RTZA GCIG YOD
PA'I BCU GSUM PA MI MJED 'JIG RTEN GYI KHAMS 'DI NA BDAG CAG GI

STON PA 'DI'I LONGS SKU RNAM PAR SNANG MDZAD BZHUGS PAR BSHAD
CING, 'JIG RTEN GYI KHAMS GZHAN DANG GZHAN NA SANGS RGYAS GZHAN
DANG GZHAN BZHUGS PAR BSHAD, RNAM SNANG YE SHES GANGS CHEN MTSO
YANG STONG PA 'DI'I LONGS SKU MA YIN GYI, GONG

@057A *, ,DU BSHAD PA'I YE SHES GANGS CHEN MTSO'I PHYAG GI MTHIL
GYI RDUL PHRA RAB LA GNAS PA'I 'JIG RTEN GYI KHAMS RGYA MTSO NI
NANG TSAN 'JIG RTEN GYI KHAMS GCIG NA BZHUGS PAR BSHAD, DE YANG
SANGS RGYAS GZHAN ZHIG GI SPRUL

PA'I SKU YIN PAR MNGON, YE SHES GANGS CHEN MTSO'I PHYAG GI MTHIL
NA BZHUGS PA'I 'JIG RTEN GYI KHAMS RGYA MTSO ZHES BYA BA DE YANG
'JIG RTEN KHAMS DE LA MING DE SKAD BTAGS PAR ZAD KYI YE SHES
GANGS CHEN MTSO'I PHYAG GI RDUL PHRA RAB GCIG LA GNAS

PA NI MIN NO, ,PHAL CHEN GYI MDO'I DGONGS PA SNGON GYI BLA MA
MKHAS PA RNAMS KYIS KYANG JI BZHIN MA DGONGS PAR 'KHRUL PA BAG
RE BYAS, DE'I RGYU MTSAN GYIS DA LTA LHA KHANG RNAMS SNANG GANGS
CHEN MTSO'I GZUGS BRIS NAS DE'I PHYAG GI MTHIL GYI LHUNG

BZED KYI NANG NA RNAM SNANG BZHUGS PAR MTSON PA'I MI MGO DKAR PO
NYUG GE BRIS YONG BA DE PHAL CHEN GYI DGONGS PAR BYED PAR MNGON
TE SHIN TU 'KHRUL, DE BAS NA LANG KAR GSHEGS PA NAS BSHAD PA
DANG, RDO RJE RTZE MO NAS BSHAD PA'I 'OG MIN GNYIS PO

DON GCIG CING, DE NYID STON PA 'DI'I LONGS SKU'I ZHING 'OG MIN
STUG PO BKOD PA YIN LA, DE NI GNAS GTZANG GI 'OG MIN GYI GONG NA
YOD LA, LONGS SKU DNGOS KYI GDUL BYA BYANG CHUB SEMS DPA' SA BCU
PA RNAMS KYIS RNAM SMIN RANG LUGS PA'I SKYES

PA'I GNAS YIN PAS, DBANG PHYUG CHEN PO'I GNAS ZHES KYANG BYA,
BRTEN PA LONGS SKU'I 'KHOR BA JI SRID BAR BZHUGS PAS DE'I RTEN
ZHING DE YANG NAM YANG 'JIG PA MED PAS STUG PO'I ZHING KHAMS
'JIG MED CES KYANG BSHAD, GNAS GTZANG GI 'OG

@057B MIN NI THEG PA CHE CHUNG GI 'PHAGS PA KHO NA SKYE BAS GNAS
GTZANG MA DANG, PHYI ROL 'BYUNG BAS MI 'JIGS KYANG SEMS CAN DANG
DE'I GNAS GZHAL MED KHANG SKYE 'JIG LHAN CIG BYED PAS MI RTAG PA
STE, MDZOD DU, BZHI PA NA MED MI G-YO'I PHYIR, ,MI

RTAG DE YI GZHAL MED KHANG, ,SEMS CAN BCAS TE 'BYUNG 'JIG PHYIR,
,ZHES BSHAD, NYAN THOS KYI MDO SDER GNAS GTZANG GI 'OG MIN GYI
GONG NA 'OG MIN GZHAN YOD PAR MA BSHAD, DE'I RGYU MTSAN NYAN
THOS PA LA SPRUL SKU LAS MA GTOGS PA'I

LONGS SKU MA BSHAD PA'I PHYIR, DE BAS NA LONGS SKU'I ZHING 'OG
MIN NI, THEG PA CHEN PO KHO NA LA GRAGS PAS THEG CHEN PA'I LUGS
LA STUG PO BKOD PA YANG GZUGS KHAMS SU 'DU BAS, GZUGS KYI KHAMS
KYI 'OG MIN DU, ,ZHES GSUNGS PA

YIN, GNAS GTZANG GI 'OG MIN DANG STUG PO BKOD PA GNYIS 'OG MIN
ZHES MING MTSUNGS KYANG DON MI 'DRA, 'OG MIN ZHES PA'I MING DON
BSAGS MTHA' ZHES PA GONG NA GZUGS CAN GYI GNAS GZHAN MED PA CIG
GI DON YIN, GNAS GTZANG MA'I GONG

MA LA 'OG MIN ZHES PA NYAN THOS KYI THEG PA'I DBANG DU BYAS PA
YIN, THEG CHEN LTAR NA, DE LA 'OG MIN GYI MING DON YANG MED DO,
,DE'I GONG NA GZUGS CAN GYI GNAS GZHAN YOD PA'I PHYIR, STUG PO
BKOD PA KHO NA 'OG MIN YIN TE, DE'I GONG NA

GZUGS CAN GYI GNAS GZHAN MED PA'I PHYIR RO, ,GONG DU BSHAD PA'I
YE SHES GANGS CHEN MTSO'I PHYAG GI MTHIL GYI 'JIG RTEN GYI KHAMS
RGYA MTSO DE'ANG STON PA 'DI'I SPRUL SKU'I 'PHRIN LAS 'JUG PA'I
ZHING YIN CING, LONGS SKU'I ZHING MA YIN NO, ,PHYAG

@058A *, ,RDOR DBANG SKUR BA'I RGYUD NAS GSUNGS PA DANG, PHAL
CHEN NAS GSUNGS PA GNYIS TSUL MI 'DRA BAR SNANG STE, GDUL BYA
THA DAD KYI BSAM PA'I DBANG GIS GSUNG PAR MNGON, SAR GNAS KYI
BYANG CHUB SEMS DPA' BSAM

BZHIN DU SKYE BA LEN PA LA BSAM GTAN MNGON SHES SOGS LA 'PHEL
'GRIB MED, DE SKAD DU YANG BRGYA PA LAS, ,GANG LA RNAM PA THAMS
CAD DU, ,MNGON SHES LNGA CHAR YANG YOD PA, ,DE YIS DMAN PA DMAN
LTA'I DNGOS, ,DE NI SHIN TU BYA DKA'

BYED, ,CES SKYE BA LA DBANG THOB PA'I BYANG CHUB SEMS DPA' BSAM
GTAN DANG MNGON SHES SOGS LA MA NYAMS BZHIN DU, ,GZHAN DON DU
DUD 'GRO LA SOGS PA'I SKYE BA LEN PAR BSHAD, RNAM PAR GROL BA'I
YE SHES MTHONG BA'I PHUNG PO 'DUS BYAS

YIN, DRI BA LHAG MA, DON LKOG NA MO DANG BLO RANG RIG 'DOD MI
'DOD KYI RGYU MTSAN RNAMS SHING RTA CHEN PO RNAMS KYI RIGS PA
PHRA ZHING PHRA BA RNAMS KYI STOBS BSDUR NAS GO DGOS PAS BSTAN
KYANG GZHAN GYIS JI BZHIN MI GO DE TZAM GYI PHRA ZHIB MA GO YANG

NYAMS LEN GYI GO YUL LA MI SGRIB PAS YI GER MA BKOD, CES PA 'DI
SNGAGS 'CHANG AA NANDA TZANDRAS NAN CHER ZHUS PA'I LAN DU
SH'AKYA'I DGE SLONG GZHON NU BLO GROS KYIS SMRAS PA'I YIG GE PA
NI BSGRUB PA DPAL LO, ,BKA' BZHI PA DON RIN DANG, DGE

BSHES KUN DGA' GNYIS KYI ZHUS LAN, MIG SHES 'DZIN PA YIN NAM
ZHES PA 'DZIN PA LA GNYIS, MYONG RIG TZAM LA 'DZIN PAR BYAS PA
DANG, YUL GZUNG BA 'DZIN PAR BYAS PA'I 'DZIN PA GNYIS LAS SNGA
MA 'DZIN PA MTSAN NYID PA YIN, PHYI MA BYIS PA'I

@058B BLOS BTAGS PA TZAM MA GTOGS PA MTSAN NYID PA MIN, DES NA
MIG SHES SOGS GZHAN DBANG MTSAN NYID PA YIN GYI KUN BTAGS MIN
NO, ,GZHAN DBANG SO SO SKYE BOS RANG RIG PA'I TSUL GYIS NYAMS SU
MYONG YANG MED BZHIN DU GZUNG 'DZIN GNYIS SU

SNANG BA'I GZHAN DBANG GIS LDOG PA LA NGES PA 'DREN MI NUS PAS
SO SO SKYE BO'I YUL MA YIN PAR BZHAN, DAG PA 'JIG RTEN PA'I YE
SHES KYIS DE LA MYONG STOBS KYI NGES PA 'DREN PAS 'PHAGS PA'I
RJES THOB KYI YUL DU BZHAG GO ,DE RNAM BDEN RDZUN GYI

YONGS GRUB KYI KHYAD PAR MTHA' GCIG DU NGES PA MED, SLOB DPON SO
SO'I BZHED TSUL CI RIGS SU YOD, THOGS MED SKU MCHED GZHAN DBANG
KUN BTAGS KYIS STONG BA'I STONG NYID 'DUS MA BYAS LA 'GYUR MED
YONGS GRUB TU BZHED PAR

GSAL, PHYOGS GLANG CHOS GRAGS DANG DE DAG GI RJES SU 'BRANG BA'I
RGYAN CHOS MCHOG ,SHAN TI PA 'GYUR MED YONGS GRUB KYI NGO BO
SHES PA'I GSAL CHA LA BZHED PAR MNGON TE, THA MAL BA'I SHES PA
'DI'I STENG NA RANG GI NYER LEN RIGS 'DRA SNGA MA'I RGYUD

LAS BYUNG BA'I CHA MYONG RIG GSAL TZAM RANG GI NGO BO GDOD MA
NAS NYON MONGS DANG RNAM RTOG GIS MA SLAD PA'I CHA NAS SHES PA
KUN GYI RANG BZHIN NAM GNAS LUGS YIN PAS GNYEN POS SPANG MI NUS
PAS YONGS GRUB TU 'DOD, BSHAD MA THAG PA'I MYONG

RIG DE NYID THOG MA MED PA NAS RGYUD DE 'ONGS PA'I GZUNG 'DZIN
GYI BAG CHAGS KYI RKYEN LAS GNYIS SNANG GI 'KHRUL PAR SKYES PA'I
LDOG CHA NI, GZHAN DBANG GLO BUR BA GNYEN POS SPANG DU RUNG
ZHING SEMS KYI RANG BZHIN LA 'BRAL DU RUNG BAR BZHED

@059A *, ,DE, PHYOGS 'DI LA GZHAN DBANG DANG YONGS GRUB RDZAS
GCIG CING, GSER DANG G-YA' BZHIN DU RANG BZHIN GLO BUR BAR BZHED
PA YIN NO, ,PHYIN CI MA LOG PA'I YONGS GRUB LA 'PHAGS PA'I YE
SHES SU 'DOD PA LA MI

MTHUN PA MED, 'DI RNAMS KYI RGYU MTSAN MTHA' DAG SHES PA SHIN TU
DKA', PHYOGS MA LOG TZAM KHYED RANG GNYIS KA'I LUGS LA BYUNG
GDA', CES PA 'DI NI BKA' BZHI PA DON GRUB RIN CHEN DANG, DGE
BSHES KUN DGA' GNYIS KYIS ZHUS PA'I LAN DU

DGE SLONG GZHON NU BLO GROS KYIS SMRAS PA'O,, ` ,YANG DON KUN
GNYIS KYI DRIS LAN, YANG DRIS LAN GCIG LA, BSNGO BA DANG SMON
LAM GNYIS KYI NGO BO DANG KHYAD PAR NI GANG, DE GNYIS LA DNGOS
PO ZHIG SNGON DU 'GRO DGOS SAM MI DGOS ZHES PA

LA, BSNGO BA'I NGO BO NI DUS GSUM GYI DGE RTZA GANG RUNG 'BRAS
BU KHYAD PAR CAN THOB PA'I THABS SU SGYUR BYED YIN LA, NGO BO'I
SGO NAS DBYE NA, DGE RTZA 'BRAS BU KHYAD PAR CAN THOB PAR BYED
PA'I THABS SU BSGYUR BAR BYED PA'I SHES RAB MTSUNGS LDAN DANG

BCAS PA'I KUN SLONG GI SEMS DANG, DUS GSUM GSHEGS PA'I RGYAL BA
THAMS CAD KYIS, ,CES PA LTA BU SHES RAB DES ZIN PA'I NGAG GI RIG
BYED GNYIS SU YOD DO, ,DE YANG SEMS GTZO CHE ZHING NGAG PHAL PA
YIN NO, ,YUL GYI SGO NAS DBYE NA BRGYA

BYIN DANG, TSANGS PA LA SOGS PA'I RGYUR BSNGO BA LTA BU MNGON
MTHO'I SNGO BA DANG, BYANG CHUB KYI RGYUR BSNGO BA NGES LEGS KYI
BSNGO BA GNYIS SO, ,PHYI MA LA YANG NYAN THOS DANG, RANG RGYAL
DANG, RDZOGS PA'I SANGS RGYAS TE BYANG CHUB GSUM GYI RGYUR BSNGO
BA

@059B RNAM PA GSUM MO, ,SMON LAM GYI NGO BO NI, MNGON PAR 'DOD
PA'I 'BRAS BU KHYAD PAR CAN LA RE 'CHA' ZHING DE THOB PAR 'DOD
PA'O, ,DE LA NGO BO'I SGO NAS DBYE NA, 'BRAS BU KHYAD PAR CAN
THOB PAR 'DOD PA'I 'DUN PA MTSUNGS LDAN DANG BCAS PA'I KUN 

SLONG GI SEMS DANG, ,BSOD NAMS 'DI YIS THAMS CAD GZIGS PA NYID, ,CES
SOGS 'DUN PA DES ZIN PA'I NGAG GI RIG BYED GNYIS SO, ,GTZO PHAL
SNGA MA LTAR LA, YUL GYI SGO NAS DBYE NA, BRGYA BYIN LA SOGS
THOB PAR SMON PA MNGON MTHO'I

SMON LAM DANG, BYANG CHUB THOB PAR SMON PA NGES LEGS KYI SMON
LAM GNYIS SO, ,PHYI MA LA YANG BYANG CHUB GSUM GYI DBYE BAS GSUM
MO, ,DE GNYIS KYI KHYAD PAR NI BSNGO BA LA SHES RAB GTZO CHE
ZHING, BSNGO RGYU DUS GSUM GYI DGE RTZA GANG RUNG GI DNGOS

PO ZHIG SNGON DU 'GRO DGOS SO, ,SMON LAM LA 'DUN PA GTZO CHE
ZHING, DGE RTZA BSAGS NAS SMON LAM 'DEBS PA YANG YOD LA, MA
BSAGS PAR SMON LAM 'DEBS PA YANG SRID PAS DNGOS PO SNGON DU 'GRO
BA'I NGES PA MED DO, ,CES PA 'DI YANG SLOB

DPON GZHON NU BZANG PO DANG KUN DGA' ZLA BA GNYIS KYI DRIS PA'I
LAN SA SKYAR BRIS PA'O,, ,,MANGGA LAm BHA WANTU,, ` ,DGE BSHES
MCHOG BZANG GI ZHUS LAN, DGE BSHES MCHOG BZANG GI YI GE BU RAM
GI RTEN BCAS 'PHROD, NYID KYI DRI

BA, SEMS GNAS YUN RING DU SGOMS PA'I ZHI GNAS KYI NYAMS LA,
'KHOR 'DAS STONG PAR 'DUG SNYAM PA YANG SKYE BA SRID PAS, DE
TZAM GYIS SNGAR GYI MTSAN 'DZIN 'JIG MI NUS, SEMS GNAS PA'I ZHI
GNAS BRTAN PO LA RTEN NAS, DNGOS PO'I DE KHO

@060A *, ,NA NYID LA SO SOR RTOG PA'I SHES RAB KYIS TSUL BZHIN
DU DPYAD DE BSGOMS PA'I MYONG BA YIN NA, SNGAR BYAS KYI DGE BA
LA MNGON ZHEN GYI MTSAN 'DZIN ZHIG PAS ME LA SHING BSNAN PA LTAR
STOBS CHER 'GRO ZHING, MI DGE BA LA

MTSAN 'DZIN ZHIG PAS ME LA CHU BTAB PA LTAR RNAM SMIN 'BYIN MI
NUS PAR 'GYUR RO, ,'KHOR BA'I SDUG BSNGAL DRAN PA'I NGES 'BYUNG
DANG, SRID ZHI STONG PAR RTOGS PA'I SHES RAB DANG, 'GRO KUN PHA
MAR SEMS PA'I BYAMS PA GSUM, MA G-YENGS

DRAN PAS RTAG TU SKYONGS CIG AANG, ,BU LE NAS DGE'O,, ` ,DGE
BSHES RIN CHEN DPAL GYI ZHUS LAN, DGE BSHES RIN CHEN DPAL GYI
YIG GE DANG LAN 'PHROD, RTEN 'BREL LA GRUB MTHA' SMRA BA RNAMS
KYI 'DOD TSUL, DNGOS POR SMRA BA RNAMS

PHYI NANG GI RGYU 'BRAS RDZAS GRUB LA RTEN 'BREL DU 'DOD CING,
RTEN 'BREL BTAGS YOD DU SMRA BA'I DBU MA PA LA RGYU 'BRAS LA
SKUR PA 'DEBS PA'I CHAD LTA'I SKYON 'DOGS PAR BYED, DBU MA PA
RNAMS RGYU 'BRAS RDZAS GRUB TU SMRA BA RTAG CHAD KYI MTHAR LTUNG

BAS, PHYI NANG GI RGYU 'BRAS BTAGS YOD SGYU MA LTA BU LA RTEN
'BREL DU SMRA ZHING, RTEN 'BREL DANG STONG PA DANG MTHA' BRAL
RNAMS DON GCIG TU 'DOD PA YIN, DNGOS POR SMRA BA BTAGS YOD KYI
KUN RDZOB KYI BDEN PA BTAGS YOD DON BYED MI NUS PAR

'DOD LA, DON DAM BDEN PA RDZAS YOD DON BYED NUS PAR 'DOD, 'OG
MA'I DON DAM GONG MA'I KUN RDZOB TU 'GYUR BA SOGS NANG SEMS KYI
KHYAD PAR MI 'DRA BA DU MA YOD, DBU MA PA'I BDEN GNYIS KYI RNAM
GZHAG RGYAS PAR GZHAN DU SHES PAR BYA, RNAM

@060B PAR SHES PA LA GZUNG 'DZIN GYI SPROS PA RIGS PAS BKAG NAS
GNYIS MED KYI SHES PA MYONG RIGS TZAM, MTHAR THUG GI NGES DON
DANG, DE LA SEMS 'JOG PA MTHAR THUG GI NYAMS LEN DU RNAM RIG PA
'DOD, PHYI NANG GI RTEN 'BREL LA BDEN DNGOS

KYI SPROS PA RIGS PAS BKAG NAS GNYIS MED KYI SHES PA MYONG RIG
GSAL TZAM RIGS PAS KYANG MI 'GOG ,BDEN PAR MI ZHEN, STONG PA
NYID KYIS RGYAS BTAB NAS NYAMS SU LEN PA DBU MA PA RNAMS KYI
RNAL 'BYOR YIN, RTEN 'BREL NYAMS SU LEN TSUL

DBU MA'I KHRID RIMS SU BSTAN PA LAS LHAG PA GZHAN MED, DGE LEGS
SU GYUR CIG, ` ,CHU 'DUS PA THUGS RJE RIN CHEN GYI ZHUS LAN,
SPYAN RAS GZIGS YIG GE DRUG MA ZA MA TOG BKOD PA NAS GSUNGS PAS,
MDO LUGS YIN, BYA RGYUD

KYI LUGS YIN YANG 'GAL BA MED, BYA RGYUD LA BDAG BSKYED MED PAR
YE SHES RDO RJE KUN LAS BTUS LAS GSUNGS, SLOB DPON SANGS RGYAS
GSANG BAS BDAG SKYED YOD PAR YANG BSHAD, BYA SPYOD KYI RGYUD LA
RDZOGS RIM DANG SNOD BCUD LHAR BSGOMS

PA BSHAD PA MA MTHONG, 'GA' RES BLA MED KYI RGYAS BKAB PAS RANG
BZO YIN PA 'DRA, GTONG LEN BSGOM PA NA RANG LHAR BSGOMS PAS CHOG
,SEMS CAN LHAR BSGOMS NA SNYING RJE GO LOG TU 'GRO BAS MI NYAN,
YIG DRUG GI TSIG DON, AOm SNGAGS KYI

MGO 'DREN, MA nI THABS MTSON BYED NOR BU, PADME SHES RAB, H'Um
GNYIS SU MED PA'I YE SHES, MDOR NA SANGS RGYAS THAMS CAD KYI
THUGS GNYIS SU MED PA'I YE SHES THABS SHES RAB DBYER MI PHYED PA
STON PA'I DON YIN, KHYED KYI DON GZHAN DA LTA

@061A *, ,NGED LA LONG MED, YIG CHA GZHAN PHRAN 'DRA NA PHAL
CHER TSANG YOD PAS DER GZIGS, CES PA CHU 'DUS PA THUGS RJE RIN
CHEN GYIS ZHUS PA LA GNANG BA'O,, ,,DGE LEGS 'PHEL BAR GYUR CIG,
` ,DGE BSHES

SANGS RGYAS BLO GROS KYI ZHUS LAN, ,SDOM PA DANG LDAN ZHING NYES
PAS MA GOS KYANG YUL GNYAN PO LA SDIG BSAGS NA NGAN SONG DU 'GRO
BAR MDO LAS BSHAD, DPER NA THEG CHEN BKA' MIN ZHES SKUR PA 'DEBS
PA'I NYAN THOS SDE PA'I DGE SLONG TSUL LDAN

ZHIG SNGAGS KYI RTZA LTUNG BYUNG YANG BLA MA MTSAN NYID DANG
LDAN PA LA DBANG BLANGS NA SNGAR GYI NYES PA MA BSHAGS KYANG
SDOM PA BLANGS PA NYID SLAR LDOG PA'I STOBS YIN PAS RNAM SMIN
'BYIN MI NUS, BDAG 'JUG BLANGS PAS SDOM PA SOR CHUD, DE LTA MIN
NA

BDAG 'JUG BLANGS PA DON MED DU 'GYUR, YAN LAG GI NYES PA RNAMS
'DUL BA BZHIN MING RIGS KYI SGO NAS BSHAGS DGOS PAR BLA MA KHA
GCIG BZHED, SPYI BSHAGS KYI SGO NAS KYANG 'DAG PAR SEMS, DGE
'DUN DBYEN GYI LHAG MA 'KHOR LO'I

DBYEN GYI MTSAMS MED KYI SBYOR PA YIN PAS, PHYIR BCOS TSUL BZHIN
DU BYAS NA LTUNG BA DANG RNAM SMIN GNYIS KA 'DAG TU RUNG, SDOM
PA GONG MA GNYIS LEN 'DOD KYI BSAM PA RNAM DAG YOD NA JI TZAM
BLANGS PA SKYE, ZHES PA DGE BSHES SANGS BLOS ZHUS

PA'I LAN NO,, ,,SHU BHAm MASTU SARBA DZA GA TAm,, ` ,SKYID GRONG
DBON PO BSOD NAMS DON GRUB KYI ZHUS LAN, SNANG BA BDEN PA MED
KYANG, JI SRID BDEN MED KYI DON MA RTOGS KYI BAR DU, DGE SDIG
LAS 'BRAS SLU BA MED PAS BLANG DOR LA GZAB

@061B DGOS, SKYABS GNAS SEMS KYI SPROS PA YIN YANG SPROS BRAL MA
RTOGS KYI BAR DU MOS GUS GYIS, GSOL BA BTAB PAS PHAN YON 'BYUNG,
BZO MED PA BZHAG PAS 'CHAR SGO SNA TSOGS 'BYUNG BA SEMS 'KHRUL
BA'I NYAMS SNANG YIN, DE LA DGA'

SDUG TU GZUNG RGYU CI YANG MED, SEMS 'PHRO RGOD DU SONG NA DMIGS
PA LA GNAD DU BSNUN, NANG DU BYING RMUGS BYUNG NA LTA STANGS
DPANG GTOD, RIG PA NGAR BTON, BLA MA LA GSOL BA DRAG TU GDAB,
BLA MA'I GSUNG LA BRTEN NAS GNAS LUGS LA

NGES PA SKYES PA GO BA, DE RTZE GCIG TU BSGOMS PAS NANG DU TING
NGE 'DZIN SKYES PA NYAMS MYONG, TING NGE 'DZIN LA BRTEN NAS GNAS
LUGS LA SGRO 'DOGS GCOD CING, NGES PA SKYES PA RTOGS PA, ZHI
LHAG KYANG DE NYID KA YIN, RTZOL MED LHUN GRUB KYI

NYAMS 'CHAR BA LA, BLA MA BZANG PO'I MAN NGAG THOB, TSE BLOS
BTANG, TSE DANG SGRUB PA SNYOMS PA GCIG DGOS PA YIN, ZLA RE ZLA
GNYIS KYI BLUN BSGOM BYAS PAS GNAS LUGS RTOGS PA'I MYONG BA MI
SKYE, DA LTA BLA MA'I GSUNG LA BRTEN NAS CIR SNANG

'PHRUL PA TZAM DU BSGOMS NA, NYON MONGS DANG RNAM RTOG DRAG PO'I
MGO GNON PA DANG, MTHAR THUG THAR PA'I SA BON 'JOG PA'I DGOS
PA'I DGE BA YOD, STONG NYID KYI RGYAS MA THEBS PA'I MI RTOG PA
THOB PO SGOM PA LA PHAN YON TZAM MED, MI LUS BSKYED

PA TZAM LA PHAN YON YOD NA, BU MANGS KYI PHA MA TSO 'TSENGS STE,
PHA MAS BU TSA NYON MONGS KYI DBANG GIS BSKYED CING GSOS PA YIN
PAS PHAN YON CI YANG MED, BU TSA CHOS PA BZANG PO BYUNG NA PHA
MA 'KHOR BA LAS SGROL BA'I PHAN YON THOB, MTHAR THUG SGYU

@062A *, ,MA LTA BU'I SNANG BA 'DI YANG NAM MKHA' LA 'JA' BZHIN
DENGS NAS SPROS BRAL NAM MKHA' LTA BU LA GNAS PA MED PA'I TSUL
GYIS GNAS PA NA, CHOS SKU THOB PA ZHES PA'I THA SNYAD 'DOGS PA
YIN GSUNG BA 'DI MANG YUL SKYID

GRONG GI DBON PO BSOD NAMS DON GRUB GYI ZHUS PA LA GUNG THANG
RDZONG DKAR DU GNANG BA'O,, ,,SHU BHAm,, ` ,MKHAN CHEN CHOS
RGYAL BA DANG, DBON PO NAM MKHA' SNYING PO'I ZHUS LAN, DMYAL BAR
SKYES PA'I BAR SEMS CAN LA BAR DO SRID DAM

MI SRID CES PA, SDE BA BCO BRGYAD KYI NANG NAS GOS DMAR BA'I SDE
BA DAG ,DMYAL BAR MA ZAD 'GRO BA RIGS DRUG THAMS CAD 'DI NAS SHI
'PHOS MA THAG SKYE BA LEN PAS BAR DO ZHES BYA BA MED PAR 'DOD
DO, ,DE LA SLOB DPON DBYIG GNYEN GYIS MDZOD

DU, LUNG DANG RIGS PA GNYIS KYIS DGAG PA MDZAD, DE LA RIGS PA
NI, 'BRAS BU'I RGYUN DANG CHOS MTHUN PHYIR, ,SRID PA CHAD LAS
BYUNG BA MIN, ,CES DANG, LUNG NI, MGUR NAS GSUNGS PHYIR MDO DRI
ZA, ,RNAM GSUM 'GRO MDO LAS KYANG

'GRUB, ,CES PA'I THAD KAR, BAR SRID YOD PA'I LUNG MDO NAS DRANGS
YOD PAS, MDZOD 'GREL DU GZIGS, SPYIR THEG PA CHE CHUNG GI GRUB
MTHA' SMRA BA'I BYIN PO KHAMS 'OG MA GNYIS NAS SHI 'PHOS NAS,
GZUGS MED DU SKYE BA LA BAR SRID MI 'DOD

CING, MDZOD DU, GZUGS MED DAG TU SHI BA'O, ,CES GSUNGS, DE LAS
GZHAN PA'I 'GRO BAR RIGS DRUG RNAMS LA BAR SRID YOD PAR 'DOD PA
LAGS, DMYAL BA'I BAR SRID NI, DMYAL BA PA NI SPYI TSUGS YIN,
,CES MDZOD DU BSHAD

@062B PAS, SDONG DUM MES TSIG PA LTA BU SPYI TSUGS MTHUR LA
BSTAN NAS 'GRO BAR GSUNGS, BAR SRID MED PAR 'DOD PA RNAMS KYIS
KYANG, BAR SRID MED PA'I MDO'I LUNG 'GA' YAR MDZOD 'GREL NAS
DRANGS YOD, MDO DE RNAMS KYI DGONGS PA DON

GZHAN DU, SLOB DPON DBYIG GNYEN GYIS BKRAL LO, ,MKHAN CHEN CHOS
RGYAL BA DANG, DBON PO NAM MKHA' SNYING POS ZHUS PA LA GNANG
BA'O,, ,,DGE LEGS 'PHEL BAR GYUR CIG, ` ,BKA' BCU BA BDE LEGS
DPAL BA'I ZHUS

LAN, SLOB DPON LEGS DPAL GYI GSUNG YIG RTEN BCAS 'PHROD, KHYED
DBUS PHYOGS LA THON PA DE SHIN TU LEGS, BLA MA BKA' BZHI PA LA
YI GE 'DI PHUL, KHYED KYI DON YANG DER TSANG YOD, DRI BA RNAMS
LA RTEN 'BREL RANG BZHIN MED PAR NGES PA'I

BLO DE TSAD MA'AM TSAD MIN GANG, TSAD MIN GYIS BZHAG PA'I DON
RANG LUGS LA RTOG LDAN SU YANG KHAS MI LEN, TSAD MA LA MNGON
RJES GNYIS SU NGES PAS SO SKYES RTEN 'BREL RANG BZHIN MED PAR
NGES PA MI SRID, RJES SU DPAG PAS YIN NA, DE'I

RTAGS LA, SGRUB CHOS RANG BZHIN MED PAS KHYAB PA NGES PAR BYED
DE, MNGON SUM MAM RJES DPAG GANG YIN DPYAD NA MNGON SUM MI SRID
PAR SNGAR BSTAN CING, RJES DPAG LA RTZOD PA SNGA MA 'JUG PAS
GANG DU YANG DBUGS MI 'BYIN NO, ,CI STE DPE SGYU

MA DANG RMI LAM LA SOGS PA'I STENG DU BRTEN 'BREL LA RANG BZHIN
MED PA'I KHYAB PA MNGON SUM GYIS NGES SO ZHE NA, CI SGYU MA SOGS
KYI BLO DE TSAD MA YIN NAM, YIN NA, TSAD MIN GANG YIN SMROS SHIG
'ON TE RTAGS KYI TSUL TSAD MAS MA GRUB KYANG DE LA

@063A *, ,RTEN NAS RJES SU DPAG GO ZHE NA, RIGS PA SHES PA'I
TSUL SHIN TU LEGS SO ZHES SMROS SHIG GZHAN 'GOG PA NA RANG BZHIN
YOD MED GNYIS SU PHYE NAS 'GOG PA, GZHAN GYIS DGAG BYA DANG
DNGOS POR GRUB PAR KHAS

BLANGS PA LA RANG BZHIN YOD MED GNYIS LAS GZHAN DU SMRA MI SA
PAS DE LTAR 'GOG PA YIN GYI, RANG LUGS LA RANG BZHIN YOD MED
GNYIS SU NGES PA MA YIN, RTEN 'BREL RGYU 'BRAS MA BRTAGS PA'I
THA SNYAD 'KHRUL NGO TZAM DU KHAS LEN GYI, DNGOS PO'I

GNAS LUGS SEMS PA NA RGYU 'BRAS KHAS LEN NA DNGOS SMRA BA DANG
KHYAD PAR CI YOD, THAL 'GYUR BA LA KHAS LEN MED ZER BA, DNGOS
PO'I DE KHO NA NYID SEMS PA NA, TSAD MA'I GRUB PA'I DON KHAS
BLANGS RGYU MED PA LA ZER BA YIN, MA BRTAGS PA'I THA

SNYAD LA 'JUG PA NA YANG LKUGS PA BZHIN CI YANG MI ZER BA LA ZER
BA MA YIN PAR, RANG RGYUD PAS DNGOS PO'I DE KHO NA NYID SEMS PA
NA YANG BDEN DNGOS BKAG PA'I STONG NYID RANG BZHIN MED PA RANG
LUGS KYI RTAGS DANG, RJES DPAG TSAD MAS GRUB PAR

SMRA ZHES PA DBON PO BDE LEGS DPAL BAS ZHUS PA LA GNANG BA'O,,
,,SHU BHAm,, ` ,STAG RTZE BA DBON BO DGE SBYONG BDE LEGS DPAL
BA'I ZHUS LAN, SNGAGS PHAR PHYIN GYI KHYAD PAR LHA'I RNAL 'BYOR
YOD DAM MED DANG, 'DOD YON SPONG BA DANG

LAM DU BYED PA GANG 'THAD ZER BA, LHA'I RNAL 'BYOR DANG MI LDAN
NA 'DOD YON LAM DU BYED MI NUS PAS, LUGS SNGA PHYI GNYIS LA
KHYAD PAR CHER MED, DE DAG GI LUGS KYIS PHAR PHYIN THEG PAS SA
BCU THOB RJES, PHYOGS BCU'I DE BZHIN GSHEGS PA

@063B RNAMS LA 'OG MIN DU DBANG NOD NAS, RNAL 'BYOR GYIS RGYUD
LTAR MNGON BYANG LNGA'AM, BLA MED LTAR NA RDO RJE SEMS DPA' KHA
SBYOR GYI RNAL 'BYOR LA RTEN NAS MTHAR THUG GI RNAM MKHYEN THOB
PAR 'DOD PAS DE DAG GI LUGS KYI SNGAGS MTSAN NYID GNYIS KYI

KHYAD PAR LHA'I RNAL 'BYOR YOD MED KYIS 'BYED PA SHIN TU GSAL,
SLOB DPON DE RNAMS KYI LUGS KYIS LAM GYI 'GO PHAR PHYIN THEG PA
NAS BRTZAMS NAS, LAM GYI MJUG SNGAGS KYI THEG PAS MTHAR PHYIN
PA'I GANG ZAG BDAG GI STON PA 'DI LTA BU YANG YOD

DO, ,LAM GYI 'GO TSOGS LAM NAS RDO RJE THEG PA LA ZHUGS NAS, TSE
'DI NYID LA MTHAR THUG GI RNAM MKHYEN MNGON DU BYED PA'I GANG
ZAG YANG YOD, DE LTA BU'I GANG ZAG DE YANG LHA'I RNAL 'BYOR LA
THABS LA MKHAS PA KHO NAS TSE 'DI NYID LA MYUR DU RDZOGS

PA YIN PAS, RGYUD SDE GONG MA GNYIS DANG PHAR PHYIN THEG PA
GNYIS KYI KHYAD PAR LHA'I RNAL 'BYOR YOD MED KYIS 'BYED PA SHIN
TU 'THAD DE, RIGS LNGA'I SDOM GZUNG GI SKABS SU RIG 'DZIN GYI
SDOM PA SKYE'AM, DBANG BSKUR BA LA LTOS ZER BA RGYUD SDE GONG

MA GNYIS KYI DBANG BSKUR TSAD LA RIG 'DZIN GYI SDOM PA STER BA
MIN, SLOB MA'I DBANG TZAM BSKUR BA LA THUN MONG GI SDOM PA STER,
RDO RJE SLOB DPON GYI DBANG BSKUR BA LA RIG 'DZIN GYI SDOM PA
STER BAR SLOB DPON KUN DGA' SNYING PO DANG, SHAN TI BA

SOGS BZHED DE SHIN TU 'THAD, DES NA RIGS LNGA'I SDOM GZUNG GI
SKABS SU RIG 'DZIN GYI SDOM PA MI SKYE NA RIGS LNGA'I SDOM GZUNG
BYAS PA LA DGOS PA CI YOD BSAM DGOS SHING, DKYIL MCHOG TSAD LDAN
RNAMS SU DBANG SKUR BA'I SNGON DU RIG LNGA'I

@064A *, ,SDOM GZUNG BSHAD PA'I PHYIR RO, ,RNAL 'BYOR GYI RGYUD
KYI RTZA LTUNG GI NGO BO GANG YIN ZHES PA, RDO RJE RTZE MOR,
RIGS LNGA'I SDOM GZUNG GI RJES SU, DE LAS GZHAN PA BCU BZHI NI,
,PHAS PHAM PAR NI RAB TU BRJOD, ,CES

PA'I SKABS KYI 'GREL PAR, SLOB DPON KUN SNYING GIS, DE LAS GZHAN
PA BCU BZHI NI, ,ZHES PA RIGS LNGA'I SDOM GZUNG GI ZLOG PHYOGS
PHAS PHAM PA BCU BZHI LA BSHAD PAS, RGYUD SDE 'OG MA GNYIS KYI
RTZA BA'I LTUNG BA GRANGS DANG MI 'DRA ZHING, NGO BO

NGOS 'DZIN PHAL CHER 'DRA ZHING, DAM TSIG BSTEN PAR MI BYED
DANG, ,ZHES DANG, SHES RAB RANG BZHIN BUD MED LA, ,ZHES PA'I
NGOS 'DZIN RGYUD SDE'I BYE BRAG GNYIS GIS CUNG ZAD MI 'DRA BAR
SNANG, DES NA RGYUD SDE 'OG MA GNYIS KYI RTZA LTUNG

DANG, DE SPONG BA'I RIG 'DZIN GYI SDOM PA 'DRA BA'I RGYU MTSAN
GYIS RNAL 'BYOR GYI RGYUD, RDO RJE RTZE MO DANG BLA MED KYI
RGYUD RDO RJE MKHA' 'GRO DANG, SAM BU tI RNAMS NAS RIGS LNGA'I
SDOM GZUNG 'DRA BAR BSHAD PA YIN, RGYUD SDE 'OG MA GNYIS LA
RGYUD SDE'I

'GROS KYIS BDAG BSKYED YOD PA MI 'THAD DAM ZER BA, BYA RGYUD LA
BDAG BSKYED MED CING, SPYOD RGYUD LA YOD PAR 'DUS PA'I BSHAD
RGYUD YE SHES RDO RJE KUN LAS BTUS PA LAS BSHAD, DE'I RJES SU
'BRANGS NAS, CHOS RJE PAS, BYA BA'I RGYUD LA

BDAG BSKYED MED, ,CES GSUNGS MOD, RNAL 'BYOR GYI RGYUD LA MKHAS
PA SANGS RGYAS GSANG BAS, SPYOD RGYUD DU GRAGS PA RNAM SNANG
MNGON BYANG LA SOGS PA RNAMS KYANG BYA RGYUD DU BSDUS NAS RGYUD
SDE GSUM DU BZHED CING, BYA RGYUD KYI GDUL BYA

@064B DBANG PO BRTUL PO LHA'I RNAL 'BYOR SGOM MI NUS PA'I DBANG
DU BYAS NAS BDAG BSKYED MED PAR BSHAD CING, GDUL BYA DBANG PO
RNON PO RNAMS LA RNAM SNANG MNGON BYANG GI LUNG DRANGS NAS BDAG
BSKYED YOD PAR BSHAD PAS, PHYOGS RE TZAM MTHONG NAS TSAD

LDAN GYI SLOB DPON DE RNAMS LA DGAG PA BYED PA MI NYAN, BYA
SPYOD LA YE SHES PA DGUG GZHUG SOGS RGYUD NAS MA BSHAD KYANG
TSAD LDAN GYI RGYA GZHUNG MANG PO NAS YE SHES PA DGUG GZHUG
BSHAD SNANG BAS, RGYUD SDE GONG MA LA ZHUGS PA'I RNAL 'BYOR

PAS, RGYUD SDE 'OG MA'I LHA'I RNAL 'BYOR BSGOM PA LA, DGONGS PA
'DRA, DE NI SHIN TU YANG RUNG TE, RANG GONG MA'I LHAG PA'I LHA
GANG YIN GYI NGA RGYAL DANG MA BRAL BA'I SGO NAS, GANG BSGOMS
PA'I LHA DE'I RNAM PAR BSGYUR BA TZAM YIN PA'I PHYIR RO, ,

GONG MA LA MA ZHUGS PA RNAMS KYIS RGYUD SDE LAS MA BSHAD PAS
RANG BZOR 'GRO BA'I PHYIR KI NYAN, BLA MED KYI DBANG GONG MA
GNYIS, GROL LAM LA BRTEN PA DANG, CHAGS LAM LA BRTEN PA GNYIS
GANG 'THAD CES PA NI, DUS 'KHOR MA GTOGS RGYUD SDE

GZHAN RNAMS NAS DBANG GONG MA GNYIS DNGOS DBANG MA GTOGS TSIG
TZAM GYIS BSKUR BA MA BSHAD, RGYA BOD KYI PHYI RABS KYI 'GREL
BYED DANG, SLOB DPON RNAMS KYIS DUS SKABS LA LTOS NAS CHAGS LAM
DANG GROL LAM CI RIGS PAR BSHAD

SNANG, RDO RJE THEG PA'I THUN MONG MA YIN PA'I DAM TSIG RNAMS
DANG, 'DUL BA'I BSLAB BYA RNAMS 'GAL BA PHAL CHE BAS, SDOM GSUM
MI 'GAL BA'I GNAD MA SHES NA, SDOM GSUM LDAN PA'I DGE SLONG RDO
RJE 'DZIN PAR SGOM PA MING TZAM YIN, 'DI LA

@065A *, ,BRJOD PAR BYA BA MANG STE, THUN MONG DU BSHAD BYA MA
YIN, GSANG 'DUS tI KAR MI SLOB PA'I ZUNG 'JUG SA BCU PA NAS
BZHAG PA DANG, GONG MA RNAMS KYIS PHAR PHYIN THEG PAS BGROD PA'I
BCU GCIG KUN TU 'DOD KYI SA LAS

GONG DU, BCU GSUM RDO RJE 'DZIN PA'I SA YOD ZER BA SKYON MTSUNGS
CES PA, MI SLOB PA'I ZUNG 'JUGS BCU PAR BZHAG PA MA MTHA' YIN
GYI, DE LAS GONG DU BCU GSUM RDO RJE 'DZIN PA'I SA MED ZER BA MA
YIN, DE'I GONG DU BCU GSUM RDO RJE 'DZIN PA

YOD KYANG, LAM GZHAN LA RTEN NAS BGROD PA MA YIN GYI, SNGAGS KYI
LAM ZUNG 'JUG DE NYID LA GNAS NAS, THUN MONG DANG THUN MONG MA
YIN PA'I GDUL BYA RNAMS LA DKYIL 'KHOR GYI 'KHOR LO DANG, MDZAD
PA BCU GNYIS LA SOGS PA'I RNAM 'PHRUL SNA

TSOGS KYIS GZHAN GYI DON KHO NA MDZAD DE, MTHAR THUG RNAM MKHYEN
RANG GI NGANG GI MNGON DU BYED PA YIN, GNAS SKABS DER RANG GI
DON GYI BSLAB BYA TZAM YANG MED CING, GZHAN DON 'BAD MED LHUN
GRUB TU 'BYUNG BAS LAM GZHAN LA BSLAB MI DGOS

PA'I PHYIR MI SLOB PA'I PHYIR ZUNG 'JUG CES BYA, BCU GCIG KUN DU
'OD KYI SA'I GONG DU SNGAGS KYI BGROD BYA YOD PAR BZHED PA'I
LUGS LA, PHAR PHYIN THEG PA'I LAM GYI MTHAR THUG SHER PHYIN GYIS
SPONG MI NUS PA'I SGRIB PA KHAS BLANG DGOS SHONG, DE LTAR

BZHED PAR YANG SNANG MOD, MTHAR THUG RNAM MKHYEN THOB PA RDO RJE
THEG PA LA LTOS SHING PHAR PHYIN THEG PAS RNAM MKHYEN MI THOB
PA'I SLOB DPON DE DAG GI LUGS LA'ANG BCU GCIG KUN TU 'OD KYI SA
LAS GONG NAS BCU GSUM RDO RJE 'DZIN PA'I SA YOD PAR MI

@065B BZHED, SA BCU PA'I KHYAD PAR DANG, BAR CHAD MED PA'I LAM
LA SNGAGS KYI SA BCU GCIG PA DANG, BCU GCIG PA YE SHES LDAN
DANG, DPE MED CAN DU BZHAG NAS KUN TU 'OD DANG RDO RJE 'DZIN
PA'I SA DON GCIG TU BZHED PA YIN, 'DI RNAMS KYI SHES

BYED KYI LUNG RNAMS MANG PAS MA BRIS, ZHES PA STAG RTZE PA DBON
PO DGE SBYONG BA DE LEGS DPAL BAS ZHUS PA'I LAN DU, RJE BTZUN
DAM PA KU MA RA MA TI'I ZHAL SNGA NAS GNANG BA DGE'O,, ,,SHU
BHAm, ` ,BKA' BCU PA YON TAN RGYAL MTSAN KYI ZHUS

LAN, SGYU MA LA SOGS DPE YIS NI, GZHAN GYI DBANG NI YONGS SU
BSTAN, ,CES GZHAN DBANG DAG PA MA YIN PA'I SGYU MA DANG, RMI LAM
GYIS DPE BSTAN PA YIN NO, ,DPER NA SGYU MA MKHAN GYI SNGAGS DANG
SMAN GYIS DPANG PO BSLAD PA LAS RTA GLANG SNA

TSOGS SU SNANG BA DE'I TSE YANG 'JIM DUM LA SOGS PA NI, RTA
GLANG SOGS KYI NGO BOR GTAN MA SKYES LA, BLO 'KHRUL PA LA DE
LTAR SNANG BA TZAM DU ZAD DE, DE BZHIN DU GZUNG 'DZIN GNYIS KYIS
DBEN PA'I GZHAN DBANG MA RIG PA'I BAG CHAGS KYI DBANG

GIS GZUNG 'DZIN GNYIS LA SOGS PA SNA TSOGS PA YANG SNANG BA'I
TSE DE NYID NA SNANG BA LTAR GYI NGO BOR GDOD MA NAS MA SKYES PA
GNYIS MED KYI NGO BOR GNAS SO, ,DPER NA SGYU MA'I SPRUL GZHI
'JIM SOGS DANG ,RTAG GLANG LA SOGS PAR MED BZHIN DU SNANG

BA LTAR, GZHAN DBANG GZUNG 'DZIN GYI SHES PA YANG BAG CHAGS KYI
DBANG GIS GNYIS SU MED BZHIN DU DE SNANG BA'I CHA NAS SGYU MA'I
DPES BSTAN PA YIN LA, DES NA SGYU MAR SNANG BA'I CHA DE NYID NAS
GZHAN DBANG GI DPER 'JOG PA MA YIN LA, 'ON KYANG

@066A *, ,SPRUL GZHI RTA GLANG SOGS MED BZHIN DU DER SNANG BA'I
CHA NAS SGYU MA GZHAN DBANG GI SAR BYED DE, DBU MA PA 'DUS BYAS
KUN RDZUN PA'I DPER SGYU MA SOGS 'JOG PA NI SGYU MA'I SPRUL GZHI
'JOG PA NI MA YIN GYI, RTA GLANG SOGS

SU SNANG BA DE SNANG BA LTAR MA GRUB PA'I DPER SGYU MA 'JOG PA
YIN NO, ,MDO LAS, MA SKYES PA DANG MA 'GAGS PA SOGS GSUNGS PA'I
DGONGS PA LA RNAM RIG PA DAG GZHAN DBANG YANG DAG PAR RGYU RKYEN
LAS SKYES PA YIN YANG, RANG GI NGO BO GNYIS

SU SNANG BA LTAR GDOD NAS MA SKYES PA'I PHYIR DANG, MA SKYES PA
LTAR MA 'GAGS PA'I PHYIR DANG, GDOD MA NAS MA SKYES PA'I PHYIR
NA RANG BZHIN GYIS MYA NGAN LAS 'DAS PAR 'DOD DO, ,RNAM BDEN
BRDZUN GNYIS KA GZUGS SGRA SOGS PHYI ROL GYI DON MED

PAR MTSUNGS KYANG RNAM BDEN PA RNAMS GZUGS SGRA LA SOGS SHES PA
LA SNANG BA'I GZUNG BA'I RNAM PA SHES PA'I NGO BOR BDEN CING,
DE'I PHYIR GZUGS SOGS SHES PA'I NGO BOR BDEN PAR 'DOD CING,
GZUGS SOGS SNANG BA'I CHA NAS SHES PA 'KHRUL

PAR MI 'DOD KYI, GZUGS RNAMS PHYI ROL DU CHAD PA LTAR SNANG
ZHING, SHES PA 'DZIN PA'I RNAM PAR MYONG BA'I NGO BO RIG PAS
GZUNG RNAM DANG 'DZIN RNAM THA DAD PA LTAR SNANG BA'I CHA NAS
'KHRUL PAR 'DOD, 'PHAGS PA'I MNYAM GZHAG DANG SANGS RGYAS KYI

SA NA GNYIS SNANG GYI 'KHRUL PA MED PAS, GNYIS SNANG LDOG KYANG
SHES PA RNAM BCAS SU BDEN PAS YE SHES RNAM BCAS SU 'DOD, RNAM
RDZUN PA RNAMS NI, GZUGS SOGS YUL DU SNANG BA RNAMS RAB RIB KYI
DBANG GIS SKRA SHAD SOGS SNANG BA LTAR, MA

@066B RIG PA'I DBANG GIS MED BZHIN DU SNANG BAR ZAD KYI, DON
DANG SHES PA GANG DU YANG MA GRUB, DE'I PHYIR 'PHAGS PA'I MNYAM
GZHAG TU GNYIS SNANG NUB PAS RNAM MED KYI YE SHES 'BA' ZHIG PAR
'DOD, SANGS RGYAS KYI YE SHES KYANG RNAM PA'I DRI MA DANG

BRAL BA'I CHOS SKU 'BA' ZHIG PAR 'DOD CING, GZUGS SKU GNYIS KYI
SKU DANG 'PHRIN LAS SOGS GDUL BYA'I GZHAN SNANG DU, RGYAN MKHAN
PO SHER 'BYUNG SBAS PA SOGS KHA CIG BZHED, 'PHAGS PA THOGS MED
DANG SHAN TI PA SOGS CHOS SKU RNAM PAR MI

RTOG PA'I YE SHES RNAM MED YIN CING, RJES THOB DAG PA'I 'JIG
RTEN PA'I YE SHES LA SKU DANG 'PHRIN LAS DAG PA'I SNANG BA SNA
TSOGS PA 'BYUNG BAR BZHED CING, MI RTOG YE SHES LA LTOS NAS
SNANG BA DANG BCAS PA'I 'KHRUL PA YIN YANG, SHIN TU 'KHRUL PA

YANG MA YIN TE, SGRIB GNYIS SPANGS PA'I PHYIR DANG, MA RIG PA'I
'KHRUL RKYEN LAS BYUNG BA MA YIN PA'I PHYIR DANG, SNANG BA RDZUN
PA YIN PA LA DE LTAR SHES PA'I PHYIR DANG, BSOD NAMS KYI TSOGS
KYI RGYUD LAS BYUNG BA'I PHYIR RO, ,SNGA MA RNAMS RNAM LA

RNAM RDZUN DRI MED PA DANG, PHYI MA RNAMS LA RNAM RDZUN DRI BCAS
PAR MKHAS PA RNAMS BZHED DO, ,ZHES PA BKA' BCU BA YON TAN RGYAL
MTSAN GYIS ZHUS PA LA GNANG BA'O,, ,,MANGGA LAm BHA W'AN TU,, `
,DGE BSHES SENG GE RGYAL MTSAN KYI ZHUS

LAN, DGE BSHES SENG GE RGYAL MTSAN GYI YE GE 'PHROD, KHYED KYI
DRI BA RNAMS KYI DON RAGS RIM KHYED RANG GYIS GO TSOD DE YIN,
RGYU MTSAN NYID ZHIB PA YI GE TZAM GYIS MI PHAN NGAG LAS SHES
SO, ,BYANG SEMS KYI SDOM PA THOG MAR, ,BLA MA SDOM LA

@067A *, ,GNAS SHING MKHAS, ,NUS DANG LDAN LAS BLANG BAR BYA,
,ZHES GSUNG PAS, BLA MA MTSAN NYID DANG LDAN PA LAS LEN DGOS,
PHYIS RTZA LTUNG PHOG STE NYAMS NA, BYANG SA DANG SDOM PA NYI
SHU PA LTAR NA, ,SDOM PA SLAR YANG

BLANG BAR BYA, ,ZHES GSUNG PAS YUL RUNG BA BLA MA MTSAN NYID
DANG LDAN PA YOD NA DE LA LEN, MED NA RTEN GYI DRUNG DU BLANGS
KYANG SKYE BAR BSHAD, NAM MKHA'I SNYING PO'I MDO DANG, SPYOD
'JUG BSLAB BTUS LTAR NA, RTZA BA'I LTUNG BA BYUNG YANG, RMI LAM

DU NAM MKHA'I SNYING PO'I MDUN DU BSHAGS PA'I SOR CHUD PA BSHAD,
RIG 'DZIN GYI SDOM PA RTZA LTUNG BYUNG STE NYAMS NA, BLA MA NYE
BA NA YOD NA BLA MA LA LEN CING, MED NA RANG GIS BDAG 'JUG
BLANGS PAS SDOM PA SOR CHUD, DE LTAR MA YIN NA, BDAG

'JUG BLANGS PA DON MED PAR 'GYUR, SDOM PA GSUM LDAN GYI GANG ZAG
GCIG PA'I RGYUD KYI SDOM PA GSUM PO 'OG MA 'OG MA RNAMS KHYAD
PAR DANG, GONG MA GONG MA RNAMS SPYI YIN PAS, SDOM PA 'OG MA
RNAMS GONG MA'I NANG DU 'DUS PAS NGO BO GCIG

YIN GYI 'OG MA'I THUN MONG MA YIN PA'I RTZA LTUNG BYUNG BAS,
GONG MA'I SDOM PA LAS MI NYAMS TE, DGE SLONG BYANG CHUB SEMS
DPA' LA MI TSANG SPYOD KYI PHAM PA BYUNG YANG, BYANG CHUB SEMS
DPA'I THUN MONG MA YIN PA'I RTZA LTUNG MA BYUNG BAS BYANG SEMS
KYI

SDOM PA MI GTONG BA BZHIN GAL TE GTONG NA BYANG SEMS RAB TU
BYUNG BA DANG, KHYIM PA LA BYANG SEMS KYI THUN MONG MA YIN PA'I
BSLAB BYA KHYAD PAR MED PA'I PHYIR KHYIM PA'I BYANG SEMS LA YANG
MI TSANGS SPYOD YANG DGOS PAR 'GYUR BA'I PHYIR RO, ,DE'I 'OG

@067B MA RNAMS GONG MA'I BYE BRAG DANG, GONG MA RNAMS 'OG MA'I
SPYI YIN PAS 'OG MA RNAMS KYI RTZA BA DANG, YAN LAG GI LTUNG BA
RNAMS GONG MA RNAMS KYI LTUNG BA CI RIGS PAR 'GYUR TE, DGE SLONG
RDO RJE 'DZIN PAS RGYUD SDE NAS BSHAD PA'I DMIGS BSAL

MED PAR 'OG MA GNYIS KYI BCAS PA LAS 'DAS NA RIG 'DZIN GYI YAN
LAG GI LTUNG BAR 'GYUR RO, ,'OG MA GNYIS KYI BCAS PA LAS, ,DGOS
PA MED PAR 'DA' BA DANG, ,ZHES GSUNGS PA'I PHYIR RO, ,DE'I SHUGS
KYIS DGE SLONG RDO RJE 'DZIN PAS

RGYUD SDE NAS BSHAD PA'I DMIGS BSAL YOD NA 'OG MA'I RTZA BA DANG
YAN LAG GI LTUNG BA CI RIGS PA LAS 'DAS KYANG NYES PA MED LA,
BYANG SEMS DGE SLONG GIS PHAN PA CHEN PO MTHONG NA SO SOR THAR
PA'I YAN LAG GI LTUNG BA 'GA' ZHIG SPYAD KYANG NYES PA

MED DO, ,GSER LA SOGS PA LEN MI BYED, ,CES DANG, 'GRON POS BDAG
GIR MI BYED DANG, ,CES SOGS SO SOR THAR PA'I YAN LAG GI LTUNG BA
'GA' ZHIG SPYAD KYANG NYES PA MED CING, MA SPYAD NA LTUNG BAR
'GYUR BAR BSHAD PA'I PHYIR RO, ,SPYIR

GANG ZAG GCIG GI RGYUD KYI SDOM PA LA GSUM LAS, THUN MONG DANG
THUN MONG MA YIN PA GNYIS GNYIS YOD DE, DGE SLONG RDO RJE 'DZIN
PA'I RGYUD KYI SDOM PA 'OG MA GNYIS PO YANG DBANG BSKUR THOB
PHYIN CHAD RIG PA 'DZIN PA'I SDOM PA'I KHONG DU CHUD PAR

'GYUR TE, DE LTA MA YIN NA 'OG MA GNYIS KYI BCAS PA LAS 'DAS
PAS, RIG 'DZIN GYI YAN LAG GI LTUNG BAR MI 'GYUR BA'I PHYIR, BLA
MA LA BRNYAS BA SOGS, RTZA BA'I LTUNG BA BCU BZHI SPONG BA NI
RIG 'DZIN KYI THUN MONG MA YIN PA'I SDOM PA YIN TE RIG

@068A *, ,'DZIN KYI SDOM PA GZUNG BA KHO NA LA RTZA LTUNG DU
'GYUR GYI, GZHAN LA MI 'GYUR BA'I PHYIR RO, ,DE BZHIN DU, BYANG
SEMS KYI SDOM PA LA YANG THUN MONG DANG THUN MONG MA YIN PA
GNYIS YOD DE, DE'I RGYUD KYI SO SOR THAR PA'I

SDOM PA NI, THEG CHEN SEMS BSKYED BLANGS PHYIN CHAD BYANG SEMS
KYI SDOM PA'I KHONG DU CHUD PAS, BYANG SEMS KYI SDOM PA YANG YIN
LA, DE'I RIGS CAN NYAN THOS KYI DGE SLONG RNAMS LA YANG YOD PA'I
PHYIR RO, ,BYAMS CHOS DANG BSLAB BTUS NAS BSHAD

PA'I RTZA BA DANG YAN LAG GI LTUNG BA SPONG BA NI, BYANG SEMS
KYI THUN MONG MA YIN PA'I SDOM PA YIN TE, DE LAS 'DAS NA THEG
CHEN SEMS BSKYED BLANGS PA KHO NA'I RGYUD LTUNG BAR 'GYUR BA'I
PHYIR RO, ,JI LTAR BSHAD PA'I TSUL GYIS SDOM PA GSUM LDAN GYI

RGYUD KYI SDOM GSUM SPYI DANG BYE BRAG YIN PAS NGO BO GCIG PA
YIN GYI, ME DANG TSA BA LTAR GCIG THOB PAS KUN THOB PA DANG,
GCIG BTANG BAS KUN BTANG BA'I NGO BO GCIG PA NI MA YIN NO, ,DE
BAS NA SDOM PA GONG MA'I RTZA BA DANG, YAN LAG GI LTUNG BA

MA BYUNG NA 'OG MA'I LTUNG BAS GOS PAR MI 'GYUR, SDOM GSUM NYAMS
SU LEN PA NA GONG MA'I BSRUNG SDOM GTZO BOR BYAS NAS, 'OG MA'I
SDOM PA YUL DUS KYI DBANG GIS BTANG SNYOMS SU 'JOG DGOS PAR MDO
DANG RGYUD SDE MANG PO GCIG NAS BSHAD

DO, ,SEMS CAN LA MA DAG PA'I SNANG BA DANG, ,SANGS RGYAS LA DAG
PA'I YE SHES KYI SNANG BA SEMS TZAM PA'I GRUB MTHA' YIN, PHYI
ROL GYI DON MED PA'I SGRUB BYED DU 'GRO, THEG BSDUS SU, DMYAL BA
YI DVAGS MI RNAMS DANG, ,LHA RNAMS JI LTAR

@068B RIGS RIGS SU, ,DNGOS GCIG YID NI THA DAD PHYIR, ,DON MA
GRUB PAR 'DOD PA YIN, ,ZHES GSUNGS PA LTAR DNGOS PO GCIG LA YANG
'GRO BA RIGS MI MTHUN PA RNAMS LA SNANG TSUL THA DAD DU SNANG
YANG, GANG LA GANG SNANG BA DE NYID DE DANG DE LA

BDEN, 'DI BDEN LA 'DI MI BDEN ZHES MTHA' GCIG TU BZHAG PAR MI
NUS PA BZHIN NO, ,RLUNG SBYOR BYAS DUS KYI NYAMS SNANG SNA TSOGS
'CHAR BA RTZA RLUNG GI BYED PA YIN, LTA BAS MA ZIN NA THAR PA'I
RGYUR 'GRO BA LTA ZHOG ,MTHO RIS KYI RGYUR YANG 'GRO BA

DKA', LTA BA RNAMS DAG GIS ZIN CING NYAMS SU LEN SHES NA LTA
BA'I BOGS 'DON CUNG ZAD YONG, TSES BZANG PO LA KLO RTZE NAS
DGE'O,, ` ,DGE BSHES GRAGS PA RIN CHEN KYI ZHUS LAN NI, SLOB
DPON GRAGS PA RIN CHEN GYI ZHUS

'PHROD, MTHONG SPANG SPONG BA BSAM GTAN GYI DNGOS GZHI ZAG MED
KHO NA LA BRTEN MI DGOS, RGYUN ZHUGS PHYIR 'ONG GI BSAM GTAN
DANG PO'I NYER SDOGS MI LCOGS MED LA BRTEN NAS MTHONG SPANG GI
SA BON SPANG, PHYIR MI 'ONG CHAGS BRAL GYI SNGON SONG

GI BSAM GTAN BZHI GANG RUNG GI DNGOS GZHI LA RTEN CING ZAG MED
LA RTEN NAS MTHONG SPANG SPONG, BSAM GTAN BZHI DANG GZUGS MED
DANG PO GSUM NA NYON MONGS CAN RAGS PA GSUM GSUM YOD, SRID RTZE
NA ZAG MED MED, BSAM GTAN DANG PO'I

DNGOS GZHI THOB KYANG PHYI MA'I RAGS PA SPANG BYA SPONG BA'I
PHYIR DU MNGON DU MI BYED KYANG, YON TAN MNGON PAR SGRUB PA'I
PHYIR DU MNGON DU BYED DGOS SO, ,CES PA MNGA' RIS PA GRAGS PA
RIN CHEN GYIS ZHUS PA'I LAN DU RI 'DABS NAS GNANG BA

@069A *, ,DGE'O,, ,,SHU BHAm,, ` ,DGE BSHES BRTZON 'GRUS DPAL
GYI ZHUS LAN, YANG DRIS LAN GCIG LA, LA STON GYIS PHAD PHUNG
PHUL BA LTA BU KHOR MOR SPYAD PA'I RDZAS BYA BA YIN PAS, SPYI LA
GNANG BA MA ZHUS PAR SPYAD

KYANG NYES PA MED, SGOS SU BDAG GIR BZUNG NA NYES PA YOD, DGE
'DUN SPYI LA PHUL BA'I RDZAS LA BOG RDZAS DANG 'JOG RDZAS GNYIS
YOD, BOG RDZAS YIN NA GNANG BA MA ZHUS PAR GCIG GIS LONGS SPYAD
NA MA BYIN LEN GYI NYES PA YOD, DGE 'DUN GYI

TSOGS ZANGS LTA BU LA BZHAG NA, RDZAS 'DU BA GCIG PA RNAMS KYIS
GNANG BA MA ZHUS PAR LONGS SPYAD KYANG, BDAG GIR MA BYAS NA NYES
PA MED, CES PA DGE SLONG BRTZON 'GRUS DPAL GYIS ZHUS PA LA GNANG
BA'O,, ,,MANGGA LAm BHA WANTU,, ` ,

SLOB DPON GRAGS RGYAL GYI ZHUS LAN, LTUNG BA SDE LNGA NI, PHAM
PA BZHI, DGE 'DUN LHAG MA BCU GSUM, SPANG LTUNG SUM CU, LTUNG
BYED 'BA' ZHIG PA DGU BCU, SO SOR BSHAGS PA BZHI, NYES BYAS
BRGYA DANG BCU GNYIS RNAMS SO, ,PHAM PA'I

MTSAN NYID LHAG MA MED PA'I LTUNG BA, LHAG MA'I MTSAN NYID, DGE
'DUN LA SPO DGU SOGS CHAD LAS BCAD PA'I SGO NAS LDAD BAR BYA
BA'I LTUNG BA, SPANG LTUNG GI MTSAN NYID GANG LAS LTUNG BA BYUNG
BA'I DNGOS PO DE ZHAG GCIG SPANGS NAS BSHAGS PAR BYA

BA, 'BA' ZHIG PA'I MTSAN NYID, DNGOS PO SPANG BA LA MI LTOS PAR
LTUNG BA DE NYID, MING GIS BSHAGS PAR BYA BA, SOR BSHAGS KYI
MTSAN NYID, DGE 'DUN LA MI RIGS KYI SGO NAS SMRE SNGAGS KYI TSUL
DU BSHAGS PAR BYA BA, NYES BYAS KYI MTSAN

@069B NYID, 'DAS PA DANG BCAS PA'I MING GIS BSHAGS PAR BYA BA,
SHA THEG PA CHE CHUNG GI LUGS LA, RANG BZHIN GYI KHA NA MA MTHO
BA YIN, BYANG SEMS KYI SDOM PA BLANGS PA LA, KHYIM PA LA NYES
BYAS, DGE SLONG LA 'BA' ZHIG PA YIN PAS BCAS PA'I KHA

NA MA MTHO BA YIN TE, NYAN THOS KYI DGE SLONG LA DMIGS PA'I SHA
NYES BYAS, RNAM GSUM DAG PA'I SHA NYES MED YIN, 'CHAB SEMS PHAL
PA'I YAN LAG TU MDO SDE BA 'DOD, BYE BRAG SMRA BA MI 'DOD, BSLAB
PA PHUL BAS SDOM PA GTONG, ,NYAMS PAS

MI GTONG PHAM PA DANG, PHAS PHAM PA KHYAD PAR MED, CES PA, SLOB
DPON GRAGS RGYAL GYIS ZHUS PA LA GNANG BA'O,, ,,DGE'O,, ` ,NYAN
THOS THEG PA GSUM GYI DKON MCHOG GSUM PO LUGS SO SO'I JI LTAR
LAGS, ZHES PA DANG, NYAN THOS PA DAG NI SANGS

RGYAS KYI SKU NI GNYIS TE, GZUGS KYI SKU DANG CHOS KYI SKU'O,
,DANG PO NI SANGS RGYAS DKON MCHOG TU MI 'DOD TE, KUN SGRIL BA
LA SHOG GU SUM BRGYA DANG DRUG CU RE BDUN YOD,, ,,
