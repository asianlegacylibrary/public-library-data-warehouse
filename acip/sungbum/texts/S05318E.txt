*, ,N'A RO'I CHOS DRUG GI DMIGS SKOR LAG TU LEN TSUL BSDUS PA
RJE'I GSUNG BZHIN SEMS DPA' CHEN PO KUN BZANG PAS BKOD PA
BZHUGS SO, ,

@001A #, ,RJE BTZUN DAM PA RDO RJE 'CHANG DANG DBYER MA MCHIS
PA RNAMS KYI ZHABS KYI PADMA LA GUS PA CHEN POS PHYAG 'TSAL
LO, ,'DIR ZAB LAM N'A RO'I CHOS DRUG CES GRAGS PA'I GDAMS

NGAG 'CHAD PA LA GNYIS, KHYAD PAR GYI SNGON 'GRO DANG, DE LA
BRTEN NAS LAM JI LTAR BSGOM PA'O, ,DANG PO LA GNYIS YOD PA'I
RDO RJE SEMS DPA'I SGOM BZLAS NI, THOG MAR SKYABS 'GRO SEMS
BSKYED RGYUD

DANG 'DRES NGES SHIG BYA, DE NAS RANG GI SPYI BOR PAm LAS
PADMA DKAR PO, AA LAS ZLA BA'I DKYIL 'KHOR GYI STENG DU, H'Um
LAS RDO RJE RTZE LNGA PA DKAR PO LTE BA LA H'Um GIS MTSAN PA,
DE LAS 'OD ZER 'PHROS DON GNYIS

BYAS, TSUR 'DUS YONGS SU GYUR PA LAS RDO RJE SEMS DPA' SKU
MDOG DKAR PO GA-YAS RDO RJE, GA-YON DRIL BU 'DZIN PA, YUM RDO
RJE BSNYEMS MA DKAR MO GRI GUG DANG THOD PA 'DZIN PAS 'KHYUD
PA, RIN PO

CHE'I RGYAN SNA TSOGS PAS SPRAS PA, MTSAN DANG DPE BYAD DU
LDAN PA, RDO RJE'I SKYIL KRUNG GIS BZHUGS PA, DE'I THUGS KAR
ZLA BA'I STENG DU H'Um DKAR PO, DE LAS 'OD ZER 'PHROS RANG
'DRA'I YE SHES PA SPYAN DRANGS

@002A *, ,PA LA MCHOD PA RNAM PA LNGAS MCHOD DZA: H'Um BAm HO:
DGUG GZHUG BCING MNYES PAR BYA, YANG THUGS KHA'I H'Um LAS 'OD
ZER 'PHROS DBANG GI LHA RNAMS SPYAN DRANGS PA LA MCHOD NAS, DE

BZHIN GSHEGS PA THAMS CAD KYIS MNGON PAR DBANG BSKUR DU GSOL
ZHES GSOL BA BTAB PAS, DE BZHIN GSHEGS PA RNAMS KYIS DBANG
BSKUR BA'I DGONGS PA MDZAD, YUM RNAMS KYIS RIN PO CHE'I

BUM PA YE SHES KYI BDUD RTZIS GANG BA THOGS NAS, JI LTAR
BLTAMS PA TZAM GYIS NI, ,LHA RNAMS KYIS NI KHRUS GSOL LTAR,
,LHA YI CHU NI DAG PA YIS, ,DE BZHIN BDAG GIS KHRUS BGYI'O,
,AOm SARBA TA TH'A GA

TA AA BHI shE KA TA SA MA YA SHR'I YE H'Um, ZHES PAS DBANG
BSKUR, LUS YE SHES KYI BDUD RTZIS GANG, MI BSKYOD PAS DBU
BRGYAN, BCOM LDAN 'DAS RDO RJE SEMS DPA' BDAG GZHAN THAMS CAD
KYI SDIG SGRIB DANG,

DAM TSIG NYAMS CHAGS THAMS CAD DAG PAR MDZAD DU GSOL ZHES GSOL
BA BTAB PAS, THUGS KA'I H'Um LAS 'OD ZER 'PHROS SEMS CAN THAMS
CAD LA PHOG ,DE DAG GI SDIG SGRIB NYES LTUNG THAMS CAD

@002B DANG, PAR BYAS, PHYOGS BCU'I SANGS RGYAS SRAS BCAS THAMS
CAD LA MCHOD PA PHUL, DE RNAMS KYI SKU GSUNG THUGS YON TAN
'PHRIN LAS THAMS CAD 'OD ZER GYI RNAM PAR BSDUS NAS THUGS KA'I
H'Um LA THIM PAS GZI BRJID DANG MTHU STOBS

PHUN SUM TSOGS PAR GYUR, H'Um GI MTHAR, AOm BADZRA HE RU KA SA
MA YA, MA NU P'A LA YA, HE RU KA TVE NO PRA TIshthA, DRI DHO
ME BHA BA, SU TO shYO ME BHA BA, SU PO shYO ME BHA BA, AA NU
RAKTO ME BHA BA, SARBA SIDDHI MME PRA YA TZTSA, SARBA KARMA SU
TZA ME, TZITTAm SHRI

YAm, KU RU H'Um HA HA HA HA HO: BHA GA WA NA, BADZRA HE RU KA:
M'A ME MUNYTZA, HE RU KA BHA BA, MAH'A SA MA YA SATVA A'A: YIG
'BRU LAS 'OD ZER 'PHROS, SEMS CAN THAMS CAD KYI SDIG SGRIB
SBYANGS, SANGS RGYAS SRAS BCAS LA MCHOD PA BSAM

GYIS MI KHYAB PA PHUL, SKU GSUNG THUGS KYI BYIN RLABS THAMS
CAD BSDUS TE YIG 'BRU LA THIM, YIG 'BRU LAS BDUD RTZI'I CHU
RGYUN DKAR PO BYUNG, YAB YUM GYI SBYOR MTSAMS LAS BABS NAS
RANG GI SPYI BO TSANGS PA'I BU GA NAS ZHUGS TE, SGO

GSUM GYI SDIG SGRIB THAMS CAD DBANG PO'I SGO DANG BA SPU'I BU
GA NAS NAG PHUNGS KYIS 'THON, SDIG SGRIBS SANGS KYIS DAG ,LUS
THAMS CAD YE SHES KYI BDUD RTZI'I RGYUN GYIS DKAR MER GYIS
GANG, RTOGS PA DANG YON TAN BDAG GZHAN THAMS

CAD LA SKYES PAR BSAM ZHING YI GE BRGYA PA CI MANG BZLAS PA'I
RJES SU, BDAG NI MI SHES RMONGS PA YIS, ,DAM TSIG LAS NI 'GAL
ZHING NYAMS, ,BLA MA MGON POS SKYABS MDZOD CIG ,GTZO BO RDO
RJE 'DZIN PA STE, ,THUGS RJE CHEN PO'I BDAG

@003A *, ,NYID CAN, ,'GRO BA'I GTZO BO BDAG LA SKYOBS, ,ZHES
GSOL BA BTAB PAS, RDO RJE SEMS DPA'I ZHAL NAS RIGS KYI BU
KHYOD KYI SDIG SGRIB DANG, DAM TSIG GI NYAMS CHAGS THAMS CAD
DAG GO ZHES GSUNGS NAS RANG

LA THIM PAS, RANG GI SGO GSUM DANG, RDO RJE SEMS DPA'I SKU
GSUNG THUGS DBYER MED DU GYUR, BLA MA'I RNAL 'BYOR SGOM PA NI,
MDUN GYI NAM MKHAR RIN PO CHE'I KHRI SENG GES BTEG PA'I STENG
NA PAD NYI'I GDAN LA, NGO BO RANG GI BLA MA, RNAM PA RDO RJE
'CHANG SKU

MDOG SNGON PO ZHAL GCIG PHYAG GNYIS PA, GA-YAS RDO RJE GA-YON
DRIL BU 'DZIN PAS RANG 'DRA'I YUM LA 'KHYUD PA, LHA RDZAS KYI
GOS KYI STOD GA-YOGS DANG SMAD GA-YOGS CAN, RIN PO CHE'I RGYAN
GYIS BRGYAN PA, ZHABS RDO RJE'I SKYIL KRUNG DU BZHUGS

PA, 'OD ZER RNAM PA LNGA RAB TU 'BAR BA'I SPYI BOR ZLA BA LA
AOm DKAR PO, MGRIN PAR PADMA LA A'A: DMAR PO, SNYING GAR NYI
MA LA H'Um SNGON PO 'OD ZER 'PHRO BA, H'Um LAS 'OD ZER 'PHROS
PAS, RDO RJE 'CHANG NAS BZUNG STE BLA MA BRGYUD PA RNAMS DANG,
YI DAM

GYI LHA TSOGS RNAMS SPYAN DRANGS TE THIM, DE LA MCHOD PA 'BUL
BA LA, MAndAL GYI MCHOD PA NI, DRI BZANG GIS BYUG CING AOm
BADZRA BH'Um MI A'A: H'Um, DBANG CHEN GSER GYI SA GZHI, AOm
BADZRA RE KHE A'A: H'Um LCAGS RI MU KHYUD, DBUS SU RI RAB,
SHAR

LUS 'PHAGS PO, LHO DZAMBU GLING, NUB BA LANG SPYOD, BYANG SGRA
MI SNYAN, LUS DANG LUS 'PHAGS, RNGA YAB DANG RNGA YAB GZHAN,
GA-YO LDAN DANG LAM MCHOG 'GRO, SGRA MI SNYAN DANG SGRA MI
SNYAN GYI ZLA, GLANG PO RIN PO CHE, KHYIM BDAG RIN PO CHE, RTA
MCHOG

@003B RIN PO CHE, BTZUN MO RIN PO CHE, DMAG DPON RIN PO CHE,
'KHOR LO RIN PO CHE, NOR BU RIN PO CHE, GTER CHEN PO, NYI MA,
ZLA BA, RNAMS SO SO'I RNAM PA BZHIN GSAL BTAB LA, BDAG GZHAN
LUS NGAG YID GSUM DUS GSUM LONGS SPYOD DGE BA'I TSOGS,

RIN CHEN MAndAL BZANG PO KUN BZANG MCHOD PA'I TSOGS BCAS PA,
BLO YIS BLANGS NAS BLA MA YI DAM DKON MCHOG RNAMS LA 'BUL,
THUGS RJE'I DBANG GIS BZHES LA BDAG LA BYIN GYIS BRLAB TU
GSOL, ,ZHES DBUL, GZHAN YANG ME TOG SOGS

PHYI'I MCHOD PA DANG, NANG BDUD RTZI'I MCHOD PA DANG, GSANG
BA'I MCHOD PAS KYANG MCHOD LA, GANG GI DRIN GYIS BDE CHEN
GNAS, ,SKAD CIG GIS NI THOB 'GYUR PA, ,BLA MA RIN CHEN LTA BU
YI, ,RDO RJE CAN ZHABS PAD LA 'DUD, ,CES SOGS KYIS BSTOD DE,

DE NAS GUS PA CHEN POS THUN MONG DANG THUN MONG MA YIN PA'I
LAm RNAMS MYUR DU RGYUD LA SKYE BAR BYIN GYIS BRLAB TU GSOL,
DE DAG GI 'GAL RKYEN ZHI ZHING MTHUN RKYEN YID BZHIN DU 'GRUB
PAR BYIN GYIS BRLAB TU GSOL ZHES GSOL BA BTAB PAS, DGYES TE
BLA MA'I

SPYI BO'I AOm DKAR PO LAS 'OD ZER DKAR PO 'PHROS, RANG GI SPYI
BOR ZHUGS PAS LUS KYI NANG THAMS CAD 'OD ZER DKAR POS KHENGS,
LUS KYI DRI MA SBYANGS, BUM PA'I DBANG BSKUR, SKU RDO RJE'I
DNGOS GRUB THOB, MGRIN PA'I A'A: DMAR PO LAS 'OD ZER DMAR

PO 'PHROS, RANG GI MGRIN PAR ZHUGS LUS KYI NANG THAMS CAD 'OD
ZER DMAR POS KHENGS, NGAG GI DRI MA SBYANGS, GSANG BA'I DBANG
BSKUR, GSUNG RDO RJE'I DNGOS GRUB THOB, THUGS KA'I H'Um MTHING
GA LAS 'OD ZER MTHING GA 'PHROS, RANG GI SNYING GAR ZHUGS,

@004A *, ,LUS KYI NANG THAMS CAD 'OD ZER MTHING GAS KHENGS,
YID KYI DRI MA SBYANGS, SHES RAB YE SHES KYI DBANG BSKUR,
THUGS RDO RJE'I DNGOS GRUB THOB, SKU'I GNAS THAMS CAD LAS 'OD
ZER SNA TSOGS 'PHROS, RANG GI LUS KYI SGO THAMS

CAD NAS ZHUGS, SGO GSUM GYI SGRIB PA PHRA BA SBYANGS, DBANG
BZHI PA BSKUR, RDO RJE GSUM DBYER MI PHYED PA'I DNGOS GRUB
THOB PAR GYUR, MDUN GYI BLA MA RANG GI SPYI BOR SPYAN DRANGS
TE SPYI BO NAS THIM PAS RANG GI LUS NGAG YID GSUM DANG BLA
MA'I SKU GSUNG THUGS

DBYER MED PAR GYUR, DE LA BRTEN NAS LAM JI LTAR SGOM PA LA
GNYIS YOD PA'I BSKYED RIM BSGOM PA NI, AOm SVA BH'A WA
SHUDDHA: SARBA DHARM'A: SVA BH'A WA SHUDDHONYA HAm, STONG PA
NYID DU GYUR, STONG PA'I NGANG LAS SNA TSOGS PADMA DANG NYI
MA'I GDAN LA RANG NYID SKAD

CIG GIS BCOM LDAN 'DAS HE RU KA SKU MDOG MTHING GA ,ZHAL BZHI
PA'I RTZA ZHAL NAG ,GA-YON ZHAL LJANG, RGYAB ZHAL DMAR, GA-YAS
ZHAL SER BA, ZHAL RE RE'ANG SPYAN GSUM GSUM PA, PHYAG BCU
GNYIS PA DPRAL BAR RDO RJE RTZE LNGA PA'I PHRENG BA

'DZIN PA, ZHABS GA-YAS BRKYANG BAS 'JIGS BYED NAG PO LAG PA
BZHI PA'I DANG PO GNYIS THAL MO SBYAR BA, GA-YAS LHAG MAS d'A
MA RU DANG, GA-YON LHAG MAS RAL GRI 'DZIN PA'I MGO BO MNAN PA,
GA-YON BSKUM PAS DUS MTSAN MA DMAR

MO LAG PA BZHI PA'I DANG PO GNYIS THAL MO SBYAR BA, LHAG MA
GNYIS THOD PA DANG KHA tV'Am GA 'DZIN PA'I NU MA MNAN PA, GDAN
GNYIS KA'ANG GDONG GCIG PA, MIG GSUM PA, PHYAG RGYA LNGAS
BRGYAN PA'O, ,PHYAG DANG PO GNYIS KYIS RDO RJE

@004B PHAG MO LA 'KHYUD PA'I GA-YAS PAS RDO RJE RTZE LNGA PA
DANG, GA-YON PAS DRIL BU BSNAMS PA, DE'I 'OG MA GNYIS KYIS
GLANG PO CHE'I PAGS PA DKAR PO ZHAG DANG BCAS PA'I NA BZA',
PHYAG GA-YAS PAS LAG PA GA-YON PA DANG, GA-YON PAS RKANG PA
GA-YON

PA'I PAGS PA RANG GI RGYAB TU, SDIGS MDZUB DANG BCAS PA'I
PHYAG GIS BRGYANGS TE 'DZIN PA'I SDIGS MDZUB KYI RTZE GNYIS
SMIN MA'I THAD SOR GNAS PA, GA-YAS KYI GSUM PA NA d'A MA RU,
BZHI PA NA DGRA STA, LNGA PA NA GRI GUG ,DRUG PA NA MDUNG RTZE
GSUM

PA BSGRENG BA, GA-YON PA'I PHYAG GSUM PA NA RDO RJES MTSAN
PA'I KHA tV'Am GA ,BZHI PA NA KHRAG GIS GANG BA'I THOD PA,
LNGA PA NA RDO RJE'I ZHAGS PA, DRUG PA NA TSANGS PA'I MGO BO
GDONG BZHI PA BSNAMS SHING, SNA TSOGS RDO RJES MTSAN PA'I RAL
PA'I THOR

COG CAN, DBU RE RE LA RDO RJE NAG PO'I PHRENG BA STOD SMAD DU
GNAS PA GNYIS LA BRGYUS PA'I THOD PA SKAM PO LNGA LNGA'I
PHRENG BAS BRGYAN PA, DBU'I GA-YON DU CUNG ZAD YO BA'I ZLA BA
PHYED PA 'PHYANG BA, ZHAL RNAM PAR 'GYUR BA, MCHE BA BZHI BZHI
GTZIGS SHING

'JIGS SU RUNG BA, SGEG PA DPA' BA MI SDUG PA STE SKU'I NYAMS
GSUM DANG, RGOD DANG DRAG SHUL 'JIGS SU RUNG BA STE GSUNG GI
NYAMS GSUM DANG, SNYING RJE DANG RNGAM PA DANG ZHI BA STE
THUGS KYI NYAMS GSUM STE, NYAMS DGU DANG LDAN PA, STAG

GI PAGS PA'I SHAM THABS CAN, MI'I RGYU MA LA BRGYUS PA'I MGO
BO RLON PA LNGA BCU'I PHRENG BA 'PHYANG BA, PHYAG RGYA DRUG
GIS RGYAS BTAB PA, MI RUS KYI THAL BAS LUS THAMS CAD LA BYUGS
PA'O, ,BCOM LDAN 'DAS LA MNGON DU PHYOGS PAR

@005A *, ,BCOM LDAN 'DAS MA RDO RJE PHAG MO SKU MDOG DMAR MO
ZHAL GCIG PHYAG GNYIS MA SPYAN GSUM PA GCER MO SKRA GROL BA,
THOD PA'I DUM BUS BRGYAN PA'I 'OG PAG CAN, PHYAG GA-YON PAS
YAB KYI MGUL PA NAS 'KHYUD

PA'I THOD PA NA BDUD BZHI LA SOGS PA'I KHRAG GIS GANG BA
BSNAMS PA, GA-YAS PAS PHYOGS BCU'I GDUG PA CAN KUN LA GRI GUG
DANG BCAS PA'I SDIGS MDZUB KYIS BSDIGS PAR MDZAD PA, 'JIG DUS
KYI ME LTAR 'BAR BA, BYIN PA GNYIS

KYIS YAB KYI BRLA'I STENG NAS LEGS PAR 'KHRIL PA, BDE BA CHEN
PO'I RANG BZHIN GYI THUGS RJE CHEN PO'I BDAG NYID CAN, PHYAG
RGYA LNGAS BRGYAN PA, MI MGO SKAM PO LNGA'I THOD DANG, MI MGO
SKAM PO LNGA BCU'I DO SHAL CAN NO, ,RANG GI SPYI BOR ZLA BA

LA AOm DKAR PO, MGRIN PAR PADMA LA A'A: DMAR PO, THUGS KAR NYI
MA LA H'Um SNGON PO, RANG GI THUGS KA'I H'Um YIG LAS 'OD ZER
'PHROS, BSGOMS PA DANG 'DRA BA'I YE SHES PA DANG, DBANG GI LHA
RNAMS SPYAN DRANGS PA LA, AOm AARGHAm PRA T'I TZTSA SV'AH'A,

DZA: H'Um BAm HO: MI BZHED PA MED PAR DGYES BZHIN DU BZHUGS
PAR GYUR, DE BZHIN GSHEGS PA RNAMS KYIS BDAG LA MNGON PAR
DBANG BSKUR DU GSOL ZHES GSOL BA BTAB PAS, JI LTAR BLTAMS PA
TZAM GYIS SOGS DANG, AOm SARBA TA TH'A GA TA

SOGS BRJOD, SPYI BO NAS DBANG BSKUR BAS LUS GANG CHU LHAG MA
YAR LUD PA LAS GTZO BO LA RDO RJE SEMS DPA', PHAG MO LA MI
BSKYOD BAS DBU BRGYAN, DBANG GI LHA RNAMS RANG LA THIM, BDAG
BSKYED LA MCHOD PA 'BUL BA NI, AOm AARGHAm

@005B PRAT'I TZTSA SV'AH'A, AOm P'A DYAm PRA T'I TZTSA
SV'AH'A, AOm BADZRA PUshPE A'A: H'Um SV'AH'A, AOm BADZRA DH'U
PE A'A: H'Um SV'AH'A, AOm BADZRA D'I PE A'A: H'Um SV'AH'A, AOm
BADZRA GANDHE A'A: H'Um SV'AH'A, AOm BADZRA NEE WI DYA A'A:
H'Um SV'AH'A, AOm BADZRA SHAPTA A'A: H'Um SV'AH'A, AOm HR'I:
HA HA HUm H'Um PHAt AOm A'A: H'Um GIS NANG

MCHOD DBUL, YAB YUM SNYOMS PAR ZHUGS PAS BDE BA CHEN PO SKYES
TE NYAMS SU MYONG BAR GYUR, AOm HR'I: HA HA HUm H'Um PHAt, AOm
BADZRA BEE RO TZA N'I YE HUm H'Um PHAt PHAt SV'AH'A, ZHES PAS
BSTOD, 'JOG SGOM NI RANG NYID 'KHOR LO BDE MCHOG DNGOS YIN

SNYAM PA'I NGA RGYAL DANG, DE LA CI GNAS BYA'O, ,BZLAS PA BYA
TSUL NI, RANG GI THUGS KA'I H'Um YIG GI MTHAR, AOm HR'I: HA HA
H'Um H'Um PHAt KYIS BSKOR BA LA BRIS PA LTAR 'DON PA'I DMIGS
PA BYA STE BZLA'O, ,RDZOGS RIM SGOM PA LA GNYIS YOD PA'I DANG
PO

'KHRUL 'KHOR DANG STONG RA SGOM PA NI, RANG YI DAM YAB YUM DU
GSAL BA'I NGANG NAS, BUM PA LTAR DGANG BA NI, STAN BDE BA LA
SKYIL KRUNG GANG BDE BYAS LA RKED PA BSRANG, LAG PA GNYIS PUS
ME LA DGAB, RLUNG SNA BUG GA-YAS NAS 'THEN TE

GA-YON DU BLTAS NAS DE NGOS KYI SNA BUG NAS DAL BUS RING BAR
LHAG MA MED PAR BUD, YANG GA-YON NAS 'THEN NAS GA-YAS SU BLTAS
TE DE NGOS KYI SNA BUG NAS SNGAR BZHIN DU BUD, DE NAS DBUS NAS
SNA BUG GNYIS KA NAS 'THEN TE THAD KAR LAN CIG

SNGAR BZHIN DU BUD, DE 'DRA BA'I TSUL GYIS SLAR YANG SUM TSAN
GNYIS TE DGU PHRUGS SU RLUNG RO BSAL TE, DE'ANG PHAR LA BUD PA
DANG TSUR 'DREN PA'I DUS GNYIS KAR KHA NAS 'GRO 'ONG MED PAR
BYA'O, ,DE NAS LUS DRANG POR BSRANG STE LAG PA 
@006A *, ,GNYIS KYI MTHEB CHEN NANG DU DGUG ,THAD KA NAS RLUNG
SHIN TU DAL LA RING BAR NANG DU RDUBS TE LTE 'OG TZAM DU MCHIL
MA SGRA MED PAR MID NAS CHER GYIS MNAN, DE'I RJES SU 'OG RLUNG
LTE 'OG TU MI DRAG PA ZHIG

DRANGS TE KHA SBYAR DU BZUNG, SHES PA LTE BA'I RTZA 'KHOR GYI
DBUS SU GTAD LA NUS TSAD DU 'DZIN CING RLUNG MI THUB PA NA KHA
NAS YE MA SHOR BAR SNA SGO NAS DAL BUS GTONG NGO, 'OG MA LNGA GA
'DI'I DANG NAS BYED PA LA 'KHOR LO LTAR BSKOR BA

NI, RKANG PA SKYIL KRUNG BCAS PA'I RKANG PA GA-YAS PA'I MTHEB
CHEN LAG PA GA-YAS PAS BZUNG, RKANG PA GA-YON PA'I MTHEB CHEN
LAG PA GA-YON PAS BZUNG ZHING, RKED PA DRANG POR BSRANGS LA PHO
BA DANG RKED PA GA-YAS SU LAN GSUM

BSKOR, DE BZHIN DU GA-YON DU'ANG BSKOR, DE NAS GA-YON NAS GA-YAS
SU KYOG PA DANG, GA-YAS NAS GA-YON DU KYOG PA DANG, MDUN NAS
RGYAB TU 'PHUL BA RE DANG, RGYAB NAS MDUN DU 'PHUL BA RE BYA'O,
,LCAGS KYU LTAR DGUG PA NI, LAG PA

GNYIS RDO RJE KHU TSUR BCANGS LA SNYING GA NAS THAD KAR MDUN
NGOS SU GSHIBS LA SHUGS CHE BAR BRKYANG, DE NAS GA-YON NGOS SU
LAG PA GNYIS BRKYANG PA'I GA-YAS PA SNGON LA DAL BUS SHUGS CHE
BAR GA-YAS PA'I DPUNG MGO BAR DU

DGUG LA GRU MOS MTSAN DU BRDAB, DE NAS GA-YON PA'ANG SNGA MA
BZHIN DU DPUNG MGO GA-YON PA BAR DU DGUG LA BRDAB, SLAR YANG LAG
PA GNYIS RDO RJE KHU TSUR BCANGS PA SNYING GA NAS THAD KAR MDUN
NGOS SU SHUGS CHE BAR GSHIBS

@006B LA BRKYANG, DE NAS GA-YAS SU LAG PA BRKYANG NAS SNGA MA
BZHIN BKUG PA BRDAB BO, ,RDO RJE BSDAMS PA'I PHYAG RGYA GNAM DU
'PHANG ZHING 'OG TU BSKYUR BA NI, PUS MO GNYIS BTZUGS TE LUS
BSRANGS NAS LAG PA GNYIS KYI SOR MO RNAMS PHYI RU BSNOL

BA'I LAG LCAGS BCUG PA YAR LA RIM PA BZHIN SPYI BO'I BAR DU
SHUGS CHE BAR BRDEG ,DE NAS LAG PA GNYIS KHA SPUB LA RIM PA
BZHIN SHUGS CHE BAR SA LA DBAB LA BSKYUR RO, ,KHYI MO'I SKYUG
TSUL GYIS LUS MDA' LTAR BSRANG BA

NI, PUS MO BTZUGS LA LUS BSRANG, DE NAS LAG PA GNYIS SA LA BZHAG
PA'I BAR DU MGO BO BZHAG PA RIM GYIS GYEN DU SHUGS CHE BAR BTEG
NAS LUS DRANG POR BSRANGS LA, SLAR YANG LAG PA GNYIS RIM GYIS
PHAB PA'I BAR DU

MGO BO BZHAG NAS, HA ZHES SKYUG STANGS BYAS PA'I MTHAR, LANGS LA
RKANG PA GNYIS LAN GSUM GSUM SPRUG GO ,MGO LUS SPRUG CING TSIGS
PA BGRANG BA NI, LAG PAS PHAN TSUN GYI SOR MO'I TSIGS PA 'THON
PA'I RJES LA, MGO

DANG LUS PO SBRUG CING LAG PA GNYIS PHAN TSUN DU MNYES TE BKRU
BA'I TSUL BYED PA'O, ,STONG RA SGOM PA NI, RANG YI DAM DU GSAL
BA'I SPYI GTZUG NAS RKANG MTHIL GYI BAR DU PHRU MA PHUS BTAB PA
LTAR STONG SANG DE BA LA DMIGS PA GTAD NAS

DE LA SEMS BRTAN BRTAN DU BSGOM PA'O, ,GNYIS PA DE'I RJES SU LAM
DNGOS SGOM PA'I RIM PA LA GNYIS, LAM DNGOS KYI DON DANG, LAM GYI
YAN LAG 'PHO BA DANG GRONG 'JUG GO ,DANG PO LA GNYIS, SROG DBU
MAR BTZUD NAS DGA'

@007A *, ,BZHI BSKYED PA DANG, DE LA BRTEN NAS SGYU MA DANG 'OD
GSAL SGOM TSUL LO, ,DANG PO LA GNYIS, ,NANG GI RKYEN GTUM MO
SGOM PA DANG, PHYI'I RKYEN LAS KYI PHYAG RGYA LA BRTEN PA'O,
,DANG PO LA GNYIS, GTUM MO BSGOMS NAS SROG DBU

MAR ZHUGS PA DANG, BTZUD PA LA BRTEN NAS DGA' BZHI BSKYED TSUL
LO, ,DANG PO LA GNYIS, GTUM MO SGOM TSUL DANG, DE LTAR BSGOMS
PAS SROG DBU MAR ZHUGS GNAS THIM GSUM BYED TSUL LO, ,DANG PO LA
GSUM YOD PA'I DANG PO RTZA GSAL

BTAB NAS BSGOM PA NI, MDUN GYI NAM MKHAR RTZA BA'I BLA MA BRGYUD
PA'I BLA MA DANG BCAS PA DPA' BO MKHA' 'GRO'I TSOGS KYIS BSKOR
BA DMIGS LA, LUS LONGS SPYOD BLTOS PA MED PAR MCHOD PAR DBUL
ZHING, SPYIR GSOL BA MANG DU GDAB, KHYAD PAR DU, RLUNG

BDE BAR BYIN GYIS BRLAB TU GSOL, RTZA 'JAM PAR BYIN GYIS BRLAB
TU GSOL, BDE STONG GI NYAMS RTOGS KHYAD PAR CAN MYUR DU SKYE BAR
BYIN GYIS BRLAB TU GSOL, ZHES GSOL BA DRAG TU GDAB, DE NAS SEMS
CAN THAMS CAD KYI DON DU RDO RJE 'CHANG GI GO 'PHANG

THOB PAR BYA BA'I PHYIR TZAndA LI NYAMS SU MYONG BAR BYA BA'O
SNYAM DU BSAM, DE NAS RANG YI DAM GYI LHAR GSAL BA'I NGANG NAS
BSAM GTAN GYI STEGS BU GZHUG ,SGOM THAG GYON, RKANG PA RE MIG TU
BSNOL, SGAL TSIGS DRANG POR BSRANG, MGRIN PA CUNG

ZAD BKUG ,MIG SNA RTZER DBAB, LCE RTZE CUNG ZAD RKAN LA SBYAR,
SO DANG MCHU RANG LUGS PAR BZHAG ,LUS SEMS CUNG ZAD BSGRIM, RO
STOD 'PHEL KA BSKYED, MNYAM GZHAG GI PHYAG RGYA LTE 'OG TU BCAR
BAR BYAS LA, RTZA GSUM GSAL GDAB PA

@007B NI, LTE BA'I BUG PA'I THAD NAS 'OG TU SOR BZHI SONG BAR
LUS KYI NANG GI SGAL TSIGS NGOS LA NYE BAR DBUS SU RTZA AA BA
DH'U T'I, GA-YAS SU RO MA, GA-YON DU RKYANG MA GSUM SROG SHING
GI TSUL DU SPYI GTZUG BAR DU GSHIBS NAS GNAS SHING, LTE 'OG SOR

BZHI'I RTZA DBU MA'I MAR SNA'I NANG DU RO RKYANG GI SNA GNYIS
GUG NAS YOD PAR BSAM, DE NAS 'KHOR LO BZHI GSAL 'DEBS PA NI, LTE
BA SPRUL PA'I 'KHOR LO PHYI DBYIBS AE GRU GSUM GYI RNAM PA CAN
RTZA 'DAB KYI GRANGS RE BZHI PA, KHA DOG DMAR PO KHA GYEN

DU PHYOGS PA'I RNAM PA CAN DANG, SNYING GA CHOS KYI 'KHOR LO
PHYI DBYIBS BAm YIG ZLUM PO'I RNAM PA CAN, RTZA 'DAB KYI GRANGS
BRGYAD PA KHA DOG DKAR PO, KHA 'OG TU PHYOGS PA CAN DANG, MGRIN
PA LONGS SPYOD KYI 'KHOR LO PHYI DBYIBS BAm YIG ZLUM PO'I RNAM

PA CAN, RTZA 'DAB KYI GRANGS BCU DRUG PA KHA DOG DMAR PO KHA
GYEN DU PHYOGS PA'I RNAM PA CAN DANG, SPYI BO BDE CHEN GYI 'KHOR
LO PHYI DBYIBS AE GRU GSUM GYI RNAM PA CAN, RTZA 'DAB KYI GRANGS
SO GNYIS PA KHA DOG SNA TSOGS PA KHA 'OG TU PHYOGS PA'I

RNAM PA CAN DU BSGOM, DE'ANG THOG MAR RTZA GSUM GSAL GDAB LA
GSUM PO NYID LA SEMS BZUNG, 'DI LA SNYING GA YAN CHAD LA GSAL
'DEBS THEBS RE DANG SEMS CUNG ZAD RE 'DZIN PA MA GTOGS SHAS CHER
LTE BA'I RTZA GSUM 'DUS PA'I

NANG DANG, LTE 'OG SOR BZHI'I RTZA GSUM 'DUS PA'I DBU MA'I NANG
KHO NAR SEMS BZUNG NGO, ,GNYIS PA YI GE GSAL BTAB NAS BSGOM PA
NI, YI GE 'GOD PA RGYAS BSDUS GNYIS YOD PA'I RGYAS PA NI, 'KHOR
LO BZHI'I LTE BA DANG 'DAB MA GNYIS KA

@008A *, ,LA YI GE BKOD NAS BSGOM PA YIN YANG 'DIR BSDUS PA'I
DBANG DU BYED PA NI, 'KHOR LO BZHI'I LTE BAR YI GE BZHI BSGOM PA
YIN LA, DE'I TSUL NI, LTE BA SPRUL PA'I 'KHOR LO'I DBUS KYI RTZA
DBU MA SGAL PA'I NANG NGOS LA NYE

BA'I NANG KHO NAR ZLA GDAN CHUNG NGU ZHIG GI STENG DU YI GE AA
THUNG SHAD KYI RNAM PA 'DRA BA MDOG DMAR PO YUNGS KAR GYI TSAD
TZAM ZHIG BSGOM, SNYING GA CHOS KYI 'KHOR LO 'DAB MA BRGYAD PA'I
DBUS KYI RTZA DBU MA NU MA GNYIS KYI DBUS DRANG THAD NAS SGAL PA

LA NYE BAR YOD PA'I DH'U T'I'I NANG KHO NAR ZLA GDAN LA H'Um YIG
SNGON PO MGO THUR DU BLTA BA BYANG CHUB KYI SEMS, KHA BA LTA BU
'DZAG PA, YUNGS KAR GYI TSAD TZAM ZHIG BSGOM, MGRIN PA LONGS
SPYOD KYI 'KHOR LO RTZA 'DAB BCU DRUG PA'I DBUS KYI RTZA DBU MA

MGRIN PA'I DBUS NAS NANG GI SGAL PA NGOS LA NYE BA'I DH'U T'I'I
NANG KHO NAR ZLA GDAN LA AOm YIG DMAR PO MGO GYEN DU BLTA BA
YUNGS KAR GYI TSAD TZAM ZHIG BSGOM, SPYI BO BDE CHEN GYI 'KHOR
LO RTZA 'DAB SO GNYIS PA'I DBUS KYI RTZA DBU MA'I NANG KHO

NAR ZLA GDAN LA HAm YIG DKAR PO MGO THUR DU BLTA BA YUNGS KAR
GYI TSAD TZAM ZHIG BSGOM, YI GE BZHI GA'I MGOR ZLA PHYED THIG LE
N'A DA DANG BCAS PA, BYANG CHUB KYI SEMS BA MO 'DZAG PA LTA BU'I
RNAM PA CAN DU BSGOMS NA BDE BA CHE BA'I GNAD YOD LA,

SHIN TU 'TSER BA'I 'OD CAN BSGOMS NA BYING BA GCOD SLA ZHING
TING NGE 'DZIN GSAL NYAMS CHE'O, ,YI GE DE RNAMS LA SEMS 'DZIN
TSUL NI TSUR NGOS NAS PHAR LA BLTA BA'I RNAM PA CAN MI BYA BAR
SEMS YI GE'I NANG DU 'DRES PA BZHIN BYA STE

@008B BSKYANG LA, SEMS KYI 'DZIN STANGS HA CANG GRIMS DRAGS PA
DANG, HA CANG LHOD DRAGS PAS BYING RGOD BSKYED PAS DE GNYIS
SPANGS NAS SEMS KYI 'DZIN STANGS CUNG SHUGS CHE BAR GZUNG BAR
BYA'O, ,DE'ANG SNYING GA YAN CHAD KYI YI GE GSUM LA DANG PO YUN

THUNG BA RE BZUNG LA, SHAS CHER LTE BA'I AA THUNG LA SEMS BZUNG,
DMIGS PA PHRA MO LA GANG BYAS KYANG SEMS 'DZIN PA DKA' BAR SNANG
NA CUNG ZAD CHE RU BTANG LA DE LA BRTAN PA NA DMIGS PA PHRA MOR
BYAS LA SEMS BZUNG NGO, ,GNYIS PA RLUNG BUM

PA CAN BSGOM PA'I TSUL NI, BLA MA RNAMS KYI MAN NGAG LAS, RNGUB
DANG DGANG DANG GZHIL BA DANG, ,MDA' LTAR 'PHANG DANG RNAM
BZHI'O, ,ZHES 'BYUNG BA LTAR NANG DU RNGUB PA NA KHA NAS MI
RNGUB PAR SNA BUG NAS DRAG PO RING BAR RNGUB

CING, NANG DU RNGUB PA'I MTSAMS NAS PHYIR MI GTONG BAR NANG DU
MNAN PAS RO RKYANG GI RTZA GNYIS NAS RLUNG SIR RI RI SONG BAS
RGYU MA PHUS BTAB PA BZHIN RTZA GNYIS PO KHRIG GIS GANG BAR BSAM
MO, ,RTZA GNYIS KHENGS PA'I MTSAMS NAS

RTZA GNYIS KYI RLUNG THAMS CAD DBU MA'I NANG DU PHYUR GYIS CHUD
PER BSGOMS LA MCHI LAM ZHIG SGRA MED DU MID DE STENG RLUNG AA
THUNG GI SAR MNAN, DE NAS 'OG SGO GNYIS NAS 'OG RLUNG 'JAM PO
ZHIG AA THUNG GI SAR 'THEN LA, RLUNG GNYIS KHA SBYAR

BA'I AA THUNG LA DMIGS PA GTAD DE RLUNG JI TZAM THUB PA'I TSOD
TZAM DU BZUNG, MI THUB BZHIN DU MI GNON PAR RLUNG PHYIR GTONG BA
NA, RTZA DBU MA'I NANG NA YAR BDE HRIL LI LI 'GRO BAR BSAM GYI
SPYI GTZUG NAS 'THON PAR MI BSAM LA, MGRIN PA

@009A *, ,DANG SNYING GA YAN CHAD KHENGS PA LA DMIGS PA GTOD PA
SOGS MI BYA'O, ,RLUNG 'KHOR LO'I LTE BAR RANG SHUGS KYIS GNAS PA
BYUNG BA'I MTSAMS NAS YUN BSRING BA DANG JE DRAG TU GNON PA'ANG
BYA LA, DE GONG DU BAR

MA CHAD DU HA CANG RGYUN RING MI BYA BAR SKABS SU NGAL BSO ZHING
SGOM MO, ,DE LTAR BUM PA CAN SGOM PA BYANG BA'I MTSAMS SU BUM PA
CAN GYI RLUNG SBYOR BSGOM BZHIN PA'I NGANG NAS LTE BA DANG
SNYING GA DANG MGRIN PA DANG SPYI BO'I RTZA 'KHOR GYI LTE BAR

SNGAR BZHIN Am H'Um AOm HAm BZHI GSAL BTAB LA, DE NAS GSANG GNAS
KYI 'KHOR LOR GNAS PA'I RLUNG GIS MA BSKUL BA'I GTUM MO'I RANG
BZHIN GYI Am YIG 'BAR BA'I ME'I 'OD ZER DH'U T'I'I NANG NAS GYEN
DU SONG BAS HAm AOm H'U GSUM ZHU

BA LTE BAR Am YIG LA BABS TE DE DANG DBYER MED DU GYUR NAS LHAN
CIG SKYES DGA'I RANG BZHIN GYI Am YIG TU BLTAS LA SEMS BZUNG
NGO, ,DE LA SEMS ZIN PA NA Am THUNG DE LAS GTUM MO'I ME PHRA MO
ME LCE GCIG TU 'BAR BA LTAR GNAS PAR

BSGOM MO, ,DE'I 'OD KYIS 'KHOR LO GONG MA'I GNAS NAS BYANG CHUB
KYI SEMS ZHU BA'I BDUD RTZI ZAGS PAS LTE BA'I Am YIG GANG ZHING
Am YIG DE LA SEMS RTZE GCIG PA'I BRTAN PA THOB PA'I MTSAN MA
MTHONG BA DE SRID DU BSGOM MO, ,SEMS

BRTAN PA NA GTUM MO'I 'OD ZER GYIS LUS KYI PHYI NANG DANG GNAS
KHANG SOGS THAMS CAD LAG MTHIL GYI SKYU RU RA BZHIN DU GSAL BAR
BSGOMS LA, ME PHRA ZHING ME LCE GCIG TU GYUR PA LA SEMS 'DZIN PA
GAL CHE'O, ,DMIGS PA DE LTAR

@009B BSGOMS PAS SROG DBU MAR ZHUGS GNAS THIM GSUM BYED TSUL NI,
THUN 'KHYONGS PA'I 'OG RANG GI SNA BUG GANG RUNG RE RE BAR RGYU
BA'I 'PHOS MA THAG PA'I SKABS NGOS BZUNG LA, DE NAS LUS GNAD
DANG SEMS KYI 'DZIN LUGS SNGAR BZHIN BYAS

PA'I MTHUS, RING POR MI THOGS PAR SNA SGOR BRTAGS PA NA RLUNG
MNYAM RGYUR THENGS PA DANG DE'ANG LAN RE RE GNYIS GNYIS TZAM LA
NGES PA MED KYI 'GAL RKYEN GZHAN MED NA NGES CAN DU THENGS KYIN
'DUG PA DANG, MNYAM RGYU'ANG GANG RUNG ZHIG DRAG LA

CIG SHOS ZHAN PA MIN PAR DRAG ZHAN SHED MTSUNGS SU RGYU BA 'ONG
BAR SNANG NA, RNAL 'BYOR DE'I STOBS KYIS SROG DBU MAR 'DZUD NUS
PA ZHIG TU 'JOG NUS MOD KYANG, LAN CIG TSUD NAS GA-YAS GA-YON RE
RE BAR MI 'PHO BA YIN NO, ,DE NI

SROG DH'U T'IR ZHUGS PA YIN LA, SROG DH'U T'IR GNAS PA'I MTSAMS
'DI NAS DRIL TE BSGOM PA DANG, SNA BUG GI RGYU BA ZHAN DU SONG
BA'I MTHAR ZHIB TU BRTAGS PA NA, RGYU BA PHRA MO'ANG LDOG PA
ZHIG 'ONG NGO, ,DE LA RLUNG THIM DKA' SLA GNYIS LAS, THIM

DKA' NA YUD CIG LA LTO BA RLUNG GIS KHENGS PA 'BYUNG ZHING, DE
NAS ZHI BAR 'GYUR LA, ZHI MA THAG LTA BA DANG GSANG GNAS ME GNAS
PA'I THAD NAS DROD KHYAD PAR CAN SKYE ZHING, DE NAS RIM GYIS ZHU
BDE 'DREN NO, ,RTAGS SNGA MA GNYIS KYIS THIM

PA'I RTAGS 'DI 'DREN PA MA BYUNG NA SNA BUG GI RGYU BA PHRA
MO'ANG LOG PA 'DI BYING BA PHRA MO MCHOD PAR BSAGS PAS BYING BA
SHAS CHE BA ZHIG LA'ANG 'ONG LA, RTZA 'KHOR GYI LTE BAR GNAD DU
BSNUN PA LA MI MKHAS PAR BUM PA CAN MANG DU BSGOM

@010A *, ,PAR BYAS SHING, SROG DH'U T'IR 'CHING BAR NI MA NUS
PA'I RLUNG GNAS GZHAN DU BYER BA LA'ANG, RLUNG 'BYUNG 'JUG KYANG
MI BYED CING, NANG DU 'DZIN RGYU 'ANG MED PA ZHIG 'ONG LA, DE NI
DH'U T'IR TSUD PA DANG THIM PA GANG YANG MIN

PAS KHYAD PAR DE RNAMS LEGS PAR PHYED PAR BYA'O, ,GNYIS PA BTZUD
PA LA BRTEN NAS DGA' BZHI SKYE TSUL LA GSUM YOD PA'I DANG PO
RTAGS 'CHAR TSUL DANG GTUM MO SBAR TSUL NI LTE BA'I RTZA 'KHOR
GYI DBUS SU DMIGS NAS RLUNG DBU MAR 'JUG

PA LA RTAGS LNGA 'CHAR BA 'ONG STE, DE'ANG SA CHU LA THIM PA NA
SMIG RGYU LTA BUR CHU MER RE SNANG BA DANG, CHU ME LA THIM PA NA
DU BA LTA BU'I SNANG BA SNGO MER RE BA ZHIG GIS KHENGS PA DANG,
ME RLUNG LA THIM PA NA SRIN BU ME KHYER 'DRA BA DMAR KHRA KHRA
BA MANG PO

ZHIG GI SNANG BA DANG, KUN RTOG GI BZHON PA'I RLUNG SEMS LA THIM
PA NA, RLUNG MED PA'I MAR ME 'BAR BA LTA BU'I SNANG BA 'BYUNG
BAS, SNANG BA DE BSDUS PA'I RJES SU YID NGOR GANG SNANG THAMS
CAD NAM MKHA' GA-YA' DAG 'DRA BA ZHIG 'CHAR ZHING,

'DI LA ZHIB BRTZIS BYAS NA SNANG BA BZHI 'ONG STE 'OD GSAL GYI
SKABS SU 'CHAD DO, ,SMIG RGYU'I SNANG BA LA SOGS PA 'DI RNAMS
RLUNG DBU MAR SDUD PA'I THABS MIN PA'I SEMS 'DZIN RKYANG PA ZHIG
LA 'ONG BAR SNANG BAS RTAGS SNGA MA RNAMS

KHRIGS CHAGS BRTAN POR 'CHAR BA DANG, DE NAS NAM MKHA' GA-YA'
DAG GI SNANG BA BAR MA CHAD DU 'BYUNG BA DGOS SO, ,GTUM MO 'BAR
TSUL LA DH'U T'I'I NANG GI GTUM MO THOG MAR LTE BA DANG GSANG
GNAS NAS 'BAR BA DANG, DH'U T'I'I PHYIR GTUM

@010B MO PHAL PA 'BAR BA GNYIS 'ONG BA'I PHYI MAS BYANG SEMS
BZHU BA LA 'DZAG PA BSRUNG BA 'OG NAS 'CHAD PA LTAR MYUR DGOS
LA, SNGA MA NI BSGRUB BYA DNGOS GZHI YIN TE, BSHAD RGYUD RDO RJE
PHRENG BA LAS, SHES BYA DBUS SU RLUNG RGYU BA, ,ME SAD

BYED PAR SHES PAR BYA, ZHES DANG, KHA SBYOR LAS, LAS KYI RLUNG
GIS BSKUL BA YIS, ,LTE BA'I DKYIL 'KHOR DU NI 'BAR, ,DPYID THOB
PA YI MCHOG SHES PAS, ,ZHES GSUNGS PA'I PHYIR RO, ,GNYIS PA
BYANG SEMS BZHU BA LA BRTEN NAS DGA' BZHI

SKYE TSUL LA, YAS BABS KYI DGA' BA BZHI NI, BYANG SEMS ZHU BA
SPYI BO NAS MGRIN PAR SLEB PA NA DGA' BA DANG, MGRIN PA NAS
SNYING GAR SLEB PA NA MCHOG DGA' DANG, SNYING GA NAS LTE BAR
SLEB PA NA KHYAD PAR GYI DGA' BA DANG, LTE BA NAS NOR BU'I

RTZER SLEB PA NA LHAN SKYES KYI DGA' BA SKYE BA YIN LA, MAS
BRTAN GYI DGA' BA BZHI NI, BYANG SEMS NOR BU NAS LTE BAR SLEB PA
NA DGA' BA DANG, LTE BA NAS SNYING GAR SLEB PA NA MCHOG DGA'
DANG, SNYING GA NAS MGRIN PAR SLEB PA NA KHYAD PAR GYI DGA' BA

DANG, MGRIN PA NAS SPYI BOR SLEB PA NA LHAN SKYES KYI DGA' BA
SKYE BA YIN TE, RLUNG DBU MAR THIM PA'I DBANG GIS BYANG SEMS ZHU
BA YIN NA, NOR BU'I RTZER BZUNG YANG LHAN SKYES KYI DGA' BA MA
RDZOGS BAR DU PHYIR MI 'PHO BA YIN TE, DE'I BAR DU BYANG

SEMS PHYI ROL TU SKYED PAR BYED PA'I RLUNG GI 'JUG PA ZHI BA'I
PHYIR RO, ,NOR BUR THIG LE BZUNG BA'I LHAN SKYES KYI BDE BA
RDZOGS NAS THOG MA'I BAR RE ZHIG LA THIG LE DBU MA'I NANG NAS
YAR 'DREN PA'I DMIGS PA BYA'O, ,RLUNG DBU MAR THIM RIM MA
@011A *, ,BYUNG BAR ZHU BA RIM CAN DU DAL BUS 'ONG BA LA NI
RTZOL BA SHUGS DRAG PO MIN PAR DMIGS PAS SPYI GTZUG TU LOG PA
DANG, DE NAS RTZA GNAS KUN TU BKRAM PA'I DMIGS PA BYAS NA DE
GOMS PA'I MTHAR ZHU BA

CHEN PO'ANG LOG PA DANG DGRAM PAR NUS SO, ,DE LTA MIN PA'I ZHU
BA CHES MYUR BAR 'BAB PA LA NI, RANG LHAR GSAL BA'I NGANG NAS
RKANG PA SKYIL KRUNG DANG, LAG PA GNYIS BRANG GI THAD DU BSNOL,
MIG GNYIS GYEN LA DRAG TU LDOG, RKANG LAG GI SOR

MO RNAMS LEGS PAR BSKUM, SEMS SPYI GTZUG GI HAm YIG MGO GYEN DU
BSTAN PA LA DMIGS, NGAG TU H'Um RING PO DRAG TU BRJOD PA NYER
GCIG TZAM GYI BAR DU BYAS TE, GANG NAS LOG PA'I GNAS DE NAS RGYA
BA GZHUNG LA NYE BA'I NGOS SU DBU MA'I

NANG NAS SPYI GTZUG TU SONG BAR BSAM, MTHAR 'JAM RLUNG BUM PA
CAN BZUNG LA LUS MI DRAG PAR SPRUG CING SEMS KYIS BYANG SEMS
RNAMS RTZA GNAS KUN TU DGRAM PAR BSAM PA LAN MANG DU BYA'O,
,GSUM PA LHAN CIG SKYES DGA'I YE SHES

SGOM TSUL LA, MNYAM GZHAG TU SKYONG TSUL NI, YAS BABS KYI LHAN
SKYES KYI DGA' BA DANG, MAS BRTAN GYI LHAN SKYES KYI DGA' BA
GANG SKYES PA'I SKABS SU, LTA BA'I GO BA YOD NA GANG ZAG DANG
CHOS RANG BZHIN GYIS MA GRUB SNYAM DUM YENGS PAR

RTZE GCIG TU BZHAG STE BDE STONG DBYER MED BSGOM, LTA BA'I GO BA
MED NA'ANG BDE BA DE NYID LA CI GNAS GNAS KYI BAR DU BSKYANG
NGO, ,RJES THOB TU SKYONG TSUL NI, LHAN SKYES KYI DGA' BA LAS
LANGS PA'I DUS SU MNYAM GZHAG GI BDE STONG DRAN PAR

@011B BYAS NAS DES YUL SNANG GANG SHAR THAMS CAD LA BDE STONG
DBYER MED YIN SNYAM DU RGYAS BTAB NAS BSGOM MO, ,DE LTAR MNYAM
RJES LA SKYONG BA DANG, SLAR YANG GTUM MO'I DMIGS PA DANG RLUNG
SBYOR BYAS TE, DGA' BZHI 'DREN PA SPEL MAR BYA'O, ,GNYIS

PA PHYI'I RKYEN LAS RGYA LA BRTEN NAS BSGOM PA NI, RGYUD SDE
DANG GRUB CHEN GYI GZHUNG KHUNGS MA NAS BSHAD PA'I MTSAN NYID
TSANG BA ZHIG MA GTOGS GZHAN GYIS BYAS NA NGAN 'GRO'I SGO 'BYED
PAS RE ZHIG LA BZHAG GO, GNYIS PA DE LA BRTEN NAS SGYU

MA DANG 'OD GSAL SGOM TSUL LA GNYIS YOD PA'I DANG PO GTUM MO LA
BRTEN NAS LAM LHAG MA BSGOM PA'I SPYI'I RNAM GZHAG NI, MAR PA'I
ZHAL NAS, PHA RGYUD GSANG BA 'DUS PA NYAN, ,SGYU LUS 'OD GSAL
GYI GDAMS NGAG THOB, CES GSUNGS

PA LTAR SGYU LUS DANG 'OD GSAL GYI SKOR RNAMS GSANG BA 'DUS PA
LA BRTEN ZHING, DE'ANG 'PHAGS PA KLU SGRUB YAB SRAS KYI DGONGS
PA LTAR, RIM LNGA BSDUS PA GSAL BA LAS, RLUNG DBU MAR THIM PA'I
DBANG GIS SNANG MCHED THOB GSUM GYI SEMS

DBEN RDZOGS PAR SKYES PA'I RLUNG SEMS TZAM LAS SGYU LUS MTSAN
NYID PA SGRUB PAR GSUNGS PA BZHIN DU MAN NGAG 'DIR YANG 'ONG
RGYUR SNANG BA NI 'DUS PA 'PHAGS SKOR LA BRTEN NAS SHES DGOS LA,
SGYU LUS MTSAN NYID PA'I GONG DU RTAGS

LNGA'I BRGYAD 'CHAR TSUL NI SNGAR CUNG ZAD BSHAD PA LA RGYAS PAR
'OG TU 'CHAD, SGYU LUS MTSAN NYID PA NI, RIM LNGA LAS, RLUNG
DANG YANG DAG LDAN PA YI, ,RNAM SHES GSUM PO SLAR YANG NI, ,RNAL
'BYOR PA YI LUS SU 'GYUR, ,SGYU MA'I LUS

@012A *, ,ZHES DE LA BSHAD, CES GSUNGS PA LTAR 'BYUNG BZHI THIM
PA'I RTAGS BZHI SNGON DU SONG BA'I RJES SU 'OD GSAL NYER THOB TU
BSDUS PA'I RNAM SHES GSUM PA'I MTHA'I 'OD GSAL GYIS LHAN CIG
BYED RKYEN DANG,

DE'I ZHON PA'I SROG 'DZIN GYI RLUNG GI NYER LEN LA BRTEN NAS
GNYUG MA'I LUS DNGOS PO'I STENG DU LHA'I SKUR 'GYUR BA LA BYA'O,
,DE THOB NA TSE DE LA NGES PAR 'TSANG RGYA BA DANG, NAM MKHA'
MDZOD LA MNGA' BRNYES PA DANG, SKU'I TSAD DPAG TSAD BRGYA'I
KHYON LA SOGS

PA'I YON TAN DANG LDAN PA'ANG YIN TE, RIM LNGA LAS, BDAG LA BYIN
RLABS RIM THOB PA'I, ,GTZO BO SANGS RGYAS KUN BDAG NYID, ,TSE
'DI NYID DU SANGS RGYAS NI, ,THE TSOM MED PAR THOB PAR 'GYUR,
,ZHES DANG, GNAS DANG GOS DANG ZAS LA SOGS, ,

MKHA' LA SKAD CIG DAG GIS RNYED, ,CES DANG, GSANG 'DUS RTZA
RGYUD LAS, DPAG TSAD BRGYA YI KHYON TZAM DU, ,RDO RJE 'BAR BA'I
'OD DAG GIS, ,RGYAN RNAMS KUN GYIS BRGYAN PA YIS, ,ZHES PA'I
'GREL PA SGRON GSAL LAS, ,DPAG TSAD

BRGYA'I KHYON TZAM DU RGYA CHE BA'I TSAD DANG GRANGS MED PA'I
'JIG RTEN GYI KHAMS RDO RJE 'BAR BA STE RANG GI SKU'I 'OD KYIS
SNANG BAR BYED PA DANG, MTSAN SO GNYIS LA SOGS PA'I RGYAN GYIS
BRGYAN PAR BSHAD PA'I PHYIR RO, ,SGYU LUS MTSAN NYID PA MA

THOB KYANG GTUM MO LA SOGS PA'I DMIGS PA LA BRTEN NAS RLUNG DBU
MAR THIM PA'I LHAN CIG SKYES PA'I DGA' BA DANG, THAMS CAD STONG
PA'I DPE'I 'OD GSAL GYI MTHAR 'DUN PA BTANG BA NA RLUNG GI STOBS
KYIS LHA'I SKUR LDANG BA NI DPE'I SGYU

@012B LUS DANG, DE'I RGYU'I 'OD GSAL NI DPE'I 'OD GSAL DU BYA'O,
,DE LA BRTEN NAS CHOS SKU LONGS SKU SPRUL SKU'I BSRE BA SKOR
GSUM BYED TSUL NI, ,RIM LNGA LAS, KUN RDZOB BDEN PA SGYU MA
NYID, ,LONGS SPYOD RDZOGS PA'I SKU YANG DE, ,DE NYID DRI ZA'I

SEMS CAN GYUR, ZHES GSUNGS PAS DE LAS DPAGS NAS, DON DAM BDEN PA
'OD GSAL NYID, ,CHOS KYI SKU YANG DE LA BYA, ,DE NYID 'CHI BA'I
NGO BOR GYUR, ZHES PA DANG, PHRA BA'I LUS KYIS SNA TSOGS PA'I,
,LUS LA 'JUG PA SPRUL PA'I SKU, ,

DE NYID SKYE BA'I NGO BOR 'GYUR, ,ZHES PA GNYIS KYANG MTSON NUS
LA, DE DAG DON RIM LNGA BSDUS PA GSAL BA LAS, BAR DO RNAM GSUM
BSRE BAR BYA, ,ZHES GSUNGS PAS KYANG, 'CHI BA RNAM GSUM BSRE BAR
BYA, ,ZHES DANG, SKYE BA RNAM GSUM BSRE

BAR BYA, ZHES PA'ANG MTSON NUS SO, ,DE LA 'CHI BA GSUM NI, SAD
DUS SU STONG PA BZHI'I RIM PAS 'OD GSAL SGOM PA NI LAM DUS KYI
'CHI BA DANG, GNYID DUS SU STONG PA BZHI'I RIM PAS 'OD GSAL SGOM
PA NI GNYID DUS KYI 'CHI BA DANG,

'CHI KHAR STONG PA BZHI'I RIM PAS 'OD GSAL SGOM PA NI 'CHI DUS
KYI 'CHI BA'O, ,BAR DO GSUM NI, SAD DUS KYI STONG PA BZHI'I
MTHAR RLUNG STOBS KYIS LHA'I SKUR LDANG BA NI SGYU MA'I LONGS
SKU'I SAD DUS KYI LAM GYI BAR DO DANG, GNYID DUS

KYI STONG PA BZHI'I MTHAR RLUNG STOBS KYIS RMI LAM LHA'I SKUR
LDANG BA'I SGYU MA LONGS SKU NI RMI LAM GYI BAR DO DANG, 'CHI
BA'I STONG PA BZHI'I MTHAR RLUNG STOBS KYIS BAR DO'I LHA'I SKUR
LDANG BA'I SGYU MA LONGS SKU NI SRID PA BAR DO'O, ,SKYE BA GSUM

@013A *, ,NI, SAD DUS SU RLUNG STOBS KYIS ZIN PA'I LHA SKU LAS
LANGS NAS RNAM SMIN GYI LUS LHAR BSGOMS PA'I SNYING GAR 'JUG
PA'I SPRUL SKU NI SAD DUS KYI LAM GYI SKYE BA DANG, RMI LAM GYI
RLUNG STOBS KYIS

ZIN PA'I LHA SKU LAS LANGS NAS RNAM SMIN GYI LUS LHAR BSGOMS
PA'I SNYING GAR 'JUG PA'I SPRUL SKU NI RMI LAM SAD DUS KYI SKYE
BA DANG, BAR DO RLUNG STOBS KYIS ZIN PA'I LHA SKU LAS LANGS NAS
SKYE GNAS BZHI PO GANG RUNG GI LUS LHAR BSGOMS PA'I SNYING

GAR 'JUG PA'I SPRUL SKU NI SKYE SRID KYI SKYE BA'O, ,DE LTA BU'I
SAD DUS KYI 'OD GSAL DANG, GNYID DUS KYI 'OD GSAL DANG, 'CHI
KHA'I 'OD GSAL SGOM PA GSUM GA'ANG GZHI'I 'CHI RIM GYI STONG PA
BZHI 'CHAR BA JI LTA BA BZHIN SGRUB DGOS PAR

SHES PA'I CHED DU DE GSUM LA 'CHI BA'I MING GIS BTAGS SHING, SAD
DUS KYI SGYU MA LONGS SKU DANG, RMI LAM GYI SGYU MA LONGS SKU
DANG, BAR DO'I SGYU MA LONGS SKU SGOM PA GSUM GA'ANG GZHI'I BAR
DO JI LTA BA BZHIN BSGRUB DGOS PAR

SHES PA'I CHED DU DE GSUM LA BAR DO'I MING GIS BTAGS LA, SAD DUS
KYI SPRUL SKU DANG, RMI LAM SAD MA THAG PA'I SPRUL SKU DANG, BAR
DO SKYE SRID DU 'JUG PA'I SPRUL SKU SGOM PA GSUM GA'ANG SKYE
SRID LEN PA JI LTA BA BZHIN BYA DGOS

PAR, SHES PA'I CHED DU DE GSUM LA SKYE BA'I MING GIS BTAGS NAS
BSHAD DO, ,BSRE ZHES PA'I DON LA, 'OD GSAL CHOS SKU GSUM GYI
BSRE TSUL NI, SAD DUS SU THAMS CAD STONG PA 'OD GSAL SKYONG NUS
PA ZHIG GIS GNYID DU 'GRO

@013B KHAR SNYING GA'I DBU MAR DMIGS PA GTAD PA LAS THAMS CAD
STONG PA 'OD GSAL ZIN NA, DE LA SAD DUS BZHIN RTZE GCIG TU 'JOG
PA DANG, 'CHI KHAR SNYING GA'I DBU MAR DMIGS PA GTAD PA LAS
THAMS CAD STONG PA 'OD GSAL ZIN NA DE LA SAD DUS

BZHIN RTZE GCIG TU 'JOG PA'O, ,DES LONGS SKU GSUM GYI BSRE TSUL
DANG SPRUL SKU GSUM GYI BSRE TSUL YANG 'GRE'O, ,SNYING GA DANG
MGRIN PA'I 'KHOR LO GNYIS LA BRTEN NAS GNYID KYI 'OD GSAL DANG,
RMI LAM SGYU MA SBYONG BA'I GDAMS

NGAG PHYIN CI MA LOG PA YOD PA NI SHIN TU BSNGAGS PA'I GNAS YIN
TE, SAD DUS SU RLUNG DBU MAR SDUD NUS PA ZHIG GIS GNYID DU 'GRO
KHAR SNYING KHA'I DBU MAR DMIGS PA GTAD PA LAS BYUNG BA'I THAMS
CAD STONG PA 'OD GSAL SKYONG BA ZHIG NUS

NA DE'I SHUGS BRGYAB NAS SAD DUS SU RLUNG DBU MAR SDUD PA PHUL
CHE BA DANG BRTAN PAR 'GRO, DES KYANG GNYID KYI 'OD GSAL BRTAN
PAR 'GRO BAS GNYID KYI 'OD GSAL SKYONG BA YOD MED KYIS LAM BGROD
PA STOBS CHE CHUNG KHYAD PAR SHIN TU

CHE BA DANG, TSE 'DIR MCHOG MA THOB PAR 'CHI BA'I DUS BYED PA
YIN NA 'CHI BA'I 'OD GSAL ZIN LUGS GZHAN DANG MI 'DRA BA 'ONG BA
DANG, DE BZHIN DU GNYID KYI 'OD GSAL GYI MTHAR RMI LAM GYI SGYU
LUS KHYAD PAR CAN DU LDANG SHES NAS

DE LDANG BA GOMS PAS SAD DUS KYI SGYU LUS STOBS CAN DU 'GRO
ZHING, DES KYANG RMI LAM GYI SGYU LUS KHYAD ZHUGS PAR 'GRO BA
DANG, TSE 'DIR MCHOG MA THOB PAR 'CHI BA'I DUS BYED NA RLUNG
STOBS KYIS 'OD GSAL ZIN PA'I MTHUS

@014A *, ,RMI LAM GYI SGYU LUS LA GOMS PA YOD PAS BAR DO'I SGYU
LUS ZIN PA 'DRA BA GZHAN GANG LA'ANG MI 'BYUNG BA'I PHYIR RO,
,GNYIS PA LAM SO SO'I SGOM TSUL LA, RGYUD KYI GTZO BO'I DON SGYU
LUS DANG 'OD GSAL

GNYID SAD PA DANG LOG PA'I DUS SU SGOM TSUL SNGAR BSHAD PA LTAR
SHES DGOS LA, DE LAS GZHAN PA'I SGOM TSUL BLA MA RNAMS KYI KHRID
YIG NAS 'BYUNG BA LA GNYIS, SGYU MA SGOM TSUL DANG, 'OD GSAL
SGOM TSUL LO, ,DANG PO LA GSUM YOD PA'I SNANG

BA SGYU MA SGOM TSUL NI, NGA'O SNYAM DU 'DZIN PA'I GZHI GANG ZAG
LA PHUNG PO DANG RANG BZHIN GCIG DANG THA DAD GANG DU GRUB
SNYAM
DU BRTAGS PA'I SGO NAS GANG ZAG LA RANG BZHIN GYIS GRUB PA CUNG
ZAD MED DO SNYAM PA'I NGES PA BRTAN PO BYA STE, STONG PHYOGS LA
DE

'DRA BA MANG DU SBYANG, DE NAS GANG ZAG GI THA SNYAD BSNYON MI
NUS PAR SNANG BA RNAMS BLO'I YUL DU 'CHAR DU GZHUG LA, DE LAS
GSOG PA PO DANG 'BRAS BU MYONG BA POR 'JOG PA'I RTEN 'BREL GYI
PHYOGS RNAMS YID LA BYA ZHING, RANG BZHIN MED PA LA RTEN

'BREL 'THAD LUGS RNAMS LA NGES PA RNYED PAR BYA'O, ,DE GNYIS
'GAL BAR SNANG BA'I TSE NA GZUGS BRNYAN SOGS DPER BLANGS NAS MI
'GAL BA'I TSUL BSAM STE, 'DI LTAR BYAD BZHIN GYI GZUGS BRNYAN NI
MIG SNA SOGS GANG DU SNANG

BAS STONG YANG BYAD DANG ME LONG LA BRTEN NAS SKYE BA DANG,
RKYEN DE DAG 'GA' ZHIG LOG PA'I TSE 'JIG PA GNYIS BSNYON MI NUS
PAR GZHI MTHUN DU 'DU BA BZHIN DU GANG ZAG LA'ANG RANG BZHIN
RDUL TZAM MED KYANG, LAS GSOG PA PO DANG 'BRAS BU

@014B MYONG BA PO DANG, SNGON GYI LAS NYON SOGS LA BRTEN NAS
SKYE BA'ANG MI 'GAL LO SNYAM DU SBYANG NGO, ,DE LA NGES PA BRTAN
PA NA SHES PA'I YUL DU GANG SNANG THAMS CAD LHA SKU DANG, LHA
SKU RANG BZHIN GYIS MA GRUB PA BZHIN DU GRUB PAR SNANG BA'I SGYU
MA

DANG, SGYU MA'ANG BDE BA CHEN PO'I NGO BO NYID YIN SNYAM DU BLTA
BA'I SHES BYA SUM SGRIL LA BSLAB PO, ,GNYIS PA RMI LAM SGYU MA
SGOM TSUL LA BZHI YOD PA'I DANG PO RMI LAM BZUNG BA LA, RMI LAM
RLUNG STOBS KYIS 'DZIN PA NI, SAD DUS SU RLUNG

DH'U T'IR TSUD NAS THIM PA LAS STONG PA BZHI 'DREN NUS PA ZHIG
GIS BYED PA YIN LA, BYED TSUL NI GNYID KYI 'OD GSAL THOG MAR
BZUNG BA'I TSE GNYID KYI 'OD GSAL STONG PA BZHI NGO LEGS PAR
SHES NAS SKYONG BA NA DE'I PHYI LOGS SU RMI LAM

'CHAR BA NGES PAR SHES PAS DE LA NI GNYID KYI STONG PA RNAMS
'DZIN PA'I THABS LAS GZHAN PA'I RMI LAM 'DZIN THABS MI DGOS SO,
,RMI LAM 'DUN PA'I STOBS KYIS 'DZIN PA NI, DE 'DRA BA'I NUS PA
MED PA ZHIG GIS 'DZIN PA YIN PAS,

DE LA RANG LHAR BSGOM PA DANG BLA MA'I RNAL 'BYOR BSGOMS TE
MCHOD LA, RMI LAM MANG PO DANG, GSAL PO DANG, BZANG PO RMI BA
DANG, RMI LAM ZIN PA DANG, ZIN NAS KYANG RMI LAM GYI DGE SBYOR
RNAMS RGYUD LA SKYE BA'I 'GAL RKYEN ZHI ZHING MTHUN

RKYEN TSANG BA'I GSOL BA DRAG PO MANG DU 'DEBS PA DANG, YI DAM
DANG BKA' SDOD LA GTOR MA PHUL NAS 'PHRIN LAS BCOL ZHING MTSAMS
DAM PAR BYA'O, ,DE NAS NYIN MO DRAN PA RGYUN CHAGS KYIS BZUNG BA
NI, DA LTAR GYI SNANG BA 'DI RNAMS

@015A *, ,RMI LAM GYI SNANG BAR 'DUG SNYAM PA DANG, DA RMI LAM
LA RMI LAM DU NGO SHES PAR BYA'O SNYAM PA'I 'DUN PA DRAG PO YANG
YANG SBYANG, ,GZHAN YANG DA BZOD RMI LAM BYUNG DUS SU CI NAS
KYANG RMI LAM DU

NGO SHES PAR BYAS LA RMI LAM GYI DGE SBYOR BSKYANG BAR BYA'O
SNYAM PA'I 'PHEN PA DRAG BO MANG DU SBYANG, KHYAD PAR DU NYAL
KHAR RGYUN LDAN DU SBYANG NGO, ,MTSAN MO MAN NGAG BCAN THABS
KYIS BZUNG BA NI GNYID DU 'GRO KHAR RANG YI

DAM GYI LHAR BSGOM, SPYI BOR BLA MA BSGOMS LA GSOL BA MANG DU
GDAB, MGRIN PAR PADMA DMAR PO 'DAB MA BZHI PA ZHIG GI LTE BA'I
DH'U T'I'I NANG DU AOm DMAR PO ZHIG GSUNG RDO RJE'I NGO BOR BSAM
ZHING, DE LA SHES PA GTAD

DE GZHAN DU MI 'PHRO BAR BYAS LA SEMS BZUNG BA'I NGANG NAS GNYID
DU 'GRO BAR BYA'O, ,DMIGS PA BZUNG BA DES RMI LAM MA ZIN NA'ANG
SNGAR BZHIN BSKYANG STE, DE LTAR BYAS KYANG MA ZIN NA THO RANGS
NAS NYI MA RTZE SHAR TSUN LA

GNYID SRAB PAS RMI LAM 'DZIN SLA BA'I DUS SU BLA MA'I RNAL 'BYOR
BSGOMS NAS GSOL BA 'DEBS PA DANG, 'DUN PA SBYONG BA RNAMS SNGAR
BZHIN BYAS LA, RANG LHAR GSAL BA'I SMIN MTSAMS SU THIG LE DKAR
PO 'TSER

BA SRAN MO TZAM ZHIG LA DMIGS PA GTAD DE RLUNG BUM PA CAN BDUN
BYAS LA GNYID DU 'GRO BAR BYA'O, ,DE LTAR BYAS PAS GNYID SRAB
DRAGS NAS MA KHUGS PA'AM, KHUGS KYANG GNYID SAD RKYEN PAR BYUNG
NAS RMI LAM MA ZIN NA,

@015B NYIN PAR GYI 'DUN PA SBYONG BA SOGS SNGAR BZHIN BYAS LA,
NYAL KHAR RDO RJE NOR BU'I DBUS SU THIG LE NAG PO ZHIG LA SEMS
GTAD DE, RLUNG KHA SBYOR NYER GCIG BSGOMS LA SEMS MA YENGS PAR
BZUNG BA'I NGANG NAS GNYID LOG PAR BYA'O, ,

GNYIS PA SBYANG ZHING SPEL BA LA 'JIG RTEN PA'I RNAM THAR LA
SBYANG BA NI, SNGAR MED GSAR DU SPRUL PA DANG, SNGAR YOD RNAM PA
GZHAN DU BSGYUR BA'I SPRUL SGYUR SNA TSOGS LA SLOB PA DANG, NYI
MA DANG ZLA BA'I 'OD ZER LA ZHON NAS SUM CU RTZA

GSUM LA SOGS PA'I GNAS BLTA BA'I 'PHEN PA BTANG NAS DER 'GRO BA
DANG, NAM MKHA' LA 'PHUR NAS 'GRO BA LA SOGS PA'I RTZAL SBYONG
BA'O, ,'JIG RTEN LAS 'DAS PA'I RNAM THAR LA SBYONG BA NI, BDE BA
CAN DANG, MNGON DGA' DANG, 'OG MIN SOGS

SANGS RGYAS KYI ZHING DAG PA DANG, DER BZHUGS PA'I SANGS RGYAS
BYANG SEMS BLTA BA DANG, MCHOD PA DANG CHOS NYAN PA SOGS KYI
'PHEN PA BTANG NAS DE RNAMS BSGRUB PA'O, ,SPEL BA NI, MI DANG
DUD 'GRO LA SOGS PA'I SEMS CAN DANG, KA BA DANG BUM PA LA

SOGS PA'I SEMS CAN MA YIN PA RNAMS GCIG GNYIS SU SPRUL PA DANG,
GNYIS BZHI LA SOGS PA NAS BRGYA DANG STONG LA SOGS PA'I BAR
SPRUL BA'O, ,GSUM PA YA NGA BA SPONG ZHING SGYU MAR SLOB PA LA,
YA NGA BA SPANG BA NI, RMI LAM GYI DUS SU ME DANG CHU

LA SOGS PA'I YA NGA BA'AM BAG TSA BA BYUNG NA, RMI LAM DU NGO
SHES PAR BYAS NAS RMI LAM GYI ME DANG CHU LA SOGS PAS GNOD PAR
GA LA 'GYUR SNYAM DU BSAMS LA, MCHONG BA DANG BRGAL BA LA SOGS
PA'I THOG BRDZIS BYA'O, ,SGYU MAR BSLAB TSUL
@016A *, ,NI, RMI LAM DU MER SNANG YANG MER MA GRUB PAR SHES PA
DPER BLANGS NAS, RMI LAM GYI CHOS THAMS CAD KYANG SNANG BA LTAR
GYI BDEN PAR MA GRUB BO SNYAM DU SHES PAR BYAS NAS BSGOM MO, ,DE
LTAR SHES NAS RMI

LAM GYI SNOD BCUD THAMS CAD RTEN DANG BRTEN PA'I DKYIL 'KHOR GYI
RNAM PAR 'CHAR BA LA BSLAB CING, DE LTAR SHAR BA DE DAG KYANG
RANG GI NGO BOS GRUB PAS STONG BZHIN DU DER SNANG BA'I SGYU MAR
'CHAR BA LA BSLAB, DE DAG KYANG BDE STONG GI NGO

BOR BLTA BA'I SHES BYA SUM SGRIL LA BSLAB PA SNANG BA SGYU MA'I
SKABS BZHIN BYA'O, ,BZHI PA RMI LAM GYI DE KHO NA NYID BSGOM PA
NI, RMI LAM ZIN PA BRTAN PO BYUNG BA'I SKABS NAS RANG YI DAM DU
GSAL BAR BSGOMS LA, RANG GI THUGS KA'I H'Um

YIG LAS 'OD ZER 'PHROS PAS RMI LAM GYI SNOD BCUD THAMS CAD RANG
LA BSDU, RANG YANG LUS KYI STOD SMAD NAS THUGS KA'I H'Um LA BSDU
ZHING, H'Um KYANG MI DMIGS PA 'OD GSAL DU GZHUG LA SEMS GA-YO
MED DU BZUNG NGO, ,GSUM PA BAR DO

SGYU MA BSGOM TSUL LA GNYIS YOD PA'I DANG PO BAR DO 'DZIN PA
PO'I GANG ZAG GI DBYE BA NI, BAR DO 'DZIN PA 'DI LA GANG ZAG RAB
'BRING THA MA GSUM YOD DE, GANG ZAG RAB NI SPYOD BSDUS LAS 'CHI
BA'I MTHAR BAR DO'I DOD LA RIM PA GSUM PA'I

SGYU LUS 'GRUB PA LA BSHAD PA'I PHYIR DANG, GANG ZAG GNYIS PA
NI, SPYOD BSDUS LAS, DE LTAR SBYAR NAS GNYID LOG PAR BYED DO, DE
LA DUS 'DIR SEMS DANG SEMS PA DANG MA RIG PA RAB TU ZHUGS PA'I
SKAD CIG LA DRAN PA BRJED PA'O, ,PHYIS

@016B NI BRJES PA'AM MED PA'I YE SHES KYI NGO BO NYID NI 'OD
GSAL BA'O, ,YANG GROL BA NA RLUNG GI RANG BZHIN GA-YOS TE, GAL
TE RMI LAM GZHAN DAG CES GSUNGS PAS, GNYID KYI STONG PA BZHI ZIN
PA DANG, DE'I RJES LA RMI LAM RLUNG STOBS KYIS ZIN PA 'PHANGS

LA, GNYID KYI STONG PA BZHI ZIN PA NI, 'CHI BA'I STONG PA BZHI
ZIN PA'I CHAD 'DZIN YIN LA, RMI LAM RLUNG STOBS KYIS ZIN PA NI
'CHI PA'I STONG PA ZIN PA'I RJES SU BAR DO RLUNG STOBS KYIS ZIN
PA'I TSAD 'DZIN YIN PA'I PHYIR DANG, GANG ZAG THA MA NI SNGA MA

GNYIS LTAR MIN YANG DAM TSIG DAG CING RIM GNYIS BSGOM PA ZHIG
GIS 'CHI BA'I DUS SU SA CHU LA THIM PA'I RTAGS NAS 'CHI BA'I 'OD
GSAL DNGOS GZHI 'CHAR BA'I RIM PA DANG, DE LAS LANGS MA THAG BAR
DO 'GRUB PA'I RIM PA RNAMS LEGS

PAR SHES NAS, DA LTA NAS DE'I GDAMS NGAG RNAMS BRENG CHAGS SU
MANG DU SBYANGS NA 'CHI BA'I 'OD GSAL DANG BAR DO RLUNG STOBS
KYIS MI ZIN KYANG DE'I GDAMS NGAG LA GOMS PA'I STOBS KYIS ZIN PA
'ONG BA'I PHYIR RO, ,GNYIS PA DE RNAMS KYIS JI

LTAR 'DZIN PA'I TSUL LA, GANG ZAG DANG POS NI, 'CHI KHAR RIM PA
GSUM PA'I SGYU LUS SU LDANG BA'I 'PHEN PA BTANG BAS CHOG LA,
GANG ZAG 'BRING GIS NI 'CHI BA LA NYE BA'I SNGON RIG PA GSAL BA
NA ZANG ZING YONGS SU BZUNG BA THAMS CAD BSOD

NAMS KYI ZHING GI PHYOGS SU BLTOS PA MED PAR GTONG BA DANG KHAS
BLANGS PA'I SDOM PA DANG 'GAL BA'I NYES LTUNG RNAMS LA BSHAGS
SDOM DANG, DAM TSIG NYAMS CHAGS GSOR GZHUG GO, DE NAS RANG LHAR
GSAL 'DEBS PA DANG MDUN DU BLA

@017A *, ,MA DANG YI DAM GYI LHA TSOGS BSGOMS NAS MCHOD DE, 'CHI
BA 'OD GSAL DANG BSRE NUS PAR BYIN GYIS BRLAB TU GSOL, ,BAR DO
SGYU LUS DANG BSRE NUS PAR BYIN GYIS BRLAB TU GSOL ZHES PA'I
GSOL BA DRAG PO MANG

DU GDAB BO, ,DE NAS PHYI RTAGS SOGS BRTAG PA NI, SA CHU LA THIM
PA NA LUS BSGUL SKYAD MI NUS SHING ZUNGS MI THUB PAR LHOD LHOD
POR 'GRO, LUS SA LA BYING BA SNYAM BYED CING NGA 'THEN ZER BA
'BYUNG, NANG RTAGS SMIG RGYU LTA BU CHU MER RE SNANG BA

ZHIG 'BYUNG, CHU ME LA THIM PA'I PHYI RTAGS NI, ,BA SNA'I CHU
SKAMS SHING LCE THUNG DU 'GRO, NANG DU DU BLTA BU'I RNAM PA SNGO
MER RE BA ZHIG GIS KHENGS PA 'DRA BA 'BYUNG, ME RLUNG LA THIM
PA'I PHYI RTAGS NI, DROD CHUNG DU 'GRO ZHING LUS KYI DROD MTHA'
NAS

SDUD, NANG RTAGS SRIN BU ME KHYER 'DRA BA DMAR KHRA KHRA BA MANG
PO ZHIG GI SNANG BA 'BYUNG, KUN RTOG GI RLUNG SEMS LA THIM PA'I
PHYI RTAGS NI, DBUGS PHYIR RING DU RGYU ZHING NANG DU SDUD MI
SHES, CUNG ZAD SDUD KYANG THUNG LA RTZUB PAR SDUD, NANG RTAGS

MAR ME RLUNG GIS MA BSKYED PA LTA BU'I SNANG BA MANG DU 'BYUNG,
DE NAS STONG PA ZHES PA SNANG BA DANG PO 'CHAR TE, NAM MKHA'
SPRIN MED PA LA ZLA 'OD SHAR BA LTA BU 'BYUNG, DE NAS SNANG BA
DE BSDUS PA'I RJES SU SHIN TU STONG PA ZHES PA SNANG BA MCHED PA

'CHAR TE, NAM MKHA' GA-YA' DAG LA NYI 'OD SHAR BA BZHIN DU DMAR
PO'AM DMAR SER GYI SNANG BA 'CHAR, DE NAS SNANG BA DE'ANG BSDUS
PA'I RJES SU STONG CHEN ZHES PA NYER THOB 'CHAR TE, NAM MKHA'
GA-YA' DAG PA LA MTSAMS KYI SMAG

@017B GIS KHYAB PA BZHIN DU NAG LAM PA 'BYUNG ZHING, DRAN PA'ANG
NYAMS NAS 'GRO, DA NAS NAG THOM GYIS SONG BA'I DRAN MED DE SANGS
PA DANG, THAMS CAD STONG PA ZHES PA 'OD GSAL 'CHAR TE, NAM MKHA'
SLONG BYED KYI ZLA NYI'I 'OD DANG NAG PO'I RNAM

PA CAN DANG BRAL BA'I THO RANGS KYI NAM MKHA' GA-YA' DAG CIG
'CHAR TE, 'OD GSAL DNGOS GZHI'O, ,'CHI KHA'I 'BYUNG BA THIM PA'I
RTAGS DE RNAMS SNGA TSAD NAS 'ONG BAR SNANG BAS LEGS PAR NGO
SHES PAR BYAS LA, SMIG RGYU LA SOGS

PA'I RTAGS BZHI SHAR BA NA DE RE RE'I DUS NAS GANG ZAG DANG CHOS
RANG BZHIN GYIS MA GRUB SNYAM DU BSGOM, DE NAS NAM MKHA' SPRIN
MED LA ZLA 'OD SHAR BA LTA BU LA SOGS PA'I STONG PA BZHI SHAR BA
NA'ANG GANG ZAG DANG CHOS RANG BZHIN GYIS MA GRUB

SNYAM DU BSGOMS LA, KHYAD PAR DU 'CHI BA'I STONG PA BZHI PA'I
DUS SU GNYIS SNANG RAGS PA ZHI BA'I NAM MKHA' SPRIN MED LTA BU
SHAR BA DE NGOS ZIN PAR BYAS NAS DE LA MNYAM PAR 'JOG CI THUB
BYA'O, ,RJE MING LAS KYANG 'CHI BA'I 'OD GSAL

CHOS KYI SKU YIN TE, DE YIN PA LA YIN PAR NGO SHES DGOS, DE NGO
SHES PAR BYED PA LA DA LTA BLA MA DAM PAS NGO SPRAD PAS GNAS
LUGS LTA BA'I DON GO BA DANG, MTSON BYED LAM GYI 'OD GSAL SBYANG
'TSAL LO, ,ZHES GSUNGS PA'I MTSON BYED

LAM GYI 'OD GSAL NI, SAD DUS KYI STONG PA BZHI PA DANG, NYID DUS
KYI STONG PA BZHI PA LA ZER RO, ,'CHI BA'I STONG PA BZHI PA LAS
LDANG BAR RTZOM PA NA 'CHI BA 'OD GSAL LAS BAR DO SGYU MA LTA
BU'I LHA'I SKUR LDANG BAR BYA'O SNYAM

@018A *, ,PA'I 'PHEN PA DRAG PO BYAS PAS, SNGAR SAD DUS DANG
GNYID DUS KYI 'OD GSAL LAS SGYU LUS KYI LHA SKUR LDANG BA LA
GOMS PA'I GNAD KYIS BAR DO ZIN PA 'BYUNG BAS, DE BYUNG BA NA
RANG NYID BAR DOR GNAS

PAS SNGAR SNANG BA SGYU MA DANG, RMI LAM SGYU MA'I SKABS SU
BSHAD PA BZHIN DU BAR DO'I SNANG BA GANG SHAR THAMS CAD LHA'I
RTEN DANG BRTEN PA'I DKYIL 'KHOR DU GSAL BTAB NAS BSGOM PA DANG,
DE'ANG RANG BZHIN GYIS MA GRUB BZHIN DU GRUB PAR

SNANG BA'I SGYU MA LTA BU BSGOM PA DANG, SGYU MA'ANG BDE STONG
DBYER MED KYI NGO BOR BSGOM PA'I SHES BYA SUM SGRIL BYA ZHING,
DAG PA'I ZHING DU SKYE BAR BYA'O SNYAM PA'I 'DUN PA DRAG PO'ANG
SBYANG, 'PHO BA'I GDAMS NGAG YOD NA 'PHO BA BYA'O, ,GANG ZAG THA
MAS

NI GANG ZAG 'BRING PO'I SKABS SU BKOD PA LTAR, 'CHI BA LA BSRE
BA'I SNGAR ZHES PA NAS, GSOL BA DRAG PO MANG DU GDAB, CES PA'I
BAR RNAMS DE DUS SU BYA BA DANG, DA LTA NAS NYI MA RE RE BZHIN
'CHI BA'I DUS KYI RTAGS BZHI DANG, STONG PA

BZHI DNGOS SHAR BYUNG SNYAM DU BSAMS LA RE RE'I DUS SU GANG ZAG
DANG CHOS RANG BZHIN GYIS MA GRUB SNYAM DU BSGOM, DE NAS 'CHI BA
'OD GSAL 'GAGS NAS BAR DO DNGOS GRUB SNYAM DU BSAMS LA, SHES BYA
SUM SGRIL BSGOM PA DANG,

DAG PA'I ZHING DU SKYE BA'I 'DUN PA SBYANG NGO, ,GNYIS PA 'OD
GSAL BSGOM PA'I TSUL LA GNYIS YOD PA'I SAD DUS SU 'OD GSAL SGOM
TSUL NI, SGYU LUS MTSAN NYID PA'AM RJES MTHUN PA THOB PA ZHIG
GIS BSGOM PA YIN YANG

@018B 'DIR SPYIR BTANG GI SGOM TSUL NI, RANG YI DAM YAB YUM DU
GSAL BA'I SNYING GA CHOS KYI 'KHOR LO'I DH'U T'I'I NANG DU NYI
GDAN LA H'Um YIG SNGON PO ZHIG BSGOM, DE LAS 'OD ZER 'PHROS PAS
SNOD THAMS CAD SBYANGS TE, 'OD GSAL DU BZHU

BA'I SNOD ZHU BA BCUD KYI SEMS CAN LA BSDU, DE NAS BCUD ZHU BA
DANG YUM NI RANG LHAR GSAL BA LA BSDU, RANG GI SPYI BO NAS YAS
ZHU RKANG MTHIL NAS MAS ZHU BA GNYIS DANG, NYI GDAN NI SNYING
GA'I H'Um YIG LA BSDU, DE NAS H'Um GI ZHAB

KYU HA LA BSDU, HA RANG GI MGO BO LA BSDU, DE ZLA PHYED LA BSDU,
DE THIG LE LA BSDU, DE N'A DA LA BSDU, DE'ANG SNYING GA'I DH'U
T'I'I NANG DU BSDUS PAR MOS NAS GNAS DE NYID DU DMIGS PA BRTAN
PAR BZUNG NGO, ,DE YUN RING DU BSGOMS PAS

STONG PA BZHI'I RIM PAS SAD DUS KYI LAM GYI 'OD GSAL SHAR BYUNG
NA LTA THOG TU BZHAG STE GA-YO MED DU GZUNG BAR BYA'O, ,'OD GSAL
DU 'JUG TSUL 'DI NI GSANG 'DUS NAS BSHAD PA'I RJES GZHIG GI BSAM
GTAN LA BRTEN PA'O, ,

GNYIS PA GNYID DUS KYI 'OD GSAL SGOM TSUL NI, RMI LAM RLUNG
STOBS KYIS 'DZIN PA'I THABS DAM PA YIN PAS DE'I SKABS SU BYED
RGYU YIN NA'ANG, BLA MA RNAMS KYIS SKABS 'DIR BSHAD PA DANG
MTHUN PAR BSGOM PA NI, ,DKON MCHOG

LA MCHOD PA DBUL, CHOS SKYONG LA GTOR MA BTANG LA, GNYID KYI 'OD
GSAL ZIN PA DANG DE'I 'GAL RKYEN ZHI BA'I PHRIN LAS BCOL, RANG
LHAR BSGOM PA DANG BLA MA'I RNAL 'BYOR BSGOMS LA, GNYID KYI 'OD
GSAL ZIN PA'I GSOL BA

@019A *, ,DRAG PO MANG DU BTAB, GNYID BYUNG BA NA RMI LAM DU MA
SHOR BAR GNYID KYI STONG PA RNAMS ZIN PAR BYA'O SNYAM PA'I 'PHEN
PA MANG DU BTANG, DE NAS NYAL BA NA MGO BYANG DU BLTA BA DANG,
GZHOGS GA-YAS PA 'OG TU 'BEBS

PA SENGGE'I NYAL STABS BYA STE, RANG YI DAM DU GSAL BA'I SNYING
GAR PADMA 'DAB MA BZHI PA SNGON PO ZHIG BSAM, DE'I LTE BA RTZA
DBU MA'I NANG DU H'Um YIG SNGON PO ZHIG LA RANG GI SHES PA 'DRES
PA BZHIN DU BSGOMS LA NYAL LO, ,SAD DUS SU GTUM MO BSGOM

PA SOGS KYI MTHUS RLUNG DBU MAR THIM PA'I STONG PA 'DREN NUS PA
YIN NA, NYAL KHAR DMIGS PA 'DI BZHIN BYAS NAS BSGOMS PAS ZHAG
GNYIS GSUM PHAN MI 'GYANGS PAR RLUNG DBU MAR THIM PA'I GNYID KYI
STONG PA BZHI ZIN PA 'ONG LA, SAD DUS

SU RLUNG DBU MAR THIM PA'I STONG PA 'DREN MI NUS KYANG, SPYIR
BYING BA DANG BRAL BA'I GNAS CHA BRTAN PO YOD PA ZHIG GIS GNYID
NYAL KHAR SNGAR BSHAD PA'I DMIGS PA DE BZUNG BA'AM, YANG NA DE
MA BZUNG YANG SAD DUS KYI TING NGE 'DZIN DE NYAL KHAR BSKYANGS

NA DE'I MTHAR STONG PA BZHI RIM CAN DU MI 'CHAR BA'I TING NGE
'DZIN DU 'GRO BA NI GNYID KYI 'OD GSAL MTSAN NYID PA MIN YANG
DES DE KHO NA NYID KYI LTA THOG TU 'JOG NUS NA LAM THUN MONG
BA'I 'OD GSAL TZAM YIN GYI SNGAGS BLA MED KYI 'OD GSAL

GYI DON MED DO, ,GNYID KYI 'OD GSAL 'DZIN PA'I SPYOD BSDUS KYI
LUNG NI SNGAR DRANGS PA LTAR RO, ,GNYIS PA LAM GYI YAN LAG 'PHO
BA DANG GRONG 'JUG LA GNYIS, GONG DU 'PHO BA DANG, GRONG DU 'JUG
PA'O, ,DANG PO LA GNYIS YOD PA'I DANG PO 'PHO

@019B BA SBYANG BA NI, THOG MAR BLA MA RNAMS KYIS MAN NGAG LAS
'BYUNG BA BZHIN BRJOD NA, RANG NYID RANG GI YI DAM GYI LHA GANG
YIN DU GSAL 'DEBS PA DANG, RLUNG KHA SBYOR GSANG GNAS SAM LTE
BAR BSGOMS PA'I NGANG NAS LTE BAR AA DMAR PO DANG, SNYING GAR

H'Um MTHING NAG DANG, TSANGS BUG TU KshA DKAR PO RE BSAM, DE NAS
'OG RLUNG DRAG TU 'THEN PAS LTE BA'I AA YIG PHUL BA YAR 'ONGS
NAS H'Um PHUL, DE NAS H'Um YAR 'ONGS NAS KshA YIG PHUL BAR BSAM
ZHING, YANG PHYIR DBAB PA NA, SNYING GAR H'Um DANG

LTE BAR AA GNAS PAR BSAM MO, ,DE LTAR RGYUN DU RTAGS MA BYUNG GI
BAR DU SBYANG NGO, ,RTAGS NI SPYI GTZUG ZA BA DANG 'PHRIG PA
SOGS SO, ,GNYIS PA LAS LA SBYAR BA NI, LUS GNAD TZOG PUR BYA,
LAG PA GNYIS KYIS PUS MO GNYIS LA

'KHYUD CING, SKYABS 'GRO SEMS BSKYED SNGON DU 'GRO BAS RANG NYID
YI DAM GYI LHAR GSAL BA'I NGANG NAS, SPYI GTZUG GI THAD KA'I
MDUN GYI NAM MKHAR 'DOM GANG DAM KHRU GANG SOGS GANG BDE BA'I
SAR BLA MA DANG YI DAM GYI LHA DBYER MED DU

DMIGS LA, MOS GUS KYI GDUNG BAS GSOL BA DRAG TU GDAB, DE NAS LTE
BA'I AA DANG SNYING GA'I H'Um DANG SPYI GTZUG GI KshA GSAL BTAB
NAS 'OG RLUNG DRAG TU 'THEN PAS AA DE NYID RTZA DBU MA'I NANG
NAS YAR LA KHYUR RU RU BYUNG NAS SNYING GA'I

H'Um LA THIM PAR BSAM ZHING AA HI KA JI TZAM GRUB PA ZHIG BZLAS
SO, ,YANG H'Um YIG DE NYID KYANG YAR BYUNG STE, AA HI KA NYI
SHU'I BAR BRJOD PAS MGRIN PAR BYUNG BAR BSAMS LA, TSANGS BUG GI
KshA YIG BSAL NAS TSANGS BUG SKAR KHUNG BYE BA

@020A *, ,LTAR DKAR SANG NGE YOD PAR BSAM ZHING, AA HI KA DRAG
PO LNGA BRJOD PAS H'Um DE TSANGS BUG NAS RGYANGS KYIS 'THON NAS
BLA MA DANG YI DAM DBYER MED KYI THUGS KAR THIM PA LA SEMS GTAD
DE MI RTOG PA'I NGANG LA BZHAG

GO, ZHES BLA MA RNAMS GSUNG NGO, ,GNYIS PA GRONG 'JUG NI RE ZHIG
BZHAG GO, THUGS BZHAD KYI 'PHO BA DANG GRONG 'JUG GI DMIGS PA NI
GZHAN DU 'GOD DO, ,'DI DAG NI N'A RO CHOS DRUG GI DMIGS SKOR LAG
TU LEN TSUL BSDUS NAS BKOD PA'O,

'DI BRIS DGE BA RAB DKAR BDUD RTZI'I 'OD, ,ZAB LAM RIM GNYIS
SNANG BA'I BSIL ZER GYIS, ,KUN RMONGS MUN PA MA LUS MTHAR BYED
CING, ,RNAM GROL KU MUD BZHAD PA'I DPAL GYUR CIG ,DGE'O,, ,,
