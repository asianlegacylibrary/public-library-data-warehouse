@1A *, ,BLA MA SNA TSOGS KYI BRTAN BZHUGS SMON TSIG 'KHRUNGS
RABS RNAMS CHABS GCIG TU BSDEBS PA BZHUGS,

@1B #, ,AOm SVASTI, SRID DANG ZHI BA KUN LAS RNAM 'ANGS SHING,
,STOBS BCU MI 'JIGS BZHI YI BDAG NYID CAN, ,SKYON BRAL YON TAN
KUN RDZOGS DPAL MNGA' BA'I, ,THUB DBANG LHA YI LHA

DES DGE LEGS STZOL, ,THUB BSTAN 'DZIN MA'I KHYON KUN GSAL BYA'I
PHYIR, ,SKYES RABS PHRENG BA TSAR DU DNGAR BA RNAMS, ,SNYAN
DNGAGS SNYIM PA LEGS BSHAD ME TOG GIS, ,YANG DAG BKANG STE DENG
'DIR

MCHOD PAR BGYI, ,PHYAG STONG MNGA' BA YE SHES RDO RJE YI, ,MTHU
STOBS 'KHOR LO'I RTZIBS KYIS SA CHEN KHYON, ,YONGS SU BSGYUR TSE
CHOS KYI BLON PO CHE, ,BLO GROS MCHOG TU MNGA' LA GSOL BA 'DEBS,
,LHA

SNGAGS RNAL 'BYOR ROL PA CHEN PO YIS, ,MI BSRUNG SDE BRGYAD
DREGS PA ZIL MNAN NAS, ,MI 'GYUR MCHOG GI TING 'DZIN BZANG MNGA'
BA, ,GRUB BA MCHOG BRNYES KHYOD LA GSOL BA 'DEBS, ,MDO SMAD

@2A *, ,SA YI THIG LER RGYAL BA'I BSTAN, ,SPEL MDZAD THAR PA'I
LAM STON SA MKHAN CHE, ,RIM GNYIS ZAB MO'I DPAL LA DBANG 'BYOR
BA'I, ,BKRA SHIS DPAL LDAN MGON POR GSOL BA 'DEBS,,

NAGS KHROD DBEN PAR ZAB MO'I BSAM GTAN GYIS, ,NYON MONGS THA
RGOD GYONG PO YONGS BTUL NAS, ,BDE STONG ZUNG 'JUG GO 'PHANG
MCHOG BRNYES PA, ,RNAL 'BYOR DBANG PHYUG ZHABS LA GSOL BA 'DEBS,
,

'CHANG RTZOD RTZOM DANG KHYAD PAR RTEN 'BREL GYI, ,MAN NGAG SNA
TSOGS BSTAN PAS GDUL BYA YI, ,PHYI NANG ZUG RDU DRUNGS NAS 'BYIN
MDZAD PA, ,MGON PO BLO GROS ZHABS LA GSOL BA 'DEBS, ,RIGS LAM
ZAB

MOS PHAS RGOL RI DVAGS TSOGS, ,SKRAG MDZAD CHOS KYI SENG+GE'I
NGA RO YIS, ,SKAL LDAN GDUL BYA'I GTI MUG NYER SEL BA, ,SANGS
RGYAS 'ONG ZER ZHABS LA GSOL BA 'DEBS, ,BLO BZANG RING LUGS LEGS

PAR BSHAD PA'I TSOGS, ,SPEL BAS RANG GZHAN DON GNYIS LHUN GRUB
CING, ,THUB PA'I LUGS BZANG KUN NAS RGYAS MDZAD BA, ,BSTAN PA'I
RGYAL MTSAN ZHABS LA GSOL BA 'DEBS, ,MTHA' BRAL DON KUN

@2B JI BZHIN GZIGS PA YIS, ,SHING RTA CHEN PO'I LUGS BZANG
RGYAS MDZAD CING, ,ZAB LAM RDO RJE'I RNAL 'BYOR LEGS BRNYES PA,
,KUN DGA' BSTAN 'DZIN ZHABS LA GSOL BA 'DEBS, ,GZHON NU'I DUS
NAS GZHUNG LUGS RGYA MTSO LA, ,BLO GROS LANG TSO

YONGS SU RGYAS PA YIS, ,CHOS KUN DGA' BA'I DPAL STER GRAGS PA'I
BSTAN, ,'DZIN MDZAD RJE BTZUN BLA MAR GSOL BA 'DEBS, ,MGON KHYOD
'JIG MED RDO RJE SENG+GE'I KHRIR, ,BSKAL BRGYAR G-YO MED BRTAN
BAR LEGS BZHUGS NAS, ,ZAB DANG RGYA CHE'I

CHOS KYI BDUD RTZI'I CHAR, ,GDUL BYA'I ZHING SAR RGYUN CHAD MED
BAR PHOBS, ,CHOS NYID RTEN 'BREL BSLU BA MED PA DANG, ,SANGS
RGYAS BYANG SEMS RAB 'BYAMS DKYIL 'KHOR LHA, ,KUN GYIS JI LTAR
SMON PA'I RE BA RNAMS, ,BDE BLAG NYID DU 'GRUB PA'I BKRA

SHIS STZOL, ZHES NYANG TSANG HU THOG THU'I SKYES RABS BRTAN
BZHUGS DANG BCAS PA 'DI NI PHYAG MDZOD BLO BZANG SHES RAB KYIS
BSKUL BA LTAR, 7SH'AKYA'I DGE SLONG BLO BZANG DPAL LDAN YE SHES
KYIS SBYAR BA'O,, ` ,,AOm SVASTI, BLO BZANG RGYAL BA GNYIS PA'I
RING LUGS CHE, ,BSTAN

PA RIN CHEN LUNG RTOGS DPAL 'BYOR GYIS, ,LEGS PAR SPEL BA'I
RGYAL MTSAN 'DZIN MKHAS PA, ,RJE BTZUN BLA MA BSKAL BRGYAR ZHABS
BRTAN SHOG ,MGON KHYOD GZHUNG LUGS RGYA MTSO'I GNAS RNAMS LA,
,THOS BSAM BSGOM PA'I LUS STOBS CHER RGYAS

TE;; 'CHAD DANG RTZOD DANG RTZOM PA'I SENG+GE'I SGRA, ,KUN NAS
CHAD PA MED PAR YANG DAG SGROGS, ,BSTAN BSRUNG RGYA MTSO'I TSOGS
KYIS 'PHRIN LAS BZHIS, ,BAR GCOD BDUD SDE'I TSOGS RNAMS KUN
BCOMS NAS, ,JI LTAR SMON PA'I DON RNAMS MA LUS BA, ,'BAD

@3A *, ,PA MED PAR LHUN GYIS 'GRUB PAR MDZOD, CES SKU SKYE BLO
BZANG DPAL 'BYOR RGYAL MTSAN GYI RING 'TSO'I BRTAN BZHUGS GSOL
'DEBS 'DI LTA BU ZHIG DGOS ZHES JA SAG T'A CHEN PA THUR BKRA
SHIS TSE RING DANG, T'A BLA MA YE SHES RAB RGYAS, DGE SLONG HUR
TSAN NGA SO SANGS RGYAS

YE SHES, DGE SLONG DBU MDZAD SANGS RGYAS MKHAS GRUB, DGE SLONG
MCHOD DPON PA YE SHES BSNYEN SGRUB RNAMS NAS BSKUL BA LTAR,
7SH'AKYA'I DGE SLONG BLO BZANG DPAL LDAN YE SHES KYIS SBYAR
BA'O,, ` ,,AOm SVASTI, GANG GI MKHYEN RAB KUN GSAL A'A DARSHAR,
,JI SNYED CHOS TSUL

SNANG BYED RAB BKRA BAS, ,'GRO KUN PHAN BDE'I 'OD BRGYAS GSAL
MDZAD PA, ,MGON KHYOD SRID ZHI'I GTZUG NA MNGON PAR RGYAL, ,ZLA
SHEL MTSAN BZANG 'CHANG BA'I 'DAB LDAN RJES, ,RMONGS PA'I MUN
'KHRIGS BYA LAM GNAS PA'I TSOGS, ,DAM CHOS BDUD RTZI'I RO

YIS TSI MAS MDZAD PA, ,RGYAL SRAS CHEN PO'I ZHABS LA GSOL BA
'DEBS, ,SBRANG RTZI'I RGYAL MTSAN ZHING NAS BDE BAR GSHEGS, ,KLU
YI DBANG PHYUG RGYAL POS DBUGS DBYUNG BA, ,NYER STZAL YAN LAG
BZHI YI DPUNG LDAN PA, ,SA SKYONG DBANG PHYUG BRNYES LA

GSOL BA 'DEBS, ,BDAG 'DZIN BTZAN THABS GCOD PHYIR PHUNG PO LNGA,
,THABS SHES ZUNG 'JUG ZAN DU BSKYUR BA YIS, ,RANG GZHAN DON
GNYIS LHUN GYIS GRUB MDZAD PA, ,GRUB BRNYES THOD SMYON ZHABS LA
GSOL BA 'DEBS, ,KUN SPANG GRONG KHYER NYAMS DGAR ZLA

ZHUN 'GROS, ,BCU GNYIS KHYIM DU ROL PA'I LHAN SKYES BDES, ,CHOS
KUN YONGS SNGOMS DPAL LDAN 'BRI KHUNG PA, ,'JIG RTEN MGON PO'I
ZHABS LA GSOL BA 'DEBS, ,'JAM DPAL GSHIN RJE GSHE BO'I TING
'DZIN GYIS, ,PHYI NANG SNANG SRID CHOS KUN ZIL

@3B MNAN NAS, ,MNGON SPYOD RDO RJE'I ME YIS BSTAN DGRA'I
TSOGS, ,ZIL GNON SH'AKYA 'BUM LA GSOL BA 'DEBS, ,STOBS 'PHROG
GDONG BZHI MAH'A K'A LA YIS, ,RNAM BZHI'I LAS KYIS BZHED PA'I
DON MTHA' DAG ,SGRUB MDZAD MTHU STOBS DBANG PHYUG RNAL 'BYOR
CHE,,

NA BZA'I MTSAN CAN ZHABS LA GSOL BA 'DEBS, ,GNYIS SNANG SPROS
PA'I SNANG BA MA LUS PA, ,CHOS DBYINGS NGANG DU ZAD PA'I MNYAM
GZHAG LAS, ,BZHENGS PA'I RJES THOB SGYU MA'I RNAM ROL CAN, ,DPON
SGOM CHOS KYI RDO RJER GSOL BA 'DEBS, ,GZHUNG LUGS

RAB 'BYAMS MANG DU THOS PA'I GNAD, ,RNAM DAG LUNG DANG RIGS PAS
GDUL BYA LA, ,SPEL BAS RANG GZHAN DON GNYIS LHUN 'GRUB PA, ,KLU
SGRUB RGYA MTSO'I ZHABS LA GSOL BA 'DEBS, ,'CHAD RTZOD RTZOM
PA'I LUS STOBS RAB RGYAS SHING, ,RGOL NGAN TSAR GCOD

RIGS PA'I MCHE SDER CAN, ,RNAM MANG GZHUNG BRGYA'I TSIG DON SMRA
MKHAS PA, ,BLO BZANG RAB BRTAN ZHABS LA GSOL BA 'DEBS, ,BYANG
PHYOGS GDUL BYA'I YID KYI CHU GTER NGOGS, ,SKU BZHI'I SBRANG
RTZI'I BCUD BZHAD LEGS BSHAD 'OD, ,'GYED MKHAS GRUB DANG

SMRA BA'I BCU GNYIS BDAG ,NGAG DBANG CHOS KYI RGYA MTSOR GSOL BA
'DEBS, ,GZHON NU'I DUS NAS MKHAS PA'I BYA BA GSUM, ,'BAD MED
RANG GIR BZUNG NAS GSER ZHUN GYI, ,COD PAN 'CHANG BA'I RING LUGS
GSAL MDZAD RJE, ,BLO BZANG CHOS KYI NYI MAR GSOL

BA 'DEBS, ,PHAN BDE'I 'BYUNG GNAS SANGS RGYAS BSTAN PA'I DPAL,
,RGYAS MDZAD MKHAS PA'I DBANG PHYUG KHYOD KYI ZHABS, ,'JIGS BRAL
NOR BU'I 'OD 'BAR GDONG LNGA'I KHRIR, ,MI 'GYUR RDO RJE'I KHAMS
SU BRTAN GYUR CIG ,MDO SNGAGS CHOS TSUL BDUD RTZI'I

@4A *, ,CHU KLUNG BRGYA, ,RNAM DAG LUNG DANG RIGS PA'I ZLA
TSES LAS, ,'BEBS MKHAS BDE 'BYUNG DBANG PO KHYOD KYI SKU, ,RAB
BRTAN 'PHRIN LAS PHYOGS BCUR RGYAS GYUR CIG ,DE LTAR SMON PA'I
DON RNAMS MA LUS PA, ,JI BZHIN 'GRUB PA'I MTHUN RKYEN

MTHA' DAG KYANG, ,LEGS LDAN NAG PO 'KHOR DANG BCAS PA YIS,
,G-YEL BA MED PAR RTAG TU 'GRUB GYUR CIG ,CES GSER ZHUN COD PAN
'CHANG BA'I RING LUGS GSAL MDZAD THU'U KVAN HU THOG THU BLO
BZANG CHOS KYI NYI MA'I 'KHRUNGS RABS GSOL 'DEBS 'DI NI GANG GI
SLOB MA ZHABS DRUNG

BLO BZANG THUB BSTAN NYI MA, THO YON MTHU STOBS NYI MA, AER TE
NI DAR KHAN DBON PO DON GRUB DBANG RGYAL BCAS NAS BSKUL BA LTAR
GZHUNG 'GA' ZHIG DANG LEGS PAR SBYAR TE, 7SH'AKYA'I DGE SLONG
BLO BZANG DPAL LDAN YE SHES KYIS SBYAR BA'O,, ` ,,AOm SVASTI,
SNGON GOMS TSOGS

GNYIS MA LA YA KLUNG GI ,DRI BZHON LAS 'ONGS PHUN TSOGS DRI
BSUNG GIS ,GDUL BYA'I TSA GDUNG KUN NAS SEL MDZAD PA, ,DGE 'DUN
RNAM RGYAL ZHABS LA GSOL BA 'DEBS, ,RGYAL BA GNYIS PA'I RING
LUGS DRI MA MED, ,LEGS BSHAD LUNG RIGS BYE

BAS SPEL MKHAS PA, ,'CHAD DANG RTZOM PA'I BSTAN PA'I RGYAL MTSAN
'DZIN, ,BLO BZANG BSTAN 'DZIN ZHABS LA GSOL BA 'DEBS, ,THUB
BSTAN LEGS BSHAD LUNG RIGS SNA TSOGS PAS, ,SPEL MDZAD GDUL BYA
RNAMS KYI SKYABS GYUR PA, ,NGES DON

CHOS KYI SGRA DBYANGS SGROG PA PO, ,BLO GROS YAR 'PHEL ZHABS LA
GSOL BA 'DEBS, ,BYANG CHUB SEMS KYIS THUGS RGYUD RAB BRLAN
ZHING, ,SDE BRGYAD DREGS PA'I TSOGS KYIS BKA' NOD PA, ,TSUL
KHRIMS RNAM DAG MNGON SHES THOGS MED MNGA', ,DON

@4B YOD RGYA MTSO'I ZHABS LA GSOL BA 'DEBS, ,GZHON NU'I DUS
NAS MDO SNGAGS GZHUNG LUGS GNAD, ,MANG THOS LUNG DANG RIGS PA'I
'OD ZER GYIS, ,RMONGS PA'I DRA BA RTZAD NAS 'JOMS MDZAD PA, ,BLO
BZANG THUB BSTAN RGYA MTSOR GSOL BA 'DEBS, ,MGON

KHYOD 'JIG BRAL RDO RJE'I KHRI 'PHANG CHER, ,YUN RING BGRANG
BYA'I BAR DU BRTAN BZHUGS NAS, ,ZAB DANG RGYA CHE'I CHOS KYI
BDUD RTZI'I CHAR, ,RGYUN CHAD MED PAR DBAB PAR MDZAD DU GSOL,
,THEG CHEN CHOS KYI SGRA DBYENGS ZAB MO'I GTAM, ,BSGRAGS PAS SA
'DI

SKAL BZANG NYER 'TSO'I GZHIR, ,LHUN GYIS 'GRUB PA'I DGA' STON
NYER STZAL TE, ,THUB BSTAN SNYING PO PHYOGS BCUR RGYAS GYUR CIG
,CES SMAR KHAMS ZHABS DRUNG BLO BZANG THUB BSTAN RGYA MTSO'I
SKYES RABS GSOL 'DEBS 'DI NI BKRA SHIS 'PHEL RGYAS GLING GI BLA
MA LAS SNE 'DUS SPYI

BCAS NAS BSKUL BA LTAR, 7SH'AKYA'I DGE SLONG BLO BZANG DPAL LDAN
YE SHES KYIS SBYAR BA'O, ,DGE LEGS 'PHEL,, ` ,,AOm SVASTI, MGON
PO TSE DANG YE SHES MCHOG STZOL BA, ,RNAM PAR RGYAL MTSE SBYIN
'KHOR LO MA, ,LA SOGS BYIN RLABS NUS PA'I BDEN

MTHU YIS, ,DPAL LDAN BLA MA'I SKU TSE RAB TU SPEL, ,BLO BZANG
RGYAL BA GNYIS PA'I THUB PA'I BSTAN, ,DGE LEGS KUN GYI 'BYUNG
GNAS NOR 'DZIN GZHIR, ,SPEL MDZAD MGON PO GANG GI ZHABS PADMO,
,BSKAL PA RGYA MTSO'I BAR DU RAB BRTAN SHOG ,LEGS

PAR BSHAD PA'I CHOS KYI SGRA CHEN PO, ,YONGS SU BSGRAGS PAS GDUL
BYA MA LUS PA, ,BSOD NAMS YE SHES RGYA MTSO'I BDUD RTZI YIS,
,KUN TU TSIM PA'I SKAL BZANG CIR YANG STZOL, ,PHYAG DRUG MGON PO
LA SOGS BSRUNG MA'I TSOGS, ,KUN GYIS LAS BZHI'I

@5A *, ,'PHRIN LAS RGYA MTSO YIS, ,JI LTAR SMON PA'I DON RNAMS
MA LUS PA, ,GEGS MED 'GRUB PA'I STONG GROGS GNYAN PO MDZOD,
,PHYOGS DUS KUN NAS SHIS PA JI SNYED DANG, ,RAB 'BYAMS RGYAL BA
RGYA MTSO'I BDEN PA'I MTHUS, ,MI MTHUN PHYOGS

RNAMS KUN LAS RAB RGYAL TE, ,PHUN TSOGS DPAL 'BYOR RGYAS PA'I
BKRA SHIS SHOG ,CES CHA KAN BDE YANG CHI'I SPRUL SKU BLO BZANG
THUB BSTAN DGE LEGS KYI BRTAN BZHUGS 'DI NI MKHAR CHEN BSOD NAMS
PA'I LI'I SHOG ,DGA' LDAN DAR RGYAS SGRUB GLING GI BLA MA RAB
'BYAMS PA SKAL BZANG

BSTAN DAR DANG T'A BLA MA, LAS BYED PA RNAMS DANG GRVA RIGS
BGRES GZHON, SBYIN BDAG HOR CHEN T'A WANG, AE BU 'CHI MED RDO
RJE, HOR CHEN DAR HAN CHING WANG, JUN WANG AUL CHI THE MUR AER
KHE DPAL BE, LHAG PAR SBYIN BDAG GI GTZO BOR GYUR PA HAR CHEN
THU MED THU RUN JA SAG DAR HAN PA'I LI BSOD NAMS

DPAL 'BYOR, GO CHO KHA AA KA DPAL 'BYOR, GO CHO KHA AA KA TSE
'PHEL, T'A AA KA DGE 'DUN SKYABS, AEL AA KA DKON MCHOG DPAL
BZANG SOGS SER SKYA THUN MONG NAS DGE SLONG DBU MDZAD NGAG DBANG
RGYA MTSO MNGAGS TE BSKUL BA LTAR, 7SH'AKYA'I DGE SLONG BLO
BZANG DPAL LDAN YE SHES KYIS SBYAR

BA'O;; ` ;;AOm SVASTI, BLA MA YI DAM SANGS RGYAS BYANG SEMS
DANG, ,DPA' BO MKHA' 'GRO CHOS SKYONG BSRUNG MA'I TSOGS, ,KUN
GYIS YID LA SMON PA'I RE BA RNAMS, ,JI LTAR SMON PA BZHIN DU
'GRUB PAR MDZOD, ,'JAM DPAL DBYANGS KYIS MTSAN

BZANG NYER BRLABS PA, ,BLO GROS SGYU 'PHRUL RDO RJE'I 'OD RNON
GYIS, ,'GRO 'DI'I RMONGS MUN SEL MDZAD GANG DE YI, ,YANG SRID
RMAD BYUNG MYUR DU GSAL GYUR CIG ,JI SNYED SHES BYA'I GNAS RNAMS
MA LUS PA, ,RAB RNON SHES RAB DRA BAR NYER CHUD PA'I, ,'CHAD
RTZOD

@5B RTZOM PA'I LEGS BSHAD CHOS KYI RNGA, ,'GRO KUN RNA BAR
SGROG PA'I DPAL GYUR CIG ,CES PA 'DI NI AAM BAN CANG CUN DBANG
SANGS RGYAS RDO RJE DANG MER KHAN NO MON HAN TSE DBANG RDO RJE,
MER KHAN CHOS RJE BSTAN 'DZIN DBANG PO, AER TE NI CHE CHEN PHYAG
MDZOD DAM CHOS RAB RGYAS, AER KHE THON TSE BRTAN

RDO RJE SOGS NAS 'DI LTA BU ZHIG DGOS ZHES BSKUL BA LTAR, 7
SH'AKYA'I DGE SLONG BLO BZANG DPAL LDAN YE SHES KYIS SBYAR
BA'O,, ` ,,AOm SVASTI, RGYAL BA'I MKHYEN RAB KUN 'DUS 'JAM PA'I
DBYANGS, ,'GRO LA RJES BRTZE'I DUR SMRIG ZLOS GAR MKHAN, ,RGYAL
BA GNYIS

PA YAB SRAS BRGYUD PAR BCAS, ,KUN GYIS DGE LEGS CHAR CHEN DENG
'DIR STZOL, ,NGAG GI DBANG PHYUG MGRIN PAR RAB 'GYING BA'I,
,GRAGS SNYAN PHYOGS KYI 'KHOR LO'I KHYON GANG BAS, ,THUB BSTAN
'DAB BRGYA YONGS SU BZHAD MDZAD PA, ,RJE BTZUN BLA MA'I ZHABS LA

GSOL BA 'DEBS, ,NGAG DBANG LHA MO'I LEGS BSHAD DPAL 'BYOR GYIS,
,BLO GROS LHUN GRUB MTHU LAS RGYAL BA'I BSTAN, ,BLO BZANG GSUNG
GSANG RAB TU RGYAS MDZAD PA, ,THUGS RJE'I GTER CHEN KHYOD LA
GSOL BA 'DEBS, ,NGAG DBANG BLO GROS BZANG POS

STOBS BCU PA'I, ,RING LUGS BSTAN PA'I RGYAL MTSAN SRID PA'I
RTZER, ,BSGRENG BAS GDUL BYA'I DON GNYIS MCHOG MNGA' BA'I, ,DPAL
LDAN BLA MA'I ZHABS LA GSOL BA 'DEBS, ,TSE DANG YE SHES MCHOG
STZOL MGON PO YIS, ,'CHI MED BDUD RTZI'I RGYUN BZANG

RTAG PHAB NAS, ,SKYES CHEN 'DI YI SKU TSE BSKAL BRGYA'I BAR,
,RAB TU SPEL BA'I DRANG SRONG BDEN CHEN STZOL, ,CHOS KYI KHRI
'PHANG MTHON POR LEGS BZHUGS NAS, ,GDUL BYA RNAMS KYI SKAL BA JI
LTA BAR, ,LEGS BSHAD BDUD RTZI'I BGO SKAL NYER STZAL TE, ,SA

@6A *, ,BCU LAM LNGA'I 'BRAS BU BZHAD PAR MDZOD, ,ZHVA SER
RING LUGS SNANG BYED MCHOG GI 'OD, ,KUN NAS SPROS PAS NYON MONGS
SMAG RUM MUN, ,KUN GSAL CHOS KYI DBYINGS DANG ZUNG 'JUG PA'I,
,BDE STONG LONGS SPYOD RDZOGS PA YANG DAG STON,,

RGYAL BSTAN BSRUNG MDZAD MTHU LDAN MA LUS PAS, ,LAS BZHI'I
'PHRIN LAS YE SHES ME CHEN GYIS, ,NAG PHYOGS BDUD SDE'I BUD
SHING KUN BSREGS NAS, ,BZHED DON KUN 'GRUB BKRA SHIS RGYA MTSO
STZOL, ,GANG DU SPYOD PA'I YUL PHYOGS MTHA' DAG DANG,, ,

SA SKYONG SBYIN BDAG 'KHOR DANG BCAS PA RNAMS, ,TSE BSOD DPAL
'BYOR LONGS SPYOD MA LUS PA, ,YAR NGO'I ZLA DANG DBYAR GYI MTSO
BZHIN SPEL, ZHES PA 'DI NI AA BA KHA JA SAG PA'I SE RTAG BRTAN
PHUN TSOGS SHOG NAS, DGON DGE 'PHEL GLING GI BLA MA ZHABS DRUNG
PAndI TA HU

THOG THU'I SKYES RABS GSOL 'DEBS 'DI LTA BU ZHIG DGOS ZHES T'A
BLA MA NGAG DBANG DPAL 'BYOR SOGS GRVA RIGS THUN MONG NAS BSKUL
BA LTAR, 7 SH'AKYA'I DGE SLONG BLO BZANG DPAL LDAN YE SHES KYIS
SBYAR BA'I YI GE BA NI GSOL DPON BLO BZANG MKHAS MCHOG GO, ` ,,

AOm SVASTI, TSE DANG YE SHES MTHA' YAS MGON PO YIS, ,'CHI MED
BDUD RTZI'I CHAR CHEN RTAG PHOB LA, ,GANG 'DI'I SKU TSE MDZAD PA
'PHRIN LAS RNAMS, ,YAR NGO'I ZLA LTAR 'PHEL BA'I DNGOS GRUB
STZOL, ,BLO BZANG RGYAL BA GNYIS PA'I RING LUGS KYI, ,

LEGS BSHAD 'CHAD RTZOD RTZOM PA'I DPAL LDAN PA, ,GANG GI BSTAN
PA 'DZIN MDZAD SKYES BU GANG, ,MI 'GYUR RDO RJE'I KHRI LA RTAG
BRTAN SHOG ,'PHRIN LAS GDUGS DKAR 'DZIN MA'I KHYON YANGS POR,
,KHYAB PAS PHAN BDE'I SNANG BRTAG BZHAD CING,,

@6B GDUL BYAR GYUR PA'I SKYE BO MA LUS PA, ,BYANG CHUB SNYING
PO'I SA LA YONGS REG SHOG ,BSTEN CING BSGRUB PA'I CHOS BSRUNG
THAMS CAD KYIS, ,SMON PA'I DON LA NYE BAR 'TSE BA'I GEGS, ,MA
LUS TSAR CHOD 'PHRIN LAS RNAM BZHI YIS, ,BZHED DON MA LUS

THOGS MED 'GRUB PAR MDZOD, ,JI SNYED CHOS TSUL KUN LA GNAS PA
YI, ,SNYING PO'I MCHOG GYUR SHIS PA'I LHA YI RNGA, ,SGROG DANG
LHAN CIG 'CHI MED MANDA RA'I, ,RGYUN BZANG LEGS 'KHRIGS KUN TU
DGE GYUR CIG, CES KHAL KHA GABS RU JA SAG THU RGYAL PO'I KHU

BO CIN TI MU NI AER TE NI TSE CHEN NO YON MKHAN PO MIR MKHAN
PAndI TA KHU THOG THU BLO BZANG DPAL LDAN BSTAN 'DZIN GYI RING
'TSO'I SMON TSIG 'DI NI, JA SAG THU RGYAL PO'I TSA BO AER TE NI
THON BLO BZANG TSE RING, JA'I SANG NANG SO BSTAN DAR, MCHOD DPON
PA BLO BZANG RGYA MTSO, DBU MDZAD YE SHES RGYA MTSO,

GNYER BA BLO BZANG RDO RJE, KHY'A BSOD NAMS RDO RJE, JA SAG THU
RGYAL PO'I AEL MAG KHE SBE'I JA SAG GI TSA BO THON SGRA DBYANGS
DBU MDZAD BLO BZANG BSAM 'GRUB, THU SHE YE GUNG BSOD NAMS RDO
RJE'I SHOG DGE SLONG DPAL LDAN DAR RGYAS, THON DBU MDZAD BLO
BZANG BKRA SHIS, GUNG LHA CHEN SRUNG

GI SHOG T'A BLA MA YE SHES RGYA MTSO, JA SAG AU PA SHI'I SHOG DE
MA CHI YE SHES RDO RJE, JA SAG BKRA SHIS TSE RING GI SHOG HUR
TSA NANG SO SANGS RGYAS YE SHES, DBU MDZAD BLO BZANG DPAL 'BYOR
SOGS KYIS BSKUL BA LTAR, 7 SH'AKYA'I DGE SLONG BLO BZANG DPAL
LDAN YE SHES KYIS

SBYAR BA'I YI GE PA NI GSOL DPON BLO BZANG MKHAS MCHOG GO ,DGE
LEGS 'PHEL,, ` ,,THUB BSTAN SNYING PO BLO BZANG RING LUGS CHE,
,PHYOGS BRGYAR SPEL BA'I 'PHRIN LAS 'OD STONG CAN, ,'CHAD RTZOD
RTZOM PA'I SNANG BA 'GYED MKHAS PA,,

@7A *, ,RJE BTZUN BLA MA'I ZHABS LA GSOL BA 'DEBS, ZHES PA 'DI
NI GZHUNG BRGYA SMRA BA NGAG DBANG RAB RGYAS KYIS BSKUL BA LTAR
7SH'AKYA'I DGE SLONG BLO BZANG DPAL LDAN YE SHES KYIS SBYAR
BA'O,, ` ,,AOm SVA STI, RNAM 'DREN THUGS SRAS ZHI BA'I

BLO GROS DANG, ,RNAM DAG 'OD GSAL RAB BRNYES ZHI BA'I DBYANGS,
,SUM RTZEN GNAS SU ROL PA'I SPRIN 'PHRENG MA, ,GSOL BA 'DEBS SO
BDAG RGYUD BYIN GYIS RLOBS, ,BOD YUL RMONGS BA'I MUN SEL
SAMBHOt, ,GRUB PA MCHOG BRNYES G-YUt

SNYING PO'I ZHABS, ,RGYAL SRAS CHEN PO RIN CHEN GSAL BA LA,
,GSOL BA 'DEBS SO BDAG RGYUD BYIN GYIS RLOBS, ,RGYAL BA GNYIS
PA'I SRAS MCHOG GRAGS PA'I MTSAN, ,MKHAS DANG GRUB PA'I MCHOG
BRNYES 'JIGS MED ZHABS, ,DPAL LDAN

BLA MA ZLA BA RGYAL MTSAN LA, ,GSOL BA 'DEBS SO BDAG SO BDAG
RGYUD BYIN GYIS RLOBS, ,MKHAS PA'I DBANG PHYUG YON TAN RGYA MTSO
DANG, ,RLUNG SEMS DBANG BSGYUR RGYAL BA RGYA MTSO'I ZHABS,
,MKHAS GRUB CHEN PO MDO RGYUD RGYA MTSO LA, ,GSOL

BA 'DEBS SO BDAG RGYUD BYIN GYIS RLOBS, ,NGAG GI DBANG PHYUG
BSOD NAMS RGYA MTSO DANG, ,KHYAD PAR SNYIGS DUS RGYAL BSTAN GSAL
MDZAD CHE, ,NGAG DBANG 'JAM DBYANGS BSTAN 'DZIN RGYA MTSO LA,
,GSOL BA 'DEBS SO BDAG RGYUD BYIN GYIS RLOBS

GZHAN YANG ZHING 'DIR SKU YI BKOD PA NI, ,MKHAS DANG GRUB BRNYES
SA SKYONG LA SOGS PA, ,BCU PHRAG BZHI YIS RNAM PAR ROL RNAMS LA,
,GSOL BA 'DEBS SO BDAG RGYUD BYIN GYIS RLOBS, ,MGON KHYOD 'JAM
MGON RGYAL BA GNYIS PA

@7B YI; ;MDO SNGAGS BSTAN PA'I SGRON ME RAB 'DZIN CING, ,GDUL
BYA RNAMS KYI RE BA SKONG BA'I PHYIR, ,BSKAL BA RGYA MTSO'I BAR
DU BRTAN PAR BZHUGS, ,MKHAS BTZUN BZANG PO'I RNAM THAR DRI MED
MKHAR, ,'CHAD RTZOD RTZOM PA'I CHU YI KHUR 'KHRIGS TE,

LEGS BSHAD DBYAR RNGA DAL GYIS RGOD PA DANG, ,LHAN CIG DAM CHOS
CHAR CHEN RGYUN MAR PHOB, ,DE LTAR GSOL BTAB BDEN PA'I SHIS PA'I
DBYANGS, ,MCHOG GI RAB SPUD 'CHI MED MAN+NGA RA'I, ,CHUN PO
G-YUR DU ZA BA'I NGO MTSAR BRGYA, ,KUN NAS 'BAR

BA'I BKRA SHIS YONGS KHYAB SHOG, (CES RGYAL BRTAN GSAL MDZAD
STONG 'KHOR SPRUL PA'I SKU NGAG DBANG 'JAM DBYANGS BSTAN 'DZIN
RGYA MTSO'I 'KHRUNGS RABS GSOL 'DEBS 'DI NI GANG GI MDZED PA DGE
SLONG BLO BZANG BLO GOS DANG BYAMS PA 'BUM GLING PA SKU SKYE BLO
BZANG BSTAN SKYONG, BKA' BCU NGAG DBANG

BSTAN 'DZIN BCAS KYIS NAN GYIS BSKUL BA'I DOR, 7SH'AKYA'I DGE
SLONG BLO BZANG DPAL LDAN YE SHES KYIS SBYAR BA'O, ,DGE LEGS
'PHEL,,) ` ,,AOm SVA STI, TSE DANG YE SHES DPAG MED MGON PO
DANG, ,YID BZHIN 'KHOR LO GTZUG TOR RNAM RGYAL MA, ,TSE BDAG YE

SHES MGON PO LA SOGS PAS, ,'CHI MED TSE YI CHAR CHEN DENG 'DIR
PHOBS, ,BSHAD SGRUB LEGS BSHAD RIN CHEN DU MA'I GTER, ,GANG GI
THUGS KYI BUM BZANG YONGS BLTAMS PA'I, ,DAM CHOS 'DOD DGU'I CHOS
KYI DPAL CHEN PO, ,SKAL

BZANG 'GRO LA RAB TU RGYAS MDZAD RGYAL, ,MGON KHYOD NYI BU'I
G-YUL LAS RNAM RGYAL BA'I, ,RDO RJE'I SROG GI KA BA NYER TSUGS
TE, ,YUN RING BGRANG BYAR GDUL BYA'I TSOGS RNAMS LA, ,BSHAD DANG
SGRUB PA'I DGA' STON CIR YANG STZOL, ,PHYAG DRUG

@8A *, ,MGON PO LAS KYI GSHIN RJE DANG, ,TSANGS PA RGYAL CHEN
KHAMS GSUM BDUD 'DUL SOGS, ,MTHU LDAN SRUNG MA RNAMS KYIS DAM PA
'DI'I, ,BZHED DON 'PHRIN LAS MA LUS LHUN GYIS SGRUBS, ,BDAG CAG
DENG NAS TSE

RABS THAMS CAD DU, ,KHYOD KYIS DGYES BZHIN RJES SU BZUNG BA LAS,
,SA BCU LAM LNGA'I BGROD PA MTHAR PHYIN TE, ,ZUNG 'JUG SKU
BZHI'I GO 'PHANG MYUR THOB SHOG ,PHYOGS DUS KUN NA BKRA SHIS DGE
MTSAN GYIS, ,DPAL DANG LEGS

TSOGS JI SNYED MCHIS PA DES, ,DENG 'DIR BDE LEGS PHUN SUM TSOGS
PA YI, ,PHAN DANG BDE BA'I DGA' CHEL BZHAD GYUR CIG ,BLA MA YI
DAM SANGS RGYAS BYANG SEMS DANG, ,DPA' BO MKHA' 'GRO DAM CAN
BSTAN BSRUNG TSOGS, ,LHA DANG

DRANG SRONG RIG 'DZIN BDEN PA'I MTHUS, ,BSAM DON GEGS MED LHUN
GRUB BKRA SHIS STZOL, (ZHES ZHABS DRUNG PAndI TA BSKAL BZANG RAB
RGYAS KYI RING 'TSO'I GSOL 'DEBS 'DI NI GANG GI GRVA RIGS RAB
'BYAMS BSKAL BZANG SHES RAB DANG, THON BSAM 'GRUB, DBU MDZAD

CHOS DPAL BZANG PO SOGS KYIS BSKUL BA LTAR 7SH'AKYA'I DGE SLONG
BLO BZANG DPAL LDAN YE SHES KYIS SBYAR BA'O,,) ` ,,AOm SVA STI,
DKON MCHOG RIN CHEN RNAM GSUM BYIN RLABS DANG, ,LHA DANG SRUNG
MA'I 'PHRIN LAS RNAM BZHI YIS, ,ZHI BAR

GSHEGS PA BSTAN PA RGYA MTSO CHE, ,YANG SRID 'KHRUL BRAL MYUR DU
GSAL GYUR CIG ,BSLAB GSUM LUNG RTOGS RGYAN GYIS RAB MDZES SHING,
,'CHAD RTZOD RTZOM DANG SGRUB PA'I 'PHRIN LAS KYIS, ,RGYAL BA'I
BSTAN LA BYA BA CHER BYAS TE, ,'GRO

@8B RNAMS SGROL BA'I GZHAN DON LHUN 'GRUB SHOG ,BSTEN CING
SGRUBS PA'I CHOS SRUNGS THAMS CAD KYIS, ,YID LA JI LTAR SMON
PA'I DON THAMS CAD, ,MA LUS THOGS PA MED PAR RAB SGRUBS TE,
,BKRA SHIS RGYA MTSOS PHYOGS KUN KHYAB PAR MDZED,,

(CES GTZANG SKU SKYE BSTAN BRGYA MTSO'I SKYE SRID GSAL THABS 'DI
NI GU SHR'I BSTAN 'DZIN CHOS KYI RGYAL PO'I GDUNG BRGYUD DRI MA
MED PA DANG STOBS KYIS MNGON PAR 'PHAGS PA MTSO SNGON JUN DBANG
NGAG DBANG DAR RGYAS NAS BSKUL MA MDZAD PA LTAR, 7SH'AKYA'I DGE
SLONG BLO BZANG DPAL LDAN YE SHES KYIS SBYAR BA'O,, ,,)

` AOm SVA STI, DPAG YAS TSE DANG YE SHES MCHOG STZOL BA'I, ,'CHI
MED RNGA SGU'I DKYIL 'KHOR LHA TSOGS DANG, ,LHA DANG DRANG SRONG
GRUB PA'I BDEN CHEN GYIS, ,RTAG TU DGE DANG SHIS PA'I CHAR CHEN
PHOBS, ,NGAG DBANG LHA MO'I MKHYEN RAB BSIL SBYIN 'BUM,,

MTHA' YAS DGE 'DUN KUN DA'I GNYEN GCIG PUR, ,SBRO MKHAS ZLA BA
GZHON NU KHYOD NYID BCAS, ,PHRAG PA'I RI DVAGS MTSAN MA 'DZIN
KHYOD RGYAL, ,KHYOD NYID SNGON GYI BSKAL PA DPAG MED NAS, ,'JAM
PA'I DBYANGS KYIS RJES SU BZUNG BA'I MTHUS,,

'PHAGS PA'I YUL DANG KHA BA CAN GYI LJONGS, ,GRUB BRNYES DU MA'I
RNAM PAR ROL LA 'DUD, ,'PHROG BYED BRGYAD KYI DPUNG PA LA BTEG
PA'I, ,RIN CHEN KHRI STENG MI PHYED SKYIL KRUNG GIS, ,RDO RJE'I
KHAMS SU RTAG TU BRTAN BZHUGS NAS, ,ZAB DANG

RGYA CHE'I CHOS KYI 'KHOR LO BSKOR, ,GNAS SKABS BSAM DON MA LUS
KUN 'GRUB CING, ,PHAN DANG BDE BA'I PAD TSAL RNAM PAR BZHAD,
,ZHVA SER RING LUGS PHYOGS BCUR DAR BA SOGS, ,YID LA SMON PA'I
DON KUN 'GRUB PAR MDZOD, ,PHYAG

@9A *, ,DRUG CHOS RGYAL 'DOD KHAMS DBANG MO DANG, ,RNAM MANG
THOS SRAS LA SOGS MTHU LDAN PA'I, ,DAM CAN SRUNG MA RNAMS KYI
'PHRIN LAS CHES, ,BAR GCOD KUN SOL MTHUN PA'I RKYEN RNAMS
SGRUBS, ,MCHOG DANG MTHUN MONG

DNGOS GRUB MA LUS PA, ,STZOL MDZAD DKYIL 'KHOR LHA TSOGS 'KHOR
LO CHE, ,RNAM BA KUN TU DGE BA'I BKRA SHIS PA'I, ,PHUN TSOGS
'DOD DGU'I DPAL LA ROL BAR SHOG, (,CES G-YER GSHONG SPRUL BA'I
SKU AER TE NI PAndI TA KHO THOG THU MKHAN BO DAG

DBANG DGE 'DUN ZLA BA GRAGS PA'I GSOL 'DEBS 'DI NI, GU SHR'I
BSTAN 'DZIN CHOS KYI RGYAL PO'I GDUNG BRGYUD DRI MA MED PA DAD
STOBS KYIS MNGON PAR 'PHAGS PA MTSO SNGON JUN DBANG NGAG DBANG
DAR RGYAS NAS BSKUL MA MDZAD PA LTAR, 7SH'AKYA'I DGE SLONG BLO
BZANG DPAL LDAN YE SHES KYIS SBYAR

BA'O;;) ` ;;AOm SVA STI, BDE LDAN ZHID MGON BUM BZANG LAS STZAL
BCUD, ,PHYOGS LAS RNAM RGYAL SHIS PA'I GLU DBYANGS DANG, ,LHAN
CIG BDEN CHEN NYER STZOL DKYIL 'KHOR LHAS, ,MGON 'DI'I SKU TSE
BSKAL PA RGYA'I

BAR DU SPEL, ,DGE 'DUN 'PHRIN LAS RAB RGYAS BLA MA MCHOG, ,'JIGS
BRAL GDONG LNGAS BTEG PA'I RIN CHEN KHRIR, ,ZHABS ZUNG MI 'GYUR
RDO RJE LTAR BRTAN CING, ,'PHRIN LAS 'JUG PA MKHA' DANG MNYAM
'GYUR SHOG, MOS LDAN

GDUL BYAS GSOL BTAB BDEN PA DANG, ,TSE SBYIN LHA TSOGS BYIN CHEN
ZAB MO'I DPAL, ,BSTAN BSRUNG RGYA MTSO'I 'PHRIN LAS ZUNG 'JUG
MTHUS, ,MGON KHYOD BSKAL BRGYA'I BAR DU ZHABS BRTAN SHOG ,PHAN
BDE'I GNYEN GCIG

@9B DAM CHOS BDUNG RTZI MNGAR, ,KHAMS DANG BSAM BA JI BZHIN
BDAG CAG LA, ,LEGS PAR STZAL BAS DON GNYIS LHUN GRUB PA'I, ,DGA'
STON RGYUN CHAD MED PAR 'PHEL BAR MDZOD, ,KUN GSAL NGOGS KHYAB
BLA MA YI DAM LHA, ,DPA' BO MKHA'

'GRO CHOS SKYONG SRUNG MA'I TSOGS, ,KUN GYI BKRA SHIS BDEN PA'I
SHIS PA YIS, ,PHYOGS DUS GNAS SKABS KUN TU DGE GYUR CIG, (CES
RNAL 'BYOR GYI DBANG PHYUG CHEN PO RONG BO SKAL LDAN RGYA MTSO'I
YANG SPRUL MTSUNGS MED CHOS KYI RJE RONG BO NO MON KHANG DGE
'DUN 'PHRIN LAS

RAB RGYAS KYI BRTAN BZHUGS 'DI NI GANG GI MDZOD PA RAB 'BYAMS PA
DON GRUB RGYA MTSO DANG, RAB 'BYAMS PA BLO BZANG TSUL KHRIMS
GNYIS KYIS BSKUL BA LTAR, 7SH'AKYA'I DGE SLONG BLO BZANG DPAL
LDAN YE SHES KYIS SBYAR BA'O,, ` ,,SBABS PA'I BRTUL ZHUGS BSLAB
GSUM

ZUNG 'JUG CHES, ,MKHAS BTZUN BZANG STON BLO BZANG YE SHES SU, ++
,RGYAL BA GNYIS PA'I MDO SNGAGS CHOS TSUL GYI, ,GNAD RNAMS GSAL
MDZAD DPAL LDAN YE SHES SU, ++ ,MGON KHYOD 'JIGS BRAL SENG CHEN
RDO RJE'I KHRIR, ,ZUNG 'JUG

SKU BZHI'I NGO BOR RTAG BZHUGS NAS, ,ZAB RGYAS CHOS KYI BDUD
RTZIS BDAG CAG LA, ,PHAN DANG BDE BA'I SNANG BA RAB BZHAD MDZOD,
(CES BA 'DI NI RONG STON SKAL LDAN RGYA MTSOS MDZAD PA'I 7PAn
CHEN THAMS CAD MKHYEN BA BLO BZANG CHOS KYI RGYAL MTSAN DPAL
BZANG PO'I

'KHRUNGS RABS GSOL 'DEBS KYI KHA SKONGS SU MTSUNGS MED CHOS KYI
RE RONG PO NO MON KHANG DGE 'DUN 'PHRIN LAS RAB RGYAS KYIS BSKUL
MA MDZAD PA LTAR 7SH'AKYA'I DGE SLONG BLO BZANG DPAL LDAN YE
SHES KYIS SBYAR BA'O,, ` ,,AOm SVA STI, TSE DANG YE SHES MCHOG
STZOL MGON

@10A *, ,PO DANG, ,PHYAG DRUG CHOS RGYAL 'DOD KHAMS DBANG MO
SOGS, ,KUN GYIS JI LTAR SMON PA'I DON THAMS CAD, ,BDE BLAG GNYID
DU 'GRUB PA'I BKRA SHIS STZOL, ,BLO BZANG MKHYEN RAB CHU GTER
YANGS PA LAS, ,'JAM PA'I

DBYANGS KYI BLO GROS 'DAB BRGYA BAS, ,SKAL LDAN GDUL BYA'I TSOGS
RNAMS LEGS BSHAD KYI, ,SBRANG RTZIS TSIMS MDZAD MGON KHYOD ZHABS
BRTAN SHOG ,ZAB GSANG DAM PA'I CHOS KYI BDUD RTZI'I CHAR, ,PHABS
PAS SNYIGS DUS 'GRO

BA'I TSOGS RNAMS LA, ,SA BCU LAM LNGA'I RIM PA LA SOGS PA'I,
,RTOGS PA MTHA' DAG SKYE BA'I DGA' STON STZOL, ,DE YI MTHU LAS
BDAG CAG DAD LDAN RNAMS, ,RDO RJE 'CHANG DBANG GO 'PHANG MA THOB
BAR, ,DE SRID DPAL LDAN BLA MAS

RJES 'DZIN CING, ,GSUNG GI BDUD RTZI DOMS MED 'THUNG BAR SHOG,
SHES DANG NYON MONGS SGRIB PA KUN ZANG NAS, ,BLA MED RDZOGS PA'I
BYANG CHUB GO 'PHANG CHE, ,TSE 'DIR LEGS THOB 'GRO BA MA LUS PA,
,GANG DER 'DREN PA'I DPAL DU BDAG

GYUR CIG ,GNAS SKABS TSE RING NAD MED DPAL 'BYOR DANG, ,MNGA'
THANG LONGS SPYOD YAR DO'I ZLA LTAR 'PHEL, ,BAR DU GCOD BA'I
MING YANG MI GRAG CING, ,MTHUN RKYEN THAMS CAD BDE BLAG NYID DU
STZOL, ,BSTEN CING SGRUB PA'I CHOS SRUNG THAMS CAD

DANG; ;YUL LHA GZHI BDAG GNYAN PO MA LUS PA, ,LHA DANG DRANG
SRONG RIG 'DZIN GRUB PA YIS, ,BSAM DON GEGS MED 'GRUB PA'I
'PHRIN LAS MDZOD, (CES SHAR RTZE ZHAL SNGA NAS BLO BZANG 'JAM
DPAL 7'JAM PA'I DBYANGS GONG MA CHEN PO'I LUNG GIS JA SAG

@10B MKHAN PO GUNG PAndI TA NO MON TAN ZHES BSNGAGS PA'I BRTAN
BZHUGS GSOL 'DEBS 'DI NI GANG GI MDZOD PA BLO BZANG NOR BU DANG
GNYER PA BLO BZANG RDO RJE SOGS KYIS BSKUL BA LTAR 7SH'AKYA'I
DGE SLONG BLO BZANG DPAL LDAN YE SHES KYIS SBO RO AUN DUR ZHES
PA'I SA CHAR GUD PHAB SGAR THOG TU SBYAR

BA'I YI GE BA NI NYE 'KHOR BA GSOL DPON GANGS CAN MKHAN PO BLO
BZANG MKHAS MCHOG GO ,DGE LEGS 'PHEL,, ` ,,AOm SVA STI, MCHOG
GSUM RIN CHEN BDEN PA'I BYIN RLABS DANG, ,BSTAN BSRUNG DAM CAN
RGYA MTSO'I 'PHRIN LAS KYIS, ,JI

LTAR YID LA SMON PA'I RE BA KUN, ,MA LUS THOGS PA MED PAR 'GRUB
PAR MDZOD, ,ZHI BAR GSHEGS PA BLO BZANG DAR RGYAS KYI, ,YANG
SRID 'KHRUL PA BRAL BA MYUR GSAL NAS, ,RANG GI GDUL BYAR PHAN
DANG BDE BA'I DPYID, ,DAM PA'I CHOS KYI BDUD

RTZI'I DGA' STON STZOL, ,PHYAG DRUG MGON PO LA SOGS MTHU LDAN
GYIS, ,NYIN MTSAN DUS DRUG SRUNG DANG SKYOB PA LA, ,NAM YANG
G-YEL BA MED PA'I MTHU BSKYED NAS, ,LEGS TSOGS GONG DU SPEL
BA'I BKRA SHIS STZOL, (ZHES MTSAN SGROG MKHAN PO

BLO BZANG DAR RGYAS KYI YANG SRID MYUR GSAL GYI SMON TSIG 'DI NI
GANG GI MDZOD PA T'A BLA MA BLO BZANG RGYAL MTSAN GYIS BSKUL BA
LTAR 7SH'AKYA'I DGE SLONG BLO BZANG DPAL LDAN YE SHES KYIS SBYAR
BA'O,,) ` ,,BLO BZANG DON GNYIS LHUN GRUB BKRA SHIS GLING,
,SANGS RGYAS

BYANG SEMS KUN GYIS BYIN BRLABS NAS, ,SRID MTHAR RAB RGYAS ZHVA
SER RING LUGS CHE, ,PHYOGS DUS GNAS SKABS KUN TU 'PHEL GYUR CIG
(,CES PA 'DI NI KHAMS DON GRUB BKRA SHIS 'PHEL GYI RI KHROD PA
RAB 'BYAMS BA BYAMS PA RGYA MTSOS 'DI LTA BU ZHIG DGOS)

@11A *, ,(ZHES BSKUL BLTAR 7SH'AKYA'I DGE SLONG BLO BZANG DPAL
LDAN YE SHES KYIS SBYAR BA'O,,) ` ,,SANGS RGYAS BYANG SEMS BDEN
PA'I BYIN RLABS KYIS, ,DGE 'DUN CHOS KYI RGYAL MTSAN GANG DE YI,
,YANG SRID MYUR GSAL

BSTAN DANG 'GRO BA LA, ,PHAN BDE'I DGA' STON DPAG MED 'GYED GYUR
CIG, CES PA 'DI NI TRE BO DKAR MDZES KHANG DMAR DGON GYI BLA
GRVA MTHUN MONG NAS BSKUL BA'I NGOR 7SH'AKYA'I DGE SLONG BLO
BZANG DPAL LDAN YE SHES KYIS SBYAR BA'O,, ` ,,NA MO DKON

MCHOG RIN CHEN RNAM GSUM BDEN PA'I MTHUS, ,ZHI BAR GSHEGS PA BLO
BZANG SNYAN GRAGS KYI, ,YANG SRID MYUR GSAL MKHAS BTZUN BZANG
GSUM GYI, ,SPYOD PA BZANG POS YONGS SU MDZES GYUR CIG, RGYAL BA
GNYIS BA'I MDO SNGAGS BSTAN

PA LA; ;TSIG TZAM MIN PAR NGES RNYED LEGS SBYANGS NAS, ,RANG GI
GDUL BYAR ZAB RGYAS CHOS KYI CHAR, ,PHAB NAS PHAN BDE'I SNYING
PO RGYAS BYED SHOG ,PHYOGS DUS KUN NAS DGE BA'I BKRA SHIS PA,
,DE YI MTHU LAS BDAG CAG 'KHOR DANG BCAS,,

MI MTHUN BDUD KYI G-YUL LAS RGYAL BA DANG, ,PHUN TSOGS DPAL
GYIS MDZES PA'I BKRA SHIS SHOG ,(CES PA 'DI NI BLO BZANG RIN
CHEN GYIS BSKUL BA LTAR 7SH'AKYA'I DGE SLONG BLO BZANG DPAL LDAN
YE SHES KYIS SBYAR BA'O,,) ` ,,AOm SVA STI, BSLU MED

MCHOG GSUM RIN CHEN BYIN RLABS DANG, ,BSTAN BSRUNG DAM CAN RGYA
MTSO'I 'PHRIN LAS KYIS, ,ZHI BAR GSHEGS PA RTA MGRIN SKYABS KYI
NI, ,YANG SRID 'KHRUL BRAL MYUR DU GSAL GYUR CIG, DE NAS BLO
BZANG RGYAL BA'I BSTAN PA LA, ,THOS

@11B BSAM SGOM PA'I BYA BA MTHAR PHYIN TE, ,MKHAS BTZUN BZANG
PO'I ROL PAS 'GRO BA LA, ,'DZAD MED PHAN BDE'I LAM BZANG GSAL
BYED SHOG ,BSTEN CING SGRUBS PA'I CHOS SRUNG THAMS CAD KYIS,
,YID LA JI LTAR SMON PA'I RI BA KUN, ,'BAD PA

MED PAR LHUN GYIS 'GRUB PA DANG, ,BAR GCOD KUN SOL MTHUN RKYEN
MA LUS SGRUBS, ZHES PA 'DI NI KHAL KHA'I SAN NO YON GYI AAL CHI
CHOS RJE BLO BZANG DKON MCHOG GIS BSKUL BA LTAR 7SH'AKYA'I DGE
SLONG BLO BZANG DPAL LDAN YE SHES KYIS SBYAR BA'O,,) ` ,,AOm SVA
STI,

BSLU MED MCHOG GSUM SANGS RGYAS BYANG SEMS DANG, ,DPA' BO MKHA'
'GRO CHOS SKYONG SRUNG MA'I TSOGS, ,KUN GYIS TSE DANG YE SHES
BDEN PA'I DPAL, ,MA LUS BDE BLAG NYID DU DA LTA STZOL, ,NGAG GI
DBANG PHYUG BLO BZANG GRAGS PA YI,,

BSHAD DANG SGRUB PA'I NGES DON 'DZIN MKHAS PA, ,GRUB PA'I SLOB
DPON GANG GI ZHABS PADMO, ,MI 'JIG RDO RJE'I KHAMS SU RAB BRTAN
SHOG ,MGON KHYOD THUGS KYI BZHED DON MA LUS PA, ,LHUN GYIS 'GRUB
CING DAM CHOS BDUD RTZI'I CHAR,,

LEGS PAR PHAB NAS RANG GI GDUL BYA KUN, ,SANGS RGYAS GO 'PHANG
MCHOG DER 'GOD PAR MDZOD, (CES YONGS KYI DGE BA'I BSHES GNYEN
CHEN PO MTSUNGS MED CHOS KYI RJE NGAG DBANG BLO BZANG DPAL BZANG
PO'I BRTAN BZHUGS GSOL 'DEBS 'DI NI 'BRAS SPUNGS HAR GDONG

GI GRVA RIGS RAB 'BYAMS PA MKHAS GRUB BSTAN 'DZIN GYIS BSKUL BA
LTAR 7SH'AKYA'I DGE SLONG BLO BZANG DPAL LDAN YE SHES KYIS G-YU
CHU SGAR THOG TU SBYAR BA'I YI GE PA NI GSOL DPON GANGS CAN
MKHAN PO BLO BZANG MKHAS MCHOG GO ,DGE LEGS 'PHEL,,) ` ,,NA MO
GU RU, THUB

@12A *, ,DBANG NYI MA'I GNYEN GYI 'OD BRGYA'I GZIS, ,ZHING
'DI'I RGUD MUN DRUNGS NAS 'BYIN PA'I TSE, ,YAN LAG BZHI YIS NOR
'DZIN KHYON THAMS CAD, ,RAB GNON GSAL RGYAL ZHABS LA GSOL BA
'DEBS, ,SKU YI 'PHRENG BA

KUN TU SPYAN RAS GZIGS, ,GTZUG GIS MCHOD DE 'PHRIN LAS KUN BYED
PA'I, ,SMON LAM YONGS GRUB DPAG MED MTHU MNGA' BA, ,SGYU MA MCHI
LA BA'I ZHABS LA GSOL BA 'DEBS, ,PADMA K'A RAS DKYIL 'KHOR RGYA
MTSO'I GZHIR, ,DBANG

BSKUR RIG SNGAGS RDO RJE'I ME CHAR GYIS, ,BSTAN DGRA MTHAR BYED
LAS BZHI'I DPAL BRNYES PA, ,KA YA PA RI'I ZHABS LA GSOL BA
'DEBS, ,'BROM RJE'I GSUNG GSANG BDUD RTZI'I BCUD ZAB MO, ,RNAM
DPYOD SNYIM PAS RTAG TU 'THUNG BA'I

MTHUS, ,BSLAB GSUM LUS STOBS RAB RGYAS SPYAN MNGA' BA, ,TSUL
KHRIMS 'BAR GYI ZHABS LA GSOL BA 'DEBS, ,TSANGS PA'I RGYAL PO
BSE YI KHRAB CAN DANG, ,SRID GSUM BDAG PO DUNG GI THOR TSUGS
CAN, ,GANG GI 'PHRIN LAS

BKA' YI LUNG NOD PA, ,BSOD NAMS RGYAL MTSAN ZHABS LA, ,'JAM MGON
RGYAL BA GNYIS PA'I RING LUGS BSTAN, ,BSHAD DANG SGRUB PA'I
RGYAL MTSAN CHER BSGRENG BAS, ,LOG SMRA ZIL GNON MKHAS DANG GRUB
PA'I DBANG, ,BLO

GROS RGYAL MTSAN ZHABS LA+, ,MTHA' DBUS ZHING SPYOD GDUL BYA'I
TSOGS THAMS CAD, ,THABS MKHAS RMAD BYUNG MDZAD BAS BYANG GROL
LA, ,NYER 'GOD MCHOG GI DPAL MNGA' GRUB PA'I RJE, ,TSOGS GNYIS
RGYA MTSO'I ZHABS

@12B LA GSOL BA 'DEBS, ,SKU BZHI'I MDZAD BZANG 'OD ZER RNON PO
YIS, ,BYANG PHYOGS RMONGS PA'I DRA BA NYER BCOM STE, ,RGYAL
BSTAN SPYI DANG GRAGS PA'I RING LUGS CHE, ,GSAL MDZAD BLO GROS
RGYA MTSOR GSOL BA 'DEBS, ,NGAG GI DBANG PHYUG

RNAM GSUM NGUR SMRIG GOS, ,'DZIN MDZAD BLO BZANG GRAGS PA'I RING
LUGS CHE, ,SPEL BAS 'GRO KUN THAR BA'I LAM 'KHRID PA, ,BSTAN
PA'I RGYAL MTSAN ZHABS LA+, ,DUS MTHAR BYANG PHYOGS BSTAN PA'I
GSAL BYED DU, ,RAB BZHENGS BLO

BZANG THUB BSTAN LEGS PAR BSHAD, ,SPEL BAS PHAN BDE'I SNANG BA
RGYAS MDZAD RJE, ,DGE LEGS RGYAL MTSAN ZHABS LA+, ,MGON KHYOD
SENG CHEN BRGYAD KYIS NYER BTEG PA'I, ,RDO RJE'I KHRIL MI 'GYUR
ZHABS BRTAN CING, ,BZHED DON KUN

'GRUB DAM CHOS BDUD RTZI YIS, ,SKAL LDAN 'GRO RNAMS YONGS SU
SMIN PAR MDZOD, ,MAH'A K'A LA LEGS LDAN GDONG BZHI PA, ,'DOD
KHAMS BDAG MO DUNG GI THOR TSUGS CAN, ,LA SOGS MTHU LDAN SRUNG
MA'I TSOGS RNAMS KYIS, ,'PHRIN

LAS RNAM BZHIS MDZAD 'PHRIN MA LUS SPEL, ,DGE MTSAN JI SNYED
GCIG TU BSDUS PA YIS, ,LHA YI ME TOG CHAR DANG LHAN CIG TU,
,BKRA SHIS RGYA MTSO'I RTEN CING 'BREL 'BYUNG DPAL, ,RGYAL BA
SRAS BCAS BDEN DANG LHAN CIG STZOL, ZHES BYANG

PHYOGS RGYAL BA GNYIS PA'I BSTAN PA YONGS KYI GSAL BYED CHEN PO
THUB BSTAN GSAL BYED PAndI TA AA CHI THU AE CHE KHE CHA GAN NO
MIN HAN GYI 'KHRUNGS RABS GSOL 'DEBS 'DI NI GANG GI ZHABS 'BRING
PA DAR KHAN DBU MDZED? NGAG DBANG BSAM GTAN GYIS BSKUL BLTAR
7SH'AKYA'I DGE SLONG BLO BZANG

@13A *, ,DPAL LDAN YE SHES KYIS SBYAR BA'O,, ` ,,AOm SVA STI,
RGYAL KUN MKHYEN BRTZE'I YE SHES MTSAN DPE'I SKUR, ,ROL MDZAD
PHYOGS BCU'I BDE GSHEGS RNAMS KYI YAB, ,DMAR SER ZUR PHUD LNGA
LDAN LHAG PA'I

LHA; ;'JAM DPAL ZHI DANG KHRO BOS DGE LEGS STZOL, ,STOBS BCU
MNGA' BA 'OD SRUNG 'JIG RTEN 'DIR, ,BCU GNYIS MDZAD PAS RNAM PAR
ROL BA'I TSE, ,SBYANGS PA'I YON TAN LA GNAS BRTUL ZHUGS CAN,
,DRI MED MTSAN CAN ZHABS

LA GSOL BA 'DEBS, ,'GRO BA'I SKYABS GCIG MNYAM MED SH'AKYA'I
RGYAL, ,GANG GI BKA' YIS MTHA' 'KHOR? 'GRO BA RNAMS, ,'DUL MKHAS
KHYOD CES LUNG BSTAN DBUGS DA BYUNG BA, ,'PHAGS MCHOG K'A DY'A
YA nA RA GSOL BA+,,

'JAM DPAL KHRO BO 'JIGS MDZAD RDO RJE'I GAR, ,MNGON GYUR PHYAG
CHEN SGYU 'PHRUL YE SHES SKU, ,GNYIS SPANGS DBUS SU RAB BZHENGS
GRUB PA'I RJE, ,ROL PA'I RDO RJE'I ZHABS LA GSOL BA+, ,RIM GNYIS
RNAL 'BYOR MCHOG LA MNGA' BRNYES

SHING, ,DKYIL 'KHOR BYE BA SPRO DANG BSDU BA'I BDAG, ,MKHAS GRUB
KUN GYI GTZUG NA LHAM ME BA, ,DON GRUB RIN CHEN ZHABS LA GSOL BA
'DEBS, ,RGYAL BA GNYIS PA'I LEGS BSHAD BDUD RTZI'I BCUD, ,RNAM
DBYOD SNYIM PAS RTAG TU

GSOL BA'I MTHUS, ,MKHAS DANG GRUB PA'I DBANG PHYUG KHYAB BDAG
RJE, ,SHER 'BYUNG BLO GROS ZHABS LA GSOL BA 'DEBS, ,BRTAN PA'I
'KHOR LO'I YE SHES LHUN PO'I SPOR, ,BSLAB GSUM RNAM DAG TING
'DZIN MCHOG BRNYES PAS, ,

@13B ZHI LHAG ZUNG 'BREL DGA' BDE LA SPYOD PA, ,HVA SHANG SHES
RAB BZANG BOR GSOL BA 'DEBS, ,'CHAD RTZOD RTZOM PA'I RGYAL RDA
CHER BRDUNGS TE, ,MKHAS GRUB GNYIS LDAN MDZAD PAS DUS KYI MTHAR,
,'JAM DPAL SNYING PO'I RING LUGS SPEL MKHAS

PA; ;RNAM RGYAL DPAL 'BYOR ZHABS LA+, ,THAMS CAD MKHYEN PA PHYAG
NA PADMO YI, ,'PHRIN LAS GDUGS DKAR KUN GSAL PHA MTHA'I DOGS,
,SGRENGS MKHAS BLO BZANG BSTAN PA'I RING LUGS KYI, ,RGYAL MTSAN
'DZIN PA'I GTZO LA+, ,NGAG

DBANG MKHYEN RAB MTSUNGS MED YE SHES SKU, ,MNGON GYUR THUB BSTAN
YONGS KYI DBANG PHYUG CHER, ,DPAL LDAN STOBS BCU MNGA' BA'I
'PHRIN LAS KYI, ,MDZAD BZANG RNAM PAR ROL LA GSOL BA+, ,MGON
KHYOD 'JIGS BRAL GDONG LNGAS BTEG

PA'I KHRIR, ,ZHABS ZUNG MI 'GYUR RI DBANG LTAR BRTAN CING, ,LEG
PA BSHAD DAM CHOS BDUD RTZI'I DGA' STON GYIS, ,SKAL LDAN 'GRO
RNAMS TSIM PA'I DGE LEGS STZOL, ,PHYAG DRUG MGON PO LAS GSHIN
DMAG ZOR MA, ,ZHAL BZHI RNAM MANG

THOS SRAS BEKTZE CHE, ,LA SOGS BSTAN SRUNGS RGYA MTSO'I 'PHRIN
LAS KYIS, ,MGON KHYOD BZHENG DON MA LUS LHUN GRUB SHOG, ,THUGS
RJE'I 'PHRIN LAS GRIB BSIL SNUM PO YIS, ,SRID ZHI'I KHYON KUN
KHYAB PA'I BDE LEGS LA, ,'GRO KUN LONGS

SU SPYOD PA'I SKAL BZANG GIS, ,ZHING 'DIR PHUN TSOGS DPAL LA
RTAG ROL SHOG, CES THUB BSTAN YONGS KYI GSAL BYED CHEN PO CHOS
BZANG HU THOG THU NGAG DBANG THUB BSTAN DBANG PHYUG DPAL BZANG
PO GANG GI 'KHRUNGS RABS GSOL 'DIBS DANG 'BREL BA'I BRTAN BZHUGS
GDONG LNGA'I SGRA

@14A *, ,DBYONGS 'DI NI SNGON DU DAD STOBS KYIS MNGON PAR
'PHAGS PA MTSO SNGON JUN DBANG DKON MCHOG BKRA SHIS DANG SRAS
BSOD NAMS RDO RJE DBANG, DA LAS HU THOG THU ZHABS DRUNG BSKAL
BZANG THUB BSTAN BCAS NAS 'PHRIN YIG GI LAM NAS BSKUL TE RTZOM
BDUN YOD THOG, ,GANG GI MDZOD

'DZIN PA CHOS RJE TSE BRTAN RGYA MTSO DANG CHOS THAMS CAD CHU
NANG GI ZLA BA LTAR GZIGS PA'I RNAL 'BYOR GYI DBANG PHYUG CHEN
PO KHRI CHEN RDO RJE 'CHANG NGAG DBANG MCHOG LDAN GYI SKU'I TSA
BO MTSO SLE MA'I MKHAN PO AER TE NI CHOS RJE NGAG DBANG BSTAN
'PHEL BCAS NAS BSKUL BA LTAR 7SH'AKYA'I DGE SLONG BLO BZANG DPAL

LDAN YE SHES KYIS 'JAM DBYANGS GONG MA'I LUNG GIS GSER GYI RGYAL
KHAB CHEN POR BGROD SKABS SKU 'BUM BYAMS PA GLING GI CHOS SDE
CHEN POR SBYAR BA'I YI GE BA NI NYE 'KHOR BA GSOL DBON GANGS CAN
MKHAN PO BLO BZANG MKHAS MCHOG GO, DGE LEGS 'PHEL,, ` ,,'KHRUNGS
RABS KYI SKU

THANG RNAMS BZHENGS TSUL NI, DBUS SU CHOS BZANG RIN PO CHE 'DI
NYID KYI SKU GSUM LDAN RDO RJE 'DZIN PA'I DGE SLONG GI CHA BYAD
PHYAG G-YAS CHOS 'CHAD DANG, G-YON MNYAM GZHAG GI STENG NA TSE
BUM 'DZIN PA, PAn ZHVA SNE RING GOS BER, SENG

KHRI; SNYE 'BOL SOGS CHEN PO'I YO BYAD TSANG BA, STENG NA YI DAM
GYI LHA RDO RJE 'JIGS BYED DAM, SENG GDONG MA GANG RIGS, ` STENG
GI G-YAS PHYOGS SU NYAN THOS DRI MED RGYA GAR GYI DGE SLONG GI
CHA BYAD CAN, TING NGE 'DZIN GYI PHYAG RGYA MDZAD PA, DBU LA

SHING LO LDING STABS SU GSOL BA, `STENG GI G-YON PHYOGS SU
'PHAGS PA K'A TY'A NA CHA LUGS GONG 'DRA LA, PHYAG G-YAS 'KHAR
GSIL DANG, G-YON LHUNG BZED BSNAMS PA KHRI'U SHING LA BZANG
PO'I 'DUG STANGS KYIS BZHUGS PA 'DI'I

@14B DBUL SHING LO MI DGOS, ` BAR GYI G-YAS PHYOGS SU L'A LI
TA BADZRA RGYA GAR GYI GRUB CHEN GYI CHA LUGS CAN G-YAS SDIGS
MDZUB DANG G-YON KA P'A LA 'DZIN PA, `G-YON DU CHOS RJE DON
GRUB RIN CHEN DGE SLONG GI CHA BYAD LA SKU BER GSOL

ZHING, DBU LA PAn ZHVA LDING STABS SU GSOL BA, PHYAG d'A DRIL
'DZIN PA, ` DE 'OG GI G-YAS PHYOGS SU SHER 'BYUNG BLO GROS PAn
ZHVA SNE RING GSOL ZHING, PHYAG GNYIS KYIS GLEGS BAM 'CHAD PA'I
TSUL GYIS 'DZIN PA, `G-YON PHYOGS SU HVA

SHANG RGYA NAG GI DGE SLONG GI CHA LUGS CAN TING NGE 'DZIN GYI
PHYAG RGYA MDZAD PA, `'OG GI G-YAS PHYOGS SU RNAM RGYAL DPAL
'BYOR DBU ZHVA MA GSOL BA, PHYAG G-YAS CHOS 'CHAD DANG G-YON
MNYAM GZHAG MDZAD PA, ` G-YON PHYOGS SU BLO

BZANG BSTAN RGYAN SGOM ZHVA GSOL ZHING, PHYAG G-YAS SA GNON
DANG G-YON MNYAM GZHAG MDZAD PA, `'OG GI DBUS SU CHOS SKYONG
MGON PO PHYAG DRUG PA SOGS SKABS SU GANG 'BAB 'DRI, ZHES PA 'DI
YANG GONG BSTUN SBYAR BA'O,, ` ,,AOm

SVASTI, MCHOG GSUM RGYAL BA RGYA MTSO'I BYIN RLABS DANG, ,MTHU
LDAN BSRUNG MA RNAMS KYI 'PHRIN LAS BZHI, ,BDAG CAG MOS PA'I
BDEN CHEN DAM PA YIS, ,YID LA RE BA'I 'BRAS BU LHUN GRUB SHOG
,DGE 'DUN BSTAN 'DZIN MGON PO GANG

DE YI ;YANG SRID 'KHRUL PA KUN BRAL MYUR GSAL NAS, ,MKHAS DANG
GRUB PA'I RNAM DPYOD DAM PA YIS, ,THUB BSTAN SNYING PO YONGS SU
GSAL BYED SHOG ,BDAG CAG DPON SLOB SBYIN BDAG LTOS PAR BCAS,
,GNAS SKABS TSE RING BSAM

@15A *, ,DON KUN 'GRUB CING, ,RING MIN SKU BZHI'I GO 'PHANG
MNGON BYAS NAS, ,'GRO RNAMS SGROL BA'I DED DPON CHER GYUR CIG
,CES YONGS KYI DGE BA'I BSHES GNYEN CHEN PO BDE 'BYOR DPON SLOB
NGAG DBANG DON GRUB KYI SPRUL SKU DGE 'DUN BSTAN 'DZIN GYI YANG

SRID MYUR GSAL 'DI NI, DGE SLONG NGAG DBANG TSUL KHRIMS DANG,
DGE TSUL YE SHES TSE RING GNYIS KYIS BSKUL BLTAR 7SH'AKYA'I DGE
SLONG BLO BZANG DPAL LDAN YE SHES KYIS SKU 'BUM CHOS SDE CHEN
BOR SBYAR BA'O, ,MANG+GA LAm,, ` ,,AOm SVA STI, BDE LDAN ZHING
MGON TSE DPAG MED

PA DANG, ,GTZUG TOR RNAM RGYAL YID BZHIN 'KHOR LOM, ,LA SOGS
BYIN RLABS NUS PA'I BDEN MTHU YIS, ,MGON 'DI'I SKU TSE BSKAL
BRGYA'I BAR DU SBEL, ,BSKAL BZANG RNAM 'DREN BSTAN PA'I NYING
KHU MCHOG, ,'DZIN CING YAR DE'I ZLA LHAR

'PHEL MDZAD PA'I, ,RJE BTZUN BLA MA SRID MTHA' JI SRID BAR, ,MI
SHIGS RDO RJE'I KHAMS SU BRTAN PAR BZHUGS, ,RANG GI GDUL BYA'I
TSOGS RNAMS MTHA' DAG LA, ,PHAN DANG BDE BA BLA NA MED PA YI,
,DAM CHOS BDUD RTZI'I CHAR BZANG LEGS PHOB

LA; ;BKRA SHIS DGE MTSAN PHYOGS BCUR BZHAD PAR MDZOD, CES MA 'DI
NI KHAL KHAS NA NO YON GYI TSA BO DANG STOBS DANG LDAN PA GUNG
BSAM 'GRUB RDO RJE BSKUL BA LTAR 7 SH'AKYA'I DGE SLONG BLO BZANG
DPAL LDAN YE SHES KYIS SBYAR BA'O,, ` ,,AOm SVASTI, THEG

MCHOG CHOS KYI DGA' STON RMAD BYUNG BAS, ,MTHA' YAS 'GRO BA'I RE
BA SKONG MDZAD CING, ,'CHI MED RDO RJE'I LAM BZANG MCHOG STZOL
BA, ,GANG GI SKU YI 'PHRENG BA'I TSOGS RNAMS RGYAL, ,'BAR BA'I
GTZO BO NGAG DBANG BLO BZANG DPAL, ,dOMBHI

@15B PA DANG NYI MA RGYAL MTSAN ZHABS, ,MKHAS GRUB CHEN PO
GZHON NU 'OD RNAMS LA, ,GSOL BA 'DEBS SO DNGOS GRUB RNAM GNYIS
STZOL, ,NGAG LA DBANG 'BYOR BKRA SHIS MTSAN CAN DANG, ,NGAG
DBANG LHA MO MGRIN PAR 'GYING BA YIS, ,'JAM

PA'I DBYANGS KYI BLO GROS MCHOG MNGA' BA'I, ,BKRA SHIS DPAL LDAN
MGON POR GSOL BA 'DEBS, ,MGON KHYOD 'JIGS BRAL GDONG LNGAS BTEG
PA'I KHRIR, ,ZHABS ZUNG RDO RJE LTA BUR BRTAN BZHUGS NAS, ,ZAB
RGYAS CHOS KYI BDUD RTZIS 'GRO

BRNAMS, ,PHAN DANG BDE BA'I DGA' STON GYIS ROL MDZOD, ,'PHRIN
LAS RNAM BZHIS BZHED PA'I DON THAMS CAD, ,SGRUB MDZAD BSTAN
SRUNG RGYA MTSO'I TSOGS RNAMS KYIS, ,YID LA JI LTAR SMON PA'I RE
BA KUN, ,BDE BLA GNYID DU 'GRUB PA'I

DNGOS GRUB STZOL, ZHES BSE SPRUL NGAG DBANG 'JAM DBYANGS BKRA
SHIS KYI BRTAN BZHUGS 'DI NI MDZO DGE SMAD KYI DPON RIGS AA CHI
THU MER GAN AEM CHI 'PHRIN LAS RGYA MTSO DANG BSTAN PA, KUN
MKHYEN RNAMS NAS BSKUL BLTAR 7SH'AKYA'I DGE SLONG BLO BZANG DPAL
LDAN YE SHES KYIS SBYAR

BA'O;; ` ;;AOm SVASTI, TSE DANG YE SHES MTHA' YAS LA SOGS PA,
,'CHI MED LHA TSOGS RNAMS KYI BDEN PA'I MTHUS, ,BLO BZANG BSTAN
'DZIN RGYA MTSO DPAL BZANG PO'I, ,SKU TSE'I RGYAL MTSAN YUN RING
BRTAN GYUR CIG, DE BZHIN

GSHEGS PA'I GSUNG RAB RGYA MTSO LA, ,MKHAS DANG GRUB PA'I GO
'PHANG MCHOG BRNYES TE, ,'CHAD RTZOD RTZOM PA'I 'OD BRGYA'I
SNANG BA YIS, ,'GRO LA PHAN DANG BDE BA'I DGA' STON STZOL,
,BSTEN CING BSGRUBS PA'I CHOS BSRUNG THAMS CAD KYIS,,

@16A *, ,YID LA SMON PA'I RE BAM LUS PA, ,'BAD PA MED PAR LHUN
GYIS 'GRUB PA LA, ,BAR GCOD NYER 'TSE'I TSOGS RNAMS ZHI BAR
MDZOD, ,SARBA MANG+GA LAm, ,ZHES BA 'DI NI AU RANG GUNG 'JIGS
MED RDO RJE DANG T'A BLA MA BLO GSAL RGYA

MTSO SOGS GRVA RIGS THUN MONG GIS BSKUL BLTAR 7SH'AKYA'I DGE
SLONG BLO BZANG DPAL LDAN YE SHES KYIS SBYAR BA'O,, ` ,,BLO
BZANG STOBS BCU MNGA' BA'I LUNG RTOGS KYI, ,RIN CHEN RNGA SGRAS
TSANGS DBYANGS ZAB MO YIS, ,NGES DON BSTAN PA'I RGYAL

MTSO SPEL MKHAS PA, ,RJE BTZUN BLA MA'I ZHABS LA GSOL BA 'DEBS,
,KHYAB BDAG DKYIL 'KHOR 'KHOR LO MA LUS PA, ,BLO BZANG BDE CHEN
RDO RJE'I DPYID KYI DBYINGS, ,BSKAL BZANG RNAM 'DREN RGYA MTSO'I
ROL PA CHER, ,'DZIN MDZAD RJE

BTZUN BLA MAR GSOL BA 'DEBS, ,RGYAL BA GNYIS PA BLO BZANG GRAGS
PA YI, ,YONGS RDZOGS BSTAN PA'I DBANG PHYUG BRGYAD KYI DPAL,
,'JAM DPAL SGYU 'PHRUL MKHYEN RAB RGYA MTSO YIS, ,SPEL MKHAS RJE
BTZUN BLA MAR GSOL BA

'DEBS, ,DENG NAS SRID PA'I RGYU BA JI SNYED PA, ,DE SNYED MGON
KHYOD THUGS RJE'I LCAGS KYU YIS, ,'BRAL BA MED PAR LEGS PAR RJES
BZUNG NAS, ,STOBS BCU MNGA' BA'I GO 'PHANG MYUR THOB SHOG, CES
PA 'DI NI 7RGYAL DBANG THAMS CAD

MKHYEN PA CHEN PO'I 'KHRUNGS RABS GSOL 'DEBS KYI KHA SKONGS SO,
,BLO BZANG MKHYEN RAB 'OD STONG RNON PO YIS, ,DPAL LDAN BDE
GSHEGS GSUNG RAB 'DAB BRGYA PA, ,YE SHES 'CHI MED SBRANG RTZI'I
BCUD BZANG PO, ,

@16B RGYAS MDZAD RJE BTZUN BLA MAR GSOL BA 'DEBS, ,'JAM DBYANGS
MI YI RJER ROL GNAM GYI LHA, ,'KHOR LOS BSGYUR RGYAL GANG GI
ZHABS PADMO, ,SRID MTHAR BRTAN CING 'PHRIN LAS GDUGS DKAR BOS,
,'GRO RNAMS BDE SKYID DBAL LA

RTAG SPYOD SHOG ,GNAS SKABS NAD MUG 'KHRUG RTZOD LA SOGS PA, ,MI
MTHUN RGUD PA'I TSOGS RNAMS NYER ZHI ZHING, ,TSE DANG BSOD NAMS
LEGS TSOGS MA LUS GA ,GONG NAS GONG DU 'PHEL BAR BYIN GYIS
RLOBS, ,DE NAS BZUNGS TE TSE

RABS THAMS CAD DU, ,MGON KHYOD RNAMS KYIS DGYES BZHIN RJES BZUNG
NAS, ZAB DANG RGYA CHE'I CHOS KYI BDUD RTZIL, ,RTAG TU LONGS
SPYOD SANGS RGYAS MYUR 'GRUB SHOG, CES PA 'DI RNAMS THUB DBANG
ZHAL, PAD MA'I KHA SKONG LA SOGS PA'O, ,TSUL 'DI

DAG NI GRO TSANG MKHAN PO ZHABS DRUNG BLO BZANG BSTAN PA'I NYI
MDZAD? 'DI LTA BU ZHIG DGOS ZHES BSKUL BA LTAR 7SH'AKYA'I DGE
SLONG BLO BZANG DPAL LDAN YE SHES KYIS SBYAR BA'O,, ` ,,AOm
SVASTI, 'GRAN ZLA KUN BRAL THUB DBANG NYI MA'I GNYEN, ,ZUR PHUD
LNGA LDAN DUR SMRIG GAR

ROL RJE, ,RGYAL BA GNYIS PA LA SOGS BLA MA LHAS, ,KUN NAS SHIS
PA'I CHAR CHEN DENG 'DIR LOBS, ,'JAM DPAL RNON PO MI YI RJE BO'I
SKUR, ,ROL BA'I BKA' BTAGS SRID GSUM RAL PA'I RTZER, ,NGAL BSO
PA GYIS GANG SKU YI 'PHRENG BA YI,,

RNAM THAR BSTOD BSNGAGS BDAG GIS DENG 'DIR SPEL, ,KHYOD NI
PHYOGS BCU'I ZHING KHAMS RAB 'BYAMS SU, ,GANG+G'A'I RDUL SNYED
SNA TSOGS SGYU 'PHRUL GYI, ,GDUL BYA'I KHAMS DANG BSAM BA JI
BZHIN DU, ,BYE BA PHRAG BRGYA'I NYAMS KYIS

@17A *, ,BSTOD MDZED RGYAL, ,ZAS GTZANG SRAS KYI SNANG BYED 'OD
BRGYA'I GZIS, ,ZHING 'DI'I GDUL BYA'I MUN TSOGS DRUNGS 'BYIN
TSE, ,SA CHEN SGYONG MDZAD 'KHOR LOS BSGYUR GYAL GANG, ,'PHAGS
MCHOG SAL RGYAL ZHABS LA

GSOL BA 'DEBS, ,KLU SGRUB LUGS BZANG MTHA' BRAL RTEN 'BYUNG DON,
,ZAB MOS BDAG LTA'I LTA BA DRUNGS 'BYIN TSE, ,YON TAN BCU GNYIS
LA GNAS GRUB BA'I DPAL, ,MCHOG BRNYES KU SA LI LA GSOL BA 'DEBS,
,LOG PAR LTA BYED

KLA KLO'I SDE YI TSOGS, ,MA BZAD DPUNG GIS BCOMS TE RGYAL BA'I
BSTAN, ,CHES CHER RGYAS MDZAD RIG SNGAGS NYER GRUB PA, ,SA
SKYONG SANGS RGYAS PHYOGS LA GSOL BA 'DEBS, ,KHA BA'I LJONGS SU
THUB PA'I LUGS BZANG PO, ,SPEL BA'I

DGA' STON RDZOGS LDAN GSAR NGOMS TSE, ,'JAM PA'I DBYANGS KYIS
DNGOS SU LUNG BSTAN PA'I, ,MU NI BTZAN BO'I ZHABS LA GSOL BA
'DEBS, ,SLAR YANG 'PHAGS YUL GRUB PA'I BSTI GNAS SU, ,DPAL LDAN
'KHOR LO SDOM PA'I

DKYIL 'KHOR CHE, ,MNGON GYUR BRTUL ZHUGS GRUB PA KUN GYI GTZO,
,DAM TSIG RDO RJE'I ZHABS LA GSOL BA 'DEBS, ,DPAL LDAN AA TI SHA
DANG 'BROM STON RJES, ,BOD YUL THUB BSTAN RIN CHEN BYI DOR GYIS,
,GSAL BAR MDZAD TSE

THUGS SRAS MCHOG GYUR PA, ,LEGS BA'I SHES RAB ZHABS LA GSOL BA
'DEBS, ,GTZANG PHYOGS SA YI THIG LE NYAMS DGA' BAR, ,MNGON SPYOD
LAS KYIS MA RUNGS TSAR GCOD CING, ,SNA TSOGS RDZU 'PHRUL GAR
GYIS ROL MDZAD BA,

@17B DPAL LDAN MDAR PHYAR BA LA GSOL BA 'DEBS, ,BYANG PHYOGS
NOR 'DZIN YANGS BA'I GZHI CHEN POR, ,BSOD NAMS STOBS KYIS DBUNG
PA'I SHUGS BTZAN POS, ,DBANG BSGYUR THUB BSTAN RING LUGS RGYAS
MDZAD PA'I, ,MI DBANG HU PI LA LA GSOL

BA 'DEBS, ,RGYAL BA GNYIS PA'I LUGS BZANG BDUD RTZI'I CHUS,
,'GRO 'DI'I RGUD TSOGS RNAM PAR SBYONG MDZAD TSE, ,MKHAS BTZUN
BZANG POS 'CHAD RTZOD RTZOM GSUM GYI, ,RNAM ROL SMON LAM DPAL LA
GSOL BA 'DEBS, ,ZAB LAM SNYAN

BRGYUD GDAMS PA'I RIN CHEN GTER, ,MA LUS 'DZIN PA'I MCHOG GIS
THOB CING, ,ZHVA SER RING LUGS SNYING PO SPEL MDZAD PA, ,SKYABS
MCHOG DPAL BZANG ZHABS LA GSOL BA 'DEBS, ,MDO RGYUD GDAMS PA'I
MAN NGAG RIN CHEN

TSOGS, ,THUGS KYI BUM BZANG MCHOG TU NYER GTAMS SHING, ,LEGS
BSHAD NOR GYI DPYA YIS GDUL BYA'I TSOGS, ,TSIMS MDZAD SBYIN PA
RGYA MTSOR GSOL BA 'DEBS, ,GLING BZHI LHAR BCAS SA YI KHYON CHEN
POR, ,DPAG MED GZI

BRJID BYAMS BRTZE'I STOBS CHEN POS, ,BDE SKYID RDZOGS LDAN DPAL
LA 'GOD MDZAD PA'I, ,YONGS KYI BDAG CHEN BSKAL BRGYAR ZHABS
BRTEN SHOG ,MGON KHYOD RDO RJE SENG GE'I KHRI CHEN POR, ,ZHABS
ZUNG MI 'JIG RTAG TU BRTAN BZHUGS NAS,,

THUB BSTAN SPYI DANG BLO BZANG RING LUGS CHE, ,ZUNG MCHOG NAM
YANG MI NUB PHYAG TU BZHES, ,CHU GTER PHUNG PO BZHI YI SKA RAGS
CAN, ,NOR 'DZIN LTO BAR GTAMS PA'I SKYE 'GRO RNAMS, ,CHOS SRID
GDUGS DKAR GRIB BSIL SNUM PO LA, ,RTAG

@18A *, ,TU SPYOD PA'I SKAL BZANG CIR YANG STZOL, ,CHAB SRID
MNGA' THAD KUN GSAL KHYON DANG MNYAM, ,SRID ZHI'I DPAL 'BYOR
DBYAR SKYES SPRIN BZHIN 'DU, ,PHUN TSOGS 'DOD DGU'I DPAL LA RTAG
SPYOD PA'I, ,BKRA SHIS RGYA MTSOS

PHYOGS KUN KHYAB PAR MDZOD, (CES 'JAM PA'I DBYANGS MI YI RJE POR
ROL PA GNAM GYI LHA GONG MA LHAS SKYONG BDAG PO CHEN PO'I
'KHRUNGS RABS GSOL 'DEBS DANG 'BREL BA'I BRTAN BZHUGS GSOL 'DEBS
'JIGS MED GDONG LNGA'I SGRA DBYANGS ZHES BYA BA 'DI NI 7LHAS
SKYONG KHRI RAB ZHUG?

SGONG LO ZHE LNGA PA'I DGUNG GRANGS BDUN CUR PHEBS PA'I BKRA
SHIS KHRI PHRAG KHRI PHRAG GI SPA YER CHEN PO'I DUS SU 7GSER GYI
ZHAL BZANG MJAL SKABS RANG GI SEMS KYI SNANG BA LA JI LTAR SHAR
BA BZHIN 7SH'AKYA'I DGE SLONG BLO BZANG DPAL LDAN YE SHES KYIS
SUM RTZEN GYI DGA' TSAL SA LA 'PHOS

PA LTA BU'I ZHE HOR GYI PHO BRANG CHEN PO'I NYE 'DABS BKRA SHIS
LHUN PO'I DGON GNAS SU GUS PA CHEN POS SBYAR BA'I YI GE PA NI
GSOL DPON BLO BZANG MKHAS MCHOG GO,) ` ,,AOm SVASTI, DUS GSUM
BDE BAR GSHEGS PA THAMS CAD KYI, ,DKYIL 'KHOR

YONGS KYI BDAG PO RDO RJE 'CHANG, ,MKHYEN BRTZE'I BDAG NYID RJE
BTZUN 'JAM DBYANGS LA, ,GSOL BA 'DEBS SO TSE YI DNGOS GRUB
STZOL, ,GNAS LUGS DON GZIGS DPAL LDAN DBU MA PA, ,DBANG PHYUG
BRGYAD LDAN BLO BZANG GRAGS

PA'I ZHABS, ,SRAS KYI THU BO DGE LEGS DPAL BZANG LA, ,GSOL BA
'DEBS SO TSE YI DNGOS GRUB STZOL, ,SNYAN BRGYUD MDZOD 'DZIN BA
SO CHOS RGYAN DANG, ,ZUNG 'JUG SKU BRNYES CHOS KYI RDO RJE CHE,
,SKU GSUM MNGON GYUR RGYAL BA DPEN SA

@18B PAR; ;GSOL BA 'DEBS SO TSE YI DNGOS GRUB STZOL, ,MKHAS
GRUB CHEN PO SANGS RGYAS YE SHES DANG, ,HE RU KA DNGOS BLO BZANG
CHOS RGYAN RJE, ,RDO RJE 'DZIN PA DKON MCHOG RGYAL MTSAN LA,
,GSOL BA 'DEBS SO TSE YI DNGOS GRUB STZOL, ,SNANG

MTHA'I MGON PO BLO BZANG YE SHES DANG, ,GRUB PA'I DBANG PHYUG
BLO BZANG BZOD PA'I ZHABS, ,BKA' DRIN MNYAM MED RTZA BA'I BLA MA
LA, ,GSOL BA 'DEBS SO TSE YI DNGOS GRUB STZOL, ,RGYAL BA KUN
'DUS DPAL LDAN 'KHOR LO SDOM, ,YUM

GCIG RJE BTZUN RDO RJE RNAL 'BYOR MA, ,TSE YI MCHOG STZOL MKHA'
'GRO'I TSOGS KUN LA, ,GSOL BA 'DEBS SO TSE YI DNGOS GRUB STZOL,
,DE LTAR RTZE GCIG GSOL BA BTAB PA'I MTHUS, ,GNAS SKABS TSE YI
BAR CHAD KUN ZHI ZHING, ,BSKAL

PA GANG+GA'I RDUL SNYED BAR DE SRID, ,LEGS PAR GNAS PA'I RDO
RJE'I SKU MCHOG STZOL, ,MGON KHYOD ZHAL BZANG DGYES PA'I 'DZUM
ZHAL DANG, ,GSUNG GI SNANG BA ZAB MO LHAN CIG TU, ,STZAL NAS RDO
RJE'I TSE YI BDUD RTZI'I RGYUN, ,AA BA DH'U T'I'I

LAM NAS RTAG TU PHOB, ,NYER BZHI'I GNAS NA ROL PA'I DPA' PO
DANG, ,RNAL 'BYOR MA SOGS BSRUNG MAR BCAS PA YIS, ,JI LTAR SMON
PA'I DON RNAMS MA LUS PA, ,BDE BLAG NYID DU 'GRUB PA'I BKRA SHIS
STZOL,, ` ,,NA MO GU

RU; RGYAL BA KUN GYI BDAG PO RDO RJE 'CHANG, ,GRUB PA'I 'KHOR
BSGYUR DPAL LDAN SHA WA RI, ,RNAL 'BYOR DBANG PHYUG MNGA' BDAG
MEE TRI PAR, ,GSOL BA 'DEBS SO DNGOS GRUB RNAM GNYIS STZOL,
,BRTUL ZHUGS SPYOD PA GRUB CHEN R'A HU LA,,

@19A *, ,ZUNG 'JUG SKU BRNYES KHYUNG PO RNAL 'BYOR ZHABS,
,RLUNG SEMS MNGON GYUR RIN CHEN BRTZON 'GRUS LA, ,GSOL BA 'DEBS
SO DNGOS GRUB RNAM GNYIS STZOL, ,MTHU STOBS DBANG PHYUG DPON
STON SKYER SGANG PA, ,DES DON

GRUB PA'I BDAG NYID GNYAN STON RJE, ,MKHAS PA'I DBANG PHYUG
SANGS RGYAS BSTAN PA LA, ,GSOL BA 'DEBS SO DNGOS GRUB RNAM GNYIS
STZOL, ,RIM GNYIS MTHAR SON DPAL LDAN SHANGS STON CHE, ,MCHOG GI
SA BRNYES MUS CHEN

RGYAL MTSAN DPAL, ,RIG SNGAGS GRUB PA RDO RJE GZHON NU LA, ,GSOL
BA+, ,GRUB PA'I DBANG PHYUG NAM MKHA'I RNAL 'BYOR PA, ,CHOS KYI
RGYAL PO BLO BZANG GRAGS PA'I DPAL, ,MKHAS GRUB YONGS KYI GTZUG
RGYAN DGE LEGS RJER,,

GSOL BA+, ,SNYAN BRGYUD GDAMS PA'I MDZOD 'DZIN BA SO BA, ,TSE
GCIG ZUNG 'JUG SKU BRNYES CHOS RDO RJE, ,BLO BZANG DON YOD BDE
CHEN GRUB PA'I ZHABS, ,GSOL BA+, MKHAS GRUB CHEN PO SANGS RGYAS
YE SHES DANG, ,RIGS

KUN BDAG PO CHOS KYI RGYAL MTSAN DPAL, ,KUN MKHYEN NGAG DBANG
BLO BZANG RGYA MTSO LA, ,GSOL BA+, ,RDO RJE 'DZIN PA DKON MCHOG
RGYAL MTSAN DANG, ,SNANG BA MTHA' YAS BLO BZANG YE SHES CHE,
,RGYAL BA KUN 'DUS BSKAL BZANG RGYA

MTSO'I SDER, ,GSOL BA 'DEBS+, ,GRUB PA'I DBANG PHYUG BLO BZANG
BZOD PA DANG, ,BKA' DRIN MNYAM MED RTZA BA'I BLA MA'I ZHABS,
,GZHAN YANG DNGOS BRGYUD BLA MA'I TSOGS RNAMS LA, ,GSOL BA+,
,MTHU STOBS NUS PA'I

@19B DBANG PHYUG PHYAG DRUG PA, ,'DOD KHAMS BDAG MO LAS BYED
GNOD SBYIN BZHI, ,BSTAN SRUNG DAM CAN RGYA MTSO'I TSOGS RNAMS
LA, ,GSOL BA+, ,MGON KHYOD BSNYEN SGRUB LAS GSUM MCHOD BSTOD
RNAMS, ,BLA MA MCHOG DANG DBYER MED

RTZE GCIG TU, ,BGYIS PAS 'DI PHYI BAR DO'I GNAS SKABS KUN,
,THUGS RJE'I LCAGS KYUS 'BRAL MED RJES SU ZUNGS, ,NAD GDON KUN
ZHI TSE DPAL LONGS SPYOD RGYAS, ,KHAMS GSUM MA LUS DBANG DU 'DU
BA DANG, ,BAR CHAD DGRA

BGEGS 'BYUNG PO TSAR BCAD NAS, ,MTHUN RKYEN MA LUS YID BZHIN
'GRUB PAR MDZOD, ,GRUB CHEN BRGYAD DANG PHYAG RGYA CHEN PO SOGS,
,DNGOS GRUB MA LUS BDE BLAG NYID THOB NAS, ,MKHA' DANG MNYAM
PA'I 'GRO BA MA LUS PA, ,SGROL BA'I

DED DPON CHEN POR BDAG GYUR CIG ,TSE YI MTHAR YANG MGON KHYOD
DGYES BZHIN DU, ,GSUNG GI DBUGS DBYUNG GNANG BA LEGS STZAL NAS,
,MKHA' SPYOD GNAS SU KHRID DE ZUNG 'JUG GI ,DES DON MGON PO'I
ZHAL BZANG MTHONG BAR SHOG,

SKYE BA KUN TU YANG DAG BLA MA DANG, ZHES SOGS BYA'O, (ZHES BLA
MA MGON PO DBYER MED KYI BLA BRGYUD GSOL 'DEBS 'DI NI T'A BLA MA
SNGAGS RAM BA BLO BZANG BSTAN PAS BSKUL BA LTAR 7SH'AKYA'I DGE
SLONG BLO BZANG DPAL LDAN YE SHES KYIS SBYAR BA'O, ,SVASTI, PHAN
BDE'I 'BYUNG

GNAS RGYAL BSTAN YONGS 'DU'I LJON, ,RAB RGYAS 'GRO KUN THAR
MCHOG 'BRAS BZANG LA, ,SPYOD PHYIR BKRA SHIS LHUN GRUB CHOS GRVA
CHE, ,CHOS SBYIN 'DZAD MED DAL 'GRO'I RGYUN 'DI SPEL, ,SARBA
DZAG TAm,, ,,