@001A *, ,DBU MA RIN CHEN 'PHRENG BA'I SNYING PO'I DON GSAL
BAR BYED PA BZHUGS SO, ,

@001B #, ,RJE BTZUN BLA MA RNAMS LA PHYAG 'TSAL LO, ,SNYING
RJE'I RTZA BA RAB BRTAN BLO GROS GRIB BSIL LHAG BSAM BZANG
PO'I RA BAR GNAS, ,MTHA' YAS GRAGS PA'I GZI LDAN DAM CHOS YAN
LAG RGYAS PA'I ME

TOG DPAL YON CAN, ,'PHRIN LAS BZANG PO'I 'BRAS BU MCHOG DES
GDUL BYA'I RE BA MTHA' DAG RDZOGS MDZAD PA, ,DPAL LDAN BLA MA
DPAG BSAM DANG MTSUNGS MKHAS PA'I MKHAS BDE LA RTAG TU 'DUD,
,CHOS

KUN 'GRO 'ONG MED PAR GZIGS KYANG GO 'PHANG MCHOG DER GDUL
BYA'I LAM NI SA LER MKHYEN, ,SPROS KUN ZHI BA'I NGANG DU
BZHUGS KYANG THUGS RJE'I SDROS PAS GDUL BYA'I MUN PA SEL MDZAD
CING, ,GSUNG RAB RGYA MTSO'I

SNYING PO MTHA' DAG GZIGS KYANG SNYING PO'I DON NI GCIG PU KHO
NAR MKHYEN, ,KLU SGRUB CES NI SA STENGS 'DI NA SGRIB MED RAB
GRAGS SANGS RGYAS GNYIS PA DE LA 'DUD, ,DE YI BZHED GZHUNG RAB
DKAR DRI MED CING, ,GTAM DU BYA

BA KUN GYI MCHOG GYUR PA, ,DAM PA'I BKA' YIS RING NAS BSKUL
GYUR PAS, ,CUNG ZAD 'BYED LA BDAG BLO SPRO BA SKYES, ,DE YANG
BDAG GI DGE BA'I BSHES GNYEN GCIG TU BDE BAR GSHEGS PA'I BSTAN
PA LA GCES

SPRAS SU MDZAD PA BSHAD PA DANG BSGRUB PA YONGS SU RDZOGS PA'I
YON TAN GYI TSOGS KYIS GONG NAS GONG DU GYUR PA 'GRO BA MGON
MED PA RNAMS LHAG PAR YANG THUGS RJE'I YUL DU MDZAD PA DAG LAS
'DI LTAR RJES SU

@002A *, ,THOS TE, 'O SKOL DAL BA'I RTEN BZANG PO THOB PA'I
DUS 'DIR 'JIG RTEN PA'I RGAN PO RNAMS KYI LUGS LAS CHES KHYAD
ZHUGS PA'I 'JIG RTEN PHYI MA PHAN CHAD KYI DON KHYAD PAR CAN
MA BSGRUBS NA,

BLO DUD 'GRO LAS CHER MA SBAGS PA YIN PAS SHIN TU RNYED PAR
DKA' BA'I DAL 'BYOR GYI RTEN LA SNYING PO LEGS PAR LON PA DGOS
LA, DE YANG RGYAL BSRAS DANG BCAS PA'I DAM PA RNAMS KYIS
GSUNGS PA'I

GZHUNG CHE BA RNAMS GDAMS NGAG TU SHAR NAS DE'I DON RTZE GCIG
TU BSGRUB PAS NYAMS SU LEN PA LAS MCHOG TU GYUR PA'I RGYAL BA
DGYES PA'I MCHOD PA GZHAN MANG GSUNG PAS, DE LA 'DIR, MNGON
PAR MTHO BA

DANG, NGES PAR LEGS PA'I GO 'PHANG MCHOG TU BGROD PA'I LAM
GSAL BAR BYED PAR DBU MA RIN PO CHE'I PHRENG BA NI GANG BSHAD
PAR BYA BA'I CHOS YIN LA, DE LA GNYIS BSHAD PA'I SNGON 'GRO
DANG, BSHAD PA DNGOS

LA 'JUG PA'O, ,DANG PO LA GNYIS, BSTAN BCOS MDZAD PA PO'I CHE
BA DANG, DES MDZAD PA'I BSTAN BCOS KYI RNAM GZHAG GO ,DANG PO
NI, RJE BTZUN 'PHAGS PA KLU SGRUB CES BYA BA, 'PHAGS PA LANG
KAR GSHEGS

PA DANG, SPRIN CHEN PO'I MDO DANG, RNGA BO CHE'I MDO DANG,
'JAM DPAL GYI RTZA BA'I RTOG PA SOGS NAS, STON PA MYA NGAN LAS
'DAS PA'I RJES SU BSTAN PA 'DZIN PAR LUNG BSTAN CING KHYAD PAR
DU LANG GSHEGS SOGS

@002B NAS THUB PA'I BSTAN PA YONGS SU RDZOGS PA RGYAS PAR
MDZAD NAS, SA RAB TU DGA' BA BSGRUBS TE, BDE BA CAN DU 'GRO
BAR LUNG BSTAN CING, SGRON GSAL LAS, SLOB DPON KLU SGRUB KYIS
RNAL 'BYOR BLA MED KYI LAM GYIS SKU CHED NYID LA RDO RJE
'CHANG GI GO

'PHANG THOB PAR GSUNGS SO, ,SNGAR BSHAD PA'I LUNG BSTAN PA
RNAMS NI, PHA ROL TU PHYIN PA'I THEG PA DANG, THUN MONG BA
GSUNGS PA YIN PAS, 'GAL BAR MI BSAM MO, ,GNYIS PA NI, SLOB
DPON KLU SGRUB KYIS SBYOR BA BRGYA BA LA SOGS PA RIG PA'I

GNAS THUN MONG BA'I BSTAN BCOS MANG PO MDZAD CING, NANG RIG PA
LA YANG, SNGAGS DANG PHA ROL TU PHYIN PA LA BRTEN PA MANG DU
MDZAD DO, ,ZAB MO DBU MA'I LAM, STON PA'I MDO SDE RNAMS NGES
PA'I DON DU SGRUB PA DANG, MTHAR THUG THEG PA GCIG TU

BSGRUB PA SOGS LAM GYI RNAM GZHAG DU MA RGYAS PAR STON PA MDO
KUN LAS BTUS PA MDZAD LA, ZAB MO DBU MA'I LAM RIGS PAS BSGRUB
PA NI, RTZA BA SHES RAB, RIGS PA DRUG BCU PA, RTZOD ZLOG
,STONG NYID BDUN CU PA, ZHIB MO RNAM 'THAG RNAMS DANG, BSTAN

BCOS 'DI LA SOGS PA RNAMS SU GTAN LA PHAB LA, THA SNYAD GRUB
PA NI, DBU MA RGYAN GYI 'GREL PAR, TSIGS BCAD KHA YANG DRANGS
PA TZAM MA GTOGS BOD DU TSANG MA 'GYUR RO, ,BSTOD PA 'GA' ZHIG
LAS KYANG, STONG NYID BSTAN MDO KYANG, RIGS PAS BSGRUB PA

DE TZAM DU MI MANG LA, RIGS PA'I TSOGS STON PA'I BSTAN BCOS DE
DAG KYANG BSDU NA, RTEN 'BYUNG GI DE KHO NA NYID GTZO BOR STON
PA DANG, MTHA' BRAL RTOGS PA'I LAM GYIS 'KHOR BA LAS GROL BA
GTZO BOR STON PA GNYIS SU 'DU'O, ,DANG PO LA, DNGOS POR SMRA
BA

@003A *, ,RNAMS KYIS BTAGS PA'I BSGRUB BYA GANG ZAG DANG PHUNG
PO RANG BZHIN GYIS GRUB PA 'GOG PA RTZA BA SHES RAB YIN LA,
DE'I SGRUB BYED TSAD MA SOGS ZHIB MO LTAR SNANG BA, RTOG GE'I
TSIG DON BCU DRUG 'GOG PA NI, ZHIB MO

RNAM 'THAG GO ,RTZOD ZLOG DANG, STONG NYID BDUN CU PA GNYIS
NI, RTZA BA SHES RAB LA 'PHROS PA'I YAN LAG TZAM YIN GYI, DBU
MA'I LUS YONGS SU RDZOGS PA STON PA'I BSTAN BCOS RANG SKYE BA
MA YIN LA, DANG PO NI, GAL TE DNGOS PO THAMS CAD

KYI ZHES SOGS RANG BZHIN GYIS STONG PA LA, DGAG SGRUB LA SOGS
PA'I BYA BYED MI 'THAD PAR RTZOD PA YIN LA, DE NI RTZA BA SHES
RAB KYI LE'U DANG PO'I, DNGOS PO RNAMS KYI RANG BZHIN NI, ZHES
PA'I TSIGS BCAD LA 'PHROS PA'I LHAG MA'O, ,GNYIS PA

NI, RAB BYED BDUN PA'I RMI LAM JI BZHIN SGYU MA BZHIN, ZHES
SOGS LA 'PHROS PA'I LHAG MA YIN TE, SKYE 'JIG GNAS GSUM RANG
BZHIN GYIS GRUB PA BKAG PA NA, LUNG LAS DE DAG GSUNGS PA MI
'THAD DO, ,ZHES RGOL BA'I LAN DU MDZAD PA YIN NA, ,

MTHA' BRAL RTOGS PA'I LAM GYIS 'KHOR BA LAS GROL BA GTZO BOR
STON PA LA, RIGS PA DRUG CU PA NI, DGRA BCOM PA'I 'BRAS BU
THOB PA LA YANG, RTEN 'BYUNG RANG BZHIN GYIS STONG PA RTOGS
DGOS PA DANG, RGYU MTSAN DE NYID THEG PA DMAN PA'I SDE SNOD

LAS KYANG, BDAG MED GNYIS PHRA MO GSAL BAR GSUNGS PA DANG,
PHUNG PO RANG BZHIN GYIS STONG PA DNGOS SU MA RTOGS NAS MYANG
'DAS MNGON DU BYAS PA MI 'THAD PAR BSTAN PA LAS BRTZAMS NAS,
YOD MTHA' DANG MED MTHA' DGAG PA RGYAS PAR MDZAD

@003B DO, ,'DI NI BSTAN BCOS GZHAN GNYIS LTAR, DBU MA RTZA BA
SHES RAB KYI 'PHROS DON TZAM MA YIN PA'I, BSTAN BCOS LUS YONGS
SU RDZOGS PA'O, ,BSTAN BCOS 'DIR NI, MNGON MTHO RGYU 'BRAS
KYANG RGYAS PAR BSTAN MOD KYI, GTZO BO NI THEG PA CHE CHUNG
GANG GA LA

DU ZHUGS NAS THAR PA THOB PAR BYED KYANG, GANG ZAG DANG PHUNG
PO RANG BZHIN GYIS STONG PA RTOGS DGOS PA RGYAS PAR GTAN LA
PHAB PA'O, ,GTAN LA 'BENGS PA'I GTZO BO'I DBANG DU BYAS PA YIN
GYI GZHAN DU NA RTZA BA SHES RAB KYIS KYANG, THEG PA CHEN PO'I
LAM

GYI RIM PA RGYAS PAR STON PAR DBU MA LA 'JUG PA NAS SGRUBS
PA'I PHYIR RO, GNYIS PA BSHAD PA DNGOS LA 'JUG PA LA BZHIN
MTSAN GYI DON DANG, 'GYUR GYI PHYAG DANG, GZHUNG GI DON DANG,
MJUG GI DON TO, ,DANG PO NI, RGYA GAR GYI SKAD DU R'A DZ'A NE
BOD KYI

SKAD DU RGYAL PO PA RI KA TH'A NI GTAM BYA BA, RAT-NA NI RIN
PO CHE MA LA NI PHRENG BA'O, ,KHA CIG GIS, 'DI RGYAL PO SPYI
LA GDAMS PA DANG, BSHES SBRING RGYAL PO BDE SPYOD BZANG PO LA
GDAMS PAR 'DOD LA, KHA CIG 'DI YANG, LHO PHYOGS KYI RGYAL PO
SHING SA LA

ZHON ZHES BYA BA LA GDAMS PAR 'CHAD LA, 'GREL PA LAS 'DI YANG
RGYAL PO BDE SPYOD LA GDAMS PAR MDZAD DE, ,GNYIS PA NI, SANGS
RGYAS ZHES SO, ,GSUM PA LA GSUM, BSHAD PA LA 'JUG PA'I BYA BA,
BSHAD PA NYID NYE BAR DGOD PA, BSHAD PA MTHAR

PHYIN PA'I BYA BA'O, ,DANG PO LA GNYIS, MCHOD PAR BRJOD PA
DANG, BSHAD PAR DAM BCA' BA'O, ,DANG PO LA GSUM, DGOS PA'I DON
DANG, BSDUS PA'I DON DANG, TSIG GI DON TO, ,DANG PO NI, RANG
GI DON PHUN SUM TSOGS PAR 'GYUR BA DANG, GZHAN GYI DON PHUN
SUM

@004A *, ,TSOGS PAR 'GYUR BA'O, ,RANG DON NI YUL KHYAD PAR CAN
LA, DANG PAS KUN NAS BSLANGS NAS BSTOD PA BYAS NAS, BSTAN BCOS
RTZOM PA'I BAR CHAD ZHI BA SOGS GNAS SKABS DANG MTHAR THUG GI
DGOS PA THAMS CAD

'GRUB PA'O, ,GZHAN DON NI DE'I RJES SU ZHUGS PAS NYAN PA SOGS
MTHAR PHYIN PAR 'GYUR BA STE, RGYAS PAR DBYE NA BRGYAD DO,
,GNYIS PA LA BSTOD PA DANG, PHYAG 'TSAL BA'O, ,BSTOD PA LA
RANG DON PHUN TSOGS DANG, GZHAN DON PHUN TSOGS SO, ,DANG

PO LA SPANGS PA DANG, RTOGS PA GNYIS, RIM PA BZHIN RKANG PA
DANG PO GNYIS KYIS BSTAN TO, ,GZHAN DON NI RKANG PA GSUM PAS
BSTAN LA THAMS CAD MKHYEN ZHES PAS RTOGS PA PHUN TSOGS GNYIS
BSDUS PA'AM, YON TAN DE DAG DANG LDAN PAS GZHAN

LAS KHYAD ZHUGS PA'I STON PA PHUN TSOGS STON PA'O, ,GNYIS PA
NI, RKANG PA BZHI PA'I PHYED PHYI MAS SO, ,DON BSDUS NA SANGS
RGYAS DKON MCHOG DANG DE'I THUGS RGYUD KYI CHOS DKON MCHOG
DANG, DE TSUL BZHIN DU SGRUB PA'I DGE 'DUN DKON MCHOG KYANG, 

SKYABS 'GRO'I YUL DU BYAS NAS DE LA DANG BAS SKYABS SU 'GRO BA
NI BSHAD SGRUB KUN GYI RTZA BAR SHES PAR BYA'O, ,GSUM PA NI,
KLU SGRUB BDAG PHYAG 'TSAL LO, ,GANG LA NA JI LTA BA DANG JI
SNYED PA MA LUS PA THUGS SU CHUD PA'I THAMS CAD MKHYEN PA

LA'O, ,DE YANG SPANGS PA'I KHYAD PAR GANG ZAG DANG PHUNG PO
RANG BZHIN GYIS GRUB PAR 'DZIN PA'I NYON MONGS PA'I SGRIB PA
DANG, GNYIS SNANG 'KHRUL PA'I BAG CHAGS DANG BCAS PA SHES
SGRIB KYI NYES PA KUN LAS PHYIS MI SKYE BA'I TSUL GYIS RNAM
PAR GROL

@004B ZHING RTOGS PA'I KHYAD PAR NYAN THOS SOGS DANG THUN MONG
BA DANG THUN MONG MA YIN PA STOBS LA SOGS PA'I YON TAN KUN
GYIS MDZES SHING SPRUD PAS BRGYAN PA PO'O, ,GZHAN DON PHUN
TSOGS NI, THUGS RJES KUN NAS BSLANGS NAS SEMS CAN THAMS CAD
NYES

BA'I RIGS MTHA' DAG LAS SKYOB CING LEGS PA'I RIGS MTHA' DAG LA
'GOD PAS SEMS CAN KUN GYI GNYEN GCIG PA ZLA MED PA DE LA PHYAG
'TSAL LO, ,STON PA GZHAN NI SEMS CAN LA GNOD PAR ZHUGS PA STE,
LEGS LDAN NAG PO DRAG PO DBANG PHYUG GI

GRONG KHYER SUM BRTZEGS BSREGS PA DANG, KHYAB 'JUG GIS DMAG
SDE CHEN PO BCO BRGYAD BCOM PA DANG, GCER BU PAS SROG CHAGS
PHRA MO REG PA TZAM GYIS 'JIG PAS NAM MKHA' GANG BAR SMRA
ZHING, SLOB MA GNAS NAS PHYIR 'BYUNG BA'I TSE, ,BSLAB PA 'BUL
DU

'JUG PA DANG, DRANG SRONG KHA CIG RGYAL PO DBUNG GI TSOGS YAN
LAG BZHI PA DANG BCAS PAD MOD PA'I MES BSREG PA SOGS LAS KHYAD
PAR DU BYED PA'O, ,GNYIS PA LA GNYIS, DNGOS DANG, SNOD LA CHOS
'CHAD PA'I RGYU MTSAN NO, ,DANG PO NI, DGOS 'BREL RNAM PAR

BZHAG PA DANG, TSIG DON GNYIS KYIS RIG PAR BYA BA'O, ,DANG PO
NI, MNGON PAR MTHO BA DANG, NGES PAR LEGS PA RGYU DANG 'BRAS
BUR BCAS PA NI BRJOD BYA DANG, BSTAN BCOS 'DI LA BRTEN NAS,
DON DE DAG RTOGS PA NI DGOS PA DANG, 'DI YI DON RTOGS PA

DE NYID GOMS PA LA BRTEN NAS, THOB PA'I NGES LEGS NI NYID DGOS
DANG, DE DAG SNGA MA SNGA MA MED NA PHYI MA PHYI MA MI 'BYUNG
BA NI 'BREL PA'O, ,GNYIS PA NI, PHYAG 'TSAL NAS CI ZHIG BYED
CE NA, RANG GI 'KHOR DANG, YUL ZIL GYIS MNAN NAS MCHOG TU SPA

@005A *, ,BAS RGYAL PO ZHES BOS NAS, KHYOD LA YONGS SU DAG
CING THOG MTHA' BAR GSUM DU DGE BA DANG, 'KHOR BA DANG NGAN
SONG DU MI LTUNG BAR 'DZIN PAS GCIG TU DGE BA'I CHOS BSHAD DE
DGOS PA NI, CHOS 'GRUB PAR

BYA BA'I PHYIR RO, ,CHOS NI DGE BA BCU LA SOGS PA DANG, SPROS
BRAL RTOGS PA'I SHES RAB DANG, DE GNYIS KYI 'BRAS BU LHA MI'I
GA 'PHANG DANG, BYANG CHUB GSUM YIN LA, 'DIR NI RGYU GNYIS LA
CHOS ZHES BYA STE, DE GNYIS 'BRAS BU DANG BCAS PA

'GRUB PAR BYA BA'I PHYIR RO, ,GNYIS PA NI, RGYAL PO LA CI'I
PHYIR 'CHAD SNYAM NA, 'PHAGS PA DAM PA RNAMS KYIS BSTEN PAR
BYA BAS, DAM PA'I CHOS KYI SNOD DE LA NI BSHAD NA, CHOS 'GRUB
PAR 'GYUR LA, KHYOD KYANG CHOS KYI SNOD YIN TE, DES NA

'CHAD CES PA'O, ,GNYIS PA BSHAD PA NYID NYE BAR DGOD PA LA
BZHI, MNGON MTHO DANG NGES LEGS RGYU 'BRAS SPYIR BSTAN PA
DANG, BLA NA MED PA'I BYANG CHUB KYI RGYU TSOGS GNYIS LA BSLAB
PAR GDAMS PA DANG, RGYAL PO'I SPYOD TSUL KHA NA MA THO BA

MED PA LA BSLAB PAR GDAMS PA DANG, THAR PA MYUR DU THOB PAR
'DOD PA'I BYANG CHUB SEMS DPAS KYANG RAB TU 'BYUNG BAR GDAMS
PA'O, ,DANG PO LA GNYIS, MNGON MTHO NGES LEGS KYI RGYU 'BRAS
SO SOR BSHAD PA DANG, DE GNYIS SPEL MAR BSHAD

PA'O, ,DANG PO LA GNYIS, BSHAD PA'I SKABS DGOD PA DANG, BSHAD
PA DNGOS SO, ,DANG PO LA BZHI, CHOS GNYIS KYI GO RIMS DANG,
RGYU 'BRAS NGOS BZUNG BA DANG, RGYU GNYIS KYI GTZO PHAL GYI
KHYAD PAR DANG, SNOD LDAN GYI GDUL BYA'I MTSAN NYID BSHAD

@005B PA'O, ,DANG PO NI, DANG POR MNGON PAR MTHO BA'I RGYU'I
CHOS BCU DRUG BSHAD NAS, DE JI LTA BA BZHIN DU NYAMS SU BLANGS
PA'I PHYIS NI NGES PAR LEGS PA 'BYUNG BA'I LAM GYI DMIGS PA
STONG PA NYID BSHAD PAR BYA STE, GANG GI PHYIR NA MNGON PAR
MTHO

BA'I GO 'PHANG SKYE BA RGYUD MAR THOB NAS RIM GYIS NGES PAR
LEGS PA 'ONG DGOS PA'I PHYIR, MNGON MTHO GCIG NAS GCIG TU
BRGYUD PA MA GTOGS, NGAN 'GRO'I RTEN LA THAR PA THOB MI NUS
PA'I PHYIR DANG, THOG MAR SLA BA'I GDAMS PA DANG, RJES SU

BSTAN PA THOB NAS RGYUD SMIN PA LA STONG PA NYID ZAB MO'I DON
BSHAD PAR BYA BA YIN GYI GZHAN DU MA YIN TE, STONG PA NYID KYI
DON LOG PAR BZUNG NAS, LAS 'BRAS LA SKUR BA 'DEBS PA DANG,
STONG PA NYID SPANGS NA NGAN 'GROR 'GRO BA'I NYES DMIGS  

GSUNGS PA'I PHYIR TE, 'DI NYID LAS KYANG SPONG BAS MA RUNG
BDAG NYID CAN, ,MNAR MED PAR NI SPYI'U TSUGS 'GRO, ZHES 'CHAD
PAR 'GYUR RO, ,GAL TE STONG PA NYID STON DGOS PA BYUNG NA
YANG, LAS 'BRAS KYI NGES PA LA CUNG ZAD KYANG MI GNOD PA'I GO
BA

BSKYED LA BSHAD PAR BYA ZHES GSUNGS SO, ,GNYIS PA NI, DE LA
MNGON MTHO NI BDE BA STE, ,LHA DANG MI'I RGYUD KYIS BSDUS PA'I
BDE BA DANG, BTANG SNYOMS CI RIGS PA YIN LA, NGES PAR LEGS PA
NI BDAG MED RTOGS PA'I SHES RAB KYIS SDUG KUN SPANGS

PA'I BRAL BA THAR PAR 'DOD DO, ,SLAR MI LDEG PA'I CHOS CAN GYI
BRAL BA YIN PAS, NGES PAR LEGS PA ZHES BYA'O, ,'BRAS BU GNYIS
PO DE'I SGRUB PA MDOR BSDU NA LAS 'BRAS DANG, BDEN PA DANG
DKON MCHOG SOGS LA DAD PA DANG STONG PA NYID RTOGS PA'I 

@006A *, ,SHES RAB BO, ,MDOR NA ZHES PA NI RGYU'I GTZO BO
BSDUS PA YIN LA, MDOR BSDU BA SNGA MA NI, 'BRAS BU'I GRANGS
NGES SO, ,GSUM PA NI, DAD PA SNGON 'GRO MA LTAR BSKYED PA STE,
ZHES DANG, DAD PA'I RTZA BA RAB BRTAN BYA, ,ZHES GSUNGS PA
LTAR, DAD PA CHOS KUN

GYI RTZA BA YIN PAS, DAD PA CAN YIN PA NYID KYI PHYIR, MNGON
MTHO'I RGYU'I CHOS DGE BCU LA SOGS PA SGRUD PA LA BRTEN PAR
BYED LA, STONG NYID ZAB MO RTOGS RUNG GI SHES RAB DANG LDAN
PA'I PHYIR, GNAS LUGS KYI DON YANG DAG PAR RIG PAR BYED DO,
,DE GNYIS GTZO BO GANG YIN ZHE NA, 'DI GNYIS GTZO

BO STONG NYID RTAGS PA'I SHES RAB STE DES SRID PA LAS DNGOS SU
GROL BAR BYED PA'I PHYIR RO, ,SHES RAB 'DI YI SNGON 'GRO LAS
'BRAS LA YID CHES PA SOGS KYI DAD PA YIN TE, DE SNGON DU MA
SONG BAR SHES RAB KYIS NYON MONGS 'JOMS NUS PA MI SRID PA'I
PHYIR RO, ,BZHI PA NI, CHOS KYI SNOD DU

RUNG BA'I DAD PA CAN YANG GANG ZHIG YIN LA SHES RAB CAN YANG
GANG ZHIG YIN ZHE NA, SHA LA CHAGS PAS SROG GCOD PA SOGS LA
'JUG CING CHOS 'DOR PA NI CHAGS PA DANG, 'DUN PAS CHOS LAS
'DA' BA DANG, KUN NAS MNAR SEMS SOGS KYIS SROG GCOD PA LTA BU
NI ZHE

SDANG GI CHOS LAS 'DOD PA DANG, RGYAL PO'I CHAD PA LA SOGS KYI
'JIGS PAS CHOS LAS 'DA' BA DANG, PHA MA LA SOGS KYI CHED DU
SROG GCOD PA SOGS NYES MED DU BZUNG NAS CHOS 'DOR BA 'DI
RMONGS PAS CHOS LAS 'DA' BA YIN LA, 'GRO BA BZHI'I SGO

NAS CHOS LAS 'DA' BA LAS LDOG NAS GDUL BYA GANG ZHIG 'DUN PA
DANG ZHE SDANG DANG 'JIGS PA DANG RMONGS PAS CHOS LAS MI 'DA'
ZHING LAS 'BRAS SOGS LA YID CHES PA DE NI DAD PA CAN ZHES BYA
LA, DE NYID THAR PAR DGRI RUNG BAS NGES PAR LEGS PA'I SNOD

@006B MCHOG TU GYUR PA YIN LA GANG ZAG GANG ZHIG LUS NGAG YID
KYI LAS DGE MI DGE LUNG MA BSTAN THAMS CAD LEGS PAR YONGS SU
BRTAGS SHING DBYAD DE, MI DGE BA DANG LUNG DU MA BSTAN PA
SPANGS NAS DGE BA BYED LA DE YANG BLA NA MED PA'I BYANG CHUB
TU YONGS SU

BSNGOS NAS SEMS CAN GYI DON SGRUB PA NI, BDAG DANG GZHAN LA
PHAN PA YIN LA DE SHES NAS BLANG DOR TSUL BZHIN DU RTAG TU
BYED PA DE MKHAS PA SHES RAB CAN ZHES BYA'I BLANG DOR LA LOG
PAR ZHUGS PA'I GNAS LNGA RIG PA YANG SKABS 'DIR MKHAS

PA ZHES MI BYA'O, ,DON BSDUS NA SKYES BU GSUM GYI LAM GYI RIM
PA LEGS PAR SHES NAS TSUL BZHIN DU NYAMS SU LEN PA NI DAD PA
CAN DANG SHES RAB CAN ZHES BYA'O, ,GNYIS PA BSHAD PA DNGOS LA
GNYIS, MNGON MTHO RGYU 'BRAS BSHAD PA DANG, NGES

LEGS RGYU 'BRAS BSHAD PA'O, ,DANG PO LA GNYIS, RGYAS PAR BSHAD
PA DANG, DON BSDU BA'O, ,DANG PO LA GSUM, MNGON MTHO'I CHOS
BSHAD PA DANG, JI LTAR NYAMS SU BLANG BA'I TSUL DANG, NYAMS SU
BLANGS PA'I 'BRAS BU'O, ,DANG PO LA BZHI, MNGON

MTHO'I CHOS BCU DRUG BSHAD PA DANG, CHOS 'DI PA LAS GZHAN LA DE
DAG MED PAR BSTAN PA DANG, CHOS DE DAG LA LOG PAR ZHUGS PA'I
'BRAS BU DANG, DGE MI DGE'I RGYU 'BRAS SO SOR BSHAD PA'O, ,DANG PO
LA GSUM GANG LAS LDOG PA'I CHOS BCU

GSUM DANG, 'JUG PA'I CHOS GSUM DANG DON BSDU BA'O, ,DANG PO LA
GNYIS, MI DGE BCU LAS LDOG PA DANG, KHA NA MA THO BA GZHAN LAS
LDOG PA'O, ,DANG PO NI, SROG CHAGS MI GSOD PA DANG, GZHAN GYIS
BZUNG BA'I RDZAS RKU BA SPONG BA DANG, GZHAN

@007A *, ,GYI CHUNG MA SPONG BA DANG, GSUM NI LUS KYI LAS MI
DGE BA LAS LDOG PA YIN LA, LOG PA MI BDEN PA 'DU SHES BSGYUR
NAS SMRA BA DANG, DBYEN GYIS GZHAN 'BYED PA'I TSIG SMRA BA
PHRA MO DANG, GZHAN GYI ZHE GCOD PA'I TSIG

BRLANG? PO SMRA BA TSIG RTZUB PA NYID DANG, MA 'BREL BA BYUNG
RGYAL DU SMRA BA'I NGAG KYAL BA YANG DAG PAR BSDOM PA NI NGAG
GI LAS LAM MI DGE BA LAS LDOG PA YIN LA, GZHAN GYI RNYED PA
BDAG GIS THOB NA CI MA RUNG SNYAM PA'I CHAGS PA DANG GZHAN LA

KUN NAS MNAR SEMS PA'I GNOD SEMS DANG, LAS 'BRAS LA SKUR BA
'DEBS PA'I MED PA YID KYI LTA BA YID KYI MI DGE BA GSUM DANG
BCAS PA YONGS SU SPONG BA'I LAS LAM 'DI DAG LAS LAM DKAR PO
BCU STE, LDOG PA DAG NI NAG PO YIN

NO, ,'DI DAG NI GZHI DANG BSAM PA DANG SBYOR BA DANG MTHAR
THUG SOGS KYI RNAM GZHAG DANG, DGE BA'I LAS LAM BCU NYAMS SU
LEN PA'I TSUL RGYAS PAR NI, RJE RIN PO CHE BLO BZANG GRAGS
PA'I DPAL BZANG PO'I ZHAL SNGA NAS MDZAD PA'I PHA ROL

TU PHYIN PA'I THEG PA'I LAM GYI RIM PA LAS SHES PAR BYA'O,
,GNYIS PA NI, CI CHOS DE KHO NAR ZAD DAM ZHE NA, LUS SEMS RANG
DBANG MED PAR BYED PA'I CHANG MI 'THUNG BA DANG, KHYIM PA
RNAMS KYI BRE DANG SRANG LA SOGS PA'I BYA BA LA GA-YO BYAD
SPANGS

BA DANG, RAB TU BYUNG BA'I LOG 'TSO LNGA SPANGS PA'I 'TSE BA
BZANG PO DANG, LUS NGAG GI MTHO 'TSAMS PA SOGS NI RNAM PAR
'TSE BA YIN LA, DBYUG PA BRDEG PA SOGS SPANGS PA'I RNAM PAR MI
'TSE BA DANG, GSUM YANG GANG LAS LDOG PA'I CHOS SO, ,LOG

@007B PA'I 'TSO BA LNGA LA, TSUL 'CHOS NI RNYED PA DON DU
GNYER BAS KUN NAS BSLANGS NAS GZHAN GYIS BDAG LA BSNYEN BSKUR
BYAS NA CI MA RUNG, BDAG GI DE DAG BSGRUB PAR BYA'O SNYAM NAS
SPYOD TSUL LEGS PAR 'CHOS PA'O, ,KHA BSAG NI, BSAM PA DE LTA
BUS KUN

NAS BSLANGS NAS BA? BO, THAG RING PO NAS KHYOD KYI THAD DU
'ONGS SO KHO BO 'DIR GNAS PA YAR KHYOD KYIS DON YIN NO, ,KHYED
CI NGA'I PHA DANG 'DRA BAS NGA LA SBYIN PAR BYA LA, NGED KYIS
KYANG KHYED LA SBYIN NO ZHES NGOR BSTOD PA'I KUN TU SMRA BA'O,
,GZHOGS SLONGS NI, GZHAN

GYI LAS 'DI LTA BU BYAS NAS RNYED PA DE THOB NA CI MA RUNG
SNYAM PAS, DE'I DON DU LAS BYED CING, KHYED KYI LHUNG BZED 'DI
NI MDZES SO, ,KHO BOS KYANG 'DI LTA BU RNYED NA GTZANG BAR BYA
NA, SBYIN PA PO'ANG RNYED PAR DKA' 'O ZHES RDZAS LA RKAM PA
LAS SMRA BA'O, ,THOB KYIS

'JAL BA NI RNYED PA LA SRED PA'I BSAM PAS GZHAN LA 'DI SKAD
CES KHYED KYI PHA DANG MA LA SOGS PA LA YANG SBYIN PAR BYA BA
SU ZHIG LA SBYIN PAR BYA BA YIN, KHYED KYI KHYIM DU DGRA BCOM
BZHUGS SHING, LHAN CIG GTAM SMRA BAR 'GYUR BA NI KHYED RNYED
PA DANG LDAN

NO ZHES SMRA, PHA ROL POS 'DI NI DGRA BCOM PA YIN NO SNYAM DU
SEMS NA CI MA RUNG SNYAM PAS SMRA BA'O, ,RNYED PAS RNYED PA
'TSOL BA NI, BDAG LA RGYAL PO SOGS KHA CIG GIS LHUNG BZED BYIN
PA MA BLANGS SO 'DI NI BDAG LA RGYAL PO CHE GE ZHIG GIS

BYIN PA'O ZHES SMRA ZHING, 'DI NI SBYIN PAR BYA BA'I YUL KHYAD
'PHAGS PA'O SNYAM DU SEMS NA CI MA RUNG SNYAM PAS SMRA BA'O,
,GNYIS PA NI, SBYIN PAR BYA BA'I YUL RNAMS LA RANG GI LAG GIS
'BUL BA LA SOGS PA'I GUS SBYIN DANG, MKHAN PO DANG, YON TAN

@008A *, ,GYIS LHAG PA GZHAN YANG MCHOD PA NI, MCHOD 'OS MCHOD
PA DANG, BYAMS PAS MTSON PA'I TSAD MED PA BZHI STE, 'JUG PA'I
CHOS SO, ,GUS SBYIN LA YANG CHOS DANG ZANG ZING DANG MI 'JIGS
PA'I SBYIN PA RNAMS SO, ,GSUM PA

NI, MDOR NA MNGON MTHO'I RGYU'I CHOS NI BCU DRUG PO DE YIN NO,
,GNYIS PA LA GSUM, LAM GOL BAR ZHUGS PAS RANG GZHAN LA GNOD PA
DANG, GOL BAR 'GRO BA'I GANG ZAG DANG, GOL BAR ZHUGS PA'I NYES
DMIGS SO, ,DANG PO NI, DKA' THUB KYIS

LUS GDUNG BA LA SOGS PA YANG LAM DU 'DOD PA MIN NAM ZHE NA, ZAS
GCOD PA DANG, ME LNGA BSTEN PA LA SOGS PA LUS GDUNG BAR BYED PA
'BA' ZHIG LAS THAR PA MI THOB PAR MA ZAD, MNGON MTHO STER BA'I CHOS
KYANG MED DE, 'DI LTAR DE YIS NI GZHAN

LA GNOD PA SPONG BA MED CING GZHAN LA PHAN 'DOGS PA YANG YOD
PA MA YIN LA RANG NYID NGAN 'GRO'I RGYU LA ZHUGS PA'I PHYIR
RO, ,GNYIS PA NI, SBYIN PA DANG TSUL KHRIMS DANG, BZOD PA CHES
GSAL BA SBYIN PA GSUM DANG, SPONG BA BDUN GYI MTSAN NYID KYI
TSUL

KHRIMS DANG, BZOD PA GSUM LA SOGS PA DAM PA'I CHOS KYI LAM PO
CHE LA GANG MA GUS SHING LUS GDUNG BA NI DUD 'GRO NGAM GROG LA
SOGS PA'I LAM NGAN PA NAS 'GRO BA DE'I RJES SU DUD 'GRO GZHAN
RNAMS KYANG 'GRO BA LTAR, GNAG GI LAM LTA BU'I

LAM GOL BDAG NAS 'GRO BA DE RANG DANG DE'I RJES 'JUG GZHAN
RNAMS KYANG BSLUS PAR 'GYUR BA'O, ,'DIR CHOS GSUM BSTAN PA NI,
GONG GI CHOS BCU DRUG KUN BSDUS PA YIN NO, ,GSUM PA NI, MU
STEGS CAN CHOS KYI LAM LAM GUS SHING

@008B LAM LOG PAR 'GRO BA NI, 'BROG DGON PA RTZVA DANG SHING
LA SOGS PA'I NAGS LTUG PO CHES RGYU BAR DKA' BA RNAMS SU DUD
'GRO LAM GOL BAR 'JUG PA LTAR, 'KHOR BA'I 'BROG DGAN PA NI
DMYAL BA LA SOGS PA'I SDUG BSNGAL MI BZAD PA MTHA' YAS

PAS GANG ZHING, 'JIG PA'I TSOGS LA LTA BA LA SOGS PA'I LTA BA
NGAN PA'I THIBS POR LHUNG BA LAM DAM PA LA SEMS PA DANG BRAL
BA'I SKYE BA'I SHING CAN DU 'DOD CHAGS LA SOGS PA'I NYON MONGS
PA SPRUL GDUG PAS 'KHYUD PA'I LUS GDUNG BAR BYED PA

SOGS NI 'KHOR BAR SHIN TU YUN RING POR 'GYUR PAS BDAG LEGS SU
'DOD PA RNAMS KYIS DAM PA'I BA SHES LA BRTEN NAS LAM RNAL MAR
MING BTAGS PA PHYIN CI LOG GI LAM LA MA ZHEN PA CHES CHER
BYA'O, ,GSUM PA LA GSUM, MI DGE BA'I RGYU

MTHUN GYI 'BRAS BU TSE THUNG BA SOGS SU 'GYUR BA DANG RNAM
SMIN GYI 'BRAS BU NGAN 'GROR 'GRO BA DANG, DGE BA'I LAS KYI
'BRAS BU DE LAS LDOG STE 'BYUNG BA'O, ,DANG PO NI, GSOD PA YIS
NI SKYE BA GZHAN LA RGYU MTHUN GYI 'BRAS BU TSE THUNG BAR
'GYUR LA,

MTSON LA SOGS PAS GZHAN LA RNAM PAR 'TSE BAS PHYI MA'I LUS LA
GNOD PA MANG BA DANG, RKU BA YIS NI LONGS SPYOD 'PHRONGS SHING
MI BRTAN PA DAD GZHAN DANG THUN MONG BAR 'GYUR BA SOGS SO,
,BYI PO BYED PAS CHUNG MA RANG GIS DBANG BYAR MED

PA'I DGRA DANG BCAS PA DANG, RDZUN DU SMRA BAS SKUR BA 'DEBS
PA MANG BA STE, PHRA MA YIS NI RANG GI MDZA' BA SHES DAD 'BYED
PA DANG, TSIG RTZUB PO NYID KYIS SGRA MI SNYAN PA THOS PA
DANG, BYUNG RGYAL DU SMRA BA'I MA 'BREL BA YIS RANG GI TSIG MI
BTZUN

@009A *, ,ZHING, TSIG TSAD MAR BZUNG BAR MI 'OS LA MA NGES
PA'I SPOBS PA CAN DU 'GYUR BA DANG, BRNAB SEMS KYIM 'DOD BYA'I
DNGOS PO YID LA RE BA 'JOMS SHING MI THOB PA DANG, GNOD SEMS
KYIS 'JIGS PA SBYIN PAR MDO

LAS BSHAD DO, ,LOG PAR LTA BAS PHYI MA LA LTA BA NGAN PA NYID
DANG GA-YO SGYU MANG BA SOGS SU 'GYUR RO, ,BLA MA RNAMS KYIS
MYONG BA RGYU MTHUN DANG, BYED PA RGYU MTHUN GNYIS SU BYAS NAS
TSE THUNG BA SOGS SNGA MA DANG, GSOD 'DOD MANG BA SOGS PHYI
MAR

BYAS SO, ,BDAG PO'I 'BRAS BU PHYI ROL YUL LA SMIN PA SOGS
RGYAS PAR NI PHA ROL TU PHYIN PA'I LAM GYI RIM PA LAS SHES PAR
BYA'O, ,CHANG 'THUNG BA YIS NI BLO 'KHRUL PA SHES PA RANG
BZHIN DU MI GNAS PAR 'GYUR BA STE, GUS PAR MI SBYIN ZHING,
SBYIN

PA MI GTONG LA, MA BYIN PA LEN PAS? DBUL BA NYID DO, ,SBYIN PA
MA BTANG PA'I 'BRAS BU STON PA YIN GYI, MA BYIN PAR LEN PA'I
'BRAS BU NI BSHAD ZIN NO, ,LOG PAR 'TSO BAS BSLUS PA THOB PAR
'GYUR BA STE, KHENGS PA YIS NI RIGS NGAN NYID DANG, GZHAN GYI
PHUN

SUM TSOGS PA LA SEMS KHONG NAS 'KHRUG PA'I PHRAG DOG GIS NI
GZI BRJED CHUNG BA NYID DANG, KHRO BAS MDOG MI SDUG PA LA SOGS
PA'I KHA DOG NGAN PA NYID THOB PAR 'GYUR ZHING, KHRO BAS BLANG
DOR GYI GNAS SHES PA'I MKHAS PA LA MA 'DRIS PAS

NI BLUN PA NYID THOB PAR 'GYUR TE, BLANG DOR GYI GNAS MI SHES
PA'I RMONGS PA NYID DU 'GYUR BAS SO, ,GNYIS PA NI, MI DGE BA
DE RNAMS KYI 'BRAS BU RGYU MTHUN PA TZAM DU ZAD DAM ZHE NA, MA
YIN TE, MI DGE BA'I LAS LAM 'DI KUN GYIS DANG POR MI

@009B NYID LA NI, RNAM SMIN GYI 'BRAS BU DMYAL BA DANG, DUD
'GRO DANG, YI DVAGS KYIS BSDUS PA'I NGAN 'GRO'O, ,MDO SDE SA
BCU PA LAS, CHEN PAS, DMYAL BA DANG, 'BRING GIS DUD 'GRO DANG,
CHUNG NGUS YI DVAGS SU SMIN PAR BSHAD PA NI, DUD 'GRO

LAS YI DVAGS SHES PA GSAL BAS THAR SLA BA LA DGONGS PAR BZHED
DO, ,GSUM PA NI, MI DGE BA ZHES BYA BA DE DAG GI RNAM SMIN
SNGAR BSGRAGS PA GANG YIN PA NGA LAS GZHAN DU, DGE BA'I LAS
LAM DAG NI THAMS CAD LA RNAM SMIN GYI 'BRAS

BU DE NI BZLOG STE, 'BYUNG LA, RGYU MTHUN DANG BDAG PA'I 'BRAS
BU YANG DE LAS LDOG STE 'BYUNG BAR SHES PAR BYA'O, ,MDOR NA
LAS NGES PA DANG, 'PHEL CHE BA DANG, MA BYAS PA DANG MI 'PHRAD
PA DANG, BYAS PA CHUD MI ZA BA BZHIR BSDUS NAS 'DI DAG GI

DON BSAM PAR BYA'O, ,BZHI PA NI, 'DOD CHAGS DANG ZHE SDANG
DANG, GTI MUG DES BSKYED PA'I LUS NGAG GI LAS NI MI DGE BA'O
DANG GI SGRA PHYI MAS DUG GSUM NGO BO NYID KYIS MI DGE BAR
'GYUR BAR MA ZAD, DES BSKYED PA'I LAS KYANG MI DGE BAR 'GYUR

BAS SDUD PA'O, ,MA CHAGS PA DANG ZHE SDANG MED PA DANG GTI MUG
MED PA'I DGE BA'I RTZA BA NGO BO NYID KYIS DGE BAR 'GYUR BAR
MA ZAD, DES BSKYED PA'I LUS NGAG GI LAS DE YANG DGE BA YIN PAR
SHES PAR BYA'O, ,LAS MI DGE BA LAS NI BDE 'GRO DANG NGAN
'GRO'I SDUG

BSNGAL KUN, BYUNG LA DE BZHIN DU RNAM SMIN GYI 'BRAS BU NGAN
'GRO THAMS CAD DO, ,DGE BA'I LAS LAS RNAM SMIN GYI 'BRAS BU
BDE 'OG THAMS CAD DANG, 'DZAM BU GLING LA SOGS PA'I BYE BRAG
GAM YANG DANG YANG DU SKYE BA'I BYE BRAG GIS SKYE BA KUN TU
BDE BA DAG 'BYUNG

@010A *, ,BAS LAS 'BRAS LEGS PAR BSAMS LA NGAN 'GRO'I RGYU
'GAG PA DANG, BDE 'GRO'I RGYU SGRUB PA LA 'BAD PAR BYA'O,
,GNYIS PA JI LTAR NYAMS SU BLANG BA'I TSUL NI, DA LTAR LAS
'BRAS BSAMS NAS, YID DANG LUS DANG NGAG GI NI MI DGE

BA KUN LAS LDOG PAR BYA ZHING, DGE BA LA RTAG TU 'JUG PAR
BYA'O, ,SNGAR BSHAD PA'I 'JUG LDOG GI CHOS BCU DRUG SHES NAS
LDOG PAR BYA BA'I CHOS RNAMS KYI KUN SLONG TZAM NAS BSDOM PA
'DI NI SGO GSUM GYI CHOS RNAM PA GSUM DU BSHAD DO, ,GSUM PA  

NYAMS SU BLANGS PA'I 'BRAS BU NI, SNGAR BSHAD PA'I CHOS 'DIS
DMYAL BA DANG YI DVAGS DANG DUD 'GRO DAG LAS RNAM PAR GROL
ZHING 'DOD PA'I LHA DANG MI'I NANG DAG TU TSOR BA SIM PA'I
RNAM PA CAN GYI BDE BA'I DPAL PHUN SUM TSOGS PA DANG, MI'I
NANG DU 'KHOR

BSGYUR LA SOGS PA'I RGYAL RIGS RGYAS PA 'THOB PAR 'GYUR LA,
DER MA ZAD RGYU SNYOMS 'JUG GI BSAM GTAN BZHI DANG, TSAD MED
BZHI DANG, GZUGS MED BZHI SGOMS PAS NI TSANGS PA LA SOGS PA'I
BDE BA MYONG BAR BYED DO, ,YANG NA BSAM GTAN

SOGS CHOS BCU DRUG SGOMS PA'I 'BRAS BU'I NGO BOR BSHAD DO,
,GNYIS PA DON BSDU BA NI, DE LTAR SNGAR BSHAD PA'I LDOG PAR
BYA BA'I CHOS BCU GSUM LAS LOG CING, 'JUG PAR BYA BA'I CHOS
GSUM LA ZHUGS PA'I MNGON MTHO'I RGYU CHOS BCU DRUG

PO 'DI DANG DE'I 'BRAS BU MDOR BSDUS NAS BSHAD PA'O, ,GNYIS PA
NGES LEGS RGYU 'BRAS BSHAD PA LA GNYIS, MDO LAS JI LTAR GSUNGS
PA'I TSUL DANG, DE LA RGYAL POS KYANG BSLAB PAR GDAMS PA'O,
,DANG PO LA GSUM, RGYAL BAS GSUNGS

@010B PA'I TSUL MDOR BSTAN PA DANG, DE'I DON RGYAS PAR BSHAD
PA DANG, DON BSDU BA'O, ,DANG PO LA GSUM, JI LTA BU GSUNGS PA
DANG, MKHAS RMONGS ZAB MO'I DON LA SKRAG PA SKYED MI SKYED KYI
KHYAD PAR DANG, SKRAG PA DE YANG BDAG 'DZIN LAS BYUNG BAR STON
PAS GSUNGS

PA'O, ,DANG PO NI, NGES PAR LEGS PA'I CHOS BDAG MED RTOGS PA'I
SHES RAB KYI DMIGS PA GANG ZAG DANG CHOS KYI BDAG MED PA DAG
KYANG THA MAL SKYE BO GZHAN DANG THA SNYAD PA'I SHES PAS RTOGS
PAR DKA' BAS PHRA ZHING, GZHAN GYIS GTING DPAG PAR DKA' BAS

ZAB PAR MKHAS PA DAG LA SNANG BA DANG, BYIS PA THOS PA DANG MI
LDAN PA LA SKRAG PA BYED PAR RGYAL BAS GSUNGS PA RTEN 'BREL
ZAB MO'I DE KHO NA NYID NI, GANG ZHIG RTOGS NA THAR PA THOB
PAR BYED PA LA NGES LEGS KYI CHOS SO, ,GNYIS PA NI, STONG PA
NYID KYI DON

LA BYIS PA SKRAG PA DANG, MKHAS PA MI SKRAG PA'I TSUL JI LTA
BU ZHE NA, STONG PA NYID KYI DON BSTAN PA NA, BYIS PA MI MKHAS
PA KHA CIG DE LTA NA, BDAG DA LTA YOD PA MA YIN PAR 'GYUR
ZHING, PHYIS SKYE BA GZHAN DU YANG YOD PAR MI 'GYUR LA, BDAG
GI BA

PHUNG PO YOD PA MIN ZHING, PHYIS KYANG YOD PAR MI 'GYUR ZHES,
BDAG DANG BDAG GI BCAD DOGS NAS BYIS PA DAG NI DE LTAR SKRAG
LA, DE KHO NA NYID LEGS PAR KHONG DU CHUD PA'I MKHAS PA LA NI
RANG BZHIN GYIS STONG PA YIN PA NYID KYIS 'KHOR BA SPONG

BA DANG, THAR PA THOB PA MTHONG NGO SNYAM DU SKRAG PA ZAD PAR
'GYUR RO, ,GSUM PA NI, NYE BAR LEN PA'I PHUNG PO LNGA DANG,
'BYUNG BA BZHI DANG BCAS PA'I CHOS DGU LA BTAGS PA'I SKYE RGYU
SO SO SKYE BO 'DI NI MA LUS PA NGA DANG, NGA YIR 'DZIN PA LAS
BYUNG BA DANG, 

@011A *, ,NGA YIR 'DZIN PA DANG LDAN PA'I SKYE RGUL PHAN PA
MTHA' GCIG TU GSUNGS PA'I RGYAL BAS STONG PA NYID KYI DON LA
SKRAG PA BDAG DANG BDAG GIR 'DZIN PA'I DBANG GIS BYUNG BA
DANG, BYIS PA 'KHOR BA LAS GROL BA'I CHED DU STONG PA

NYID GSUNGS SO, ,GNYIS PA RGYAS BSHAD LA GSUM, NGA DANG NGA
YIR 'DZIN PA RDZUN PAR BSGRUB PA DANG, BCINGS THAR RANG BZHIN
GYIS DGAG PA DANG, CHOS KUN RTAG CHAD KYI MTHA' DANG BRAL BAR
BSTAN PA'O, ,DANG PO LA BZHI, DNGOS DANG, DE SPANGS PAS THAR

PA 'THOB PAR BSTAN PA DANG, DE NYID GZUGS BRNYAN GYI DPAS
BSHAD PA DANG, STONG NYID RTOGS PA THAR PA'I RGYUR BSTAN PA'O,
,DANG PO NI, THA SNYAD DU NGA DANG NGA YI BA YOD KYANG DAM
PA'I DON DU BDAG YOD BDAG GI YOD CES PA'I 'DZIN PA 'DI NI LOG
CING

'KHRUL PA DANG RDZUN PA YIN TE, GANG GI PHYIR NA NGA DANG NGA
YI BA RANG BZHIN GYIS GRUB NA 'PHAGS PA'I MNYAM GZHAG GIS
GZIGS DGOS PA LA YANG DAG PA JI LTA BA MNGON SUM DU YONGS SU
SHES PAS DE'I GZIGS PA'I NGA RANG DANG NGA YI BA GNYIS MI

'BYUNG BA'I PHYIR RO, ,DE NYID SGRUB PA NI, NGAR 'DZIN LAS
BYUNG BA'I PHUNG PO RNAMS CHOS CAN, RDZUN PA YIN TE, NGAR
'DZIN DE NI DON DU STE DON DAM PAR MA GRUB PA'I RDZUN PA'I
PHYIR, KHYAB STE, 'BRAS BU GANG GI SA BON RDZUN PA DE'I 'BRAS
BU SKYE BA BDEN PA GA LA ZHIG

STE MI SRID PA'I PHYIR TE, RGYU RDZUN PA LA 'BRAS BU BDEN PA
SKYED PA'I NUS PA MED PA'I PHYIR RO, ,GNYIS PA NI, PHUNG PO DE
LTAR MI BDEN PAR MTHONG NAS NGA DANG NGA YI BA RANG BZHIN GYIS
GRUB PAR 'DZIN PA'I NGA DANG NGAR 'DZIN PA DAG SPONG BAR 'GYUR
LA DE

@011B SPANGS NAS NI PHYIS NI SDUG BSNGAL GYI PHUNG PO 'BYUNG
BAR MI 'GYUR ZHING, SDUG KUN SPANGS PA'I THAR PA THOB PAR
'GYUR RO, ,'DI DAG GIS KYANG THAR PA THOB PA LA GANG ZAG DANG
PHUNG PO BDEN MED DU RTOGS DGOS PAR BSTAN PAS, BDAG MED GNYIS
PHRA MO NYAN RANG

'PHAGS PAS KYANG RTOGS PA GSAL BAR BSTAN TO, ,GSUM PA LA
GNYIS, GANG ZAG DANG PHUNG PO BDEN MED DU RTOGS PAS SDUG KUN
LDOG PA'I RJES 'GRO'I DPE DON DANG, LDOG PA'I DPE DON TO,
,DANG PO NI, JI LTAR ME LONG LA BRTEN NAS SU DE'I NGANG DU
RANG GI

BZHIN GYI GZUGS BRNYAN SNANG MOD KYI GZUGS BRNYAN DE NI YANG
DAG NYID DU NA SNANG BA LTAR GRUB PA CUNG ZAD KYANG YOD PA MA
YIN, ,DE BZHIN DU PHUNG PO RNAMS LA BRTEN NAS NGAR 'DZIN PA NI
DMIGS PAR 'GYUR YANG RANG GI BYAD BZHIN GYI GZUGS BRNYAN

RDZUN PA BZHIN DU YANG DAG NYID DU GANG ZAG DANG PHUNG PO RANG
BZHIN GYIS GRUB PA DE 'GA' 'ANG MED DO, DON BSDUS NA, ME LONG
GI NANG GI BYAD BZHIN GYI GZUGS BRNYAN BZHIN GYI CHA DE? DANG
DER SNANG YANG DE DANG DER GRUB PA CUNG ZAD KYANG MED PA DE
BZHIN DU GANG ZAG DANG PHUNG PO'I CHA 'DI RANG 

BZHIN GYIS GRUB PAR SNANG LA, GZHAN MI SNANG ZHES BYAR MED PAR
CHA THAMS CAD KYIS THAMS CAD DU RANG BZHIN GYIS GRUB PAR SNANG
YANG RANG BZHIN GYIS GRUB PA'I CHA CUNG ZAD KYANG MED PAR
GZUGS BRNYAN GYI DPE LA BRTEN NAS KHONG DU CHUD PAR BYA BA YIN
YANG,

GZUGS BRNYAN SNANG BA LTAR MA GRUB PA NI, RGAN PO BRDA BYANG
GI THA SNYAD PA'I MNGON SUM TSAD MAS KYANG RTOGS NUS LA, DE
RTOGS PA SNGA MA KHA CIG GIS RIGS SHES RAGS PA ZHIG CU 'DOD PA
NI MI 'THAD PAR SHES PAR BYA'O, ,GNYIS PA NI, JI LTAR ME

@012A *, ,LONG LAS BRTEN PAR DE'I NANG DU, RANG GI BZHIN GYI
GZUGS BRNYAN MI SNANG BA LTAR PHUNG PO RNAMS LAM BRTEN PAR
NGAR 'DZIN PA YANG DE DANG 'DRA BAS PHUNG PO RANG BZHIN MED
PAR RTOGS PA LA BRTEN NAS BDAG DANG BDAG GIR

'DZIN PA LDOG PAR SHES PAR BYA'O, ,DPE DON DE DAG BSHAD PA NI,
GANG ZAG DANG PHUNG PO CHOS CAN, RANG BZHIN GYIS GRUB PAS
STONG STE, RTEN 'BREL YIN PA'I PHYIR, DPER NA GZUGS BRNYAN
BZHIN ZHES PA'I RTEN 'BREL GYI GTAN TSIGS BSHAD

PA YIN NO, ,BZHI PA NI, 'PHAGS PA KUN DGA' BO YIS NI SNGAR
BSHAD PA, DE LTA BU'I DON STONG PA NYID MNGON SUM DU RTOGS
PA'I MTHONG LAM THOB NAS CHOS RNAMS LA CHOS KYI MIG RDUL MED
CING DRI MA DANG BRAL BA GZHAN GYI DRING LA MI 'JOG STON 

PA'I BSTAN PA LAS GZHAN GYIS MI BKRI BA, THE TSOM LAS BRGAL
BA, SO MA NYI LAS BRGAL BA, THOB NAS BDAG NYID KYIS DGE SLONG
RNAMS LA YANG DANG YANG DU BZLAS TE SMRAS PAS, DGE SLONG GZHAN
GYIS KYANG THAR PA THOB PAR LUNG LAS GSUNGS

PAS STONG NYID RTOGS PA'I SHES RAB NI THAR PA'I THABS BLA NA
MED PA'O, ,GNYIS PA LA BZHI, 'KHOR BAR 'JUG PA'I RIM PA DANG,
'KHOR BA LAS LDOG PA'I RIM PA DANG, STONG NYID RTOGS PA'I PHAN
YON DANG, THAR PA'I RANG BZHIN BSHAD PA'O, ,DANG PO LA

GNYIS, 'KHOR BA'I RTZA BA NGOS BZUNG BA DANG, DE LA BRTEN NAS
'KHOR BA'I DPE'O, ,DANG PO NI, JI SRID PHUNG PO RANG BZHIN
GYIS GRUB PAR 'DZIN PA YOD CING DE'I ZHAN YUL RIGS PAS SUN MA
PHUNG BA YOD PA DE SRID DE LAS 'JIGS TSOGS LA LTA BAS

@012B BSDUS PA'I NGAR 'DZIN NYID CUNG ZAD KYANG MA NYAMS PAR
YOD LA, MNGON GYUR TZAM YANG MA NYAMS PA'I NGAR 'DZIN DE 'DRA
BA YOD NA YANG 'KHOR BAR 'PHEN BYED KYI LAS GSOG STE, DE LAS
YANG NI SRID PAR SKYE BA YIN PAS GANG ZAG DANG, PHUNG PO RANG
BZHIN GYIS

GRUB PAR 'DZIN PA NYID 'KHOR BA'I RTZA BA YIN PAS, 'KHOR BA
LAS GROL BA LA DE GNYIS BDEN STONG DU RTOGS DGOS PAR BSTAN
PAS, NYAN RANG DGRA BCOM PAS KYANG STONG PA NYID KYI DON RTOGS
PAR BSAN PA YIN TE, PHUNG PO BDEN 'DZIN MA ZAD PA DE SRID DU
'JIG LTA MI

'DZAD PAR GSUNGS LA, 'JIG LTA MA ZAD PA'I DGRA BCOM PA YOD PAR
RANG SDE MKHAS PA GZHAN YANG MI BZHED PAS, MGON PO KLU SGRUB
KYI GZHUNG 'DIS NYAN RANG DGRA BCOM PAS KYANG BDEN 'DZIN ZAD
PAR SPANGS PA CHES GSAL BAR BSTAN PA YIN LA, 'OG

MA RNAMS SU YANG DON DE NYID YANG DANG YANG DU GSAL BAR MDZAD
DO, ,SNGON CHOS 'DI LAS PHYI ROL TU GYUR PA'I LTA BA LA YUN
RING DU GOMS PAR BYAS PA'I MTHUS, MGON PO KLU SGRUB KYI GZHUNG
PHYIN CI MA LOG PAR 'GREL BA'I SLOB DPON GZHAN GYI BZHED

PA 'GOG PA'I ZOL GYIS KLU SGRUB KYI GZHUNG 'DI DAG 'GOG PA NI,
STONG PA NYID KYI DON DANG ZHE 'GRAS PA YIN PAS, BDAG LEGS SU
'DOD PA RNAMS KYIS MCHIL MA'I THAL PA BZHIN DU RGYANG RING DU
DOR BAR BYA'O, ,MA RIG PA 'DI BA 'KHOR BA 'DIR NGAN PA CI

ZHIG MA BYAS DE LTA BU YANG GNAS RNYED PAR BYAS PA'I PHYIR RO,
,GNYIS PA NI, NYON MONGS PA DANG LAS DANG SKYE BA'I KUN NAS
NYON MONGS PA'I RTEN 'DREL LAM GSUM PO LAS THAR PA'I LAM LAM
'BAD NA, THOG MA MED PAR MA ZAD MTHA' DANG DBUS NGES PAR

@013A *, ,ZIN PA MED PA, NYON MONGS LAS LAS DANG DE LAS SDUG
BSNGAL SKYE ZHING, DE LAS KYANG DE'I RIGS 'DRA DANG, NYON
MONGS SOGS SKYE BA'I PHYIR, PHAR SKYE TSUR SKYE BYED PAS 'KHOR
BA'I DKYIL 'KHOR MGAL ME'I 'KHOR LO

LTA BU PHAN TSUN GYI RGYU CAN 'DI NI 'KHOR BAR 'GYUR RO,
,'KHOR BA'I RTZA BA NGOS BZUNG LA DGE BA'I RTZA BA MTHA' DAG
DE 'GOG PA'I THABS SU GYUR PA LA BSLAB PAR BYA'O, ,'DI DAG
RGYAS PAR SHES 'DOD NA, RJE RIN PO CHE NYID KYIS MDZAD PAR DBU
MA LA 'JUG  

PA'I RNAM BSHAD CHEN MO LAS SHES PAR BYA'O, ,GNYIS PA NI, RTEN
'BREL DE NI RANG DANG GZHAN DANG RANG BZHAN GNYIS KA DANG DUS
GSUM NYID DU'ANG RANG BZHIN GYIS MA SKYES PA'I PHYIR, RANG
BZHIN GYIS SKYE BA MED LA, DON DE KHONG DU CHUD CING GOMS PAR

BYAS PAS, 'JIG LTAS BSDUS PA'I NGAR 'DZIN PA NI ZAD PAR 'GYUR
LA, DE NAS LAS DANG SKYE BA YANG ZAD PAR 'GYUR RO, ,DE LTAR
'KHOR BA'I RGYU 'BRAS SKYE BA DANG, RGYU 'BRAS DE DAG ZAD PA
NYID MTHONG NAS DNGOS PO'I DE KHO NA NYID KHONG DU CHUD PA
RNAMS

NI, 'JIG RTEN LA YANG DAG PAR GRUB PA NYID DU YOD PA DANG,
CUNG ZAD KYANG MED PA NYID DU MI SEMS SO, ,DE YANG RTEN 'BREL
RTAG CHAD KYI MTHA' DANG BRAL BAR KHONG DU CHUD PA'I PHYIR RO,
,GSUM PA NI, GANG ZHIG RTOGS NAS SDUG BSNGAL THAMS CAD ZAD

PA'I PHAN YON CAN GYI CHOS RTEN 'BYUNG SPROS PA'I MTHA' DANG
BRAL BA 'DI THOS NAS BLUN PO DE KHO NA NYID KYI DON LA, RTOG
DPYOD MED PA MKHAS PA MI 'JIGS PA'I GNAS LA SDANG BA DAG GNAS
LUGS YONGS SU MA SHES PA'I PHYIR SKRAG GO ,YANG NA RTOG MED

@013B PA DE KHO NA NYID LA MKHAS PA'I KHYAD PAR DU BSHAD PAR
BYA'O, ,BZHI PA LA BZHI, PHUNG PO LHAG MED KYI GNAS SKABS NA
BDEN 'DZIN ZAD PA LA 'JIGS PAR MI RIGS PA DANG, BDEN 'DZIN
MTHA' DAG ZAD PA THAR PAR BSTAN PA DANG, LOG LTA DANG YANG DAG

PA'I LTA BA'I KHYAD PAR DANG, LHAG BCAS KYI DUS NA YANG BDEN
'DZIN ZAD PA THAR PAR BSTAN PA'O, ,DANG PO NI, SKRAG PA'I GNAS
MIN PAR MA GRUB STE, STONG NYID DE BDAG DANG BDAG GI BYA'I?
YUL BKAG PA YIN LA, DES RGYUS 'JIG PA SKYE ZHING, THAR PA THAB

NAS PHUNG PO CUNG ZAD KYANG MED NA, DE NYID 'JIGS PA'I GNAS
YIN NO ZHE NA, NYAN THOS SDE PA KHYOD KYANG PHUNG PO LHAG MED
KYI MYANG 'DAS LA ZAG BCAS KYI PHUNG PO 'DI DAG KUN MED PAR
'DOD PAR GYUR NA DE LA KHYOD CI'I PHYIR MI 'JIGS DE LA MI
'JIGS NA SKABS

'DIR LHAG MED KYI GNAS SKABS NA, NYON MONGS GSUM PO DE MED PAR
BSHAD PA LA KHYOD NI CI STE 'JIGS PAR BYED DES NA STONG PA
NYID LA YANG SKRAG PAR MI RIGS SO, ,GNYIS PA LA GSUM, DNGOS
MED RANG BZHIN GYIS GRUB PA THAR PAR MI 'THAD,

THAR PA DNGOS POR ME 'THAD, DNGOS KYI DON TO, ,DANG PO NI,
SDUG BSNGAL ZAD PA'I THAR PA RANG BZHIN GYIS GRUB PAS KHO BO
CAG MI 'JIGS SO ZHE NA, THAR PA LA GANG ZAG GI BDAG MED CING
PHUNG PO RANG BZHIN GYIS GRUB PA YANG MED PAS GAL TE THAR PA
BDAG

MTHA' DAG BKAG PA DE 'DRA 'DOD LA, BDAG DANG PHUNG PO RANG
BZHIN GYIS GRUB PA BSAL BA LA 'DIR NI KHYOD KO STE KHYOD NI
CIS MI DGA' DGA' BAR RIGS TE, THAR PA'I GNAS SKABS NA PHUNG PO
MED PAR 'DOD PA'I PHYIR RO, ,GNYIS PA NI, PHUNG PO BKAG PA'I

@014A *, ,THAR PA DE NYID DNGOS PO YIN NO ZHE NA, MYA NGAN LAS
'DAS PA DE RANG BZHIN GYIS GRUB PA'I DNGOS PO GA LA YIN TE MA
YIN PAR THAL, DNGOS PO MED PA YANG RANG BZHIN GYIS GRUB PA YOD
PA MIN PA'I PHYIR, RTZA SHES LAS, GAL

TE STONG MIN CUNG ZAD YOD, ,STONG PA CUNG ZAD YOD PAR 'GYUR,
,MI STONG CUNG ZAD YOD MIN LA, STONG PA YOD PAR GA LA 'GYUR,
,ZHES PA LTAR RO, ,GSUM PA NI, DNGOS PO DANG DNGOS PO MED PA
RANG BZHIN GYIS GRUB PAR 'DZIN PA ZAD PA MYA NGAN LAS 'DAS

PAR SHES PAR BYA'O, ,GSUM PA NI, MYA NGAN 'DAS PA YANG RANG
BZHIN GYIS MED NA, MED PAR LTA BA LA BRTEN PAR 'GYUR RO ZHE
NA, MA YIN TE, MDOR NA BDEN PA DANG DKON MCHOG DANG LAS DANG
'BRAS BU'I 'BREL PA SOGS MED DO SNYAM PA NI, MED

PAR LTA BA NYID YIN LA, LAS DANG LAS KYI 'BRAS BU MED CES PA
SKUR BA 'DEBS PA'I MI DGE BA'I LAS NI RGYU'I DUS SU BSOD NAMS
MA YIN PA'I LAS ZHES BYA LA, DES 'BRAS BU NGAN 'GRO SKYED PA'I
BYED PAS NA, NGAN SONG BA ZHES BYA LA, DE NI LOG

PAR LTA BA ZHES MDO LAS BSHAD DO, ,MDOR NA LAS 'BRAS YOD PAR
YID CHES PA'I LTA BA NI YOD PAR LTA BA NYID CES BYA LA, LAS
KYI 'BRAS BU YOD CES PAR LTA BA'I 'DOD PA'I DGE BA'I LAS NI,
BSOD NAMS KYIS LAS DANG 'BRAS BU BDE 'GROR RGYU MTHUN

PA SOGS KYIS 'BRAS BU BSKYED PA DE NI YANG DAG PA'I LTA BA
ZHES MDO LAS BSHAD DO, ,DES NA LAS 'BRAS YOD PA NI THA SNYAD
TZAM DU YIN GYI RANG BZHIN GYIS GRUB PA MIN NO, ,DE LTAR LTA
NA RTAG PA'I LTA BA CAN DU 'GYUR BAS SO, ,BZHI PA NI, PHUNG PO

@014B LHAG MED KYI GNAS SKABS NA BDEN 'DZIN LOG PAR MA ZAD,
LHAG BCAS KYI GNAS SKABS NA YANG MED DE, GNAS LUGS KYI DON
SHES PAS MED LTA DANG YOD LTA ZHI BA'I PHYIR, DGE MI DGE'I LAS
SDIG PA DANG BSOD NAMS LAS 'DAS PA DE YIS

NGAN SONG DANG, BDE 'GRO LAS GANG ZAG DE NI THAR PAR DAM PA
RGYAL BAS BSHAD DO, ,LHAG BCAS KYI GNAS SKABS NA YANG BDEN
'DZIN MTHA' DAG ZAD PA'I STOBS KYIS YANG SRID PHYI MAR NYING
MTSAMS SBYOR BA'I SKYE BA ZAD PA DE NYID THAR PAR MDO LAS

GSUNGS PA'O, ,GSUM PA CHOS KUN RTAG CHAD KYI MTHA' DANG BRAL
BAR BSTAN PA LA BZHI, RGYAS PAR BSHAD PA DANG, DE LA CHAD PAR
THAL BA'I NYES PA MED PA DANG, MTHA' BRAL SANGS RGYAS KYI THUN
MONG MA YIN PA'I KHYAD CHOS SU BSTAN PA DANG, DNGOS

PO RANG BZHIN GYIS GRUB PA DGAG PA'O, ,DANG PO LA BZHI, RGYU
'BRAS RANG BZHIN GYIS GRUB PA DGAG PA DANG, GRAGS PA DANG 'GAL
BA SPANG BA DANG, GNYIS MED KYI DON RTOGS PAS GROL BA DANG,
SHES BYED KYI DPE BSHAD PA'O, ,DANG PO LA GNYIS, ,RGYU

'BRAS YOD MED KYI MTHA' DANG BRAL BA DANG, RANG BZHIN GYIS
GRUB PA DGAG PA'O, ,DANG PO NI, KHO BO CAG DBU MA PA 'KHOR BA
RGYU 'BRAS MED PA NYID DU LTA BA LAS 'DAS PA YIN TE, SDUG
BSNGAL SKYE BA BDAG 'DZIN GYI RGYU DANG BCAS PA TSAD MAS
MTHONG

BAS SO, ,RANG BZHIN GYIS YOD PA NYID DU'ANG KHAS MI LEN TE,
SDUG BSNGAL 'GOG PA LAM BDEN GYI RGYU DANG BCAS PA TSAD MAS
MTHONG BAS SO, ,GNYIS PA NI, DON DU STE RANG BZHIN GYIS GRUB
PA'I RGYU MED DE, 'BRAS BU BAS SNGAR SKYES PA DANG

@015A *, ,LHAN CIG SKYES PA DANG BYIS SKYES PA GANG YANG DON
DAM PAR RGYU MA YIN PA'I PHYIR, RANG BZHIN GYIS GRUB PA'I
'BRAS BU SKYE BA'ANG RTAGS DANG YANG DAG NYID DU NA STE THA
SNYAD PA'I TSAD MA DANG DON DAM PA'I TSAD MA GNYIS KA LA

RAB TU MA GRAGS PA'I PHYIR, GNYIS PA NI, RGYU 'BRAS RANG BZHIN
GYIS GRUB PA BKAG NA RKYEN 'DI BA TZAM YANG BKAG PAS 'JIG RTEN
GYI GRAGS PA DANG 'GAL LO ZHE NA, MI 'GAL TE, RGYU 'BRAS NI
THA SNYAD DU PHAN TSUN LTOS NAS RNAM PAR BZHAG PA TZAM YIN

GYI RANG GI NGO BOS GRUB PAR CUNG ZAD KYANG MED DE, MA RIGS PA
'DI YOD PAS NA 'DU BYED 'DI 'BYUNG STE, DPER NA RING PO YOD
PAS THUNG NGU BZHIN, ZHES BDUN PA'I SGRA DANG, MA RIG PA 'DI
SKYES PAS NA 'DU BYED 'DI SKYE STE, DPER NA MAR ME 'BYUNG BA'I
'OD BZHI NO, ,

ZHES LNGA PA'I SGRA GNYIS KYI RTEN 'BREL BRTEN NAS BTAGS PA
DANG BRTAN NAS SKYES PA NYID KYIS RANG GI NGO BOS MA GRUB PAR
BSTAN TO, ,RANG GI NGO BO LAS YOD PA MIN TE, RING PO YOD NA
THUD DU NYID 'BYUNG LA, ,THUNG NGU YOD NA RING PO NYID 'BYUNG
BAS PHAN TSUN LTOS PA'I

PHYIR RO, ,MAR ME 'BYUNG BA MED PA'I PHYIR RAM MED NA DE'I 'OD
KYANG 'BYUNG BA MED PA BZHIN, RGYU 'BRAS RTAG PAR YANG MI
'GYUR RO, ,GSUM PA NI, KHO BO CAG RGYU 'BRAS MED PA NYID DU
KHAS MI LEN ZHING MED PA'I LTA BA CAN MA YIN TE, DE LTAR RGYU
LAS

'BRAS BU SKYE BA THA SNYAD PA'I TSAD MAS MTHONG ZHING SA BON
LAS MYU GU SKYE BA LTAR, 'JIG RTEN 'DI NA JI BZHIN DU RGYU
'BRAS RTOG PA'I SPROS PA LAS BYUNG BAR KHAS BLANGS PAS TE,
RTOG PAS BTAGS PA DANG, THA SNYAD KYI DBANG GIS BZHAG PA TZAM
GYI RGYU

@015B 'BRAS YOD PAR KHO BO CAG KAS LEN PA'I PHYIR RO, ,YOD PAR
LTA BA CAN NYID DU YANG MI 'GYUR TE, RGYU 'BRAS DON DAM PAR
GRUB PA 'GOG PA YIN GYI RTOG PA'I SPROS PA LAS MA BYUNG BA
YANG DAG PAR GRUB PA JI BZHIN NYID DU GYUR PA KHAS LEN NA YOD
LTA CAN NYID

DU 'GYUR NA YANG, DE LTAR KHAS MI LEN PA'I PHYIR, NGES NA
MTHA' GNYIS LA MI BRTEN PA MTHA' BRAL KHONG DU CHUD PA GROL
BAR 'GYUR RO, ,BZHI PA LA GSUM, ,DNGOS PO'I DE KHO NA NYID
RTOGS PA DANG MA RTOGS PA'I DPE DANG, PHUNG PO RANG BZHIN GYIS
GRUB PA DGAG PA DANG, ,

YOD MED DU LTA BA MA SPANGS NA 'KHOR BA LAS MI GROL BA'O,
,DANG PO NI, SMIG RGYU GAL TE CHU YIN NA DE DANG NYE BA RNAMS
KYIS CIS MI MTHONG MTHONG DGOS TE, THAG RING NAS NI MTHONG
BA'I GZUGS DE DANG NYE BA RNAMS KYIS GSAL BAR MTHONG BA'I
PHYIR RO, ,DPE DE BZHIN

DU, JI LTAR SO SO SKYE BO DE KHO NA NYID KYI RTOGS PA LA RING
BA RNAMS KYIS NI 'JIG RTEN 'DI NI YANG DAG PAR GRUB PAR MTHONG
LA THAG NYE BA'I GZUGS MTHONG BA DE LTAR DE KHO NA NYID DE
DANG NYE BA'I 'PHAGS PA RNAMS KYIS DNGOS PO RANG BZHIN GYIS
GRUB NA MTHONG DGOS

PA LAS MI MTHONG BA'I PHYIR, 'PHAGS PA'I MNYAM GZHAG GI GZIGS
PA'I NGOR SKYES PA BUD MED SOGS MTSAN MA CUNG ZAD KYANG MED
DE, THAG NYE BAR PHYIN PA'I MIG RGYU BZHIN NO, ,GNYIS PA NI,
JI LTAR SMIG RGYU CHU 'DRA BA CHU MIN PA DON DU STE BRTAGS NA
CHU AMA YIN PA

DE BZHIN DU PHUNG PO DE DAG CHOS CAN, DON DU RANG BZHIN GYIS
GRUB PA YIN TE, RANG BZHIN GYIS GRUB PA'I BDAG 'DRA BAR SNANG
YANG BDAG MIN PA'I PHYIR, GSUM PA NI, SMIG RGYU LA NI 'DI
CHU'O ZHES BSAMS TE DER NI SONG BA LAS GAL TE CHU SNGAR YOD PA
DE MED PA ZHES 

@016A *, ,'DZIN PA DE NI BLUN PA NYID DO, ,DER CHU SNGA NAS
MED PA'I PHYIR TE, DE BZHIN DU SNANG LA RANG BZHIN MED PA SMIG
RGYU LTA BU'I 'JIG RTEN NYER LEN GYI PHUNG PO RANG BZHIN GYIS
YOD CES 'AM SNGAR RANG BZHIN GYIS YOD PA PHYIS MED PA

ZHES 'DZIN PA DE NI RMONGS PA STE, DE KHO NA NYID KYI DON LA
RMONGS PA YOD NA 'KHOR BA LAS MI GROL LO, ,GNYIS PA DE LA CHAD
PAR THAL BA'I NYES PAS LA GSUM, THAR PA THOB PA LA GNYIS MED
RTOGS DGOS PAR BSTAN PA DANG, MTHA' BRAL RTOGS PA YOD

MED KYI LTA BA CAN DU THAL BA 'PHANG BA DANG, SPROS BRAL KHONG
DU CHUD PA LA CHAD PA'I NYES PA MED PA'O, ,DANG PO NI, LAS
'BRAS LA SKUR BA 'DEBS PA'I MED PA BA NI, DE'I DBANG GIS NGAN
'GROR 'GRO LA LAS 'BRAS LA YID CHES PA'I 'JIG RTEN PA'I YANG
DAG PA'I

LTA BA CAN GYI YOD PA BA NI, DE'I DBANG GIS BDE 'GROR 'GRO BAS
LTA BA DE TZAM LAS MED NA, NGAN 'GROR MA LHUNG YANG 'KHOR BAR
'KHOR BA TZAM DU ZAD LA, MTHAR LTA GNYIS LA MI BRTEN PA'I
'PHAGS PA CHOS CAN, THAR PAR 'GYUR TE, GNAS LUGS KYI DON

YANG DAG PA JI LTA BA BZHIN MNGON SUM DU YONGS SU SHES PA'I
PHYIR, GNYIS PA NI, GNAS LUGS KYI DON YANG DAG PA JI LTA BA
BZHIN YONGS SU SHES PAS RANG BZHIN GYIS YOD PAR MI 'DOD PA
DE'I PHYIR MED PA PAR 'GYUR NA YOD PA PAR YANG CI'I PHYIR MI

'GYUR BAR THAL, LAS 'BRAS MED PAR RANG MI 'DOD PA'I PHYIR, NGO
BO NYID MED PAR SMRA BA KHYED KYIS GAL TE RANG BZHIN GYIS YOD
PA SUN BYUNG BAS DON GYIS 'DI NI MED PA BAR BSLAN PAR BYA'O
ZHE NA, 'O NA DE BZHIN DU DBU MA PA YOD PA PAR YANG CI'I PHYIR
MI BSLAN BSLAN RIGS

@016B PAR THAL, RGYU 'BRAS MED PA SUN PHYUNG PAS SO, ,DE DAG
NI MGO MTSUNGS KYIS DGAG PA'O, ,GSUM PA NI, DBU MA PA DE DAG
JI LTAR MED PA BAR BSHAD DE MED PA BAR MI RIGS PAR THAL, DBU
MA PA GANG DAG DON GYIS LAS 'BRAS MED PA NYID DU DAM MI 'CHA'
ZHING

TSIG GIS MI SMRA BA'I PHYIR, KHAS MI LEN YANG SPYOD PAS NYAMS
SU LEN CE NA, LUS KYI NYES SPYOD MTHA' DAG LAS LOG PA'I PHYIR
LUS KYIS KYANG MED PA BA DANG MTHUN PAR MI SPYOD LA GAL TE
RNYED BKUR NYAMS DGOS PAS MI SPYOD PAR ZAD KYI SEMS LA

LAS 'BRAS MED SNYAM PA YOD DO ZHE NA, LAS 'BRAS MED SNYAM PA'I
SEMS KYANG MED PA YIN TE, BLA NA MED PA'I BYANG CHUB THOB PA'I
CHED DU DE'I LAM LA BRTEN PAS LAS 'BRAS PHYIN CI MA LOG PAR
RTOGS PA'I PHYIR, 'DI NI DBU MA PAS CHOS THAMS

CAD RANG BZHIN GYIS STONG PAR BSTAN PA LA NYAN THOS SDE PA KHA
CIG ,'DI NI LAS 'BRAS LA SKUR BA 'DEBS PA'I MED PA BAR SPYI BO
NAS DBANG BSKUR BA YIN NO, ,ZHES 'DOD PA DGAG PA'I CHED DU
MDZAD DO, ,GSUM PA MTHA' BRAL SANGS RGYAS KYI THUN MONG

MA YIN PA'I KHYAD CHOS SU BSTAN PA NI, SANGS RGYAS RNAMS KYI
NI BSTAN PA 'CHI MED BDUD RTZI'I GO 'PHANG MYA NGAN LAS 'DAS
PA STER BA'I LAM GYI DMIGS PA YOD MED LAS 'DAS PA SPROS PA'I
MTHA' THAMS CAD DANG BRAL BA ZAB MO ZHES BSHAD

PA DE NYID SANGS RGYAS KYI CHOS KYI KHUD PA THUN MONG MA YIN
PA YIN PAR SHES PAR GYIS SHIG ,'DI LAS GZHAN LA THUN MONG MIN
PA'I CHOS 'DI MED PA DE'I PHYIR DE YANG RANG SDE KHA CIG DANG
GZHAN SDE PHAL CHER GANG ZAG RDZAS SU YOD PAR SMRA BA DANG,

@017A *, ,RDZAS YOD KYI PHUNG POR SMRA BA YI 'JIG RTEN PA DE
DAG SPRAS BRAL ZAB MO SMRA BA MED PA'I PHYIR DANG, DRANG SRONG
SER SKYA SHES BYA THAMS CAD NYI SHU RTZA LNGA 'CHANG BAR SMRA
BAS DE'I RJES SU 'BRENG BA'I GRANGS CAN PA DANG, DBANG PHYUG

CHEN PO'I SPRUL PAR BTAGS NAS 'UG PA PA'I SLOB MAR KHAS LEN
PAS 'UG PHRUG PA RIGS PA CAN PA DANG BYE BRAG PA SHES BYA
THAMS CAD TSIG DON DRUG TU 'DUS PAR SMRA BA DANG, GOS MED
GCER BU PA GZUNG 'DZIN GNYIS STONG GI SHES PA RTAG DNGOS SU

KHAS LEN PA DANG BCAS PA RNAMS LA GAL TE GANG ZHIG RANG BZHIN
GYIS YOD PA LAS 'DAS PA DANG, DNGOS MED RANG BZHIN GYIS GRUB
PA CUNG ZAD KYANG MED PA LAS 'DAS BRTEN 'BYUNG SPROS PA'I
MTHA' DANG BRAL BA SMRA NA DRIS DANG CUNG ZAD KYANG SMRA MI
NUS PAS BDAG

LEGS SU 'DOD PA RNAMS KYIS DBU MA PA'I GZHUNG LUGS KYI DON DU
BRTAGS NAS YOD PA YANG MA YIN MED PA YANG MA YIN ZHES PA'I MUN
SPRUL GYI TSIG DANG, YANG DON DAM PA'I BDEN PA RTAG DNGOS KHAS
LEN PA DANG, 'DUS BYAS RANG BZHIN GYIS GRUB PA

SOGS KHAS MI BLANG BAR BDEN 'DZIN GYI DMIGS GTAD BYAS RDUL
PHRAN TZAM YANG MED PAR KHONG DU CHUD CING, RGYU MTSAN DE NYID
KYIS 'KHOR 'DAS KYI RNAM GZHAG RANG LUGS LA NGES PAR KHAS
BLANG DGOS PA'I GNYIS TSOGS LA MKHAS PAR BYA'O, ,BZHI PA

DNGOS PO RANG BZHIN GYIS GRUB PA DGAG PA LA BZHI, 'GRO 'ONG
RANG BZHIN GYIS GRUB PA DGAG PA DANG, 'DUS BYAS KYI MTSAN NYID
SKYE 'JIG GNAS GSUM RANG BZHIN GYIS GRUB PA DGAG PA DANG, ZHAR
LA GZHAN SDE'I 'DOD PA DGAG PA DANG, SKAD CIG MA RANG BZHIN
GYIS

@017B GRUB PA DGAG PA'O, ,DANG PO NI, 'JIG RTEN PHUNG PO NI
CHOS CAN, DE 'DRA DON DU STE RANG BZHIN GYIS CI YOD MED PAR
THAL, RANG BZHIN GYI YOD NA DUS GSUM DU GNAS DGOS PA LA ZHIG
GNAS GSHED DU 'GRO BA MED CING, SKYE BA'I TSE GSHED NAS 'ONG
BA MED CING

SKYAS NAS KYANG DE'I RJES SU SKAD CIG KYANG MI GNAS PA DUS
GSUM DU GNAS PA LAS 'DAS PA'I BDAG NYID YIN PA'I PHYIR, DAM
SMOS PA NI THA SNYAD DU YOD PAR STON PA'O, ,'JIG RTEN 'KHOR BA
DANG MYA NGAN LAS 'DAS PA DON DU RANG BZHIN GYIS STONG MI
STONG GI

KHYAD PAR JI LTA BU YANG YOD PA MA YIN PAR THAL, GANG GI PHYIR
NA, GNYIS KA'ANG YANG DAG TU 'GRE BA DANG 'ONG BA DANG GNAS PA
MED PA DE'I PHYIR, RGYAS PAR NI RTZA BA SHES RAB KYI 'GRO 'ONG
BRTAG PA'I RAB BYED LAS SHES PAR BYA'O, ,GNYIS PA NI, SKYE BA
DANG

NI GNAS PA DANG 'GAG PA DON DU RANG BZHIN GYIS GRUB PA GA LA
ZHIG STE MED PAR THAL, RANG BZHIN GYIS GNAS PA MED PA'I PHYIR
NA, SKYE BA DANG 'GAG PA'ANG YANG DAG NYID DU GRUB PA RIGS PA
MIN PA'I PHYIR, GSUM PA LA GNYIS, BYE BRAG PAS RDUL

PHRAN RTAG PAR 'DOD PA DGAG PA DANG, KHYAB 'JUG PA SKYES BU
RTAG PAR 'DOD PA DGAG PA'O, ,DANG PO NI, BYE BRAG PA NA RE,
DNGOS PO THAMS CAD SKYE 'JIG BYED PAR KHAS LEN PA DE LA NYES
PA DER 'GYUR BA YIN GYI KHO BO CAG NI RDUL PHRAN RANG BZHIN
GYIS RTAG

PAR KHAS LEN PAS NYES PA MED DO ZHE NA, DNGOS PO RNAMS LA GNAS
SKABS 'GYUR BA YOD DAM MED, DANG PO LTAR NA, RDUL PHRAN JI
LTAR SKAD CIG MA MA YIN PA'I RTAG DNGOS YIN TE MIN PAR THAL,
GAL TE GNAS SKABS RTAG TU 'GYUR NA NI STE

@018A *, ,'GYUR BA'I PHYIR, GAL TE GNAS SKABS 'GYUR BA MED NA
NI DON DU RANG BZHIN GYIS BYES PA LAS GZHON NU DANG, DE LAS
RGYAS PA SOGS GZHAN NYID DU GA LA 'GYUR TE MI 'GYUR BAR THAL,
GNAS SKABS KYANG RTAG PA

THER ZUG PA'I PHYIR, NYES PA DES 'JIGS PAS DNGOS PO RANG BZHIN
GYIS SKAD CIG MAR YOD DO ZHE NA, RDUL PHRAN RTAG LA GNAS SKABS
KHA CIG MI RTAG PAR KHAS LEN PA LTAR PHYOGS GCIG 'ANG NI STE
CHA GCIG ZAD PAS 'GYUR BAR 'DOD DAM,

CHA THAMS CAD KYIS THAMS CAD DU ZAD PAS SKAD CIG MAR 'GYUR
GANG NA DE RNAM PA GNYIS KA'ANG RIGS PA DANG LDAN PA MIN PAR
THAL, DNGOS PO RNAMS LA PHYED GYOR LA SOGS SU 'GYUR BA DANG,
PHYED SNGAR GYI DE NYID GNAS PA'I MI 'DRA BA

DMIGS DGOS NA DE 'DRA'I MI 'DRA BA NYID MI DMIGS PA'I PHYIR,
,GNYIS PA NI, KHYAB 'JUG PA NA RE, KHO BO CAG GI KHYAB 'JUG NI
THOG MTHA' MED PA'I SKYES BU RTAG PA RNYING PA NYIN PAS RANG
BZHIN DANG GNAS SKABS LA BRTAGS PA'I NYES PA DE DAG MED DO ZHE
NA,

KHYAB 'JUG DNGOS PO YIN NA, SKAD CIG MA YIN DGOS LA, SKAD CIG
MA YIN NA RANG GRUB PA'I DUS GNYIS PAR RIL MED PA'I PHYIR,
SNGA DUS NA YOD PA'I DNGOS PO DE NYID PHYI DUS SU GNAS PA'I
RNYING PA 'GA' YANG LTA GA LA ZHIG YED DE MED

PAR THAL, GAL TE BRTEN PA'I DNGOS PO YIN PA'I PHYIR SKAD CIG
MA MIN NA'ANG SNGA DUS NA GNAS PA'I DNGOS PO PHYIS KYANG GNAS
PA'I RNYING PA 'GA' YANG LTA GA LA ZHIG DNGOS PO RNYING PA LA
'GYUR BAS KHYAB PA'I PHYIR RO, ,BZHI PA LA BZHI, SKAD CIG

@018B LA CHA BCAS KYIS KHYAB PA BSTAN PA DANG, TSA BCAS RANG
BZHIN GYIS GRUB PA DGAG PA DANG, GCIG DANG DU BRAL GYI GTAN
TSIGS KYIS DNGOS PO RANG BZHIN GYIS GRUB PA DGAG PA DANG, 'JIG
RTEN MTHA' LDAN DU MI BZUNG BA'I RGYU MTSAN NO, ,DANG PO NI,

SKAD CIG MA SKYES LA MA 'GAGS PA DE NYID DUS GNYIS PAR MI SDOD
PAS MI RTAG PA YIN LA, DE NYID SKAD CIG GCIG RANG BZHIN GYIS
GNAS PA YIN NO ZHE NA, JI LTAR SKAD CIG MA DE LA RANG GI CHA
SHAS SU GYUR PA'I PHYI MTHA' KHAS LEN DGOS LA PHYI MTHA'

YOD PA DE BZHIN DU THOG MA DANG DBUS YOD PAR BRTAG CING KHAS
LAN DGOS TE, CHA MED KYI DNGOS PO MI SRID PA'I PHYIR RO, ,DE
LTAR SNED BCUD KYI 'JIG RTEN CHOS CAN, SKAD GCIG CIG RANG
BZHIN GYIS GNAS PA MIN PAR THAL RANG GI CHA SHAS SU

GYUR PA'I SKAD CIG GSUM GYI BDAG NYID YIN PA'I PHYIR, GNYIS PA
NI, THOG MTHA' DBUS GSUM SO SOR RANG BZHIN GYIS GNAS SO ZHE
NA, SKAD CIG MA DE'I THOG MA DANG DBUS DANG THA MA YANG CHOS
CAN, RANG BZHAN GAR LAS KYANG RANG BZHIN GYIS

GNAS PAR SKYE BA MA YIN TE, SKAD CIG BZHIN DU CHA YOD MED
BRTAG CING BSAM PA BYAS NA THOG MA DANG DBUS DANG THA MA NYID
GSUM GYI CHA DANG BCAS PA'I PHYIR RO, ,'DI DAG GIS NI KHYAB
BYED DNGOS PO CHA MED BKAG NAS RANG BZHIN GYIS GRUB PA

'GOG PA YIN NO, ,GSUM PA NI, GZUGS CAN GYI DNGOS PO CHOS CAN,
GCIG PU NYID DU BDEN PA MIN TE, PHYOGS THA DAD DANG BCAS PA'I
PHYIR, RTAGS MA GRUB PA'I SKYON MED DE, GZUGS CAN PHYOGS MED
PA NI 'GA' YANG MED PA'I PHYIR RO, ,

@019A *, ,DU MAR BDEN NO ZHE NA, DU MAR BDEN PA MA YIN TE,
BDEN GRUB KYI GCIG MED PA'I PHYIR, KHYAB STE GCIG MED PAR NI
DU MA MED PA'I PHYIR RO, ,GZUGS CAN GYIS MTSON NAS CHOS KUN LA
GCIG DANG DU BRAL GYI GTAN TSIGS

GYIS BDEN GRUB 'GOG PA YIN NO, ,GZUGS CAN BDEN STONG RANG
BZHIN GYIS YOD DO ZHE NA, GZUGS CAN RANG BZHIN GYIS YOD PA MED
PAR GZUGS CAN RANG BZHIN GYIS MED PA'ANG RANG BZHIN GYIS GRUB
PA MED DE, RTEN MNGAN BRTEN PA MED PA'I

PHYIR TE, SPYOD 'JUG LAS, DPYAD BYA RNAM PAR DPYAD BYAS NAS,
,RNAM GCOD LA NI RTEN YOD MIN, ,ZHES GSUNGS PA LTAR RO, ,DNGOS
PO RANG NI ZHIG PA'AM NI THO BAS BCOM PA LA SOGS PA'I GNYEN PO
YIS RANG BZHIN GYIS YOD PA NYID MED PAR 'GYUR

GRANG NA DNGOS PO RANG BZHIN GYIS YOD PA 'JIG PA'AM DE 'JOMS
PA'I GNYEN POR JI LTAR 'GYUR STE MI 'GYUR BAR THAL, RANG BZHIN
GYIS YOD PA SRID PA MA YIN PA'I PHYIR, DES NA MYA NGAN LAS
'DAS PA THOB PA YIS 'JIG RTEN 'KHOR BA DON DU SNGER

RANG BZHIN GYIS YOD PA GSAR DU 'GRIB PAR MI 'GYUR BAR THAL,
RANG BZHIN GYIS YANG MA MYONG BA DE'I PHYIR, BZHI PA NI, 'KHOR
BA DANG MYA NGAN LAS 'DAS PA GANG YANG RANG BZHIN GYIS MA GRUB
PAS LTA BA NGAN PA DRUG CU RTZA GNYIS MTHA' BCU BZHIR

BSDUS NAS STON PA LA GZHAN GYI SDE BA 'GA' ZHIG GIS BDAG DANG
'JIG RTEN MTHA' DANG LDAN NAM ZHES ZHUS PA NA RGYAL BA CANG MI
GSUNG BAR BZHUGS PA YIN LA, GANG GI PHYIR NA, KHYAD GZHI MED
PA'I KHYAD CHOS LUNG STON PA MI RUNG ZHING, BDAG MED PA

@019B BA DANG PHUNG PO RANG BZHIN GYIS GRUB PAS STONG PA BSTAN
PA'I SNOD DU MI RUNG BAR GZIGS NAS LUNG MA BSTAN PA YIN LA, DE
LTAR ZAB MO'I CHOS SNOD MIN GYI 'GRO BA LA MI GSUNG BA DE NYID
KYI PHYIR NAM MKHAS PA RNAMS KYIS GSUNG BYA DANG GSUNG BYA MIN
PA MTHA'

DAG MNGON SUM DU GZIGS PA'I KUN MKHYEN THUB PA THAMS CAD
MKHYEN PAR SHES KYI MI MKHYEN PAS MA YIN TE, GZHAN DU DNGOS
PO'I DE KHO NA NYID RGYAS PAR GSUNGS PA'I PHYIR RO, ,GSUM PA
DON BSDU BA LA GSUM, ZAB MO RGYAL BAS GSUNGS PA DANG,

DE LA SKRAG PA'I NYES DMIGS DANG, RGYAL POS KYANG ZAB MO'I DON
RTOGS PAR GDAMS PA'O, ,DANG PO NI, DE LTAR NGES PAR LEGS PA'I
CHOS RTOGS PAR DKA' BA ZAB MO MTHA' GANG DU YANG YONGS SU
'DZIN BYAR MED CING, RTEN RANG BZHIN GYIS GRUB PA'I GNAS MED

PA GANG ZHIG RTOGS NAS GOMS PAR BYAS PA LAS, THEG PA GSUM GA'I
'BRAS BU THOB PA'I ZAB MO NI RDZOGS PA'I SANGS RGYAS THAMS CAD
GZIGS PA RNAMS KYIS TING NGE 'DZIN RGYAL PO'I MDO LA SOGS PA
RNAMS LAS GSUNGS PAR SHES PAR BYA'O, ,GNYIS

PA NI, MTSAN 'DZIN GYIS JI LTAR ZHEN PA'I GNAS MED PA'I CHOS
'DIS SKRAG PA'I SKYE BO THOG MA MED PA NAS BDAG TU MNGON PAR
ZHEN PA'I MTHUS RANG BZHIN GYIS GRUB PA'I GNAS LA MNGON PAR
DGA' ZHING RANG BZHIN GYIS YOD PA DANG, SNGAR YOD MED PAR

'DZIN PA LAS MA 'DAS PA'I MI MKHAS PA RNAMS NI PHYIN CI LOG TU
BZUNG NAS PHUNG BAR 'GYUR TE 'JIGS PAR RIGS PA MIN PA'I GNAS
LA 'JIGS PA DE DAG NI KHA CIG ,RANG BZHIN GYIS STONG PA GNAS
LUGS KYI DON DU BSTAN PA NA, SKUR BA 'DEBS SHING

@020A *, ,SPONG BAR BYED LA, SPONGS NAS NGAN 'GROR 'GRO BA
DANG, KHA CIG DE LA MOS KYANG DON BYED NUS PA NI DNGOS PO 'GAG
PA DE'I DON DU GO NAS LAS 'BRAS LA SKUR BA 'DEBS SHING, CHOS
GANG YANG YOD MED GANG DU YANG BZUNG BAR BYA BA

MIN NO ZHES DE SKAD SMRA ZHING GZHAN LA DE LTAR SGROG PAR BYED
PAS 'OG NAS 'CHAD PA LTAR RANG YANG 'PHUNG LA GZHAN YANG
'PHUNG LA GZHAN YANG 'PHUNG BAR BYED DO, ,SLOB DPON ZHI BA
'TSOS DBU MA RGYAN GYI 'GREL PAR GSUNGS PA LTAR, BYA GSOD PA
DANG RI DVAGS GSOD PA SOGS NI RANG

GZHAN LA PHAN PA CHUNG NGU'I SROG CHAGS RNAG CAN GRANGS YOD PA
ZHIG GSOD PAR ZAD KYI STONG PA NYID SPONG BAR BYED PA NI, SEMS
CAN THAMS CAD KYI MA RIG PA'I MUN PA SEL BA'I SGRON ME CHOS
KYI SKU'I RGYU LA GNOD PA BYAS PA YIN PAS BDAG LEGS SU 'DOD

PA RNAMS KYIS GNAS 'DI LA GZAB PAR BYA'O, ,GSUM PA NI, RGYAL
PO ZHES BOS NAS RANG BZHIN GYI GA LA DE DAG GIS CI NAS KYANG
MI 'PHUNG BA STONG PA RTEN 'BYUNG GI DON DU KHONG DU CHUD NAS,
RTEN 'BREL LA SKUR BA BTAB NA, ,NGAN 'GROR 'GRO BA DANG, RTEN

'BREL RANG LUGS LA KHAS LEN DGOS PA NYID KYIS RANG BZHIN GYIS
GRUB PAS STONG PA KHAS BLANG DGOS PA DANG, RANG BZHIN GYIS
GRUB PA LA GYUR 'BRAS CUNG ZAD KYANG BZHAG SA MED PAR KHONG DU
CHUD NAS BDEN PA GNYIS MING TZAM BRDA TZAM DU KHONG DU CHUD PA
DE

LTAR GYIS SHIG CES GDAMS SO, ,GNYIS PA RGYAL POS KYANG ZAB
MO'I DON LA BSLAB PAR GDAMS PA LA GNYIS, SKABS DGOD PA DANG,
BDAG MED GNYIS BSHAD PA'O, ,DANG PO NI, RGYAL PO ZHES BOS NAS
KHYOD LA 'JIG RTEN 'DAS KYI TSUL LUGS

@020B MTHA' GNYIS LA MI BRTEN PA'I YANG DAG PA DES DON GYI MDO
SDE LAS GSUNGS PA JI LTA BA BZHIN DU RIGS PA DANG LUNG GI
DBANG GIS BSHAD PAR BYA'O, ,CI'I DON DU ZHO NA, RGYAL PO KHYOD
NI MI PHUNG PAR BGYI BA'I SLAD DU'O, ,'KHOR BA'I RGYUR GYUR
PA'I SDIG DANG BSOD

NAMS BYA BA LAS 'DAS PA'I ZAB MO GSUNG RAB LAS BKROL BA'I DON
DANG LDAN PA MU STEGS GZHAN DANG RANG GI YANG SDE PA GNAS MED
LA 'JIGS PAS MA MYANGS PA'O, ,DON DE KHYED LA BSHAD PAR BYA'O
ZHES PA'O, ,GNYIS PA LA GNYIS, GANG ZAG GI

BDAG MED BSHAD PA DANG, CHOS KYIS BDAG MED BSHAD PA'O, ,DANG
PO LA GNYIS, BSDUS TE BSTAN PA DANG, TSIG DON SO SOR BSTAN
PA'O, ,DANG PO NI, GANG ZAG NI MING GI THA SNYAD KYI DBANG GIS
BZHAG PA TZAM YIN GYI, RANG GI NGO BOS GRUB PA CUNG ZAD

KYANG MED DE, RIGS PA DRUG CU PA LAS, 'JIG RTEN MA RIG RKYEN
CAN DU, ,GANG PHYIR RDZOGS PA'I SANGS RGYAS GSUNG, ,DE YI
PHYIR NA 'JIG RTEN 'DI, ,RNAM RTOG YIN ZHES CIS MI 'THAD, CES
GSUNGS PA'I DON TE, 'JIG RTEN NYER LEN GYI PHUNG PO

LTA PO 'DI NYON MONGS CAN GYI MA RIG PA DES DNGOS PO RANG GI
NGO BOS GRUB PAR ZHEN PA'I DBANG GIS LAS BSAGS DE LAS SDUG
BSNGAL 'GRUB PA YIN LA, DES JI LTAR BTAGS PA LTAR DU MA GRUB
PAR KHONG DU CHUD PA NA GANG ZAG DANG PHUNG PO KHAS MI LEN

DU MI RUNG LA, DE YANG MA RIG PA'I 'DZIN STANGS BKAG PA'I RJES
SU MING GI THA SNYAD KYI DBANG GIS BZHAG PA'I RTOG PAS BTAGS
PA TZAM DU KHONG DU CHUD PAR 'GYUR BA YIN NO, ,RNAL 'BYOR
SPYOD PA BZHI BRGYA PA LAS KYANG, RTOG PA MED PAR 'DOD CHAGS 

@021A *, ,LA, ,SOGS LA YOD NYID YOD MIN LA, ,YANG DAG DON DANG
RTOG PA ZHAS, ,BLO DANG LDAN PA SU ZHIG 'DZIN, ,CES GSUNGS
SHING, DE'I 'GREL PA LAS KYANG, RTOG PA YOD PA KHO NAS YOD PA
NYID DANG, RTOG PA MED PAR

YOD PA NYID MED PA DE DAG NI GOR MA CHAG PAR THAG PA BSDOGS PA
LA BTAGS PA'I SPRUL LTAR RANG GI NGO BOS MA GRUB PAR NGES SO,
,ZHES GSUNGS TE, YANG DAG DON NI RANG GI NGO BOS GRUB PA'O,
,RTOG PA NI DE LA LTOS TE SKYE BA'O, ,'GREL PA

DER CHAGS SOGS RNAMS THAG PA LA SPRUL DU BTAGS PA LTAR GSUNGS
PA NI MTSON PA TZAM STE, CHOS GZHAN THAMS CAD KYANG THAG PA LA
SPRUL DU BTAGS PA LTAR RTOG PAS BZHAG PAR 'CHAD PA'O, ,DE LA
KHRA BO'I MDOG DANG 'KHYIL LUGS SPRUL

DANG 'DRA ZHING, YUL MI GSAL BAR SNANG BA NA THAG PA LA 'DI
SPRUL LO SNYAM PA 'BYUNG NGO, ,DE'I TSE THAG PA LA THAG PA'I
TSOGS PA DANG CHA SHAS SPRUL GYI MTSAN GZHIR 'JOG RGYU CUNG
ZAD KYANG MED PAS, DE'I SPRUL NI RTOG PAS RTAGS PA TZAM MO,
,DE BZHIN

DU PHUNG PO LA BRTEN NAS NGA'O SNYAM PA 'BYUNG BA NA, PHUNG
PO'I STENG NAS SNGA PHYI'I RGYUN GYI TSOGS PA DANG, DUS GCIG
PA'I TSOGS PA DANG, DE'I CHA SHAS NGA'I MTSAN GZHIR 'JIG RGYU
CUNG ZAD KYANG MED DO, ,DE'I PHYIR RANG PHUNG PO'I CHA DANG
CHA CAN LAS NGO BO

THA DAD PA'I DE'I GZHIR 'DZIN RGYU YANG CUNG ZAD KYANG MED
PAS, NGA DE NI RTOG PAS PHUNG PO LA BRTEN NAS BZHAG PA TZAM
YIN GYI RANG GI NGO BOS GRUB PA MED DO, ,GNYIS PA LA GNYIS,
KHAMS DRUG GANG ZAG TU MI RUNG BA DANG, DPYAD PA LNGA'I SGO
NAS

@021B GANG ZAG RANG BZHIN GYIS GRUB PA DGAG PA'O, ,DANG PO NI,
SKYES BU GANG ZAG NI KHAMS DRUG 'DUS PA LA BRTEN NAS BTAGS PA
TZAM YIN GYI, KHAMS DRUG RE RE BA DANG 'DUS PA DANG DE LAS NGO
BO THA DAD PA GANG YANG SKYES BUR MI RUNG STE, SA MIN NU MIN
PA DANG, ME

MIN RLUNG MIN NAM MKHA' MIN RNAM SHES MA YIN ZHES PA RNAMS
KYIS KHAMS DRUG RE RE BA GANG ZAG MIN PAR BSTAN LA, KUN MIN NA
ZHES PAS KHAMS DRUG 'DUS PA GANG ZAG MA YIN PA DANG, DE LAS
GZHAN NA SKYES BU GANG ZHES DE DAG LAS NGO BO THA DAD

PA GANG ZAG TU MI RUNG BAR BSTAN TO, ,SKYES BU CHOS CAN, YANG
DAG PAR GRUB PA MIN TE KHAMS DRUG 'DUS PA LA BRTEN NAS BTAGS
PA'I PHYIR, ,GANG ZAG JI LTA BA DE BZHIN DU KHAMS NI RE RE'ANG
CHOS CAN, YANG DAG NYID DU GRUB PA MIN TE, CHA DU MA 'DUS PA

LA BRTEN NAS BTAGS PA'I PHYIR, GNYIS PA NI, GZHAN YANG BTZAL
NA BDAG PHUNG PO LAS RNAM LNGAR MED DE, PHUNG PO DANG GANG ZAG
GI BDAG GCIG YIN TE, BDAG MI RTAG PAR THAL BA DANG, DU MAR
THAL BA DANG, SKYE BA DRAN PA MI 'THAD PA SOGS KYI NYES PAR

'GYUR RO, ,BDAG DER PHUNG PO DE 'KHAR GZHONG LA RGYA SHUG LTAR
BRTEN PA MIN LA, PHUNG PO DE LA BDAG DE DE LTAR BRTEN PA MIN
TE, DMIGS RUNG MI DMIGS PA'I PHYIR RO, ,PHUNG PO DE MED PAR
BDAG YAN GAR BAR DMIGS PA YANG MIN TE, PHUNG PO MED PA'I

MTSAN NYID CAN DU DMIGS PAR THAL BA'I PHYIR RO, ,BDAG DANG
PHUNG PO ME SHING LTAR 'DRES TE DE NYID DANG GZHAN NYID BRJOD
DU MED PA MIN TE, DNGOS PO LA DE NYID DANG GZHAN GANG RUNG GIS
KHYAB PA'I PHYIR RO, ,BDAG NI JI LTAR RANG BZHIN GYIS YOD DO
MED PAR

@022A *, ,THAL, DPYAD NA RNAM PA LNGAR MED PA DE'I PHYIR,
GNYIS PA LA GNYIS, GZUGS PHUNG RANG BZHIN GYIS GRUB PA DGAG PA
DANG, PHUNG PO LNGAG? MA RNAMS LA SBYAR BA'O, ,DANG PO LA
BZHI, RTEN 'BYUNG BA RANG BZHIN GYIS GRUB PA DGAG PA DANG,

BRTEN PA 'BYUNG 'GYUR RANG BZHIN GYIS GRUB PA DGAG PA DANG,
CHOS GZHAN LA SBYAR BA DANG, NAM MKHA' RANG BZHIN GYIS GRUB PA
DGAG PA'O, ,DANG PO LA BZHI, GCIG DANG DU MA'I RANG BZHIN DU
MA GRUB PA DANG, DES NA 'BYUNG BA RANG BZHIN GYIS MED PA DANG,

'DUS PA RANG BZHIN GYIS MA GRUB PA DANG, SGRUB BYED DGAG PA'O,
,DANG PO NI, 'BYUNG BA GSUM SA DANG GCIG MIN TE, SA LA GSUM
GYI MTSAN NYID TSANG BAR THAL BA DANG, MTSAN NYID 'TSOL BAR
THAL BA'I PHYIR RO, ,SA 'DI LA 'BYUNG BA GSUM BRTEN PA

MIN ZHING GSUM PO DE LA 'DI BRTEN PA MIN LA, GSUM PO DE MED
PAR SA GNAS PA YANG MIN NO, ,'BYUNG BA RNAMS KYANG CHOS CAN,
BDAG BZHIN RDZUN PAR THAL, CHU LA SOGS PA RE RE'ANG DE BZHIN
DU RNAM PA BZHIR DBYANG NA MI RNYED PA YIN PA DE'I

PHYIR, GNYIS PA NI, DES NA 'BYUNG BA RNAMS RANG BZHIN GYIS MED
DE, RE RE'ANG NGO BO NYID DU GRUB PA MED PA'I PHYIR TE, SA CHU
ME DANG RLUNG RNAMS NI GANG ZHIG GSUM MED PAR RE RE MED LA,
GCIG MED PAR YANG GSUM MED PA'I PHYIR RO, ,GSUM PA LA

GSUM, LTOS NA 'DUS PA RANG BZHIN GYIS GRUB PA 'GAL BA DANG,
DE'I LAN DGAG PA DANG RTZOD PA SPONG BA'O, ,DANG PO NI, 'BYUNG
BA RNAMS SO SOR RANG BZHIN GYIS YOD PA MIN TE, GAL TE GSUM MED
PAR RE RE MED LA ME LTA BU GCIG MED PAR

@022B YANG GZHAN GSUM MED PA'I PHYIR, CI LTAR 'DUS PA RANG
BZHIN GYIS GRUB PA SKYED PAR 'GYUR TE MI 'GYUR BAR THAL SO SO
RANG GI NGO BOS MED PA'I PHYIR, GNYIS PA NI, SO SO RANG GI NGO
BOS YOD PAS 'DUS PA RANG BZHIN GYI YOD DO ZHE NA, 'BYUNG BA
GSUM GYI

BDAG NYID CAN GYI BUD SHING MED PAR ME CI STE MED YOD PAR
THAL, 'ON TE BZHI PO SO SO RANG GI NGO BOS YOD PA'I PHYIR, DE
BZHIN GA-YO DANG THOGS PA DANG SMIN PA MED PAR CHU CIS MED CES
PA DANG, THOGS SMIN BSDUS PA DAG MED PAR RLUNG YOD PAR THAL

BA DANG, GA-YO SMIN SDUD PA DAG MED PAR SA YOD PAR THAL, LTOS
MED DU RANG GI NGO BO YOD PA'I PHYIR, GSUM PA NI, GAL TE ME
KHO NA SHING MED PAR MI 'BYUNG BAR GRAGS PAS LTOS PA YIN GYI,
GZHAN GSUM LTOS MED DU RANG GI NGO BOS YOD DO ZHE NA, 

'ON TE ME 'DI GZHAN GSUM LA MA LTOS PAR BDAG NYID MED NA, JI
LTAR KHYOD KYI 'BYUNG BA GSUM GZHAN LA LTOS PA MED PAR RANG GI
NGO BOS YOD PA MIN PAR THAL, GZHAN GSUM PO RTEN CING 'BYUNG BA
DANG CHOS MI MTHUN PA 'DI RUNG BA'ANG MIN PA'I PHYIR TE,

GZHAN LA LTOS PA'I PHYIR, BZHI PA NI, GAL TE 'BYUNG BA RNAMS
PHAN TSUN LTOS KYANG RANG GI NGO BOS YOD DO ZHE NA, 'BYUNG BA
DE DAG NI JI LTA BUR NA PHAN TSUN LTOS NAS YOD PA MI 'THAD PAR
THAL, SO SO RANG BZHIN GYIS YOD PA'I PHYIR, GAL TE RANG GI

NGO BOS MED NA DE DAG JI LTAR PHAN TSUN LTOS NAS RANG GI NGO
BOS YOD PA MI 'THAD PAR THAL, SO SO RANG GI NGO BOS YOD PA MIN
PA'I PHYIR, GZHI GANG NAS LTA BU ZHIG YOD PA DER LHAG MA GSUM
PO YANG RANG GI NGO BOS YOD DE DE'I MTSAN NYID YOD PA'I PHYIR
CE

@023A *, ,NA, GAL TE SO SOR RANG MED KYI GANG NA GCIG YOD PA'I
YUL DANG LHAG MA RNAMS YOD NA, 'BYUNG BA BZHI RANG BZHIN 'DRES
PA LA YOD DAM, MA 'DRES PA LA YOD, PHYI MA MI 'THAD DE, MA
'DRES PA RNAMS YUL GCIG NA

GNAS PA MED PA'I PHYIR, SNGA MA MI 'THAD DE, 'DRES PA SO SO
RANG GI NGO BOS YOD PA? MIN PA'I PHYIR, SO SO'I RANG GI MTSAN
NYID RANG GI NGO BOS GA LA YOD MED PAR THAL, 'BYUNG BA RNAMS
SO SO RANG MED PA'I PHYIR, 'DRES KYANG SHAS CHE CHUNG YOD

PAS MTSAN NYID SHAS CHE CHUNG DMIGS PA'I PHYIR CI NA, 'DUS
PA'I TSE MTSAN NYID SHAS CHE CHUNG 'ONG, RANG GI DNGOS PO GRUB
PA MED PAR THAL, LTOS MED DU SO SO RANG MED PA'I PHYIR, 'O NA
CHOS MNGON PA'I MDO LAS 'BYUNG BA SO SO'I MTSAN NYID

BSHAD PA DANG 'GAL LO ZHE NA, MI 'GAL TE, 'BYUNG BA RNAMS KYI
MTSAN NYID DAG NI KUN RDZOB TU YOD PA MING TZAM BRDA TZAM LA
DGONGS NAS BSHAD KYI RANG GI NGO BOS YOD PAR MI BZHED PA'I
PHYIR, GNYIS PA NI, KHA DOG DRI RO REG PA GANG YIN PA DE

DAG KYANG RANG BZHIN GYIS MED PAR THAL, DE DAG LA YANG 'BYUNG
BA RANG BZHIN GYIS GRUB PA 'GOG PA'I TSUL 'DI SBYAR BAR BYA BA
YIN PA'I PHYIR, GZUGS GSUM REG MIN 'DI LA MIN, ,ZHES SOGS
SBYAR BAR BYA'O, ,GSUM PA LA GNYIS, DNGOS DANG,

RANG BZHIN GYIS STONG PA'I SHES BYED DO, ,DANG PO NI, MIG DANG
RNAM SHES DANG GZUGS RNAMS DANG MA RIG PA DANG, LAS DANG SKYE
BA GSUM DANG BYED PO DANG LAS DANG BYA BA DANG, GCIG LA SOGS
PA'I GRANGS DANG, PHAN TSUN PHRAD PA'I LDAN PA DANG, RGYU

@023B 'BRAS DANG DUS DANG NI DBYIBS KYIS BSDUS PA THUNG NGU
DANG RING PO DANG, SOGS PAS GRU BZHI DANG ZLUM PO ZHES BYA BA
DANG, DNGOS PO DANG DON BYED NUS PA LA SOGS PA'I MING DANG
MING TZAN RNAMS KYANG 'BYUNG BA BRTAGS NA BDAG BZHIN RDZUN PAR
GRUB PA DE BZHIN

NO, ,GNYIS PA LA BZHI, CHOS MUN RANG BZHIN GYIS STONG PA'I DON
BSTAN PA DANG, BSHAD PA DANG, SGRUB BYED DGOD PA DANG, CHAD
LTAR THAL BA'I SKYON MED PA'O, ,DANG PO NI, SA DANG CHU DANG
ME DANG RLUNG DANG RING THUNG PHRA DANG SBOM NYID DANG DGE MI
DGE LUNG MA BSTAN

SOGS NYID NI CHOS CAN, RANG BZHIN GYIS GRUB PA MED DE, DE YOD
NA 'PHAGS PA'I MNYAM GZHAG GIS GZIGS DGOS PA GANG ZHIG ,RNAM
SHES SU STE DE'I GZIGS NGOR 'GAG PAR 'GYUR ZHES THUB PAS
GSUNGS PA'I PHYIR RO, ,GNYIS PA NI, MI

RTOG PA'I RNAM SHES SO SOR RANG GIS RIG PAR BYA BA, GZHAN LA
'DI'O ZHES PA BSTAN TU MED PA SHES BYA MTHA' YAS PA'I GNAS
LUGS LA DBANG BSGYUR BAS KUN TU BDAG PO DE LA NI CHOS CAN, SA
DANG CHU DANG MED DANG NI RLUNG GIS KHYOD KYI GZIGS NGOR GNAS

THOB PAR 'GYUR BA MIN PAR THAL, CUNG ZAD KYANG MA GZIGS PA'I
PHYIR RO, 'PHAGS PA'I MNYAM GZHAG GI GZIGS NGO 'DIR NI RING BA
DANG THUNG BA DANG GRA BA DANG SKOM PA DANG DGE DANG MI DGE
DANG 'DIR NI MING DANG GZUGS DAG KYANG MA LUS PAR NI 'GAG

PAR 'GYUR BAS RANG BZHIN GYIS STONG STE, RANG BZHIN GYIS GRUB
NA GNAS LUGS KYI DON DU 'GYUR BAS, MNYAM GZHAG GIS GZIGS DGOS
PA'I PHYIR RO, ,GSUM PA NI, MI RTOG YE SHES KYIS 'DUS BYAS
RNAMS BSHIG PAS DE'I TSE 'GAG PA

@024A *, ,YIN NAM ZHE NA, MIN TE, GDOD NAS GRUB PA'I RANG
BZHIN GYIS SKYE BA MED PA'I DON GANG ZHIG SNGAR NAS YOD KYANG
RAB RIB CAN GYI SKRA SHAD LTAR MA RIG PAS SGRIBS NAS MA SHES
PA'I PHYIR, SO SO SKYE BO RNAMS 

KYIS MA MTHONG BA YIN GYI STONG NYID RTOGS PA'I 'PHAGS PA'I
RNAM SHES LA SNGON CHAD BYUNG BA RTEN 'BYUNG RANG BZHIN GYIS
STONG PA DE KUN NI GNAS LUGS KYI DON DE MNGON SUM DU SHES PA'I
PHYIR NA RNAM SHES SU STE 'PHAGS PA'I MNYAM GZHAG GI GZIGS
NGOR PHYIS

NI DE LTAR 'GAG PAR 'GYUR BAS, SNGAR NAS RANG BZHIN GYIS STONG
PA LA, PHYIS DE LTAR GZIGS PA YIN GYI, SNGAR RANG BZHIN GYIS
YOD PA PHYIS RANG BZHIN MED PAR GZIGS PA MIN TE, DE LTAR NA
MNYAM GZHAG DNGOS PO'I 'JIG BYED DU 'GYUR GYI, GNAS LUGS

KYI DON GZIGS PAR MI 'GYUR BAS SO, ,'GRO BA'I CHOS SHES BYA
DANG SHES PA 'DI KUN CHOS CAN, SGOM BYUNG GI RNAM SHES ME'I
BUD SHING GI YIN PAR 'DOD DE, MA LUS PA BSREGS PA'I PHYIR RO,
,GNAS LUGS KYI DON DE DAG JI LTA BA BZHIN RAB TU 'BYED

PA'I 'OD DANG LDAN PAS BSREGS NA GNYIS SNANG MA LUS PA ZHI BAR
'GYUR BA YIN NO, ,BZHI PA NI, DE LTA NA KHYED KYIS THAMS CAD
MED PAR KHAS BLANGS PA'I PHYIR KHYED MED PA PAR 'GYUR RO ZHE
NA, MI 'GYUR TE, NYON MONGS CAN GYIS MI SHES PAS NI SNGON

RANG BZHIN GYIS MA GRUB BZHIN DU, RANG BZHIN GYIS GRUB PAR
BTAGS PA YIN LA, PHYIS NI RANG BZHIN GYIS STONG PA GTAN LA
PHAB NAS DE NYID NGES PA DANG DNGOS PO'I GNAS LUGS RTOGS PA
YIN GYI, DNGOS PO LA CUNG ZAD

@024B KYANG SKUR BA BTAB PA'I SKYON MED DO, ,'O NA DNGOS PO
RANG BZHIN GYIS GRUB PA BKAG PA DE NYID RANG BZHIN GYIS YOD
PAR 'GYUR RO ZHE NA, GANG GI TSE DNGOS PO RANG BZHIN GYIS GRUB
PA MI RNYED PA DE'I TSE DNGOS MED RANG BZHIN GYIS GRUB PAR GA
LA 'GYUR TE, RTEN MED  

PA'I BRTEN PA MI SRID PA'I PHYIR RO, ,BZHI PA NAM MKHA' RANG
BZHIN GYIS GRUB PA DGAG PA NI, GAL TE 'DUS MA BYAS KYI NAM
MKHA' RANG BZHIN GYIS GRUB BO ZHE NA, NAM MKHA' YANG NI MING
TZAM YIN GYI RANG BZHIN GYIS MED PAR THAL, DGAG BYA THOGS BCAS

KYI GZUGS KYI DNGOS PO MING TZAM DU ZAD PA'I PHYIR, THOGS BCAS
KYI GZUGS RANG BZHIN GYIS YOD DO ZHE NA, GZUGS RANG BZHIN GYIS
GRUB PA LTA GA LA YOD DE MED PAR THAL, 'BYUNG BA RANG BZHIN
GYIS GRUB PA MED PA'I PHYIR, MING TZAM NYID KYANG RANG BZHIN
GYIS GRUB PA MED DE, MING

CAN RANG BZHIN GYIS GRUB PA MED PA DE'I PHYIR, GNYIS PA PHUNG
PO LHAG MA RNAMS LA SBYAR BA NI, TSOR BA'I PHUNG PO DANG 'DU
SHES DANG 'DU BYED DANG RNAM SHES KYI PHUNG PO YANG 'BYUNG BA
LTA BU DANG BDAG BZHIN DU NI RANG BZHIN GYIS STONG PAR BSAM
PAR BYA STE, RANG BZHIN GYIS GRUB PA

LA SNGAR BSHAD KYI GCIG DANG DU BRAL LA SOGS PA'I RIGS PAS
GNOD PA'I PHYIR RO, ,DE'I PHYIR GANG ZAG BZHIN DU KHAMS DRUG
KYANG BDAG MED DO, ,LE'U'I MTSAN BSTAN PA NI, RGYAL PO LA GTAM
BYA BA RIN PO CHE'I PHRENG BA LAS, MNGON PAR MTHO BA DANG

NGES PAR LEGS PA RGYU 'BRAS SO SOR BSTAN PA STE LE'U DANG PO'I
'GREL PA'O,, ,,GNYIS PA MNGON MTHO NGES LEGS RGYU 'BRAS SPEL
MAR BSHAD PA LA GSUM, NGES LEGS RGYU 'BRAS DANG, MNGON MTHO
RGYU 'BRAS DANG, YANG NGES

@025A *, ,LEGS RGYU 'BRAS BSHAD PA'O, ,DANG PO LA GNYIS, MTHAR
'DZIN GYI LTA BA DGAG PA DANG, ZAB MO RTOGS PAR DKA' BA'I TSUL
LO, ,DANG PO LA GSUM, DPE GZHAN GYIS BSHAD ZIN DRAN PAR BYED
PA DANG, DGAG PA DNGOS DANG, DES NA

MTHA' BZHIR LUNG MA BSTAN PA'O, ,DANG PO NI, JI LTAR CHU SHING
GI SDONG PO'I YAN LAG DAG MA LUS PA DANG BCAS TE SNYING PO YOD
MED BRTAG PA'I CHED DU BSHIG PAR BYAS NA SNYING PO CI YANG MED
PA LTAR SKYES BU KHAMS DRUG DANG BCAS PA CHA DANG CHAR

PHYE NAS BSHIG NA DE DANG 'DRA BAR RANG BZHIN GYIS GRUB PA'I
SNYING PO RDUL TZAM YANG MED DO, ,MDO LAS, JI LTAR CHU SHING
RLON PA'I SDONG PO LA, SNYING PO 'DOD MIS RIM PAS BSHIG BYAS
KYANG, ,PHYI DANG NANG NA SNYING PO YOD MIN LTAR, ,CHOS RNAMS

THAMS CAD DE LTAR SHES PAR GYIS, ,ZHES GSUNGS PA LTAR RO,
,GNYIS PA LA GSUM, BDAG DANG BDAG MED RANG BZHIN GYIS MA GRUB
PA DANG, DNGOS POR YOD MED RANG BZHIN GYIS MA GRUB PA DANG,
'KHOR BA'I PHYIR MTHA' LUNG MA BSTAN PA MI

'THAD PA'I RTZOD PA SPANG BA'O, ,DANG PO NI, GANG ZAG DANG
KHAMS DRUG PO DA KUN BDAG MED PAR RGYAL PO KHYOD LA GTAN LA
PHAB PA RGYU MTSAN DANG BCAS PA YIN TE, CHOS RNAMS THAMS CAD
BDAG MED CES RGYAL BA RNAMS KYIS GSUNGS PA DE'I

PHYIR, YANG NA DNGOS PO RANG BZHIN MED PA DE'I PHYIR, RGYU
MTSAN DES DNGOS MED KYANG RANG BZHIN MED CES PA'O, ,SKU GSUNG
THUGS MI MTHUN PHYOGS LA GDAMS PA MTHAR THUG ,THUB PA CHEN POS
BDAG DANG BDAG MED RANG BZHIN GYIS GRUB

@025B PA BZLOG PAR MDZAD PA'I RGYU MTSAN YOD DE, BDAG DANG
BDAG MED RANG BZHIN GYIS GRUB PAR LTA BA DAG PHYIN CI LOG YIN
PA DE'I PHYIR, DER THAL, SPANG BSHAD BDE BA DE LTAR BDAG DANG
BDAG MED PA YANG DAG PAR GRUB PA JI LTA BA BZHIN DU DMIGS SU
MED PA'I PHYIR RO, ,GNYIS

PA LA GNYIS, DNGOS DANG MTHA' BZHIR LUNG MA BSTAN PA'I RGYU
MTSAN NO, ,DANG PO NI, MTHONG BA DANG THOS PA SOGS YUL DRUG
THUB PA YIN BDEN PAR GRUB PA MIN PA DANG, RDZUN PA YE MED MIN
PAR GSUNGS PA'I RGYU MTSAN YOD DE, ,DE NI GNYIG DON DU STE
YANG DAG PAR GRUB

PA MIN PA'I PHYIR RO, ,BDEN PAR YOD PA BKAG NAS GTAN MED DANG,
YANG NA MED PA RANG BZHIN GYIS GRUB PAR 'GYUR TE, BDEN PAR YOD
MED DNGOS 'GAL YIN PA'I PHYIR CE NA, BDEN PAR YOD MED DE NI
GNYI GA DON DU RANG BZHIN GYIS GRUB PA MIN TE, DNGOS PO RANG

BZHIN GYIS GRUB PA'I PHYOGS LAS 'GAL ZLA MI MTHUN PHYOGS DNGOS
MED RANG BZHIN GYIS GRUB PAR 'GYUR DGOS NA DNGOS PO RANG BZHIN
GYIS MA GRUB PA'I PHYIR RO, DES NA YOD CES PA DANG MED CES PA
YANG DAG TU GRUB PAR THUB PA ZHAL GYIS MI BZHES PA'I RGYU

MTSAN YOD DE, SNGAR BSHAD PA'I RIGS PA DE LTA BUS DAM PA'I DON
DU NA 'JIG RTEN 'DI NI BDEN RDZUN RANG BZHIN GYIS GRUB PA LAS
'DAS PA DE NYID KYI PHYIR, GNYIS PA NI, BDAG DANG 'JIG RTEN DE
NI KUN MKHYEN GYIS MTHA' YOD PA DANG MTHA' MED PA DANG,

GNYIS KA DANG GNYIS KA MA YIN ZHES LUNG, JI SKAD BSTAN TE LUNG
MI STON PA'I RGYU MTSAN YOD DE, BDAG DANG 'JIG RTEN GANG ZHIG
DE LTAR RNAM PA KUN TU RANG BZHIN GYIS YOD PA MIN PA'I PHYIR,
GSUM PA LA GNYIS, RTZOD PA DANG LAN NO, ,DANG PO NI, 'KHOR BA'I 

@026A *, ,GYI MTHA' LUNG STON PAR MI MDZAD PA MI RIGS TE,
SANGS RGYAS GRANGS MED PA SNGAR BSHEGS PA DANG DE BZHIN DU MA
'ONGS PA NA BYON PAR 'GYUR BA DANG, DE LTAR BZHUGS PAS SEMS
CAN RNAMS NI SANGS RGYAS RE RES KYANG

BYA BA 'GYUR NI DE LAS KYANG CHOS MANG BA THAR PA LA 'GOD PAR
MDZAD LA, DE LAS SEMS CAN MYA NGAN LAS 'DA' BA'I CHED DU DUS
GSUM DU GNAS PA DGONGS NAS SEMS CAN MYA NGAN LAS 'DA' BAR
MDZAD LA, ,SNGAR MED KYI SEMS CAN SKYE BA MI SRID PAS, SEMS

CAN 'PHEL BA NI MED LA, BSOD NAMS? ZAD PA DUS GSUM DU GNAS PA
NI SEMS CAN GYI 'JIG RTEN 'PHEL BA'I RGYU MIN PAS, THAMS CAD
MKHYEN PA JI LTAR SEMS CAN GYI SNGON MTHA' DANG PHYI MTHA'
LUNG MA BSTAN PAR MDZAD SNGAR DU MA ZAD CING 'PHEL BA CUNG ZAD
KYANG

MED PA'I PHYIR RO ZHE NA, GNYIS PA LAN LA GSUM, 'KHOR BA LA
SKYE 'GAG RANG BZHIN GYIS MA GRUB PA'I DPE DANG, 'GRO 'ONG
RANG BZHIN GYIS MA GRUB PA'I DPE DANG, MING DU BTAGS PA TZAM
DU ZAD PA'O, ,DANG PO LA GNYIS, SNOD MIN LA GSANG BA

ZAB MOR BSTAN PA DANG, DNGOS SO, ,DANG PO NI, DNGOS PO BDEN
GRUB LA ZHEN PA DE KHO NA NYID LA SKUR BA 'DEBS PA'I SNOD MIN
GYI GDUL BYAS MTHA' BCU BZHIR BSDUS NAS, DRIS KYANG LUNG STON
PAR MI RIGS TE SNOD MIN GYI SO SO'I SKYE BO LA GSANG BA GANG

YIN PA, DE NI ZAB MO'I CHOS YIN LA, DE YANG GANG YIN ZHE NA
'JIG RTEN SNANG LA RANG BZHIN MED PA SGYU MA LTA BU NYID YIN
LA, DE NI SANGS RGYAS KYI BSTAN PA'I SNYING PO BDUD RTZI YIN
GYI DMIGS PA'I GDON GYIS ZIN PA RNAMS KYIS, BTAGS PA RNAMS

@026B NI MA YIN NO, ,GNYIS PA NI, JI LTAR SGYU MA'I GLANG PO
YA SKYE BA DANG 'JIG PA NYID SNANG YANG DE LA DON GYI YANG DAG
TU SKYE BA DANG 'JIG PA NYID MED PA LTAR DE BZHIN DU RANG
BZHIN GYIS GRUB PAR SNANG YANG DES STONG PA SGYU MA DANG 'DRA
BA'I 'JIG RTEN LA SKYE BA DANG

'JIG PA NYID SNANG YANG DAM PA'I DON DU SKYE BA DANG 'JIG PA
NYID NI YOD PA MA YIN NO, ,DE YANG SGYU MA'I LTAD MO BA MIG
SLAD PA RNAMS KYIS NI SGYU MA'I RTA DANG GLANG PO SOGS YUL GYI
GO SA GNON PA'I RTA GLANG DU ZHEN PA LTAR, DE KHO NA NYID
KHONG DU MA CHUD PA'I

SO SO SKYE BO RNAMS KYIS DNGOS PO RANG BZHIN GYIS GRUB PA
BZHIN PAR BYED PA YIN GYI RANG BZHIN GYIS STONG NGO SNYAM DU
MI SEMS SO, ,SGYU MA MKHAN RANG NYID LA RTA GLANG DU SNANG
YANG DER MA GRUB PAR RTOGS PA LTAR, DE KHO NA NYID RTOGS PA'I
SO SO SKYE BO DANG,

'PHAGS PA RNAMS KYIS DNGOS PO MTHA' DAG RANG BZHIN GYIS GRUB
PAR SNANG YANG, DES STONG PAR RTOGS PA SA BDUN PA MAN CHAD PA
RNAMS LA, BDEN 'DZIN MNGON 'GYUR BA 'BYUNG YANG, SA BRGYAD PA
THOB NAS DE YANG 'BYUNG BA MI SRID DO, ,SGYU MA'I RDZAS DANG 
SNGAGS KYIS MA BSLAD PA'I GANG ZAG LA RGYU MA'I RTA GLANG GI
SNANG BA TZAM YANG MI 'BYUNG BA BZHIN DU, 'PHAGS PA SLOB PA'I
MNYAM GZHAG GI GZIGS PA'I NGOR DNGOS PO KUN RDZOB PA'I SNANG
BA MTHA' DAG LOG PAR SHES PAR BYA'O, ,GNYIS PA NI, JI LTAR

SGYU MA'I GLANG PO NI GANG NAS KYANG MA 'ONGS GANG YANG MI
'GRO YANG GLANG PO RANG BZHIN PA 'GRO 'ONG BYED PAR 'DZIN PA
NI, SNGAGS LA SOGS PAS SEMS RMONGS PA TZAM DU ZAD PA SAN YANG
DAG NYID DU GNAS PA CUNG ZAD KYANG MED PAR KHONG DU CHUD PAR
BYA'O, ,

@027A *, ,GSUM PA NI, CHOS GANG ZHIG SNGAR YOD DAM MED PAR
'GYUR BA'I 'JIG RTEN DON DU STE RANG BZHIN GYIS CI ZHIG YOD DE
MED PAR THAL SNGAR BSHAD PA'I RIGS PA DE LTAR MING GI THA
SNYAD DU GDAGS PA TZAM MA

GTOGS PAR DUS GSUM DU SKYE 'GAG BYED PA LAS 'DAS PA'I BDAG
NYID YIN PA'I PHYIR RO, ,GSUM PA DES NA MTHA' BZHIR LUNG MA
BSTAN PA NI, SANGS RGYAS KYIS NI, MTHA' BZHI LAS 'DAS PA'I
RGYU MTSAN 'DI LAS, MTHA' BZHIR LUNG MA BSTAN PA

YIN GYI, RGYU MTSAN GZHAN YOD PA'I PHYIR, LUNG MA BSTAN PA MA
YIN PAS 'JIG RTEN MTHA' YOD DANG MTHA' MED DANG, GNYIS DANG
GNYIS MIN RNAM PA BZHI LUNG MA BSTAN PA 'DI MDZAD DO, ,MTHA'
YOD NI, RGYANG PHAN 'DOD PA LTAR TSE 'DIR ZAD KYI PHYI MAR  

MI 'JUG PA DANG, MTHA' MED NI GRANGS CAN 'DOD PA LTAR, TSE
'DI'I BDAG DE NYID PHYI MAR 'JUG PA DANG, MTHA' YOD MED GNYIS
KA NI, GCER BU PA KHA CIG 'DOD PA LTAR, GNAS SKABS MTHA' DANG
LDAN LA RANG BZHIN MTHA' DANG MI LDAN PA DANG, GNYI GA MA YIN

PA NI GNAS MA DU'I SDE PA KHA CIG 'DOD PA LTAR, GANG ZAG YA
GYAL GANG DU YANG BRJOD DU MED PAR 'DOD PA LTAR RO, ,GNYIS PA
ZAB MO RTOGS PAR DKA' BA'I TSUL LA GSUM, ZAB MO RTOG PAR DKA'
BA'I RGYU MTSAN DANG, THUB PAS SNOD MIN LA ZAB MO MI

GSUNG BA'I RGYU MTSAN DANG, RGYU MTSAN DE NYID BSHAD PA'O,
,DANG PO NI, SNOD MIN GYIS CHOS RTOGS PAR DKA' BA NGES PAR
LEGS PA'I GNAS DAM PA'I CHOS MTSAN 'DZIN GYI DMIGS GTAD BYA
BA'I GNAS MED PAR RTOGS PAR DKA' BAS PHRA RAB DANG SO SO

@027B SKYE BOS RTAGS LA BRTEN NAS RTOGS DGOS PAS MNGON SUM MIN
PA ZAB MO DE KA STE DE NI JI LTAR BUR SEMS LA GO SLA ZHING BDE
BLAG TU 'JUG PAR 'GYUR TE, RE SHIG LUS NI MI GTZANG BA NYID
KYIS GANG ZHIG MI GTZANG BA RGYUN DU 'JAGS PA GZUGS CAN YIN
PAS

RAGS SHING MNGON SUM GYI SPYOD YUL BA YIN PAS RTOGS PAR SLA BA
DANG, DUS RTAG TU MI GTZANG BAR SNANG BA'ANG GANG GI TSE MI
GTZANG BAR SEMS LA GNAS PA MIN PA DE'I TSE STE DE'I PHYIR RO,
,RE SHIG RAGS PA YANG RTOGS PAR MI NUS NA PHRA BA RTOGS PA LTA

CI SMOS ZHES PA'O, ,GSHES GNYEN PO TO BA'I GSUNG SGROS LAS
BYUNG BA LTAR, MI RO LUNG SKYED PA LTAR BYED PA LA, GA-YO 'GUL
CUNG ZAD KYANG MED PAR STONG PA NYID BLO'I YUL DU BDE TZAM YOD
ZER BA NI YANG NA BLO RTZINGS PA YIN, YANG NA RDZUN SMRA BA
YIN GSUNG PA LTAR RO, ,

GNYIS PA NI, ZAB GZHI SPROS BRAL 'OD GSAL 'DUS MA BYAS, BDUD
RTZI LTA BU CHES 'DI BDAG GIS SNYED, ,SU LA BSTAN KYANG GO BAR
MI 'GYUR BAS, ,DES NA MI SMRA NAGS SU GNAS PAR BYA, ,ZHES THUD
PA SANGS RGYAS NAS GDUL BYA 'GA' ZHIG GI NGOR ZHAG

ZHE DGUR CHOS BSTAN PA LAS LOG PAR GYUR TE, SPRAS PA'I MTHA'
THAMS CAD DANG BRAL BA'I CHOS 'DI ZAB PA'I PHYIR GDUL BYA'I
SKYE BO YIS SHES PAR DKA' BA THUGS SU CHUD DE RGYU MTSAN DES
NA'O, ,GSUM PA LA GSUM, ZAB MO LOG PAR BZUNG BA'I NYES

DMIGS DANG, BZUNG LEGS NYES KYI PHAN YON DANG NYES DMIGS KYI
DPE BSHAD PA DANG, ZAB MO RTOGS PA LA BAG DANG LDAN PAR GDAMS
PA'O, ,DANG PO NI, RTOGS SLAN BSTAN YANG CI ZHIG DGOS, RTOGS
PAR DKA' BA NYID KYIS YANG DANG YANG DU BSTAN

@028A *, ,PAR RIGS SO SNYAM NA, STONG NYID GO BA'I RIGS DANG
MI LDAN PA LA BSTEN PAR BYA BA MA YIN TE, RIGS DANG MI LDAN
PA'I MI MKHAS PA DANG, MKHAS PAR RLOM PA PHUNG PA'I NYES DMIGS
YOD PA'I PHYIR RO, ,MI MKHAS PA 'PHUNG

TSUL NI, STONG PA NYID BSTAN PA NA, CI YANG MED PA'I DON DU
BZUNG STE, CHOS 'DI LOG PAR SHES SHING GO BAR 'GYUR NA MI
MKHAS PA RNAMS NI DAL 'BYOR DANG THAR PA GNYI GA LAS NYAMS PAS
CHUD KYANG ZA STE, 'DI LTAR MED PAR LTA BA YI, ,DBANG GIS MI
GTZANG BA

NGAN 'GRO DER NI BYING PAR 'GYUR BAS GNAS 'DI LA GZAB PAR
BYA'O, ,MKHAS PAR RLOM PA 'PHUNG PA'I TSUL NI, GZHAN YANG CI
YANG MED PA'I DON DU 'DZIN PA'AM RANG BZHIN GYIS STONG PA
BSTAN PA NA, DE 'DRA BA STONG NYID RNAL MA MIN GYI, LAS 'BRAS

LA SKUR BA 'DEBS PA'I LTA BA YIN ZHES STONG PA NYID KYI DON DE
NI LOG PAR BZUNG BA DRANG DON LA NGES DON DU 'DZIN PA'I BLUN
PO MKHAS PA'I NGA RGYAL CAN YANG STONG PA NYID SPONG BAS SEMS
MA RUNG BA'I BDAG NYID CAN GANG LA YOD PA DE NI MNAR MED PAR

NI SPYI'U TSUGS SU 'GRO BA'O, ,DES NA STONG PA NYID KYI MOS PA
SKYE BA DKA' NA YANG, BTANG SNYOMS SU BZHAG PAR BYA'I SKUR BA
GDAB PAR MI BYA'O, ,GNYIS PA NI, JI LTAR KHA ZAS TSOD MA ZIN
PA DANG, MI 'PHROD PA ZA BA'I BZA' NYAS PAS SHI LA THUG PA'I
'PHUNG

BA DAG TU 'GYUR BA DANG, KHA ZAS BZANG PO BZA' LEGS PAS CHE
'PHEL BA DANG NAD MED PA DANG STOBS DANG LDAN PA DANG LUS SEMS
BDE BAR 'GYUR BA LTAR DE BZHIN DU STONG NYID LOG PAR BZUNG BA
DES 'PHUNG BA DAG NI THOB PAR 'GYUR ZHING, STONG PA RTEN
'BYUNG

@028B GI DON DU KHONG DU CHUD NAS STONG PA NYID KYIS LAS 'BRAS
LA LHAG PAR YANG GUS PA'I LEGS PAR SHES PAS MNGON MTHO'I BDE
BA DANG BYANG CHUB BLA NA MED PA 'THOB PAR 'GYUR RO, ,GSUM PA
NI, LOG PAR BZUNG BA NYES DMIGS CHE ZHING LEGS PAR SHES NA
PHAN

YON CHE BA DE'I PHYIR TU STONG NYID, 'DI LA SPONG BA DANG MED
PA'I LTA BA NYID SANGS NAS NI YANG DAG PA'I DON SHES PA LA NAN
TAN MCHOG 'BAD PA CHEN PO MDZOD CIG ,CES GDAMS TE, SKYES BU'I
DON KUN SGRUB PA'I PHYIR TU'O, ,GNYIS PA MNGON MTHO RGYU 'BRAS

LA GNYIS, SKABS DGOD, DNGOS KYI DON TO, ,DANG PO LA GNYIS,
STONG NYID MA RTOGS PAS 'KHOR BAR 'KHOR BA DANG, DE MA RTOGS
PA DE SRID MNGON MTHO LA 'BAD PAR GDAMS PA'O, ,DANG PO NI,
STONG PA NYID KYI CHOS 'DI YONGS SU MA SHES NA GANG ZAG DE LA
RANG

GI MTSAN NYID KYIS GRUB PA'I NGAR 'DZIN PA NI RJES SU 'JUG PA
DE LAS DGE BA DANG MI DGE BA'I LAS GSOG LA, DE LAS SKYE BA
BZANG PO DANG NGAN PAR 'GYUR RO, ,GNYIS PA NI, BDAG 'DZIN GYI
DBANG GIS 'KHOR BAR 'KHOR BA DE'I PHYIR, JI SRID NGAR 'DZIN PA

SEL BA'I CHOS NI MI SHES PA DE SRID SBYIN PA DANG TSUL KHRIMS
DANG BZOD PA'I CHOS KYIS BSDUS PA'I MNGON MTHO'I CHOS BCU DRUG
LA GUS PA MDZOD CES GDAMS PA'O, ,GNYIS PA LA GSUM, MNGON
MTHO'I RGYU SGRUB PA DANG, NGAN 'GRO'I RGYU SPANG BA DANG,

CHOS MIN SPANGS NAS CHOS SGRUB PA'I DON BSDU BA'O, ,DANG PO LA
GNYIS, MNGON MTHO'I RGYU LA BSLAB PA SPYIR BSTAN PA DANG, RGYU
KHYAD PAR CAN LA BSLAB PA'O, ,DANG PO LA GSUM, PHAN YON LNGA
LDAN GYI RGYU LA BSLAB PA DANG, SPYIR DAM PA'I LUGS LA BSLAB

@029A *, ,PA DANG, DAM PA MA YIN PA'I LUGS SPANG BA'O, ,DANG
PO NI, LUS DANG NGAG DANG YID KYI LAS RNAMS BYED PA'I SNGON DU
BSAM PA DGE BA'I CHOS BTANG ZHING BAR DU YANG CHOS DANG LDAN
PA DANG, THA MAR YANG CHOS LDAN DU SGRUB PA'I

SA BDAG NI TSE 'DI DANG GZHAN DU GNOD PAR MI 'GYUR TE, CHOS
KYIS 'JIG RTEN 'DIR GRAGS PA SNYAN PA DANG, SDIG PA MA BYAS
PAS 'GYOD PA MED PA'I PHYIR YID BDE BA DANG, MI MIN GYI 'TSE
BA MED PAS 'DIR 'JIGS PA MED PA DANG 'CHI GAR NGAN 'GRO'I

'JIGS PA MED PA DANG, 'JIG RTEN GZHAN DU BDE 'GRO'I BDE BA
RGYAS PA'O, ,PHAN YON LNGA YOD PA DE BAS RTAG TU CHOS BSTEN
MDZOD CES GDAMS SO, ,GNYIS PA NI, MNGON MTHO'I CHOS NI RGYAL
PO RNAMS KYI'ANG LUGS KYI DAM PA STE CHOS KYIS 'JIG

RTEN DBANG DU BSDUS NAS 'JIG RTEN PA DGA' BAR 'GYUR LA 'JIG
RTEN DGA' BAR GYUR PAS KYANG RANG DANG GZHAN TSE 'DI DANG
GZHAN LA BSLUS PAR MI 'GYUR BAS LUGS DAM PA LA BRTEN PAR
BYA'O, ,GSUM PA LA GSUM, LUGS KYI BSTAN BCOS NGAN

PA LA BRTEN PAR MI RIGS PA DANG, DE LA SMAD PA DANG, CHOS KYI
LUGS KHYAD PAR DU 'PHAGS PA'O, ,DANG PO NI, RGYAL PO'I LUGS
NGAN PA DANG 'TSE BA CHOS SU SMRA BA SOGS CHOS MIN PAS NI LUGS
KYI BSTAN BCOS NGAN PA 'DOD PA GANG

YIN PA DE YIS 'JIG RTEN MI DGA' BAR 'GYUR LA, 'JIG RTEN MA
DGA' BA NYID KYI PHYIR, 'DI DANG GZHAN DU MI DGA' BAR 'GYUR
BAS, LUGS NGAN PA SPANG BAR BYA'O, ,GNYIS PA NI, SKYES

@029B BU'I 'DOD DON SGRUB BYED DU MED PA'I LUGS NGAN PA RIG
PA'I RJES SU ZHUGS PAS NGAN 'GRO'I LAM 'BYED PA KHO NAR ZAD
PAS GZHAN BSLU BA LHUR LEN PA NGAN 'GRO MI BZAD PA SKYED PA
SHES RAB 'CHAL BA RNAMS KYIS NI JI LTAR SKYES

BU'I DON GYI RIG PA BYAS TE, SKYES BU LA GNOD PA'I PHYIN CI
LOG 'GA' ZHIG BYAS PA'I PHYIR RO, ,LUGS NGAN PA'I RJES SU
'BRANG BA'I RGYAL PO'I LUGS NI, PHA ROL BSLU BA LHUR LEN PA
'BA' ZHIG TU ZAD PAS SKYES BU'I DON DU JI LTAR LUGS

DANG LDAN PA YIN TE MIN PAR THAL, LUGS NGAN PA DES NI TSE RABS
STONG PHRAG TU BDAG NYID KHO NA BSLUS PAR 'GYUR BA'I PHYIR RO,
,GSUM PA NI, GAL TE DGRA LA GNOD PA BYAS NA YANG SKYON RNAMS
BTANG STE YON TAN BSTEN ZHIG, DES NI KHYOD KYI BYA

BAS RANG LA PHAN PA THOB LA, CHOS BYAS PA LA GZHAN 'DUN PAS
DGRA BO YANG NI MI DGA' BAR 'GYUR MED KYI RANG LA KHA NA MTHO
BA CUNG ZAD KYANG MED DO, ,GNYIS PA MNGON MTHO'I RGYU KHYAD
PAR CAN LA BSLAB PA LA GSUM, BSDU BA BZHI LA BSLAB PA

DANG, BDEN PA SMRA BA SOGS BZHI LA BSLAB PA DANG, DGE BA 'PHEL
BA'I RGYU GROGS KHYAD PAR CAN LA BSTEN PA'O, ,DANG PO NI,
SBYIN PA GSUM LA SOGS PA'I SBYIN PAS 'KHOR DU BSDU BA DANG, DE
LA MNGON MTHO NGES LEGS LA BRTZAMS PA'I GTAM

SNYAN PAR SMRA BA DANG, DON SPYOD PA GZHAN LA PHAN DON NYAMS
SU LEN TU 'JUG PA DANG, DON GCIG SPYOD PAS TE GZHAN BKOD PA
LTAR RANG NYID NYAMS SU LEN PA STE, DON MTHUN NO, ,TSIG 'DI
LTAR NA, PHYI MA GNYIS GO BSNOR BA LTAR RO, ,BSDU BA BZHI

@030A *, ,PO DE DAG RNAMS KYIS GNAS SKABS 'JIG RTEN DANG PHUGS
KYIS CHOS KYANG BSDU BA NYID DU MDZOD CIG CES GDAMS SO, ,GNYIS
PA LA GNYIS, SO SOR BSTAN PA DANG, BSDUS TE BSTAN PA'O, ,DANG
PO LA BZHI, BDEN PA

DANG, GTONG BA DANG, NYE BAR ZHI BA DANG, SHES RAB BZANG PO LA
BSLAB PA'O, ,DANG PO NI, BDEN PA 'BA' ZHIG SMRA BA LA 'BAD PAR
BYAS TE, RGYAL PO DAG LA NYES PA GZHAN MANG PO YOD KYANG JI
LTA BUR BDEN PA SMRA BA GCIG PU YOD NA SKYE BA 'DI NYID

LA YANG KHAS BLANGS PAR YID BRTAN PA'I GNAS SO ZHES YID CHES
BRTEN PA SKYED PA'I 'BRAS BU DANG LDAN PA DANG, DE BZHIN DU DE
LA RDZUN SMRA BA NI YID MI CHES PAR BYED PA'I MCHOG YIN PA'I
PHYIR RO, ,GZHAN BSLU BA MED PA DANG LDAN PA'I TSIG SMRA BA NI
BDEN PA SMRA BA STE,

SEMS PAS DON DANG MI LDAN PA'I 'DU SHES BSGYUR BA DON DU RDZUN
MIN PA MIN NO, ,GZHAN LA GCIG TU PHAN PA BDEN PA SMRA BA YIN
LA, MI PHAN PA'I PHYIR NA CIG SHOS DON LA GNAS PA LTAR SNANG
YANG BDEN PA SMRA BA MIN PAS,

GZHAN LA PHAN PA'I TSIG 'BA' ZHIG SMRA BAR BYA'O, ,GNYIS PA
NI, JI LTAR RGYAL PO'I NYES PA MANG PO DAG YOD KYANG, GTONG
BOD CHE BA'I SBYIN PA CHOS GSAL BA ZHIG GIS MI MNGON PAR BYED
CING, SBED PA LTAR DE BZHIN 'JUNGS

PA'ANG SKYON DES DE DAG GI YON TAN BDOG PA THAMS CAD 'JOMS
PAS, SER SNA SPANGS NAS SBYIN PA LA 'BAD PAR BYA'O, ,GSUM PA
NI, RGOD BAG SOGS SPANGS NAS DBANG PO YANG DAG PAR BSDAMS PA'I
NYE BAR ZHI BA DANG, BSAM

@030B PA DPAG PAR DKA' BAS ZAB PA'I PHYIR GZHAN MCHOG TU GUS
PA BYED PAR 'GYUR LA, GUS PAS BSNYEN PAR DKA' BAS GZI BRJOD
DANG LDAN LA, DKA' YANG BRTZON PA DE BAS NYE BAR ZHI BA BSTEN
ZHIG PA'O, ,BZHI PA NI, BLANG DOR 'BYED PA'I SHES RAB DANG

LDAN PAS GZHAN GYIS BLO MI 'PHROGS PA DANG, GZHAN GYI DRING LA
MI 'JOG CING BSAM PA BRTAN PA DANG, SDIG PA'I GROGS POS BSLUBS
MI TSUGS PAS DE'I 'BRAS BUS RGYAL PO STE DE BAS SHES RAB LHUR
BLANG BAR MDZOD CIG CES GDAMS SO, ,GNYIS

PA NI, BDEN PA DANG GTONG PA DANG, NYE BAR ZHI BA DANG SHES
RAB DANG CHOS BZHI PO BZANG ZHING BRGYAN PA'I MI DBANG NI CHOS
BZANG PO RNAM PA BZHI LTA BUR LHA MI RNAMS KYIS BSTOD PAR
'GYUR BAS CHOS BZHI DANG LDAN PAR MDZOD CIG CES GDAMS PA'O,
,GSUM PA LA

GSUM, GROGS KHYAD PAR CAN GYI MTSAN NYID DANG, DE'I RJES SU
'JUG PAR RIGS PA DANG, 'CHI BA MI RTAG PA RGYUN DU SGOM PA'O,
,DANG PO NI, CHOS 'PHEL BA'I RGYU GROGS MTSAN NYID BZHI LDAN
DANG 'GROGS PAR BYA STE, DE YANG RGYAL PO LA NGOR DGA' DOR NAS
LEGS

PA 'BA' ZHIG SMRA BAS PHABS PAR SMRA ZHING 'DOD PA CHUNG ZHING
CHOG SHES LA BSAM PA DAG PAR 'GYUR BA DANG, CHOS DANG 'JIG
RTEN GYI BYA BA LA MKHAS PA'I SHES RAB DANG LDAN PA DANG, KHRO
BA SHAS CHUNG ZHING GZHAN LA PHAN BDE 'DOD PA'I SNYING RJES
BRGYAN PA BZHI PO'I

MI MTHUN PHYOGS KYI DRI MA MED PA DANG LHAN CIG 'GROGS NA RTAG
TU YANG SHES RAB DANG NI CHOS KYANG 'PHEL BAR 'GYUR RO, ,GNYIS
PA NI, MI SNYAN YANG PHAN PAR SMRA BA'I NGAG LA MNYAN PAR BYA
STE, GZHAN LA PHAN PAR SMRA BA DKON PA STE DE LA NYAN PAR BYED
PA DE BAS 

@031A *, ,KYANG SHIN TU DKON LA GNYIS PO DE DGONGS KYANG MI
SNYAN YANG PHAN PAR SHES NAS, PHAN PA'I RJES SU BYED PA DKON
PA DE LTA BAS NA RGYAL PO BYED KYIS GZHAN GYI NGAG MI SNYAN
YANG PHAN PAR MKHYEN NAS DE'I DON MYUR DU DBYAD CING NYAMS

SU BLANG BAR MDZOD CIG ,DPER NA, NAD GSO BA'I DON DU BDAG LA
BYAMS PA GZHAN GYIS BYIN PA'I MI BZOD PA'I DRING BA'I SMAN
YANG 'THUNG BA BZHIN NO, ,GSUM PA NI, SROG DANG NAD MED PA NI
RTAG TU DGRA SDANG BA DU MAS BSKOR ZHING 'JOMS BYED MANG BAS
RANG DANG

RGYAL SRID DAG MI RTAG PA NYID DU SHES PAR BYAS NAS DUS RTAG
TU DGONGS TE 'CHI BA RJES DRAN YANG DANG YANG DU BSAMS PA DE
LAS YANG DAG PA'I BRTZON 'GRUS DANG LDAN PAR CHOS LAS GCIG TU
NAN TAN MDZOD CIG CES GDAMS SO, ,GNYIS PA NGAN 'GRO'I

RGYU SPANG BA LA GNYIS, MDOR BSTAN PA DANG, RGYAS PAR BSHAD
PA'O, ,DANG PO NI, GDON MI ZA BAR 'CHI BAR 'GYUR ZHING SHI NAS
SDIG PAS BDE 'GROR RDZOGS BYED DANG, NGAN 'GROR 'PHEN BYED
DANG, RDZOGS BYED GNYI GA'I SGO NAS SDUG BSNGAL BA GZIGS TE
'PHRAL DU

BDE BA LTAR SNANG NA YANG SDIG PA BGYI BAR MI RIGS SO, ,BDEN
PA PO'I LE'U LAS, RGYAL PO KHYOD NI SROG GCOD MA MDZAD CIG
,SKYE BO KUN LA SROG NI SHIN TU PHANGS, ,DE BAS YUN RING TSE
BSRINGS SU 'DOD PAS, ,YID KYIS DGU LA'ANG SROG GCOD MI BSAM
MO, ,ZHES SOGS 

GSUNGS PA LTAR RO, ,SHUGS LA 'PHRAL DU CUNG ZAD SDUG KYANG
PHUGS SU PHAN PA'I DGE BA BYA BAR BSTAN TO, ,BYA BA 'GA' ZHIG
BYAS PAS LA LAR TE TSE 'DIR 'JIGS PA MED PAR MTHONG ZHING PHYI
MA'I DUS 'GAR 'JIGS PA MTHONG BAR 'GYUR BA YIN NA, GAL TE

@031B GCIG LA STE 'JIGS PA MA MTHONG BA LA SPYOD YID BRTEN NA
'JIGS PA MTHONG NA GCIG LA KHYOD KO STE KHYOD NI CIS MI 'JIGS
TE 'JIGS PAR RIGS SO, ,GNYIS PA LA BZHI, CHANG LA CHAGS PA
DGAG ,RGYAN PO LA DGAG PA DANG, BUD MED LA CHAGS PA DANG,

LINGS DGAG PA'O, ,DANG PO NI, CHANG GIS 'JIG RTEN 'DIR DANG PO
'THUNG BA'I DUS RANG NAS GZHAN GYIS BRNYAS PAR 'GYUR ZHING
DGOS PA'I DON YAL BA DANG, NOR YANG ZAD PAR 'GYUR BA DANG, BAG
MED PA'I RMONGS PAS BYA BA MIN PA BYED PAS 'DI PHYI'I NYES
DMIGS

BZHI YOD PA DE BAS CHANG NI RTAG TU SPONGS SHIG ,GNYIS PA NI,
RGYAN PO 'GYED PA LA DGA' BA LA NYES DMIGS DGU YOD PA DE BAS
RTAG TU RGYAN PO SPANG BAR MDZOD CIG ,NYES DMIGS DGU GANG ZHE
NA, GZHAN GYI NOR LA CHAGS PA DANG, RGYAN BYED PA'I DUS NA

THOB BAM MI THOB SNYAM DU YID MI BDE BAS MI DGA' BA DANG ZHE
SDANG DANG, GA-YO SGYU DANG, RGOD PA'I GNAS DANG, RDZUN DANG
RGYAL BA DANG, TSIG TZUB SMRA BA'I RGYU DGU GSUNGS SO, ,GSUM
PA LA GSUM, BUD MED KYI LUS GTZANG BA SPYIR DGAG PA DANG, SO
SOR 

DGAG PA DANG, MI GTZANG BSGOMS PA'I 'BRAS BU'O, ,DANG PO NI,
BUD MED LA CHAGS PA NI MI GTZANG BZHIN DU GZUGS GTZANG BA SEMS
PA LAS BYUNG BA YIN GYI, BUD MED KYI LUS LA DON DU MI GTZANG
BA CUNG ZAD KYANG YOD PA MA YIN PAS CHAGS PAR MI

RIGS SO, ,GNYIS PA LA GSUM, BUD MED KYI YAN LAG MDZES PA DGAG
PA DANG, LUS YAN LAG CAN MDZES PA DGAG PA DANG, BUD MED LA
CHAGS PA BDE BA'I RGYU YIN PA DGAG PA'O, ,DANG PO LA BZHI, MI
GTZANG BA'I RANG BZHIN 'GA' ZHIG YIN PAS

@032A *, ,CHAGS PAR MI RIGS PA DANG, DE'I DPE DANG, BUD MED LA
CHAGS NA CHAGS BRAL GYI GNAS MED PAR 'GYUR BA DANG, MI GTZANG
YANG BLUN PHOS DGA' BA'I RGYUR BTAGS PA'O, ,DANG PO NI, KHA NI
KHA CHU RUL BA

DANG SO SKYAG MI GTZANG BA'I SNOD YIN TE CHAGS PAR MI RIGS SO,
,SNA NI RNAG DANG BSNABS DANG SNA CHU'I SNOD YIN LA, MIG NI
MIG RGYU MIG GI DRI MA DANG, MCHI MA'I SNOD LTO'I KHONG NI
BSHAD GCI DANG GLO BA DANG MCHIN PA'I SNOD YIN PAR RMONGS PAS

BUD MED MI GTZANG BAR MA MTHONG BAS DE'I LUS LA CHAGS PAR BYED
PAR ZAD DO, ,GNYIS PA NI, MI SHES PA 'GA' ZHIG MI GTZANG BAS
GANG BA'I BUM PA PHYI ROL RIN PO CHE LA SOGS PA'I RGYAN GYIS
SPRAS PA LA CHAGS PA LTAR 'JIG RTEN PA BUD MED

KYI RANG BZHIN MI SHES PA RMONGS PA YIS BUD MED RNAMS LA CHAGS
PA'ANG DE BZHIN NO, ,GSUM PA NI, LUS KYI YUL SHIN TU DRI NGA
BA CHAGS BRAL GYI RGYU NI MTHAR THUG PA GANG YIN PA DE LA'ANG
'JIG RTEN CHES CHAGS NA YUL GANG LA THABS GANG

GIS 'DOD CHAGS DANG BRAL BAR BKRI CHAGS PA DANG BRAL BA'I GNAS
MED PAR 'GYUR BAS SO, ,BZHI PA NI, JI LTAR TE DPER NA, BSHAD
GCI BCER BA LA CHAGS PA DANG, NGAN SKYUGS DAG LA PHAG RAB TU
CHAGS PA LTAR DE BZHIN DU BSHAD GCI BCER

BA LA 'DOD LDAN NGAN SKYUGS LA CHAGS PA'I PHAG DANG 'DRA BA'I
SKYES BA RNAMS BUD MED LA RAB TU CHAGS PA LUS KYI NANG SRIN
BU'I GRONG KHYER MI GTZANG BA 'BYUNG BA'I BU GA DOD PA GANG
YIN PA BUD MED DE NI SKYE BO BLUN PO YIS DGA' BA'I RGYU'I DON

@032B DU NYE BAR BRTAGS NAS BLO PHYIN CI LOG GIS BUD MED LA
CHAGS PAR ZAD DO, ,GNYIS PA LA BZHI, BUD MED KYI LUS LA CHAGS
PA SPYIR DGAG PA DANG, KHA DOG DANG DBYIBS LA CHAGS PA DGAG PA
DANG, DES NA BUD MED KYI LUS LA CHAGS PAR MI RIGS PA DANG, BUD

MED LA BSTOD PA'I GANG ZAG SMAD PA'O, ,DANG PO NI, KHYOD BDAG
NYID KYIS BUD MED KYI BSHAD GCI SOGS SO SOR MI GTZANG BAR
MTHONG NAS NI MI GTZANG BA DE 'DUS PA'I LUS LA JI LTA BUR YID
DU 'ONG BA NYID DU 'GYUR, RGYU DANG NGO BO DMAN PA NI KHRAG
DANG KHU BA

'DRES PA'I SA BON MI GTZANG BA'I SNYING POS SKYED PA MI GTZANG
BA'I GZUGS SU SHES BZHIN DU 'DI LA 'DOD PA DANG LDAN PA GANG
GIS CHAGS MI GTZANG BA'I PHUNG PO MI GTZANG BA DE'I RLAN GYIS
BRLAN PA'I PAGS PAS GA-YOGS PAR GANG NYAL BA DE NI BUD MED
DANG LTO

BA SPRAD DE NYAL BAR ZAD PAS BUD MED DANG NYAL BA NI MI GTZANG
BA DANG LTO BA SPRAD DE NYAL BA'O, ,GNYIS PA LA GSUM, BUD MED
KYI KHA DOG DANG DBYIBS LA CHAGS PA SPYIR DGAG PA DANG, GZUGS
MDZES PA LA CHAGS PA DGAG PA DANG, BUD

MED KYI LUS DANG 'DRA BAR RANG GI LUS KYANG MI GTZANG BAR BSAM
PA'O, ,DANG PO NI, BUD MED GZUGS BZANG BA DANG GZUGS NGAN NAM
RGAN NAM YANG NA GZHON YANG RUNG BUD MED KYI GZUGS KUN MI
GTZANG NA KHYOD CHAGS PA KHYAD PAR GANG LA SKYE STE, CHAGS

PA'I GZHI MED PA'I PHYIR RO, ,GNYIS PA LA GNYIS, CHAGS PAR MI
RIGS PA DANG, SMAD PAR RIGS PA'O, ,DANG PO NI, GAL TE MI
GTZANG BA'I GONG BU KHA DOG BZANG ZHING SHIN TU GSAR LA DBYIBS
LEGS KYANG DE LA CHAGS PAR MI 'OS PA LTAR BUD MED KYI GZUGS

@033A *, ,LA'ANG DPE STE DUS RTAG TU DE BZHIN DU CHAGS PAR MI
'OS SO, ,KHONG RUL PA PHYI ROL PAGS PAS GA-YOGS PA RO MYANGS
'DI YI RANG BZHIN NI MI GTZANG BA SHIN TU MI BZAD PAR SNANG
BZHIN DU JI LTA BUR NA MTHONG BAR MA GYUR PAGS

PA 'DI YANG MI GTZANG STE RAL GA BZHIN DU LAGS NA, 'DUG PA MIN
GYIS MI GTZANG BA'I RANG BZHIN DU GNAS PA'I PHYIR RO, ,PHYIR
DOR BA'I MI GTZANG BA'I PHUNG PO'I PAGS PA LTAR JI LTA BUR NA
GTZANG MAR 'GYUR TE MI GTZANG BA BZHIN NO, ,GNYIS PA NI, MI
GTZANG  

BAS GANG BA'I BUM PA NI PHYI ROL BKRA YANG SMAD PAR BYA BA YIN
PA LTAR MI GTZANG BA'I RANG BZHIN GYI LUS MI GTZANG BAS GANG
BA CIS MI SMAD SMAD PAR RIGS KYI CHAGS PAR MI RIGS SO, ,GAL TE
KHYOD NI PHYIR DOR BA'I MI GTZANG BA LA SMOD PA DANG, DRI DANG
PHRENG BA DANG

BZA' BTUNG NI GTZANG MA'ANG MI GTZANG BAR BYED PA GANG YIN
PA'I LUS NI CI'I PHYIR MI SMAD SMAD PAR RIGS KYI BSTOD PAR MI
RIGS SO, ,GSUM PA NI, JI LTAR RANG GZHAN DAG GI PHYI ROL GYI
MI GTZANG BA SMAD PAR BYA BA LTAR DE BZHIN DU RANG DANG GZHAN
DAG GI MI

GTZANG BA GZUGS KO STE GZUGS NI CIS MI SMAD KHYAD PAR CUNG ZAD
KYANG MED PA'I PHYIR RO, ,GSUM PA NI, LUS MI GTZANG BA YIN PA
DE BAS NA PHYI DANG NANG GI NYID LA STE GZHAN DANG RANG GI LUS
LA 'DOD CHAGS DANG 'BRAL BAR RIGS PA MIN NAM RMA DGU DAG NAS
'DZAG

PA CAN GYI MI GTZANG BA BDAG NYID KYIS NYIN RE BZHIN DU MNGON
SUM DU 'KHRU BAR BYED KYANG LUS MI GTZANG BAR MI RTOGS NA
RGYAL PO KHYOD LA MI SDUG PA SGOM PA'I THABS BSHAD PAS CI ZHIG
PHAN ZHES MI GTZANG BAR MI RTOGS PAR MI RIGS ZHES GDAMS PA'O,
,

@033B BZHI PA NI, GANG NGAG MI GTZANG BA'I BUD MED KYI LUS 'DI
LA CHAGS NAS RTOGS, CHOS KYIS BSTOD PA'I SNYAN DNGAGS PAD-MA
DANG ZLA BA DANG AUD-PAL LA SOGS DANG 'DRA BA'I TSIG SBYOR
BYED PA NI AE MA'O GZU LUMS NI NGO TSA MED PA DANG, AE MA'O
BLUN PA NI MI SHES PAS

KUN NAS BSLANG BA'O, ,AE MA'O MKHAS PA'I SKYE BOS KHROL DU
RUNG LA MI SHES MUN PAS SGRIBS PA'I SEMS CAN 'DI NI PHAL CHER
YANG BUD MED LA CHAGS PA'I 'DOD PA'I DON DU SLOB DPON DANG,
SLOB MA DANG, MDZA' SHES SOGS DANG RTZOD PA 'BYUNG BA NI MI
GTZANG

BA'I DON DU KHYI RNAMS RTZOD PA BZHIN NO, ,GSUM PA BUD MED LA
CHAGS PA BDE BA'I RGYU YIN PA DGAG PA NI, MDZA'? CAN GA-YAN PA
PHRUGS NA CUNG ZAD PHAN PA'I BDE BAR 'GYUR BA LTAR SNANG YANG
PHRUGS PA'I BDE BA DE BAS GA-YAN PA MED NA BDE BA DE BZHIN DU
'JIG

RTEN YUL LA LA DON GNYER GYI 'DOD PA DANG LDAN PA 'DOD PA LA
LONGS SPYOD PAS BDE BA LTAR SNANG YANG 'DOD PA MED PA DE BAS
KYANG BDE BAS 'DOD PA LA CHAGS PA DANG BRAL BA LA 'BAD PAR
BYA'O, ,GSUM PA MI GTZANG BA SGOMS PA'I 'BRAS BU NI, GAL TE DE
LTAR LUS MI GTZANG

BA'I RANG BZHIN BRTAGS NA KHYOD THOG MA NAS 'DOD CHAGS DANG
BRAL BA MA GRUB KYANG 'ON KYANG JE CHUNG JE CHUNG DU SONG NAS
'DOD CHAGS SRABS PA YIS BUD MED LA CHAGS PAR MI 'GYUR RO,
,BZHI PA LINGS DGAG PA LA GSUM, SROG GCOD SPANG BA DANG, GZHAN
LA SKRAG PA SKYED PA DANG SPANG BA DANG, DGA' BA SKYED PA
BSTEN PA'O, ,

DANG PO NI, RANG NYID TSE RABS GZHAN DU SROG GCOD KYI RGYU
MTHUN DANG RNAM SMIN GYI 'BRAS BU TSE THUNG BA DANG, 'JIGS PA
MED PA DANG SDUG BSNGAL CHE BA DANG, DMYAL BA'I RGYU NI MI ZAD
PA RI DVAGS LA LINGS YIN TE DE LTA BAS NA RTAG TU GSOD MED
BRTEN PAR MDZAD

@034A *, ,CIG ,GNYIS PA NI, YAN LAG THAMS CAD MI GTZANG BAS
BSKUS PA'I SPRUL GDUG PA KHA NAS KYANG DUG 'DZAG PA GZHAN LA
GNOD PA DANG, 'TSE BA LTAR GANG ZAG GANG LA BRTEN NAS LUS CAN
SKRAG PAR 'GYUR BA DER NGAN

PA YIN PAS RNAM PA THAMS CAD DU SPANG BAR BYA'O, ,GSUM PA NI,
CHAR SPRIN CHEN PO LANGS PA NA ZHING PA RNAMS NI DGA' BA SKYE
BA JI LTA BAR RGYAL PO LA SOGS PA GANG LA BRTEN NAS LUS CAN
RNAMS DGA' BAR 'GYUR BA DER SPYOD PA BZANG PO CHOS KYI SPYOD

PA YAN PAS RNAM PA THAMS CAD DU BSTEN PAR BYA'O, ,GSUM PA CHOS
MIN SPANGS NAS CHOS SGRUB PA'I DON BSDU BA NI, SNGAR MANG DU
BSHAD PA DE BAS NA RANG GZHAN LA GNOD PA'I CHOS MIN SPANG BAR
BYA STE DUS RTAG TU GA-YOL BA MED PAR RANG GZHAN

LA PHAN PA'I CHOS BSTEN PAR MDZOD CIG CES BLANG DOR GYI GNAS
MDOR BSDUS NAS GDAMS PA'O, ,GSUM PA YANG NGES LEGS RGYU 'BRAS
BSHAD PA LA BZHI, BLA NA MED PA'I BYANG CHUB KYI RGYU'I GTZO
BO GSUM DU BSDUS NAS DE LA BSLAB PA DANG, SANGS RGYAS

KYI MTSAN SO GNYIS 'GRUB PA'I RGYU LA BSLAB PA DANG, DPE BYAD
KYI RGYU 'BRAS 'DIR RGYAS PAR MA SMOS PA'I RGYU MTSAN DANG,
SANGS RGYAS DANG 'KHOR LOS BSGYUR BA'I RGYAL PO'I MTSAN DPE'I
KHYAD PAR RO, ,DANG PO NI, RGYAL PO BDAG NYID DANG NI 'JIG
RTEN 'KHOR BAR GNAS PA'I

SEMS CAN 'DIS BLA NA MED PA'I BYANG CHUB THOB 'DOD NA BLA NA
MED PA'I BYANG CHUB DE'I RTZA BA SEMS CAN THAMS CAD KYI DON DU
BLA NA MED PA'I BYANG CHUB THOB PAR 'DOD PA'I KUN RDZOB PA'I
BYANG CHUB KYI SEMS RKYEN BZHI DANG, RGYU BZHI DANG, STOBS
BZHIS SGRUB PA'I RI DBANG RGYAL

@034B PO LTAR BRTAN PA DANG DE'I RGYU'I GTZO BO PHYOGS MTHAS
GTUGS PA'I SEMS CAN LA DMIGS NAS SDUG BSNGAL DANG BRAL 'DOD
KYI SNYING RJE DANG, MTHA' GNYIS LA MI BRTEN PA MTHA' BRAL
RTOGS PA'I YE SHES LAGS PAS RGYU'I GTZO BO GSUM LA BSLAB PAR
BYA'O, ,

SLOB DPON ZLA BA GRAGS PAS, DBU MA LA 'JUG PA LAS RGYAS PAR
GTAN LA PHAB CING, TSIG GSAL DU, DE LA ZHAL 'PHANGS NAS BSDUS
TE BSTAN PA NI, DGOS 'BREL GYI THAD DU, DBU MA LA 'JUG PA LAS
BSTAN PA'I TSUL GYIS SEMS PA SKYED PA DANG PO

GNYIS SU MED PA'I YE SHES KYIS BRGYAN PA, SNYING RJE CHEN PO
SNGON DU 'GRO BA, ,DE BZHIN GSHEGS PA'I YE SHES 'BYUNG BA'I
RGYUR GYUR PA THOG MAR MDZAD NAS, MTHAR SHES RAB KYI PHA ROL
TU PHYIN PA'I TSUL PHYIN CI MA LOG PA THUGS SU CHUD PAR GYUR
PA, SLOB

DPON KLU SGRUB KYIS GZHAN KHONG DU CHUD PAR BYA BA'I PHYIR
SNYING RJES BSTAN BCOS MDZAD CES MGON PO KLU SGRUB KYI THOG MA
TSOGS SBYOR GYI SKABS SU RGYU GSUM THUGS SU CHUD PA MDZAD NAS,
MTHAR SA DANG PO'I TSE, SHES RAB KYI PHA ROL TU PHYIN PA'I
TSUL STONG

PA NYID KYI DON MNGON SUM DU RTOGS PAR GSUNGS PA LTAR, BLA NA
MED PA'I BYANG CHUB KYI RGYU'I GTZO BO BSDUS NAS BSTAN PA'O,
,'DI DAG THOG MAR RGYUD LA SKYED PA DANG, SKYES NAS NYAMS SU
LEN PA'I TSUL LA RNAMS NI RGYAS PAR SHES 'DOD NA, RJE

RIN PO CHE NYID KYIS MDZAD PA'I SPYOD PA SPYI LA BSLAB PA
DANG, PHAR PHYIN THA MA GNYIS LA BSLAB PA LAS SHES PAR BYA'O,
,GNYIS PA LA GNYIS, NYAN PAR SKUL BA DANG, BSHAD PA DNGOS SO,
,DANG PO NI, RGYAL PO CHEN PO ZHES BOS NAS SKYES BU

@035A *, ,CHEN PO NYID KYI MTSAN SUM CU RTZA GNYIS KYIS JI
LTAR KHYOD KYI SKU BRGYAN PAR 'GYUR BA MTSAN GYI RGYU DANG,
'BRAS BU MTSAN DANG, RGYU 'BRAS KYI 'BREL PA DE DAG LTA BU
GSAN PAR MDZOD CIG CES GDAMS SO, ,GNYIS PA NI,

SKU GDUNG GI SNYING PO CAN DANG, SANGS RGYAS KYIS BYIN GYIS
BRLABS PA DANG, DKAR PO'I CHOS RNAMS BSAGS PHYIR DANG, ,SDIG
PA'I LAS RNAMS SPANGS PA'I PHYIR, ,SANGS RGYAS BCOM LDAN 'DAS
NYID LA, ,MCHOD RTEN ZHES KYANG MNGON PAR BRJOD,

CES 'BYUNG BA LTAR SANGS RGYAS DNGOS LA GSUNGS PA'I MCHOD RTEN
DANG, GZHAN YANG MCHOD BYA PHA MA DANG MKHAN PO DANG, SLOB
DPON DANG NAD PA SOGS DANG 'PHAGS PA'I DGE 'DUN DANG, RGAN
RABS RNAMS NI LEGS PAR BKUR BAS GZHAN GYIS ZIL

GYIS MI NON PA'I GZI BRJID KYI DPAL DANG LDAN PA PHYAG ZHABS
KYI MTHIL RTZIBS STONG LTE BA MU KHYUD RDZOGS PA'I 'KHOR LO
YI, ,RTAGS KYIS MTSAN PA'I 'KHOR LOS BSGYUR BAR 'GYUR LA,
RGYAL PO KHYED KYIS CHOS LA RTAG PAR NI JI LTAR KHAS

BLANGS PA'I YI DAM YANG DAG PAR BLANG BA BRTAN PAR MDZOD CIG
,DES NI RKANG MTHIL SA LA MNYAM PAR 'BAG PAS SHIN TU ZHABS
GNAS PA'I BYANG CHUB SEMS DPAR 'GYUR BA LAGS PAS DE LA BSLAB
PAR BYA'O, ,SBYIN PA DANG SNYAN PA'I TSIG

DANG NI PHAN PA DANG DON GCIG SPYOD PA YIS SDU BA BZHIS DPAL
LDAN PHYAG SOR DANG BA'I RGYAL PO LTAR DRA BA YIS 'GREL PA'I
PHYAG RIS CAN DU 'GYUR BA DANG, GZHAN LAS BZA' BA DANG NI BTUD
PA MCHOG RAB TU MANG PO BYIN PA YIS DPAL

@035B LDAN PHYAG DANG ZHABS GNYEN ZHING 'JAM LA GZHON SHA CHE
BA DANG, SKU CHE ZHING PHYAG ZHABS KYI RGYAB BZHI DANG PHRAG
PA'I PHYOGS THAL GONG GNYIS DANG, LTAG PA'I PHYOGS BDUN YANG
SHAS KHENGS PAS MTHO BAR 'GYUR BA DANG, GZHAN LA 'TSE BA MED
PA DANG, BSAD

PAR 'DOD PA THAR BAR BYA BAS, LTA NA SDUG PA'I SKU MDZES PA
DANG, YA YO MED PAS DRANG ZHING CHE BA DANG TSE RANG BA DANG,
SOR MO RING BA DANG, ZHABS KYI BZHI CHA PHYIR 'PHAGS PAS RTING
PA YANGS PA DAG TU 'GYUR BA DANG, YANG DAG PAR BLANGS PA'I
CHOS KYI

TSIG DON RNAMS SPEL BAS DPAL LDAN MDOG BZANG ZHING ZHABS KYI
LONG BU MI MNGON PA DANG BA SPU GYEN DU RE RE NAS GA-YAS SU
PHYOGS PAR MTSAN PAR 'GYUR BA DANG, SHES BYA'I GNAS RIG PA
DANG BZO LA SOGS PA'I LAS RANG GUS SLOB PA'I DUS SU

GUS PAR LEN PA DANG, GZHAN LA YANG DE LTAR SBYIN PAS KHYOD
BYIN GYIS PHRA ZHING RIMS KYIS BZHOL BAS RI DVAGS AE NA-YA
YA'I BYIN PA DANG, DRAN PA BZANG BAS YID RNO BA DANG, RNAM
DPYOD KYI SHES RAB CHEN POR 'GYUR BA DANG, RANG GI NOR BDOG PA
GZHAN GYIS

BSLANGS PAR GYUR NA MYUR DU BTANG BA'I YI DAM BCAS PA'I, BRTUL
ZHUGS KYIS PHYAG RGYAS SHING RING BA DANG, SKU'I ZO MDOG BDE
BA DANG, 'JIG RTEN GYI RNAM PAR 'DREN PA NYID DU 'GYUR BA
DANG, GNYEN BSHES PHAN TSUN BYA BA DAG YANG DAG PAR SDUMS PA

BYAS PA YIS GLANG PO CHE DANG RTA CANG SHES LTAR DPAL LDAN
'DOMS KYI SBA BA NI SGRUBS SU NUB PA'I DAM PAR 'GYUR BA DANG,
KHANG BZANG DANG NI GTING? BDAG BDE ZHING BZANG RAB TU PHYIN
PAS GSER NI BTZOM DRI MA MED PA BYI DOR LEGS PAR BYAS PA SHIN
TU

@036A *, ,'JAM PA'I 'DOG 'DRA BAR 'GYUR BA DANG, RGYAL SRID LA
SOGS PA'I BLA NA MED PA'I DBANG BYIN ZHING, RIGS PAR BLA MA'I
BKA' BZHIN DU RJES SU 'JUG PAS DPAL LDAN PA SPU'I KHUNG BU RE
RE NAS GNYIS LA SOGS PAR

MI SKYE BAR BA SPU NYAG RE DANG, ZHAL GYI SLIN MTSAMS MDZOD
PUS BRGYAN PAR 'GYUR BA DANG, THOS PA'I DUS SU SNYAN ZHING
BSAMS PA'I DUS DGA' BA SMRAS PA DANG, GZHAN GYIS LEGS PAR
SMRAS PA DANG MTHUN PAR BYAS PAS KHYOD NI DPUNG MGO ZLUM PA
DANG,

RO STOD RGYAS SHING 'PHEL GA CHE BA SENG-GE 'DRA BAR 'GYUR BA
DANG, NAD PA RNAMS LA RIM GRO DANG NAD GA-YOG LA SOGS PA BYAS
TE, GSOS PAS DBUNG MGO PHAN TSUN GYI BAR SHAS KHENGS PA THAL
GONG RGYAS PA DANG, 'PHRAL 'KHRUL MED PAR BRTAN PAS BDAG

NYID RNAL DU GNAS PA DANG NAD PA LA SMAN BYIN PAS ZAS RO BRO
BA'I MCHOG TU 'GYUR BA DANG, CHOS DANG MTHUN PA'I BYA BA LA
THOGS DRANGS ZHING GTZO BO BYAS PAS KHYOD KYI GTZUG TOR LEGS
PAR GNAS PA DANG, SKU SHING NA-YA GRO TA LTAR 'DOM DANG YAN
MAN DU

MNYAM PAS CHU ZHENG GAB PA DAG TU 'GYUR BA DANG, GZHAN LA TSIG
BDEN LA 'JAM PA DAG YUN RING PO'I DUS SU BRJOD PA YIS MI'I
DBANG PO KHYED KYI, LJAGS YANGS SHING GSUNG TSANGS PA YI NI
DBYANGS DANG LDAN PAR 'GYUR BA DANG, JI SKAD BSHAD PA'I

BDEN PA'I TSIG MKHYEN PAR BGYIS NAS YUN RING PO'I DUS SU BRJOD
PA YIS 'GRAM PA SENG-GE'I LTA BU DANG, DPAL LDAN GZHAN GYIS
THUB PAR DKA' BAR 'GYUR BA DANG, SEMS CAN GZHAN LA LHAG PAR
GUS PA DANG, BKUR STI DAG GANG LA GANG 'OS

@036B PA JI LTAR RIGS PAS RJES SU 'JUG PAS TSEGS NI SHIN TU
DKAR BA DANG, SPA BAS MDOG LDAN DANG MTHO DMAN MED PAS MNYAM
PA'I TSEMS SU 'GYUR BA DANG, TSIG BDEN PA DANG PHRA MA MED
PA'I TSIG NI YUN RING PO GOMS PA YIS DPAL LDAN TSEMS NI BLA
'OG

NYI SHU NYI SHU YOD PAS BZHI BCU THAM PA DANG, TSEMS KYI BAR
MA DED PAS MNYAM PAR THAGS KYANG BZANG BAR 'GYUR BA DANG,
CHAGS PA DANG SDANG BA DANG RMONGS PA MED CING BDE BA DANG
LDAN 'DOD KYI BYAMS PAR SEMS CAN LA BLTAS PA YIS SPYAN NI 'OD
DANG LDAN

PA'I BKRAG CAN DANG, MTHON MTHING LA BRDZI MA GANG CING MA
'DES LA GZHOL BAS BRDZI MA PA'I LTA BUR 'GYUR RO, ,DON BSDU BA
NI, DE LTAR MDOR NA MTSAN GYI RGYUR BCAS PA'I SUM CU RTZA
GNYIS PO DE DAG NI SKYES BU SENG GE CHEN PO'I MTSAN RNAMS LEGS

PAR MKHYEN PAR MDZOD, DE'I RGYU SGRUB PA LA GUS PAR BYA LA
RGYU SGRUB PA'I TSE YANG RGYU 'BRAS KYI 'BREL PA DANG, 'BRAS
BU'I KHYAD PAR LA SMON LAM DRI MA MED PAS MTSAMS SBYAR BAR BYA
BA YIN NO, ,GSUM PA NI, DPE BYAD BZANG PO BRGYAD CU NI THUN
MONG GI RGYU SEMS

CAN BDE BA DANG LDAN 'DOD KYI BYAMS PA'I RGYU MTHUN LAS BYUNG
BA YIN LA, SO SOR NGES PA'I RGYU GZHUNG NI MANGS DOGS PA YIS
RGYAL PO KHYOD LA RGYAS PAR MA BSHAD DO, ,THUN MONG GI RGYU LA
'BAD PAR MDZOD CIG CES DON GYIS BSTAN TO, ,BZHI PA LA GSUM,

'BRAS BU'I KHYAD PAR DANG, RGYU'I KHYAD PAR DANG, DPE BSHAD
PA'O, ,DANG PO NI, SANGS RGYAS DANG 'KHOR LOS BSGYUR BA'I
MTSAN DANG DPE BYAD LA KHYAD PAR CI YOD CE NA, 'KHOR LOS
BSGYUR BA THAMS CAD LA MTSAN DPE 'DI DAG 'O LA SPYI TZAM YOD
PAR 'DOD MOD GYI

@037A *, ,SANGS RGYAS RNAMS KYI DANG KHYAD PAR SHIN TU CHE
STE, MI MTHUN PHYOGS KYI DRI MA MED PAS DAG PA DANG YID DU
'ONG BAS MDZAS PA DANG SGRIB BYED MED CING CHA THAMS CAD KYIS
THAMS CAD DU YONGS SU RDZOGS PAS GSAL BA NI SANGS RGYAS

RNAMS KYI CHAR YANG MI PHOD DO, ,GNYIS PA NI, DE GNYIS KYI
RGYU CHES KHYAD PAR ZHUGS PA YIN TE, 'KHOR LOS BSGYUR BA'I
MTSAN DANG NI DPE BYAD BZANG PO GANG DAG CIG YOD PA DE DAG
THUB PA'I DBANG PO LA SEMS DANG BA'I RGYU'I YAN LAG GCIG LAS

KYANG BYUNG BAR BSHAD PA YIN LA, 'KHOR BSGYUR GYI MTSAN DPE
RDZOGS PA'I RGYU DE DAG BSKAL PA BYE BA BRGYA PHRAG NI GCIG TU
BSAGS PA'I DGE BAS KYANG SANGS RGYAS KYI BA SPU'I KHUNG BU
GCIG KYANG RDZOGS PAR SKYED PAR NUS PA MIN NO, ,GSUM PA

NI, NYI MA RNAMS KYIS 'JIG RTEN NA NYIN MOR BYED PA'I 'OD BYED
PA DANG, SRIN BU ME KHYER RNAMS DANG BAG TZAM 'DRA BA LTAR
SANGS RGYAS RNAMS KYI MTSAN YANG NI 'KHOR LOS BSGYUR BA RNAMS
DANG 'DRA BA NI DPE DE LTAR RO, ,LE'U'I MTSAN NI, ,RGYAL PO LA

GTAM BYA BA RIN PO CHE'I 'PHRENG BA LAS, MNGON MTHO NGES LEGS
RGYU 'BRAS SPEL MAR BSTAN PA ZHES BYA BA STE LE'U GNYIS PA'I
'GREL PA'O,, ,,GNYIS PA BLA NA MED PA'I BYANG CHUB KYI RGYU
TSOGS GNYIS LA BSLAB PAR GDAMS

PA LA DRUG ,TSOGS SU 'GYUR BA'I TSUL DANG, 'BRAS BU GANG GI
TSOGS YIN PA DANG, TSOGS GNYIS GSOG PA LA SKYID LUG MI BYA BAR
GDAMS PA DANG, TSOGS GNYIS KYI NGO BO DANG, TSOGS GNYIS KYI
YAN LAG DANG, TSOGS GSOG PA LA

@037B PHAN YON 'BYUNG BA'I TSUL LO, ,DANG PO LA BZHI, RGYAL PO
LA NYAN PAR SKUL BA DANG, BSOD NAMS KYI TSOGS MTHA' YAS PA'I
TSUL DANG, YE SHES KYI TSOGS MTHA' YAS PA'I TSUL DANG, DE
GNYIS KYI 'BRAS BU MTHA' YAS PA'O, ,DANG PO NI, RGYU'I GTZO

BO'I DBANG DU BYAS NAS GSUM DU BSHAD KYI, BLA NA MED PA'I
BYANG CHUB KYI RGYU MTHA' DAG TSOGS GNYIS SU 'DUS PAS 'DIR DE
'CHAD PA'O, ,LUS NGAG GI LAS DE LTA BU DANG LDAN NA, SANGS
RGYAS KYI GO 'PHANG THOB NAS MTSAN DE LTA BU CAN DU 'GYUR RO
ZHES BSHAD

KYI, BSOD NAMS JI TZAM GYIS DE DAG TU 'GYUR BAR NI MA BSHAD
PAS, DE 'CHAD PA NI, ,BSOD NAMS BSAM GYIS MI KHYAB PA LAS JI
LTAR SANGS RGYAS KYI MTSAN 'BYUNG BA SNGAR MA BSHAD PAS RGYAL
PO CHEN PO ZHES POS NAS GSON ZHIG CES BSKUL BA'O, ,DE YANG 

THEG PA CHEN PO'I LUNG CHEN PO LAS GSUNG PA DE BZHIN DU BSHAD
PAR BYA'O, ,GNYIS PA LA GNYIS, DNGOS DANG, TSAD MED KYANG GDUL
BYA'I SEMS NGOR TSAD DANG LDAN PAR BSTAN PA'O, ,DANG PO LA
LNGA, RANG RGYAL SOGS KYI BSOD NAMS BCUR BSGYUR BA'I TSOD KYIS
THUB PA'I BA

SPU'I BU GA GCIG 'GRUB PA DANG, BA SPU'I BU GA THAMS CAD 'GRUB
PA'I BSOD NAMS BRGYA 'GYUR GYIS DPE BYAD GCIG 'GRUB PA DANG,
DPE BYAD THAMS CAD SKYED PA'I BSOD NAMS BRGYA 'GYUR GYIS MTSAN
GCIG 'GYUR BA DANG, MTSAN THAMS CAD

SKYED PA'I BSOD NAMS STONG 'GYUR GYIS MDZOD SPU 'GRUB PA DANG,
DE SKYED PA'I BSOD NAMS STONG PHRAG BRGYAR BSGYUR BAS GTZUG
TOR 'GRUB PA'O, ,DANG PO NI, 'JIG RTEN KHAMS KUN NA BZHUGS
PA'I RANG SANGS RGYAS KUN RGYU GANG LAS BYUNG BA

@038A *, ,DANG, THEG PA DMAN PA'I 'PHAGS PA SLOB PA BDUN DANG
MI SLOB PA RGYU GANG LAS BYUNG BA DANG 'JIG RTEN PA MA LUS KUN
GYI BDE 'GRO SKYED PA'I BSOD NAMS 'JIG RTEN DPAG TU MED

PA BZHIN DU DPAG MED GANG YIN PA DE BCUR SGRES PAR GYUR PA
YIS, SANGS RGYAS KYI BA SPU'I BU GA GCIG 'GRUB STE SANGS RGYAS
KYI BA SPU'I BU GA NI THAMS CAD BSOD NAMS DE DANG 'DRA BAS
'BYUNG BAS SO, ,GNYIS PA NI, BA SPU'I BU GA THAMS CAD

NI SKYED PAR BYED PA'I BSOD NAMS GANG YIN PA DE DAG BRGYAR NI
BSGYUR BA YIS DPE BYAD BZANG PO GCIG TU BZHED LA, BSOD NAMS DE
SNYED DE SNYED KYI RGYAL PO ZHES POS NAS, DPE BYAD BZANG PO NI
CI'I MTHAR PHYIN TE JI LTA BUR DPE BYAD BRGYAD CU'I BAR DU
'BYUNG BAR 'GYUR

RO, ,GSUM PA NI, DPE BYAD BZANG PO BRGYAD CU'I DAG 'GRUB PA'I
BSOD NAMS KYI TSOGS GANG YIN PA DE DAG BRGYA NI BSGYUR BA YIS
SKYES BU CHEN PO'I MTSAN GCIG GO ,BZHI PA NI, MTSAN SUM CU
RTZA GNYIS 'GRUB PA'I RGYU BSOD NAMS RGYA CHEN PO GANG YIN PA

DE DAG STONG DU BSGYUR BA YIS ZLA BA NYA 'DRA'I MDZOD SPU'O,
,LNGA PA NI, MDZOD SPU 'GRUB PA'I NI BSOD NAMS DE DAG STONG
PHRAG BRGYAR NI BSDOMS PA YIS SPYI GTZUG LTAR NI MI SNANG BA
SKYOB PA'I GTZUG TOR SKYED PAR BYED DO, ,GNYIS PA NI, DE LTAR
SANGS RGYAS KYI YON

TAN 'GRUB PA'I BSOD NAMS TSAD MED KYANG JI LTAR 'JIG RTEN PA'I
BSOD NAMS PHYOGS BCUR SGRES PA MA LUS PA BRJOD PA LTAR SANGS
RGYAS KYI YON TAN CHAD BZUNG BAR MI NUS KYANG GDUL BYA'I BSAM
NGOR GDUL BYA GZHUG PA'I CHED DU TSAD DANG LDAN PAR BAG

@038B TZAM BRJOD PA'O, ,GSUM PA NI, GANG GI TSE SANGS RGYAS
KYI GZUGS SKU YI RGYU YANG DE LTAR 'JIG RTEN MTHA' YAS PA
BZHIN DU GZHAL DU MED PA DE'I TSE CHOS SKU'I RGYU LTA LA LA
ZHIG CI LTAR GZHAL DU YOD MTHA' YAS PA'I PHYIR RO, ,BZHI PA
NI, SHING NA-YA GRO TA'I SA BON

PHRA MO LAS, SDONG PO YAL 'DAB RGYAS PA'I GRIB MA LA RGYAL PO
DPUNG GI TSOGS YAN LAG BZHI DANG BCAS PA SHONG ZHING CHAR YANG
SKYOB PAR BYED PA SKYE BA BZHIN DU 'BRAS BU THAMS CAD KYI NI
RGYU CHUNG NGU YANG 'BRAS BU RGYA CHAN PO SKYED PAR 'GYUR NA
SANGS RGYAS KYI RGYU NI DPAG

MED LA 'BRAS BU DPAG TU YOD PA BSAM THAG BCAD DE, 'DI TZAM
ZHIG TU ZAD DO ZHES BSAM PAR MI NUS PA'I PHYIR RO, ,GNYIS PA
NI, 'BRAS BU GANG GI RGYU'I TSOGS YIN ZHE NA, SANGS RGYAS
RNAMS KYI GZUGS KYI SKU NI TSOGS GNYIS BSHAD PA 'DI BSOD NAMS

KYI TSOGS LAS 'BYUNG BA STE CHOS KYI SKU NI MDOR BSDUS NA
RGYAL PO ZHES BOS NAS YE SHES KYI TSOGS LAS 'KHRUNGS PA DE LTA
BAS NA TSOGS 'DI GNYIS 'BRAS BU SANGS RGYAS NYID NI 'THOB PA'I
RGYU YIN PAS SANGS RGYAS MYUR DU THOB PAR 'DOD PAS RGYU DE LTA

BUS 'GRUB PAR 'GYUR BAS, MDOR NA BSOD NAMS DANG YE SHES KYI
TSOGS 'DI NI RTAG TU BSTEN PAR MDZOD CIG CES GDAMS TE, TSIGS
BCAD DANG POS 'BRAS BU GANG GI RGYU TSOGS YIN PA DANG, GNYIS
PAS TSOGS DE GNYIS BSTEN PAR GDAMS

PA'O; ;RIGS PA DRUG CU PA'I BSNGO BA'I SKABS SU, BSTAN BCOS
KYI LUS MDOR BSDUS NAS BSTAN PA LTAR SHES PAR BYA STE, PHUNG
PO DANG GANG ZAG CHOS CAN, RANG BZHIN GYIS STONG STE, RTEN
'BREL YIN PA'I PHYIR, CES PA'I SBYOR BA SKOR GCIG PO DE'I

@039A *, ,PHYOGS CHOS RTOGS PA'I TSAD MA DE NYID YANG DANG
YANG DU GOMS PAR BYAS ZHING DE'I GSAL BA'I DBYE BA RTEN 'BREL
RGYU 'BRAS MTHA' YAS PA'I MDOR LEN PHYIN CI MA LOG PA LAM GYI
GNAS SKABS SU GOMS PAR BYAS PA LAS

BSOD NAMS KYI TSOGS SU 'GYUR ZHING, RTAGS DE'I BSGRUB BYA
RTOGS PA'I TSAD MA DE'I 'BRAS BU YE SHES KYI TSOGS KYI THABS
SU 'GYUR BA YIN NO, ,THABS KYI CHA RGYA CHEN PO DE DAG GIS
BRGYAN NAS BSGRUB BYA RTOGS PA'I TSAD MA DE'I RGYUN LAM DUS SU
GOMS

PAR BYAS PA LAS, YE SHES KYI TSOGS SU 'GYUR ZHING TSOGS DE
GNYIS KYI 'BRAS BU GZUGS SKU DAM PA DANG, CHOS SKU DAM PA
GNYIS SU 'GYUR BA YIN NO, ,GZHI LTA BA GTAN LA 'BEBS PA'I TSE
BDEN PA GNYIS TSA REG DANG GRANG REG LTAR MA

SONG BAR ZUNG 'JUG TU MA SHES NA LAM GYI TSOGS GNYIS DANG,
'BRAS BU SKU GNYIS KYI RNAM GZHAG LEGS PAR MI SHES PAS BDEN PA
GNYIS KYI RNAM DBYE LA MKHAS PAR BYA'O, ,KUN RDZOB RANG LUGS
LA TSAD MAS GRUB PA'I RNAM GZHAG LEGS

PAR MA SHES NA GZUGS SKU GNYIS SANGS RGYAS RANG RGYUD KYIS MA
BSDUS PA'I GDUL BYA'I GZHAN SNANG LA BZHAG DGOS PA SOGS GRUB
MTHA' NGAN PA RNAMS 'BYUNG BA YIN NO, ,'DI DAG RNAM GZHAG
RGYAS PAR THEG PA CHEN PO RGYUD BLA MA'I BSTAN BCOS

KYI RNAM BSHAD NA GTAN LA PHAB YOD PAS DER LTA BAR BYA'O,
,GSUM PA LA GSUM, MDOR BSTAN PA DANG, RGYAS PAR BSHAD PA DANG,
DON BSDU BA'O, ,DANG PO NI, SANGS RGYAS BSGRUB PA LA TSOGS
MTHA' YAS PA DE TZAM BSAG DGOS NA SUS NUS SNYAM DU ZHUM PAR

@039B MI BYA STE, BLA NA MED PA'I BYANG CHUB SGRUB PA'I BSOD
NAMS KYI TSOGS NI GSOG PA 'DI LA BGYID LUG PAR MI BYA'O, ,LUS
SEMS KYI SDUG BSNGAL MTHA' YAS PA NYAMS SU MYONG MI DGOS PAR
TSOGS BDE BLAD TU GSOG NUS PA'I RIGS PA DANG NI LUNG DPYAD PA

GSUM GYIS DAG PA'I DES PA BRTAN PO SKYED PA RDO RJE GCOD PA LA
SOGS PA TSOGS GSOG PA'I GANG ZAG DBUGS 'BYIN PAR BYED PA'I
RGYU MTSAN 'DI YIS TSOGS GSOG PA LA BROD PA CHEN PO RNYED PAR
'GYUR BA'I PHYIR RO, ,GNYIS PA LA GNYIS, BSOD NAMS

KYI TSOGS LA SGYID LUGS MI BYA BAR GDAMS PA DANG, TSOGS GNYIS
GSOG PA LA SGYID LUG MI BYA BAR GDAMS PA'O, ,DANG PO LA GSUM,
BYANG CHUB TU SEMS BSKYED PA'I BSOD NAMS MTHA' YAS PA DANG,
RGYU DES SANGS RGYAS THOB SLA BA DANG, DPAG MED

BZHI LDAN GYI RGYU MTSAN GYIS SANGS RGYAS THEB SLA BA'O, ,DANG
PO NI, STENG 'OG LA SOGS PA'I PHYOGS RNAMS KUN TU NAM MKHA'
DANG SA DANG CHU DANG ME DANG RLUNG RNAMS JI LTAR MTHA' YAS PA
DE BZHIN DU SDUG BSNGAL CAN GYI SEMS CAN MTHA' YAS PAR 'DOD LA

SEMS CAN MTHA' YAS PA DE DAG NI BYANG CHUB SEMS DPA' SNYING
BRTZE BAS KUN NAS BSLANG NAS SDUG BSNGAL DAG LAS DRANGS PAR
BYAS TE SANGS RGYAS NYID LA DGOD PAR NGES SO, ,GNYIS PA NI,
DAM BCAS PA'I BYANG CHUB SEMS DPA' DE LTAR SEMS

BSKYED BRTAN PAR GNAS PA DE NI MI NYAL BA'AM NYAL YANG RUNG
DAM BCA' DE NYID YANG DAG PAR BLANGS PA NAS BZUNG STE, DGE BA
LA YID MI GTOD PA'I BAG MED PAR 'GYUR KYANG SEMS CAN RNAMS
MTHA' YAS PA'I PHYIR NA SEMS CAN MTHA' YAS PA

@040A *, ,BZHIN DU BSOD NAMS MTHA' YAS PA DUS RTAG PAR GSOG
PAR 'GYUR BAS RGYU MTHA' YAS PA DES NA SANGS RGYAS NYID MTHA'
YAS PA 'THOB MI DKA' BAR SHES PAR BYA'O, ,SPYOD 'JUG LAS, 'GRO
BAR 'DOD DANG 'GRO BA

YI, ,BYE BRAG JI LTAR SHES PA LTAR, ,DE BZHIN MKHAS PAS 'DI
GNYIS KYI, ,BYE BRAG RIMS BZHIN SHES PAR BYA, ,ZHES GSUNGS PA
LTAR, SMON PA DANG 'JUG PA'I BDAG NYID CAN GYI, BYANG CHUB KYI
SEMS RNAM PA GNYIS KYI BSOD NAMS MTHA' YAS

PAS 'BRAS BU MTHA' YAS PA BDE BLAG TU 'GRUB PAR 'GYUR BA'O,
,GSUM PA NI BYANG CHUB SEMS DPA' TSOGS MTHA' YAS PA GSOG PA
DES KO DES NI BYANG CHUB DPAG MED KYANG DPAG TU MED PA RNAM
BZHI YI TSOGS KYIS RING POR MI THOGS PAR JI LTA BUR NA THOB
PAR

MI 'GYUR TE THOB PAR 'GYUR BAR THAL, BYANG CHUB SEMS DPA' GANG
ZHIG DPAG MED KYI DUS SU 'KHOR BAR GNAS PA LUS CAN DPAG TU MED
PA SDUG BSNGAL LAS SGROL BA'I DON DU BYANG CHUB YON TAN DPAG
TU MED PAS BRGYAN PA 'DOD CING TSOGS GNYIS KYIS BSDUS PA'I DGE
BA DPAG

TU MED PA BYAD PA'I PHYIR RO, ,GNYIS PA LA LNGA, TSOGS GNYIS
KYIS LUS SEMS KYI SDUG BSNGAL SEL BA SPYIR BSTAN PA DANG, BSOD
NAMS KYIS LUS KYI SDUG BSNGAL SEL BA DANG, YE SHES KYIS YID
KYI SDUG BSNGAL SEL BA DANG, TSOGS

GSOG PA LA SKYE BO'I RGYU MED PA DANG, SNYING RJE CHEN PO'I NUS
MTHU BSTAN PA'O, ,DANG PO NI, SANGS RGYAS KYI RGYU TSOGS GNYIS
GSOG PA LA SGYID LUG PAR MI BYA STE, BSOD NAMS KYI TSOGS MTHA'
YAS ZHES PA DANG YE SHES KYI TSOGS TMHA'

@040B YAS ZHES PA DES LUS DANG SEMS KYI SDUG BSNGAL DAG MYUR BA
NYID DU SEL BAR BYED PA'I PHYIR, ,'KHOR BA'I RGYU SGRUB PA NYID
LA SGYED LUG PAR RIGS TE, DES RANG LA SDUG BSNGAL MTHAR YAS PA
SKYED PA'I PHYIR RO, ,GNYIS PA NI, TSOGS GSOG PA LA LUS

KYI SDUG BSNGAL MTHA' YAS PA NYAMS SU MYONG DGOS SNYAM DU SGYID
LUG PAR MI BYA STE, SDIG PA BYAS PAS NGAN 'GROR LUS KYI NI SDUG
BSNGAL BKRED SKOM DANG TSA GRANG LA SOGS SDUG BSNGAL MA LUS PA
'BYUNG LA BYANG CHUB SEMS DPA' DES SDIG PA MA BYAS

SHED TSOGS GSOG PA'I BSOD NAMS KYIS SRID PA GZHAN BDE BA 'BA'
ZHIG 'BYUNG GI LUS KYI SDUG BSNGAL CUNG ZAD KYANG DE MED DO,
,GSUM PA NI, TSOGS GSOG PA LA YID KYI SDUG BSNGAL DU MA 'BYUNG
SNYAM DU SGYID LUG PAR MI BYA STE, YOD MED KYI

MTHAR LTA ZHING GNAS LUGS KYI DON LA RMONGS PAS YID KYI SDUG
BSNGAL NI CHAGS YUL DON DU GNYER BA DANG, SDANG BA'I YUL MNON PA
DANG, RGYAL PO DANG GDON LA SOGS PA'I 'JIGS PA DANG, GZHAN GYI
RDZAS THOB TU RE BA'I 'DOD PA LA SOGS DPAG

TU MED PA 'BYUNG LA, BYANG CHUB SEMS DPA' TSOGS GSOG PA DES CHOS
THAMS CAD KYI RTZA BA DANG GZHI DANG RTEN RANG BZHIN GYIS STONG
PA'I GNAS LUGS KYI DON RTOGS PA'I SHES PA YIS, ,YID KYI SDUG
BSNGAL DE NI MYUR BA NYID DU SPONG BA'I PHYIR RO, ,

BZHI PA NI, BYANG CHUB SEMS DPA' GAL TE 'JIG RTEN MTHAS GTUGS
PAR 'JIG RTEN 'DREN YANG CIS TE SKYO STE SKYO BA MA YIN TE, DE
LA LUS SEMS KYI SDUG BSNGAL MI 'BYUNG BA GANG ZHIG ,LUS DANG YID
KYI SDUG BSNGAL GYIS DE LTAR SHIN TU MA SMRAS

@041A *, ,SHING MA GNOD PAR SKYO BA'I RGYU MED PA'I PHYIR RO,
,LUS SEMS KYI SDUG BSNGAL BAS GZIR BA LA DUS THUNG NGU YANG
BZOD DKA' NA YUN RING POS GZIR BA LA, SMOS CI DGOS BYANG CHUB
SEMS DPA' LUS SEMS KYI SDUG BSNGAL MED

CING BDE BAS BRGYAN PA LA MTHA' YAS PA'I DUS KYANG CI ZHIG
GNOD 'DOD PA 'BA' ZHIG YIN GYI MI 'DOD PA CUNG ZAD KYANG MED
PAS, GDON MI ZA BAR TSOGS GNYIS GSOG PA LA 'BAD PAR RIGS KYI
SGYID LUG PAR MI BYA'O, ,LNGA PA NI, 'O NA BYANG CHUB SEMS

DPA' DE LA YID KYI GDUNG BA CUNG ZAD KYANG MED DAM ZHE NA,
RANG DON GYI SDUG BSNGAL CUNG ZAD KYANG MED DE, DE LA LUS KYI
SDUG BSNGAL MED LA YID KYI SDUG BSNGAL GA LA YOD CUNG ZAD
KYANG MED PA'I PHYIR RO, ,'ON KYANG BYANG CHUB SEMS DPA' DE NI
SNYING RJES 'JIG

RTEN GYI SDUG BSNGAL DANG MA BRAL BAS, THUGS GDUNGS LA DE YANG
DGE BA KHYAD PAR CAN NYID YIN GYI MI 'DOD PA'I DON MIN NO,
,SNYING RJE DE NYID KYIS NI BYANG CHUB SEMS DPA' 'KHOR BAR YUN
RING PO GNAS PA YIN NO, ,GSUM PA DON BSDU BA NI, RGYU MTSAN DE
BAS

SANGS RGYAS THOB PA LA DUS RING PO THOGS ZHES BLO DANG LDAN
PAS SGYID LUG PAR MI BYA STE, SGYID MI LUG CING NYES PA ZAD
CING YON TAN THOB PA'I DON DU NI TSOGS GNYIS GSOG PA 'DI LA
RTAG TU 'BAD PAR BYA'O, ,BZHI PA TSOGS GNYIS KYI NGO BO LA
GSUM, BSOD

NAMS KYI 'GAL ZLA SPANG ZHING NGO BO BSTEN PAR GDAMS PA DANG,
DUG GSUM DANG DE LAS LOG PA'I 'BRAS BU DANG, TSOGS GNYIS DNGOS
SO, ,DANG PO NI, 'DOD CHAGS DANG ZHE SDANG DANG, GTI MUG DAG
,SDUG BSNGAL DU MA'I 'BYUNG KHUNGS KYI NYES PAR MKHYEN

@041B NAS YONGS SU SPONGS SHIG ,MA CHAGS PA DANG, MI SDANG BA
DANG, GTI MUG MED PA'I DGE BA'I RTZA BA YON TAN MA LUS PA'I
'BYUNG KHUNGS SU MKHYEN NAS GUS PAR BSTEN ZHIG PA'O, ,GNYIS PA
NI, RDZAS LA CHAGS PAS YI DVAGS KYI 'GRO BAR 'GRO LA ZHE SDANG
GIS NI DMYAL

BAR 'PHEN ZHING, RMONGS PAS BDE 'GRO YANG 'PHEN MOD KYI, PHAL
CHER DUD 'GROR 'GYUR RO, ,DE LAS LDOG PAS DGE RTZA GSUM GYIS
LHA DANG MI NYID DO, ,GSUM PA NI, DUG GSUM GYI SKYON SPANGS
NAS DGE BA'I RTZA BA GSUM GYI YON TAN 'DZIN PA NI MNGON PAR
MTHO BA'I

CHOS YIN LA, DE NYID BYANG CHUB KYI SEMS KYIS KUN NAS BSLANG
BAS BSOD NAMS KYI TSOGS SU 'GYUR BA'O, ,GNAS LUGS KYI DON SHES
PAS BDEN PAR 'DZIN PA YONGS SU ZAD PAR BYED PAR THABS NI NGES
PAR LEGS PA'I CHOS YE SHES KYI TSOGS SO, ,LNGA PA

TSOGS GNYIS KYI YAN LAG LA GNYIS, MDOR BSTAN PA DANG, RGYAS
PAR BSHAD PA'O, ,DANG PO LA GNYIS, BSOD NAMS KYI TSOGS KYI YAN
LAG DANG, YE SHES KYI TSOGS KYI YAN LAG GO, ,DANG PO LA GSUM,
MCHAD YUL SGRUB PA DANG, DE LA MCHOD PA DANG, MCHOD YUL

MIN PA MCHOD PA DGAG PA'O, ,DANG PO LA GNYIS, GSAR DU BSGRUB
PA DANG, GRUB ZIN MCHOD PA'O, ,DANG PO NI, RGYAL PO KHYOD KYIS
DGE 'DUN GYI GTZUG LAG KHANG DAG GUS PA'I TSUL DU RGYU BZANG
LA YANGS PAS SHIN TU RGYA CHEN PO DANG, DENG DGE 'DUN BZHUGS

PA'I GNAS MA LA DANG, DE'I GNYER BYAD PA SOGS RGYA CHEN DANG,
PHYUG PA BZA' BTUNG KHYAD PAR CAN DANG BCAS PA SGRUB PAR MDZOD
CIG ,DER BZHUGS PA'I RGYU RIN PO CHE LAS BYAS PA'I SANGS RGYAS
KYI SKU GZUGS DANG SANGS RGYAS KYI MCHOD RTEN DANG SNA TSOGS
PA'I

@042A *, ,RIN PO CHE KUN LAS BGYIS PA'I SANGS RGYAS KYI SKU
GZUGS DBYIBS MDZES SHING LEGS PAR BRIS PA PAD-MA LA BZHUGS PA
DAG KYANG BGYID DU RTZOL ZHIG ,GNYIS PA NI, SNGA NA BZHUGS
PA'I DAM CHOS GLEGS BAM DANG, DGE SLONG

GI DGE 'DUN DAG BZA' BTUNG DANG BGO BA DANG, DGRA MED PA LA
SOGS PA'I NAN TAN KUN GYIS BSKYANG BAR MDZOD CIG ,GNYIS PA NI,
GSER GYI TOG DANG RIN CHEN DRA BA DAG NYID KYIS MCHOD RTEN
RNAMS LA THOGS, GSER DANG DNGUL GYI RGYU LAS BYAS PA'I ME TOG

DANG RDO RJE RIN PO CHE DANG, BYU RU DANG MU TIG DANG NOR BU
AAN DHA RNYIL DANG BEE-d'U-RYA DANG, THON KHA CHEN POS MCHOD
RTEN MCHOD PA DANG, DAM PA'I CHOS SMRA BA LA MCHOD PA NI, NA
BZA' LA SOGS PA'I RNYED PA DANG, STAN STOB PA LA SOGS PA'I
BKUR STI DANG

LDAN PA MCHOD NAS DGA' BAR 'GYUR BA RNAMS BGYI ZHING MTHUN PAR
'GYUR BA'I SNGAR BSHAD PA'I CHOS DRUG GIS GUS PAR BSTEN PAR
MDZOD CES GDAMS SO, ,DPE KHA CIG LAS, CHOS NI NGES PAR BSTEN
PAR MDZOD CES 'BYUNG NGO, ,CHOS NYAN PA'I TSE,

BLA MAR RIM GRO DANG GUS PAR NYAN PA DANG, ZHABS 'BRING LA
SOGS PA'I DGOS PA LA YONGS SU DPYAD PA DANG BSNYUN 'DRI BA'I
MDONG GSOL DANG RANG LA CHOS STON PA MA YIN PA'I BYANG CHUB
SEMS DPA' RNAMS LA YANG RTAG TU GUS PAR MCHOD PAR MDZOD, ,

GSUM PA NI, MU STEGS CAN GZHAN LA GUS PA YI MCHOD PA DANG
PHYAG KYANG MI BGYI STE SKYON DANG YON TAN MI SHES PA RNAMS
RGYAL POS DE LA GUS PAR BYAS PA NA, GZHAN DAG KYANG 'DI BZANG
PO'O ZHES DGE LEGS NYAMS PAR BYED PA'I SKYON DANG BCAS

@042B PA'I GANG ZAG LA CHAGS PAR GYUR PA GDA' BA'I PHYIR RO,
,BSHES GNYEN DU MING BTAGS PA'I CHOS LOG PAR STON PA NI RNAM
PA THAMS CAD DU SPANG BAR BYA'O, ,GNYIS PA NI, THUB PA'I DBANG
PO'I GSUNG DANG DES BDAG RKYEN BYES NAS BYUNG BA'I BSTAN BCOS
RNAM DAG

GI GZHUNG RNAMS BRI BA DANG GLEGS BAM SHOG BU NI SBYIN PAR
MDZOD, DA YANG SNAG TSA DAG DANG SMYU GU DAG SNGON DU 'GRO BA
DAG GO ,YUL DU YI GE'I GRVA GANG DU KLOG PA DANG, BRIS DANG,
RTZIS LA SOGS SLOB PA'I SLOB DPON 'TSOL BA'I BYA BA KHANG

BZANG DAG DANG ZHING RTZAL BA YIS 'DI RTZAM GYIS 'TSO BA'I
TSAD DANG, BRTAN POR GNAS PA'I NGES PA NI RANG DANG GZHAN GYI
YE SHES KYI TSOGS SPEL BA'I SLAD DU MDZOD CIG CES PA'O, ,GNYIS
PA RGYAS BSHAD LA GNYIS, BSOD NAMS KYI TSOGS KYI YAN LAG DAG
YE SHES KYI TSOGS KYI YAN

LAG GO, ,DANG PO LA BZHI, RANG GI RDZAS DNGOS SU BYIN PA'I
TSOGS DANG, DE LAS GZHAN PA'I SBYIN PA DANG, BDOG PA KUN GTAD
PA DANG, DON DU GNYER BA'I KHYAD PAR LA LTOS PA'I SBYIN PA'O,
,DANG PO LA BCU BZHI YOD PA NI, RGYAS PA DANG BYIS PA NAD PA
YI SEMS CAN GYI NAD LA SOGS

PA'I SDUG BSNGAL BSAL BA'I SLAD DU RANG GI YUL DU SMAN PA DANG
SKRA LA SOGS PA'I 'BREG MKHAN DAG RANG NYID DBANG BA'I ZHING
GIS BRTAN PAR 'JOG TU RTZOL, GNYIS PA NI, GRONG DANG LAM GYI
MDOR 'GRON PO SDOD PA'I 'GRON GNAS DANG, GRONG KHYER GYI DBUS
SU

NE'U SENG GE GZHI LA MTHA' SKOR ZHING ME TOG DANG SHING LA
SOGS PA BCUGS PA'I KUN DGA' DANG, MTSO LA SOGS PA'I NANG NGOGS
PHAN TSUN RDO LA SOGS PAS BCAD NAS PAR DU LAM BYED PA'I CHU
LON DANG RDZING DANG 'GRON PO'I DUS NAS GROS BYED PA'I MDUN
KHANG

@043A *, ,DANG, CHU RA DAG DANG, MAL DANG, ZAS DANG RTZA DANG
SHING LDAN PA DE 'DRA LEGS PAR SHES PA'I SHES RAB BZANG PO DAG
BGYID DU RTZOL, GSUM PA NI, GRONG DANG GTZUG LAG KHANG DAG
DANG GRONG KHYER KUN TU MDUN KHANG

DANG, BZHI PA NI, CHU DKON PA'I LAM RNAMS THAMS CAD DU CHUR
DAG NI BGYID DU RTZOL, LNGA PA NI, NAD PA DANG, MGON MED PA
DANG, SDUG BSNGAL GYIS NYAMS THAG PA DANG, RIGS DMAN PA DANG
DBUL PO NGAN PA DAG SNYING RJES RTAG TU YONGS BZUNG

ZHING DE DAG GSO PHYIR SBYOR BAS GUS PAR BSTAN PAR MDZOD, DRUG
PA NI, DGUN DRO BA DANG DBYAR BSIL BAG TU GYUR PA'I DUS SU
'BYUNG BA'I ZAS SKOM DANG BTZA' BA DANG, 'BRAS BU DANG SHING
TOG DANG DGE SLONG DANG, SLONG BA'I SKYE BA LA MA RTZAL BAR

DU RGYAL PO RANG NYID KYIS GSOL MA RIGS PA'O, ,BDUN PA NI, LHA
MA MED CING CHAD PA SOGS KYI NYEN PA LA LHA MA DANG GDUGS DANG
CHU TSAGS DANG TSER MA DBYUNG BA'I CHA STE LAG CHA DANG, KHAB
SKUD DANG NI BSIL GA-YAB DAG CHUR YI NI GNAS SU

BZHAG PAR MDZOD CIG ,BRGYAD PA NI, 'GRON PO NAD PA'I CHED DU
'BRAS BU GSUM DANG TSA BA GSUM DANG, MAR DANG SBRANG RTZI DANG
MIG SMAN DANG DUG SEL BA CHUR RE BZHAG PAR BGYI ZHING, BZLAS
PA TZAM GYIS NAD ZHI BA'I GRUB PA'I SNGAGS DANG

NAD 'DI'I GNYEN PO 'DI'O ZHES PA'I SMAN KYANG YI GER BRI BAR
MOD CIG ,DGU PA NI, 'GRON PO'I CHED DU LUS DANG RKANG PA DANG,
MGOR BSKU BA'I 'BRU MAR DANG BAL DANG BYIS PA SDOD PA'I KHRI'U
DANG SKYO MA DANG CHU LEN PA'I BUM PA DANG, SHA LA

@043B SOGS PA 'TSAD PA'I ZANGS DANG SHING GSHEG PA'I DGRA STA
SOGS CHUR DAG TU RTZOL ZHIG ,BCU PA NI, TIL DANG 'BRAS DANG
'BRU DANG ZAS DANG BUR SNUM DANG LDAN PA'I CHUR CHUNG DU BSIL
GRIB DAG TU RUNG BA'I CHUS BKAD PAS GYID DU RTZOL BA DANG, BCU
GCIG PA NI, GROG SBUR GYI TSANG GI SGO DAG

TU ZAS DANG CHU DANG BU RAM DANG 'BRU'I PHUNG PO RTAG PAR NI
THUGS BRTAN ZHING DU LA LAS MI 'DA' BA'I MI RNAMS BGYID DU
RTZOL ZHIG ,YANG NA, THUGS BRTAN PA RGYAL PO LA 'BOD PA'O,
,BCU GNYIS PA NI, GSHOS GSOL BA'I SNGON DANG 'OG DAG TU YI
DVAGS 'PHROG MA SOGS DANG

KHYI DANG GRAG SBUR DANG BA LA SOGS LA CI BDE BAR RTAG TU ZAS
DAG RTZOL BAR MDZOD CIG ,BCU GSUM PA NI, RGYAL PO LA SOGS PAS
GTZES PA DANG NI LO NYAS BYUNG BA DANG, GNOD PA DANG NI YAMS
NAD BYUNG BA DANG, DGRAS BCOM PAS PHAM PAR GYUR PA'I YUL DU
'JIG

RTAN LA ZAS LA SOGS PAS RJES SU BZUNG BA RGYA CHEN PO MDZOD
CIG CES PA'O, ,BCU BZHI PA NI, ZHING PA SA BON DANG, RMON PA
SOGS MED PA'I NYAMS THAG PAR GYUR PA RNAMS LA SA BON DANG, ZAS
KYIS RJES SU BZUNG ZHIG PA'O, ,GNYIS PA LA DGU YOD PA'I DANG
PO NI,

RGYAL PO SNGA MAS BTZAN THABS SU KHRAL PHAB PA NI, NAN GYI
DPYA KHRAL YIN LA DE MED PAR BTANG BA DANG, GNYIS PA NI, THOG
GI SHES RNAMS KYANG NI SKYUNG BA DANG, GSUM PA NI, DBUL PO
TSUR CHAGS PAS NYEN PA LAS YONGS SU SKYAB BA DANG, BZHI PA NI,
RGYAL PO

GSAR PAS BYAS PA'I SHO GAM BTANG BA DANG, LNGA PA NI, HA CANG
CHES PA'I SHO GAM DBRI BA DANG, DRUG PA NI, TSOR BA YUL GZHAN
NAS 'ONGS PA'I TSE NOR LA RGYAS 'DEBS PA DANG, CHOD BA DE DAG
SGO NA SDOD PA YI ZHU BA DUS SU MI GTER BA'I NYON MONGS

@044A *, ,PA LAS KYANG BZLOG PAR MDZOD, BDUN PA NI, RANG GI
YUL DANG YUL GZHAN GYI CHOM RKUN RNAMS KYANG ZHI BAR MDZOD CIG
PA'O, ,BRGYAD PA NI, DKON MOD MNYAM PA'I DUS SU YANG HA CANG
RIN CHE BA 'DEBS SU MA GZHUG PA DBYIG GI

SPOGS NI MNYAM PA DANG RIN THANG TSUNGS NA, RIGS PAR BGYID DU
RTZOL, DGU PA NI, KHYED LA MANG DU BSHAD PAS CI ZHIG BYA BLON
POS ZHU BA CI DANG CI GSOL BA GNAS PAR MDZAD NAS 'JIG RTEN LA
GNOD PA YANG ZHU BA SRID PAS DE'I BSAM PA NYID KYIS KUN TU
MKHYEN

PAR MDZAD NAS DGE ZHING BZANG BA 'JIG RTEN LA SMON PA GANG YIN
PA DE DANG DE KUN RTAG TU MDZOD PA DAG LA PHAN PA CI DANG CI
BYA ZHES, JI LTAR KHYOD LA GUS PA YOD PA DE BZHIN DU GZHAN LA
PHAN PA CI DANG CI BYA ZHES KHYOD NI GUS PAR MDZOD CES GDAMS
SO, ,GSUM PA BDOG

PA KUN BTANG BA NI, GZHAN GYIS BDAG GIR MA BZUNG BA'I SA DANG
CHU DANG MI DANG RLUNG DANG, SMAN DANG NAGS KYI SHING BZHIN DU
RGYAL PO BDAG NYID KYI LUS DANG LONGS SPYOD GTAN DU MA GRUB NA
YANG, YUD TZAM ZHIG TU YANG GZHAN GYIS 'DOD RGUR SPYAD PA NYID
DU MDZOD, GOM

PA BDUN PA'I DUS SU YANG SBYOR BAS MA GRUB KYANG, BDOG PA KUN
GTONG BA'I SEMS 'TSANG BA'I BYANG CHUB SEMS DPA' RNAMS LA BSOD
NAMS NAM MKHA' 'DRA BA DPAG MED SKYE BAS DE LTAR MDZAD PAR
RIGS SO, ,BZHI PA LA GSUM, MI'I BYE BRAG DON DU GNYER BA

LA SBYIN PA DANG, BDOG PA KUN DON DU GNYER PA LA SBYIN PA
DANG, CHOS DANG MTHUN PA'I SBYIN PA'O, ,DANG PO NI, BU MO
GZUGS MDZES PA RIN PO CHE LA SOGS PA'I RGYAN GYIS LAGS PAR
BRGYAN PA DE DON DU GNYER BA RNAMS LA RTZAL NA DES NI DAM PA'I
CHOS

@044B YONGS SU 'DZIN PA'I TSIG DON GYI GZUNGS NI SO SOR THOB
PAR 'GYUR RO, ,DE SBYIN DU MI RUNG NGAM SNYAM NA RGYAN RNAMS
KUN DANG LDAN PA'I BU MO STONG PHRAG BRGYAD CU DAG DE LA DGOS
PA YO BYAD KUN DANG LHAN CIG THUB PA YIS NI SNGON GRAGS PA
MTHA' YAS SU

GYUR PA'I TSE RTZAL TO, ,GNYIS PA NI, GRANGS SNA TSOGS PA
DANG, RNAM PAR BKRA ZHING SO SO'I DRI MA DANG BRAL BAS 'OD
GSAL BA'I 'GO BA DAG DANG RGYAN RNAMS DANG DRI DANG PHRANG BA
DANG, BZA' BTUNG LA SOGS PA'I LONGS SPYOD DAG SLONG BA RNAMS
LA BRTZE BAS RTZEL ZHIG CES

GDAMS SO, ,GSUM PA NI, GANG ZAG GANG LA TSES DON GANG CHOS
NYAN PA'I MTHUN RKYEN MED NA DE MED PAS SHIN TU NYAMS THAG PAR
'GYUR BA DE DE'I MOD LA MTHUN RKYEN NI RTZAL NA DE LAS SBYIN
MCHOG GZHAN MA MCHIS SO, ,GANG NYAN PA'I CHOS DE YANG SBYIN
PAR

'GYUR BA'I PHYIR RO, ,BYANG CHUB SEMS DPAS GZHAN LA DUG BYIN
PAR MI RIGS SO SNYAM NA, NAD LA SOGS PA GANG LA DUG NI PHAN
PAR 'GYUR BA DE LA DUG KYANG SBYIN PAR BGYI STE, KHA ZAS MCHOG
YIN KYANG MI PHAN NA DE LA DE NI SBYIN PAR MI BGYI ZHING
SBRUL? GYIS ZIN PA LA

JI LTA BUR SOR MO BCAD PA PHAN PAR BSHAD PA DE BZHIN THUB PAS
GZHAN LA PHAN PA YIN NA 'PHRAL MI BDE BA YANG BYA BAR GSUNGS
PA'I PHYIR RO, ,GNYIS PA YE SHES KYI TSOGS KYI YAN LAG LA NYER
LNGA YOD PA'I DANG PO NI, DAM PA'I CHOS NANG RIG PA'I BSTAN

BCOS DANG CHOS SMRA BA LA NYID KYIS NA BZA' DANG ZAS LA SOGS
PA'I BKUR STI MCHOG DANG NI BCAS PAR MDZOD, GNYIS PA NI,
KHENGS PA SDANGS? TE, GUS PAR BCAS TE CHOS NYAN ZHING BSTOD PA
DANG, GSUM PA NI, GLEGS BAM LA SOGS PA'I CHOS KYI SBYIN PA

@045A *, ,DAG KYANG MNGOD CIG PA'O, ,BZHI PA NI, GZHAN LA GNOD
PA DANG, PHAN GNOD MED PA'I 'JIG RTEN PA'I GTAM LA DGA' BAR MA
MDZAD CIG STE, CHOS KYI BAR CHAD DU 'GYUR BA'I PHYIR RO, ,LNGA
PA NI, 'KHOR BA LAS 'DAS PA'I THABS LA

SOGS PA 'JIG RTEN LAS 'DAS PA'I GTAM LA DGYES PAR MDZOD, DRUG
PA NI, BDAG LA THOS BSAM BSGOM GSUM GYI YON TAN BSKYED PAR
'DOD PA JI LTA BA DE BZHIN DU GZHAN LA YANG YON TAN BSKYED PAR
MDZOD CIG PA'O, ,BDUN PA NI, SNGAR GSAN

PA'I CHOS KYIS MI NGOMS SHING LTAG PAR YANG DON DU GNYER BA'O,
,BRGYAD PA NI, THOS PA'I DON BSDUS NAS BZUNG BA DANG, DGU PA
NI, RNAM PAR DBYE BA DANG, BCU PA NI, BLA MA DAG LA YON DBUL
BSAGS RTAG TU GUS PAR MDZAD DU GSOL ZHIG PA'O, ,BCU GCIG

PA NI, 'JIG RTEN RGYANG PAN SOGS KYI BSTAN BCOS MI GDON TE, YE
SHES KYI TSOGS KYI BAR CHAD DU 'GYUR BA'I PHYIR RO, ,BCU GNYIS
PA NI, RTZOD PA LHUR BLANG BA'I DON GYI NGA RGYAL SPANG BA
DANG, BCU GSUM PA NI, RANG GI YON TAN MI SNGAGS SHING MI SGROG
PA DANG,

BCU BZHI PA NI, DGRA LA'ANG YON TAN BRJOD PAR MDZOD CIG PA'O,
,BCO LNGA PA NI, RTZOD PA'I TSE GNAD PA DBAB PAR MI BGYI
ZHING, BCU DRUG PA NGAN SEMS KYIS NI NYES PA GLENG BAR MI BGYI
BA DANG, GZHAN RNAMS KYI NYES PA'O, ,BCU BDUN PA BDAG NYID KYI
'KHRUL

BA SO SOR BRTAG PAR BYA BA DANG, BCO BRGYAD PA NYES PA GANG
GIS GZHAN DAG LA MKHAS PAS BYA BA SMAD PAR 'OS PA NI DE NI
RANG GIS YONGS SU SPANGS ZHING NUS PAS GZHAN YANG BZLOG PAR
MDZOD CIG PA'O, ,BCU DGU PA, GZHAN GYIS GNOD PA BGYIS PA LAS

@045B SNGON GYIS LAS KYIS 'BRAS BUR DGONGS LA DE LA KHRO BA MI
BGYI STE, KHROS NA PHYI MAR YANG SDUG BSNGAL GYI RGYUR 'GYUR
BAS SDUG BSNGAL YANG 'BYUNG BAR MI 'GYUR BAR RANG GI NYES PA
DE NI MED PAR BGYI'O, ,NYI SHU PA NI, SBYIN PA BTANG BA'I LAN
LA RE BA MA MCHIS

PAR GZHAN DAG LA NI PHAN PAR MDZOD CIG PA'O, ,NYER GCIG PA
GZHAN GYIS RANG LA SDUG BSNGAL SKYED PA'I TSE SDUG BSNGAL RANG
GCIG BUS BRNAGS PA BGYI ZHING BDE BA YI RGYU ZAS LA SOGS PA
SLONG BA DANG LHAN CIG DPYAD PAR BYA'O, ,NYER GNYIS PA CUNG
ZAD TZAM GYIS KHENGS PA DANG

ZHUM PA LTA CI SMOS, LHA'I PHUN SUM TSOGS PAS KYANG KHENGS PA
NYID DU MI BGYI ZHING YI DVAGS BZHIN DU DBUL BA YIS RGUD PAS
KYANG NI ZHUM PAR MI BGYI'O, ,NYER GSUM PA GZHAN DON DU 'GYUR
BA'I BDEN PA SMRAS PA GANG GIS RANG 'CHI BA'I RGYAL SRID NYAMS
PAR

'GYUR NA'ANG DE RANG GI DON LA RTAG TU BRJOD CING DE LAS GZHAN
DU MI BDEN PA DANG, GZHAN LA MI PHAN PA NI GSON ZHING RGYAL
SRID THOB KYANG SMRA BAR MI BGYI'O, ,NYER BZHI PA, JI SKAD
GSUNGS PA DE BZHIN DU KHAS BLANGS PA DANG MTHUN PAR MDZAD
PA'I, BRTUL ZHUGS

RTAG TU BRTAN PAR MDZOD CIG ,DE LTAR BYAS PA DES NA DPAL LDAN
RGYAL PO KHYOD, SA STENG DU TSAD MA YI NI DAM PAR 'GYUR BAS
DAM BCA' BRTAN PAR MDZOD CIG PA'O, ,NYER LNGA PA NI, MANG DU
SMOS CI DGOS RGYAL PA KHYOD NI RTAG TU BLANG DOR GYI GNAS
THAMS CAD LA SSNGON

DU BYA BAR RUNG MI RUNG LEGS PAR BRTAGS TE MDZOD PA DANG YANG
DAG PA JI LTA BA BZHIN DU BLANG DOR GYI DON GZIGS PAS GZHAN LA
DRI MA DGOS PAS GZHAN GYI DRING MI 'JOG PAR MDZOD CIG PA'O,
,DRUG PA TSOGS GSOG PA PO LA PHAN YON 'BYUNG BA'I CHUL LA GNYIS 

@046A *, ,THUN MONG GI YON TAN LNGA 'BYUNG BA DANG, KHYAD PAR
GYI YON TAN NYER LNGA 'BYUNG BA'O, ,DANG PO LA LNGA'I DANG PO
NI, CHOS BYAS PA LA RGYAL SRID BDE BA DANG, GNYIS PA NI, SANGS
RGYAS KYI BSTAN PA LA BYA BA 'DI DANG 'DI GYAS SO ZHES,

PHYOGS RNAMS KUN TU SNYAN PA'I GRAGS PA YI BLA RE RGYA CHEN PO
'BYUNG BAR 'GYUR ZHING NGO, ,GSUM PA NI CHOS LDAN LA 'KHOR 'DU
BA CHOS NYID YIN PAS BLON PO RNAMS KYANG KUN TU 'DUD PAR 'GYUR
BA'O, ,MYUR DU CHOS SGRUB PAR BSKUL BA NI, RANG GI LUS

LA GNAS PA LA SOGS PA 'CHI BA'I RKYEN DU MA GYUR PA MED PAS 'CHI
BA'I RKYEN NI MANG BA STE GSON PA'I RKYEN NYUNG BAD? CIG YIN LA,
MDZA' BOS BSLUS PA DANG GNAS KHANG BRDIB PA DANG KHA ZAS MA ZHU
BA SOGS GOS NA RKYEN DU 'DOD PA DE DAG NYID NI 'CHI

BA'I YANG RKYEN DU MA GYUR PA MED PA DE BAS RTAG TU CHOS MDZOD
CIG 'DI LTAR RTAG TU CHOS MDZAD NA 'JIG RTEN KUN DANG BDAG NYID
LA RANG BZHIN GNYIS KAS CHOS BYAS PAS NYAMS BDE BA STE YID BDE
ZHING TSIM PAR 'GYUR BA GANG LAGS PA DE NYID RE

SHIG LTOG MO NI BZANG PO DANG DES CHOG PA LAGS PAS DE LTAR MDZOD
CIG ,BZHI PA NI, PHAR GNOD BYAS NA GNYID MI 'ONG ZHING GAL TE
SAD NA YANG MI BDE BAS PHAR GNOD MA BYAS PAS DGRA'I 'JIGS PA MED
PA'I PHYIR, CHOS KYI BDE BAR GNYID

LOG CING BDE BAR SAD PA DAG TU 'GYUR RO, ,LNGA PA NI, BSAM PA
DAG PA'I NANG GI BDAG NYID KYI SKYON MED PAS RMI LAM DAG KYANG
BDE BA MTHONG BAS CHOS LA 'BAD PA BYA'O, ,GNYIS PA KHYAD PAR GYI
YON TAN NYER LNGA 'BYUNG BA'I DANG PO NI, PHA MA LA ZAS GOS

@046B LA SOGS PA'I SRI ZHU GTZO BOR LHUR LEN PA DANG RIGS KYI
GTZO BO LA RIM GRO DANG RANG GIS LONGS SPYOD LEGS SPYAD KHA NA
MA THO BA MED PA'I ZAS LA SOGS PA SPYAD PA DANG, BZOD PA BSGOM
PA DANG SBYIN PA GTONG BA DANG TSIG 'JAM PA DANG, GZHAN 'BYED
PA'I PHRA

MA MED PA DANG, BDEN PA'I BRTUL ZHUGS DANG BRGYAD PO TSE GCIG PO
'DI'I RING LA BYAS PA DES 'BRAS BU LHA'I DBANG PO NYID THOB NAS
DA DUNG YANG LHA DBANG BGYID PA DE BAS NA DE 'DRA'I CHOS BSTEN
PAR MDZOD CIG PA'O, ,GNYIS PA NI, SBYIN PAR BYA BA'I DNGOS PO

MED NA BSOD NAMS KYI TSOGS SU MI 'GYUR RAM SNYAM NA, CHES LHAG
PAR 'GYUR BA'I DPE STON PA NI, 'BRAS BU THUG GI PHRU BA BRA BCU
LHAG BTZAR BTUB PA SUM BRGYA BTZOS PA DE LA TSOD MA'I SNA GRANGS
KYANG DRUG CU DANG LDAN PA'I RJI'U TSOS SUM BRGYA'I

KHA ZAS DAG NYIN RE DUS GSUM DU BYIN PAS KYANG SEMS CAN BDE BA
DANG LDAN 'DOD KYI BYAMS PA YUD TZAM DANG THANG GCIG GI BSOD
NAMS DAG NI CHAR MI PHED DO, ,BYAMS PA SGOM PA'I YON TAN NAM,
'THONG CHES TSE 'DI LA YANG LHA MI BYAMS PAR 'GYUR

BA DANG, MI MA YIN PA DE DAG KYANG NI BSRUNG BA DANG YID BDE BA
DANG LUS KYI BDE BA MANG BA DANG DUG DANG MTSON GYIS GNOD PA MED
PA DANG 'BAD PA MED PAR 'DOD BYA'I DON THOB PA DANG, PHYI MA LA
TSONGS PA'I 'JIG RTEN DU SKYE BAR 'GYUR TE, GAL TE SRID PA LAS

GROL BAR MA GYUR KYANG BYAMS PA SGOMS PA'I CHOS RNAM PA BRGYAD
'THOB BO, ,GSUM PA NI, SEMS CAN RNAMS NI BYANG CHUB TU SEMS
BSKYED DU BCUG CING, DE YANG MI NYAMS SHING BRTAN PA'I THABS
BYAS NA RI DBANG RGYAL PO LTAR BRTAN

@047A *, ,PA'I BYANG CHUB KYI SEMS NI RANG NYID KYIS 'DI DANG
PHYI MAR RTAG TU 'THOB PA'O, ,BZHI PA NI, TSOGS KYI NANG NAS
KYANG DAD PAS MI KHOM PAR 'GRO BAR MI 'GYUR BA DANG, LNGA PA NI,
TSUL KHRIMS KYIS LHA MI'I 'GRO BA BZANG

PO 'THOB PA'O, ,DRUG PA NI, STONG PA NYID RTOGS PA LA GOMS PA
YIS YON TAN GYI MI MTHUN PHYOGS 'GRIB PAS DGE BA DAG LA MI NYAMS
PA'I BAG YOD 'THOB PA DANG, BDUN PA NI, CHOS NYAN PA LA SOGS
PA'I RGYUS GA-YO MED PA LAS DRAN PA DANG LDAN

PA 'THOB PA NI YID GZHUNGS THOB PA'O, ,BRGYAD PA NI, CHOS LA
SEMS PAR BYED PA'I BLO GROS SHES RAB CHEN PO 'THOB PA DANG, DGU
PA NI, DAM PA'I CHOS DANG CHOS SMRA BA LA BKUR STI BYED PAS CHOS
KYI DON RTOGS PA DANG LDAN PA DANG, BCU PA NI, THOS PA'I

CHOS BSRUNGS PAS SHES RAB CAN DU 'GYUR BA'O, ,BCU GCIG PA NI,
CHOS NYAN PA DANG CHOS KYI SBYIN PA DAG BYED PA'I TSE DPE MKHYUD
LA SOGS PA'I SKYON GYI SGRIB PA MED PAR BYAS PA YIS SANGS RGYAS
RNAMS DANG 'GROGS PA NYID 'THOB PAR 'GYUR ZHING

GZHAN YANG 'DOD PA'I DON MYUR DU THOB PAR 'GYUR RO, ,BCU GNYIS
PA NI, 'DOD YON LA MA CHAGS PAS NI CHOS KYI DON GRUB STE, BCU
GSUM PA NI, SER SNA MED PAS LONGS SPYOD 'PHEL BA DANG, BCU BZHI
PA NI, NGA RGYAL MED PAS KUN GYIS BKUR

BA'I GTZO BOR 'GYUR RO, ,BCO LNGA PA NI, STONG PA NYID KYI CHOS
LA BZOD PAS MI BRJED PA'I GZUNGS 'THOB BO, ,BCU DRUG PA NI, BU
RAM DANG ZHUN MAR DANG SBRANG RTZI DANG TIL MAR DANG LAN TSVA LA
SOGS SNYING PO LNGA RNAMS BYIN PA DANG DGRA LA SOGS PAS

@047B 'JIGS PA LA SKYEL MA LA SOGS MI 'JIGS PA BYIN PA YIS BDUD
RNAMS KUN GYIS MI TSUGS SHING STOBS PO CHE'I MCHOG TU 'GYUR RO,
,BCU BDUN PA NI, MCHOD RTEN LA MAR ME'I 'PHRENG BA DANG MUN PAS
NYAN PA'I MUN PA DAG TU SGRON ME DANG MAR

ME'I CHED DU 'BRU MAR SBYIN PA YIS LHA'I MIG NI THOB PAR 'GYUR
RO, ,BCO BRGYAD PA NI, MCHOD RTEN MCHOD PAR DE'I CHA RKYEN DU
ROL MO DANG DRIL BU DAG NI PHUL BA DANG DUNG DANG RNGA NI RAB
PHUL BAS LHA'I RNA BA'I MNGON SHES 'THOB PAR 'GYUR RO, ,BCU DGU
PA

NI, GZHAN GYIS 'KHRUL PA NYES PA BYAS PA MI GLENG ZHING ZHAR BA
ZHES SOGS YAN LAG NYAMS PA RNAMS MI BRJOD CING GZHAN GYI SEMS NI
RJES SU BSRUNGS PAS NA GZHAN GYI SEMS NI SHES PA'I MNGON SHES
'THOB PA'O, ,NYI SHU PA NI, GZHAN LA LHAM

DANG BZHON PA SBYIN PA DANG, 'GRO MI NUS PA'I NYAMS CHUNG PHRAG
PAS 'KHYER BA SOGS BKUR BA BYAS PA DANG BZHON PAS BLA MA BKUR BA
YIS MKHAS PAS GCIG TU 'GYUR ZHING MANG POR 'GYUR BA LA SOGS PA
SHES PA'I RDZU 'PHRUL GYI MNGON SHES THOB PAR

'GYUR RO, ,NYER GCIG PA NI, CHOS KYI CHED DU DKA' BA BZOD CING
GTZUG LAG KHANG BYED PA DANG, DE BZHIN DU CHOS KYI GZHUNG DANG
DON DAG MI BRJED PAR BYED CING DRAN PA DANG LAN SOGS LA RE BA
MED PA'I CHOS KYI SBYIN PA DRI MA MED PAS RANG DANG GZHAN GYI
SNGON GYI

TSE RABS DRAN PA'I MNGON PAR SHES PA 'THOB PAR 'GYUR RO, ,NYER
GNYIS PA NI, DNGOS PO RNAMS DON DAM PAR NGO BO NYID MED PAR YANG
DAG PA JI LTA BA BZHIN DU YONGS SU SHES PAS MNGON SHES DRUG PA
NYON SGRIB ZAD PA'I BRAL BA DANG, DE'I RNAM GROL

@048A *, ,LAM SOGS MNGON SUM DU SHES PA'I ZAG PA KUN ZAD PA'I
MCHOG NI 'THOB PAR 'GYUR RO, ,NYER GSUM PA NI, SEMS CAN THAMS
CAD GROL BA'I PHYIR TU DE BZHIN NYID SHES PA'I SHES RAB MNYAM
LDAN PA,

YE SHES KYI TSOGS SNYING RJES BRLAN PA STE STONG PA NYID RTOGS
PA'I SHES RAB SNYING RJE'I SNYING PO CAN BSGOMS PA YIS SBYIN
SOGS YON TAN THAMS CAD MA TSANG BA MED PAS RNAM PA'I MCHOG KUN
DANG LDAN PA'I RGYAL BAR 'GYUR RO, ,NYER BZHI PA NI, SMON

LAM 'BUM PHRAG GRANGS MED PA BCU LA SOGS SMON LAM SNA TSOGS DAG
PA YIS RANG GANG DU SANGS RGYA BA'I SANGS RGYAS KYI ZHING NI DAG
PAR 'GYUR RO, ,NYER LNGA PA NI, THUB PA'I DBANG PO LA RIN CHEN
PHUL BA YIS MTHA' YAS PA'I 'OD NI RNAM PAR 'PHRO BA

'THOB PAR 'GYUR RO, ,DON BSDU BA NI, DE BAS NA DE LTAR LAS 'BRAS
DAG SNGAR BSHAD PA LTAR TSOGS 'DI BYAS PAS 'BRAS BU 'DI 'BYUNG
BA'I RGYU 'BRAS MTHUN PAR MKHYEN PAR MDZAD NAS RANG LA PHAN PA'I
DGOS PA'I DON DU NI 'GRO LA PHAN PA RTAG TU

MDZOD CIG DANG, DE NYID RGYAL PO KHYOD LA PHAN PA LAGS PA'O,
,MTSAN DON NI, ,RGYAL PO LA GTAM BYA BA RIN PO CHE'I PHRENG BA
LAS BYANG CHUB KYI TSOGS BSDUS PA ZHES BYA STE, LE'U GSUM PA'I
'GREL PA'O,, ,,GSUM PA RGYAL PO'I SPYOD

TSUL KHA NA MA THO BA MED PA LA BSLAB PAR GDAMS PA LA BZHI,
'GREL DGOD PA DANG, RGYAS PAR BSHAD PA DANG, DON BSDU BA DANG,
RGYAL PO'I KUN SPYOD KHYAD PAR CAN LA SLONG MI NUS NA RAB BYUNG
BYA BAR GDAMS PA'O, ,DANG PO LA GSUM, RGYAL PO'I

@048B NGOR SMOD MI NUS SHING PHAL CHER BSTED PAS LEGS BSHAD GSAN
RIGS PA DANG, PHAN PA'I TSIG NYAN PAR STON PAS GSUNGS PA BZHIN
BSLAB PAR BSTAN PA DANG, RANG GZHAN LA PHAN PA'I TSIG NYAN PAR
SKUL BA DNGOS SO, ,DANG PO NI, RGYAL PO NI CHOS MIN

RIGS PA MIN PA SPYOD KYANG BLON PO DANG 'BANGS LA SOGS PA RGYAL
PO'I RJES SU 'TSO BA PHAL CHER NGOR BSTOD PAR BYED KYI SMAD PAR
BYED MI NUS TE, GANG GI PHYIR NA BZOD DAM MI BZOD PA SHES PAR
DKA' BAS SO, ,NGOR BSTOD PAS 'KHRUL RGYU BYAS NAS PHAN MI

PHAN SHES DKA' BAS RE SHIG GZHAN SU YANG RUNG BA LA'ANG MI SNYAN
PA'I TSIG SNYAD PAS TE DAN LA RIGS PA YIN YANG BRJOD DKA' NAS
CHEN PO'I DBANG PHUG MNGA' BA'I RGYAL PO KHYED LA DGE SLONG BDAG
LTA BUS JI ZHIG SMOS, 'ON KYANG DE LTAR GLENGS PA

LA KHYOD KYIS DGYES PA MDZAD PA'I SLAD DANG 'GRO BA LA YANG
BRTZE BA'I SLAD DU KHYOD LA MI SNYAN YANG DON LA SMAN PA YIN PAS
BDAG LTA BU GCIG PU STE BOR STE SHIN TU GSOL TO, ,GNYIS PA NI,
RGYAL PO KHYOD LA DE SKAD BRJOD PAR RIGS TE, GZHAN LA

GCIG TU PHAN PA BDEN PA DANG, RNAM PAR 'JAM PA DANG, DON DANG
LDAN PA DANG, SLOB MA DANG MTHUN PA'AM 'GAL BA MED PA'I 'PHROD
PA NI BRTZE BAS KUN NAS BLANGS NAS PHAN PA'I DUS SU SLOB MA LA
BRJOD PAR BYA ZHES BCOM LDAN 'DAS GSUNG PA

JI LTA BAS NA'O, ,GSUM PA NI, BRTAN PA ZHES RGYAL PO LA BOD PA
DANG, BRTZON 'GRUS DANG TING NGE 'DZIN DANG LDAN PA'I SHES RAB
NI BRTAN PA YIN LA DE'I KHYAD PAR KHRO BA MED PA'I BDEN PA'I
TSIG NI BSGRAGS PA NA DUS DANG MTHUN PA'I 'KHRUS

@049A *, ,BYAD BZANG PO'I CHU BZHIN DU MNYAN PAR 'OS SHING YONGS
SU LEN PAR BGYI RIGS PA'O, ,RGYAL PO KHYED LA BDAG GIS TSE 'DI
DANG NI TSE RABS GZHAN DU BSTOD PAR RIGS BRJOD PAR BGYI BA
MKHYEN PAR MDZOD LA DE

BDAG NYID DANG GZHAN LA SMAN PAR 'GYUR BA DE MDZOD CIG PA'O,
,YANG NA 'DIR SMAN PA SRID BRTAN PA DANG, GZHAN DU SMAN PA CHOS
'PHEL BA'O, ,GNYIS PA LA GSUM, RGYAL PO'I TSUL LUGS DANG, CHOS
MI NYAMS SHING 'GRUB PA LA BSLAB PA

DANG, THOR PA THOB CING THEG PA CHEN PO'I SDE SNOD MI SPONG BA
LA BSLAB PA'O, ,DANG PO LA LNGA, SBYIN GTONG SPEL BA DANG, GTZUG
LAG KHANG BZUNG BA DANG, SNGAR YOD KYI NAR MA'I ZAS LA SOGS PA
BSKYANG BA DANG, DON DU MI GNYER BA YANG RJES SU BZUNG BA

DANG, DPON SNA BSKO BA'I TSUL LO, ,DANG PO NI, ZAS GOS SOGS
SLONG BA LA SNGON CHAD SKYE BA SNGA MAR SBYIN PA BGYIS PAS DA
LTA RGYAL PO'I 'BYOR BA LA SOGS PA'I SBYIN PA'I 'BRAS BU'I DON
BRNYES PAR GYUR NAS, DA YANG SLONG BA PO LA MI SBYIN NA SNGA
MA'I

SBYIN PA DANG SLONG BA PO SOGS LA BYAS PA MI BZOD PA DANG, LONGS
SPYOD LA CHAGS PA YIS PHYI NAS 'BYOR BA'I DON RNAMS THOB PAR MI
'GYUR BAS SBYIN PA MDZAD RIGS TE, DA LTA 'JIG RTEN 'DI NA RANG
GI LAM RGYAGS 'KHYER BA'I LAS BYED PA'I

BLA MI BLA MED NA LAM RGYAGS 'KHYER MI BTUB PA LA RANG LA ZAS
GOS SOGS SLONG BA DMAN PA DAG RANG GI SBYIN PA'I 'BRAS BU LONGS
SPYOD DAG 'KHYER BA'I CHED DU MA RLAN PAR YANG PHYI MA'I TSE 'DI
LA 'DIR BYIN PA'I RDZAS DE LAS RGYA 'GYUR 'KHYER BA BSKYED DANG,

@049B BCAS PA STER BA'I SLONG BA PO LA DGA' RIGS SHING SBYIN PA
LA LHAG PAR SPRO BA MDZAD PA RIGS SO, ,GNYIS PA LA GSUM, BSAM
SBYOR RGYA CHE BA LA BSLAB PA DANG, CHOS BZHI POS RAB SGRUB PA
DANG, KHYAD PAR CAN SGRUB PA'O, ,DANG PO NI, DUS RTAG TU GZHAN

LA PHAN PA'I THUGS RGYA CHEN PO DANG SBYOR BA'I SGO NAS MDZAD PA
RGYA CHEN PO LA DGYES PAR MDZOD CIG STE RGYU'I DUS NA RGYA CHEN
PO'I LAS LAS 'BRAS BU NI THAMS CAD RGYA CHEN PO 'BYUNG BAR 'GYUR
BAS SO, ,GNYIS PA NI, RGYAL PO RANG LAS DMAN PA RNAMS KYIS NI

BLOR MI SHONG ZHING YID LA'ANG BSAM PAR MA GYUR PA'I CHOS BZHI
MDZOD CIG ,DE YANG DKON MCHOG GSUM GYI RTEN KHYAD PAR CAN
BZHENGS PAS RANG LA PHYOGS BCUR SNYAN PA'I GRAGS PA DANG, MDZES
PA'I DPAL DANG LDAN PAR MDZOD CIG PA'O, ,GSUM

PA NI, RGYAL PO RANG DANG MNYAM PA DANG RANG BAS DMAN PA BA LAS
DE BYAS KYANG BA SPU MI LDANG BA GTAM NGAN BYUNG BA SHI NA'ANG
SNYAN PAR MI 'GYUR BAS RGYAL POS RE NI MA BYAS KYANG BLA'O,
,GTZUG LAG KHANG LA SOGS PA RGYA RAB TU CHE BA'I PHYIR RGYA CHEN
PO RNAMS

MTHONG NAS RANG DANG MNYAM PA'I RGYAL PO GZHAN LAS NGA LHAG GO
SNYAM PA'I SNYEMS PA DANG BRAL BA DANG, RANG DANG MNYAM PA GZHAN
LA SPRO BA SKYED CING STE RGYAL POS DE LTA BU BYA'O SNYAM PA'O,
,RGYAL PO RANG LAS DMAN PA RNAMS 'DI LTA BU GA LA 'GRUB SNYAM DU
SPRO

BA 'DZOMS PAR BYED PA RGYAL PO'I NOR BDOG PA THAMS CAD GTUGS TE
ZAD KYI BAR DU MDZOD CIG PA'O, ,YANG NA RGYA CHEN RNAMS ZHES PA
RANG LAS STOBS CHE BA'I RGYAL PAR RGYAL 'JOMS PA LA BSHAD DO,
,LONG YOD MI BYA BAR MYUR DU SGRUB PAR

@050A *, ,BYA STE, ,KHYOD NI BDOG PA KUN BOR NAS DBANG MED BSHED
GSHEGS 'TSAL BA YIN LA CHOS KYI SLAD DU SPYOD PA KUN KHYOD KYI
MDUN DU RANG LA PHAN PA'I CHED DU 'DOD PA NYID YIN GYI, NOR ZAS
SHUL DU BZHAG KYANG MI DBANG SNGA

MA'I BDOG PA KUN RGYAL PO GSAR BA YI NI DBANG DU GYUR NA RGYAL
PO SNGA MA'I CHOS PAD PA'AM SNYAN PA'I GRAGS PA DAG TU 'GYUR RAM
CI CUNG ZAD KYANG MI 'GYUR LA, RANG NYID KYIS SBYIN PA BTANG BAS
NOR SPYAD PA YIS 'DI LA BSRUD MI DGOS PAS BDE LA

BYIN PAS GZHAN DU BDE BAR 'GYUR RO, ,RANG GIS MA SPYAD PA DANG
GZHAN LA MA BYIN PAS MES TSIG PA SOGS KYIS CHUD ZOS PAS SDUG
BSNGAL 'BA' ZHIG YIN GYI GANG LA BDE BA'I RGYUR MI 'GYUR RO,
,'CHI KHAR BYA SNYAM NA KHREL MED PA'I RJES NGAN CAN

RNAMS KYIS RGYAL PO KHYOD LA GCES PAR MI RTZI ZHING, RGYAL PO
GSAR BA'I DE? BSRUNGS PAS RANG LA BYAMS PAR 'DOD PA RNAMS KYIS
NI 'CHI KHAR KHYOD DBANG MED PAR BYAS PAS SBYIN PA MI SPYOD PA
DE LAS DA LTA RANG DBANG YOD PA RNAL NA GNAS PA'I DUS SU

MYUR DU NI BDOG PA KUN GYI CHOS BZHI MDZOD CIG ,LO PHYI MA DANG
YANG PHYI MA SOGS LA BYA'O SNYAM NA KHYED 'CHI BDAG RKYEN GYI
NANG NA GNAS PA RLUNG DMAR GYI NANG NA 'DUG PA'I MAR ME BZHIN
MYUR DU 'CHI BAS 'JOMS PAS LOD YOD MI BYA'O, ,GSUM PA LA

GSUM, SPYIR BSTAN PA DANG, GNYER BA BSKO BA DANG, SNYOMS PAR
BSKYED PA'O, ,DANG PO NI, SNGON GYI RGYAL POS CHOS KYI GZHI LHA
KHANG LA SOGS PA GZHAN BGYIS PA GANG DAG LAGS PA DE DAG KYANG
MCHOD PA LA SOGS PA JI LTAR YOD PA SNGAR LUGS

@050B BZHIN DU CHUN MA ZOS PAR BSKYAD PAR MDZOD CIG PA'O, ,GNYIS
PA NI, GNYER PA GCUG LAG KHANG DER GNAS PA 'TSE BA MED PA DANG,
DGE BA SPYOD CING SDOM PA SNA GCIG GI BRTUL ZHUGS LA GNAS PA
DANG, SNGA NAS GNAS PA DANG, GLO BUR DU 'ONGS PA LA BYAMS PA

DANG, BDEN PAR SMRA BA DANG, BYA BAS MI SKYO BA'I BZOD PA DANG,
'THAB DKREL MA MCHIS PA DANG, DGE BA LA RTAG TU BRTZON PA'I CHOS
BRGYAD LDAN GNYER DU BSKOS LA SPYOD DU RTZOL ZHIG ,GSUM PA NI,
LONG PA DANG NAD PA DANG DMAN PA DANG MGON MED CING SDUG

PHONGS PA DANG, YAN LAG NYAMS PA DE DAG KYANG NI ZAS DANG, SKOM
LA SOGS PA DGAG PA MED PAR SNYOMS PAR 'THOB PAR MDZOD CIG ,BZHI
PA NI, DE DAG LTA BU CHOS LDAN KHYED LA ZAS LA SOGS PA DON DU MI
GNYER BA DANG, RGYAL PO GZHAN GYI YUL DU

GNAS PA RNAMS LA'ANG NUS PA CI YOD KYI RJES SU BZUNG BAR BGYI BA
DAG GNAS GZHAN DU SKYAL BA SOGS CI RIGS PAR NI RAB TU MDZOD CIG
,LNGA PA LA BZHI, CHOS DPON BSKO BA DANG, BKA' LA GTOGS PA DANG,
DMAG DPON DANG NOR GYI GNYER LA

SOGS PA BSKO BA'O, ,DANG PO NI, GTZUG LAG KHANG LA SOGS PA'I
CHOS KYI GZHI NI THAMS CAD DU CHOS 'KHOR GYI SNA BO NI LE LO MED
PAS MI GA-YEL BA DANG, NOR DANG 'KHOR LA SOGS PA LA MI GZAN PA
DANG BYA BA LA MKHAS SHING CHOS MTHUN PA

THA NA CHA RKYEN BA GLANG YAN CHAD DE DAG RNAMS LA MI GNOD PA
DPON DU BSKOS SHIG PA'O, ,GNYIS PA NI, 'JIG RTEN GYI LUGS SHES
PA RGYAL PO GZHAN DANG BSTUN PA DANG, DE LA NOR CUNG ZAD STER PA
DANG SRID SDE GCOD PA DANG 'GYED PA LA MKHAS PA SOGS

@051A *, ,DANG, CHOS MIN PA MI BYED PAS CHOS DANG LDAN LA
RGYAL PO LA 'JIGS SHING SNYING NYE BA DANG, RANG 'DOD KYI DRI
MA MED PAS GTZANG ZHING 'KHOR 'BANGS LA SNYING NYE BA DANG,
KHONG MI SDANG BA DANG, RIGS BZANG BA DANG, NGANG TSU LA PHUN

SUM TSOGS PA DANG LDAN PA DANG BYAMS SDANG SHES PA'I BYAS PA
BZO BA'I BLON PO CHOS DGU LDAN BSKOS SHIG PA'O, ,GSUM PA NI,
GTONG PHOD CHE ZHING LONGS SPYOD LA MA CHAGS PA DANG DPA' BA
DANG 'JAM ZHING RGYAL PO LA SNYING NYE BA DANG, RGYAL PO'I NOR

RAN, RA SPYOD PA DANG, GZHAN GYIS BLO MI 'PHROGS PA'I BRTAN PA
DANG, CHANG MI 'THUNG BA'I RTAG TU BAG NI YOD PA DANG CHOS
DANG LDAN PA'I DMAG DPON BSKOS SHIG PA'O, ,BZHI PA NI, CHOS
KYI NGANG TSUL NI KHYIM PA YIN YANG NGANG TSUL 'JAM PA DANG,
RANG

'DOD MED PAS GTZANG LA BYA BA LA BZO BA DANG, DON SHES PA
SKABS SU BABS PA'I BYA BA SHES PA DANG RGYAL PO'I GTZUG LAG LA
MKHAS PA DANG BYA BA'I GO RIMS LA MKHAS PA TSUL LDAN DANG
SNYOMS SHING RGYAL PO LA SNYING NYE BA'I NGANG 'JAM PA DANG
RGAN

RABS RNAMS NI NOR GYI GNYER LA SOGS PA'I SNA BOR BSKOS SHIG
PA'O, ,BSKOS NAS BZHAG PA TZAM GYIS MI CHOG PAS ZLA RE ZHING
DE DAG LAS RGYAL PO NYID KYI 'DU BA DANG, 'GOD PA KUN GSON TE,
JI LTAR BYAS PA GSAN NAS CHOS KYI GZHI SOGS KYI DON

KUN 'GOD CHE NA BA CUNG ZAD SDOM DU GZHUG ,'DUS CHE NA DA DUNG
SNON PA DANG, GNAS 'DIR 'DI TZAM PHUL ZHIG CES SOGS NYID KYI
BKA' RTZOL ZHIG ,RGYU MTSAN NI KHYOD KYIS RGYAL SRID CHOS KYI
DON DU YIN PA'I PHYIR DANG, CHE 'DI'I GRAGS PA'I DON

@051B DANG, 'DOD YON GYI SLAD DU MA LAGS NA RGYAL SRID DE NI
SHIN TU 'BRAS PHUR BCAS LA, DE LAS GZHAN DU GRAGS PA LA SOGS
PA'I DON DU 'GYUR NA DON MA MCHIS PA NGAN 'GRO'I 'BRAS BU CAN
DU 'GYUR BAS SO, ,GNYIS PA MI NYAMS SHING 'GRUB PAR BSLAB

PA LA GNYIS, CHOS SNGAR YOD MI NYAMS PA LA BSLAB PA DANG,
SNGAR MED 'GRUB PA LA BSLAB PA'O, ,DANG PO LA GNYIS, 'BREL
DGOD PA DANG, DNGOS KYI DON TO, ,DANG PO NI, DE LTAR RGYAL
SRID CHOS LDAN DU BYAS NA GZHAN TSAR GCOD PA LA SOGS PA RGYAL

PO'I LUGS DANG 'GAL LA, RGYAL SRID KYI CHED DU GZHAN GSOD PA
SOGS BYAS NA CHOS NYAMS PAR 'GYUR BAS DE GNYIS MI 'GAL BAR BYA
MI NUS SO SNYAM NA, MIN TE, MI DBANG ZHES POS NAS DA LTA 'JIG
RTEN NA PHAL CHER PHAN TSUN GCIG GIS

GCIG MA RUNGS PA BYED CING, LTAR 'THUD PAS RGYAL SRID NYAMS
PAR BYED PA YIN LA, JI LTAR KHYOD KYI RGYAL SRID DANG CHOS SU
'GYUR BA MI 'GAL BA DE NI GSON ZHIG CAS SKUL BA'O, ,GNYIS PA
LA BZHI, DBANG BYED KHYAD PAR CAN BSDU BA DANG, RANG

NYID BRTZA BA DANG LDAN PAR BYA BA DANG, BTZON BTANG ZHING
BTZON GYI TSE YANG BDE BAR BYA BA DANG, LAS RUNG DU BYA MI NUS
NA YUL NAS BSKRAD PA'O, ,DANG PO NI, DBANG BYED KHYAD PAR CAN
MIN PA BSKOS NA CHAD PA BCAD 'OS LA MI GCOD 'OS MIN PA LA

BCAD PAS NYAMS PAR 'GYUR BAS RIGS PA DANG MI RIGS PA SHES PA'I
SHES PAS RGAN ZHING RIGS NGAN NA SNYING LA DRAN PA LHAG MI
'JOG PAS RIGS BZANG BA DANG, 'JIG RTEN GYI LUGS RIGS PA SHES
LA SDIG LA 'DZEMS PA DANG,

@052A *, ,DBANG BYED RNAMS NANG GSHIN PA DANG, KHRIMS KYI BYA
BA DE BYAS PAS DGOS PA KHYAD PAR CAN MTHONG BAR GYUR PA MANG
PO RTAG TU KHYOD KYI SROG LA DBANG BYED LA BSKOS SHIG ,GNYIS
PA LA GSUM, BRTZE BAS BZUNG BAR

BYA BA DANG, SDIG BYED PA LA KHYAD PAR DU SNYING RJE BYA BA
DANG, DE'I 'THAD PA'O, ,DANG PO NI, DBANG BYED RNAMS KYIS NOR
GYI CHAD PA DANG BTZON DU BZUNG BA DANG BRDEG PA LA SOGS JI
LTAR RIGS PA BYED NA YANG RIGS PA'ANG KHYOD KYIS MI BGYI STE,
RGYUD SNYING RJES BRLAN

PAR BGYIS NAS NI ZHUS NA GTONG BA SOGS RTAG TU RJES SU BZUNG
BAR MDZOD CIG ,GNYIS PA NI, MTSAMS MED SOGS MI BZAD SDIG PA
BYED PA YI LUS CAN DAG NI THAMS CAD LA'ANG RGYAL PO KHYOD KYIS
RTAG PAR YANG SNYING RJES PHAN SEMS KHO NA SKYED

PAR BYA YI YAL BAR 'DOR BA'AM, GNOD PA'I SEMS RNAMS THAMS CAD
DU MI BYA'O, ,GSUM PA NI, MTSAMS MED SOGS MI BZAD PA'I SDIG
CAN PHA MA SOGS GSOD PAR BYED PA LA KHYAD PAR DU YANG SNYING
RJE BGYI BAR RIGS TE, CHOS KYI BDAG

NYID NYAMS PA DE DAG NI RGYAL SRAS BDAG NYID CHEN PO'I SNYING
RJE'I GNAS PHUL DU BYUNG BA YIN PA'I PHYIR RO, ,RNAL 'BYOR
SPYOD PA BZHI BRGYA PA LAS, JI LTAR MA NI KHYAD PAR DU, ,NAD
THEBS BU LA GDUNG 'GYUR BA, ,DE BZHIN BYANG CHUB SEMS DPA'I
BRTZE, ,

DAM PA MIN LA KHYAD PAR DU'O, ,ZHES BSHAD PA LTAR RO, ,GSUM PA
LA GNYIS, BRTZON BTANG BA DANG, BTZON GYI TSE YANG BDE BAR BYA
BA'O, ,DANG PO NI, NYIN GCIG BZHIN NAM ZHAG LNGA ZHING NYAMS
CHUNG STOBS ZHAN PA LA SOGS PA'I BTZON RNAMS BTANG BAR

@052B MDZOD LHAG MA NYAMS STOBS CHE BA RNAMS CI RIGS PAR 'GAL
YANG MI 'GROL BA RGYUN DU BZHAG SNYAM PA MED PAR MDZOD CIG
STE, KHYOD NI BTZON GANG LA BTANG SEMS MED PA DE LAS SDOM PA
MIN PA SKYE BAS SDOM MIN JI SRID YOD PA DE SRID BSNYEN GNAS
KYI

SDOM PA YANG GNAS PA MI SRID LA SDOM PA MIN PA DE LAS NI RGYUN
MI CHAD PAR DNGOS SU SROG GCOD SOGS MI BYED PA'I CHE YANG NGAN
SONG GI RGYU SDIG PA NAR MAR GSOG PAR 'GYUR BA'I PHYIR RO,
,GNYIS PA NI, BTZON NI JI SRID MA BTANG PA DE'I BAR DU'ANG

SKRA LA SOGS PA'I 'DREG MKHAN DANG 'KHRUS DANG BZA' BA DANG
BTUNG BA DANG NAD LA PHAN PA'I SMAN DANG LDAN PAS BDE BAR
BGYI'O, ,SDUG BSNGAL SKYED PA'I BYED DU BZUNG BA MIN NAM, BDE
BAR BYED NA CI'I PHYIR 'DZIN SNYAM NA MI RIGS PA BYED PA SNOD
RUNG

DU MED PA BU DAG LA PHA MAS SNOD DU RUNG BA BYA 'DOD PAS CHAR
GCOD PA LTAR SNYING RJE YIS NI KUN NAS BSLANG NAS TSAR BCAD
PAR BYA YI ZHES SDANG MA YIN LA, NOR 'DOD PA'I PHYIR TU TSAR
BCAD BYA BA MIN NO, ,BZHI PA NI, GZHAN

LA RAB SDANG ZHES DANG CAN RGYAL PO'AM GZHAN GSOD PAR BGYID
PA'I BTZON DU BZUNG BA BTANG NAS SROG GCOD LA SOGS PA'I NGAN
SPYOD PHYIS BYED MI BYED BRTAGS TE LEGS PAR BGYIS NAS MI BYED
NA BTANG SNYOMS SU BZHAG LA, DA DUNG SNGAR GYI DE LAS LDOG

MI NUS NA MI BSAD CING GNOD PA GZHAN YANG MI BGYI BAR YUL NAS
BSKRAD PA DAG TU MDZOD CIG PA'O, ,GNYIS PA CHOS SNGAR MED
'GRUB PA LA BSLAB PA LA GNYIS, CHOS SGRUB PA DANG, CHOS MIN
DGAG PA'O, ,DANG PO LA GNYIS, BYA MA RTA KHYAD PAR CAN BYA

@053A *, ,BA DANG, DE'I DPE'O, ,DANG PO NI, RANG DBANG YOD PAR
BYA BA'I CHED DU, RGYAL POS BTANG BAR MI SHES PA'I RTA NYUL BA
'GYOGS PA BTANG NAS RTOG TU GZHUG CING, YUL KUN YANG BYA MA
RTA'I SPYAN GYIS GZIGS LA RTAG TU BAG YOD

DANG DRAN PA DANG LDAN PAR CHOS DANG MTHUN PA'I DON MDZOD CIG
STE, GZHAN BYA BA MIN PA BYED PA SPONG ZHING, BAG YOD LDAN PA
LA DGONGS PA'I DON MDZOD CES PA'O, ,YON TAN GYI GNAS DGE SLONG
LA SOGS PA LA BDAG NYID KYIS ZAS GOS SOGS RAB 

TU SBYIN PA DANG BKUR STI DANG RIM GRO DAG RGYA CHE BA RANG
DANG, RJES SU MTHUN PA SBYOR ZHING YON TAN DE TZAM MI CHE BA'I
LHAG MA RNAMS LA'ANG SBYIN PA CI RIGS PAR BGYI'O, ,GNYIS PA
NI, RGYAL PO LJON SHING BZOD PA'I BSIL GRIB CAN BKUR STI'I ME
TOG

RGYAS PAR GYUR CING RAB TU SBYIN PA'I 'BRAS BU RGYA CHE BA
DANG, LDAN PA LA RMANGS KYI BYA RNAMS BRTEN PAR 'GYUR BAS SO,
,'O NA RGYAL PO BZOD PA DANG LDAN PA GCIG PU BYA'AM ZHE NA
RGYAL PO GTONG BA'I NGANG TSUL CAN YIN YANG NYES PA MI BZOD
PA'I BSAR

DANG LDAN NA CUNG ZAD KHRO YANG DGA' BAR 'GYUR TE, DPER NA SUG
SMEL DNGAN? LE SHAM RTZUB PA'I STE BAG CHAGS PA'I SHA KHAR'I?
LA DU BZHIN DU MYANGS NA ZHIM PA LTAR NAD 'JAM LA PHYI RTZUB
BAG DANG LDAN PAR RO, ,SNGAR BSHAD PA DE LTAR RIGS

PAS DPYAD NA NI KHYOD KYI RGYAL SRID 'GOD PA DANG NYAMS PAR MI
'GYUR LA RIGS PA MIN PAR MI 'GYUR ZHING CHOS MIN MA YIN PA
CHOS SU 'GYUR BAS DE LTAR BSLAB PAR BYA'O, ,GNYIS PA NI, RGYAL
PO KHYED KYIS RGYAL SRID 'JIG RTEN PHA ROL LAS

@053B BSNAMS TE MA BYON LA, DE YANG PHA ROL TU BSNAMS PAR MI
'GYUR ZHING CHOS KYIS BRNYES PAS RGYAL SRID DE'I SLAD DU CHOS
MIN KHYOD KYIS BGYI MI RIGS SO, ,DE YANG DGOS CHA NYO BA'I
'TSOG BCAS KYI ZONG NI LEGS NA BDE BA SKYED LA NYES NA SDUG
BSNGAL SKYED

PAS, RGYAL SRID CHOS KYIS MA BZUNG NA RGYAL SRID KYIS PHYI MA
LA 'BRAS BU SDUG BSNGAL BA'I TSOGS BCAS BRGYUD PA DAG CI NAS
'GRUB PAR MI 'GYUR BAR RGYAL PO KHYED DE LTAR NAN TAN MDZOD,
'TSOG BCAS KYI THONG NI DA LTA'I RGYAL SRID KYIS PHYI MA PHAN
CHAD

GCIG NAS GCIG TU BRGYUD PA'I 'TSOG BCAS BRGYUD PA DAG CI NAS
RJES PAR 'GYUR BA DE LTA BUR NI RGYAL PO KHYED KYIS NAN TAN
MDZOD CIG PA STE, DA LTA'I RGYAL SRID 'DI MA 'ONGS PA'I SKYE
BA DU MA'I SDUG BSNGAL NYO BA'I ZONG DU MA SONG BAR, SKYE BA
DU MA'I RGYAL

SRID NYO BA'I RIN DU 'GYUR BAR MDZOD CIG CES PA'O, ,GSUM PA
THAR PA THOB CING THEG PA CHEN PO'I SDE SNOD MI SPONG BA LA
BSLAB PA LA GNYIS, THAR PA'I LAM LA BSLAB PA DANG, THEG CHEN
GYI SDE SNOD SPONG BA DGAG PA'O, ,DANG PO LA GNYIS, SRID PA'I
YUL TSOR

BA BDE SDUG RANG BZHIN GYIS GRUB PA DGAG PA DENG, THEG PA CHE
CHUNG GNYIS KAS STONG NYID PHRA MO RTOGS PA MTSUNGS PAR BSTAN
PA'O, ,DANG PO LA GSUM, TSOR BA BDE BA RANG MTSAN PA DGAG PA
DANG, SDUG BSNGAL RANG BZHIN GYIS GRUB PA DGAG PA DANG,

BKAG PA'I 'BRAS BU'O, ,DANG PO LA GSUM, 'BREL DGOD PA DANG,
BSTAN PA DANG, BSHAD PA'O, ,DANG PO NI, RGYAL PO KHYOD GLING
BZHI PA'I SA THOB KYANG 'KHOR LOS BSGYUR BA'I BDE BA NI LUS
KYI TSOR BA BDE BA DAG DANG SEMS KYI BDE BA DANG 'DI GNYIS KHO

@054A *, ,NAR ZAD PAR 'DOD LA ZAB MOD CIR 'GYUR ZHA NA, LUS
KYI TSOR BA BDE BA NI SDUG BSNGAL PHYIR NI BCOS PA TZAM STE,
SDUG BSNGAL CUNG ZAD SHUGS CHUNG NGU SONG BA'I GNAS SKABS KYI
TSOR BA SIM PA DE LA BDE BA RANG MTSAN  

PAR ZHEN PA YIN GYI SDUG BSNGAL PHYIR BCOS KYI BDE BA TZAM MA
RTOGS 'JIG RTEN NA SDUG BSNGAL RANG MTSAN PA YOD KYANG BDE BA
RANG MTSAN PA CUNG ZAD KYANG MED DO, ,DE'I RANG MTSAN NI,
RTAGS KYI DGAG BYAR GYUR PA'I RANG MTSAN MIN GYI, SDUG BSNGAL

PHYIR BCOS PA TZAM LA BZHAG PAR ZAD DE, KHA DOG SNGON PO SER
PO DANG BSGRIGS KYANG SNGON PO'I BLO SKYE YI SER PO'I BLO MI
SKYE BA LTAR, TSOR BA SDUG BSNGAL NI BDE BA SHUGS CHUNG BA'I
GNAS SKABS LA BZHAG MI DGOS PAR SDUG BSNGAL GYI BLO SKYE
ZHING,

TSOR BA SDUG BSNGAL YOD LA RING PO LA LTOS NAS THUNG NGU'I BLO
SKYE BA LTAR SDUG BSNGAL SHUGS CHUNG BA'I GNAS SKABS KYIS CUNG
ZAD SIM PAR SNANG BA LA BDE BA'I BLO SKYES PAR ZAD DO, ,YANG
TSOR BA BDE BA THA SNYAD DU MED DO ZHES SKUR BA GDAB PAR MI

BYA'O, ,RGYAS PAR NI RNAL 'BYOR SPYOD PA BZHI BRGYA BA LAS
SHES PAR BYA'O, ,THA SNYAD DU SEMS KYI BDE BA NI 'DU SHES KYI
RANG BZHIN TE RTOG PAS BDE BA RANG MTSAN PAR BYAS PA KHO NAR
ZAD KYI RTOG PAS BTAGS PA'I SDUG BSNGAL RANG MTSAN PA YOD

KYANG BDE BA RANG MTSAN PA MED PAR SHES PAR BYA'O, ,GNYIS PA
NI, 'JIG RTEN TSOR BA BDE BA'I BDOG PA KUN SDUG BSNGAL PHYIR
NI BCOS TZAM DANG RTOG PAS BTAGS PA TZAM NYID YIN PA DE'I
PHYIR BDE BA DE NI DON DU BDE BA RANG MTSAN PA'I DON

@054B MED DO, ,GSUM PA LA GNYIS, BDE BA RANG MTSAN PA'I SGRUB
BYED DGAG PA DANG, NGO BO DGAG PA'O, ,DANG PO LA GNYIS, YID
KYI BDE BA RANG MTSAN PA'I SGRUB BYED DGAG PA DANG, LUS KYI
BDE BA RANG MTSAN PA'I SGRUB BYED DGAG PA'O, ,DANG PO NI, YID
KYI BDE BA RANG

MTSAN PA YOD DE, DE SKYED PA'I RGYU DBANG PHYUG DAG YOD PA'I
PHYIR CE NA, MIN TE, BDE BA SKYED PA'I RGYUR 'DOD PA DE DAG
NGO BO NYID KYIS BDE BA'I RGYUR MED DE, RJES SU 'GRO LDOG
MTSANG BA'I PHYIR RO, ,DE YANG GLING DANG YUL DANG GNAS DANG
KHYIM DANG, KHYOGS

DANG STAN DANG GOS RNAMS DANG MAL CHA DANG BZA' BTUNG DANG,
GLANG PO DANG RTA DANG BUD MED BCU GSUM PO RNAMS LONGS SPYAD
BYA RE RE ZAD PA GANG GI TSE GANG YANG RUNG BA LA LONGS SPYOD
PAS BDE'O SNYAM PA'I SEMS 'BYUNG BA DE'I TSE DE YIS BDE ZHES
RLOM

PAR GRAGS LA, GCIG LONGS SPYOD CING BDE'O SNYAM PA'I BLO
'BYUNG BA DE'I TSE LHAG MA YID LA MI BYED PAS DE'I TSE LHAG MA
RNAMS DON DU RANG MTSAN PA'I BDE BA'I RGYUR DON MED PA NYID
DE, BCU GSUM PO NGO BO NYID KYIS BDE BA'I RGYU YIN NA, LONGS
MA

SPYAD CING MA DRAN PA'I CHE YANG, BDE BA SKYE BAR RIGS NA, DE
MED PA'I PHYIR DANG YUL GCIG LA LONGS SPYOD PA'I TSE LHAG MA
RNAMS LA LONGS SPYOD PA MED PA'I PHYIR, DE DAG YOD PA TZAM
GYIS BDE BA'I RGYUR MI RIGS SO, ,GNYIS PA LA GNYIS, YUL

LNGA BSDUS PA DE'I SGRUB BYED YIN PA DGAG PA DANG, RE RE
BSGRUB BYED YIN PA DGAG PA'O, ,DANG PO NI, YUL LNGA'I BDE BA
DUS GCIG TU MYONG STE, ZLOS GAR MKHAN GYI GZUGS DANG GLING
BU'I SGRA DANG, AA KA RU'I DRI DANG, SBRANG RTI'I RO DANG, GOS

@055A *, ,REG BYA DBANG PO LNGAS NYAMS SU MYONG NGO ZHE NA,
MIG LA SOGS PA'I DBANG PO LNGAS YUL LNGA 'DZIN PA'I TSE DE'I
BDE BA LNGA DUS GCIG TU MED DE, GANG GI PHYIR NA, RTOG PAS MA
BZUNG NA BDE BAR MI SHES PA GANG

ZHIG ,YUL LNGA DANG BDE BA LNGA LA DUS GCIG TU RTOG PAR MI
BYED PA DE'I PHYIR GANG GI CHE GZUGS LA SOGS PA YUL NI GANG
DANG GANG DBANG PO GANG GIS SHES PAR GYUR PA DE'I TSE DBANG PO
LHAG MAS YUL LHAG MA 'DZIN PA DANG DE LA SKYES

PA'I BDE BA MED DE, GANG GI PHYIR NA DE'I TSE YUL LHAG MA
RNAMS BDE BA'I DON DU MED PA NYID KYI PHYIR RO, ,DER THAL
DBANG PO YIS NI YUL DMIGS PAR GYUR PA RANG DUS NA GNAS PA'I
YUL GYI RNAM PA LA YID KYIS DMIGS NAS RTOG PA NA

BDE'O SNYAM DU RLOM PAR BYED PA YIN LA RGYUD GCIG LA RTOG PA
DU MA CIG CAR MI SKYE BA'I PHYIR RO, ,GNYIS PA LA GNYIS, DNGOS
DANG, SGRUB BYED DGAG PA'O, ,DANG PO NI, 'JIG RTEN 'DI NI MIG
LTA BU'I DBANG PO GCIG GIS NI GZUGS LTA BU'I

DON GCIG SHES PA GANG YIN PA DE YANG GZUGS KYI DON MED PAR MIG
DBANG GI DON MED LA GZUGS KYI DON YANG MIG DBANG DE MED PAR
DON MED PAS PHAN TSUN LTOS PA'I PHYIR, NGO BO NYID KYIS MED NA
DE MED PAS LUS KYI BDE BA RANG MTSAN PA MED

DO, ,GNYIS PA LA GSUM, RNAM SHES RANG BZHIN GYIS GRUB PA DGAG
PA DANG, YUL RANG BZHIN GYIS GRUB PA DGAG PA DANG, DBANG PO
RANG BZHIN GYIS GRUB PA DGAG PA'O, ,DANG PO NI, YUL DANG DBANG
PO RANG GI NGO BO NYID YOD DE, DE'I 'BRAS BU RNAM

@055B SHES YOD PA'I PHYIR RO ZHE NA, JI LTAR PHA DANG MA DAG
LA BRTEN NAS BU NI 'BYUNG BAR BSHAD PA DE BZHIN DU MIG DANG
GZUGS LA BRTEN NAS RNAM PAR SHES PA 'BYUNG BAR BSHAD PAS RNAM
PAR SHES PA RANG BZHIN GYIS MED DE, MIG DANG GZUGS LA LTOS

PA'I PHYIR RO, ,DPER NA PHA MA DANG BU BZHIN ZHES PA'I RTEN
'BREL GYI GTAN TSIGS SO, ,TSIGS BCAD 'DI SLOB DPON ZLA BA
GRAGS PAS TSIG GSAL DU DRANGS PA LA SGRON GSAL GYI BSHAD PA
BYED PA MANG PO DAG RTZA SHE'I RTZA TSIG TU 'KHRUL 'DUG PAS,
DE LTA

NA RTZA SHE'I TSIGS BCAD BZHI BRGYA DANG ZHE DGUR, RGYA GAR
MKHAS PA KHA CIG GIS MDZAD PA DANG YANG 'GAL BA'I PHYIR RO,
,GNYIS PA NI, RNAM SHES RANG BZHIN GYIS YOD DE DE'I YUL YOD
PA'I PHYIR RO ZHE NA, YUL NI 'DAS PA DANG MA 'ONGS PA RNAMS
RNAM

SHES DANG BCAS PA 'GAGS PA DANG MA THOB PA'I PHYIR, 'DAS MA
'ONGS DE GNYIS LAS NI MA 'DAS PAS RANG BZHIN GYIS MED PA DA
LTAR BA 'DI 'DAS MA 'ONGS KYI DUS NA MED NA DE GNYIS LA MI
LTOS PAR THAL, LTOS PA'I PHYIR, DE GNYIS KYI DUS NA YOD PAR

THAL, 'DOD NA DA LTAR BA 'DAS MA 'ONGS GNYIS LAS THA DAD DU
GRUB PA MED PA'I PHYIR DBANG POR BCAS PA DON MED LA GANG DA
LTA'I YANG DON MED PAS RNAM SHES RANG BZHIN GYIS GRUB PA MED
DO, ,RNAM SHES DA LTAR BA YUL DA LTAR BA 'DZIN PAS DBANG PO

DANG DON GNYIS RANG BZHIN GYIS YOD CE NA, JI LTAR MIG NI
'KHRUL BA YIS MGAL ME'I 'KHOR LO 'DZIN PAR BYE PA DE BZHIN
DBANG PO RNAMS KYIS NI DA LTA'I YUL DAG 'DZIN PAR BYED PA YIN
GYI, DBANG  PO DANG YUL DANG RNAM PAR SHES PA GANG YANG RANG

@056A *, ,BZHIN GYIS GRUB PA MED DE, BLO 'KHRUL BA LA SNANG BA
TZAM DU ZAD PA'I PHYIR RO, ,GSUM PA LA GSUM, 'BYUNG BA RANG
BZHIN GYIS GRUB PA BKAG PAS DBANG DON RANG BZHIN GYIS GRUB PA
DGAG PA DANG, 'BYUNG BA RANG BZHIN GYIS GRUB PA

DGAG PA DANG, DES NA GZUGS RANG BZHIN GYIS MA GRUB PA'O, ,DANG
PO NI, DBANG DON RANG BZHIN GYIS YOD DE, DE'I RGYU 'BYUNG BA
YOD PA'I PHYIR CE NA, DBANG DON 'DI DAG DON DU STE RANG BZHIN
GYIS DON MED DO, ,DBANG PO RNAMS DANG DBANG DON RNAMS

'BYUNG BA RNAMS KYI 'BRAS BU'I RANG BZHIN DU 'DOD NA 'BYUNG BA
BZHI 'DUS PA DANG SO SOR RANG BZHIN GYIS GRUB PA'I DON MED PAS
SO, ,GNYIS PA NI, 'BYUNG RNAMS SO SOR LTOS MED DU THA DAD PAR
YOD NA BUD SHING MED PA'I MER THAL BAR 'GYUR

LA, 'DUS NA SO SO'I MTSAN NYID RANG BZHIN GYIS MED PAR 'GYUR
TE, LTOS PA'I PHYIR RO, ,'BYUNG BA LHAG MA GSUM LA YANG NYES
PA DE LTAR NGES SO, ,GSUM PA NI, DE LTAR 'BYUNG BA RNAMS SO SO
DANG 'DUS PA RNAM PA GNYIS SU'ANG RANG BZHIN GYIS

GRUB PA'I DON MED PAS NA 'DUS PA NYID KYANG RANG BZHIN GYIS
GRUB PA'I DON MED DO, ,'DUS PA DON MED NYID KYI PHYIR GZUGS
KYANG DON DU STE RANG BZHIN GYIS GRUB PA'I DON MED DO, ,DE MED
PAS LUS KYI BDE BA RANG MTSAN PA'I RGYU YANG MED DO, ,GNYIS PA

BDE BA RANG MTSAN PA'I NGO BO DGAG PA NI, TSOR BA RNAM SHES
DANG 'DU SHES DANG 'DU BYED DANG LHAN CIG TU 'BYUNG BAS RANG
BZHIN GYIS YOD DO ZHE NA, BDE BA'I TSOR BA DAM PA'I DON DU
RANG BZHIN GYIS GRUB PA'I DON MED DO, ,RNAM SHES KYI PHUNG PO
DANG,

@056B TSOR BA DANG 'DU SHES DANG 'DU BYED RNAMS KYANG THAMS
CAD DU 'DUS PA RANG BZHIN GYIS MA GRUB CING SO SOR YANG BDAG
NYID KYIS GRUB PA'I DON MED PA'I PHYIR RO, ,GNYIS PA SDUG
BSNGAL RANG BZHIN GYIS GRUB PA DGAG PA NI, PHRAD PAR SRED PA'I
YUL BDE

BA RANG MTSAN PA DE BO DANG SGRUB BYED DANG BCAS PA BKAG NAS
'BRAL BAR SRED PA'I YUL SDUG BSNGAL RANG BZHIN GYIS GRUB PA
'GOG PA YIN NO, ,JI LTAR SDUG BSNGAL PHYIR BCOS TSOR BA SDUG
BSNGAL CUNG ZAD SHUGS CHUNG BA'I GNAS SKABS LA DON DU STE RANG

MTSAN PA'I BDE BA RANG RGYAL BYED PA DE BZHIN DU BDE BA 'JOMS
SHING MNGON GYUR CUNG ZAD KYANG MED PA 'BYUNG BA LA RANG BZHIN
GYIS GRUB PA'I SDUG BSNGAL DU YANG NGA RGYAL BYED PAR ZAD KYI
RANG BZHIN GYIS THUB PA'I SDUG BSNGAL CUNG ZAD KYANG MED DE,
BLTOS CHOS TZAM DU

ZAD PA'I PHYIR RO, ,GSUM PA BKAG PA'I 'BRAS BU LA GNYIS, STONG
NYID RTOGS PAS GROL BAR BSTAN PA DANG, STONG NYID RTOGS PA'I
YUL CAN GYI BLO NGOS BZUNG BA'O, ,DANG PO NI, SNGAR BSHAD PA
DE LTAR SRED PA YUL DANG BCAS PA NGO BO NYID KYIS GRUB PA MED
PA'I PHYIR

RANG BZHIN GYIS STONG PA'I DON GOMS PAR BYAS PA LAS TSOR BA BDE
BA DANG BCAS PA'I SRED PA DANG SDUG BSNGAL BRAL BA'I SRED PA SPONG
LA, SRED PA SPANGS PAS LAS MI GSOG CING 'KHOR BA LAS GROL BAR 'GYUR
BA DE'I PHYIR, DE LTAR RTEN 'BYUNG SPROS PA'I MTHA'

THAMS CAD DANG BRAL BA MTHONG BA LAS GROL BAR 'GYUR BAS, STONG
NYID KYI DON RTOGS PA LA 'BAD PAR BYA'O, ,GNYIS PA NI, 'GA'
YANG MTHONG BA MED PA DE KHO NA NYID MTHONG BA'O, ,ZHES BTAGS
NAS BZHAG PA TZAM MA YIN NAM, CI'I PHYIR DE KHO NA NYID

@057A *, ,MTHONG ZHES BRJOD CE NA, 'PHAGS PA'I MNYAM GZHAG NA
STONG NYID RTOGS PA'I YE SHES 'DUS BYAS KYIS BSDUS PA YANG
LDOG PAR SMRA BA NI, MA RIG PA LOG PAS RIG PA TZAM YANG LDOG
PAR SMRA BA PHYIN CI LOG GI LUGS

DANG, MU STEGS SPYOD PA PA DRI MA ZAD NA SEMS KYANG ZAD PAR
'DOD PA LTAR, SKUR 'DEBS CHEN POR SHES PAR BYA'O, ,GNYIS PA
NI, 'O NA GANG GI MTHONG BAR 'GYUR ZHE NA DON DAM PA'I BDEN PA
MTHONG BA'I SEMS KYANG DON DAM PA'I BDEN PAR 'GYUR BA

MIN GYI THA SNYAD DU NI, DON DAM PA'I BDEN PA LA GNYIS SNANG
NUB PA'I TSUL GYIS MNYAM PAR BZHAG PA'I BLO SKAD CIG GIS SKYE
'GAG BYED PA DES DON DAM PA'I BDEN PA MTHONG BAR BRJOD PA STE,
DE YANG LTOS NAS BZHAG PA TZAM YIN GYI RANG BZHIN GYIS

GRUB PA MED DE, SEMS BYUNG MED PAR SEMS MI 'BYUNG ZHING SEMS
MED PAR YANG SEMS BYUNG MI 'BYUNG BAS, RANG BZHIN GYIS GRUB
PA'I DON MED LA SEMS NYID KYIS SEMS MTHONG BA MIN TE, SOR MO'I
RTZE MO RANG GIS RANG LA MI REG PA'I PHYIR DANG,

SEMS GNYIS, LHAN CIG TU 'BYUNG BA'ANG MI 'DOD DO, ,GNYIS PA
THEG PA CHE CHUNG GNYIS KA'I GANG ZAG GIS STONG NYID PHRA MO
RTOGS PA MTSUNGS PAR BSTAN PA LA GNYIS, THAR PA TZAM THOB PA
LA STONG NYID PHRA MO RTOGS DGOS PA DANG, THEG PA CHE CHUNG

GI KHYAD PAR RO, ,DANG PO NI, DE LTAR YANG DAG PA JI LTA BA
BZHIN DU 'GRO BA RANG BZHIN GYIS GRUB PA'I DON MED PAR SHES
NAS NI RGYU MED PA'I ME BZHIN DU SRID PAR SKYE BA'I RGYU MED
PA'I PHYIR, YANG SRID PAR SKYE BA'I GNAS MED PAS YANG SRID LEN

@057B PA MED PAR MYA NGAN LAS 'DAS PA THOB PAR 'GYUR BA YIN
NO, ,GZHUNG 'DI DAG GIS NI, NYAN RANG LA YANG STONG NYID PHRA
MO RTOGS PA YOD PA GSAL BAR BSTAN LA, MDO LAS NYAN THOS KYIS
LA SLOB PAR 'DOD PAS KYANG ZHES SOGS DANG, GANG DAG BDE

GSHEGS NYAN THOS 'GYUR BAR BYA SNYAM NA, ZHES SOGS DANG, THEG
PA DMAN PA'I SDE SNOD LAS, GZUGS NI LBU BA GDOS PA 'DRA, ZHES
SOGS MDO YIS BSTAN PA YIN NO, ,GNYIS PA NI, DE NI THEG PA CHEN
PO'I MYANG 'DAS KYI DBANG DU BYAS PA'O ZHE

NA, MIN TE, DE LTOR BYANG CHUB SEMS DPAS KYANG STE NYAN THOS
SU MA ZAD CES PA'O, ,STONG NYID MTHONG NAS RDZOGS PA'I BYANG
CHUB NGES PAR THOB PAR 'DOD PA'O, ,'O NA THEG PA CHE CHUNG
KHYAD PAR CI ZHIG YOD CING BYANG CHUB SEMS DPA' YANG 'KHOR BAR
GNAS PA'I

RGYU MED PAR 'GYUR RO ZHE NA, SKYON MED DE, BYANG CHUB SEMS
DPA' DE NI SNYING RJE 'BA' ZHIG GIS BYANG CHUB MA THOB KYI BAR
DU SRED PAR NYING MTSAMS SBYOR BA YIN GYI, LAS DANG SRID PA'I
DBANG GIS SKYE BA LEN PA MIN NO, ,GNYIS PA THEG CHEN GYI SDE
SNOD SPONG

BA DGAG PA LA GNYIS, RGYAS PAR BSHAD PA DANG, DON BSDU BA'O,
,DANG PO LA BZHI, THEG CHEN GYI SE SDOD SPONG BA MI RIGS PA'I
RGYU MTSAN DANG, THEG CHEN GYI SDE SNOD BKAR SGRUB PA DANG,
THEG DMAN GYI SDE SNOD NAS BSHAD PA THEG PA CHEN

PO'I LAM 'BRAS RDZOGS PA MIN PA DANG, THEG PA GSUM BSTAN PA'I
DGOS PA'O, ,DANG PO LA GNYIS, THEG CHEN LA SMAD PA'I NYES
DMIGS DANG, DES NA SDANG BAR MI RIGS PA'O, ,DANG PO LA GSUM,
THEG CHEN LA SMOD PA'I TSUL DANG, SMOD PA'I RGYU DANG,

@058A *, ,SMOD PA'I NYAS DMIGS SO, ,DANG PO NI, DE BZHIN
GSHEGS PAS THEG CHEN GYI SDE SNOD LAS BYANG CHUB SEMS DPA'I
TSOGS GNYIS RGYAS PAR BSTAN NA THEG PA CHEN PO'I LAM 'BRAS
RDZOGS PA DE LA KUN TU RMONGS

PA'I NYAN THOS SDE PA RNAMS RAB TU SDANG BAS RMONG BAR BYED
DO, ,GNYIS PA NI, RMONG BA'I RGYU NI 'DI DAG YIN TE, BYANG
CHUB SEMS DPA' RANG GI DON BTANG NAS GZHAN GYI DON 'BA' ZHIG
LHUR LEN PA'I YON TAN DANG, RANG DON 'BA' ZHIG LHUR LEN CING

GZHAN LA GNOD PA'I SKYON DAG MI SHES PA'I YON TAN LA SKYON DU
'DU SHES PA'I YANG NA YON TAN LA SDANG BA ZHIG THEG PA CHE LA
SMOD BYED GRANG RGYU GSUM PO DE DAG LAS GZHAN MED PA'I PHYIR
RO, ,THEG CHEN LA SMOD PA YON TAN LA SDANG BA JI LTAR

YIN ZHE NA, GZHAN LA GNOD PA SKYON DANG NI GZHAN LA PHAN PA
YON TAN DU SHES NAS THEG PA CHE LA SMOD PAR BYED PA YON TAN LA
SDANG ZHES BRJOD RIGS TE, THEG PA CHEN PO'I SDE SNOD NAS GZHAN
GYI SKYON 'GOG PA DANG YON TAN SGRUB PA'I THABS

YONGS SU RDZOGS PA BSTAN GYI THEG PA DMAN PA'I SDE SNOD NAS
CHA TZAM LAS MA BSTAN PA'I PHYIR RO, ,GSUM PA NI, BYANG CHUB
SEMS DPA' RANG GI DON MI LTA BA'I PHYIR GZHAN DON LA RO GCIG
TU DGA' BA GANG YIN PA'I YON TAN GYI 'BYUNG

GNAS BYANG CHUB SEMS DPAS NYAMS SU BLANG BYA RDZOGS PA THEG
CHEN TE DE LA SDANG BA DES SDANG BA PO RANG NYID NGAN 'GROR
BSREGS PAR 'GYUR TE, SDIG PA'I PHUL DU BYUNG BA BSAGS PA'I
PHYIR RO, ,STONG NYID LA DAD PA CAN BZUNG NYES PAS RGYU 'BRAS

@058B MED PA'I DON DU GO BA DANG CIG SHOS STONG PA NYID LA
SDANG BA'I PHYIR KHROS PA YIS STONG PA NYID SPONG BAR BYED PA
GNYIS LAS, LAS 'BRAS YOD PA MIN PAR GO BA'I STONG PA NYID LA
DAD PA CAN YANG NGAN 'GROR BSREGS PAR MDO LAS BSHAD NA SDANG

BAS STONG PA NYID SHES RAB KYI PHA ROL TU PHYIN PA'I DON LA
PHYIR PHYOGS PA BSREGS PA SMOS CI DGOS NGES PAR BSREGS PAS MOS
PA MED DU ZIN NA YANG STONG PA NYID KYI DON LA SKUR BA GDAB
PAR MI BYA'O, ,GNYIS PA LA LNGA, SDUG BSNGAL CHUNG NGUS

KYANG CHEN PO BSAL RIGS PA DANG, THEG CHEN GYI SPYOD PA LA
SDUG BSNGAL BA CUNG ZAD YOD KYANG GTAN GYI SDUG BSNGAL SEL
PHYED DE LA SDANG BAR MI RIGS PA DANG, BDE BA CHEN PO'I DON DU
'BAD RIGS KYI CHUNG NGU LA CHAGS PAR MI RIGS PA DANG, THEG PA

CHEN PO LA DGA' BAR RIGS PA DANG, DON BSDU BA'O, ,DANG PO NI,
KHA CIG 'DI SKAD DU THEG PA CHEN PO LA SDANG BAR RIGS TE, MGO
GTOD PA LA SOGS PA'I DKA' SPYAD CHEN PO MI BZOD PA'I PHYIR
DANG, ZAB MO RTOGS PAR DKA' BA'I PHYIR RO ZHE NA, PHRAL

LAN TSA SKYED PA'I DUG GIS 'CHI BA'I SDUG BSNGAL SKYED PA'I
DUG NI BSAL BAR BYA BAR JI LTAR SMAN DPYAD LAS BSHAD PA BZHIN
DU TSE 'DI'I CHUNG NGU'I SDUG BSNGAL GYIS KYANG MA 'ONGS PA'I
MI PHAN PA CHEN PO BSAL BAR BGYIS PA CI ZHIG 'GAL DE

LTAR RIGS PA KHO NA'O, ,GNYIS PA NI, CHOS SDUG BSNGAL GYI RGYU
YIN YANG SDANG BAR MI RIGS TE, SDUG BSNGAL CUNG ZAD KYIS GZHAN
LA PHAN PA RGYA CHEN PO SGRUB PA'I PHYIR TE, YID DGE BAS KUN
NAS BSLANG NAS LUS NGAG GI LAS DGE BAR 'GYUR ZHING,

@059A *, ,CHOS RNAMS SNGON DU YID 'GRO ZHING THEG PA CHEN PO'I
MDO LAS YID NI GTZO BO ZHES GRAGS PAS BYANG CHUB SEMS DPA'I
DKA' SPYAD KYI SDUG BSNGAL GYIS KYANG GZHAN LA PHAN PAR 'DOD
YID KYIS PHAN PAR

BYAS PA CIS MI PHAN PAR 'GYUR TE, GTAR BA DANG BSREG PA LA
SOGS PA DA LTA MI BDE'ANG PHYIS RJES SU PHAN PAR 'GYUR BA BYA
RIGS NA BDAG DANG GZHAN DAG LA BDE BA DANG, PHAN PA RGYA CHEN
PO'I RGYUR 'GYUR BA'I DA LTA'I SDUG BSNGAL BA

CUNG ZAD NYAMS SU LAN PAR RIGS PA LTA CI ZHIG SMOS TE CHOS 'DI
DUS GSUM GYI SANGS RGYAS KYI GNAS LUGS YIN NO, ,YANG NA BZANG
PO'I LUGS YIN ZHES PA'O, ,GSUM PA NI, GAL TE BDE BA CHUNG NGU
YONGS SU BTANG BAS BDE BA

RGYA CHEN PO MTHONG BAR 'GYUR NA BYANG CHUB SEMS DPA' BRTAN
PAS BDE BA SPANGS SHING RGYA CHE BA RANG DANG GZHAN GYI RGYUD
LA THAR PA'I BDE BA 'BYUNG BA GZIGS LA BDE BA CHUNG NGU MGO
YOD PA'I BDE BA TZAM BTANG BAR MDZAD CIG ,GAL

TE BDE BA CHEN PO'I DON DU BDE BA CHUNG NGU DE YANG MA BZOD NA
NGAS NI NAD ZHI BA'I DON DU SMAN PA DAG GIS NI MI ZHIM PA'I
SMAN SOGS SBYIN PAR BYED PA NYUNG BAR 'GYUR NA DE NI SDANG BA
RIGS PA MA YIN PAS CHUNG NGU'I DON DU CHA MI BTANG ZHES

GSUNGS PA LTAR BYA'O, ,GZHAN YANG SEMS CAN DMAN PA'I DOR GNOD
PAR 'GYUR BA GANG YIN PA DE BYANG CHUB SEMS DPA'I SPYOD PA
BYED PA'I DUS SU LA LAR MKHAS PAS PHAN PAR MTHONG BAS SDUG
BSNGAL CUNG ZAD TZAM GYI DON DU BDE

@059B PA CHEN PO NYAMS PAR MI BYA'O, ,'O NA SDUG BSNGAL GYI
RANG BZHIN YIN PAS THAMS CAD DU YANG SPANG BAR BYA'O, ,ZHES
GSUNGS PA'I LUNG DANG 'GAL LO ZHE NA, SPYIR BTANG LA DE LTA
YIN MOD KYI DMIGS KYI BSAL NA BYANG CHUB SEMS DPA' 'KHOR BAR

GNAS PA RANG GZHAN KUN LA BDE BA'I RGYU 'BA' ZHIG YIN NO,
,SPYIR BTANG BA DANG DMIGS KYI BSAL BA'I GNAD BKAG DAG BSTAN
BCOS NI KUN LA BSNGAGS PAS SPYIR BTANG DMIGS BSAL GYI DON LA
MKHAS PAR BYA'O, ,BZHI PA NI, THEG PA

CHEN PO'I SDE SNOD GANG ZHIG LAS SEMS CAN THAMS CAD SDUG
BSNGAL DANG BRAL 'DOD KYI SNYING RJE SNGON DU BTANG BA'I BYANG
CHUB SEMS DPA'I SPYOD PA YONGS SU RDZOGS PA KUN DANG, STONG
NYID RTOG PA'I YE SHES DRI MA MED PA RDZOGS PAR BSHAD PA

LAS PAS? YANG SHES RAB CAN SU ZHIG NGA LA SMAD SMOD PAR MA
RIGS TE, BLA NA MED PA'I BYANG CHUB THOB PA'I THABS RDZOGS PAR
DE LAS BSTAN GYI THEG PA DMAN PA'I SDE SNOD LAS MA BSTAN PA'I
PHYIR, LNGA PA NI, BYANG CHUB SEMS DPA'I SPYOD PA

SHIN TU RGYA CHEN PO DANG GNAS LUGS KYI DON RAB TU ZAB MO LA
THOS PA TZAM GYIS SKRAG NAS SGYID LUG CING BDAG NYID SNGON
YANG THEG PA CHEN PO'I SDE SNOD LA MA SBYANGS PAS SKUR BA
'DEBS PAR BYED PA NI, BDAG DANG GZHAN GYI DGRA PHUL DU

BYUNG BA YIN LA, DE LTA BU'I DGRA RNAMS RMONGS PA YIS DA LTA
'DI NA THEG PA CHEN PA LA SMOD PAR BYED DO, ,GNYIS PA THEG PA
CHEN PO'I SDE SNOD BKAR SGRUB PA LA GSUM, PHAR PHYIN GYI SPYOD
PA BSTAN PA DANG, BYANG CHUB CHEN PO'I LAM RDZOGS PA

@060A *, ,DE LAS SHES DGOS PA DANG, SANGS RGYAS KYI CHE BA'I
BDAG NYID DE LAS RDZOGS PAR SHES DGOS PAS BKAR SGRUB PA'O,
,DANG PO LA GSUM, THEG CHEN GYI SDE SNOD LA NYES BSHAD CUNG
ZAD KYANG MED PA DANG, THEG PA CHEN

PO'I DON DE LAS BSTAN PA DANG, DES NA SDE SNOD DE NYID BKAR
GRUB PA'O, ,DANG PO NI, THEG CHEN GYI SDE SNOD 'DI LA NYES
BSHAD KYI TSIG CI ZHIG YOD CUNG ZAD KYANG MED PAR THAL, SBYIN
DANG TSUL KHRIMS BZOD BRTZON 'GRUS BSAM GTAN SHES RAB STE

SPYOD PA PHAR PHYIN DRUG DANG, SPYOD PA'I RTEN SEMS BSKYED
DANG, DE'I RGYU SNYING RJE'I BDAG NYID RNAMS THEG PA CHEN PO
YIN LA, DE RDZOGS PAR THEG PA CHEN PO'I SDE SNOD LAS SANGS
RGYAS KYIS GSUNGS PA'I PHYIR RO, ,GNYIS PA NI, LAG RJES SO
SO'I

DBANG DU BYAS NAS TSUL KHRIMS DANG, SBYIN PAS MNGON MTHO'I LUS
DANG LONGS SPYOD GRUB PAS, GNAS SKABS GZHAN GYI DON DANG
BRTZON 'GRUS DANG BZOD PAS GNAS SKABS LA LTOS NAS BDAG NYID
KYI DON GRUB PA DANG BSAM GTAN DANG SHES

RAB GNYIS KYIS CHOS YANG DAG PAR BSDU BA'I MDO LAS, SEMS MNYAM
PAR BZHAG NA YANG DAG PA JI LTA BA BZHIN DU SHES PAR 'GYUR RO,
,ZHES GSUNGS PA LTAR, THAR PA'I RGYU YIN PAS PHAR PHYIN DRUG
PO DE NI THEG PA CHEN PO'I SDE

SNOD KYI DON NI BSDUS PA YIN LA, DE'I DON BZUNG NA THEG PA
CHEN PO'I DON BZUNG BA DANG, DE STON PA'I TSIG BZUNG NA THEG
CHEN GYI TSIG BZUNG BAR 'GYUR BA'O, GSUM PA NI, BDAG DANG
GZHAN LA PHAN PA'I RGYU GNAS SKABS DANG, THAR PA'I

@060B DON MDOR BSDUS NAS THEG PA DMAN PA'I SDE SNOD LAS SANGS
RGYAS KYI BSTAN PA DE DAG NI THEG PA CHEN PO'I SDE SNOD LAS
GSUNGS PA'I PHA ROL TU PHYIN PA DRUG GI KHONGS NA LHAG DANG
BCAS PA 'DUS NAS YOD PA DE BAS NA THEG PA CHEN PO'I SDE SNOD
'DI NI

SANGS RGYAS KYI BKA' YAN PAR NGES PAR 'DOD PAR BYA'O, ,GNYIS
PA NI, BLA NA MED PA'I BYANG CHUB KYI LAM CHEN PO'I BSOD NAMS
DANG YE SHES KYI TSOGS GNYIS KYI RANG BZHIN SANGS RGYAS KYIS
BYANG CHUB SEMS DPA'I SDE SNOD

GANG LA BSTAN PA'I THEG PA CHEN PO DE TSOGS GNYIS KYI RANG
BZHIN RGYAS PAR MI SHES PAS MDO NGES PA RNAMS MI BZOD DO,
,GSUM PA LA GSUM, GZUGS SKU'I RGYU MTHA' YAS PA THEG CHEN LAS
GSUNGS PA DANG, THEG DMAN GYI SDE 

SNOD NAS BSHAD PA'I ZAD PA SHES PA DANG, THEG CHEN GYI SDE
SNOD NAS BSHAD PA'I ZAD SKYE MI SHES PA STONG NYID RTOGS PA'I
DON DU GCIG PA DANG, THEG PA CHEN PO'I DON MA RTOGS NA BTANG
SNYOMS SU BZHAG PAR RIGS KYI SDANG BAR

MA RIGS PA'O, ,DANG PO NI, 'BRAS BU MTHAR THUG PA'I GNAS SKABS
KYI RGYU'I YON TAN NAM MKHA' LTAR BSAM YAS PAS 'BRAS BU RGYAL
BA'I YON TAN BSAM YAS PA SANGS RGYAS KYI GSUNGS PA GANG GI
PHYIR SANGS RGYAS BDAG NYID CHEN

POS, THEG CHEN LAS BSHAD PA 'DIR BZOD PAR GYIS SHIG PA'O, ,DE
BSAM GYIS MI KHYAB PA JI LTAR ZHE NA, STON PAS SH'A RI'I BU LA
SANGS RGYAS KYI TSUL KHRIMS KYI PHUNG PO LA SOGS PA'I MTHA'
SHES SAM DRIS PAS, 'PHAGS PA SHVA RA 

@061A *, ,DVA TI'I BUS SANGS RGYAS KYI YON TAN MTHA' YAS LTA
ZHOG TSUL KHRIMS KYI PHUNG PO TZAM YANG MA SHES PA DES NA
SANGS RGYAS BDAG NYID CHEN PO DE'I YON TAN BSAM YAS PAR CIS MI
BZOD DE LTA BU YOD PA YID

CHES PAR BYA LA, RGYU MTHA' YAS PA SNGON DU MA SONG NA, 'BRAS
DU MTHA' YAS PA MI 'BYUNG LA SANGS RGYAS KYI YON TAN MTHA' YAS
PA DE'I PHYIR, DE'I RGYU TSOGS PA GNYIS MTHA' YAS LA DE YANG
RDZOGS PAR THEG CHEN GYI SDE SNOD NYID LAS BSTAN

PAS NGES PAR BKAR KHAS BLANG BAR BYA'O, ,GNYIS PA NI, RIGS PA
DRUG CU PA'I 'GREL PAR DRANGS PA'I THEG CHEN GYI SDE SNOD LAS,
GANG SDUG BSNGAL 'DI MA LUS PAR SPANGS PA, NGES PAR SPANGS PA
BYANG BAR GYUR PA, ZAD PA 'DOD CHAGS DANG BRAL

BA, 'GOG PA NYE BAR ZHI BA NUB PA, SDUG BSNGAL GZHAN GYIS
MTSAMS MI SBYOR ZHING MI 'BYUNG MI SKYE BA 'DI NI ZHI BA, GYA
NOM PA STE, 'DI LTA STE PHUNG PO THAMS CAD NGES PAR SPANGS PA,
SRED PA ZAD PA, 'DOD CHAGS DANG BRAL BA 'GOG PA, MYA NGAN

LAS 'DAS PA'O, ,ZHES GSUNGS PA DANG, YANG MDO LAS GANG YANG
SKYE BA ZAD DO CHANGS PAR SPYOD PA BSTEN NO, ,BYA BA BYAS SO,
,'DI LAS SRID PA GZHAN MI SHES SO, ,ZHES GSUNGS PA'I DON SDUD
PA NA, RIGS PA DRUG CU PA LAS, ZHIG PA SHES

PA JI LTA BU ZHES SOGS YIN LA, DE YANG THEG PA DMAN PA'I DGRA
BCOM PA THOB PA'I TSE BDAG GI SKYE BA ZAD DO SNYAM PA'I SHES
PA DE RANG BZHIN GYIS SKYE BA MED PA SHES PA'I DON DU NGAS PAR
BSHAD DGOS PAR GSUNGS TE, GZHAN DU NA MDO SNGA MA

@061B DANG 'GAL BA'I PHYIR, YANG SRID PHYE MAR NYING MTSAMS
SBYOR BA'I SKYE BA ZAD PA 'BA' ZHIG LA BSHAD DU MI RUNG STE,
LHAG BCAS KYI DUS NA YANG SKYE MED KYI DON DU 'GYUR BA LA
DGONGS NAS, GANG 'DI ZHES NYE TSIGS GSUNGS PA DANG YANG SRID
PHYI MAR MI SKYE BA'I DBANG DU

MDZAD NAS SDUG BSNGAL GZHAN GYI ZHES PA NAS, MYA NGAN LAS 'DAS
PA'O ZHES GSUNGS PA'I PHYIR RO, ,SDUG BSNGAL 'DI ZHES PA SPYIR
SGRA PHYE BRAG LA 'JUG PAS NYON MONGS MTHA' DAG ZAD CING MI
SKYE BA LA DGONGS PA'O ZHE NA, SPYI'I SGRA SPYI'I DON LA BSHAD

DU MI RUNG NA BYE BRAG LA BSHAD DGOS KYANG 'DIR NI, SPYI'I
STENG NAS BSHAD PA LA 'GAL BA CUNG ZAD KYANG MED PA'I PHYIR
RO, ,DES NA THEG PA CHEN PO'I SDE SNOD LAS RANG BZHIN GYIS
SKYE BA MED PA'I 'GOG PA BSTAN PA DANG, GZHAN GYI STE NYAN
THOS SDE PA KHYOD

RAD BKAR 'DOD PA'I THEG PA DMAN PA'I SDE SNOD LAS ZAD PA STONG
PA NYID BSTAN PA GNYIS ZAD MI SKYE DON DU NI STE RANG BZHIN
GYIS ZAD PA DANG MI SKYE BA'I DON DU GCIG PA DANG, DE SHES PA
ZAD MI SKYE SHES PA'I DON DU GCIG PAS DE'I PHYIR, THEG PA CHEN
PO'I

SDE SNOD BKA' YIN PA DE'I BLO'I YUL DU BZOD PAR GYIS SHIG
,STONG NYID CES BYA BA LA LAM GYI DMIGS PA DANG, SANGS RGYAS
CHEN PO'I CHOS SKU'I BDAG NYID SNGAR BSHAD PA DE LTAR RIGS PAS
RJES SU LTAS NA THEG CHEN GYI SDE SNOD DANG CIG SHOS THEG

DMAN GYI SDE SNOD LAS GSUNGS PA MKHAS PA RNAMS LA BKA' YIN MAN
CES MI MNYAM STE MI MNYAM PA'I RGYU MTSAN MED CING MNYAM PA'I
SGRUB BYED MTHA' YAS PA'I PHYIR RO, ,GSUM PA NI, DE BZHIN
GSHEGS PAS DGONGS TE GSUNGS PA RNAMS

@062A *, ,SHES PAR SLA BA MIN PA DE YI PHYIR THEG PA GCIG TU
ZAD PA DANG MTHAR THUG PA'I THEG PA GSUM GSUNGS PAS PHYI MA
DGONGS TE GSUNGS PA YIN GYI, SNGA MA LA SKUR BA GDAB PAR MI
BYA STE, DON MA RTOG NA, BTANG SNYOMS SU BZHAG PA NYID KYIS
BDAG BSRUNG BAR BYA STE THE TSOM MI ZA BAG BTANG

SNYOMS KYIS NI SDIG PAR MI 'GYUR LA SDANG BAS SDIG PAR 'GYUR
LA, DGE BAR MI 'GYUR BA'I PHYIR RO, ,DE BAS THEG CHEN LA ZHE
SDANG BA BDAG LEGS SU 'DOD PAS BYA BAR MI RIGS PAS GNAS 'DI LA
GZA' BAR BYA'O, ,GSUM PA THEG DMAN GYI SDE SNOD LAS

BSHAD PA THEG PA CHEN PO'I LAM 'BRAS RDZOGS PA MIN PA LA GSUM,
NYAN THOS KYI SDE SNOD LAS BYANG CHUB SEMS DPA'I SPYOD PA
RDZOGS PAR MA GSUNGS PA DANG, BDEN BZHI DANG PHYOGS MTHUN TZAM
NYAMS SU BLANGS PAS SANGS RGYAS MI 'GRUB PA DANG, MKHAS PAS
THEG

CHEN GYI SDE SNOD BKAR BZUNG RIGS PA'O, ,DANG PO NI, NYAN THOS
KYI THEG PA STON PA'I THEG DMAN GYI SDE SNOD DE LAS NI BYANG
CHUB SEMS DPA'I SMON LAM DANG BSNGO BA RLABS PO CHE RNAMS
DANG, SNYING RJE CHEN PO LA SOGS PA DANG, SA DANG SBYIN PA
SOGS PA'I PHAR

PHYIN GYI SPYOD PA DANG, TSOGS GNYIS RLABS PO CHE DANG, BYANG
SEMS KYI MTHU RMAD DU BYUNG BA SO SKYE DANG NYAN RANG GIS BSAM
GYIS MI KHYAB PA'I THEG PA CHEN PO'I SDE SNOD LAS GSUNGS KYANG
THEG PA DMAN PA'I SDE SNOD LAS SPYOD PA DANG YONGS BSRO? SOGS

RGYAS PAR MA BSHAD PAS, THEG DMAN KYI SDE SNOD NAS BSHAD PAR
NGES TE DE TZAM ZHIG KHO NA NYAMS SU BLANGS PAS BSKAL PA
GRANGS MED GSUM NA 'TSANG RGYA BA'I LAM RDZOGS PAR SGOM PA'I
BYANG CHUB SEMS DPAR GA LA 'GYUR TE, BYANG CHUB

@062B SEMS DPA'I LAM MA TSANG BA'I PHYIR RO, ,THEG PA DMAN
PA'I SDE SNOD LAS KYANG THEG PA GSUM GA'I LAM BSHAD PAS CI'I
PHYIR, THEG CHEN MTSANG ZHE NA, THEG PA DMAN PA'I SDE SNOD LAS
THEG PA CHEN PO'I LAM RDZOGS PA SANGS RGYAS KYIS MA BSHAD DE,

NYAN THOS RNAMS LA RE SHIG MA BSTAN PA'I PHYIR RO, ,DE YANG
BYANG CHUB SEMS DPA'I BLA NA MED PA'I BYANG CHUB KYI PHYIR TU
BYIN GYIS BRLABS PA YIN PA'I PHYIR RO, ,DON 'DI LA RGYAL BA
LAS LHAG PA'I TSANG MA GZHAN SU YOD MED PAS THEG CHEN GYI SDE

SNOD SPANG BAR MI BYA'O, ,GNYIS PA NI, 'PHAGS PA'I BDEN PA
BZHI DANG PHYOGS MTHUN SO BDUN PO TZAM BSKAL PA GRANGS MED
GSUM DU SGOMS PAS SANGS RGYAS THOB PAR 'GYUR RO ZHE NA, THEG
PA DMAN PA'I DGRA BCOM PA LAS SANGS RGYAS KYI

'BRAS BU GANG GIS LHAG STE SANGS RGYAS LHAG PA MIN PAR THAL,
SANGS RGYAS GSUNG GI BYIN RLABS GANG GIS NYAN THOS DGRA BCOM
PA'I 'BRAS BU THOB NUS PA'I 'PHAGS PA'I BDEN PA BZHI'I DON MI
RTAG SOGS BCU DRUG DANG BYANG CHUB KYI PHYOGS

MTHUN SO BDUN PO TZAM ZHIG BSGOMS PA DANG LDAN PA YI LAM NI
NYAN THOS DANG THUN MONG BA YIN LA RGYU THUN MONG BA LAS 'BRAS
BU THUN MONG MIN PA 'BYUNG MI SRID PA'I PHYIR RO, ,GSUM PA NI,
BYANG CHUB SEMS DPA' SPYOD PA RDZOGS PA LA GNAS PA'I

DON NYAN THOS KYI MDO LAS NI BKA' MA STZAL BA THEG PA CHE LAS
BKA' STZAL PA, DE'I PHYIR MKHAS PA RNAMS KYIS THEG CHEN GYI
SDE SNOD BKAR BZUNG BAR BYA'O, ,YANG NA ZUNG ZHIG PA'O, ,BZHI
PA THEG PA GSUM GSUNGS PA'I DGOS PA

@063A *, ,NI, GDUL BYA BKRI BA'I RIM PA YIN TE, BRDA SPROD PA
DAG JI LTA BUR DANG POR YI GE'I PHYI MO KLOG TU 'JUG PA LTAR
DE BZHIN DU SANGS RGYAS RNAMS GDUL BYA LA THOG MA NYID NAS
RTOGS PAR DKA' BA'I CHOS MI STON GYI BLO YUL

DU JI TZAM BZOD PA'I CHOS STON TE, DE'I RIM PA 'DI LTAR YIN
TE, KHA CIG LA NI SROG GCOD SOGS SDIG PA LAS RNAM PAR BZLOG
PA'I PHYIR CHOS STON TE DE YANG GDUL BYA SKYES BU CHUNG NGU'I
BSAM PA CAN KHA CIG BSOD NAMS KYI 'BRAS BU LHA MI'I GO 'PHANG

'GRUB PAR BYA BA'I PHYIR RO, ,GDUL BYA SKYES BU 'BRING GI BSAM
PA CAN KHA CIG LA NI 'KHOR BA MTHA' GCIG TU SPANG BYA DANG
MYANG 'DAS BLANG BYA GZUNG 'DZIN RDZAS THA DAD PA GNYIS LA
BRTEN PA STON LA, GDUL BYA KHA CIG LA NI GZUNG 'DZIN RDZAS THA
DAD KYIS 

STONG PA'I SHES PA DON DAM DU GRUB PA STON PAS KHA CIG LA NI
GNYIS MI BRTEN PA'O, ,GNAS LUGS ZAB MO DNGOS PO LA BDEN PAR
ZHAN PA'I BU 'KHRIG CAN 'JIGS PA SKYED PA STONG PA NYID DANG,
SNYING RJE'I SNYING PO CAN NI BLA NA MED PA'I BYANG CHUB
BSGRUB

PA DBANG PO RAB TU GYUR PA KHA CIG LA STAN TO, ,DON BSDU BA
NI, DE LTAR MKHAS PAS THEG CHEN LA KHONG KHRO BA NI ZAD PAR
BYA ZHING RDZOGS PA'I BYANG CHUB GRUB PAR BYA BA'I PHYIR TU
LHAG PAR RAB TU DAD PAR BYA'O, ,THEG PA CHEN PO'I MDO SDE LA
RAB TU DAD CING

DE LAS BSHAD PA NYAMS SU BLANGS SHING SPYOD PA YIS BLA NA MED
PA'I BYANG CHUB 'THOB PAR 'GYUR ZHING 'JIG RTEN PA'I BDE BA
KUN KYANG ZHAR LA 'GRUB PAS THEG PA CHEN PO'I SDE SNOD LA LHAG
PAR GUS PAR BYA ZHING DE'I DON NYAMS SU BLANGS PAR BYA'O, ,

@063B GSUM PA DON BSDU BA NI, RGYAL SRID LA GNAS PA'I SKABS
DER NI SBYIN PA DANG DGE BSNYEN DANG BSNYEN GNAS KYI TSUL
KHRIMS DANG BZOD PA'I CHOS NI KHYAD PAR DU KHYIM PAS SGRUB SLA
BAS KHYIM PA LA BSHAD PA YIN LA, KHYAD PAR DU ZHES PA RAB TU
BYUNG BA LAS LHAG PAR

STON PA MA YIN GYI KHYIM PAS DRUG GI NANG NAS DE GSUM SGRUB
SLA BA YIN NO, ,PHAR PHYIN DANG PO GSUM, SNYING RJE'I SNYING
PO CAN DE BSTAN PAR GOMS PAR MDZOD CES PA'O, ,BZHI PA RGYAL
PO'I KUN SPYOD KHYAD PAR CAN LA SLOB MI NUS NA RAB BYUNG BYA
BAR GDOMS PA

NI, 'ON TE 'JIG RTEN MI BSRUN PA'I PHYIR SROG GCOD SOGS DRUG
PO MA BYAS PAR CHOS KYIS RGYAL SRID BGYID DKA' NA NGES NA CHOS
KYI CHED DANG SNYAN PA'I GRAGS PA'I DON DU KHYOD KYIS RAB TU
BYUNG BA 'THOB PAR MDZAD PAR RIGS SO, ,MTSAN DON NI, RGYAL PO
LA

GTAM BYA BA RIN PO CHE'I PHRENG BA LAS, RGYAL PO'I TSUL BSTAN
PA STE, LE'U BZHI PA'I 'GREL PA'O,, ,,THAR PA MYUR DU THOB PAR
'DOD PAS RAB TU BYUNG BAR GDAMS PA LA GNYIS, KHYIM PA DANG RAB
TU BYUNG BYA'I BYANG CHUB SEMS

DPA'I BLANG DOR GYI GNAS MDOR BSTAN PA DANG, RGYAS PAR BSHAD
PA'O, ,DANG PO NI, RGYAL SRID BTANG BA DE NAS RAB TU BYUNG BA
YIS DANG POR LHAG PA'I TSUL KHRIMS KYI BSLAB PA LA RAB TU GUS
PAR BYA LA SO SO THAR PA NI 'DUL BA MDOR BSDUS DANG LUNG DU MA
BU BZHI 'DUL

BA DANG, BCAS PA DANG SDE SNOD GSUM LA MANG DU THOS PA DANG
NGA'I DON GTAN LA DBAB PA LA BSGRIMS PAR BYAS NAS BLANG BYA'I
GNAS RDZOGS PAR SHES PAR BYA'O, ,DE NAS NYES PA PHRAN TSOGS
SHES NAS SPANG BAR BYA BA'I GZHI RNAMS SPANGS PAR BYA'O, ,DE
LAS

@064A *, ,KYANG SPANG BYA LNGA BCU RTZA BDUN BSGRAGS PA RNAMS
'BAD DE NGES PAR RTOGS PAR BYAS NAS SPANG BAR BYA'O, ,GNYIS PA
LA GNYIS, SKYON SPANG BA DANG, YON TAN BLANG BA'O, ,DANG PO LA
GNYIS, RGYAS PAR BSHAD PA DANG, DON

BSNGA BA'O, ,DANG PO LA GSUM, KHRO BA SOGS DANG PO BCO LNGA
BSHAD PA DANG, TSUL CHOS NAS ZHE GCIG PA MI 'CHI BA'I RTOG
PA'I BAR BSHAD PA DANG, ZHE GNYIS PA RANG GI YON TAN SGROG PA
SOGS BSHAD PA'O, ,DANG PO LA GNYIS, KHRO BA SOGS BCU

BZHI BSHAD PA DANG, NGA RGYAL BSHAD PA'O, ,DANG PO NI, KHRO BA
BSHAD BYA DANG SEMS KYI 'KHRUG PA 'CHAD BYED DE, MDO LAS BSTAN
PA'I BSHAD BYA BKOD NAS BSTAN BCOS KYI 'CHAD PA YIN LA, 'OG MA
RNAMS LA YANG DE BZHIN DU SHES PAR BYA'O, ,

KHRO BA DE DANG RJES SU 'BREL PA KHRO BA'I RGYUN DAM DU 'DZIN
PA 'KHON DU 'DZIN PA DANG, 'CHAB PA GZHAN GYIS NYES PA GLENGS
NA SGYU THABS KYIS MI MNGON PAR BYED PA'I SDIG PA 'CHAB PA STE
TSIGS PA NI SDIG PA LA ZHE NAS MI GTONG BA'O, ,GA-YO NI GZHAN

SHIN TU BSLU BA STE SGYU NI SEMS RGYUD GYA GYU BA'O, ,PHRAG
DOG NI RNYED BKUR LA CHAGS PA'I DBANG GIS RNYED BKUR SOGS
GZHAN GYI YON TAN LA MI BZOD PA'I GDUNG BA'O, ,SER SNA NI
GTONG BAS 'JIGS PA NYID KYIS YO BYAD DAM DU 'DZIN PA'O, ,NGO
TSA

MED PA DANG KHREL MED PA NI RANG DANG GZHAN LA DMIGS PA RGYU
MTSAN DU BYAS PA'I SGO NAS NYAS SPYOD LA MI 'DZEM PA'O,
,KHANGS PA NI BLA MA SOGS LA 'DUD PAR MI BYED PA'O, ,NYES
STZOL KHROS PAS BSLANG BA KHRO GNYER SOGS LUS NGAG GI GA-YO BA

@064B 'BYUNG BA'O, ,RGYAGS PA NI LONGS SPYOD SOGS KYIS DREGS
PA RANG GI SEMS GTUGS PA'O, ,BAG MED PA CHAGS PA LA SOGS PA'I
DBANG GIS DGE BA RNAMS LA MI SBYOR ZHING ZAG PA DANG BCAS PA
LA SEMS MI BSRUNG BA'O, ,GNYIS PA NI, NGA RGYAL

RNAM PA BDUN YIN TE DE NI RAB TU BYE STE BSHAD PAR BYA'O, ,NGA
RGYAL NI LNGA BCU RTZA BDUN GYI YA GYAL GCIG TU BGRANG BAR BYA
BA YIN NO, ,DE LA DANG PO NI, DE LA MNGON NGAR RLOM BYED PA
DMAN PAS BDAG DMAN ZHING MNYAM PA DANG MNYAM MO SNYAM PA

DANG, DMAN PAS BDAG LHAG PA'ANG MNYAM SNYAM PA'I BDAG NYID KYI
NGA RGYAL ZHES BYA'O, ,DMAN PAS DMAN SNYAM PA NGA RGYAL DU JI
LTAR 'GYUR SNYAM NA, DMAN PA DE BAS BDAG DMAN YANG RUNG GI
SNYAM DU KHENGS PA'I RNAM PA CAN NO, ,GNYIS

PA NI, CHOS GANG GIS BDAG NYID LAS KHYAD 'PHAGS PA DANG MNYAM
PAR RLOM PA GANG YIN PA DE LHAG PA'I NGA RGYAL LO, ,GSUM PA
NI, KHYAD PAR DU 'PHAGS PAS BDAG KHYAD PAR 'PHAGS PA RLOM BA
GANG SHIN TU MTHO BAS MTHO SNYAM PA NGA RGYAL LAS KYANG NGA
RGYAL

TE 'BRAS KYI STENG DU PHOL MIG DAG 'BYUNG BA BZHIN DU NYES
DMIGS LHAG PAR CHE BA THUB YIN TE, NGAN 'GROR NGA RGYAL GYIS
'KHRID CING, ,MI'I DGA' STON BCOM PA DANG, GZHAN GYI ZAN ZA'I
DRAN DANG NI, ,GLEN DANG MI SDUG CAN DU 'GYUR, ,ZHES GSUNGS

PA LTAR RO, ,BZHI PA NI, THAMS CAD KYI GZHI MA NYE BAR LEN
PA'I PHUNG PO ZHES BYA BA LNGA PO NGANG GIS STONG PA DE DAG LA
RMONGS PAS NGA'O SNYAM DU 'DZIN PA GANG YIN PA DE NI NGA'O
SNYAM PAR BSHAD DE NGA'O SNYAM PA'I NGA RGYAL LO, ,LNGA PA NI,
RGYUN

@065A *, ,DU ZHUGS LA SOGS PA'I 'BRAS BU MA THOB PA THOB SNYAM
PA GANG YIN PA DE NI MNGON PA'I NGA RGYAL TE, DRUG PA NI, SDIG
LAS BYED PA LAS NGAS BYA SNYAM DU BSTOD PA NI MKHAS PAS LOG
PA'I NGA RGYAL DU RTOGS SO, ,

BDUN PA NI, BDAG GSON YANG DGOS PA MED PA NYID DO ZHES BDAG
NYID SMOD PA GANG YIN PA DE DMAN PA'I NGA RGYAL ZHES BYA STE
DE DAG MNGON PA'I MDO BDUN DU BSHAD PA YIN NO, ,YANG NA GRANGS
MDOR BSDUS PA'I DON TO, ,GNYIS PA LA TSUL

CHOS SOGS NI TSUL CHOS NI RNYED DANG BKUR STI'I PHYIR DBANG PO
SDOM PAR BYED PA STE 'DI DAG GI DON SNGAR RGYAS PAR BSHAD ZIN
TO, ,KHA BSAG NI RNYED DANG BKUR STI'I PHYIR TSIGS 'JAM SNGAR
NI SMRA BA'O, ,GZHOG SLONGS NI RJAS DE NI THOB PAR BYA BA'I
PHYIR

GZHAN GYI RDZAS LA BSNGAGS PAR BYED PA'O, ,THOB KYIS 'JAL BA
NI, RNYED PA'I PHYIR MNGON SUM DU SER SNA CHE BA SOGS GZHAN LA
SMOD BYED PA'O, ,SNYED PAS RNYED PAR RNAMS 'DOD PA NI SNGAR
THOB PA LA BSNGAGS PAR BYED PA'O, ,DE LNGA GRANGS RE RE

'DZIN PA'O, ,NYER GCIG PA NI, SKYON ZLOS PA NI, GZHAN GYIS
'KHRUL PAR 'GYUR BA NYES PA GANG DANG GANG BYAS PA DE DANG DE
NI GANG ZLOS PA'O, ,NYER GNYIS PA SPUNGS MED NI GZHAN LA MGU
BAR MA GYUR PA NAD LAS GYUR PA'I DBANG GIS YID SLONG

BA'O, ,NYER GSUM PA NI, RGYU SNGA MA GNYIS DANG BDAG GI YO
BYAD NGAN PA LA CHAGS PA'I RGYU GSUM LAS BYUNG LA DE NI, LE LO
CAN GYI YIN, NYER BZHI PA BDAG GZHAN THA DAD KYI 'DU SHES NI
'DU SHES GANG CHAGS SDANG MUN GYIS SGRIBS PA'O, ,CHAGS SDANG
RMONGS

@065B GSUM GANG YANG YID LA MI BYED PA GANG YIN TE'AM DGE MI
DGE YID LA MI BYED PA NI, NYER LNGA PA SEMS LA LTA BA MED PAR
BSHAD DO, ,CHOS MTHUN PAR BYA BA RNAMS LA NI LE LAS BKUR STI
NYAMS PA GANG YIN PA DE NI NYER DRUG PA'O, ,BLA MAR BYAS PA NA
BCOM LDAN

'DAS KYI TSUL DANG LDAN PAS BYA BA MIN TE, DE LTAR BYED PA NI
NYER BDUN PA SKYE BO NGAN PA YIN PAR 'DOD NYER BRGYAD PA ZHEN
PA NI KUN NAS DKRIS PA MNGON GYUR YIN YANG CHUNG NGU 'DOD PA'I
'DOD CHAGS LAS BYUNG BA'O, ,NYER DGU PA YONGS ZHEN NI GZUGS
SGRA SOGS

YUL LNGA LA SRED PA 'DOD PA LAS BYUNG BA'I KUN NAS DKRIS PA
CHE BA RAB TU GYUR PA BA YIN NO, ,SUM CU PA CHAGS PA NI RANG
GI RDZAS LA CHAGS PA'I 'DOD BYA DANG LDAN PA'I YID DO, ,GZHAN
GYIS RDZAS LA ZHEN PA'I BRNABS SEMS NI SO GCIG PA MI RIGS PA'I

CHAGS PA ZHES BYA'O, ,SPANG BAR BYA BA BUD MED LA CHAGS NAS
TSIG GIS BSTOD PA'I KUN SLONG NI SO GNYIS PA CHOS MIN PA'I
'DOD CHAGS SO, ,SDIG PA 'DOD PA'I GANG ZAG YON TAN MED BZHIN
DU YON TAN DANG LDAN PAR STON PA NI SO GSUM PA TSUL 'CHOS

PA'O, ,SO BZHI PA 'DOD CHEN NI RDZAS LA SHIN TU BRKAM PA STE
CHOG SHES PA'I DPAL LAS 'DAS PA'O, ,SO LNGA PA THOB 'DOD NI
BDAG NYID CI NAS KYANG YON TAN YANG DAG PA DANG LDAN ZHES PHA
ROL POS GO BAR 'DOD PA'O, ,SO DRUG PA MI BZOD PA NI GZHAN GYIS

GNOD PA BYED PA DANG RANG LA SDUG BSNGAL BYUNG BA DAG KYANG MI
BZOD PA'O, ,SO BDUN PA CHUL MED PA NI SLOB DPON DANG BLA MA'I
BYA BA RNAMS LA MA GUS PA'O, ,SO BRGYAD PA BKA' BLO BDE BA MA
YIN PA NI, GANG LA CHOS MTHUN PAS RIGS PAR TSIG SMRA BA NA NGA

@066A *, ,DGE YANG RUNG SDIG KYANG RUNG ZHES SOGS KYIS MA GUS
PA'O, ,SO DGU PA NYE DU DANG 'BREL PA'I RNAM RTOG NI NYE DU LA
BYAMS PA'I CHAGS PA'O, ,BZHI BCU PA DE BZHIN DU YUL LA SRID PA
NI, NGE THOB PA'I DON DU YUL NGAN PA LA YANG DE'I

YON TAN BRJOD PA'O, ,DE BZHIN NYID DU ZHE GCIG PA NI MI 'CHI
BA'I RTOG PA NI GANG 'CHI BA'I 'JIGS PAS MI DOGS PA'O, ,GSUM
PA LA, RJES SU RNAM RIG GI RTOG PA SOGS NI ZHE GNYIS PA RJES
SU RNAM RIG DANG LDAN PA'I RANG GI YON TAN

GZHAN GYIS RIG PAR 'DOD PA'I RTOG PA NI BDAG NYID CI NAS KYANG
GZHAN DAG GIS YON TAN BDOG PA'I RNAM PA YIS JI LTAR BYAS NA
BLA MAR BYED PAR 'GYUR SNYAM PA'O, ,ZHE GSUM PA GZHAN LA RJES
SU CHAGS PA DANG LDAN PA'I RNAM RTOG YIN PA

NI SKYES PA'AM BUD MED GZHAN DAG LA CHAGS PA DANG, ZHE BZHI PA
GNOD SEMS REG PA NI DE YIS PHAN PA DANG MI PHAN PA SEMS PA'O,
,ZHE LNGA PA MI DGA' BAS BRTAN PA MED PA'I YID DO, ,ZHES DRUG
PA 'DOD PAS BRNYOGS PA'I YID YIN NO, ,ZHE

BDUN PA SNYOMS PA NI DGE BA LA BRTZON PA MED PA'I LUS SGYID
LUG PA'I DON GYI LE LO YIN NO, ,ZHE BRGYAD PA 'GYUR BA NI NYON
MONGS PA'I DBANG GIS NI LUS DANG KHA NI 'GYUR BA'O, ,ZHE DGU
PA, ZAS MI 'DOD PA NI BZA' DRAGS PAS LUS MI

BDE BA YIN PAR BSHAD DO, ,LNGA BCU PA SEMS NI SHIN TU DMA' BA
NYID NI 'DI SEMS ZHUM PA YIN PA NYID DU BSTAN TO, ,NGA GCIG PA
'DOD PA LA 'DUN PA NI, 'DOD PA'I YON TAN LNGA DAG LA 'DOD PA
DANG, DON DU GNYER BA NYID DO, ,NGA GNYIS PA GNOD SEMS

@066B NI BDAG DANG, BDAG GI GROGS PO DANG, BDAG GI DGRA'I
PHYOGS LA DUS GSUM DU BDAG DANG BDAG GI GNYEN LA GNOD PA BYAS
SO BYED DO BYED PAR 'GYUR RO SNYAM DU DOGS PA DANG BDAG GI
DGRA LA PHAN BTAGS SO 'DOGS SO 'DOGS PAR 'GYUR RO SNYOM DU
GZHAN

LA GNOD PAR SEMS PA RGYU DGU LAS NI BYUNG BA YIN NO, ,LUS SEMS
LCI BA'I PHYIR LAS BRAL BA LAS BYED MI 'DOD GANG YIN PA NI NGA
GSUM PA RMUGS PA'AM BRNYA BA'O, ,NGA BZHI PA GNYID NI GNYID
NYID DE, ,'JUG SHES DRUG YUL LA 'JUG PA RANG DBANG

MED PAR BSDUD PHYED DO, ,NGA LNGA PA RGOD PA NI, ZAS KYIS
RGYAGS PAS LUS SEMS RAB TU MA ZHI BA'O, ,NGA DRUG PA 'GYOD PA
NI BYA BA NGAN PAR BYAS PA LA 'GYOD PA PHYIS GDUNG BA LAS
BYUNG BA'O, ,BDEN PA DANG DKON MCHOG GSUM DANG LAS 'BRAS SOGS
LA

BLO RNAM GNYIS NI NGA BDUN PA THE TSOM MO, ,LNGA BCU RTZA BDUN
PO DE DAG NI PHAL CHER SPANG BYA'I DBYE BA YIN LA, KHA CIG
SEMS BYUNG NGOS BZUNG BA SNANG BA YANG NYES PA'I RGYU DANG
'BRAS BU NGOS BZUNG BA'I CHED DU SNANG BAS DE LA BRTAGS TE
'BAD PAS SPANG BAR

BYA LA, PHAL CHER BSHAD BYA DANG 'CHAD BYED GNYIS GNYIS KYIS
BSTAN CING, BSHAD BYA 'BA' ZHIG BSTAN PA YANG YOD DO, ,GNYIS
PA DON BSDU BA NI, SNGAR BSHAD PA'I NYES PA DE DAG KHYIM PA'I
BYANG CHUB SEMS DPAS KYANG SPANG BAR BYA ZHING, BYANG CHUB

SEMS DPA' RAB TU BYUNG BA SDOM BRTZON CAN GYIS LHAG PAR YANG
SPANG BAR BYA'O, ,GNYIS PA YON TAN BLANG BA LA GNYIS, GNAS
SKABS KYI YON TAN DANG, MTHAR THUG GI YON TAN NO, ,DANG PO LA
GNYIS, SPYIR BSTAN PA DANG, SA BCU'I

@067A *, ,RNAM GZHAG GO ,DANG PO LA BZHI, YON TAN GYI NGO BO
BSDUS TE BSTAN PA DANG, SO SO'I NGO BO NGOS BZUNG BA DANG, SO
SO'I 'BRAS BU DANG, THUN MONG GI 'BRAS BU'O, ,DANG PO NI,
BYANG CHUB SEMS DPA' NYES PA DE RNAMS DANG

BRAL NA YON TAN RNAMS LA BDE BLAG TU BRTEN PAR 'GYUR BAS, NYES
PA SPANG ZHING YON TAN LA BRTEN PAR BYA'O, ,DE LA BYANG CHUB
SEMS DPAS YON TAN MDOR BSDUS TE BSTEN PAR BYA BA NI GANG ZHE
NA SBYIN PA DANG TSUL KHRIMS DANG BZOD PA

DANG, BRTZON 'GRUS DANG, BSAM GTAN DANG, SHES RAB DANG, SNYING
RJE DANG, DES KUN NAS SLANG BA'I SEMS BSKYED SOGS SO, ,GNYIS
PA NI SBYIN PA NI, RANG GI NOR GZHAN LA YONGS SU GTONG BA'I
SEMS PA DANG DES KUN NAS SLANG BA'I

LUS DAG GI LAS SO, ,TSUL KHRIMS NI GZHAN LA PHAN PAR BYA BA'I
CHED DU RANG NYID 'BA' ZHIG DON DU GNYER PA SPANGS PA'O, ,BZOD
PA NI KHRO BA SPANGS PA STE CHOS LA NGES PAR SEMS PA SOGS SO,
,BRTZON 'GRUS NI DGE BA'I BYA BA LA 

SPRO BA NYID DO, ,BSAM GTAN NI DGE BA LA RTZE GCIG PA BYING
RGOD RO MYANG GI NYON MONGS MED PA'O, ,SHES RAB NI BDEN PA
GNYIS DANG BZHI LA SOGS PA'I DON GTAN LA 'BEBS PA'O, ,SNYING
RJE CHEN PO NI SEMS CAN LA DMIGS NAS SDUG

BSNGAL DANG BRAL 'DOD KYI SNYING RJE GZHAN DON LA RO GCIG PA'I
BLO GROS SO, ,GSUM PA NI, SBYIN PAS 'BRAS BU LONGS SPYOD DANG
TSUL KHRIMS KYIS BDE 'GRO'I BDE BA DANG, BZOD PAS MDANGS LDAN
PA DANG, BRTZON 'GRUS DGE BAS GZI BRJID DANG,

@067B BSAM GTAN GYIS BYING RGOD LA SOGS PA'I NYON MONGS ZHI BA
DANG, BLO YIS SRID PA LAS GROL BAR BYED PA'O, ,SNYING BRTZE
BAS NI RANG GZHAN DON KUN SGRUB PA'O, ,BZHI PA NI, YON TAN
BDUN PO 'DI DAG MA LUS PAR CIG CAR SLOB LAM GYI GNAS SKABS

SU GOM PAR BAS SHING PHA ROL TU PHYIN PA YIS YE SHES BSAM GYIS
MI KHYAB PA'I YUL 'JIG RTEN GYI MGON PO YANG DAG PAR RDZOGS
PA'I SANGS RGYAS NYID THOB PAR 'GYUR RO, ,GNYIS PA LA GNYIS,
SPYI'I DON DANG, YAN LAG GI DON TO, ,DANG PO

NI; DBU MA LA 'JUG PA'I 'GREL PA LAS, BYANG CHUB SEMS DPA'
RNAMS KYI ZAG PA MED PA'I SNYING RJE LA SOGS PAS ZIN PA NYID
CHAR RNAM PAR PHYE BA NA, SA ZHES BYA BA'I MANG THOB STE, YON
TAN GYI GNAS SU GYUR PA'I PHYIR RO, ,ZHES PA'I NGO BO DANG, 
YON TAN GANG GIS ZIN PA DANG, SA'I MING THOB TSUL DANG, MING
DON DANG BZHI BSTAN PA'O, ,DANG PO NI, NYON MONGS CAN GYI MA
RIG PA BDEN 'DZIN DANG, DE'I BAG CHAGS GANG RUNG GIS BSLAD PA
NI, ZAG BCAS DANG BSLAD PA DE DANG BRAL BA'I YE SHES

NI ZAG PA MED PA YIN TE, TSIG GSAL LAS, MA RIG PA'I RAB RIB
DANG BRAL BA DAG GI YE SHES ZAG PA MED PA'I YUL GYI RANG BZHIN
LA LTOS NAS NI MA YIN NO, ,ZHES GSUNGS PA BZHIN NO, ,DE YANG
SANGS RGYAS KYI SA MA THOB TSUN CHAD DU MA RIG

PA'I BAG CHAGS KYIS MA BSLAD PA'I SHES PA NI, 'PHAGS PA RNAMS
KYI MNYAM GZHAG MI RTOG PA'I YE SHES MIN PA MED LA, RJES THOB
TU BAG CHAGS KYIS BSLAD PA CAN DU SKYE'O, ,SA BDUN PA'I BAR DU
NYON MONGS CAN GYI MA RIG PAS BSLAD

@068A *, ,PA YOD LA, SA BRGYAD PA NAS DANG DGRA BCOM PA GNYIS
LA DE ZANG BAS DES BSLAD PA MED KYI MA RIG PA'I BAG CHAGS KYI
BSLAD PA NI YOD DO, ,GNYIS PA NI, SNYING RJE CHEN PO DANG YON
TAN BRGYA PHRAG BCU GNYIS SOGS

KYI NUS PAS ZIN PA'O, ,GSUM PA NI, YON TAN GYI GNAS SAM RTEN
BYED PAS SA ZHES BSNYAD PA'O, ,BZHI PA LA DE LTAR RO, ,RANG
DGA' SOGS SA SO SOR 'JOG TSUL NI, BZHI'I SGO NAS 'JOG PA'I
KHYAD PAR DANG PO NI, SA DANG PO LA YON TAN

BRGYA PHRAG BCU GNYIS DANG, SA GNYIS PA LA STONG PHRAG BCU
GNYIS SOGS YON TAN GYI GRANGS GONG NAS GONG DU 'PHEL BA'O,
,KHYAD PAR GNYIS PA NI, SA SO SO'I SKABS KYI DRI MA SBYONG
PA'I STOBS DANG LAM BGROD PA'I STOBS GONG NAS GONG DU 'PHEL

PA MTHU PHUL DU BYUNG BA GONG NAS GONG DU THOB PA'O, ,KHYAD
PAR GSUM PA NI, SA DANG POR SBYIN PA'I PHAR PHYIN LHAG PA
DANG, SA GNYIS PAR TSUL KHRIMS KYI PHAR PHYIN LHAG PA SOGS
PHAR PHYIN LTAG PA'I KHYAD PAR RO, ,KHYAD PAR BZHI PA NI, SA
DANG POR 'DZAM BU

GLING LA DBANG PA DANG GNYIS PAR GLING BZHI LA DBANG BA'I
RGYAL POR SKYE BA SOGS RNAM SMIN GYI SKYE BA GONG NAS GONG DU
'PHEL BA'O, ,SA DE DAG KYANG, RJES THOB DANG BCAS PA LA ZAD PA
YIN GYI, MNYAM GZHAG 'BA' ZHIG TU ZAD PA NI

MIN NO, ,GNYIS PA LA GSUM, NYAN THOS KYI SA BRGYAD YOD PA
LTAR, BYANG CHUB SEMS DPA'I SA BCU DBYE BA DANG, SA BCU SO
SO'I NGO BO YON TAN DANG BCAS PA DANG, DON BSDU BA'O, ,DANG PO
NI, JI LTAR NYAN THOS KYI THEG PA LA RIGS KYIS DANG,

@068B BRGYAD PA'I SA DANG, MTHONG BA'I SA DANG, SRABS PA'I SA
DANG, 'DOD CHAGS DANG BRAL BA'I SA DANG, BYAS PA RTOGS PA'I SA
DANG, NYAN THOS KYI SA DANG, NYAN THOS KYI SA BDUN DANG, RANG
SANGS RGYAS KYI SA DANG NI BRGYAD BSHAD PA DE BZHIN DU THEG PA

CHEN PO LA RGYU'I GNAS SKABS SU BYANG CHUB SEMS DPA'I SA
BCU'O, ,GNYIS PA LA BCU YOD PA'I DANG PO SA DANG PO NI, SA DE
DAG LAS SA DANG POR SA RAB TU DGA' BA ZHES PA MDO SDE SA BCU
PA LAS GSUNGS PA'I YON TAN BDUN THOB PA DANG, MI

MTHUN PHYOGS KYI MTHONG SPANGS DANG BRAL BAS BYANG CHUB SEMS
DPA' THUN MONG MIN PA'I DGA' BA KHYAD PAR CAN BYED PA'I PHYIR
DANG THAR PA THOB PA'I GEGS KYI GTZO BO DANG, 'JIG TSOGS LA
LTA BA DANG, THE TSOM DANG, TSUL KHRIMS DANG BRTUL ZHUGS

MCHOG TU 'DZIN PA'I KUN TU SBYOR BA GSUM SPANGS SHING NYAN
THOS DANG RANG SANGS RGYAS KYI SA LAS 'DAS SHING, DE BA'I SA
KUN TU 'OD DANG RJAS SU MTHUN PA'I MTHONG LAM SKYES PAS DE
BA'I RIGS SU SKYES PA'I PHYIR DANG, DE'I RTZAM PAR SMIN PAS NA
STE

DE'I DBANG GIS SBYIN PA'I PHA ROL TU PHYIN PA MCHOG STE CHES
LHAG PAR 'GYUR TE, SA DER SBYIN PA'I MI MTHUN PHYOGS DANG BRAL
BAS SBYIN PA CHES LHAG PA DE TZAM DU PHAR PHYIN LHAG MA RNAMS
MI LDAN PAS SBYIN PA LHAG PA ZHES BYA'O, ,YON TAN GYI GRANGS

KYI KHYAD PAR 'JIG RTEN KHAMS NI BRGYA GA-YO ZHING SNANG BAR
BYED PA SOGS YON TAN BRGYA PHRAG BCU GNYIS SO, ,'DZAM GLING GI
DBANG PHYUG CHEN POR 'GYUR BA NI RNAM SMIN 'PHEL BA'I KHYAD
PAR RO, ,GNYIS PA SA GNYIS PA DRI MA MED PA ZHES BYA BA NI, ,

@069A *, ,RANG NYID 'BA' ZHIG GI CHED DU THAR PA YID LA BYED
PA SDOM PA'I PHYIR, LUS DANG NGAG DANG SEMS KYI LAS LAM BCU
CHAR RMI LAM DU YANG 'CHAL TSUL GYI DRI MA MED PA'I PHYIR RANG
GIS TSUL KHRIMS DE DAG GNAS PA'I

PHYIR YON TAN DE'I RNAM PAR SMIN PAS NI DE THOB PA'I DBANG GIS
TSUL KHRIMS KYI PHAR PHYIN MCHOG LHAG PAR 'GYUR RO, ,YON TAN
STONG PHRAG BCU GNYIS SOGS KYANG SBYAR BAR BYA'O, ,RNAM SMIN
'PHEL BA'I BYE BRAG NI DPAL LDAN GLING BZHI LA DBANG 

BA'I RGYAL SRID RIN CHEN SNA BDUN GYI BDAG PO 'GRO BA LA, PHAN
PA'I 'KHOR LOS BSGYUR BAR 'GYUR RO, ,GSUM PAS GSUM PA NI 'OD
BYED PA ZHES BYA LA, MNYAM GZHAG TU SHES SGRIB KYI BUD SHING
SREG PAR BYED PA'I YE SHES KYI ME MTSAN MA ZHI

BA'I 'OD DE 'BYUNG BA DE'I STOBS KYIS RANG GI LUS DANG RJAS
THOB KYI GNAS SKABS SU YANG NYI MA 'CHAR KHA'I SNGA ROL GYI
'OD DMAR SER ZANGS KYI 'OD DANG 'DRA BA 'BYUNG BA'I PHYIR RO,
,SA DER BSAM GTAN BZHI DANG, GZUGS MED BZHI DANG, TSAD

MED PA BZHI DANG, MNGON PAR SHES PA LNGA SKYES PA DANG 'DOD
CHAGS DANG, ZHE SDANG DANG GTI MUG YONGS SU ZAD PA'I PHYIR
DE'I RNAM PAR SMIN PAS NA YON TAN DE DAG GI DBANG GIS SA DER
BZOD PA CHES LHAG PA DANG BRTZON 'GRUS KYANG LHAG PAR

SPYOD PA'I PHYIR DANG RNAM SMIN LHA'I DBANG PO CHEN PO MKHAS
PAR 'GYUR BA STE, MKHAS PA DE'I DBANG GI 'DOD PA'I 'DOD CHAGS
LDOG PAR BYED PA YIN NO, ,BZHI PA SA BZHI PA 'OD 'PHRO BA CAN
ZHES BYA BA NI YANG DAG PA'I YE SHES ZHI BA'I 'OD SA

@069B GSUM PA LAS CHES LHAG PA 'BYUNG BA'I PHYIR 'OD 'PHRO BA
CAN ZHES BYA LA, DRAN PA NYER GZHAG LA SOGS PA SDE TSAN BDUN
GYIS BSDUS PA'I BYANG CHUB KYI PHYOGS MTHUN MA LUS PA SO BDUN
PO KHYAD PAR DU NI SGOMS PA'I PHYIR DE'I RNAM PAR SMIN PAS NA

RAB MTHA' PHRAL BAR GNAS PA'I LHA'I RGYAL POR 'GYUR RO, ,'JIGS
TSOGS LA LTA BA RAB 'BYUNG BA LHAN SKYES KYIS BSDUS PA DE RANG
GI MTSAN NYID KYIS GRUB PAR 'DZIN PA'I PHRA BA DANG, GANG ZAG
RANG RKYA PAR 'DZIN PA'I RAGS PA RNAMS KUN

NAS 'JOMS PAR BYED PA LA MKHAS PA YIN NO, ,LNGA PA SA LNGA PA
SHIN TU SBYANG DKA' BA NI, 'JIG RTEN GYI KHAMS THAMS CAD NA
GNAS PA'I LHA'I BU'I BDUD THAMS CAD KYIS KYANG PHAM PAR BYED
MI NUS NA, DE'I BKA' NYAN PA'I BRAN LA SOGS

PAS LTA CI SMOS PAS BDUD KUN GYIS SHIN TU THUB PAR DKA' BA'I
PHYIR SA 'DI LA SHIN TU SBYANG DKA' BA ZHES BYA'O, ,'PHAGS
PA'I BDEN BZHI PHRA RAGS SOGS DANG, MDO SDE SA BCU PA LAS DE
LAS LOGS SU GSUNGS PA'I BDEN PA GNYIS

LA SOGS PA SHES BYA PHRA MO'I DON SHES PA LA MKHAS PA 'BYUNG
BA'I PHYIR DE'I RNAM PAR SMIN PAS DGA' LDAN GYI GNAS KYI LHA'I
RGYAL POR 'GYUR RO, ,SA'I 'BRAS BU NI PHYI NANG GI MU STEGS
BYED PA THAMS CAD KYI NYON MONGS DANG LTA BA'I GNAS

LDOG PAR BYED PA'O, ,DRUG PA SA DRUG PA MNGON DU PHYOGS PA
ZHES BYA STE SANGS RGYAS KYI CHOS RTEN CING 'BREL PAR 'BYUNG
BA GZUGS BRNYAN DANG 'DRA BA SOGS LA MNGON DU PHYOGS PA'I
PHYIR DANG CHOS YANG DAG PAR BSDUS PA LAS SEMS MNYAM

@070A *, ,PAR BZHAG NA YANG DAG PA JI LTA BA BZHIN DU SHES PAR
'GYUR, ZHES GSUNGS PA LTAR SA LNGA PAR BSAM GTAN GYI PHAR
PHYIN RDZOGS PA DE'I STOBS KYI SHES RAB KYI PHAR PHYIN RDZOGS
PAS BYANG CHUB SEMS DPA'I THUN

MONG MA YIN PA'I ZHI GNAS LHAG MTHONG GOMS PA YIS BSAM GTAN
GYI PHAR PHYIN DE'I MTHU LA BRTEN NAS, 'DOD NA STONG PA NYID
LA YUN RING PO'I BAR DU MNGON SUM DU MNYAM PAR BZHAG NUS PA'I
'GOG PA THOB PAS RGYAS PA'I PHYIR DE'I

RNAM PAR SMIN PA NA RAB 'PHRUL DGA'I LHA'I DBANG POR 'GYUR RO,
,NYAN THOS RNAMS KYI MI PHROGS PA DANG LHAG PA'I NGA RGYAL CAN
ZHI BAR BYED PA'O, ,BDUN PA SA BDUN PA RING DU SONG BA STE DUS
BSKAL BA GRANGS MED GNYIS DANG, SA 'OG MA RNAMS LAS

YON TAN GYI GRANGS NI RING DU SONG BA DANG LDAN PHYIR DANG SA
BRGYAD PA DANG CHES NYE BA'I RGYU YI PHYIR, RING DU SONG BA
ZHES BYA'O, ,SA DRUG PA MAN CHAD LAS RING DU SONG BA GANG GI
PHYIR NA SKAD CIG SKAD CIG LA STE SKAD CIG RE RE BA DER NI
'GOG PA LA SNYOMS

PAR 'JUG NUS PAS SO, ,RGYU MTSAN DE NYID KYIS NYAN THOS DANG
RANG SANGS RGYAS RNAMS BLO'I STOBS KYIS KYANG ZIL GYIS GNON
NUS PA'O, ,DE'I RNAM PAR SMIN PAS NA 'DOD PA LA DBANG BSGYUR
BA'I SA'I BDAG POR 'GYUR RO, ,'PHAGS PA'I BDEN

PA MNGON PAR RTOGS PA SHES PA'I SLOB DPON 'PHAGS PA'I THU BO
KHU MCHOG CHEN POR 'GYUR RO, ,BRGYAD PAS BRGYAD PA NI DE BZHIN
DU GZHON NU'I SA MI GA-YO BA STE BDEN 'DZIN ZAD PAR SPANGS PA
BDEN PAR MI RTOG PA'I PHYIR MTSAN 'DZIN

@070B KYIS MI GA-YO BA DANG DE BZHIN DU LUS DANG NI NGAG DANG
SEMS KYI SPYOD YUL BSAM GYIS MI KHYAB PA LDAN LA DE YI RNAM
PAR SMIN PAS NA STONG GI BDAG PO TSANGS PAR 'GYUR RO, ,NYAN
THOS DGRA BCOM PA DANG RANG SANGS RGYAS SOGS KYIS CHOS KYI

DON GTAN LA 'BEBS PA LA 'PHROGS PA MED PA'O, ,DGU PA SA DGU PA
NI LEGS PA'I BLO GROS ZHES BYA BA STE RGYAL PO'I BU RGYAL TSAB
TU DBANG BSKUR LA KHANG PA BZHIN DU 'OD ZER CHEN PO'I DBANG
BSKUR LA KHANG PA'O, ,GANG GI PHYIR NA SO

SOR YANG DAG PAR RIG PA BZHI RDZOGS PAR THOB PAS SA 'DI LA BLO
GROS BZANG PO ZHES BYA'O, ,DE'I RNAM PAR SMIN PAS NA STONG
GNYIS KYI BDAG PO TSANG PAR 'GYUR RO, ,GDUL BYA'I SEMS KYI
BSAM PA DRIS PA LA 'GAL BA DANG 'KHRUL

BA SOGS KYI SGO NAS DGRA BCOM PA SOGS KYIS 'PHROGS PA MED
PA'O, ,BCU PAS BCU PA CHOS KYI SPRIN YIN TE, CHAR SPRIN LAS
CHAR CHEN PO 'BYUNG BA LTAR 'JIG RTEN GYI DGE BA'I LO TOG SPEL
BA'I CHED DU DAM PA'I CHOS KYI CHAR

'BEBS PA'I PHYIR, CHOS KYI SPRIN ZHES BYA'O, ,SA 'DI THOB NA
BYANG CHUB SEMS DPA' DE LA TING NGE 'DZIN GRANGS MED PA 'BUM
PHRAG BCU JI SNYED PA'I THA MA LA BYANG CHUB SEMS DPA' TING
NGE 'DZIN THAMS CAD MKHYEN PA'I YE SHES DANG KHYAD PAR

MED PAR DBANG BSKUR BA DANG LDAN PA ZHES BYA BA MNGON DU 'GYUR
TE, DE MNGON DU GYUR MA THAG STONG GSUM 'BUM PHRAG BCU'I GTOS
DANG MNYAM PA'I RIN PO CHE CHEN PO'I PAD-MA RIN PO CHE RNAM PA
THAMS CAD KYI MCHOG DANG LDAN PAS 

@071A *, ,SPRAS PA ZHES BYA BA NAS RGYAS PAR STONG GSUM 'BUM
PHRAG BCUR TSANG BA'I RDUL PHRA RAB KYI RDUL SNYED KYI
PAD-MA'I 'KHOR DANG LDAN PA 'BYUNG BAR 'GYUR TE, BYANG CHUB
SEMS DPA'I LUS KYANG DE DANG 'TSAM ZHING DE'I

RKYEN DU BAB PAR GNAS SO, ,DES TING NGE 'DZIN DE THOB MA THAG
TU PAD-MA DE LA 'DUG PAR KUN TU SNANG NGO, ,DE DE LA, 'DUG PA
DANG, SANGS RGYAS BCOM LDAN 'DAS SANGS RGYAS KYI KUN NAS GDAN
'DZOMS RNAMS KYI MJOD SPU NAS 'OD ZER DAG

PHYUNG NAS DBANG BSKUR BA MDZAD DO ZHES SOGS BYANG CHUB SEMS
DPA' DE SANGS RGYAS KYIS 'OD ZER CHEN PO'I DBANG GIS DBANG
BSKUR BA'I PHYIR DE'I RNAM PAR SMIN PAS NA GNAS GTZANG MA'I
LHA'I BDAG POR 'GYUR RO, ,BSAM YAS YE

SHES NI SANGS RGYAS KYI YE SHES YIN LA, DE YUL DU BYAS NAS
DBANG BSKUR BA'I YUL GYI BDAG POR DBANG PHYUG CHEN PO MCHOG
YIN NO, ,GSUM PA DON BSDU BA NI, DE LTAR BSHAD MA THAG PA'I SA
BCU PO DE DAG NI BYANG CHUB

SEMS DPA'I SA BCUR MDO LAS BSGRAGS SHING BRJOD DO, ,GNYIS PA
MTHAR THUG GI YON TAN LA GNYIS, SANGS RGYAS KYI YON TAN RE
RE'ANG TSAD MED PAR BSTAN PA DANG, DE LA YID CHES SHING MOS PA
SKYED PA'I RGYU'O, ,DANG PO LA GNYIS,

SANGS RGYAS KYI YON TAN MTHA' YAS PA STOBS BCU LA BRTEN PA
DANG, YON TAN TSAD MED PA'I DPE'O, ,DANG PO NI, SANGS RGYAS
RNAMS KYIS SNGAR BSHAD PA BCU LAS GZHAN DE RNAM PA KUN TU
GZHAL YAS PAR

@071B RGYA CHE BA DE NI PHYOGS MTHA' YAS KYANG BCUR 'DUS PA LTAR
STOBS BCU DANG LDAN PA YIN PA TZAM ZHIG TU ZAD PAR SPYIR BRJOD
DO, ,GNYIS PA NI, SANGS RGYAS DE'I STOBS NI GNAS DANG GNAS MIN PA
MKHYEN PA'I STOBS KYIS MTSON PA'I STOBS

RE RE YANG MTHA' YAS PA'I 'GRO BA KUN BZHIN DU DPAG TU MED
PA'O, ,SANGS RGYAS RNAMS KYI YON TAN TSAD MED PA NYID KYIS
PHYOGS RNAMS KUN GYI NAM MKHA' DNGAS CHU ME RLUNG TSAD MED PA
JI 'DRA BA DE CI ZHIG TU BRJOD PAR BAS SO, ,GNYIS PA LA

BZHI, SANGS RGYAS KYI YON TAN TSAD MED PA DE'I RGYU MTSAN DE
YI RGYU PHYAG LA SOGS PA BSOD NAMS TSAD MED PA DANG, PHAN BYA
TSAD MED PA LA PHAN PAR SMAN PAS RGYU TSAD MED DANG YON TAN
GYI BSOD NAMS TSAD BZUNG MI NUS PA DANG, SHES BYED

DGOD PA'O, ,DANG PO LA GSUM, SANGS RGYAS KYI YON TAN TSAD MED
PA'I SHES BYED DANG, BSOD NAMS TSAD MED GSOG PA'I TSUL DANG,
YAN LAG BDUN PAR BSDUS TE BSTAN PA'O, ,DANG PO NI, SANGS RGYAS
KYI YON TAN 'DI TZAM DU ZAD CES

TSAD BZUNG MI NUS PAR THAL, GAL TE SANGS RGYAS KYI RGYU NI
TSAD DE TZAM DU ZAD PAR BZUNG NAS TSAD MED PA NYID DU MA
MTHONG NA 'BRAS BU SANGS RGYAS RNAMS KYI YON TAN TSAD MED PA
DE LA YID CHES PAR MI 'GYUR BAS SANGS RGYAS KYI YON TAN

DE'I RGYU TSAD MED CING MTHA' YAS PA'I PHYIR RO, ,GNYIS PA NI,
RGYU BSOD NAMS TSAD MED PA ZHIG DGOS PAS DE'I PHYIR NA SANGS
RGYAS KYI SKU GZUGS DANG MCHOD RTEN GYI SPYAN MNGA' 'AM YANG
NA TSOGS KYI ZHING KHYAD PAR CAN 'PHAGS PA'I

@072A *, ,PA'I DGE 'DUN LA SOGS PA GZHAN DU'ANG RUNG 'OG NAS
'CHAD PA'I TSIGS SU BCAD PA NYI SHU 'DI NYIN GCIG YANG DUS
GSUM DU BRJOD PAR BYA'O, ,DE LTAR BRJOD PAS BSOD NAMS MTHA'
YAS PA'I PHYIR RO, ,

DE'I 'BRAS BU SANGS RGYAS MTHA' YAS PA'O, ,GSUM PA NI, SANGS
RGYAS DANG LUNG DANG RTOGS PA'I DAM CHOS, SO SO SKYE BO DANG
'PHAGS PA'I DGE 'DUN DANG BYANG CHUB SEMS DPA' RNAMS LA YANG
SGO GSUM RNAM PA KUN NAS BTUD DE SKYABS SU

MCHIS NAS MCHOD 'OS RNAMS LA PHYAG 'TSAL LO, ,RANG GI SDIG PA
CI MCHIS PA THAMS CAD STOBS BZHI TSANG BA'I SGO NAS SDIG PA
LAS NI LDOG PA BGYI ZHING, SBYIN PA DANG TSUL KHRIMS DANG SGOM
PA LAS BYUNG BA'I BSOD NAMS THAMS CAD YONGS SU BZUNG

BAR BGYI'O, ,LUS CAN KUN GYI BSOD NAMS DAG KUN LA 'DI LTA BU'I
DGE BA YOD PA AA RE LEGS SNYAM DU RJES SU YI RANG NGO, ,BDAG
NI SPYI BO LA SOGS PA'I YAN LAG LNGA BTUD NAS, THAL MO SBYAR
TE MNGON

PAR RDZOGS PAR SANGS RGYAS NAS RING DU MA LEN PA CHOS KYI
'KHOR LO BSKOR BAR MI MDZAD PA DE DAG LA CHOS KYI 'KHOR LO
BSKOR BA'I BSLAD DANG MYA NGAN LAS 'DA' BAR BZHED PA RNAMS JI
SRID 'GRO BA GNAS PA'I BAR DU BZHUGS PA'I

BSLAD DU RDZOGS PA'I SANGS RGYAS RNAMS LA GSOL BA 'DEBS SO,
,GNYIS PA NI, GONG DU BSHAD PA DE LTAR BDAG GIS BGYIS PA'I BSOD
NAMS DANG DE SNGAR PHAN CHAD BDAG GIS BGYIS PA DANG DA LTA
PHAN CHAD MA BGYIS SHING MA 'ONGS PA NA BGYID

@072B PAR 'GYUR BA'I BSOD NAMS GANG YIN PA DES NI SEMS CAN
THAMS CAD KYANG BLA NA MED PA'I BYANG CHUB LA DMIGS PA'I SEMS
DANG LDAN PAR SHOG GCIG PA'O, ,PHAN GDAGS PAR BYA BA'I YUL
SEMS CAN TSAD MED PA'I PHYIR, DE LA DMIGS PA'I BSOD

NAMS JI SKAD BSHAD PA DE TSAD MED LA RGYU BSOD NAMS DA TSAD
MED PAS, DE'I SANGS RGYAS KYI YON TAN TSAD MED PAR YID CHES
PAR BYA'O, ,'OG MA RNAMS LA'ANG RGYU MTSAN DE LTAR SHES PAR
BYA'O, ,SEMS CAN THAMS CAD DRI MED DBANG STE ZAG PA MED

PA'I DBANG PO YONGS SU RDZOGS PA DANG MI KHOM BRGYAD PO KUN
LAS 'DAS SHING GZHAN DBANG DU MA SONG BAR SPYOD PA RANG DBANG
YOD PA DANG, LOG 'TSO SPANGS PA'I 'TSO BA BZANG PO DANG LDAN
PAR SHOG ,LUS CAN DAG NI THAMS CAD KYANG SKYES MA THAG

LAG NA RIN CHEN NYID DANG LDAN ZHING YO BYAD THAMS CAD MTHA'
YAS PA DUS 'KHOR BA JI SRID DU MI ZAD PAR SHOG ,BUD MED THAMS
CAD DUS KUN TU SKYES PA MCHOG NYID DU GYUR PAR SHOG CIG PA'O,
,LUS CAN THAMS CAD BDAG MED

RTOGS PAS MTSON PA'I LHAG PA SHES RAB KYI BSLAB PA'I RIG PA
DANG TSUL KHRIMS KYI RKANG PAR LDAN PA NYID DU SHOG ,LUS CAN
THAMS CAD KHA DOG BZANG PO DANG LDAN PA DANG DBYIBS LEGS PA'I
GZUGS BZANG BA DANG, GZI BRJID

CHE BA DANG, LTA NA SDUG CING NAD MED PA DANG STOBS CHEN PO
DANG TSE RING PO DANG, MDOR NA MTHO RIS KYIS YON TAN BDUN DANG
LDAN PAR SHOG ,LUS CAN THAMS CAD SDUG BSNGAL ZHI BA'I THABS LA
MKHAS PAR GYUR TE SDUG BSNGAL KUN LAS

@073A *, ,THAR PA DANG RGYU'I SKYABS 'GRO DANG 'BRAS BU'I
SKYABS 'GRO BYED PA'I SGO NAS DKON MCHOG GSUM LA GZHOL BA
DANG, SANGS RGYAS KYI CHOS KYI NOR STOBS BCU CHER LDAN SHOG
,BYAMS DANG SNYING RJE DANG DGA' BA

DANG SEMS CAN LA CHAGS SDANG GI RIGS SU GCOD PA'I NYON MONGS
MED PA'I BTANG SNYOMS LA GNAS PA DANG, SBYIN DANG TSUL KHRIMS
BZOD BRTZON 'GRUS BSAM GTAN SHES RAB KYIS BRGYAN ZHING TSOGS
GNYIS PO RNAMS THAMS CAD YONGS SU RDZOGS

TE LAM GYI SKABS SU YANG MTSAN DANG DPE BYAD GSAL BA DANG NYAN
THOS LA SOGS PAS BSAM GYIS MI KHYAB PA SA BCU DAG RGYUN MI
'CHAD PAR SGROD PAR SHOG GCIG PA'O, ,DE LTAR RANG GIS BYAS
PA'I DGE BA SOGS GZHAN DON DU BSNGOS NAS RANG NYID KYANG

YON TAN KUN GYIS BRGYAN PA DANG, SEMS CAN GYI DON DU 'GYUR BAR
SMON PA NI BDAG KYANG SNGAR BSHAD PA'I YON TAN DE DAG DANG
'DIR MA BSHAD CING MDO LAS BSHAD PA'I YON TAN GZHAN KUN GYIS
KYANG BRGYAN PA DANG LDAN TE, NYES PA KUN LAS 

GROL BA DANG SEMS CAN KUN LA MCHOG TU BYAMS PA DANG SEMS CAN
KUN LA YID LA RE BA'I DGE BA THAMS CAD RDZOGS PA GYID CING STE
RDZOGS PAR BYED PAR SHOG CIG ,RTAG TU LUS CAN THAMS CAD KYI
SDUG BSNGAL SEL BAR BGYID PAR SHOG ,

'JIG RTEN KUN NA SKYE BO GANG SU DAG DGRA DANG GDON DANG NGAN
'GRO LA SOGS PA'I 'JIGS PAS SKYE BA DE BDAG GI MING TZAM THOS
PAS KYANG SHIN TU 'JIGS PA MED PAR SHOG ,BDAG NI MTHONG DANG
DRAN PA DANG MING TZAM THOS PAS SKYE BO RNAMS

@073B RAB TU DANG ZHING NYON MONGS PAS 'KHRUL PA MED PAR RANG
BZHIN DU GNAS PA'I RNAL MA DANG, RDZOGS PA'I BYANG CHUB LAS
PHYIR MI LDOG PAR NGES PA DANG, TSE RABS KUN TU MI NYAMS PAR
RJES SU 'BRANG BA'I MNGON SHES LNGA PO THOB PAR SHOG ,SEMS

CAN KUN LA RNAM KUN TU DUS RTAG TU PHAN PA DE BGYID PAR SHOG
,'JIG RTEN KUN NA SKYE BO GANG SDIG PA BYED PAR 'DOD PAR GYUR
PA DE DAG THAMS CAD LA GNOD PA MED PAR RTAG TU CIG CAR LDOG
GYUR CIG ,SEMS CAN THAMS CAD KYI DON BYED PAR

SMON PA NI, SA DANG CHU DANG MI DANG RLUNG SMIN DANG 'BROG
DGON PA'I SHING BZHIN TU RTAG TU SEMS CAN THAMS CAD KYIS RANG
DBANG YOD BZHIN DU RANG DGAR GZHAN GYIS DGAG TU MED PAR SPYAD
BYAR SHOG ,SEMS CAN RNAMS LA BDAG GIS DGE

BA'I BSHES GNYEN BYAS NAS BDAG LA SROG BZHIN PHANGS PA DANG,
BDAG LA SEMS CAN DE DAG CHES PHANGS PAR SHOG ,BDAG GZHAN BRJE
PAR SMON PA NI, BDAG LA SEMS CAN DE DAG GI SDIG PA SMIN ZHING
BDAG GI DGE BA MA LUS PA

SEMS CAN DER SMIN PAR SHOG ,GZHAN DON SRID MTHA'I BAR DU BYED
PAR BSNGO BA NI, JI SRID DU SEMS CAN 'GA' ZHIG KYANG GANG DU
MA GROL BA STE, SEMS CAN GCIG 'KHOR BAR LUS NA'ANG DE SRID DU
SEMS CAN DE'I PHYIR NI, BLA NA MED PA'I

BYANG CHUB THOB KYANG SRID PAR GNAS PAR GYUR CIG ,GSUM PA
SNGAR BSHAD PA'I BSOD NAMS TSAD BZUNG MI NUS PA NI, SNGAR GONG
DU BSHAD PA'I YAN LAG BDUN PA DANG, BSNGO BA DANG SMON LAM
SOGS DE SKAD BRJOD PA'I BSOD NAMS DAG GANG

@074A *, ,YIN PA DE LA GAL TE DE NI GZUGS CAN GYUR CING GZUGS
YOD NA GANG GLA'I BYE MA SNYED KYI NI 'JIG RTAN GYI KHAMS SU
SHOD PAR MI 'GYUR BAS SEMS CAN TSAD MED PA YUL DU BYAS PA'I
BSOD NAMS KYI TSOGS

TSAD MED PAS DE'I 'BRAS BU SANGS RGYAS KYI YON TAN TSAD MED PA
YOD PAR YID CHES PAR BYA'O, ,BZHI PA SHES BYED DGOD PA NI,
BSOD NAMS DE 'DRA BA TSAD MED PA LA SGRUB BYED LUNG DANG RIGS
PA YOD DE TSED MED PA DE NI KHYIM BDAG DPAL

BYIN GYIS ZHUS PA DANG, TING NGE 'DZIN RGYAL PO DANG BLO GROS
MI ZAD PA'I MDO SOGS LAS BCOM LDAN 'DAS KYIS GSUNGS PA'I PHYIR
DANG, SHES BYED KYI GTAN TSIGS KYANG NI 'DI LA SNANG STE SEMS
CAN GYI KHAMS NI CHAD MED LA PHAN PAR 'DOD

PA'I BSOD NAMS TSAD MED PA DE NI SEMS CAN TSAD MED DE 'DRA'O,
,GZHAN DU NA SEMS CAN GCIG LA PHAN BTAGS PAS BSOD NAMS MI
'BYUNG BAR KHAS LEN DGOS LA, DE 'BYUNG NA SEMS CAN TSAD MED PA
LA PHAN BTAGS PAS BSOD NAMS

TSAD MED PA 'BYUNG BA RIGS PAS GRUB BO, ,GSUM PA BSHAD PA
MTHAR PHYIN PA'I BYA BA LA LNGA, CHOS LA SPRO BA SKYED CING
CHOS BZHI BSTEN PAR GDAMS PA DANG, DGE BA'I BSHES GNYEN LA
SKRAG PA'I NYES DMIGS, DGE BA SHES KYI MTSAN NYID

DANG BCAS PA DANG, SPYOD TSUL PHUN SUM TSOGS PAS 'BRAS BU
MCHOG 'GRUB PA DANG, CHOS 'DI RGYAL POR MA ZAD GZHAN DANG YANG
THUN MONG BA YIN PA DANG, RGYAL PO LA NYAN PAR BSKUL BA'O,
,DANG PO LA GNYIS, SPRO BA SKYED PA DANG, CHOS BZHI

@074B BSTEN PAR GDAMS PA'O, ,DANG PO NI, DE LTAR KLU SGRUB
BDAG GIS RGYAL PO KHYOD LA NI GSUNG RAB RGYA MTSO LAS BLANGS
PA'I SNYING PO MDOR BSDUS RIN PO CHE LTA BU'I CHOS BSHAD PA
GANG YIN PA DE KHYOD LA JI LTAR RTAG TU SKU SROG PHANGS PA
BZHIN DU PHANGS PAR MDZOD

CIG ,GAL TE LUS PHANGS KYANG CHOS DE TZAM DU PHANGS CI DGOS
SNYAM NA, GANG LA CHOS DE PHANGS PAR GYUR PA DE LA DGOS PA'I
DON DU BDAG GI LUS PHANGS PA NYID YIN TE, CHOS MI PHANGS PAR
BYAS PA LA 'BRAS BU CUNG ZAD YANG MED PA'I PHYIR RO, ,SKYE BA

BRGYUD MAR LUS PHANGS PA LA LUS LA PHAN PA'I RGYU BYA DGOS NA
LUS LA PHAN PA DE NI CHOS KYIS BYED PAR 'GYUR BA'I PHYIR, LUS
PHANGS PA LA CHOS KYANG PHANGS PAR RIGS TE, KHYED RANG GI SKU
PHANGS PA YIN NA DE LA PHAN PA'I GTAN DU BA DANG RE SHIG GI 
BDE BA BYA DGOS NA, DE'I RGYU NA SNGAR BSHAD PA'I CHOS BCU
DRUG DANG, ZAB MO THOS PA SOGS KYI BYED PA'I PHYIR RO, ,GNYIS
PA NI, LUS DANG BCOS PHANGS PAR MTSUNGS PA DE BAS NA CHOS NI
BDAG BZHIN DU GCES SPRAS SU BSTEN PA DANG, DE YANG CHOS TSUL

BZHIN DU SGRUB PA LA RAGS LAS PAS CHOS TSUL BZHIN DU NI SGRUB
PA DANG, DE TSUL BZHIN SGRUB PA SHES RAB LA RAG LAS PAS CHOS
TSUL BZHIN SGRUB PA BZHIN DU SHES RAB SKYED CING DE LA GUS PAR
RIGS PA DANG SHES RAB SKYED PA DGE BA'I BSHES GNYEN

LA RAG LAS PA SHES RAB LA GUS PA BZHIN DU MKHAS PA GUS PAR
BSTEN LA CHOS BZHI LA BSLAB PAR BYA'O, ,GNYIS PA LA GNYIS,
BSHES GNYEN MA BSTEN PA'I NYES DMIGS DANG, BSHES GNYEN GYI
MTSAN NYID DO, ,DANG PO NI, RNYED PA DANG,

@075A *, ,BKUR STI SOGS CHED DU MI GNYER BAS GTZANG ZHING YANG
NA NYES SPYOD KYIS DBEN PAS GTZANG? BA'O SLOB MA LA BYAMS LA
BLO LDAN MKHAS PA DANG, CHOS LA THOGS PA MED PA'I SBEBS PAR
LEGS NYES PHAN PAR SMRA BA LA SLOB

MA GANG ZHIG BSAM PA BRTAN NA BDAG NGAN PAR SONG DU DOGS PAR
BYED PA SKRAG PAR 'GYUR BA DE NI BDE LEGS LAS NYAMS PAR 'GYUR
BAS RANG DON CHUD KYANG GZON PAS DGE BSHAS GUS PAR BSTEN PAR
BYA'O, ,GNYIS PA NI, 'O NA DGE BA'I BSHES GNYEN

JI LTA BU BSTEN PAR BYA ZHE NA, DGE BA'I BSHES GNYEN DAG GI
MTSAN NYID MDOR BSDUS PA CHOS BZHI DANG LDAN PA MKHYEN PAR
MDZOD CIG ,JI LTA BU ZHE NA CHOG SHES CHE BRNYED BKUR MI 'DOD
PA DANG SNYING RJE CHE BA DANG TSUL KHRIMS DANG LDAN PA DANG
SLOB

MA'I NYON MONGS SEL BA'I SHES RAB CAN DE DAG GIS NI KHYOD LA
GDAMS PA DANG RJES SU BSTAN NA KHYOD KYIS MKHYEN PAR GYIS LA
GUS PAR MDZOD CIG PA'O, ,GSUM PA LA GNYIS, 'BRAS BU MCHOG
'GRUB PA DANG, SPYOD TSUL KHYAD PAR CAN

BYA BAR GDAMS PA'O, ,DANG PO NI, 'OG NAS 'CHAD PAR 'GYUR BA'I
TSUL LUGS 'DI NI PHUN SUM TSOGS PA 'DIS GRUB PA YI NI MCHOG
SANGS RGYAS 'THOB PAR 'GYUR RO, ,GNYIS PA LA GSUM, SPYOD TSUL
RGYAS PA DANG, BSDUS PA DANG,

SHIN TU BSDUS PA'O, ,DANG PO NI, SEMS CAN KUN LA 'JAM PAR SMRA
ZHING BDE BA'I NGANG TSUL NGES SHING BSOD NAMS KYI RGYUR 'GYUR
BA'I TSIG SMRA BA DANG, RNYED DKA' BA BRJID CING ZAB PAR BYED
PA DANG TSUL LDAN 'KHOR LA RIM PAR CHOS

@075B STON PA DANG, GZHAN DMAN YANG KHYAD DU MI BSOD PA DANG
DBANG PO YUL LA 'JUG PA NA NYON MONGS KYI DBANG DU MI 'GYUR
BAR RANG DBANG DANG, TSIG RTZUB PO MA YIN PAR LEGS PAR SMRA
BAR 'DOD DO, ,KHO NA DU 'DZIN PA MED PA DANG, GTONG PA DANG
LDAN PA

DANG, BRJID BAG DANG LDAN ZHING SEMS ZHI BA DANG RGOD PA MED
CING 'GYUR BAG MED PA DANG, MTHA' MI RING BA BYA BA LA LE LO
MED PA DANG, GZHAN MI SLU BAS GA-YO MED PA DANG MDZANGS SHING
NGES PAR MDZOD CIG PA'O, ,DPE KHA CIG LAS NGES

PA ZHES 'BYUNG BA LTAR NA DAM BCA' LTA BU MI 'GYUR BA'O,
,GNYIS PA NI, ZLA BA NYA BA BZHIN DUL ZHING MDZANGS LA NGES PA
DANG, STON GYI NYI MA BZHIN BRJID BAG LDAN PA DANG, RGYA MTSO
BZHIN DU GZHAN GYIS BLO MI 'PHROGS ZHING THUGS KYI

GTING ZAB PA DANG, RI RAB BZHIN DU YON TAN LAS GZHAN DU MI
'GYUR BA'I BRTAN PAR MDZOD CIG PA'O, ,GSUM PA NI, CHAGS SOGS
KYI NYES PA KUN LAS RNAM PAR GROL ZHING DAD PA LA SOGS PA'I
YON TAN KUN GYI BRGYAN PAR GYUR

TE, SEMS CAN KUN GYIS PHAN BDE MTHA' DAG SGRUB PA'I NYER 'TSO
DANG, THAMS CAD MKHYEN PA NYID DU 'GYUR BAR MDZOD CIG PA'O,
,BZHI PA NI, GTAM BYA BA RIN CHEN PHRENG BA 'DIR BSHAD PA'I
CHOS 'DI RGYAL PO 'BA' ZHIG LA BSTAN

PA KHO NAR MA ZAD CING MA BYAS KYI RGYAL PO'I THUN MONG MA YIN
PA 'GA' RE MA GTOGS KHYIM PA DANG RAB TU BYUNG BA'I SEMS CAN
GZHAN LA CI RIGS PAR PHAN PAR 'DOD PAS BSTAN PA LAGS PAS GZHAN
GYIS KYANG MNGON PAR MTHO 

@076A *, ,BA DANG NGES PAR LEGS PA'I LAM TSUL BZHIN DU SGRUB
PA LA 'GRUB PAR BYA'O, ,LNGA PA LA GNYIS, GZHUNG DON RGYUN DU
BSAM PAR RAGS PA DANG, YON TAN BLANG BAR RIGS PA'O, ,DANG PO
NI, RGYAL PO

ZHES POS NAS MNGON PAR MTHO BA DANG NGES PAR LEGS PA JI LTA
BUR SGRUB PA'I GTAM DU BGYI BA 'DI GDUGS RE RA ZHING YANG BSAM
PA'I RIGS SO DE YANG BDAG DANG GZHAN RNAMS YANG DAG PAR RDZOGS
PA'I BYANG CHUB 'GRUB PAR BGYI BA'I

SLAD DU'O, ,GNYIS PA NI, DAM PA'I CHOS DON DU GNYER BA RNAMS
KYIS DUS RTAG TU BYA'O, ,GANG GI CHED DU NA, BLA NA MED PA'I
BYANG CHUB THOB PA'I PHYIR TU'O, ,LAS SU BYA BA GANG BYA NA,
SPONG BA BDUN 'KHOR DANG BCAS PA'I TSUL KHRIMS BSRUNG BA DANG,
LAM GYI

RTZA BA SKYE BO BLA MA MCHOG BKUR BA DANG, BZOD PA DANG LDAN
PA DANG, DE BZHIN DU GZHAN GYI PHUN TSOGS LA PHRAG DOG MED PA
DANG SER SNA DANG BRAL BA DANG, DOGS PA MED PAR BYAS NAS LAN
DANG RNAM SMIN LA RE BA MED PA'I GZHAN DON GYI NOR CAN DANG
ZAS

GOS SOGS KYIS PHONGS PAR GYUR PA LA PHAN PAR BYED PA DANG,
GANG ZAG MCHOG SLOB DPON DANG BLA MA MA YIN YANG YONGS SU
BZUNG BA DANG, GANG ZAG MCHOG MIN DOR BA DANG, YANG NA GROGS
LA BSHAD PAR BYA'O, ,MDOR NA RGYAL BA RNAMS KYI

DAM PA'I CHOS MA LUS PA YONGS SU BZUNG BA LAS SU RIG PAR
BYA'O, ,MTSAN DON NI RGYAL PO LA GTAM BYA BA RIN PO CHE'I
PHRENG BA LAS, KHYIM PA DANG RAB TU BYUNG BA KUN GYIS BSLAB PA
BSTEN PA STE, LE'U LNGA PA'I 'GREL PA'O,, ,,DPE

@076B PHAL CHER LA LE'U LNGA PA'I MTSAN BRIS PA MI SNANG NA
YANG, DPE MA DAG PA LAS BRGYUD PAR GSAL TE, GONG MA KUN LAS
'DIR BSHAD PA LTAR 'BYUNG BAS 'DIR YANG RIGS PA'I PHYIR DANG,
SLOB DPON 'PHAGS PA BDAG NYID CHEN POS LE'U TSAN PA RE RE

LA SHO LO KA BRGYA BRGYA MDZAD NAS SHO LO KA LNGA BRGYA PA'I
BDAG NYID DU MDZAD CING LE'U GONG MA RNAMS LA MTSAN 'BYUNG
ZHING LNGA PA LA MI 'BYUNG BA MI 'THAD PA'I PHYIR RO, ,BSTAN
BCOS 'DI'I TSIG DON RNAMS GO SLA ZHING GSAL LA RDZOGS PA'I
TSUL DU

BYAS LA, MNGON MTHO DANG NGES LEGS KYI LAM JI LTAR NYAMS SU
LEN TSUL RGYAS PA DANG, MGON PO KLU SGRUB KYI BZHED PA'I STONG
PA NYID KYI DON RIGS PAS RGYAS PAR GTAN LA 'BEBS PA'I TSUL NI,
RJE RIN PO CHE BLO BZANG GRAGS PA'I DPAL

BZANG PO'I ZHAL SNGA NAS MDZAD PA'I PHA ROL TU PHYIN PA'I LAM
GYI RIM PA DANG, DBU MA RTZA BA SHES RAB DANG, DBU MA LA 'JUG
PA'I RNAM BSHAD CHEN MO RNAMS LAS SHES PAR BYA BAS, GZHUNG
'DIR DE DAG ZHIB TU MA SPROS PA YIN NO, ,BZHI PA

MJUG GI DON LA GNYIS, BSTAN BCOS GANG GIS MDZAD PA DANG,
BSGYUR BYED GANG GIS BSGYUR BA'O, ,DANG PO NI, THUB PA SANGS
RGYAS BCOM LDAN 'DAS KYI MDO SNGAGS KYIS BSDUS PA'I BSTAN PA
YONGS SU RDZOGS PAR 'GREL PAR MDO RGYUD DU MA NAS LUNG

BSTAN PA'I SLOB DPON BDAG NYID CHEN PO MGON PO KLU SGRUB KYIS
MDZAD PA'I RGYAL PO LA GTAM BYA BA RIN PO CHE'I PHRENG BA'I
RNAM BSHAD SNYING PO'I DON GSAL BAR BYED PA ZHES BYA BA RDZOGS
SO,, ,,GNYIS PA NI, RGYA GAR GYIS

@077A *, ,MKHAN PO PAn-dI TA PI-DYA KA RA PRA BHA RIGS BYED
'OD ZER DANG, ZHU CHEN GYI LO TZTSA BA BAN-DE DPAL BRTZEGS
KYIS BSGYUR CING ZHUS TE 'CHAD NYAN GYIS GTAN LA PHAB PA'O,
,DED DPON BZANG PO 'PHAGS PA'I SKYE BO YI, ,

GSUNG RAB RGYA MTSO'I GLING NAS LEGS SGRUBS PA, ,'GRO KUN DBUL
BA SAL BA'I RIN CHEN MCHOG ,LEGS BSHAD GTAM 'DI'I RNAM BSHAD
CUNG ZAD BYAS, ,MTHO RIS NGES PAR LEGS PA'I DE NYID LAM, ,TSUL
BZHIN SEMS PA'I RIGS

PAS LEGS MTHONG NAS, ,TSUL BZHIN SGRUB PA LA CUNG ZAD GZHOL
GYUR PA, ,AE MA'O DE 'DRA'I NGAL THOB BSKAL PA BZANG, ,THUB
BSTAN RGYAS PA'I BSAM PA MI DMAN ZHING, ,GTONG PHOD STOBS DANG
SPRO BA'I DPAL GYIS MDZES, ,SNGON GOMS DAD

DANG RNAM SPYOD LDAN PA YIS, ,SKYES DANG BCAS TE SKUL BA'I
GSUNG LAS YIN, 'KHOR BA'I CHU GTER NANG GNAS KUN LA BRTZER
LDAN ZHING, ,GO 'PHANG MCHOG DER 'GRO BA'I BSAM PA LHAG PAR
RGYAS, ,YANG PA'I MIG NI DNGOS PO'I DE

NYID DAG LA GTAD, ,RJE BTZUN BLA MA GNYIS LA GUS PAR PHYAG
'TSAL LO, ,RNAM SPYOD BRTZON PA'I STOBS ,KYIS 'DI BYAS MOD,
,'PHAGS PA'I DGONGS PA GTING ZAB DPAG PAR DKA', ,GAL TE 'DI LA
NONGS PA'I TSOGS MCHIS NA, ,

CHOS KYI SPYAN LDAN RNAMS KYIS BZOD PAR RIGS, ,TSUL 'DIR 'BAD
PA'I DGE BA CI YOD DES, ,THOGS MED BRTZE BAS BSKYANGS PA'I MA
RNAMS KUN, ,DNGOS 'DZIN GDON GYI MUN PA KUN BSAL TE, ,YANG DAG
DON GYI SNANG BA RGYAS PAR SHOG ,

@077B BDAG KYANG LUGS 'DIR NAM YANG MI 'BRAL ZHING, ,YUL LA
SRID PA'I ZHAGS PA KUN BCAD DE, ,SRID PA'I RA BA MCHONGS NAS
MYUR DU NI, ,'JIGS MED GRONG KHYER MCHOG DER 'JUG PAR SHOG
,MGON PO KLU SGRUB KYIS MDZAD PA'I RGYAL PO LA GTAM

BYA BA RIN PO CHE'I PHRENG BA'I RNAM BSHAD SNYING PO'I DON
GSAL BAR BYED PA ZHES BYA BA 'DI NI, DAM PA'I CHOS 'DZIN PA'I
SMON LAM, LEGS PAR GRUB PA'I CHOS RGYAL BYANG CHUB SEMS DPA'
LHA BTZUN PA BYANG CHUB 'OD LA SOGS PA'I, GDUNG RGYUD DRI MA

MED PAR 'KHRUNGS PA, GCIG TU BDE BAR GSHEGS PA'I BSTAN PA LA
MI PHYED PA'I DAD PA DANG LDAN ZHING, BSTAN PA RGYAS PA'I KHUR
GYIS MI NGAL BA, SBYIN PA DANG, SPRO BA LA SOGS PA'I MTHO RIS
KYI YON TAN DU MAS MDZES PA, KHRI NAM MKHA'I DBANG

PO PHUN TSOGS LDE DPAL BZANG POS, GNANG SBYIN ME TOG RGYA CHEN
PO DANG BCAS TE, RIN CHEN PHRENG BA 'DI SNGA SOR YANG DAR CHA
CHER MA BYUNG SNANG BAS, GU GE'I PHYOGS SU YANG CI DAR BYED
CING, DE'I PHYOGS SU YANG DAR RGYAS KYI KHUR 'DZIN PA BYED
DGOS

PAS, CIS KYANG t'I KKA ZHIG GYIS GSUNG PA'I BKA' STZAL DANG DU
BLANGS TE, RGYAL BA'I RING LUGS PA CHEN PO RTEN 'BYUNG GI CHOS
RNAMS CHU NANG GI ZLA BA'I GZUGS BRNYAN LTAR GZIGS SHING, BDAG
PAS GZHAN GCES PA'I BYANG CHUB KYI THUGS

KYI BSKAL PA MED DMAN PA RJE BTZUN DAM PA RED MDA' BA KU MA RA
MA TI ZHES GRAGS PA DANG, SNYIGS DUS KYI THAMS CAD MKHYEN PA
CHEN PO SDE SNOD GSUM DANG RGYUD SDE BZHI'I GNAD MA LUS PA
YONGS SU RDZOGS PAR GZIGS SHING BSLAB PA RIN PO CHE RNAM

@078A *, ,PA GSUM LA LHAG PAR YANG GCES SKRAS SU MDZAD PA
THUGS RJE DANG SMON LAM GYI DBANG GIS SKU'I BKOD PA MI 'DRA BA
DU MAS GZHAN GYI DON LHUR LEN PA, ` RJE RIN PO CHE BLO BZANG
GRAGS PA'I DPAL BZANG PO'I ZHAL SNGA

NAS GNYIS KYI BKA' DRIN MNOS SHING KHYAD PAR DU RJE RIN PO CHE
NYID KYI ZHABS RKYI RDUL RNYOG PA MED PA'I ZE'U 'BRU SPYI BOS
YUN RING PO'I BAR DU GUS PAR BSTEN NAS, GZHUNG LUGS DU MA LA
CUNG ZAD 'DRES PAR BYAS PA, RIGS PAR SMRA BA DAR MA RIN CHEN
GYIS

'BROG RI BO DGE LDAN RNAM PAR RGYAL BA'I GLING DU SBYAR BA'O,
,YI GE PA NI MDO SNGAGS KYI GZHUNG DU MA LA MANG DU THOS PA'I
SDOM BRTZON SDE SNOD 'DZIN PA GU GE DBONG PO PHYOGS LAS RNAM
PAR RGYAL BA CHOS DBANG GRAGS PA'I DPAL LO, ,'DIS KYANG MDO

SNGAGS KYIS BSDUS PA'I BSTAN PA RIN PO CHE SGO THAMS CAD NAS
PHYOGS THAMS CAD DU DAR ZHING RGYAS LA YUN RING DU GNAS PAR
GYUR CIG ,DGE'O, ,