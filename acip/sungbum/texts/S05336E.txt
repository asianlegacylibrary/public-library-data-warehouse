*, ,DPAL RDO RJE 'JIGS BYED LHA BCU GSUM MA'I SGRUB THABS RIN PO
CHE'I ZA MA TOG CES BYA BA BZHUGS SO, ,

@001A *, ,DPAL RDO RJE 'JIGS BYED LHA BCU GSUM MA'I SGRUB PA'I
THABS, RIN PO CHE'I ZA MA TOG CES BYA BA, BLA MA DANG RJE BTZUN
'JAM PA'I DBYANGS LA GUS PAS PHYAG 'TSAL LO, ,THUGS RJE CHEN POS
GZHAN GYI DBANG GYUR PAS, ,

SHIN TU ZHI BA'I RJE BTZUN 'JAM PA'I DBYANGS, ,DRAG PO'I STOBS
KYIS SNYEMS PA'I GDUG PA CAN, ,'DUL PHYIR SHIN TU KHROS PA'I
SKUR BSTAN PA, ,DPAL LDAN BLA MA RDO RJE 'JIGS BYED KYI, ,ZHABS
LA BTUD NAS DE YI SGRUB PA'I THABS, ,THAG

RING YUL NAS MANG THOS SDOM BRTZON MCHOG ,NGAG DBANG GRAGS PAS
BSKUL PHYIR 'DIR BSHAD BYA, ,'DIR RNAL 'BYOR BA SBYIN PA DANG
TSUL KHRIMS LA SOGS PA'I SPYOD PA DANG, BYAMS PA LA SOGS PA'I
SEMS KYIS, SEMS CAN

GYI DON LA BRTZON PA'I BSAM PA RNAM PAR DAG PA DANG LDAN PA, DAD
PA DANG THOS PAS RNAM PAR BRGYAN CING, KHYAD PAR DU RDO RJE
'JIGS BYED CHEN PO'I DKYIL 'KHOR DU ZHUGS NAS, DBANG SKUR BA
LEGS PAR THOB CING, KHAS BLANGS PA'I DAM

TSIG DANG SDOM PA SRUNG BA LA BRTZON PAS, RGYUD LAS GSUNGS PA'I
GNAS DGON PA LA SOGS PA YID DANG MTHUN PA GANG YANG RUNG BAR,
DANG POR KHRUS BYA ZHING MAndAL BYI DOR BYA ME TOG GCAL DU
DGRAM, BRIS SKU MDUN DU BSHAM, STAN

BDE BA LA KHA LHOR PHYOGS TE 'DUG NAS, BDUD RTZI RIL BUS KHA DAG
PAR BYAS TE, LHA DANG 'BYUNG PO LA GTOR MA PHUL LA, 'PHRIN LAS
BCOL TE GSHEGS PAR BYA'O, ,DE NAS RANG NYID 'JIGS BYED ZHAL GCIG
PHYAG GNYIS

@002A *, ,PAR GSAL BA'I THUGS KHAR, PADMA DANG NYI MA LA GNAS
PA'I H'Um GI 'OD ZER GYIS, 'JIG RTEN GYI KHAMS MU MED PA GSAL
BAR BYAS NAS, DE NA BZHUGS PA'I SANGS RGYAS DANG BYANG CHUB SEMS
DPA' DANG KHRO BO DANG, RIG

PA'I TSOGS KYIS BSKOR BA'I RDO RJE 'JIGS BYED, BLA MA DANG BCAS
PA MDUN GYI NAM MKHAR SPYAN DRANGS LA 'OD ZER SNYING KHAR
BSDU'O, ,DE NAS, GANG GI DRIN GYIS BDE CHEN GNAS, ,SKAD CIG GIS
NI THOB 'GYUR BA, ,BLA MA RIN CHEN LTA BU YI, ,

RDO RJE CAN ZHABS PAD LA 'DUD, ,GZUGS MCHOG MCHOG TU DRAG PO
CHE, ,DPA' BO MCHOG GI SPYOD YUL CAN, ,GDUL DKA' 'DUL BA'I DON
MDZAD PA, ,RDO RJE 'JIGS BYED LA PHYAG 'TSAL, ,ZHES PAS BLA MA
DANG LHA LA PHYAG BYA SNYING KHA'I SA BON

GYI 'OD ZER LAS BYUNG BA'I TZARTZI KA DKAR MO, ,PHAG MO SNGON
MO, DBYANGS CAN MA DMAR MO, GO RI LJANG GU PHYAG NA MCHOD RDZAS
SNA TSOGS PA THOGS PA RNAMS KYIS MCHOD PAR BSAMS LA, AOm HRI:
shtr'i: ? HAS MCHOD YON DANG, AOm H'Um H'Um

PHAt KYIS ZHABS BSIL, AOm WI KRI T'A NA NA DUshtAm SATVAD MA KA
GA: GA GA: YIS DRI, AOm KU M'A R'A R'U PI nE DZA DZA H'Um PHAt
KYIS ME TOG ,AOm HRI: HA: HEE PHAt KYIS BDUG SPOS, AOm DE BTA LO
TZA NA WI KRI T'A NA NA MAH'A AA tAt tAt HA SA NA DE NI D'A BHTA

YE SV'A H'A SA MAR ME, AOm BADZRA NI WI DYA A'A: H'Um SV'A H'AS
LHA BSHOS, AOm BADZRA SHABTA A'A: H'Um GIS ROL MO RNAMS DBUL LA
LHA MO RNAMS SLAR BSDU'O, ,DE NAS, SDIG PA RNAMS NI BSHAGS PAR
BYA, ,SKYES SHING BYUNG BA RNAMS NI BSAL,

@002B MI PHYED PAR YANG SPYAN SNGAR BRJOD, ,DE BZHIN BSOD NAMS
RJES YI RANG, ,BDAG GIS BDE 'GRO YONGS SU BSNGO, ,DKON MCHOG
GSUM LA SKYABS SU 'GRO, SEMS CAN THAMS CAD BDAG GIS BGROL,
,BYANG CHUB GNAS LA DGOD PAR BGYI, ,BYANG CHUB SEMS NI

YANG DAG BSKYED, ,YON TAN RGYA MTSO KHYED RNAMS LA, ,BDAG GI LUS
NI DBUL BAR BGYI, ,YANG DAG RDZOGS PA'I SANGS RGYAS DANG, ,DE
SRAS LAM GYUR SBYIN SOGS TSUL, ,SKU GSUM YE SHES THOB BYA'I
PHYIR, ,RAB TU DANG BAS BSTEN PAR BGYI, ,ZHES DE DAG GI

DON YID LA BSAMS LA BRJOD DO, ,RIGS LNGA SPYI DANG SO SO'I DAM
TSIG DANG SDOM PA SNGAR BZUNG BA RNAMS, ,BYANG CHUB MA THOB KYI
BAR DU BRTAN PAR BZUNG BAR BYA'O SNYAM DU BSAMS LA, SANGS RGYAS
BYANG CHUB SEMS DPA' RNAMS, ,BDAG LA DGONGS PAR MDZAD

DU GSOL, ,BDAG MING 'DI ZHES BGYI BA NI, ,DUS 'DI NAS NI BZUNG
NAS NI, ,BYANG CHUB SNYING POR MCHIS KYI BAR, ,JI LTAR DUS GSUM
MGON PO RNAMS, ,ZHES PA NAS, SEMS CAN MYA NGAN 'DAS LA DGOD, CES
PA'I BAR BRJOD LA, SDOM PA GZUNG BA BRTAN

PAR BYA, ,DE NAS SEMS CAN THAMS CAD BDE BA DANG LDAN PAR GYUR
CIG SNYAM PA'I BYAMS PA DANG, DE BZHIN DU SDUG BSNGAL LA DANG
BRAL BAR GYUR CIG SNYAM PA'I SNYING RJE DANG, BDE BA DANG MI
'BRAL BAR GYUR CIG PA'I DGA' BA DANG, 'JIG RTEN GYI CHOS BRGYAD
DANG

GZUNG 'DZIN GYI RNAM RTOG GIS MI BSKYOD PA'I BTANG SNYOMS LA
GNAS PAR BYA'O, ,SNYAM DU TSAD MED PA BZHI BSGOM STE BSOD NAMS
KYI TSOGS BSAG PA'O, ,DE NAS, AOm SVA BH'A WA SHUD DH'A SARBA
DHARMA: SVA BHA BA SHUD DHONYHAm, AOm SHU N+YA T'A DZNYA NA
BADZRA SVA

@003A *, ,BH'A BA AADMA KONYHAm, ZHES BRJOD PAS RANG DANG TSOGS
ZHING GI LHA DANG DE DAG LAS GZHAN PA'I CHOS THAMS CAD BRTEN NAS
BTAGS PA YIN PA'I PHYIR, RTAG CHAD LA SOGS PA'I MTHA' BZHI DANG
BRAL BA, BDAG MED PA'I LTA BA DRAN PAR BYAS NAS,

THA MAL PA'I SNANG BA MED PA LA 'JUG PAR BYA STE YE SHES KYI
TSOGS BSAGS PA'O, ,DE NAS SEMS CAN THAMS CAD SANGS RGYAS LA DGOD
PA'I SNGON GYI SMIN LAM DRAN PAR BYAS LA, STONG PA'I NGANG LAS
YAm LAS RLUNG GI DKYIL 'KHOR DU BA'I MDOG CAN GZHU LTA BU

RGYAL MTSAN GYIS MTSAN PA, DE'I STENG DU RAm LAS ME'I DKYIL
'KHOR DMAR PO GRU GSUM 'BAR BA'I PHRENG BAS MTSAN PA, DE'I STENG
DU BAm LAS CHU'I DKYIL 'KHOR DKAR PO ZLUM PO BUM PAS MTSAN PA,
DE'I STENG DU LAm LAS SA'I DKYIL 'KHOR SER PO GRU

BZHIR RDO RJES MTSAN PA'I STENG DU, H'Um LAS SNA TSOGS RDO RJE
LTE BAL H'Um GIS MTSAN PA LAS, 'OD ZER 'OG TU 'PHROS PAS RDO
RJE'I SA GZHI, LOGS SU 'PHROS PAS RDO RJE'I RVA BA, STENG DU
'PHROS PAS RDO RJE'I GUR, GUR GYI 'OG RA BA'I STENG DU RDO RJE'I
BLA RE STE,

THAMS CAD KYANG RDO RJE 'BAR BA'I RANG BZHIN, BAR MTSAMS MED PAR
DUM BU GCIG TU GYUR PA'I PHYI ROL TU, BSKAL BA 'JIG PA'I ME LTA
BU'I KHA DOG SNA LNGA'I ME DPUNG PHYOGS BCUR 'PHRO BA BSGOM STE,
BSRUNG 'KHOR THUN MONG BA'O, ,THUN MONG MA YIN

PA'I BSRUNG 'KHOR SGOM PAR 'DOD NA, LA LI TAS MDZAD PA'I SGRUB
THABS LAS 'BYUNG BA LTAR SGOM DGOS TE GZHAN DU BSHAD ZIN TO,
,RVA BA'I DBUS SU RDO RJE SEMS DPA' SKU MDOG DKAR PO, DKAR
'THING DMAR BA'I ZHAL GSUM PHYAG DRUG GI DANG PO GNYIS

@003B GYIS RANG 'DRA'I YUM LA 'KHYUD PA, LHAG MA GA-YAS GNYIS
RDO RJE DANG RAL GRI, GA-YON GNYIS RIN PO CHE DANG PADMA 'DZIN
PA YONGS SU GYUR PA LAS, CHOS 'BYUNG DKAR PO GRU GSUM PA GYEN DU
'GRENG BA 'OG TU PHRA ZHING STOD YANGS PA, 'OG ZUR NAS PAm LAS
BYUNG BA'I

SNA TSOGS PAD MA'I LTE BAR, H'Um LAS SNA TSOGS RDO RJE SHAR GYI
RVA DKAR, LHO'I RVA SER, NUB KYI RVA DMAR, BYANG GI RVA LJANG,
DBUS KYI LTE BA SNGON POS BRGYAN PA BSAM MO, ,DE'I DBUS SU BHRUm
LAS 'KHOR LO BHRUm GYIS MTSAN PA LAS BYUNG BA'I RNAM SNANG DKAR
PO DKAR

MTHING DMAR BA'I ZHAL GSUM, PHYAG DRUG GI DANG PO GNYIS KYIS
RANG 'DRA'I YUM LA 'KHYUD CING, LHAG MA GA-YAS GNYIS RDO RJE LA
GNAS PA'I 'KHOR LO DANG RAL GRI, GA-YON GNYIS RIN PO CHE DANG
PADMA 'DZIN PA YONGS SU GYUR PA'I GZHAL YAS KHANG GRU BZHI

SGO BZHI BA, PHYI ROL NAS RIM PA BZHIN DKAR SAR DMAR LJANG SNGO
BA'I RTZIG PA LNGA DANG LDAN PA, RTZIG PA'I STENG NA RIN PO CHE
SNA TSOGS PAS MDZES PAR BYAS PA'I RIN PO CHE'I PHA GUS BSKOR
BA'I GZHAL YAS KHANG GI NANG DU, RDO RJE'I PHRENG BAS ZLUM POR
BSKOR BA LA

BRTEN PA'I KA BA BRGYAD KYIS BTEGS PA'I RDO RJE'I GDUNG BZHIS
MDZES PAR PHUB PA, RTZE MO RDO RJE NOR BU RIN PO CHE'I TOG GIS
MDZES PA'I NANG GI SHAR DKAR LHO SER NUB DMAR BYANG LJANG DBUS
SNGO BA, PHA GU'I STENG NA GSER GYI SKE RAGS BZHI'I PHYI NGOS SU
CHU SRIN

GYI KHA NAS 'PHYANG BA'I RIN PO CHE'I DRA BA DANG DRA BA PHYED
PA LA DRIL BU DANG RNGA YAB LA SOGS PAS BRGYAN PA, DE'I PHYI
NGOS SU BYA 'DAB LAS 'PHYANG BA'I RIN PO CHE'I SHAR BU, DE'I
STENG DU MDA' YAB PADMA 'DAB MA PHYED PA'I DBYIBS CAN LA BA DAN
DANG RGYAL

@004A *, ,MTSAN LA SOGS PAS MDZES PAR BYAS PA, RTZIG PA'I MTHA'
NAS 'DOD YON GYI SNAM BU DMAR POS, 'GRAM STEGS KYI RNAM PAR
BSKOR BA LA, LHA MO MCHOD RDZAS THOGS PA RNAMS 'KHOD NAS MCHOD
PA BYED PA, SGO DANG SGO KHYUD KYI PHYI'I

MTSAMS DANG, 'OG GI PHYI NANG GI GRVA BZHIR ZLA PHYED RDO RJE
RIN CHEN GYIS SBRAS PA, SGO BZHI SO SO'I MDUN DU KA BA BZHI
BZHIS BTEG PA'I RTA BABS, SNAM BU BCU GCIG DANG LDAN PA'I STENG
DU CHOS KYI 'KHOR LO, DE'I GA-YAS GA-YON DU RI DVAGS PHO MO DANG
BCAS PA,

RDO RJE RA BA ME RI DANG BCAS PA'I PHYI ROL TU, GTUM DRAG LA
SOGS PA'I DUR KHROD BRGYAD NA, NA GA GE SAR GYI SHING DAM SHI RI
shA LA SOGS PA'I SHING BRGYAD, DE'I RTZA BAR BRGYA BYIN LA SOGS
PA'I PHYOGS SKYONG BRGYAD, RTZE MOR RDZU 'PHRUL CHEN PO BA GLANG
PO CHE'I

GDONG PA CAN LA SOGS PA'I ZHING SKYONG BRGYAD, THUGS RJE'I CHU
BRGYAD DE LA GNAS PA'I NOR RGYAS LA SOGS PA'I KLU BRGYAD, DE DAG
GI STONG GI NAM MKHA' LA SGROGS PA LA SOGS PA'I SPRIN BRGYAD, YE
SHES KYI ME BRGYAD, MCHOD RTEN BRGYAD, GZHAN YANG

KENG RUS DANG, GSAL SHING GIS PHUG PA'I RO DANG, SHING LA
DBYANGS PA DANG, SKYES BU ZA BA DANG, MTSON GYIS PHUG PA LA SOGS
PA DANG, BYA ROG DANG BYA RGOD DANG KHYI DANG CE SPYANG DANG,
SENG GE DANG STAG LA SOGS PA DANG, CA CO SGROGS PA'I RO LANGS
DANG,

GNOD SBYIN DANG SRIN PO LA SOGS PA RNAMS KYIS 'JIGS SU RUNG BA,
GRUB PA DANG RIG PA 'DZIN PA DANG DAM TSIG SPYOD PA'I RNAL 'BYOR
PA, BCOM LDAN 'DAS LA RTZE GCIG TU LTA BA, GCER BU SKRA BSHIG
PA, PHYAG RGYA LNGAS BRGYAN PA, CANG TE'U DANG

@004B THOD PA DANG KHA tR'Am GA 'DZIN PA THOD PAS SPYI BOR
BRGYAN PA, RGOD CING DUR KHROD TU 'JUG PA SOGS KYIS, SHIN TU NGO
MTSAR BAR BYED PA'I DUR KHROD RNAMS KYIS BSKOR BA'I GZHAL YAS
KHANG GI NANG GI RE'U MIG DGU PA'I DBUS SU, YAm LAS RLUNG GI
DKYIL 'KHOR

NAG LA CUNG ZAD DMAR BA'I MDOG CAN GYI STENG DANG, NANG GI
PHYOGS GZHAN GSUM DANG, SGO BZHIR SNA TSOGS PAD MA DANG NYI MA'I
GDAN NANG GI SHAR DANG GRVA BZHI DANG PHYI'I GRVA BZHIR, SNA
TSOGS PAD MA DANG ZLA BA'I GDAN ZUNG RE SGOM STE RTEN BSKYED
PA'O, ,

GDAN DBUS MA'I STENG DU AA YIG DANG PO LAS BYUNG BA'I ZLA BA'I
DKYIL 'KHOR, DE'I DBUS SU CHU LAS CHU BUR GYI TSUL DU, DH'I SER
PO LAS BYUNG BA'I RAL GRI DBUS SU DH'IS MTSAN PA LAS, 'OD 'PHROS
PAS BDE BAR GSHEGS PA THAMS CAD SPYAN DRANGS

TE THIM PA YONGS SU GYUR PA LAS, RANG NYID RGYU RDO RJE 'DZIN PA
'JAM DPAL GZHON NUR GYUR PA SKU MDOG SER PO, YID TZAM KHROS PA
PHYAG GA-YAS RAL GRI PHYAR ZHING, GA-YON GYIS GLEGS BAM THUGS
KHAR BSNAMS PA, ZHABS RDO RJE DKYIL DKRUNG GIS

BZHUGS PA, MTSAN SO GNYIS DANG DPE BYED BRGYAD CUS BRGYAN PA,
RAL PA'I ZUR PHUD LNGA DANG LDAN ZHING, RGYAN THAMS CAD KYIS
BRGYAN PAR BSAM MO, ,DE'I THUGS KHAR A'A: LAS BYUNG BA'I NYI
MA'I DKYIL 'KHOR, DE'I 'OD KYIS PHYOGS BCU NA BZHUGS PA'I

RNAM SNANG LA SOGS PA'I SANGS RGYAS DANG, RDO RJE RNON PO LA
SOGS PA'I BYANG CHUB SEMS DPA' DANG, RDO RJE LCAGS KYU LA SOGS
PA'I KHRO BO DANG, SEMS MA RDO RJE MA LA SOGS PA'I RIGS PA RNAMS
SPYAN DRANGS TE, 'JAM DPAL DANG BCAS PA

@005A *, ,NYI MA LA ZHUGS PAS 'OD ZER GYIS DPAG TSAD STONG PHRAG
BRGYAR KHYAB PA'I NYI MA'I DKYIL 'KHOR DU GYUR, DE'I STENG DU
H'Um YIG MTHING KHA 'OD ZER LNGA DANG LDAN PA LAS 'OD ZER 'PHROS
PAS SANGS RGYAS LA SOGS PA BZHI SPYAN DRANGS NAS H'Um LA

ZHUGS PA LAS KHRO BO'I RDO RJE KHA DOG NAG PA, RTZE DGU PA RVA
SHIN TU GDENGS PA 'OD ZER LNGA DANG LDAN PA, LTE BA LA H'Um YIG
GIS MTSAN PA, DE LAS RDO RJE PHRA MO'I GZUGS SBROS PAS SANGS
RGYAS LA SOGS PA BZHI SPROS TE, NAM MKHA'I KHAMS THAMS CAD

TIL GYI GANG BU BZHIN DU GANG BA, NYI MA LA GNAS PAS SEMS CAN
RNAMS SMON PAR BYAS NAS RDO RJE 'JIGS BYED THOB PAR BYAS PA DANG
LHAN CIG TU 'DUS NAS RDO RJE LA THIM PAR BSAM MO, ZLA BA DANG
DE'I STENG GI NYI MA RDO RJE SA BON DANG BCAS PA YONGS SU

GYUR BA LAS, RANG NYID 'BRAS BU RDO RJE 'DZIN PA DPAL RDO RJE
'JIGS BYED CHEN PO, SKU MDOG MTHING NAG ZHAL DGU PHYAG SO BZHI
ZHABS BCU DRUG PA GA-YAS BSKUMS SHING GA-YON BRKYANG BA'I STABS
KYIS BZHUGS PA, KHAMS GSUM PO ZA BAR

NUS PA HA HA ZHAS SGROGS SHING LJAGS 'DRIL BA, MCHE BA RNAM PAR
GCIGS PA KHRO GNYER CAN, KHRO GNYER GYI 'GRAM DU, SMIN MA DANG
SPYAN 'JIG PA'I DUS LTAR 'BAR BA, SKRA KHAM SER GYEN DU BRDZAS
PA, 'JIG RTEN DANG 'JIG RTEN LAS

'DAS PA'I LHA LA BSDIGS 'DZUB BYED PA, 'JIGS PA RNAMS KYANG
'JIGS PAR MDZAD PA, PHEEm KA RA'I SGRA CHEN PO 'BRUG LTAR SGROGS
PA, MI'I KHRAG DANG ZHAG DANG RKANG DANG TSIL BU ZA BA, 'JIGS SU
RUNG BA'I THOD PA SKAM PO LNGAS THOD BYAS

@005B SHING, MGO BO RLON PA LNGA BCU'I THOD PA'I 'PHRENG BAS
BRGYAN PA, SBRUL NAG PO'I MCHOD PHYIR THOGS DANG MI RUS KYI
'KHOR LO DANG, RNA CHA LA SOGS PA'I RUS PA'I RGYAN RNAMS KYIS
BRGYAN PA, GSUS BCHE BA GCER BU'I GZUGS CAN, SMIN MA DANG RDZA
MA DANG

SMAR DANG BA SPU RNAMS DUS MTHA'I ME LTAR 'BAR ZHING, RTZA ZHAL
NAG PO MA HE'I GDONG CAN SHIN DU KHROS PA RVA RNON PO CAN, DE'I
STENG MA RVA GNYIS BYI DBUS KYI ZHAL DMAR PO, RAB TU 'JIGS PA
ZHAL NAS KHRAG 'DZAG PA, DE'I STENG DU 'DZAM DPAL GYI ZHAL

SER PO YOD TZAM KHROS PA, GZHAN NU'I RGYAN GYIS BRGYAN PA, SPYI
BOR RAL PA LNGA DANG LDAN PA, RVA'I RTZA BA'I GA-YAS KYI ZHAL
DANG PO SNGON PO, DE'I GA-YAS ZHAL DMAR PO, GA-YON ZHAL SER PO,
RNGA'I RVA'I RTZA BA'I GA-YON ZHAL DANG PO DKAR PO DA'I GA-YAS
ZHAL DUD KHA GA-YON

ZHAL NAG PO, ZHAL RNAMS SHIN TU KHROS PA, ZHAL DGU PO THAMS CAD
KYANG SPYAN GSUM GSUM DANG LDAN PA'O, ,PHYAG GA-YAS GA-YON GYI
DANG PO GNYIS KYIS GLANG PO CHE'I PAGS PA RLEN PA MGO GA-YAS
DANG, SPU PHYIR BSTAN TE LAG PA DANG RKANG BA'I LAGS PA GA-YON

PA NAS BRGYANGS TE 'DZIN PA, LHAG MA GA-YAS KYI DANG PO NA GRI
GUG ,GNYIS PA NI BHI DHI P'A LA, GSUM PA NA GTUN SHING, BZHI PA
NA CHU GRI, LNGA PA NA KA NA YA, DRUG PA NA DGRA STE, BDUN PA NA
MDUNG, BRGYAD PA NA MDA', DGU PA NA LCAGS KYU, BCU PA NA DBYUG
TO,

BCU GCIG PA NA KHA tV'Am GA, BCU GNYIS PA NA 'KHOR LO, BCU GSUM
PA NA RDO RJE RTZE LNGA PA, BCU BZHI PA NA RDO RJE THO BA, BCO
LNGA PA NA RAL GRI, BCU DRUG PA NA CANG TE'U BSNAMS SHING, LHAG
MA GA-YON GYI DANG PO NA KHRAG GIS BKANG BA'I THOD PA, GNYIS PA
NA@006A *, ,TSANGS PA'I MGO BO, GSUM PA NA PHUNG, BZHI PA NA RKANG
PA, LNGA PA NA ZHAGS PA, DRUG PA NA GZHU, BDUN PA NA RGYU MA,
BRGYAD PA NA DRIL BU, DGU PA NA LAG PA, BCU PA NA DUR KHROD KYI
RAS, BCU GCIG PA NA SKYES BU GSAL SHING LA BTZUGS

PA, BCU GNYIS PA NA ME THAB, BCU GSUM PA NA THOD TSAL, BCU BZHI
PA NA SDIGS 'DZUB, BCO LNGA PA NA 'PHAN RTZE GSUM PA, BCU DRUG
PA NA RLUNG RAS BSNAMS PA'O, ,ZHABS GA-YAS KYI DANG POS MI,
GNYIS PAS MA HE, GSUM PAS GLANG, BZHI PAS

BONG BU, LNGA PAS RNGA MONG, DRUG PAS KHYI, BDUN PAS LUG ,BRGYAD
PAS WA DANG, GA-YON GYI DANG POS BYA RGOD, GNYIS PAS 'UG PA,
GSUM PAS BYA ROG ,BZHI PAS NE TZO, LNGA PAS KHRA, DRUG PAS BYA
CHEN PO, BDUN PAS KHYIM BYA, BRGYAD PAS BZHAD MNAN

PA, TSANGS PA DANG DBANG PO DANG, KHYAB 'JUG DANG DRAG PO DANG,
GZHON NU GDONG DRUG DANG LOG 'DREN DANG ZLA BA DANG NYI MA
RNAMS
KHA SBUB TU BYAS TE, ZHABS 'OG TU MNAN NAS ME DPUNG RAB TU 'BAR
BA'I KLONG DKYIL NA BZHUGS PAR BSAM MO, ,RANG NYID DAM TSIG

SEMS DPA'I THUGS KHAR ZLA GANG NA LA YE SHES SEMS DPA' SNGAR
DANG 'DRA BA'I 'JAM DBYANGS KYI THUGS KHAR, A'A: LAS BYUNG BA'I
NYI MA'I DKYIL 'KHOR GYI DBUS SU, TING NGE 'DZIN SEMS DPA' H'Um
YIG MTHING KHA 'OD ZER LNGA 'PHRO BA BSAM

MO, ,DE'I PANG NA YUM RDO RJE RO LANGS MA SNGON MO, ZHAL GCIG
PHYAG GNYIS KYI GA-YAS RDO RJE GRI GUG 'PHYAR ZHING, GA-YON THOD
PA GDUG PA'I KHRAG GIS GANG BA 'DZIN PAS YAB LA 'KHYUD PA, THOD
SKAM LNGAS DBU BRGYAN CING SKAM PO LNGA BCU'I DO

@006B SHAL CAN PHYAG RGYA LNGAS BRGYAN PA, ZHABS GA-YAS RKYANG
ZHING GA-YON PAS YAB LA 'KHYUD PA, YAB KYI GSANG GNAS MI DMIGS
PA LAS H'Um LAS BYUNG BA'I RDO RJE SNGON PO RTZE LNGA PA, AOm
LAS BYUNG BA'I NOR BU BU GA PHAt KYIS BKAG PA, YUM GYI GSANG
GNAS MI DMIGS

PA LAS H'Um LAS BYUNG BA'I PADMA DMAR PO 'DAB MA BRGYAD PA, A'A:
LAS BYUNG BA'I ZE'U 'BRU BU GA PHAt KYIS BKAG PA BSAMS LA, PHAN
TSUN RJES SU CHAGS PAS SNYOMS PAR ZHUGS PA'I DGA' BA BRTZAMS TE,
AOm SARBA TA TH'A GA TA AA NU R'A GA nA BADZRA SVA BH'A BA

AADMA KONYAHAm, ZHES BRJOD LA DE BZHIN GSHEGS PA THAMS CAD KYI,
RJES SU CHAGS PA'I RDO RJE'I RANG BZHIN NGA'O SNYAM DU RJOS
CHAGS KYI NGA RGYAL BYA'O, ,DE NAS RANG GI THUGS KHA'I H'Um YIG
GI 'OD ZER GYI LCAGS KYUS MKHA' KHYAB KYI SANGS RGYAS THAMS CAD
BKUG

NAS RANG GI ZHAL DU BCUG ,THUGS KHAR 'OD DU ZHU BA RDO RJE'I LAM
NAS YUM GYI PADMAR ZHUGS PA'I THIG LE CHA GCIG YA 'AM BHRUm DU
GYUR PA LAS, GZHAL YAS KHANG GDAN DANG BCAS PA SNGAR BZHIN
BSKYED, THIG LE GZHAN GDAN RNAMS KYI STENG DU CHA BCU

BDUN DU GYUR, DE RNAMS YONGS SU GYUR PA LAS, DBUS SU H'Um MA MA
YA, NANG GI SHAR DU KshE LHOR MA NUB TU ME BYANG DU RA, SHAR LA
SOGS PA'I SGO BZHIR YA TZA NI RA DANG, NANG GI SHAR LHA NAS
BRTZAMS PA'I GRVA BZHIR J'A SA DO RU DANG, DE'I PHYI'I GRVA
BZHIR nA YO

NI RA STE YI GE BCU BDUN DU GYUR, YI GE PHYI MA BZHI MA GTOGS PA
RNAMS YONGS SU GYUR PA LAS, DBUS DANG NANG GI PHYOGS BZHIR RIM
PA BZHIN, ,RDO RJE 'KHOR LO RIN PO CHE PADMA RAL GRI DANG, SHAR
LA SOGS PA'I SGO BZHIR RIM PA BZHIN THO BA DBYIG

@007A *, ,PA PADMA RAL GRI DANG, NANG GI SHAR LHO NAS BRTZAMS TE
RIM PA BZHIN 'KHOR LO RDO RJE PADMA RAL GRIR GYUR TE, RANG RANG
GI SA BON GYIS MTSAN PA 'OD ZER 'PHRO ZHING 'DU BAR BSAM MO,
,PHYAG MTSAN SA BON GYIS MTSAN PA RNAMS YONGS

SU GYUR PA LAS LHA RANG RANG GI SKUR RDZOGS PA NI, DBUS SU RDO
RJE 'JIGS BYED YAB YUM NI SNGAR BZHIN NO, ,NANG GI SHAR DU GTI
MUG GSHIN RJE GSHED DKAR PO DKAR SNGO DMAR BA'I ZHAL GSUM PHYAG
DRUG GI LHAG MA GA-YAS GNYIS 'KHOR LO RAL

GRI, GA-YON GNYIS NOR BU PADMA 'DZIN PA, LHOR SER SNA GSHIN RJE
GSHED SER PO SER SNGO DKAR BA'I ZHAL GSUM, PHYAG DRUG GI LHAG MA
GA-YAS GNYIS NOR BU RAL GRI, GA-YON GNYIS 'KHOR LO PADMA 'DZIN
PA, NUB TU 'DOD CHAGS GSHIN RJE GSHED

DMAR PO DMAR SNGO DKAR BA'I ZHAL GSUM, PHYAG DRUG GI LHAG MA
GA-YAS GNYIS PADMA RAL GRI, GA-YON GNYIS NOR BU 'KHOR LO 'DZIN
PA, BYANG DU PHRAG DOG GSHIN RJE GSHED LJANG GU LJANG SNGO DKAR
BA'I ZHAL GSUM, PHYAG DRUG GI LHAG MA GA-YAS

GNYIS RAL GRI 'KHOR LO, GA-YON GNYIS NOR BU PADMA 'DZIN PA, SHAR
SGOR THO BA GSHIN RJE GSHED SNGON PO SNGO DKAR DMAR BA'I ZHAL
GSUM, PHYAG DRUG GI LHAG MA GA-YAS GNYIS THO BA SNGON PO RVA NYI
SHU PA DANG RAL GRI, GA-YON GNYIS NOR BU PADMA

'DZIN PA, LHO SGOR DBYUG PA GSHIN RJE GSHED DKAR PO DKAR SNGO
DMAR BA'I ZHAL GSUM, PHYAG DRUG GI LHAG MA GA-YAS GNYIS DBYUG PA
RAL GRI, GA-YON GNYIS PADMA 'KHOR LO, NUB SGOR PADMA GSHIN RJE
GSHED DMAR PO DMAR SNGO DKAR BA'I

@007B ZHAL GSUM, PHYAG DRUG GI LHAG MA GA-YAS GNYIS PADMA RAL
GRI, GA-YON GNYIS 'KHOR LO NOR BU 'DZIN PA, BYANG SKOR RAL GRI
GSHIN RJE GSHED LJANG GU LJANG SNGO DKAR BA'I ZHAL GSUM, PHYAG
DRUG GI LHAG MA GA-YAS GNYIS RAL GRI 'KHOR LO, GA-YON GNYIS

NOR BU PADMA 'DZIN PA, YAB BRGYAD PO THAMS CAD THOD PA SKAM PO
LNGA'I DBU RGYAN DANG, KHRAG 'JAG PA'I MGO BO RLON PA LNGA BCU'I
DO SHAL CAN, ZHAL RE REL DMAR LA ZLUM PA'I SPYAN GSUM GSUM DANG
LDAN ZHING, 'BAR BA'I MCHE BA BZHI BZHI RAB TU GTZIGS

NAS, LJAGS RNAM PAR 'DRIL ZHING 'OD ZER RAB TU 'PHRO BA, MTHA'
YAS SNGON POS DBU SKRA BCINGS SHING, 'JOG PO DMAR POS RNA RGYAN
BYAS PA, RIGS LDAN KHRA BOS DPUNG PA BRGYAN ZHING, DUNG SKYONG
SER POS LAG GDUB BYAS PA, PADMA DKAR POS MGUL

RGYAN BYAS SHING, STOBS KYI RGYU LJANG GUS MCHOD PHYIR THOGS
BYAS PA, NOR RGYAS KYI BU BDUD RTZI'I KHA DOG LTA BUS SKE RAGS
BYAS SHING, PADMA CHEN PO DKAR POS ZHABS GDUB BYAS PA, KLU
BRGYAD PO THAMS CAD PHUD KYI SGRA SGROGS SHING LCE GNYIS PA DUG

DANG LDAN PA'I MCHE BA'I PHRENG BA CAN NO, ,NANG GI SHAR LHOR
TZA RTZI KA DKAR MO SHIN TU SKEM SHING, DRAG TU 'KHROS PA GTI
MUG GSHIN RJE GSHED LTA BU, LHO NUB TU PHAG MO SNGON MO PHAG
GDONG CAN, SNGO DKAR DMAR BA'I ZHAL GSUM, PHYAG DRUG GI LHAG MA
GA-YAS

GNYIS RDO RJE RAL GRI, GA-YON GNYIS 'KHOR LO PADMA 'DZIN PA, NUB
BYANG DU DBYANGS CAN MA DMAR MO ZHI BA'I CHA BYAD CAN, 'DOD
CHAGS GSHIN RJE GSHED LTA BU, BYANG SHAR DU GOO RI LJANG KU
PHRAG DOG GSHIN RJE GSHED LTA BU, PHAG MO DANG GO RI GNYIS SBOM

@008A *, ,ZHING THUNG LA GSUS PA 'PHYANG BA'O, ,THAMS CAD KYI
PHYAG DANG PO GNYIS KYIS GRI GUG DANG THOD PA 'DZIN PAS RANG
'DRA'I YUM DANG YAB LA 'KHYUD PA, PHYI'I GRVA BZHI'I YI GE BZHI
YONGS SU GYUR PA LAS, MI'I THOD PA BDUD RTZIS GANG BA BZHI'O,
,HR'I:

shtR'ISA GTZO BO YAB YUM BSKUL DPAG TU MED PAR GYUR, YUM GYI BA
SPU'I SGO NAS PHYIR 'PHROS TE PHYOGS BCUR GSHEGS, SEMS CAN RNAMS
KYI ZHE SDANG SBYANGS, CHOS KYI DBYINGS KYI YE SHES LA BKOD,
GCIG TU 'DUS RANG DANG YUM LA THIM PAR BSAM,

AOm DZI NA DZIKA GIS GTI MUG GSHIN RJE GSHED YAB YUM BSKUL DPAG
TU MED PAR GYUR, YUM GYI BA SPU'I SGO NAS PHYIR PHYUNG STE, SEMS
CAN RNAMS KYI GTI MUG SBYANGS ME LONG LTA BU'I YE SHES LA BKOD
NAS NANG GI SHAR GYI GDAN LA 'KHOD, DE BZHIN

DU KUN LA SBYAR TE, AOm RAD NA DHRIKA GIS SER SNA GSHIN RJE
GSHED YAB YUM PHYUNG, NGA RGYAL DANG SER SNA SBYANGS, MNYAM PA
NYID KYI YE SHES LA BKOD NAS LHOR 'KHOD, AOm AA RO LIKA GIS 'DOD
CHAGS GSHIN RJE GSHED YAB YUM PHYUNG, 'DOD

CHAGS SBYANGS, SO SOR RTOG PA'I YE SHES LA BKOD NAS NUB TU
'KHOD, AOm PRADZNY'A DHRIG GIS PHRAG DOG GSHIN RJE GSHED YAB YUM
PHYUNG, PHRAG DOG SBYANGS, BYA BA SGRUB PA'I YE SHES LA BKOD NAS
BYANG DU 'KHOD, AOm MUD GA RA DHRIKA GIS THO BA GSHIN RJE

GSHED YAB YUM PHYUNG, SEMS CAN RNAMS KYI PHUNG PO'I BDUD BCOM,
DAD PA'I STOBS LA BKOD NAS, SHAR SGO'I DBUS SU 'KHOD, AOm DAndA
DHRIKA GIS DBYUG PA GSHIN RJE GSHED YAB YUM PHYUNG, NYON MONGS
PA'I BDUD BCOM, BRTZON 'GRUS KYI STOBS

@008B LA BKOD NAS, LHO SGOR 'KHOD, AOm PAD MA DHRIG GIS PADMA
GSHIN RJE GSHED YAB YUM PHYUNG, 'CHI BDAG GI BDUD BCOM, DRAN
PA'I STOBS LA BKOD NAS, NUB SGOR 'KHOD, AOm KHANG+GA DHRIG GIS
RAL GRI GSHIN RJE GSHED YAB YUM PHYUNG, LHA'I BU'I BDUD BCOM,

TING NGE 'DZIN GYI STOBS LA BKOD NAS, BYANG SGOR 'KHOD, AOm MO
HA RA TIS TZTZI KA PHYUNG, SEMS CAN RNAMS KYI SA'I KHAMS
SBYANGS, BYAMS PA TSAD MED PA LA BKOD NAS, NANG GI SHAR LHO'I
GRVAR 'KHOD, AOm DRE shA RA TIS PHAG MO PHYUNG, CHU'I KHAMS
SBYANGS,

SNYING RJE TSAD MED LA BKOD NAS, LHO NUB TU 'KHOD, AOm RA GA RA
TIS DBYANGS CAN MA PHYUNG, ME'I KHAMS SBYANGS, DGA' BA TSAD MED
LA BKOD NAS, NUB BYANG DU 'KHOD, AOm BADZRA RA TI SA GOO RI
PHYUNG, RLUNG GI KHAMS SBYANGS, BTANG SNYOMS TSAD MED LA BKOD
NAS

BYANG SHAR DU 'KHOD, AOm A'A: H'Um GIS THOD PA BZHI PHYUNG, YUL
DRUG GI DRI MA SBYANGS NAS, PHYI'I GRVA BZHIR 'KHOD, AOm A'A:
H'Um GIS GZHAL YAS KHANG PHYUNG, SNOD KYI SKYON SBYANGS, BDE BA
LA GNAS PA RNAMS BRTAN PAR BYAS NAS, DAM TSIG GI GZHAL

YAS KHANG LA THIM PAR BSAM MO, ,DE NAS GTZO 'KHOR THAMS CAD KYI
MIG GNYIS SU, KshIm DANG 'KHOR LO LAS, RDO RJE'I MIG GTI MUG
GSHIN RJE GSHED LTA BU, RNA BA GNYIS SU DZRIm DANG RDO RJE LAS,
RDO RJE'I RNA BA NAG PO NAG DKAR DMAR BA'I ZHAL GSUM,

PHYAG DRUG GI DANG PO GNYIS GRI GUG DANG THOD PA 'DZIN CING,
LHAG MA GA-YAS GNYIS RDO RJE RAL GRI, GA-YON GNYIS 'KHOR LO
PADMA 'DZIN PA, SNA GNYIS SU KHAm DANG RIN PO CHE LAS, RDO RJE'I
SNA SER SNA GSHIN RJE GSHED LTA BU, LCE'I RTZA BAR RAm DANG GAm
GANG RUNG DANG

@009A *, ,PADMA LAS, RDO RJE'I LCE 'DOD CHAGS GSHIN RJE GSHED
LTA BU, DPRAL BAR KAm DANG RAL GRI LAS RDO RJE'I LUS PHRAG DOG
GSHIN RJE GSHED LTA BU, LTE BAR SAm DANG RDO RJE LAS, RDO RJE'I
YID DKAR PO DKAR SNGO DMAR BA'I ZHAL GSUM, PHYAG DRUG GI

DANG PO GNYIS KYIS GRI GUG DANG THOD PA 'DZIN CING, LHAG MA
GA-YAS GNYIS RDO RJE RAL GRI, GA-YAN GNYIS 'KHOR LO PADMA 'DZIN
PA STE, THAMS CAD KYANG PAD ZLA LA GNAS PA'O, ,LHA THAMS CAD KYI
THUGS KHAR H'Um LAS RDO RJE SNGON PO RTZE LNGA PA'I LTE BA'I

NANG DU, H'Um DANG RDO RJE LAS THUGS RDO RJE RDO RJE'I RNA BA
LTA BU, MGRIN PAR A'A: LAS PADMA DMAR PO 'DAB MA BRGYAD PA'I
DBUS SU A'A: DANG PADMA LAS GSUNG RDO RJE 'DOD CHAGS GSHIN RJE
GSHED LTA BU, SPYI BOR AOm LAS 'KHOR LO DKAR PO'I DBUS SU,

AOm DANG 'KHOR LO LAS SKU RDO RJE GTI MUG GSHIN RJE GSHED LTA BU
BSKYED, THUGS KA'I SA BON LAS 'OD ZER 'PHROS PAS RDO RJE GSUM
GYI LHA TSOGS SPYAN DRANGS TE, NAM MKHAR BZHUGS PA LA SNGAR
BZHIN MCHOD NAS, 'OD ZER GYIS BKUG STE RANG

RANG GI RDO RJE GSUM LA RIM PA BZHIN THIM PAR BSAMS LA, AOm
SARBA TA TH'A GA TA TZITTA BADZRA SVA BH'A BA AADMA KOHAm, AOm
SARBA TA TH'A GA TA W'A KA BADZRA SVA BH'A BA AADMA KOHAm, AOm
SARBA TA TH'A GA TA K'A YA BADZRA SVA BH'A BA AADMA KOHAm, ZHES
BRJOD LA DE BZHIN GSHEGS

PA THAMS CAD KYI, RDO RJE GSUM GYI NGO BO NGA YIN NO SNYAM DU
NGA RGYAL BYA'O, ,DE NAS H'Um YIG LAS 'OD ZER SPRO ZHING LCAGS
KYU'I PHYAG RGYA BYAS LA, AOm HRI: HA BHO MAH'A KRO DHA A'A
GATZTSA A'A GATZTSA AASMA DA P'U DZA PRA TI GRIHNANDU PRA S'A DA
ME DH'I MAN KU RU SV'AH'A, ZHES

@009B BRJOD PAS RANG BZHIN GYI GNAS NAS, RDO RJE 'JIGS BYED LHA
BCU GSUM GYI DKYIL 'KHOR MDUN GYI NAM MKHAR SPYAN DRANGS TE,
HR'I: shtR'I: YI SNGAGS BRJOD LA KHRO BO SPROS TE, PHYI 'BRANG
GI BGEGS TSAR BA CAD LA BSRUNG, SNGAR BZHIN MCHOD NAS, AOm MUD
GA

R'A DZA: ZHES PA'I SNGAGS KYIS DAM TSIG PA SO SO'I SPYI BOR DGUG
,AOm DAndA H'Um GIS DAM TSIG PA SO SO LA GZHUG ,AOm PADMA BAm
GYIS DAM TSIG PA SO SO DANG DBYER MED DU BCING, AOm KHANG+GA HO:
SA DBANG DU BYA'O, ,DE NAS SNGAR GYI PHYAG RGYA LA SOGS PAS,
PHYOGS

BCU NA BZHUGS PA'I SANGS RGYAS SRAS DANG BCAS PA RNAMS SPYAN
DRANGS PA LA SNGAR BZHIN MCHOD NAS, DE BZHIN GSHEGS PA RNAMS
KYIS BDAG LA DBANG BSKUR DU GSOL ZHES GSOL BA BTAB PAS, DE RNAMS
KYIS SPROS PA'I LHA MO TZARTZI KA LA SOGS

PA RNAMS KYIS SHIS PA BRJOD PA SNGON DU 'GRO BAS, ZLA BA LTA
BU'I BUM PA DKAR PO BDUD RTZI LNGAS BKANG BA BZUNG NAS, SANGS
RGYAS RNAMS NI THAMS CAD KYIS, ,SKYE BAS THOB PA'I DBANG BSKUR
BA, ,JI LTAR DE BZHIN BDAG GIS NI, ,DAG PA LHA YI CHUS

DBANG BSKUR, ZHES GSUNG ZHING SPYI BO NAS DBANG BSKUR BAS, DBANG
GI CHUS LUS THAMS CAD GANG, DRI MA THAMS CAD DAG CHU LHAG MA
SPYI GTZUG TU GNAS PA YONGS SU GYUR PA LAS, GTZO BO'I RTZA ZHAL
GYI DBU LA MI BSKYOD PA, LHA GZHAN SHAR DANG SHAR

LHO BA RNAMS LA RNAM SNANG, LHO DANG LHO NUB PA RNAMS LA RIN
'BYUNG, NUB DANG NUB BYANG PA RNAMS LA 'OD DPAG MED, BYANG DANG
BYANG SHAR BA RNAMS LA DON GRUB KYIS DBU BRGYAN CING, DBANG GI
LHA RNAMS RANG LA THIM PAR BSAM STE, YE SHES PA

010A *, ,GZHUG CING DBANG BSKUR BA'O, ,DE NAS MCHOD PA RNAMS
HR'I: shtR'I: SA BSANGS, SVA BH'A BAS STONG PAR SBYANG, STONG
PA'I NGANG LAS A'A: LAS BYUNG BA'I THOD PA'I NANG DU H'Um LAS
BYUNG BA'I MCHOD RDZAS RNAMS, RANG BZHIN STONG PA RNAM PA

MCHOD RDZAS, BYED LAS DBANG PO DRUG GI SPYOD YUL DU, ZAG PA MED
PA'I BDE BA KHYAD PAR CAN STER BAR BSKYED NAS, SO SO'I SNGAGS
DANG PHYAG RGYAS BYIN GYIS BRLAB LA, SNGAR BSHAD PA BZHIN NYER
SPYOD ROL MO DANG BCAS PAS MCHOD DO, ,SLOB DPON DZNY'A

NA AA KA RAS, AOm YA MANTA KA AARGHAm PRA TETZTSA H'Um SV'AH'A,
ZHES SOGS KYI SNYING PO'I MJUG TU BTAGS NAS, 'BUL BAR YANG BSHAD
DO, ,DE NAS NANG MCHOD GTOR MA BZHIN BYIN GYIS BRLAB LA, THOG
MAR RTZA BA'I BLA MA DANG, DE NAS BRGYUD PA'I BLA MA RNAMS

KYI MTSAN GYI MTHAR, AOm A'A: H'Um BTAGS LA DBUL, DE NAS LHA SO
SO'I SNGAGS LA YI GE GSUM BTAGS LA DBUL, DE NAS CHOS SKYONG
RNAMS LA DBUL ZHING, SEMS CAN THAMS CAD KYANG LHAR BSKYED LA
DBUL LO, ,DE NAS PHYOGS BCU'I SANGS

RGYAS THAMS CAD SPYAN DRANGS TE RANG GI LUS LA GZHUG LA, SNYING
PO LA YI GE GSUM BTAGS PA BRJOD, LJAGS H'Um LAS BYUNG BA'I RDO
RJE DKAR PO 'OD ZER GYI SBU GU CAN GYIS DRANGS NAS LONGS SPYAD
PAR BSAM ZHING, BDUD RTZI LCE THOG TU GZHAG PA

MYANGS PAS, LUS KYI LHA THAMS CAD TSIM PAR BSAM MO, ,DE'I TSE
MCHOD BYA MCHOD BYED MCHOD PA THAMS CAD RANG BZHIN MED BZHIN
DU
SNANG BA, SGYU MA BZHIN DU BLTA BAR BYA STE MCHOD PA'O, ,'KHOR
GYI LHA RNAMS KYIS GTZO BO LA, BRAG CHA'I DBYANGS,

@010B BZHIN DU BSTOD PAR BSAMS LA, GNYIS MED THUN MONG MA YIN
KHYAB PA'I SKU, ,KUN LA SNYOMS MDZAD RGYAL BA KUN GYI YAB, ,CHOS
KYI DBYINGS GYUR RGYAL BA KUN GYI YUM, ,YE SHES SEMS DPA' RGYAL
BA KUN GYI SRAS, ,PHYAG 'TSAL 'JAM DPAL

DPAL GYUR RDZOGS PA KHYOD, ,CHOS KYI SKU LA BYAMS SDANG MI MNGA'
YANG, ,SRID GSUM GDUG PA MA LUS 'DUL BA'I PHYIR, ,THUGS RJES
THABS KYIS KHRO RGYAL SKUR BSTAN PA, ,'JIGS BYAD GSHIN RJE GSHED
LA PHYAG 'TSAL LO, ,ZHES BRJOD DO,

DE NAS GTZO BOS KYANG 'KHOR RNAMS LA, ,GSHIN RJE GSHED PO RAB
'JIGS PA, ,GTI MUG RDO RJE'I NGO BO KHYOD, ,STON PA SANGS RGYAS
KUN RANG BZHIN, ,RDO RJE SKU LA PHYAG 'TSAL BSTOD, ,GSHIN RJE
GSHED PO RAB 'JIGS PA, ,PHRA MA RDO RJE'I RANG BZHIN KHYOD, ,

RDO RJE THUGS DANG RAB MTSUNGS PA, ,RIN CHEN RDO RJE PHYAG 'TSAL
BSTOD, ,'DOD CHAGS RDO RJE'I NGO BO KHYOD, ,GSHIN RJE GSHED PO
RAB 'JIGS PA, ,RDO RJE GSUNG DENG RAB MTSUNGS PA, ,RDO RJE GSUNG
LA PHYAG 'TSAL BSTOD, ,PHRAG DOG RDO RJE'I NGO BO KHYOD, ,GSHIN
RJE

GSHED PO LAS KUN PA, ,RDO RJE SKU DANG RAB MTSUNGS PA, ,PHYAG NA
RAL GRI PHYAG 'TSAL BSTOD, ,CES PAS BSTOD NAS, YANG 'KHOR RNAMS
KYIS MGRIN GCIG TU GTZO BO LA, SANGS RGYAS KUN GYI DNGOS PO
KHYOD, ,SANGS RGYAS THAMS CAD GCIG BSDUS PA,

SANGS RGYAS KUN MCHOG GTZO BO'I GTZO, ,DKYIL 'KHOR GTZO LA PHYAG
'TSAL BSTOD, ,CES PAS BSTOD DO, ,DE LTAR RE RE NAS GSAL 'DEBS
PA'I DPYAD PAS SGOM PA DANG, RNAM PA GSAL BA LA RTZE GCIG TU
'JOG PA'I SGOM PA GNYIS KYIS GSAL SNANG

@011A *, ,BSGRUB CING, BDAG NYID DPAL RDO RJE 'JIGS BYED DO
SNYAM DU NGES PA SHUGS CAN BSKYED PA LA, 'JOG PA'I NGA RGYAL
BRTAN PAR BYED PA GNYIS KA BSGOM PAR BYA BA NI RGYA CHE BA LA
BSLAB PA'O, ,SGOM PA PO DANG BSGOM BYA DANG SGOM RNAMS BRTAGS

NA YANG DAG PAR CIR YANG MA GRUB BZHIN DU, SNANG BA SGYU MA LTA
BU'I DON LA 'JOG PA'I DE KHO NA NYID KYI SBYOR BA LA MNYAM PAR
'JOG PA NI DMIGS PA LHA'I SKU LA DMIGS NAS RNAM PA RANG BZHIN
MED PA NGES PA'I RGYUN SKYONG BA YIN PAS, ZAB PA DANG RGYA

CHE BA GNYIS KA LA SLOB PA STE, DE DAG NI RAGS PA LA SEMS 'DZIN
PA'O, ,DE LTAR BSGOMS NAS TING NGE 'DZIN KHYAD PAR CAN BSKYED
PA'I PHYIR, STENG DANG 'OG GI SNA RTZER ZLA BA LA GNAS PA'I RDO
RJE SNGON PO, NYUNGS DKAR GYI 'BRU TSAD TZAM LA SEMS

BZUNG NAS, BRTAN PA NA DE LAS PHYAG MTSAN MANG PO SPRO ZHING,
SLAR YANG RTZA BA'I PHYAG MTSAN LA SDUD PA NI PHRA MO LA SEMS
'DZIN PA YIN TE, SEMS GZUNG BA'I RIM PA'O, ,DE LTAR BSGOMS PAS
SKYON DAG PA DRAN PAR BYA STE, ZHAL DGU NI GSUNG

RAB YAN LAG DGU, RVA GNYIS NI BDEN PA GNYIS, PHYAG SO BZHI DANG
SKU GSUNG THUGS TE SO BDUN NI BYANG PHYOGS SO BDUN, ZHABS BCU
DRUG NI STONG NYID BCU DRUG, YUM DANG SBYOR BA NI BDE BA CHEN PO
RGYAS PA, MI LA SOGS PA NI DNGOS GRUB BRGYAD DANG,

BYA RGOD LA SOGS PA NI DBANG PHYUG BRGYAD DAG PA YIN NO, ,GCER
BU NI SGRIB GA-YOGS MED PA DANG, SKRA GYEN DU BRDZES PA NI MYA
NGAN LAS 'DAS PA'I GO 'PHANG STON PA'O, ,DE DAG GI DON MDOR BSDU
NA GTAN LA DBAB PA'I GZHI, GSUNG RAB YAN LAG DGU'I

@011B BRJOD BYA KUN RDZOB SGYU MA DANG DON DAM NAM MKHA' LTA BU,
KHONG DU CHUD PA'I LAM BYANG PHYOGS SO BDUN YIN LA, LAM DE'I
GTZO BO DON DAM RTOGS PA LA NI, STONG NYID BCU DRUG GI RTOGS PA
YOD DE, DE YANG THABS BDE BA CHEN PO DANG DBYER MED PAR ZHUGS
PA'O, ,

LAM DES BGROD PA'I 'BRAS BU DNGOS GRUB THUN MONG BA DANG, THUN
MONG MA YIN PA GNYIS KYI GTZO BO NI, SGRIB PA ZAD PA'I MYANG
'DAS SO ZHES, RDO RJE 'JIGS BYED KYI RNAM PAR SHAR BA'I SKUS, DE
LTAR MTSON PA GO BAR BYED PA'O, ,RGYAS PAR SGOM PAR 'DOD

NA 'GREL PA GNYIS DANG, LA LI TA'I GZHUNG LAS SHES PAR BYA STE,
DAG PA DRAN PA'O, ,DE NAS TING NGE 'DZIN SEMS DPA'I MTHAR RTZA
SNGAGS LA SOGS PA'I SNGAGS DANG, LHA GZHAN RNAMS KYI THUGS KHAR
NYI GDAN LA, RANG RANG GI PHYAG MTSAN LA RANG

RANG GI SA BON BKOD PA'I MTHAR, RANG RANG GI SNGAGS KYI YI GE
RNAMS GA-YAS BSKOR DU 'GRENG STE, 'OD ZER 'BAR BA'I RNAM PA CAN
DU BLTAS LA BZLA'O, ,GTZO BO'I SNGAGS BZLA TSUL YANG NA SA BON
LAS 'OD ZER 'PHROS PA RIMS KYIS BRGYUD NAS, RTZA

ZHAL GYI SNA'I SGO NAS DBUGS PHYIR 'BYUNG BA DANG, LHAN CIG
BYUNG BAS 'GRO BA'I DON BYAS NAS, SLAR YANG DBUGS RDUB PA DANG
LHAN CIG SNA'I BU GA NAS GZHUG LA, SNGAGS PHRENG LA THIM PA
DANG, ZHAL DGU DANG LHA THAMS CAD KYIS 'DON PAR

BSAMS LA, SKYON DANG BRAL BAR BZLA'O, ,BZLAS PA'I SKYON NI SHIN
TU MYUR RDUL ? GNYIS DANG, SHIN TU GSAL MI GSAL DANG, RING BA
DANG THUNG BA GNYIS GO BZLOG PA DANG, GTAM GZHAN GYIS BAR CHOD
PA DANG, SEMS GZHAN DU YENGS PA LA

@012A *, ,SOGS PA'O, ,GDONG DRUG GI RGYUD LAS, GZHAN DU MI
'GRO'I SEMS KYIS NI, ,DE LTA'I TSUL DU BZLAS PA BYA, ,YUL GZHAN
BLO NI 'GRO BA YIS, ,BSKAL BAR BZLAS KYANG 'BRAS MI 'BYIN, ,ZHES
GSUNGS SHING GZHAN YANG MANG BAS

SEMS MA YENGS PA KHYAD PAR DU GAL CHE'O, ,YI GE 'BAR BA LA SEMS
BZUNG NAS BZLAS NA, DNGOS GRUB MYUR BAR LA LI TAS GSUNGS SO,
,BZLAS PA'I SNGAGS NI, AOm YA MA R'A DZ'A SA DO ME YA, YA ME DO
RU nA YO DA YA, YA DA YO NI RA YA KshE

YA, YAKshE YATZTSA NI R'A MA YA H'Um H'Um PHAt PHAt SV'AH'A,
ZHES PA NI RTZA SNGAGS SAM PHRENG SNGAGS SO, ,AOm HR'I: shtRI:
WI KRi T'A NA NA H'Um PHAt, CES PA NI LAS KYI SNGAGS SO, ,DE
DANG H'Um H'Um PHAGS PHAGS SV'AH'A ,ZHES SBYAR BA GNYIS ZLO BA
'DAM NGA CAN DU MAN SNYE

LAS BSHAD DO, ,AOm YA M'AN TA KA H'Um PHAt, CES PA NI SNYING
PO'O, ,AOm BADZRA BE T'A LI A'A GATZTSA A'A GATZTSA H'Um DZA
SV'AH'A, YUM GYI SNGAGS SO, ,AOm JI NA DZI KA H'Um PHAt, AOm RAD
NA DHRI KA H'Um PHAt, AOm AA RO LI KA H'Um PHAt, AOm PRADZNY'A
DHRI KA H'Um PHAt, AOm MUD GA

RA DHRIKA H'Um PHAt, AOm DAndA DHRI KA H'Um PHAt, AOm PADMA DHRI
KA H'Um PHAt, AOm KHANGGA DHRI KA H'Um PHAt, AOm MO HA RA TI
H'Um PHAt, AOm DVE shA RA TI H'Um PHAt, AOm R'A GA RA TI H'Um
PHAt, AOm BADZRA RA TI H'Um PHAt, CES PA RNAMS 'KHOR GYI LHA
RNAMS KYI SNGAGS SO, ,GRANGS NI RGYUD KYI RTOG PA GSUm

PA LAS, RTZA SNGAGS LA 'BUM, LAS SNGAGS LA SUM 'BUM, SNYING PO
LA YI GE'I GRANGS KYI 'BUM BZLAS NA, LAS KUN BYED NUS PAR GSUNGS
SHING, RTOG PA BZHI PA LAS, RTZA SNGAGS LA SUM 'BUM BZLA BAR
GSUNGS, 'DI'I SGRUB THABS

@012B KYI GZHUNG GZHAN NAS, BZLAS PA'I GRANGS BSHAD PA NI TSUL
SNGA MA DANG 'DRA 'O, ,SLOB DPON DZNY'A NA AA KA RAS SNGON DU
BSNYEN PA BYE BA 'AM YANG NA MTSAN MA THOB NAS LAS RNAMS BRTZAM
PAR GSUNGS SO, ,DE LA GNYIS LAS DBANG BSKUR BA LA NI, A'A MO GHA

BADZRAS YI GE BCU PA 'BUM BZLA BAR BSHAD PA NI, DPA' BO GCIG
PA'I DBANG DU BYAS LA, 'DIR NI 'KHOR RNAMS LA'ANG KHRI PHRAG RE
BZLA DGOS SO, ,ZHI SOGS KYI LAS MANG PO 'GRUB PA'I BZLAS PA LA
NI, DE LTA'I GANG ZAG GIS JI SKAD BSHAD PA'I MTSAN

MA BRTAN PO THOB NA MA GTOGS PA GRANGS KYI BSNYEN PA BYE BAR
GSUNGS PA LEGS PAR MTHONG NGO, ,PHRENG BA DAG PA'I CHO GA NI MI
RUS LA SOGS PA'I PHRENG BA BSANGS SBYANGS NAS, PHRENG RDOG RNAMS
ME LAS 'DOD CHAGS GSHIN RJE GSHED DU BSKYED PA DE,

ZHU BA LAS KHRAG 'DZAG PA'I MGO BOR BLTAS LA, GA-YAS PA'I MTHE
BENG LCAGS KYUS LHA DGUG PA'I BSAM PAS, PHRENG BA DBAB LA BZLAS
TE BZLAS PA'O, ,BZLAS PAS SKYON SLAR YANG MCHOD BSTOD BYA ZHING,
GSHIN RJE GSHED KYI YIG BRGYA GDON LA,

GRUB NA THUN THAMS CAD KYI MTHAR GTOR MA DBUL, MA GRUB NA THUN
THA MA'I MTHAR GTOR MA DBUL LO, ,DE'I RIM PA NI THUN GSHAM YIN
NA, BDAG SKYED GSAR DU MI DGOS LA, DE LTA MIN NA BDAG SKYED
RGYAS BSDUS GANG RUNG BYA, SKAD CIG GIS MDUN DU

GSHIN RJE GSHED KYI DKYIL 'KHOR BSGOMS LA, RANG GI SNYING KHA'I
SA BON GYI 'OD ZER GYIS YE SHES KYI 'KHOR LO SPYAN DRANGS GNYIS
SU MED PAR BSTIM, DE NAS RANG GI SNYING KHA NAS KHRO BO ZHAGS PA
DANG LCAGS KYU 'DZIN PA SPROS TE, PHYOGS SKYONG

@013A *, ,RNAMS KYI SNYING KHA NAS LCAGS KYUS BZUNG, MGRIN PA
NAS ZHAGS PAS BCINGS LA BKUG PAR BSAMS LA, AOm HR'I: shtR'I: WI
KRI T'A NA NA H'Um H'Um PHAt PHAt SARBA DUshtAm AINDRA A'A D'I
NA SA PA RI W'A R'A AA KARshA YA DZA: SV'AH'A, ZHES PA'I SNGAGS

'DIS PHYOGS SKYONG RNAMS BKUG STE, DKYIL 'KHOR GYI PHYOGS DANG
PHYOGS SU DGOD PA NI, SHAR DU DBANG PO DMAR SER GLANG PO CHE LA
ZHON PA, MIG STONG PA GA-YAS RDO RJE, GA-YON BSDIGS 'DZUB, DE'I
GA-YON DU NYE DBANG NAG PO NAM MKHA' LDING LA ZHON PA, GA-YAS

SRUNG SHING DANG 'KHOR LO, GA-YON DUNG DANG NOR BU KOSTU BHA
THOGS PA, LHOR GSHIN RJE NAG PO MA HE LA ZHON PA, SKRA DMAR SER
GYEN DU 'BAR BA, GA-YAS DBYUG PA DANG GA-YON BSDIGS 'DZUB, NUB
DU CHU LHA DKAR PO SBRUL LA ZHON PA, SBRUL ZHAGS 'DZIN PA,

BYANG DU LUS NGAN SER PO SHA RGYAS PA GTER LA GNAS PA GA-YAS SA
BON GYI GRONG KHYER DANG GA-YON NE'U LE THOGS PA, DE'I GA-YON DU
TSOGS BDAG GLANG SNA DKAR PO BYA BI LA ZHON PO, GA-YAS BGRANG
PHRENG DANG DGRA STE, GA-YON LA PHUG DANG LA DU 'DZIN PA, BYANG

SHAR DU DBANG LDAN DKAR PO GLANG LA ZHON PA, RAL PA'I THOR TOG
CAN RTZE GSUM DANG THOD PA THOGS PA, LAG PA GNYIS KYIS GOO RI LA
'KHYUD PA, MER ME LHA DMAR PO RA SKYES LA ZHON PA, GA-YAS BGRANG
PHRENG DANG GA-YON SPYI BLUGS 'DZIN PA, SRIN POR

SRIN PO SNGON PO RO LA ZHON PA KHRO ZHING RNGAM PA, GA-YAS GRI
GUG DANG GA-YON THOD PA 'DZIN PA, RLUNG DU RLUNG LHA DU BA'I
MDOG CAN RI DVAGS LA ZHON PA, LAG PA GNYIS KYIS RLUNG RAS 'DZIN
PA, STENG DU ZLA BA DKAR PO KU MU TA'I STENG NA GNAS PA LAG PA

@013B GNYIS KYIS KU MU TA 'DZIN PA, NYI MA DMAR PO RTA MCHOG
BDUN LA ZHON PA, LAG PA GNYIS KYIS PADMA 'DZIN PA, TSANGS PA SER
PO GDONG BZHI PA DANG PA LA ZHON PA, GA-YAS PAS SPYI BLUGS DANG
MI 'JIGS PA, GA-YON PAS DBYUG PA DANG BGRANG PHRENG 'DZIN PA,

'OG TU SA'I LHA MO SER MO PADMA LA GNAS PA, GA-YAS DBANG POR
KHAS LEN PA, GA-YON BUM PA 'DZIN PA, THAG BZANG RIS SNGON PO
SHING RTA LA ZHON PA, GA-YAS RAL GRI GA-YON BSDIGS 'DZUB CAN
RNAMS TE, DE DAG GI 'KHOR DU SRID PA GSUM GYI 'BYUNG

PO'I TSOGS THAMS CAD BSAM MO, ,DE NAS RANG GI SNYING KHA NAS
KHRO BO GSHIN RJE GSHED PHYAG NA PHUR BU THOGS PA SPROS TE, AOm
HR'I: shtR'I: WI KRI T'A NA NA H'Um H'Um PHAt PHAt H'Um SARBA
DUshtR'I AINdR'A AA DI NA SA PA RI W'A R'A K'I LA YA H'Um PHAt
SV'AH'A, ZHES PAS SNYING

KHA DANG MGRIN PA DANG RKANG PA'I BAR DU PHUR BU BTAB PAS, GRUB
PA'I BCUD LEN GRUB PA BZHIN DU SKAD CIG GIS, GTZO BO ZHAL GCIG
PHYAG GNYIS PA YAB YUM DU BSKYED, SKYE MCHED DANG SKU GSUNG
THUGS BYIN GYIS BRLAB, DBANG BSKUR RGYAS GDAB MCHOD

BSTOD SNGAR BZHIN BYA, DE NAS GTOR MA HR'I: shtR'I: SA BSANGS,
SVA BHA BAS SBYANGS STONG PA'I NGANG LAS YAm LAS RLUNG GI DKYIL
'KHOR SNGON PO, GZHU'I DBYIBS LTA BU BA DAN GYIS MTSAN PA, DE'I
STENG DU RAm LAS ME'I DKYIL 'KHOR DMAR PO GRU GSUM

PA, DE'I STENG DU A'A: LAS MI MGO'I SGYID BU GSUM GYI STENG DU,
A'A: LAS BYUNG BA'I THOD PA DKAR PO, DE'I NANG DU SHAR NAS
BRTZAMS TE PHYOGS BZHI DANG DBUS SU BRUm AAm DZRIm KHAm H'Um LAS
BYUNG BA'I, BA LANG KHYI GLANG PO CHE RTA MI'I SHA LNGA MA, GO
KU DA

@014A *, ,HA NA'I YI GES MTSAN PA, SHAR LHO NAS BRTZAMS TE
MTSAMS BZHI DANG DBUS SU, L'Am M'Am PAm T'Am BAm LAS BYUNG BA'I,
DRI CHEN RAKTA BYANG SEMS DKAR PO RKANG MAR DRI CHU LNGA LA, BI
RA SHU MA M'U YI YI GES MTSAN PA STE, RDZAS RNAMS BCU PO

DER BSKYED DO, ,DE DAG GI STENG DU AOm DKAR PO A'A: DMAR PO,
H'Um SNGON PO GSUM STENG NAS STENG DU BRTZEGS PAR BSGOM, RANG GI
THUGS KHA'I H'Um LAS 'OD 'PHROS RLUNG LA PHOG PAS RLUNG GA-YOS
ME SBAR TE THOD PA'I RDZAS RNAMS ZHU ZHING KHOL BAR GYUR,

YI GE GSUM LAS 'OD ZER RIM PA BZHIN DU 'PHROS PAS, SKU RDO RJE
GSUNG RDO RJE THUGS RDO RJE RNAMS BKUG NAS YI GE GSUM LA RIM
GYIS THIM PA RNAMS THOD PAR LHUNG NAS ZHU BAS, H'Um GIS KHA DOG
DRI NUS KYI SKYON THAMS CAD DAG, A'A: SA BDUD

RTZIR RTOGS PAR BYAS, AOm GYIS MANG POR SPEL BAR BSAM LA, DE
NYID GSUM GYI YI GE LAN GSUM BRJOD DE, DE NAS H'Um ZHES BRJOD
PAS MGRON RNAMS KYI LJAGS SNGAR BSHAD PA BZHIN BYIN GYIS BRLABS
LA, AOm HR'I: shtR'I: WI KRI T'A NA NA H'Um

PHAt, BADZRA BHEE RA BA YA AA DHI PA TI BADZRA BE T'A LI AI MAm
BA LAm TA KHA KHA KH'A HI KH'A HI H'Um PHAt SV'AH'A, LAN GSUM
BRJOD PAS GTZO BO YAB YUM DANG, LHA GZHAN RNAMS KYI SNGAGS
RDZOGS PA'I MTHAR BA LIm PRA TI TZTSA BTAGS NAS DBUL, LJAGS KYI
SPU

GUS DRANGS TE GSOL BAR BSAM LA, GTOR MA DANG PO 'JIG RTEN LAS
'DAS PA RNAMS LA DBUL ZHING, NYER SPYOD DANG NANG GI MCHOD PAS
MCHOD NAS BSTOD LA, ZHI RGYAS SOGS SKABS DANG BSTUN PA'I 'PHRIN
LAS BCOL BAS GNANG BA BYUNG

@014B PAR BSAM MO, ,DE NAS GTOR MA GNYIS PA YANG SNGAR BZHIN
BSANG SBYANG SOGS BYAS NAS, RTZA BA'I SNGAGS KYIS BYIN GYIS
BRLAB LA, AOm BHU CA RA NAm, YA P'A T'A LA TZA RA YA, M'AN KHE
TZA RA YA, TA B'UR PA NI G'A NAm, KA DA KshI NA D'I G'A YA, H'Um
BA SHTZI MA NAm, PHAt AUD

TA RA TI G'A YA, AOm AI, HR'I: YA, shtR'I: BA, WI KshI, KRI KO,
T'A AE, NA AA, NA DE, H'Um BHYO, PHAt SARBA BH'U DE BHYE: ZHES
BRJOD LA 'KHOR DU SPYAN DRANGS PA'I PHYOGS SKYONG 'KHOR BCAS KYI
'BYUNG PO RNAMS LA PHUL NAS MCHOD DE, BCOM LDAN CHOS RJE 'JAM
DBYANGS

SPYAN LAM DU, ,BDUD 'DUL BSTAN PA BSRUNG BAR ZHAL BZHES PA, ,LAS
KYI GSHIN RJE MA MO MKHA' 'GRO MA, ,'BYUNG PO RO LANGS CI BGYI
BKA' NYAN TSOGS, ,PHYI NANG SKYONG BA'I DAM CAN MA LUS LA, ,BDAG
NI RE BA'I SEMS KYIS 'DUD CING MCHIS, ,

ZHES BSTOD LA 'PHRIN LAS BCOL BAS KHAS BLANGS PAR BSAM MO, ,DE
NAS 'JAM DBYANGS KYI BKA' SDOD GSHIN RJE'I GTOR MA SNGAR BZHIN
BSKYED, MDUN DU PADMA NYI MA MA HE'I STENG DU, YA LAS THOD DBYUG
YAS MTSAN PA, DE LAS 'OD 'PHROS DGRA

BGEGS GDUG PA CAN THAMS CAD TSAR BCAD, TSUR 'DUS DBYUG TOL THIM
DE YONGS SU GYUR PA LAS, LAS KYI GSHIN RJE NAG PO ZHAL GCIG
PHYAG GNYIS PA MA HE'I GDONG PA CAN, DMAR ZHING ZLUM PA'I SPYAN
GSUM DANG LDAN PA, GA-YAS LAS THO

DBYUG ,GA-YON PAS ZHAGS PA 'DZIN PA, DBU SKRA DMAR SER GYEN DU
BRDZES PA, LING GA DMAR PO GYEN DU LANGS PA, TZAm DANG RTZE GSUM
LAS RTZA MUN TRI ZHAL GCIG PHYAG GNYIS KYI, GA-YAS RTZE GSUM
GA-YON THOD PA 'DZIN PA, YA BA TI LA SOGS PA

@015A *, ,GSHIN RJE PHO MO'I 'KHOR GYIS BSKOR BAR DMIGS PA'I
GNAS GSUM DU YI GE GSUM DGOD, DE NAS RANG GI THUGS KHA NAS 'OD
ZER 'PHROS, LHO PHYOGS SA RIM PA BDUN GYI 'OG NAS, LAS KYI GSHIN
RJE YAB YUM 'KHOR BCAS SPYAN

DRANGS PAR BSAM ZHING, AOm K'A LA R'U PAS PA RI WA RA AE H+YE HI
ZHES BRJOD PAS BYON PAR BSAM, DZA: H'Um BAm HO: GNYIS SU MED PAR
BSTIM, GSHIN RJE GSHED RIGS LNGA SPYAN DRANGS, KHYED RNAMS KYIS
'DI LA DBANG BSKUR DU GSOL ZHES GSOL BA

BTAB PAS DE RNAMS KYIS BUM PA THOGS TE, AOm BADZRA AA BHI
shINYTZA H'Um, ZHES SPYI BO NAS DBANG BSKUR BAS DRI MA DAG, CHU
LHAG MA YAR LUD PA LAS, RDO RJE NAG PO RTZE LNGA PAS DBU BRGYAN,
AOm K'A LA R'U PA SA PA RI WA RA SA MA YA STVAm GYIS DAM LA
BZHAG, YANG

NA, GSHIN RJE NAG PO SKRA BSIL ZHING KHRO BO'I ZHAL CAN, PHYAG
GNYIS KYI GA-YAS DBYUG TO GZHAN RNAMS SNGA MA BZHIN NO, ,DE NAS
AOm KA LA R'U PA YE GRIHNE DAm ZHES PA DANG MCHOD PA LNGA SBYAR
BAS MCHOD, GTOR MA GSOL BAR BSAM ZHING, AOm KA LA R'U PA

SARBA BIG NAN SHA TR'Am MA R'A YA AI DAm BA LIm KHA KHA KH'A HI
KH'A HI H'Um PHAt, CES DANG, AOm TZA MUN TRI SARBA BIG, ZHES
SOGS SBYAR BA GSUM MAM BDUN GYIS PHUL NAS 'PHRIN LAS BCOL BA NI,
H'Um, 'CHI BDAG NAG PO LHO PHYOGS KYI, ,RIM PA BDUN GYI SA 'OG

NA, ,SROG LA RNGAMS PA'I GSHIN RJE NI, ,NAG PO MA HE'I GDAN
STENG DU, ,YA LAS BYUNG BA'I DBYUG PA NI, ,THOD PAS MTSAN PA LAS
BYUNG BA, ,GTING NAS KHROS PA MA HE'I GDONG, ZA BYED ZHAL GDANGS
MCHE BA GTZIGS, ,KHROS PA'I SPYAN RTZA DMAR PO

@015B 'KHRUG ,SKRA SER SMAR GYEN DU BRDZES, ,LAG GA-YON ZHAGS
PAS DGRA BGEGS 'CHING, ,GA-YAS PA DBYUG PAS RDUL DU RLOG ,CHOS
KYI RGYAL PO GSHIN RJE'I TSOGS, ,BRAN DANG BCAS PA'I DUS LA BAG,
,SHA CHEN KHRAG ZHAG CHEN PO YI, ,GTOR MA RGYA MTSO MCHOD PAR

BZHES, ,RGYAL BAS BSGOS PA'I DAM TSIG DANG, ,SNYING RJES DGRA
BGEGS MYUR DU SGROL, ,SDANG BA'I DGRA DANG GNOD PA'I BGEGS,
,BDUD DANG BAR DU GCOD PA RNAMS, ,ZUNGS SHIG CHINGS SHIG RNAM
PAR SDOMS, ,KHUG CIG DRONGS SHIG DBANG DU BSDUS, ,SAD CIG SKROD

CIG RENGS ? PAR GYIS, ,BYE BZHI ? GNON CIG RMUGS PAR GYIS, ,THUL
CIG CHOM SHIG RNAM PAR SHIG, RDUL PHRAN TZAM YANG MED PAR MDZOD,
,AOm KA LA R'U PA H'Um PHAt, CES BRJOD PAS DES LAS SGRUB PAR
KHAS BLANGS PAR BSAM MO, ,DE NAS GTOR MGON RNAMS

LA BZOD PAR GSOL, AOm YA M'ANTA KA SA MA YA, MA NU P'A LA YA, YA
M'AN TA KA TVE NO PRA T'IshthA, dI dHO ME BH'A BA SU TO shYO ME
BH'A BA, AA NU RAKTO ME BHYA BA, SU PO shYO ME BH'A BA, SARBBA
SID DHI MME PRA YATZTSA, SARBBA KARM'A SU TZA ME, TZI TTAm SHR'I
YAm: KU RU H'Um HA HA HA HA HO BHA GA W'A NA SARBBA

TA TH'A GA TA MA ME MUNYTZA BADZRA BH'A BA MAH'A SA MA YA SATVA
AA: ZHES GDON LA, AOm DZA YA DZA YA, SU DZA YA, BI SHA R'U PANTA
RI GATZTSA GATZTSA SVA STHA NAm, KRI TAm TE NA TA TH'A GA SHTZA,
SARBA BUD BHA SHTZA, BI SARDZA YA MA MA KA RYAm KU RU SV'AH'A,
ZHES BRJOD PAS 'JIG RTEN LAS 'DAS PA'I

MGRON GYI YE SHES PAG SHEGS, DAM TSIG PA BDAG LA BSDU, MGRON
GZHAN RNAMS RANG GNAS SU GSHEGS PAR BSAM LA SMON LAM GDAB PO,
,BSDUS PA LA MOS NA, AOm A'A: H'Um MU: ZHES PAS BYA STE, GTOR
MA'I CHO GA'O, ,THUN GYI MTHAR DUR KHROD@016A *, ,BSRUNG 'KHOR DANG
BCAS PA GZHAL YAS KHANG LA, GZHAL
YAS KHANG 'KHOR RNAMS LA, 'KHOR RNAMS LA, 'KHOR RNAMS DANG YUM
RANG LA, RANG DAM TSIG SEMS DPA' YE SHES SEMS DPA' LA, DE TING
NGE 'DZIN SEMS DPA' LA, DE YANG ZHABS KYU AU HA LA,

HA MGO BO LA, DE ZLA TSES LA, DE THIG LE LA, DE N'A DA LA, DE
YANG MI DMIGS PA STONG PAR BSAM STE, DE DAG GIS NI THUN GYI THOG
MTHA' BAR GSUM GYI JI LTAR BYA BAS, THUN GYI NGO BO'I RNAL 'BYOR
RNAMS BSHAD ZIN TO, ,THUN MTSAMS KYI RNAL 'BYOR NI, DE

NAS RDO RJE 'JIGS BYED KYI NGA RGYAL GYIS LANGS TE, DE DANG MA
BRAL BA'I NGANG NAS, YUL DU SNANG BA KUN KYANG RDO RJE 'JIGS
BYED DU BLTAS LA, SGO GSUM GYI BYA BA KUN PHYAG RGYA DANG SNGAGS
KYI BDAG NYID DU BSAMS NAS BYA BA LA 'JUG PA NI, SPYOD LAM GYI
RNAL

'BYOR RO, ,BZA' BTUNG GTOR MA LTAR BYIN GYIS BRLAB LA, KHA THAB
KHUNG DANG LAG PA GNYIS DGANG BLUGS DANG BZA' BTUNG BSREG RDZAS
SU MOS NAS, LHA THAMS CAD 'DUS PA'I BDAG NYID SNYING KHA'I TING
NGE 'DZIN SEMS DPA' LA 'BUL BA'I TSUL GYIS

ZA ZHING 'THUNG BA NI KHA ZAS KYI RNAL 'BYOR RO, ,NYAL BA'I TSE
SNGAR BZHIN RIM GYIS BSDUS NAS THABS SHES DANG LDAN PAR NYAL BA
NI NYAL BA'I RNAL 'BYOR RO, ,'DIR BLA MA RNAMS GSUNG BA LTAR
SNOD BCUD 'OD DU BZHU NAS BSDU BA YANG RUNG NGO, ,LDANG

BA'I TSE TZARTZI KA LA SOGS PA'I LHA MO'I DBYANGS KYIS, 'OD GSAL
LAS BZHENGS PA'I DON DU, BSKUL BAR MOS NAS LDANG BA NI, LDANG
BA'I RNAL 'BYOR RO, ,KHRUS KYI TSE DBANG BSKUR BA'I SKABS BZHIN
BYED PA NI KHRUS KYI RNAL 'BYOR RO, ,DE LTA BU'I

@016B TSUL GYIS ZHAG RE LA THUN GSUM 'AM BZHI BZHIR MA CHAG PAR
NYAMS SU LEN PA NI, BSKYED PA'I RIM PA LA SLOB PA'O, ,DPAL RDO
RJE 'JIGS BYED LHA BCU GSUM MA'I SGRUB THABS NI, GNYOS LOTZTSA
BA YON TAN GRAGS DANG, RVA LOTZTSA BA RDO RJE GRAGS GNYIS KAS

RGYA GAR GYI PAndI TA LA DNGOS SU GTUGS PA LAS BYUNG BA YIN PAS,
BOD DU BLO BZO BYAS PA GTAN MIN TE, DE YANG RGYUD KYI DON YIN
PAR RTOG BDUN GYI 'GREL PA GNYIS LAS SHES PAS, YID CHES PA'I
GNAS SU GZUNG BAR BYA BA YIN PA'I RGYU MTSAN DANG,

GZHAN SGRUB THABS LA YID CHES PA'I KHUNGS KYIS NGES PA SKYED PA
SHIN TU GAL CHE BA'I RNAM GZHAG ,LOGS SU 'CHAD PAS DER NGES PAR
BLTA BAR BYA'O, ,BYIN RLABS GTER GYUR MA HE'I ZHAL CAN GYI, ,BCU
GSUM LHA YI 'KHOR LO'I SGRUB THABS

'DI, ,DAM PA'I GSUNG GIS RING NAS BSKUL BA DANG, ,MANG PO'I DON
DU 'GYUR BAR MTHONG NAS SBYAR, ,RNAM DAG BSAM PAS TSUL 'DIR 'BAD
PA LAS, ,BYUNG BA'I DGE BAS MTHA' YAS 'GRO BA RNAMS, ,SKYE ZHING
SKYE BAR 'JAM DBYANGS ZHI KHRA YIS, ,'BRAL BA

MED PAR RJES SU 'DZIN GYUR CIG ,CES BCOM LDAN 'DAS RDO RJE 'JIGS
BYED LHA BCU GSUM MA'I SGRUB THABS RIN PO CHE'I ZA MA TOG CES
BYA BA 'DI, SDOM BRTZON DAM PA MANG DU THOS PA'I MKHAN CHEN, TSA
KHO NGAG DBANG GRAGS PAS SHAR RGYAL MO RONG NAS

BSKUL BA'I DON DU GSHIN RJE GSHED KYI RNAL 'BYOR PA SHAR TZONG
KHA PA BLO BZANG GRAGS PA'I DPAL GYIS, 'BROG RI BO CHE DGE LDAN
RNAM PAR RGYAL BA'I GLING DU SBYAR BA'I YI GE PA NI SDOM BRTZON
SDE SNOD 'DZIN PA RDO RJE RIN CHEN NO,, ,,GZUGS

@017A *, ,MCHOG MCHOG TU DRAG PO CHE, ,DPA' BO MCHOG GI SPYOD
YUL CAN, ,GDUL DKA' 'DUL BA'I DON MDZAD PA, ,RDO RJE 'JIGS BYED
LA PHYAG 'TSAL, ,RAB 'BYAMS ZHING GI MCHOD PA'I RDZAS, ,DPAL
LDAN ZAG MED BDE STER BA, ,GUS PA'I SEMS

KYIS RGYAN DU 'BUL, ,BCOM LDAN BRTZE BAS BZHES SU GSOL, ,DPAG
MED SDUG BSNGAL KUN 'BYUNG BA, ,LUS NGAG YID KYI SDIG PA RNAMS,
,BSAM PA THAG PAS KHYOD LA BSHAGS, ,MYUR DU MA LUS BYANG BAR
SHOG ,PHAN DANG BDE BA KUN GYI RGYU, ,BSOD NAMS

DANG NI YE SHES KYI, ,TSOGS GNYIS DGE BA GANG DAG GIS, ,BSAGS PA
RNAMS LA BDAG YID RANG, ,MGON KHYOD NAM MKHA' JI SRID BAR, ,MYA
NGAN MI 'DA' RTAG BZHUGS NAS, ,MA RIG MUN PAR LHUNG RNAMS LA,
,CHOS KYI 'KHOR LO BSKOR DU GSOL, ,

BDAG GIS BGYIS DANG BGYID 'GYUR GYI, ,BSOD NAMS PHUNG PO CI YOD
PA, ,DE DAG SEMS CAN KUN DON DU, ,BYANG CHUB MCHOG TU YONGS SU
BSNGO, ,ZHES PA'I SGRUB THABS 'DI 'BROG RI BO CHE DGE LDAN RNAM
PAR RGYAL BA'I GLING DU PAR DU BSGRUBS PA'I DOS DAM

BTZUN PA CHOS SENG GIS BGYIS, MDO SNGAGS KYI BSTAN PA RIN PO CHE
PHYOGS THAMS CAD DU DAR RGYAS YUN DU GNAS PAR GYUR CIG ,SHU BHAm