@001A *, ,BLA MA'I RNAL 'BYOR DGA' LDAN LHA BRGYA MA DANG 'BREL
BA'I DMAR KHRID ZHAL SHES DANG BCAS PA BZHUGS SO,, ,,

@001B #, ,NA MO GU RU MANYDZU GHO shA YA, RJE BLA MA LA BRTEN
PA'I SHES RAB GSAL PA SOGS KYI MAN NGAG NYAMS SU LEN PA LA,
SKYABS 'GRO SEMS BSKYED YID

'KHUL BA ZHIG SNGON DU BTANG NAS, RANG NYID STAN BDE PA LA BAG
YOD PAS 'KHOD NAS, RJE BLA MA DGA' LDAN NAS SPYAN 'DREN PA YIN
BAS, DE YANG SPYIR DGA' LDAN GYI LHA RNAMS

KYI BDAG PO NI LHA'I BU RAB DGA' YIN LA, DE'I PHO BRANG GRONG
DANG DGON PA'I TSUL GYIS RJE BTZUN BYAMS MGON BZHUGS PA'I GNAS
RGYAL MTSAN MTHON PO ZHES BYA BA RIN PO CHE SNA

TSOGS LAS GRUB PA'I SA GZHI DANG, PHO BRANG RNAM PAR RGYAL BA'I
KHANG BZANG LAS BRGYA 'GYUR STONG 'GYUR GYIS MDZES SHING YID DU
'ONG BA ZHIG YOD LA, PHO BRANG DE'I MDUN

@002A *, ,DU YID DGA' CHOS 'DZIN ZHES BYA BA BCOM LDAN 'DAS
BYAMS PA MGON POS 'KHOR BYANG CHUB SEMS DPA'I TSOGS DPAG TU MED
PA LA CHOS 'CHAD PA'I SA

GZHI RIN PO CHE SNA TSOGS LAS GRUB PA'I SA GZHI DANG, RIN PO
CHE'I LJON SHING DANG, PADMA SNA TSOGS KYIS GANG BA, DE'I DBUS
SU SER GE CHEN PO BRGYAD KYIS BTEG PA'I RIN

PO CHE'I KHRI'I STENG DU RJE BTZUN BYAMS MGON SKU MDOG GSER BTZO
MA'I MDOG LTA BU, ZHAL GCIG PHYAG GNYIS CHOS 'CHAD KYI PHYAG
RGYA STENG 'OG TU MDZAD CING, BZANG PO'I

BZHUGS STANGS KYIS BZHUGS PA, 'OD ZER MTHA' YAS PA 'PHRO BA,
'KHOR BYANG CHUB SEMS DPA'I TSOGS DPAG TU MED PAS BSKOR BA, ZHAL
RANG RE'I 'DZAM BU'I GLING LA

@002B GZIGS PA, DE'I THUGS KA'I DPAL GYI BE'U LAS SANGS RGYAS
BYANG CHUB SEMS DPA'I TSOGS DPAG TU MED PA PHYIR 'PHRO BA DANG,
NANG DU 'DU BA DPAG TU MED PAS 'GRO BA'I DON MDZAD PA ZHIG GSAL
BTAB LA, DGA'

LDAN LHA BRGYA'I MGON GYI THUGS KA NAS, ,RAB DKAR ZHO GSAR
SPUNGS 'DRA'I CHU 'DZIN RTZER, ,CHOS KYI RGYAL PO KUN MKHYEN BLO
BZANG GRAGS, ,SRAS DANG BCAS PA GNAS 'DIR GSHEGS SU GSOL, ,MDUN

GYI NAM MKHAR SENG KHRI PAD ZLA'I STENG, ,RJE BTZUN BLA MA DGYES
PA'I 'DZUM DKAR CAN, ,BDAG BLO DAD PA'I BSOD NAMS ZHING MCHOG
TU, ,BSTAN PA RGYAS PHYIR BSKAL BRGYAR BZHUGS SU GSOL, ,SHES
BYA'I

KHYON KUN 'JAL BA'I BLO GROS THUGS, ,SKAL BZANG RNA BA'I RGYAN
GYUR LEGS BSHAD GSUNG, ,GRAGS PA'I DPAL GYIS LHAm MER MDZES PA'I
SKU, ,MTHONG THOS DRAN BA DON LDAN LA PHYAG 'TSAL, ,YID 'ONG

MCHOD YON SNA TSOGS ME TOG DANG, ,DRI ZHIM BDUG SPOS SNANG GSAL
DRI CHAB SOGS, ,DNGOS BSHAMS YID SGRUL MCHOD SBYIN RGYA MTSO
'DI, ,BSOD NAMS ZHING MCHOG KHYED LA MCHOD BAR 'BUL, ,GANG

ZHIG THOG MED DUS NAS BSAGS PA YI, ,LUS NGAG YID KYIS MI DGE CI
BGYIS DANG, ,KHYAD PAR SDOM PA GSUM GYI MI MTHUN PHYOGS, ,SNYING
NAS 'GYOD PA DRAG POS SO SOR BSHAGS, ,SNYIGS MA'I DUS
@003A *, ,'DIR MANG THOS SGRUB LA BRTZON, ,CHOS BRGYAD SPANGS
BAS DAL 'BYOR DON YOD BYED, ,MGON PO KHYOD KYI RLABS CHEN MDZAD
PA LA, ,BDAG CAG BSAM PA THAG PAS YI RANG NGO, ,RJE

BTZUN BLA MA DAM PA KHYED RNAMS KYI, ,CHOS SKU'I MKHA' LA MKHYEN
BRTZE'I CHU 'DZIN 'KHRIG ,JI LTAR 'TSAMS PA'I GDUL BYA'I 'DZIN
MA LA, ,LHUN GRUB CHOS KYI CHAR BA DBAB TU GSOL, ,BDAG GIS JI
SNYED

BSAGS PA'I DGE BA 'DIS, ,BSTAN DANG 'GRO BA KUN LA GANG PHAN
DANG, ,KHYAD PAR RJE BTZUN BLO BZANG GRAGS PA YI, ,BSTAN PA'I
SNYING PO RING DU GSAL BYED SHOG ,CES BRJOD NAS YAN LAG BDUN PA

'BUL, DE NAS, SKU NI CHE ZHING GSUNG NI GSAL BA STE, ,SA BON
MYUR BA PHYAG MTSAN ZAB BA'O, ,ZHES PA'I DON NYAMS SU LEN PA LA,
MA DGAB 'KHRUNG BA DANG, MI SHES PA BSAL BA'I DMIGS PA GNYIS

LAS; DANG PO NI, YAB SRAS GSUM LA DMIGS TE, DMIGS BRTZE MA MANG
NYUNG CI RIGS 'DON PA'I MTHAR, YAB SRAS GSUM KA'I THUGS KA NAS
'OD ZER DKAR PO'I SPU GU DE RANG GI TSANGS BUG LA ZUG BA'I

NANG NAS, 'OD ZER DKAR PO'I TSOGS DPAG TU MED PA BYUNG STE, RANG
GI LUS KYI NAD THAMS CAD GANG NAS SDIG SGRIB THAMS CAD DAG, LUS
SHEL SGONG G-YA' DAG PA LTAR GYUR BAR BSAM, DE NAS SNGAR BZHIN
GSOL

@003B BA BTAB PA'I MTHAR, SPU GU DE GSUM GYI NANG NAS BDUD RTZI
DMAR SER GYI RGYUN BAB BAS, RANG GI SPYI BO NAS RKANG PA'I PAR
BKANG BA'I BDUD RTZI'I RDUL PHRAR BA RNAMS 'JAM PA'I DBYANGS
DMAR SER GYI SKUR GYUR, LUS LTEM GYIS

GANG BAS SHES RAB CHE BA 'JAM PA'I DBYANGS DANG RTOGS BA MNYAM
PAR BSAM MO, ,DE BZHIN DU GSUNG GIS GSAL BA'I DMIGS PA DANG, SA
BON MYUR BA DANG, PHYAG MTSAN ZAB BA'I DMIGS BA LA, 'CHAD PA LA

GLEGS BAM, RTZOD PA LA RAL GRI'I 'KHOR LO RTZIBS DRUG PA'I LTE
BA DANG RTZIBS RE LA DH'I:RE, RTZOM PA LA GLEGS RAL GNYIS DANG
BCAS PA'I DMIGS PA RNAMS BLA MA'I ZHAL LAS SHES PAR BYA'O,
,MTHAR,

DPAL LDAN RTZA BA'I BLA MA RIN PO CHE, ,ZHES SOGS BRJOD PA DANG
MNYAM DU SRAS GNYIS RJE LA THIM, RJE RANG GI TSANGS BUG NAS
ZHUGS TE RANG GI SNYING CHOS KYI 'KHOR LO'I DBUS SU BZHUGS PA
SOGS DKYUS LTAR DANG, DE

NAS RJE YAB SRAS KYIS RJES SU 'DZIN PA'I SMON LAM RNAM PAR DAG
PAS MTSAMS SBYAR BYA'O, ,DPAL LDAN SRAD RGYUD LUGS KYI STAN
BRGYUD BLA MA'I RNAL 'BYOR 'DI NI SNGAGS 'CHANG RDO RJE 'CHANG
DKON MCHOG YAR 'PHEL GYI ZHAL

GDAMS KYI GSUNG RGYUN 'JAM DBYANGS BZHAD PA'I RDO RJES YI GER
BKOD PA'O,, ` ,,ZHAL SHES KYI DMIGS RIM BZHUGS, SKU NI CHE ZHING
GSUNG NI GSAL BA STE, ,SA BON MYUR BA PHYAG MTSAN ZAB PA'O,
,ZHES

@004A *, ,BA'I DON NYAMS SU LEN PA LA, MA DAG BA 'KHRUD PA DANG,
MI SHES PA BSAL BA'I DMIGS RIM GNYIS, DANG PO LA, MA DAG PA
'KHRUD PA'I DMIGS RIM NI, DMIGS BRTZEM MANG NYUNG

CI RIGS BGRANGS PAS, RJE BLA MA YAB SRAS GSUM GYI THUGS KA NAS
'OD ZER DKAR PO'I SBU BU GSUM SKYA NAR GYIS BYUNG, RANG GI SPYI
GTZUG NAS ZUG PA'I SOR BZHI TZAM NAS SPU GU GSUM GCIG TU 'GRIL
BA'I NANG

BRGYUD, 'OD ZER DANG BDUD RTZI DKAR PO'I RGYUN SKYA NYOR NYOR
BYUNG, RANG GI SPYI GTZUG NAS RKANG SEN GYI BAR SKYA MER GYIS
GANG, THOG MED NAS BSAGS PA'I SDIG SGRIB THAMS CAD DUD KHU DANG
SOL KHU'I RNAM PAR

RKANG LAG GI SOR MO BCU RNAMS DANG, DBANG PO'I SGO DANG BA SPU'I
BU GA RNAMS LAS PHYIR THON, LUS SHEL SGONG G-YA' DAG PA LTAR
GYUR PAR BSAM, RANG NYID SKAD CIG GIS RJE BTZUN 'JAM DBYANGS

SKU MDOG DMAR SER PHYAG G-YAS RAL GRI 'PHYAR ZHING, G-YON GLEGS
BAM BSNAMS PA, ZHABS RDO RJE'I SKYIL KRUNG GIS BZHUGS PAR BSAM
MO, ,GNYIS PA NI, MI SHES PA BSAL BA'I DMIGS PA

DRUG, SHES RAB CHE BA'I DMIGS PA NI, DE LTAR RANG NYID RJE BTZUN
'JAM PA'I DBYANGS SU GSAL PA'I NGANG LAS YAB SRAS GSUM LA DMIGS
TE, DMIGS BRTZE MA MANG NYUNG CI RIGS BGRANG BAS, 'OD

@004B KYI SPU GU DE GSUM GYI LAM NAS 'OD ZER DANG, BDUD RTZI
DMAR SER GYI RGYUN DPAG TU MED BA BYUNG, RANG GI LUS KYI NANG
THAMS CAD GANG, BDUD RTZI'I RDUL PHRA RAB RNAMS YONGS SU GYUR BA
LAS, RJE BTZUN 'JAM

DBYANGS DMAR SER G-YAS RAL GRI DANG, G-YON GLEGS BAM BSNAMS PA,
ZHABS RDO RJE'I SKYIL KRUNG CAN DU GYUR PAS LUS THAMS CAD GANG,
RANG NYID SHES RAB CHE BA RJE BTZUN 'JAM DBYANGS LTA BUR GYUR
BA'I

MOS BA BYED, SHES RAB GSAL BA'I DMIGS PHA NI, SNGAR BZHIN DMIGS
BRTZEM BGRANGS TE, SPU GU'I LAM NAS 'OD ZER DANG, BDUD RTZI DMAR
SER GYI RGYUN BYUNG, LUS GANG BDUD RTZI'I RDUL PHRA RAB RNAMS
AOm

AA RA PA TZA NA DH'I:ZHES PA'I SNGAGS SU GYUR PAS LUS THAMS CAD
GANG, RANG NYID SHES RAB GSAL BA RJE BTZUN 'JAM DBYANGS LTA BUR
GYUR PA'I MOS PA BYED, SHES RAB MYUR BA'I DMIGS PA NI, SNGAR
BZHIN DMIGS PA RTZE

MA BGRANGS TE, SPU GU'I LAM NAS 'OD ZER DANG, BDUD RTZI DMAR SER
GYI RGYUN BYUNG, LUS GANG, BDUD RTZI'I RDUL PHRA RAB RNAMS LAS
DH'I:DMAR SER RING CHA TSEG DRAG BCAS PAS LUS GANG, RANG NYID
SHES

RAB MYUR BA RJE BTZUN 'JAM DBYANGS LTA BUR GYUR PA'I MOS PA
BYED, SHES RAB ZAB PA'I DMIGS PA LA GSUM LAS, DANG PO 'CHAD PA'I
DMIGS PA NI, SNGAR BZHIN DMIGS BRTZE MA BGRANGS TE, SPU GU'I LAM

@005A *, ,NAS 'OD ZER DANG, BDUD RTZI DMAR SER GYI RGYUN BYUNG,
BDUD RTZI'I RDUL PHRA RAB RNAMS SNANG LA RANG BZHIN MED PA'I
SHER PHYIN GYI GLEGS BAM GYIS LUS THAMS CAD GANG, RANG NYID

'CHAD BA LA THOGS PA MED PA RJE BTZUN 'JAM DBYANGS LTA BUR GYUR
PA'I MOS PA BYED, RTZOD PA'I DMIGS PA NI, SNGAR BZHIN DMIGS
BRTZE MA BGRANGS PAS, SPU GU'I LAM NAS 'OD ZER DANG BDUD RTZI
DMAR

SER GYI RGYUN BYUNG, LUS GANG, BDUD RTZI'I RDUL PHRA RAB RNAMS
RAL GRI RTZIBS DRUG PA'I 'KHOR LOR GYUR PAS LUS GANG, RANG NYID
RTZOD PA LA THOGS PA MED PA RJE BTZUN 'JAM PA'I DBYANGS LTA BUR
GYUR BA'I MOS

PA BYED, RTZOM PA'I DMIGS PA NI, SNGAR BZHIN DMIGS BRTZE MA
BGRANGS TE, SPU GU'I LAM NAS 'OD ZER DANG BDUD RTZI DMAR SER GYI
RGYUN BYUNG, LUS GANG, BDUD RTZI'I RDUL PHRA RAB RNAMS SNANG LA
RANG

BZHIN MED PA'I SHER PHYIN GYI GLEGS BAM, RAL GRI RTZIBS DRUG
PA'I 'KHOR LOR GYUR PAS LUS THAMS CAD GANG, RANG NYID RTZOM PA
LA THOGS PA MED PA RJE BTZUN 'JAM PA'I DBYANGS LTAR GYUR PA'I
MOS BA BYED,

DE NAS, DPAL LDAN RTZA BA'I BLA MA RIN PO CHE, ,ZHES SOGS KYIS
GSOL BA BTAB PAS, 'OD KYI SPU GU GSUM YAB SRAS GSUM GYI THUGS
KAR THIM, SENG KHRI PADMA NYI ZLA DANG BCAS PA YANG 'OD DU ZHU
NAS YANG SRAS

@005B GSUM LA SO SOR THIM, SRAS GNYIS 'OD DU ZHU NAS RJE GLA MAR
THIM, BLA MA DE NYID KYANG JE CHUNG JE CHUNG NGU SONG NAS RANG
GI SPYI BO'I BU GNAS RANG GI SNYING PADMA 'DAB BRGYAD DU GYUR
BA'I LTE BAR RANG SEMS DANG DBYER MED DU

BZHUGS, PADMA KHA 'UB KYIS 'DUS BA'I STOD KYI PHYOGS SU AA RA PA
TZA NA, SMAD KYI PHYOGS SU DMIGS BRTZEMS G-YON BSKOR DU RGYAS
BTAB, PADMA'I RTZER MI BSKYOD PA'I RANG BZHIN RDO RJE RTZE LNGA
PA PHYED PAS

RGYAS BTAB, DE NYID DMIGS PAS KHA PHYE NA MA GTOGS SUS KYANG
'BYED MI NUS PAR BSAM, YANG THUN GNYIS PA LA SNGAR BZHIN NYAMS
SU BLANGS, SPYAN DRANGS PA NAS BZUNG MTHAR DPAL LDAN RTZA BA'I
ZHES SOGS KYIS

GSOL BA BTAB PAS, RJE BLA MA RANG GI SPYI BO NAS ZHUGS, SNYING
KHA'I PADMA 'DAB BRGYAD KHA SHAGS KYIS PHYE, SNYING KHA'I BLA
MAR THIM, PADMA BSDU BA RGYAS BTAB SOGS SNGAR BZHIN BYAS MTHAR
BSNGO SMON NI, RJE

BTZUN BLA MA BLO BZANG GRAGS PA'I DPAL, ,MOS GUS YID KYIS SNYING
NAS GSOL 'DEBS NA, ,MGON KHYOD GANG DU BZHUGS PA'I ZHING KHAMS
DER, ,BDAG KYANG MYUR DU 'ONG BAR BYIN GYIS RLOBS, ,ZHES DANG,
NGA YI BLA

MA BLO BZANG GRAGS PA DE, ,ZHES SOGS DANG, CHOS KYI RGYAL PO
TZONG KHA BA CHEN PO LA GSOL BA 'DEBS SO, ,BDAG GI BLO CHOS SU
'GRO BAR BYIN GYIS BRLAB TU GSOL, CHOS LAM DU 'GRO BAR BYIN GYIS
BRLAB

@006A *, ,TU GSOL, LAM LA BAR CHAD MI 'BYUNG BAR BYIN GYIS BRLAB
TU GSOL, NGES 'BYUNG GI BSAM PA BCOS MA MA YIN PAS KUN NAS
BSLANGS PA'I BYAMS SNYING RJE BYANG CHUB KYI SEMS MYUR DU RGYUD

LA SKYE BAR BYIN GYIS BRLAB TU GSOL, ZAB MO STONG BA NYID KYI
LTA BA RNAM PAR DAG PA MYUR DU RGYUD LA SKYE BAR BYIN GYIS BRLAB
TU GSOL, LAM RIM PA GNYIS KYI RNAL 'BYOR ZAB MO MYUR DU RGYUD LA
SKYE BAR BYIN GYIS X, ZHES SOGS DANG, BZANG PO SPYOD PA'I SMON
LAM SOGS JI LTAR RIGS PA'I

SMON LAM RNAM DAG BYA'O, ,NGA YI BLA MA BLO BZANG GRAGS PA DE,
,DGA' LDAN GNAS SAM BDE BA CAN LA SOGS, ,DAG PA'I ZHING KHAMS
GANG NA BZHUGS KYANG RUNG, ,BDAG SOGS 'KHOR GYI THOG MAR SKYE

PAR SHOG ,ZHAL SHES 'DI NI RJE 'JAM DBYANGS BZHAD PA'I RDO RJE'I
ZHAL SNGA NAS KYI GSUNG BZHIN, NGAG DBANG BLO BZANG GIS ZIN BRIS
SU BYAS SHING, SLAR YANG DE NYID KYIS LJAGS ZHUS MDZAD NAS THUGS
MNYES BZHIN DU GNANG NGO,, ,,

@006B [BLANK PAGE]