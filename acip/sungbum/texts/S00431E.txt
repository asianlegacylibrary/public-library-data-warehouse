*, ,BRIS SKU BZHENGS TSUL NGO MTSAR MTHONG BA DON LDAN ZHES BYA
BA BZHUGS SO, ,

@001A #, ,NA MO BADZRA BHEE RA W'A YA, RGYAL KUN MKHYEN PA'I YE
SHES GCIG BSDUS PA, ,'JAM DPAL KHRO BA'I GAR MDZAD GSHIN RJE
GSHED, ,

MA RUNGS BDUD SDE RMEG MED 'JOMS MDZAD PA'I, ,BLA MA 'JAM DPAL
ZHI KHRO GTAN GYI SKYABS, ,RIM GNYIS RNAL 'BYOR GZHOL BA'I SKAL
LDAN DAG ,DMIGS

PA'I RTEN DANG TSOGS CHEN BSOG PA'I ZHING, ,YI DAM LHA DANG
BRGYUD PA'I BLA RABS RNAMS, ,BZHENGS TSUL MAN NGAG GSAL BAR DGOD
PAR BYA, ,DE YANG SPYIR BDAG

CAG GI STON PA THUGS RJE CAN GYIS MDO RGYUD DU MAR SKU GSUNG
THUGS RTEN BZHENGS PA DANG DE LA MCHOD PA'I PHAN YON BSAM GYIS
MI KHYAB PA GSUNG LA BYE BRAG TU RGYUD

@002A #, ,RTOG BDUN LAS, GAL TE DNGOS GRUB 'DOD PA'I DPA' BO'I
YON SBYIN NO, ,ZHES BSNGAGS PA LAS DANG PO PAS RANG GI YI DAM
GYI LHA'I BRIS

SKU SOGS TSAD DANG LDAN PAR SGRUB NAS DAM TSIG GI RTEN DU BZUNG
NA DNGOS GRUB RGYA CHEN PO MYUR DU 'GRUB PAR GSUNGS SHING DE
BZHIN DU RGYUD SDE BZHI KA NAS LHAG PA'I

LHA GANG DANG GANG SGRUB KYANG DE DANG DE'I THANG SKU TSAD LDAN
RE RANG GI DAD RTEN DU 'CHANG DGOS PAR NAN TAN TU GSUNGS SO,
,DES NA 'DIR BCOM LDAN 'DAS DPAL RDO RJE 'JIGS

BYED YI DAM DU BYED PA'I RNAL 'BYOR BA DAG GIS LHAG PA'I LHA'I
DAM TSIG GI BRIS SKU JI LTAR SGRUB PA'I TSUL BSHAD PAR BYA STE,
'DI LA BZHI, BZO BO DANG YON

@002B BDAG GI MTSAN NYID, CHA TSAD KYI RAB DBYE, BZHENGS TSUL
DNGOS, LAG LEN, BZHENGS PA'I PHAN YON BCAS BSHAD PA'O, ,DANG PO
NI, RGYUD RTOGS BDUN LAS, 'DIR DNGOS PO KUN GYI MOS PA RNAM PAR
RTOG PA

MED PA MI KHRO BA, GTZANG BA, MKHAS PA, GZHUNGS PA, DAD PA DANG
LDAN PA, BRTZE BA CAN, SRED PA DANG BRAL BA, 'DI LTAR YON TAN
DANG LDAN PA, SHIN TU RI MO MKHAS PA'I LAG PAS BRI BAR BYA'O,
,ZHES

GSUNGS PA'I MTSAN NYID DANG LDAN PA DANG, RTEN JI LTA BU DGOS PA
YANG, MI GA-YO BA'I RGYUD LAS, RI MO MKHAN KHRUS DAG PAR BYAS
TE, BRAM ZE'I RIGS SAM, GTZANG SPRA DANG LDAN PA, RAB DGE SLONG,
'BRING DGE

BSNYEN, THA MA MI SKYA YIN NA'ANG BSNYEN GNAS 'BOG LA BYA'O,
,ZHES GSUNGS, BZO BO MI 'OS PA'I MTSAN NYID NI, YON TAN MI MKHAS
NGA RGYAL CHE, ,'GROGS PA MI BDE BKUR STI 'DOD, ,'PHRAL DU TSIG
RTZUB PHUGS

'DOD CHE, ,YON BDAG GLA THANG TSAD MED 'BEBS, ,DES KYANG MA TSIM
RGYU CHA RKU, ,CUNG ZAD TZAM LA BZO 'PHRO 'JOG ,'GRO SDIG BYED
CING CHANG NAG 'TSOL, ,RNYED PAS RANG BZHIN SDIG PA SPEL, ,YON
BDAG DAD PA

DBANG MED LDOG ,DGE LAS SDIG PAR BSGYUR MKHAN YIN, ,ZHES PA LTA
BU'I SKYON DANG MI LDAN ZHING, LHA DANG GDAMS NGAG LA LOG LTA
MED PA'I DAD PA DANG LDAN PA, BSNYEN GNAS SAM, THEG CHEN GSO
SBYONG

@003A *, ,GI SDOM PA TZAM YAN CHAD LA GNAS PA ZHIG NGES PAR DGOS
PAR GSUNGS SO, ,YON BDAG GI MTSAN NYID KYANG, SDIG LA MI 'DZEM
DAD LDAN CHUNG, ,TSE 'DI'I KHE 'DOD GRAGS 'DOD LO, ,

NGANG THUNG THEG CHUNG 'GYOD SEMS CAN, ,MI 'GRUB 'DOD 'PHROR
'JOG PA DANG, ,PHAN YON DAG LA THE TSOM DANG, ,LHA DANG BZO BOR
SMOD PA'O, ,ZHES PA LTAR MA YIN PA ZHIG DGOS TE, DAD 'DUN BRTZON
'GRUS

SNYING RJER LDAN, ,DGE LA MNGON SPRO GTONG PHOD CAN, ,BRTAN CING
NGANG RING GA-YO RGYU MED, ,LHA DANG LHA BZO LA GUS PA'I, ,ZHES
PA LA GNAS PA ZHIG DGOS SO, ,KHYAD PAR SGRUB PA PO'I RANG GI DAM
TSIG GI

RTEN DU SNANG BRNYAN BZHENGS PA LA, SNGON DU BSNYEN PA BYAS TE,
DAD 'DUN RTZE GCIG PA DANG, BYANG CHUB KYI SEMS KYIS KUN NAS
BSLANG STE BZHENGS PA GAL CHE STE, 'JAM DPAL RTZA RGYUD LAS, CI
RNYED PA'I

RAS KYI DUM BU, ZHES PA NAS, SGRUB PA POS NGES PAR SNGON DU
BSNYEN PA BYAS PA DANG, DAD PA DANG BYANG CHUB TU SEMS BSKYED PA
NI NGES PAR BYA'O, ,DE LTAR BYAS NA SNGAGS 'GRUB PAR 'GYUR GYI,
GZHAN

DU SDIG PA'I LAS CAN GYIS NI MI 'GYUR TE, ZHES SOGS MANG DU
GSUNGS SO, ,GNYIS PA CHA TSAD KYI RAB DBYE LA GNYIS, CHA TSAD
DANG LDAN MIN GYI PHAN YON DANG NYES DMIGS BSHAD PA'O, ,DANG PO
NI,

@003B 'DIR KHRO BO'I RNAM PA CAN GYI CHA TSAD NI, DPAL 'KHOR LO
SDOM PA LAS, KHRO BO KHRO MO DBANG PHYUG MA, ,BRAN PHO BRAN MO
CI BGYI MA, ,DRAG CING 'JIGS PA'I GZUGS RNAMS NI, ,THAL MO BCU
PA RNAM PAR 'BRI, ,ZHES

ZHABS KYI GDAN DANG DBU SKRA ZHAL RE DANG BCAS PA'I ZHAL BCU
DANG, SKU'I NGO BO NI ZHAL BRGYAD DE 'GREL BAR, SBOM THUNG GSUS
PA 'PHYANG BA'I GSHIN RJE GSHED LA SOGS PA'I KHRO BO RNAMS NI
MTHO BRGYAD PO'O, ,ZHES

SO; ;THAL MO BRGYAD PA'I TSAD NI, ZHAL MTHO THAL MO DON GCIG
CING, ,ZHAL GANG SOR MO BCU GNYIS LA, ,ZHAL GDANGS PHYIR NA SOR
BCU GNYIS, ,MGRIN PA SOR BZHI'I PHYED NI GAB, ,THUGS KA LTE BA
GSANG

GNAS LA, ,ZHAL NI RE RE'I TSAD DU BYA, ,BRLA DANG BYIN PA SO SOR
NI, ,SOR NI BCO BRGYAD LTO BA YIS, ,BRLA YI SUM CHA GNYIS NI
'GEBS, ,ZHABS BOL BUS MO SOR BZHI RE, ,DE LTAR LTO BAS BRLA LA
NI, ,GAB

PA'I CHA BCAS ZHAL BRGYAD DO, ,THOD KHYIM DBU SKRAR BCAS PA'I
DBANGS, ,ZHAL GANG DAG TU BYA'O ZER, ,KHROS SHING KHROS GNYER
DANG LDAN PA, ,ZHAL GDANGS SHANGS BRDZES SPYAN DAG NI, ,DMAR
ZHING ZLUM PAR BYA BA'O, ,

BRANG ZHENG SOR MO NYI SHU STE, ,DPUNG BA SOR MO BCU BZHI DANG,
,PHYAG NGAR PHYAG MGO ZHAL TSAD RE, ,ZHENG DU'ANG DE LTAR CHA
CHEN BRGYAD, ,ZHABS MGO SOR MO BCU BZHI LA, ,BGRAD PA'I RTING
BAR ZHAL TSAD GSUM, ,RIN

@004A *, ,CHEN COD PAn SOR DRUG PA, ,RIGS KYI BDAG PO SOR MO
BZHI, ,MIG NI MTHE BONG GANG TZAM DANG, ,RNA BA LA NI SOR MO
GNYIS, ,ZHAL GDANGS MCHU NI SOR MO RE, ,'BRAS BU 'PHYANG BA SOR
MO

BZHI; ;LTE BA SOR GCIG ZAB PA'O, ,GA-YAS GA-YON ZHAL GYI ZHENG
LA NI, ,SOR MO BCU RE 'BUR BA STE, ,BRIS BYA SOR MO BZHI RE'O,
,RAG DANG ROL DANG GRIM PA SOGS, ,NYAMS NI MKHAS PA'I LUGS BZHIN

'DON, ,TSANGS DANG GA-YAS GA-YON THIG BRGYAD DANG, ,'PHRED THIG
BCU YI SKU BYING DANG, ,CHA SHAS RNAMS KYI TSAD RTOGS SHING,
,GSEG THIG LA BRTEN 'GYID TSAD DANG, ,PHYAG ZHABS BRKYANG BSKUMS
ZHAL KHYIM

GYI; ;THIG KHANG GRU BZHI 'BYUNG TSUL SOGS, ,MAN NGAG MTHONG
BRGYUD BZHIN DU BYA, ,ZHES PA LTAR RO, ,BRIS SKU LA THANG KA'I
NGOS BZHI DRANG BO YONG BA'I THIG NI, THANG KA'I TSAD LA SRID DU
NI, ,CI TZAM YOD PA DE

NYID KYI, ,CHA GSUM BGOS PA'I CHA GCIG NI, ,ZHENG GI TSAD DU BYA
BA YIN, ,DE YANG NGOS BZHI MNYAM PA'I CHED, ,DANG POR TSANGS
THIG DRANG BAR GDAB, ,DE YI DBUS BTZAL MTSAN MA BYA, ,DE STENG
SKOR RU'I LTE BA

BTZUGS, ,STENG 'OG TSANGS MA'I THIG NYID LA, ,SKOR SNYUG GIS NI
MTSAN MA BRI, ,DE NAS STENG 'OG GNYIS KA YI, ,MTSAN MA'I STENG
DU SKOR RU YI, ,LTE BA BTZUGS NAS SKOR SNYUG RTZES, ,SNGAR LAS
CUNG ZAD

@004B CHE BAR SKOR, ,'PHRED LA NYA YI MTSAN MA 'BYUNG, ,DE YI
MGO MJUG STENG NYID DU, ,TSANGS THIG GNYIS PA GDAB PAR BYA,
,THANG KA'I ZHENG TSAD MA NOR BAR, ,THIG SHING DRANG BO GCIG LA
BKOD, ,TSANGS THIG GNYIS

PA'I PHYOGS GNYIS SU'ANG, ,MTSAN MA MNYAM PAR BKOD BYAS LA,
,SKOR RU'I LTE BTZUGS SNYUG RTZE NI, ,SNGAR LAS SHIN TU CHE BAR
BSKOR, ,DE YI ZUR THIG BYA RJES BTZAL, ,BYA RJES STENG 'OG BZHI
PO DE'ANG, ,THIG

SHING LA BKOD BZHENGS TSAD DER, ,'JOL MED SHIN TU 'GRIG PAR BYA,
,DE LTAR BYAS PAS THANG KA'I, ,NGOS BZHI SHIN TU MNYAM PA
'BYUNG, ,'DI YIS GRU BZHI NAR STABS CAN, ,KUN LA RIG 'GRES SBYAR
BAR BYA, ,

ZHES GSUNGS SO, ,GNYIS PA NI, SDOM 'BYUNG LAS, RING BA GSUM NI
SKYON CHEN TE, ,KOS KO MGRIN PA BYIN PA'O, ,NGES PAR SNGAGS PA
RANG NYID NI, ,GNAS LAS NYAMS SHING SKROD PAR BYED, ,SHANGS DANG

SNYAN DANG PHYAG SOR RNAMS, ,GSUM PO THUNG NA SKYON CHEN PO,
,DNGOS GRUB NGES PAR 'JOMS PA DANG, ,DE NI DPAL YANG NYAMS PAR
'GYUR, ,BYIN PA ZHAL DANG KHUR TSOS TE, ,GSUM PO SBOM PA SKYON
CHEN PO, ,SGRUB

PO BDAG NYID NGES PAR YANG, ,DPAL LAS RING ZHING BDUD BGEGS
'BYUNG, ,'GRAM PA BRANG DANG RTZIBS LOGS TE, ,GSUM PO ZHOM NA
SKYON CHEN PO, ,DON RNAMS NYAMS PAR 'GYUR BA DANG, ,'DIR NI

@005A *, ,BGEGS 'BYUNG THE TSOM MED, ,NU MA SHANGS DANG DBRAL BA
STE, ,GSUM PO YON SKYON CHEN PO, ,SGRUB PO DE DAG MYUR BAR NI,
,DGRA YI RTZOD PAS GDUNG BAR GYUR, ,BRLA DANG DKU DANG NAM

TSOM STE, ,GSUM PO NYAMS NA SKYON CHEN YIN, ,CHOM RKUN SOGS KYIS
'JOMS PA'AM, ,'CHI BAR 'GYUR BAR THE TSOM MED, ,SNYAN DANG MCHU
DANG DPRAL BA DANG, ,SHANGS BHA MAS SPYAN NI YO BA SKYON, ,NGES

PAR SNGAGS PA BDAG NYID LA, ,SNA TSOGS BGEGS 'BYUNG 'CHI BAR
'GYUR, ,GYEN DU GZIGS SHING DBUGS BSKYOD TSUL, ,GDAN LAS YO
ZHING BSKYOD LTA BUS, ,RANG GI GNAS LAS NGES 'PHO ZHING, ,DON

RNAMS 'JOMS PA NYID DU 'GYUR, ,MGRIN PA NA MA TSOM LA SOGS
SKU'I, ,SKYON NI GRANGS MED GCIG TU GRAGS, ,'DIR NI SPYAN SOGS
YO BA DANG, ,PHYAG RGYA PHYAG MTSAN NOR GYUR NA, ,MYA NGAN SDUG
BSNGAL

GYIS RAB GDUNG, ,RGYAB YOL GDUGS DANG GDAN RNAMS TE, ,GSUM PO
CHUNG ZHING DOG PA SKYON, ,MDZA' BOS MI SNYAN BRJOD PA DANG,
,DPAL NYAMS 'CHI BAR 'GYUR BA YIN, ,SKYON 'DI DAG NI SKYON CHEN
PO, ,

MKHAS PAS LEGS PAR BRTAG PAR BYA, ,ZHES SKU GZUGS KYI PHYAG TSAD
'PHYUGS PA'I SKYON MANG DU GSUNGS, CHA TSAD DANG LDAN PAR
BZHENGS PA LA YE SHES PA 'JUG PA DANG LHA NYE BA DANG DNGOS GRUB
MYUR DU 'THOB

@005B PAR GSUNGS TE, ,MTSAN NYID RNAM LDAN SKU GZUGS NI, ,ZHES
PA NAS, DE LTA BU LA RAB GNAS 'GYUR, ,ZHES DANG, DE LA LHA NI
NYE BAR 'GYUR, ,ZHES DANG, MTSAN NYID THAMS CAD YANG DAG RDZOGS,
,ZHES PA NAS,

DNGOS GRUB MYUR DU THOB PAR 'GYUR, ,ZHES SOGS RGYA CHER GSUNGS
PAS BLO GROS DANG LDAN PAS GZAB PAR BYA'O, ,GSUM PA SNANG BRNYAN
DNGOS BZHENGS TSUL LA GSUM, BRIS SKU DANG, 'BUR SKU DANG, ZHAR
LA

DAM TSIG GI GLEGS BAM BZHENGS TSUL LO, ,DANG PO NI, RGYUD RTOG
BDUN LAS, DE NAS DPAL RDO RJE 'JIGS BYED CHEN POS GSUNGS PA'I
BRIS SKU CHO GA RAB TU BSHAD PA, DPA' BO'I RAS SAM, ZHING LA
BKAB PA'I

RAS SAM, ME TOG CAN GYI RAS SAM, RAB TU 'DZAG PA'I RAS SAM, BU
BTZAS PA'I RAS SAM, DE MA RNYED NA RAS GZHAN GANG YANG RUNG BA
BLANG LA, ZHES BRIS GZHI RGYUD NAS BSHAD PA LTA BU'AM, BLA MA
DGE BA'I BSHES

GNYEN KHYAD PAR CAN KYI PUR RAS BYUNG NA LEGS LA, GAL TE MA
RNYED NA, SBYIN BDAG GAM TSONG BA DAD PA CAN GYI LAG NAS BYUNG
BA'I RAS BZANG PO LA, GNAS CHEN BYIN RLABS CAN DANG, BLA MA DGE
BA'I BSHES GNYEN

GYI SGRUB GNAS DANG, RNAL 'BYOR BA TSAD LDAN GYI DKYIL 'KHOR
SGRUB PA'I SA DANG, SKYES BU DAM PA KHYAD PAR CAN GYI ZHABS RJES
KYI SA DANG, GZHAN YANG BKRA SHIS SHING BYIN CHAGS PA'I SA SNA
GANG RNYED SA DKAR DANG
@006A *, ,BSRES PA LA MI RUS KYI PHYI MA ZHIB MO CUNG ZAD KYANG
BSRES TE, ZLA BA GANG YANG RUNG BA'I MAR NGO'I CU BZHI SOGS GZA'
SKAR BZANG PO'I NYIN RAS LA 'DUL SBYONG LEGS PAR BYA'O, ,DE NAS

GA BUR TZANDAN GUR GUM SOGS DRI BZANG DANG, BDUD RTZI RIL BU,
DAM PA TSAD LDAN GYI SHANGS KHRAG ,GZHAN YANG DAM RDZAS BYIN CAN
GANG 'OS RNAMS SNAG TSA DANG TSON LA BSRES SHING SGRUB NA SKYES
BU'I THOD PA'I TSON

RKONG DU BLUGS, SHI SKRA'I PIR RAM, DE'I SKRA NYAG BSRES PA'I
PIR GYIS KYANG RUNG GSUNGS, BRIS 'BUR GYI SKU GANG BZHENGS KYANG
SKU RGYU DANG TSON DANG THIG SKUD LAG CHA SOGS BYIN GYIS BRLABS
NA LEGS, RJE THAMS

CAD MKHYEN PAS BDE MCHOG BSKYED RIM 'DOD 'JOR BRIS SKU BZHENGS
NA'ANG THIG TSON BYIN GYIS BRLABS PA DANG THIG BSHAD TSOD BZHIN
BTAB NA KHYAD CHE LA ZHES GSUNGS MOD DENG SANG DE 'DRA'I PHYAG
LEN DE RNA BAR

SON PA'ANG SHIN TU DKA' BAS RE ZHIG BTANG SNYOMS SU BZHAG ,DE
LTAR BYED PAR 'DOD NA DAM PA GZHAN GYI GSUNG LAS SHES PAR BYA'O,
,SKYA RIS BTAB ZIN PA NA, SPYI BOR AOm, MGRIN PAR A'A: THUGS KAR

H'Um; LTE BAR SV'A, GSANG BAR H'A RNAMS BRIS, THUGS KA'I H'Um
YIG GI MTHAR, NYE SNYING, SNYING PO, RTZA SNGAGS KYI MJUG TU
BCOM LDAN 'DAS 'JAM DPAL GSHIN RJE GSHED KYIS BDAG CHE GE MO LA
BYIN GYIS

@006B BRLAB TU GSOL, MCHOG DANG THUN MONG GI DNGOS GRUB STZAL DU
GSOL, ZHES PA YIG MGO PHYIR BSTAN PHRENG GCIG GAM SPRUL 'KHYIL
DU RDZOGS PAR BRI, SNGAGS RNAMS NOR 'KHRUL LHAG CHAD BRIS BSUB
YIG SPUNGS MED

PAR DAG PAR BRIS LA DRI BZANG DANG BDUD RTZI KHUNGS THUB SBYAR
BAS LEGS PAR BYUGS, SBYANG KHRUS RAB GNAS MDOR BSDUS ZHIG BGYIS
LA, ME TOG 'THOR, DNGOS GZHI, RTOG BDUN LAS, DE LA CHO GA NI,

GSANG BA GNAS SU GNAS LA SHING TU MNYAM PAR BZHAG PAS BRI BAR
BYA STE, RI MO MKHAN DANG, SGRUB PA POS MTHONG BA LAS 'JIG RTEN
PA GZHAN GYIS MI MTHONG BAR BRI BAR BYA STE, ZHABS BCU DRUG PA,
PHYAG SUM

CU RTZA BZHI PA, ZHAL DGU PA, GCER BU KHA DOG NAG PO, GA-YON
BRKYANG BA, 'JIGS PA CHEN PO YANG 'JIGS PAR BYED PA'I RNAM PA
CAN, MTSAN MA GYEN DU 'GRENG BA'I RNAM PA CAN GYI THANG KA BRI
BAR BYA'O, ,ZHAL DANG

PO MA HE, RVA'I GA-YAS SU ZHAL GSUM STE, SNGON PO DANG, DMAR PO
DANG, SER PO SHIN TU KHROS PA BRI BAR BYA'O, ,GA-YON DU DKAR PO
DANG, DUD KHA DANG, NAG PO'O, ,DE GNYIS KYI DBUS SU RAB TU DMAR
BA BRI

BAR BYA, DE'I STENG DU 'JAM DPAL GYI ZHAL SER PO CUNG ZAD KHROS
PA BRI BAR BYA'O, ,PHYAG GA-YAS PA RDO RJE GRI GUG DANG, MTSON
RTZE GCIG PA DANG, GTUN SHING DANG, CHU GRI DANG, RDO RJE RTZE
GCIG PA DANG, STA

@007A *, ,RE DANG, MDUNG DANG, MDA' DANG, LCAGS KYU DANG, DBYUG
THO DANG, KHA tV'Am KA DANG, 'KHOR LO DANG, RDO RJE DANG, RDO
RJE THO BA DANG, RAL GRI DANG, CANG TE'U'O, ,PHYAG GA-YON PA NA
THOD

PA DANG, MGO BO DANG, PHUB DANG, RKANG PA DANG, ZHAGS PA DANG,
GZHU DANG, RGYU MA DANG, DRIL BU DANG, LAG PA DANG, DUR KHROD
KYI RAS DANG, SKYES BU GSAL SHING LA BTZUGS PA DANG, ME THAB
DANG,

THOD TSAL DANG, SDIG MDZUB DANG, 'PHAN RTZE GSUM PA DANG, RLUNG
GIS BSKYOD PA'I RAS SO, ,PHYAG GNYIS KYIS GLANG PO CHE'I PAGS PA
RLON PA 'DZIN PA BRI'O, ,ZHABS GA-YAS PAS MI DANG, MA HE DANG,

GLANG DANG, BONG BU DANG, RNGA MONG DANG, KHYI DANG, LUG DANG,
LCE SPYANG RNAMS SO, ,ZHABS GA-YON PAS BYA RGOD DANG, 'UG PA
DANG, BYA ROG DANG, NE TZO DANG, KHRA DANG, KHYUNG CHEN DANG, RI
SKEGS DANG,

BZHAD RNAMS SO, ,'DI LTA BUR 'DUG PA'I RDO RJE 'JIGS BYED CHEN
PO BRI PAR BYA'O, ,ZHES GSUNGS PA LTAR BRI, DE YANG ZHAL 'KHOR
TSUL NI, RTZA ZHAL NAG PO MA HE'I GDONG CAN RIL BO, DE'I STENG
SRIN

ZHAL DMAR PO KHRAG 'DZAG PA, DE STENG 'JAM DPAL GYI ZHAL SER PO
YID TZAM KHROS PA, RVA'I RTZA BA'I GA-YAS ZHAL GSUM GYI DBUS
MTHING, GA-YAS DMAR GA-YON SER, GA-YON ZHAL GSUM GYI DBUS

@007B DKAR, GA-YAS DUD KHA GA-YON NAG PO, DBU DGU GA'I LTO MGRIN
GCIG KYANG GDONG RNAMS 'BUR DU DOD PA, DBU 'OG MA BRGYAD KYI
SPYI BOR RUS PA'I 'KHOR LO RTZIBS BRGYAD PA, RTZIBS GSUM MDUN,
GSUM

RGYAB; SNYAN GNYIS KYI THAD DU RE RE STE BRGYAD YOD PA'I MTHAR
MU KHYUD KYIS BSKOR BA, MDUN GYI RTZIBS LNGA'I MU KHYUD KYI
STENG DU DE BZHIN GSHEGS PA LNGA'I NGO BOR GYUR BA'I DRAG PO'I
THOD SKAM SOR LNGA PA, LNGA'I RTZE

MOR RGYAL BA RIGS LNGA'I SKU 'BUR DU DOD PA'I MTHA' BA TRAS
BSKOR BA'I RTZE PHRAN, THOD SKAM GCIG GI KHA NAS GCIG GI KHAR
RUS PA'I DRA BA GNYIS GSHIBS SU 'PHYANG PA, THOD SKAM RNAMS KYI
KHA'I DBUS NAS

RUS PA'I DRA PHYED GSUM GSHIBS SU 'PHYANG BA'I SNE MOR NOR BU
SBOM PO GSER GYIS BSDAM PA, RNGA YAB NOR BU'I YU BA CAN DANG,
DRIL CHUNG SPEL MAR 'PHYANG BA'I SNE MO SPYAN DBUS MA'I THAD
TZAM DU SLEB PA,

'KHOR LO'I LTE BAR RDO RJE SNGON PO RTZE LNGA PA PHYED PA'I TOG
DANG, 'KHOR LO'I RTZIBS LA MA THOGS PA'I GSEB NAS DBU SKRA KHAM
SER GYEN DU GZINGS PA'I DBU SKRAS 'KHOR LO SOGS MI SGRIB PA,
'KHOR

LO SOGS KYIS DBU SKRA MI SGRIB PA GYEN BRDZES, 'JAM DPAL GYI
ZHAL GYI DBU SKRA RAL BA'I THOR COG ZUR PHUD LNGA LDAN DU BCINGS
PA'I SPYI BOR GSER GYI 'KHOR LO RTZIBS BRGYAD PA MDUN GYI RTZIBS
LNGA'I MU

@008A *, ,KHYUD KYI STENG DU DE BZHIN GSHEGS PA LNGA'I NGO BO
RIN PO CHE'I RTZE PHRAN LNGA RIN PO CHE'I SNYAN RGYAN ME TOG GI
GDENGS KA NI GZHON NU RGYAN GYIS BRGYAN PA'O, ,RNA BA GA-YAS
GA-YON GNYIS SU RUS

PA'I 'KHOR LO'I SNYE MO RA RUS PA'I DRA PHYED GSUM GSHIBS SU
'PHYANG BA'I SNYAN RGYAN RTZA ZHAL GYI RNA BAR BKON PA'AM SRIN
ZHAL GYI RNA RGYAN MAR 'ONG BA GANG BDE BYED GSUNGS, MGUL GYI
MDUN DU RUS PA'I

'KHOR LO RTZIBS BCU DRUG PA, DPUNG MGO GA-YAS GA-YON RGYAB BCAS
LA RTZIBS BCU DRUG PA'AM BRGYAD PA RE RE, 'KHOR LO'I MTSAMS
RNAMS LA RUS PA'I DRA BA LNGA GSHIBS SAM BDUN GSHIBS KU RU

KHAR BTANG BA, 'KHOR LO'I THAD DU PHYED GSUM GSHIBS 'PHYANG BA,
SNYING GA'I THAD KYI RGYAB MDUN GNYIS SU 'KHOR LO RTZIBS BRGYAD
PA RE RE YOD PA NAS RUS PA'I DRA BA GNYIS GSHIBS SU DPUNG MGO
GA-YAS GA-YON

MCHAN 'OG GA-YAS GA-YON DU BTANG BA SNE MO RGYAB MDUN GYI 'KHOR
LO LA BTAGS PA'I SE RAL KHA DANG, LTE BA'I THAD DU 'KHOR LO
RTZIBS DRUG CU RE BZHI BA'AM RDO RJE GA-YAS GA-YON RGYAB BCAS SU
NGES MED RE YOD PA

NAS RUS PA'I DRA PA GNYIS GSHIBS SAM, GSUM, YANG NA BRGYAD
GSHIBS SAM BCU DRUG KU RU KHAR BTANG BA'I RDO RJE SKA RAGS LAS
DRA BA LNGA, DRA PHYED BCU GSUM MAM BCO BRGYAD NYI LE YOD PA'I
SNE MO NYI GDAN

@008B NAM BYIN PA LA THUG PA'I SKA RAGS SAM 'OG PAGS, PHYAG
ZHABS KYI 'KHRIG MA'I RGYAB MDUN GNYIS SU 'KHOR LO RE RE, RUS
PA'I DRA BA GNYIS GSHIBS KU RU KHAR BTANG BA'I 'KHOR LO'I THAD
NAS RUS PA'I DRA PHYED

GSUM GSHIBS KHA YAR BLTAS NAS 'PHYANG BA'I PHYAG GDUB ZHABS
GDUB, DPUNG RGYAN NI DPUNG BA'I THAD DANG, TSIG RGYAN NI GRU MO
DANG, PUS MO'I THAD NAS SNGAR BZHIN BRGYAN PA YIN NO, ,DO SHAL
NI, MGUL

NAS ZHABS KYI LONG BU'I THAD DU SLEB PA'I MI'I RGYU MA LA BRGYUS
PA'I MI MGO RLON PA LNGA BCU'I DO SHAL 'PHYANG BA'O, ,SPRUL NAG
GI RGYAN YANG SE RAL KHA GA-YAS GA-YON DANG MTSUNGS SHING, ZHAL
GZHAN RNAMS KYI DBU

SKRA GYEN BRDZES SO, ,PHYAG GYES TSUL NI, DPUNG MGO GA-YAS
GA-YON GYI RUS PA DKAR YOL KHA RE RE NANG DU GA-YAS GA-YON PHYAG
BCU BDUN GYI TSIGS MGO RNAMS TSUD PA, DE'I PHYAG STENG MA GNYIS
KYIS GLANG PAGS

'DZIN PA, DE'I MTSAN 'OG NAS MDUN PHYAG BRGYAD DANG, RGYAB PHYAG
BRGYAD MTHAR CHAGS SU BSGRIGS PA MDUN PHYAG STENG MA GNYIS KYIS
GRI THOD 'DZIN PAS 'KHYUD TSUL MDZAD PA'O, ,PHYAG MTSAN GZHAN
RNAMS GO

SLA ZHING, BHI DHI P'A LA NI RTZA BA LCAGS MDUNG NANG DU RMA
BYA'I SGRO 'KHOR BTZUGS PA, KA NA YA NI, MDUNG PHYED PA ZHAGS PA
BTAGS PA'I ZHAGS MDUNG, GTUN SHING NI, 'BRAS BRDUNG BYED KYI
GTUN SHING RKED PA

@009A *, ,PHRA LA MGO MJUG SBOM PA, CHU GRI NI, NYA'I LTO BA
DRAL BYED KYI GRI 'KHYOG ,KHA tV'Am KA NI, SMAD RDO RJE RTZE
GCIG PA YU BA BRGYAD PHYOGS STOD DU BUM PA SNA TSOGS RDO RJE, MI
MGO RLON PA SNYID PA

SKAM PO RTZE MOR RDO RJE RTZE LNGA RIL POS MTSAN PA, PHYAG MTSAN
'KHOR LO NI, MTSON CHA'I 'KHOR LO 'PHANG BYED, RDO RJE THO BA
NI, YU BA'I RTZE MO DANG THO BA'I MGO LA RDO RJE CAN, TSANGS MGO
NI, SER PO GDONG BZHI

PA; DUR KHROD KYI RAS NI RO RAS, ME THAB NI, THAB GRU GSUM NANG
NAS ME 'BAR BA, THOD TSAL NI, MI MGO RLON PA'I YA THOD SKRA DANG
BCAS PA, SDIGS MDZUB NI, MI'I LAG PA SDIGS MDZUB CAN, 'PHAN RTZE

GSUM PA NI, RIN PO CHE YU BA LA BTAGS PA'I NGAR LCE GSUM YOD
PA'I 'PHAN, RLUNG RAS NI, RLUNG LA 'PHYAR BA'I RAS RLUNG LHA'I
RGYAL MTSAN LTA BU'O, ,ZHABS KYI 'KHOR TSUL NI, GA-YAS GA-YON
GYI DPYI'I

RUS PA DKAR YOL KHA RE RE NANG DU GA-YAS GA-YON GYI ZHABS BRGYAD
KYI TSIGS MGO TSUD PA, DE YANG MDUN NAS BRTZAMS TE DANG PO
BRGYAD MTHAR CHAGS SU BSGRIGS PA ZHABS 'OG GI SROG CHAGS GZHAN
RNAMS GO

SLA ZHING, BYA CHEN PO 'O LA BA NI, 'OS SE LE, KHRA NI, BONG
KHRA ZHES YONGS GRAGS DANG MI 'DRA BA ZHIG YIN, KHYIM BYA ZHES
PA BYA PHOR GRAGS PA 'DI MA YIN PAS BOD PAS ME NA: ZER BA MCHU
SER BA, SH'A'I RKE SKOR

@009B DANG SER CAN MI SKAD SMRA BA SKYUNG KA'I TSOD TZAM DENG
SANG BDAN MANG, BZHAD NI, SPU MDOG DKAR ZHING MCHU LEB LA SER BA
LUG GI BONG TSOD TZAM MGUL BA KHRA BOR SNANG BA ZHIG GO ,TSANGS
GDONG BZHI PA DANG, GHDONG DRUG GNYIS NI, 'KHOR ZHAL CAN

YIN NO, ,PHYAG ZHABS THAMS CAD LA RDO RJE SEN MO BYA'I MCHU LTAR
GUG PA, GA-YAS PHYAG MTSAN DANG BCAS PA'I SDIG MDZUB THUR DU
GDENGS PA, GA-YON PHYAG MTSAN DANG BCAS PA'I SDIG MDZUB GYEN DU
CUNG ZAD GDENGS PA'O, ,ZLA BA NYI MA SNA

TSOGS PADMA'I GDAN DANG YE SHES KYI ME DPUNG SKU MDOG DANG MI
BZLOS PA'I CHED KHA DOG SNA TSOGS KYI MDANGS DANG LDAN PA BRI,
DENG SANG GI BRIS THANG LA YID BRTAN CHER MI SNANG NGO, ,STENG
GI CHAR 'OS PHYOGS SU YE SHES KYI MKHA' 'GRO MA SKU MDOG

MTHING NAG KHRO 'DZUM SGEG PA'I NYAMS CAN SPYAN GSUM PA, PHYAG
GNYIS KYIS THUGS KAR GRI THOD BSNAMS PA, DAR GYI GA SHA DANG,
STAG PAGS KYI SHAM THABS GSOL BA, RAL BA'I THOR COG CAN, SKU LA
RUS PA'I RGYAN DANG, ZHABS GNYIS

RDO RJE SKYIL KRUNG GIS BZHUGS PA, GRUB CHEN L'A LI TA BADZRA
NI, ZHAL 'DZUM SGEG PA'I NYAMS CAN, RGYA DANG SMAR CUNG ZAD YOD
PA, RAL BA'I THOR COG GI RTZER RIN PO CHE'I RTZE RGYAN DANG
DPRAL BAR THOD SKAM GYIS BRGYAN PA, SNYAN RGYAN SOGS RUS PA'I
RGYAN

DRUG DANG, SKU STOD LA DAR DPYANGS DANG, SKU SMAD LA DAR GYI
AANG RAG CAN, PHYAG GA-YAS THOD PA'I dA MA RU GYEN DU BTEGS NAS
'KHROL BA, GA-YON BDUD RTZIS BKANG BA'I K'A PA LA BRLA GA-YON LA
BRTEN NAS 'DZIN PA, ZHABS GA-YAS NANG DU

@010A *, ,BSKUMS SHING GA-YON PHYIR CUNG ZAD BRKYANG BA PHYED
SKYIL GYI TSUL DU BZHUGS PA GRUB CHEN GYI RNAM PA CAN NO, ,AA MO
GHA BADZRA'AM DON YOD RDO RJE CHE BA NI, RNAL 'BYOR PA'I CHA
BYAD CAN, PHYAG GA-YAS CUNG ZAD BRKYANG TSUL

KYIS BUM PA DANG, GA-YON MNYAM BZHAG GI STENG NA THOD PA BSNAMS
PA, DAR DMAR PO'I SHAM THABS DANG SGOM THAG 'CHING BA, ZHABS RDO
RJE SKYIL KRUNG GIS BZHUGS PA, YE SHES 'BYUNG NAS SBAS PA NI,
RNAL 'BYOR PA'I

CHA BYAD CAN, PHYAG GA-YAS RDO RJE THUGS KAR 'DZIN CING, GA-YON
DRIL BU DKUR BRTEN PA, SKU STOD LA GOS KYI GA SHA DANG, SKU SMAD
LA DAR GYI SHAM THABS GSOL BA, ZHABS GNYIS PHYED SKYIL GYI TSUL
DU BZHUGS PA'O, PADMA

BADZRA NI, CHOS GOS GSUM DANG, SHAM THABS GSOL BA, GA-YAS CHOS
'CHAD, GA-YON MNYAM BZHAG GI STENG NA GLEGS BAM BSNAMS PA, PAn
ZHVA DMAR PO CAN, ZHABS RDO RJE SKYIL KRUNG GIS BZHUGS PA, BAL
PO YE

RANG BA THUGS RJE CHEN PO LA MTSAN, D'I BAm KAR RAKshI TA DANG,
BHA RO PHYAG RTUM PAR GRAGS PA NI, DGE SBYONG GI CHA BYAD CAN,
CHOS GOS GSUM DANG PAn ZHVA DMAR PO LEB 'JOG ,PHYAG GA-YAS CHOS
'CHAD GA-YON PUS MO'I STENG

SA GNON GYI PHYAG RGYA MDZAD PA, ZHABS RDO RJE SKYIL KRUNG CAN,
RVA CHEN RDO RJE GRAGS PA NI, CHOS GOS GSUM DANG SHA 'GAG GSOL
BA, PHYAG GA-YAS RDO RJE DAR NAG CAN, GA-YON DRIL BU DKUR BRTEN
PA, PAn ZHVA DMAR PO GSOL

@010B BA; ZHABS GA-YAS BRKYANG GA-YON BSKUM PA'I TSUL DU BZHUGS
PA MDUN DU DGANG BLUGS BZHAG PA'O, ,RVA CHOS RAB NI, DBU SKRA
LCANG LO CAN SMRAR CUNG ZAD YOD PA, LVA BA DMAR PO DANG BER
SNGON GSOL BA, ZHABS SEMS DPA'I SKYIL

DKRUNG, PHYAG GNYIS KYIS SA THUR DANG SA GZHUNG BSNAMS PA'O,
,RVA YE SHES SENGGE NI, DBU SKRA LCANG LO CAN, LVA BA DKAR PO LA
DAR LJANG GU'I SKA RAGS BCINGS PA, GA-YAS CHOS 'CHAD GA-YON
MNYAM BZHAG GI STENG NA GLEGS

BAM BSNAMS PA'O, ,RVA 'BUM SENGGE NI, DAR BABS KYI NYAMS LDAN,
DBU SKRA LCANG LO CAN, LVA BA DMAR PO'I NA BZA', BER THUL GSOL
BA, PHYAG GA-YAS RDO RJE THUGS KAR BSNAMS SHING, GA-YON DRIL BU
DKUR BSTEN

PA'O; ;DPAL CHEN RGVA LO NI, BGRES NYAMS CAN, DBU SKRA SMIN MA
SMA RA DKAR PO, LVA BA DKAR PO'I STENG SKU GZAN DKAR PO GYON PA,
PHYAG GA-YAS MNYAM BZHAG GI STENG NA GLEGS PA MA, GA-YON BUS
MO'I STENG BGRANG 'PHRENG

BSNAMS PA, ZHABS LA SAG LHAM GYON PA, PHYED SKYIL GYI TSUL DU
BZHUGS PA'O, ,RONG BA SHER SENG NI, CHOS GOS RNAM GSUM GSOL
ZHING, PHYAG GA-YAS CHOS 'CHAD, GA-YON MNYAM BZHAG ,DBU ZHVA
DMAR ZLUM,

ZHABS PHYED SKYIL GYI TSUL DU BZHUGS PA'O, ,BLA MA YE SHES DPAL
PA NI, GA-YON MNYAM BZHAG GI STENG NA GLEGS BAM, GZHAN GONG DANG
'DRA, CHOS RJE DON RIN PA'AM, SHAR PHYOGS RIGS PA'I DPA' BO NI,
CHOS GOS GSUM DANG

@011A *, ,SNE RING SER PO, PHYAG GA-YAS CHOS 'CHAD, GA-YON MNYAM
BZHAG GI STENG NA LHUNG BZED BSNAMS PA, GOS BER CAN, DPUNG BA
GA-YON DU PAD SDONG GI RTZED RDO RJE DRIL BUS MTSAN PA'O, ,RJE
TZONG KHA

PA YONGS GRAGS LTAR RO, ,BA SO CHOS RGYAN NI, SKU LA CHOS GOS
GSUM DANG GOS BER CAN, PHYAG GA-YAS CUNG ZAD BRKYANGS NAS SKYABS
SBYIN GYI PHYAG RGYA DANG, GA-YON THUGS KAR CHOS 'CHAD KYI PHYAG
RGYA MDZAD

PA; DBU ZHVA MED, GRUB CHEN CHOS KYI RDO RJE NI, DBU SKRA DKAR
PO, BGRES NYAMS CAN, SNE THUNG LEB 'JOG ,PHYAG GNYIS SKU PANG DU
THAL MO BSNOL BA'I TSUL DU BZHUGS PA'O, ,DPEN SA PA RGYAL BA BLO
BZANG

DON GRUB NI, ZHI 'DUL GYI NYAMS CAN, PHYAG GA-YAS SKYABS SBYIN
DANG, GA-YON MNYAM BZHAG GI STENG NA GLEGS BAM BSNAMS PA, DBU LA
SNE RING LEB 'JOG ,MKHAS GRUB SANGS RGYAS YE SHES NI, SKU LA

CHOS GOS GSUM DANG, GOS BER GSOL BA, DBU LA PAn ZHVA SNE RING,
PHYAG GNYIS THAL MO BSNOL BA'I TSUL DU BZHUGS PA, PAn CHEN BLO
BZANG CHOS RGYAN NI, SKU 'GRES NYAMS DANG PHYAG GA-YAS CHOS
'CHAD,

GA-YON MNYAM BZHAG GI STENG NA GLEGS BAM MAM, YANG NA PHYAG
GNYIS MNYAM BZHAG GI STENG NA LHUNG BZED BSNAMS PA, PAn CHEN
SGOM ZHVA ZHES RTZEGS MA CAN DANG, CHOS GOS RNAM GSUM BER ZLAM
SER PO

@011B GSOL BA'O, ,RJE SANGS RGYAS BKRA SHIS NI, SKU LA CHOS GOS
GSUM LDAN, PHYAG GNYIS KYIS RDOR DRIL BA BSNAMS PA, DBU ZHVA
MED, RJE NGAG DBANG BLO BZANG MTSAN CAN NI, SKU LA CHOS GOS GSUM
DANG GOS BER SNE RING,

PHYAG GA-YAS CHOS 'CHAD, GA-YON MNYAM BZHAG GI STENG NA GLEGS
BAM CAN, KHRI CHEN NGAG DBANG BLO GROS NI, CHOS GOS GSUM DANG
SKU BER SNE RING, PHYAG GA-YAS dA MA RU DANG, GA-YON DRIL BU
BSNAMS PA'O, ,'JAM

BZHAD NGAG DBANG BRTZON 'GRUS NI, CHOS GOS GSUM DANG, GOS BER,
DBU LA PAn ZHVA SNE RING, PHYAG GA-YAS GLEGS RAL GYIS MTSAN PA'I
PADMA'I SDONG PO THUGS KAR 'DZIN PA, GA-YON MNYAM BZHAG GI STENG
NA TSE BUM BSNAMS

PA'O; ;MKHAN CHEN SANGS RGYAS RDO RJE NI, CHOS GOS GSUM SKU LA
GSOL BA, PHYAG GA-YAS SKYABS SBYIN GYI PHYAG RGYAS RDO RJE THUGS
KAR 'DZIN CING, GA-YON DRIL BU DKUR BRTEN PA'O, ,KUN MKHYEN
'JIGS MED DBANG PO NI, SKU

LA CHOS GOS RNAM GSUM GSOL BA, GOS BER, SNE RING CAN, PHYAG
GA-YAS RAL GRIS MTSAN PA'I PADMA'I SDONG BU THUGS KAR 'DZIN
CING, GA-YON MNYAM BZHAG GI STENG NA GLEGS BAM BSNAMS PA, GUNG
THANG BA KHRI CHEN BSTAN PA'I

SGRON ME NI, SKU GZHON NYAMS CAN, SPYAN 'BUR TSUGS SU GZIGS PA,
CHOS GOS GSUM DANG GOS BER SNE RING GSOL BA, PHYAG GA-YAS CHOS
'CHAD, GA-YON PUS MO'I STENG NA SKYABS SBYIN GYI PHYAG RGYA
MDZAD PA, SKU PANG

@012A *, ,DU GLEGS BAM BZHAG PA'O, ,GSANG BDAG SDE KHRI 'JAM
DBYANGS THUB BSTAN NYI MA NI, SKU BGRES TSUL CAN, GOS BER, SNE
RING GSOL ZHING, PHYAG GNYIS KYIS RDOR DRIL BSNAMS PA'O, ,AA

MCHOG SPRUL SKU BSTAN PA'I RGYAL MTSAN NI, SKU LA CHOS GOS GSUM
DANG BER ZLA MA SNE RING GSOL BA, GA-YAS CHOS 'CHAD, GA-YON
MNYAM BZHAG GI STENG NA GLEGS BAM BSNAMS PA'O, ,GRUB CHEN RTZI
BZHAG BSTAN PA'I

RGYAL MTSAN NI, SKU LA CHOS GOS GSUM DANG, DBU LA RTZE ZHVA LEB
'JOG TU GSOL BA, PHYAG GNYIS KYIS BGRO GLENG GTONG BA'I NYAMS
CAN, ZHABS GA-YAS BSKUM GA-YON BRKYANG GI TSUL DU BZHUGS PA'O,
,KHYAB

BDAG SHING BZA' RDO RJE 'CHANG NI, CHOS GOS GSUM DANG, SKU BER
GSOL BA, PHYAG GA-YAS CHOS 'CHAD KYI PHYAG RGYA DANG BCAS
PADMA'I YU BA BSNAMS PA, PADMA'I STENG NA SNYAN THAD DU GLEGS
RAL GYIS MTSAN PA,

GA-YON MNYAM BZHAG GI STENG NA TSE BUM KHA RGYAN GYIS MDZES PA
BSNAMS PA, ZHABS RDO RJE SKYIL KRUNG GIS BZHUGS PA'O, ,DE'I BKA'
'BANGS CHOS KYI RDO RJE NI, DAR YOL SMA RA CUNG ZAD CAN, CHOS
GOS GSUM DANG GOS

BER LHUG PAR GSOL BA, DBU LA PAn CHEN SGOM ZHVAS MDZES PA,
GA-YAS RDO RJE DANG GA-YON DRIL BU DA KUR BRTEN PA, ZHABS RDO
RJE SKYIL KRUNG GIS BZHUGS PA'O, ,BLA MA BRGYUD PA'I MNGON RTOGS
'DI RNAMS RVA RGYA'I

@012B BAR MA'I NANG GSAL 'GA' DANG NGOS KYI THOB PA'I BRGYUD
LUGS GCIG LTAR DANG, BRIS THANG KHUNGS MA RNAMS DANG SGO BSTUN
BLA MA KHA SHAS MNGON RTOGS CHER MI GSAL BA RNAMS SO SO'I RNAM
THAR GYI BABS DANG BSTUN NAS BRI

DGOS PAR RJE DHARMA BADZRA GYI GSUNG BZHIN BKOD PA'O, ,'OG TU
BKA' SDOD CHOS RGYAL PHYI NANG GSUM MAM PHYI SGRUB RDO RJE 'JIGS
BYED KYIS DAM LA BTAGS PAR GRAGS PA'I BKA' SDOD YIN PAS SKABS
DANG 'BREL LA, GZHAN

CHOS BRGYUD MI GCIG PA'I BSRUNG MA JIG RTEN PA'I RNAM PA CAN SNA
TSOGS NI BRIS PAR MI BYA'O, ,GRUB NA RTOG BDUN LAS GSUNGS PA
LTAR, DE'I PHYI ROL TU DUR KHROD CHEN PO YANG BRI STE, 'JIGS PA
CHEN POR BYED PA'I GNOD

SBYIN DANG, SRIN PO DANG, ZHING SKYONG DANG, RO LANGS DANG LDAN
PA, SKYES BU MDUNG RTZER BTZUGS PA'I GZUGS DER BSTAN PAR BYA,
N+YA GRO TA'I SHING STENG NAS SKYES BU 'PHYANG BA BSTAN PAR BYA,
SKYES BU BSREGS PA YANG

BRI; MDUNG GIS PHUG PA YANG BRI, BYA SNA TSOGS PA DANG, BYA RGOD
DANG, BYA ROG DANG, KHYI DANG, LCE SPYANG HA HA 'BYIN PA BRI,
SGRUB PA PO RNAMS KYANG BRI STE, BCOM LDAN 'DAS LA RTZE GCIG TU
BLTA BA, GCER

BU SKRA BSHIG PA, PHYAG RGYA LDAS BRGYAN PA, CANG TE'U DANG,
THOD PA DANG, KHA tV'Am GA 'DZIN PA, THOD PAS SPYI BOR BRGYAN
PA, RGOD CING DUR KHROD DER 'JUG PA BRI'O, ,ZHES GSUNGS PA LTAR
BRIS NA SHIN TU LEGS, DE

@013A *, ,LTAR LEGS PAR GRUB NAS, GZA' SKAR TSES GRANGS BZANG PO
LA SPYAN DBYE BYA'O, ,DE NAS BZO BO YON GYIS MNYES PAR BYED PA
GAL CHE STE, RAB GNAS KYI RGYUD LAS, BZO BO MA MNYES PA'I LHA LA
YE

SHES PA MI 'JUG STE, RAB GNAS KYI THOG MAR BZO BO MNYES PAR
BYA'O, ,ZHES GSUNGS, DE NAS RGYUD LAS, GANG DU SKU GZUGS RDZOGS
PA LA, ,BYIN MA BRLABS PAR RING GNAS NA, ,DE LA BKRA MI SHIS
'BYUNG ZHING, ,

DE SRID MCHOD PAR DE MI 'OS, ,ZHES GSUNGS PAS BZHENGS GRUB MA
THAG RAB TU GNAS PA RGYAS PAR BYAS TE, YE SHES PA BSTIM PA BRGYA
RTZA LA SOGS PA BYAS, TSOGS KYI 'KHOR LO DANG, MCHOD PA SNA
TSOGS PAS MCHOD

PAR BYA STE, MNGON BRJOD BLA MA LAS, RAB TU GNAS PA'I DUS DAG
TU, ,GNYIS 'GYUR TSOGS KYIS SPEL BA STE, ,GDU BU DANG NI RKANG
PA DANG, ,DPUNG RGYAN GOS KYIS BYE BRAG DANG, ,SOR GDUB DANG NI
MCHOD PHYIR THOG ,

RKANG RGYAN DANG NI THOD PA DANG, ,GDUGS DANG RNGA YAB DE BZHIN
TE, ,SNA TSOGS SKYE RGU SBYIN ZHES 'BUL, ,SNA TSOGS DPA' BO
MCHOG DAM PA, ,MYOS BYED BTUNG BA'I BYE BRAG DANG, ,ZHES PA NAS,
BZA' BA'I MCHOD PA

DAG GIS MCHOD, ,CES GSUNGS SO, ,GNYIS PA 'BUR SKU BZHENGS TSUL
NI, MNGON BRJOD BLA MA LAS, DUNG CHEN DAG NI KHO NA LAS, ,MKHAS
PA'I GZUGS NI SGRUB BYA STE, ,ZHES PA NAS, DPA' BO'I LAS

@013B KYIS BSGRUB PA STE, ,BLA MA YI NI GO 'PHANG 'GRUB, ,CES
MCHOG SGRUB PA'I CHED DU BZHENGS NA MI'I THOD PA LA BZHENGS DGOS
PAR GSUNGS PA DANG, ,GSER DANG DNGUL LA SOGS PA DANG, ,ZHES PA
NAS, DNGOS GRUB

MCHOG GI KHYAD PAR YIN, ,ZHES DNGOS GRUB MCHOG 'DOD NA GSER
DNGUL ZANGS SHEL THANG SHING RDO RJE PHA LAM RNAMS KYIS BZHENGS,
,TZANDAN DANG NI THANG SHING DANG, ,ZHES PA NAS, GRUB PA YI NI
DNGOS GRUB 'GYUR, ,ZHES

GRUB PA CHEN PO BRGYAD RNYED PAR 'DOD NA, TZANDAN DKAR DMAR
THANG SHING TZAM PA KA AA SHVA KA STE MYANG NA MED PA'I SHING,
SHRI BRIKshA STE DPAL GYI SHING, AA KA RU STAR KA 'O MA SHING
STAG PA'I SHING RNAMS LAS SKU BRNYAN BYA BAR GSUNGS

SHING; GZHAN YANG LAS GANG DANG GANG SGRUB PA LA DE DANG DE'I
DMIGS BSAL GYI SKU RGYU'I RNAM GRANGS MANG PO ZHIG GSUNGS PAS
NA, DMIGS BSAL YOD NA DE LA BSNGAGS PA'I SKU RGYU LAS BYA ZHING,
MED NA ZANGS

DPA' KHAR BA SHING SA RDO SOGS RGYU PHAL BAS KYANG BZHENGS RUNG
BAS, DE YANG 'JIM SKU LTA BU LA MTSON NA, BRIS SKU'I SKABS SU
BSHAD PA'I RAS 'DUL LA BSHAD PA'I RDZAS RNAMS DANG, RIN CHEN
PHYE MA, DAM PA KHYAD

PAR CAN RNAMS KYI DBU LO GDUNG RUS NA BZA' SOGS KYIS MTSON BYIN
RTEN BSRE BSLAD MED PA GANG 'DZOM DRI BZANG SNA TSOGS DANG SA
BZANG PO TSAGS LA BTZAG PA LA BSRES TE LEGS PAR BTAGS PA RTZA
SNGAGS LAS SNGAGS

@014A *, ,NYE SNYING MANG DU BZLAS PA'I DRI BZANG GI CHUS SPRUS
DBANG LAG SOGS DAM RTZI LEGS PAR BTANG, DE NAS 'JIM PA DANG BZO
BO'I LAG CHA SOGS BYIN GYIS RLABS DANG CHA TSAD DANG LDAN PAR
BYA BA

RNAMS GONG SMOS DANG GZHAN LAS BYUNG BA LTAR BYA ZHING, GZUNGS
GZHUG GI SKOR YANG, DBU GZUNGS LA 'JIGS BYED BLA MA BRGYUD PA
RNAMS KYI MTSAN SNGAGS DANG, THUGS KAR RTZA SNGAGS, SNYING PO,
NYE SNYING

RNAMS GSER GYIS BRIS LA DAR GYI NA BZA' BKON PA DAR SKUD KYIS
BSDAMS TE BTZUGS, GZHAN GZUNGS GZHUG GI LAG LEN SPYI DANG 'DRA
ZHES GSUNGS SO, ,GSUM PA DAM TSIG GI GLEGS BAM BZHENGS TSUL NI,

KYE RDO RJE'I RGYUD LAS, GLEGS BAM NGA YIS BSHAD BYA YI, ,LHA MO
SKAL BA CHEN PO NYON, ,SBRANG CHEN SNAG TSA BYAS NAS NI, ,MI YI
RUS PA'I SMYU GU YIS, ,GLEGS BAM SOR NI BCU GNYIS PA, ,GRO GAR
DAM TSIG

CAN GYIS 'BRI, ,ZHES GSUNGS, DE YANG 'BRI MKHAN DANG 'BRI BA'I
DUS NI BRIS SKU DANG 'DRA LA, SNAG TSA NI MI YI TSIL GYI MAR ME
SBAR BA'I STENG DU THOD PA KHA SBUB TU BZHAG PA'I NGOS CHAGS
PA'I DUD PA BLANGS TE

LEGS PAR BTUL BA LA, RGYA SKEGS DANG AA RU RA'I KHU BA SBYAR BA
LA SBRANG CHEN DU GSUNGS SHING, BRIS SKU'I SKABS LTAR 'DIR YANG
SKYES PA GRIR SHI'I THOD PA RAB, MA RNYED NA RANG SHI'I THOD PAR
SNA TSA BLUGS LA SBYIN

@014B DANG SBYAR NAS LAS SU RUNG BAR BYED, THOD PA'I SNOD DU
BYED PA'ANG K'A PA LA ZHES PA BDE BA SKYONG BA'I DON YIN PHYIR
BDE STONG GNYIS MED KYI YE SHES RANG RGYUD LA SKYE BA'I RTEN
'BREL YOD PAR GSUNGS, BRI BZHI'I SHOG GU SO RAB CU

GNYIS PA STE, RTEN 'BREL BCU GNYIS GNAS SU DAG NAS BDEN STONG
RNAM PA BCU GNYIS KYI NGO BOR MNGON PAR BYANG CHUB PA'I RGYUD
SMIN BYED KYI CHED DU DANG, BZHENGS TSAD RGYUD LAS MA GSAL KYANG
PHYAG LEN LA SOR BZHI PA

MDZAD, DGA' BZHI'I YE SHES STONG BZHI'I NGO BOR SHAR NAS MA DAG
PA'I THIG LE BZHI SGRIB BRAL DU BYAS PA LAS 'BRAS BU SKU BZHI
'GRUB PA'I MTSON BYED DO CES GSUNGS, YIG MKHAN SOGS RAB TU GNAS
PAR SPRON RJE 'DUL

'DZIN PA'I GSUNG DU BLTA'O, ,DE NAS BRIS MKHAN GYIS BDUD RTZI
RIL BUS KHA DAG PAR BYAS NAS MI RUS KYI SMYU GU THOGS TE LHA'I
NGA RGYAL DANG LDAN PAS BRIS BSUB LHAG CHAD SDEBS SKYON YIG
SPUNGS SOGS MED PAR DBU CHEN

GZAB CHUNG GI RNAM PAR SHIN TU RUNG BAR BRI, GRUB ZIN PA DANG
DPE RAS BZANG POS DRIL, TZANDAN GYI GLEGS SHING, SKU RAGS GDONG
'DZER SOGS PHUN SUM TSOGS PAR BGYIS LA PHYI NAS DAR SNGON POS
DRIL, RAB GNAS

LEGS PAR BYA'O, ,RGYUD LAS, GLEGS BAM LAM GYI SPYOD YUL DU,
,SKRA DANG MCHEN KHUNG NYID DU SBA, ,ZHES RNAL 'BYOR PA RAL BA
CAN YIN NA THOR COG GI GSEB DANG, MIN NA MCHAN KHUNG DU GDAGS LA
DE YANG SKYES PA YIN

@015A *, ,PA YIN NA MCHAN KHUNG GA-YON, BUD MED YIN NA GA-YAS SU
GDAGS PAR BYA'O, ,'JIGS BYED KYI RGYUD RTOG BDUN, RTOG GSUM,
DNGOS GRUB 'BYUNG BA'I RGYUD SOGS RANG GANG MOS BSAM

KA GLEGS BAM DU BZHENGS NA LEGS SHING, DER MA ZAD RANG GI RTZA
BA'I BLA MA DANG DAM PA GONG MA RNAMS KYIS MDZAD PA'I YIG SNA
RNAMS KYANG BSHAD MA THAG PA'I CHOG LTAR BZHENGS NAS DAM TSIG GI
RTEN DU BZUNG NA SHIN

TU PHUN SUM TSOGS PAR 'GYUR RO, ,DE LTA BU'I DAM TSIG GI RTEN DU
BZHENGS PA'I BRIS 'BUR GYI SKU DANG RGYUD KYI GLEGS BAM DANG DER
MA ZAD RDOR DRIL BGRANG PHRENG SOGS DAM TSIG GI RDZAS THUN MONG
MA YIN PA RNAMS

SNOD MIN LA GSANG ZHING SBA BAR BYA DGOS TE, BDE MCHOG RTZA
RGYUD LAS, DPA' BO'I DBANG PHYUG MI BRI ZHING, ,RNAM PA KUN TU
SBA BAR BYA, ,ZHES SO, ,BRIS SKU SOGS SNOD MIN LA BSTAN NA DNGOS
GRUB RING BAR GSUNG

STE; GLEGS BAM DANG NI BRIS SKU NYID, ,GAL TE SKAL MED MTHONG
GYUR NA, ,SKYE BA 'DIR NI 'GRUB MI 'GYUR, ,'JIG RTEN PHA ROL
SPYOD YUL MIN, ,ZHES DANG, SBAS DON KUN GSAL LAS, BRIS SKU SNOD
MIN LA

STON PA SOGS KYIS KYANG DNGOS GRUB CHES RING DU BYED DO, ,CES
GSUNGS SO, SKU BRNYAN BZHENGS PA'I PHAN YON NI, DAM CHOS PAD
DKAR LAS, SKYES BU DAG GAM 'ON TE GZHON NU'ANG RUNG, ,GANG DAG
LA LAS DE NI

@015B SLOB PA'I TSE, ,RTZIGS NGOS SEN MO'I SHING BUS GZUGS BRIS
NA, ,DE DAG THAMS CAD BYANG CHUB THOB GYUR TE, ,CES SO, RAS BRIS
BZHENGS PAR BSKUL BA DANG RJES SU YI RANGS BYED PA RNAMS KYANG
DON CHEN POR GSUNGS TE,

'JAM DPAL RTZA RGYUD LAS, RAS RIS 'DI NI MTHU CHE LA, ,DON DU
GNYER DANG BSKUL BAS NI, ,MYUR DU SKYE BA DON YOD THOB, ,RJES SU
YI RANGS DE BZHIN NO, ,ZHES GSUNGS, RAS BRIS KYI RTEN BZHENGS
NAS, DE'I MDUN

DU SNGAGS GANG GRUB PA RNAMS 'GRUB PAR GSUNGS TE, RI MO 'DI NI
MDUN BZHAG NA, ,SNGAGS RNAMS MA LUS 'GRUB PAR 'GYUR, ,ZHES DANG,
RTOG BDUN LAS, 'DI NI GSANG BA'I BRIS SKU STE, GNAS GCIG TU LEGS

PAR BZHAG LA, SHA CHEN GYI SPOS DBUL, DE'I MDUN DU DUNG CHEN GYI
'PHRENG BAS BZLAS PA BYA, SNGAGS PA MNYAM PAR BZHAG PAS DUS GSUM
DU 'BAD PAS BRI SKU BSRUNG NGO, ,GZHAN GANG DU'ANG MI GZHAG GO
,GZHAN GANG GI MDUN

DU YANG MI DGRAM MO, ,LDAG PA DANG, BTUNG BA DANG, BZA' BA DANG,
STON MO NI SHA CHEN RTAG TU MTSAN MO BZA' 'O, ,GAL TE MCHOG GI
DNGOS GRUB 'DOD NA, DUS GSUM DU RNAM PAR SNANG MDZAD DANG, KHRAG
GI SPOS BRIS SKU'I

MDUN DU DBUL LO, ,ZHES GSUNGS SO, ,GLEGS BAM BZHENGS PA'I PHAN
YON KYANG, SDOM 'BYUNG LAS, HE RU KA DPAL MNGON BRJOD RGYUD,
,KLOG GAM 'CHANG NGAM BRIS PAS NI, ,DNGOS GRUB RDZU 'PHRUL SKAL
BZANG DANG, ,

@016A *, ,BYANG CHUB SEMS DPA' THOB PAR 'GYUR, ,ZHES SOGS MDO
RGYUD MANG PO LAS RGYA CHER GSUNGS SO, ,'DIR SMRAS PA, AA HO:
SNGON BYON MKHAS GRUB KUN GYI DGONGS PA'I MTSO, ,BLO RTZE'I SA
'DZIN DBANG POS

BSRUBS LAS THON, ,BRIS SKU BZHENGS TSUL LEGS BSHAD 'OD PO CHE,
,SKAL BZANG CHU SKYES GNYEN DU DENG 'DIR SHAR, ,DENG DUS SBYIN
BDAG GLA THANG CHUNG BA DANG, ,BZO BO KHA MED MIG MED NOR LA
RNGAMS, ,CHA TSAD GZHUNG LAM

SBYANGS LAG SHES KYIS, ,MGO BO BSKOR LA 'BAD MTHONG YI RE MUG
,'DI LAS 'ONGS PA'I DGE TSOGS NYAL 'GRO'I RGYUN, ,ZLA LTAR DKAR
BA GANG ZHIG BSAGS PA DES, ,RIM GNYIS LAM GYIS BGROD PA MTHAR
PHYIN NAS, ,KUN

MKHYEN YE SHES RGYA MTSOR 'JUG GYUR CIG , (,,CES BRIS SKU
BZHENGS TSUL NGO MTSAR MTHONG BA DON LDAN ZHES BYA BA 'DI YANG
LUGS ZUNG SHES BA'I GNAS LA MKHYEN DPYOD MKHA' LTAR YANGS PA
GSER TOG PHYAG MDZOD CHEN MO CHOS RJE NGAG DBANG RGYA MTSO LAGS
NAS LO

'GAR RDO RJE 'JIGS BYED KYI BLA BRGYUD KYI MNGON RTOGS BRIS TSUL
ZHIG BGYID DGOS ZHES GSUNGS NAN MDZAD MOD, PHRAN LE LO'I NGANG
DU DPAR LUS SHING, DE BSAM TSE RDO RJE 'JIGS BYED BRI SKU
BZHENGS TSUL DANG BLA RABS RNAMS DANG RGYUD KYI GLEGS BAM
BZHENGS TSUL

BCAS PHYOGS GCIG TU BKOD ZHIG MA MTHONG PAS DAM PA GONG MA RNAMS
KYI GSUNG LAS BTUS TE PHYOGS BSGRIGS BYAS PA LA 'GAL BA MED DAM
SNYAM NAS PHYOGS GCIG TU BKOD PA PO, RGYAL KHAMS MYUL BA'I
SBRANG BA NA CHOS KYI RDO RJES SUG LAS SU BGYIS PA'O, ,'DI LA

@016B 'GAL 'KHRUL NOR GSUM YOD NA DAM CAN CHOS KYI RGYAL PO DANG
YE SHES KYI SPYAN DANG LDAN PA RNAMS LA BZOD PAR GSOL LO,,
,,SARBA MANGGA LAm,,