*, ,RDO RJE DBYINGS KYI SA CHOG GI ZIN BRIS RJE NYID KYIS
GNANG BA BZHUGS, ,

@001A #, ,ZHI BA'I GSOL GDAB SO SOR BYED PA LA RGYAS PA LA
SHAR NAS BRTZAMS TE, CIG CAR DU MCHOD PA BSANG SBYANG BYIN
DBAB, DE NAS PHYOGS BZHI NAS RIM BZHIN STONG GSUM MA, PHYI
SGEG ,

NANG SGEG ,MTSAN BRGYAS BSTOD PA NA, DBYANGS SO SOR BYA, PHYAG
RGYA DANG DRIL STABS THUN MONG DU BYA, DE MA GRUB NA SHAR NAS
NYER SPYOD DANG SGEG SOGS BRGYAD BYA, ,BSTOD PA ZIN PA DANG
MAndAL BSHAM, DE NAS LANGS

TE DBUL, BDAG GZHAN NAS BZHES SU GSOL GYI BAR BRJOD, RIGS
BSDUS GNYIS YIN NA SGO SO SO NAS RIM PA BZHIN GSOL GDAB BYA,
GZHAN LA SGO NA GNAS PA RNAMS KYIS DUS GCIG TU LANGS NAS,

DBYANGS RKANG PA GNYIS GNYIS BYAS NAS MTHAR TSIGS BCAD THA MA
LA LAN GNYIS BYED, DE RNAMS LA DBYANGS KYI TSE RIGS LNGA'I
DRIL STABS DANG, TSIGS BCAD KYI TSE RDZOGS MTSAMS SU DRIL GSIL
RE, DBYANGS

KYI THOG MA BRTZAMS PA LA DRIL GSIL RE, MTHAR GA-YAS SNGON
'GRO'I GZHI BCA' 'JAM PO LA DRIL GSIL RE DANG BCAS PAS PUS MO
GA-YON BTZUGS NAS, GU RU SOGS BRJOD NAS BZHI GNAS DUS GCIG TU
DBUL,

@002A *, ,BLA MAS SKOR PHYOGS NAS RIM PAS LEN, DE NAS LANGS
NAS SHAR DU PHYOGS PAR LHO BYANG DU BSGRIGS TE, GA-YAS SNGON
'GRO'I GZHI BCA' 'JAM PO GAR SKOR DANG BCAS PA'I MTHAR MNYAM
PA BYAS NAS

PHYAG 'TSAL, DE NAS NGA RGYAL BZUNG BA LA RKANG PA GNYIS GNYIS
PHYOGS RE RER BYED PA LA, DANG PO RNAMS LA DRIL STABS, GNYIS
PA RNAMS LA, RDOR SEMS RIN CHEN CHOS RAB LAS RAB KYI PHYAG
CHEN 'CHA' ZHES BLA MA

BZHED, RKANG PA DANG PO GNYIS LA GA-YAS ROL DANG LAG PA RNAM
SNANG DANG, RDOR SEMS KYI PHYAG CHEN 'CHA' STA SHAR DU'O,
,GSUM PA GA-YAS ROL DANG, RDOR SEMS KYI PHYAG CHEN, BZHI PA LA
GA-YON BRKYANG DANG LAG PA H'Um

MDZAD DE LHO RU'O, ,LNGA PA LA SA GA DANG CHOS RAB KYI PHYAG
CHEN TE NUB TU'O, ,DRUG PA LA ZLUM PO DANG, RIN CHEN GYI PHYAG
CHEN TE BYANG DU'O, ,BDUN PA NI GNYIS PA LTAR DANG, BRGYAD PA
LA GA-YON BRKYANG DANG, LAG PA RDOR

SEMS KYI PHYAG TSAN TE SHAR DU BLTAS LA BYA'O, ,ZHES GZHAN DAG
ZER RO, ,DE NAS MIG RKANG BYIN GYIS BRLAB, DKYIL 'KHOR 'DEGS,
GNAS GZHI BYIN GYIS BRLAB, RDOR SEMS KYI PHYAG CHEN LA GNAS
PAS BLTA,

DE NAS RKANG PA BYIN GYIS BRLAB PA PHRENG BA LTAR BYAS NAS,
H'Um BZHI PA'I SNGAGS DANG, SNA TSOGS RDO RJE'I 'GROS KYIS
BSKOR LA, RI RAB KYI RTZE MO NAS RLUNG GI BAR SNA TSOGS RDO
RJE'I RANG BZHIN DU GYUR, ZHES BRJOD, DE NI RGYAS

@002B PA LA'ANG DGOS LA, 'BRING PO LTAR NA, DE NAS ME LTAR
'BAR BAR BSKYED, KHRO BO SPYAN 'DREN DANG, BSTOD PA LA, DKYIL
'KHOR SA GZHI MA'I DBYANGS NAS, RIM BZHIN SPYAN 'DREN DANG,
RIGS LNGA'I DRIL GSIL BYA, BSKAL PA ME LTAR LA, GDUG PA  

SGRAGS CAN GYI 'GROS BYA, DKYIL 'KHOR SA GZHI MA LA, RANG GI
DBYANGS LTAR NA, SA CHOG GAR BYA, NYI ZLA 'OD STONG MA BYED
NA, H'Um LA DRIL GSIL DANG, TSIG MGO LA'ANG DE BYA, DE NAS
'DEG 'JOG GI MTSAMS DANG BSTUN LA, RIGS LNGA'I

DRIL GSIL BYAS NAS MTHAR H'Um DANG PO GSUM LA, GA-YAS SU 'GRO
BA DANG, PHYI MA BZHI LA GA-YON DU 'GRO BA BYA, SA CHOG LTAR
GAR BYED NA, DANG POR H'Um MDZAD, DE NAS MDA' GZHU, DE NAS RAL
LCAGS, DE NAS RDOR ZHAGS BYA, RKANG PA RE RE'I

TSIG BAR SNGA MA LA MI 'DEGS PAR DBYANGS KYI 'DEGS MTSAMS LA
GA-YAS GA-YON DU GDAB BO, ,DE NAS BKA' BSGO DANG PO'I TSIG
BGEGS SKROD DANG BCAS PA BYA, DE NAS BSNUN BSREGS BCINGS GSUM
NAS, GUR GYI BAR BYA, DE NAS DKYIL 'KHOR CHO GA'I

RIM PA LTAR BSANG CHU'I BAR DU BYA STE SA CHOG GO ,BSDUS PA
NI, SPYAN 'DREN SOGS DBYANGS DANG BRAL BA'O, ,RGYAS PA NI,
'GROS KYI 'PHRO NAS, STONG GSUM MA'I NYER SPYOD, GZHI BCA' MED
PA GZHAN SGEG SOGS DANG 'DRA BA GCIG DANG, SGEG SOGS, DE

NAS RDO RJE RIGS KYI MTSAN BRGYA RTZA LA, SEMS DPA'I PHYI
'GROS DANG DBYANGS BYAS NAS BSTOD, 'DIR MCHOD SBYIN MI BYED,
GRUB NA SGO DANG DBUS KYI SLOB DPON RNAMS PHYOGS MDOG GI GOS
GYON TE, SLOB DPON RNAMS SNGA NAS KYANG DE LTAR RUNG NGO, ,DE
NAS GSOL

@003A *, ,GDAB LA, PHYOGS SO SO NAS DBYANGS RE DANG, TSIGS
BCAD MA GNYIS GNYIS BYA, DBYANGS KYI RKANG PA DANG PO GSUM LA
RIGS LNGA'I DRIL STABS, THA MA LA GAR BSKOR NAS RNAM SNANG GI
PHYAG CHEN BCA', 'DIR MAndAL

'BUL BA MED, GSOL GDAB 'OG MA LA DBYANGS 'BA' ZHIG BYED, PHYAG
RGYA SO SO DE MIN PA MI BYED, ,KHRO BO BCAS NAS ZIL GNON GYI
'GROS ZIN PA DANG, MA RUNGS PA RNAMS ZHES PA BRJOD DO, ,H'Um
BTEG PA'I TSE SNGON LA GZHI BCA' DRAG PO DRIL GSIL

DANG BCAS PAS GA-YON BRKYANG BYAS NAS, 'PHAR THEBS RE LA
SNGAGS GNYIS KUN BZANG LA GAR BSKOR NAS PHYAG CHEN 'CHA', ZHAL
BZHI PA LA SNGON LA DRIL GSIL GCIG ,RIGS LNGA'I PHYAG RGYA
'CHA' BA'I TSIG RKANG GNYIS CHEN RNAMS LA DE NYID DU BLTAS

NAS, DANG PO LA RIGS LNGA'I DRIL STABS, GNYIS PA LA GAR BSKOR
NAS PHYAG CHEN BYED DO, ,GNAS GZHI BYIN RLABS ZIN PA DANG,
RKANG PA BYIN RLABS DANG 'GROS SNGAR LTAR BYAS NAS, GZHI BCA'
DRAG PO H'Um DANG, DRIL GSIL DANG BCAS PA'I GA-YON BRKYANG
DANG H'Um MDZAD KYI PHYAG

RGYA BCAS NAS KHRO BO'I LTA BAS BLTA, KHRO BO NYER DRUG LA
SNGON LA DRIL GSIL RE, ,SNGAGS DBYANGS LA DRIL GSIL MED, ME
TOG 'BUL BA'I RKANG PA THA MA LA GAR BSKOR NAS ME TOG NAS GZHI
BCA' 'JAM POS GA-YAS ROL BYA, KHRO BO'I BSTOD PA LA SEMS DPA'I
SPYI

'GROS LTAR BYED NA RNGA MI BRDUNG, RNGA BRDUNG BYED NA, DANG
PO BSTOD TZAM NA CHE BA GSUM, ZHAN PA GSUM YANG CHE BA GSUM
STE GSUM BRDEG BYA, DE NAS GAR MA'I 'GROS KYIS 'GRO BA NA, JE
CHUNG LA SONG BA NA, GSUM MAM LNGA SOGS BRDUNG ZHING, RNGA
BRDUNG BA RNAMS

@003B RKANG PA BSNOL ZHING, 'GRO'ANG PHYOGS SU SLEB PA NA
DBYANGS DANG, RIGS LNGA'I DRIL STABS BYA, YANG GSUM BRDEG ,DE
NAS 'GRO BSRE BYA'O, ,DE NAS PHYAG RGYA LA MGO BOR DRIL GSIL
MED, SNGAGS DBYANGS

LA GA-YAS GA-YON DU 'KHYER BA RNAMS LA, GA-YAS SU BCAS NAS
GA-YON DU 'KHYER BA NAS DREL GSIL RE BYAD, SU KHA DE GSHAR BAR
BYED, RDO RJE 'JIGS BYED LA SNGAGS DBYANGS KYI TSE GA-YAS SKOR
DU BSKOR NAS LUS BSGYUR BA NA'ANG GA-YAS SKOR DU BSGYUR BAS
KHA

NANG DU BLTA, LHO NAS NUB TU 'GRO BA NA, GA-YON SNGON 'GRO
THOG MAR BYED DE, DE BYED PA NA, KHA PHYIR BLTA GA-YAS SNGON
'GROS 'GRO BA NA, SNGON LA KHA NANG DU STE, GNYIS LA MTHAR
DANG PO'I KHA BLTA LUGS LAS LOG PA RE DGOS SO LO, PHYAG RGYA'I
SNGAGS DBYANGS LA,

DANG PO MDUN MAS PHAR LA 'THEN PHYAG RGYA ZIN PA DANG SLOB
DPON DBUS SU PHUR BU BSGRUB, SLOB MA RNAMS KYIS MTHA' BSKOR
ZHING 'DZAB BGRANGS, BSKUL LO YAN CHAD KYI RDO RJE GA-YON NAS
GA-YAS SU 'KHYER BAR BYED DE, SNGAGS DBYANGS KYI TSE RKANG PA
BSNOL ZHING 'GRO,

DE NAS DBUS SU GA-YAS SNGON 'GRO'I GZHI BCA', DRAG POS H'Um
DANG DRIL GSIL RE'ANG BYAS, H'Um H'Um ZHES BRJOD PA DANG,
RKANG PA GA-YAS PA MDUN DU NUD NUD GDABS NAS, BUS MO GA-YON PA
BTZUGS NAS PHUR BU GDAB, DE NAS SA CHOG BZHIN NAM, YANG NA
PHUR

BU RNAMS DKYUS GCIG LA GDAB BO, ,BKRA SHIS,, ,,