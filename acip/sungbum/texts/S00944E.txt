@001A *, ,MDO SNGAGS KYI GZHUNG LA SLOB GNYER BYED TSUL GYI
BSLAB BYA NOR BU'I GLING DU BGROD PA'I LAM YIG SOGS BSLAB BYA
SNA TSOGS KYI SKOR BZHUGS SO,,

@001B #, ,RGYAL KUN MKHYEN RAB GCIG BSDUS 'JAM PA'I DBYANGS,
,DUR SMIG GAR GYIS RNAM ROL TZONG KHA PA, ,DNGOS GRUB KUN STZOL
BCOM LDAN GSHIN RJE'I GSHED, ,RNAM GSUM

DBYER MED ZHABS KYI PADMO LA, ,GUS PAS 'DUD DO BRTZE BAS RJES SU
ZUNGS, ,SKYE BAR BTAGS PAS MNGON RLOM TSANGS PA DANG, ,KHENGS
DREGS 'BYOR PAS GA-YENG BA'I 'DOD LHA'I RIGS, ,MA YENG BLO GSAL

TSUL MTHUN DON GNYER CAN, ,SLOB GNYER TSUL BZHIN BYED BAR 'DOD
RNAMS LA, ,GDAMS NGAG CUNG ZAD SBYIN NO NYON CIG AANG, ,DAL BA'I
RTEN THOB RGYAL BA'I BSTAN DANG MJAL, ,MTSAN LDAN BSHES

DANG CHOS MTHUN GROGS KYIS BSKYANGS, ,MTHUN RKYEN RTEN 'BREL
'JOMS PA 'DI 'DRA BA, ,YANG YANG RNYED PAR DKA' LA DAN CHE BAS,
,PHYI BSHOL SPANGS TE SNYING PO LONGS SHIG AANG, ,LAS KYIS BSDUS
PA'I

@002A #, ,PHA YUL NYE DU KUN, ,BZHAG STE RGYANG RING YUL DU SONG
NA YANG, ,RGYUS MED YUL NAS DON MED MDZA' BSHES SOGS, ,BSDUS TE
RNAM GA-YENG BYED PA SMYON BA YIN, ,'ONGS DON THOS

BSAM LAS LA SGRIMS SHIG AANG, ,SGO GSUM DGE LA SBYAR PHYIR MING
DANG DON, ,MTHUN PA'I BSHES SHIG RANG GI DGE RGAN DU, ,BSTEN NAS
CHOS KYI BYA BA MA LUS PA'I, ,RTZA PAR MTHONG STE BKA' BZHIN
BSGRUBS

PA YIS, ,RTEN 'BREL 'GO NAS 'GRIGS PAR GYIS SHIG AANG, ,SDIG
GROGS YIN ZHES RVA CAN MI 'BYUNG GIS, ,GCES SHING PHAN PA'I ZOL
GYIS 'DZUM BSTAN NAS, ,RTZE RGOD GA-YENG BA'I GROGS BYED

BAG MED KYI, ,LAS LA SBYOR DE SDIG PA'I GROGS YIN PAS, ,'GO BA'I
NAD BZHIN RING DU SPONGS SHIG AANG, ,CHA RKYEN YOD NA MI BZOD
MYUR DU BRLAG ,MED NA MI BZOD BU LON STONG 'JAL BYED, ,CI BYAS

@002B CHOS KYI GEGS SU 'GRO BA 'DI, ,GROGS NGAN 'DU 'TSOGS MANG
BA'I SKYON YIN PAS, ,BSE RU LTA BUR GNAS PAR GYIS SHIG AANG,
,MING LA MTHUN RKYEN ZER YANG CHOS PHYOGS LAS, ,NYAMS BYED 'DOD
YON BDUD KYI

GA-YAB MO STE, ,'DOD CHUNG CHOG SHES SNGON BYON DAM PA RNAMS,
,DNGUL BSAM MA NOR DON GNYIS RTZER SON PAS, ,'PHRAL PHUGS KHE
NYEN GANG CHE DPYOD CIG AANG, ,GDOL SPYOD KHYIM BA'I RJES 'JUG
GA-YO KHRAM

MKHAN, ,CHOS MIN SPYOD PA'I THAN SNYE MGO 'PHANG MTHO, ,LTO SKYA
GOS HRUL THOS DANG TSUL KHRIMS KYI, ,BCUD LDAN SNYE MA'I MGO BO
DMA' NA YANG, ,GTAN GYI SKYID SDUG 'DRA 'DRA MIN NO AANG, ,BLA
MA LA GUS MTHO

LA PHRAG DOG MED, ,DMAN LA BRTZE SOGS NANG NAS DUL GYUR NA,
,PHYI BLTAS COL CHUNG SKYE BOS MNGAGS TSAD LA, ,MI NYAN GYONG
POR SNANG YANG SKYON MED PAR, ,PHYI 'JAM KHONG RTZUB SPYOD PA
SPONGS SHIG AANG, ,

MNGON MTHO NGES LAGS YON TAN KUN GYI RGYU, ,BSTAN PA'I GZHI MA
LHAG PA'I TSUL KHRIMS 'DI, ,RNAM GROL DON GNYER LAM GYI SROG YIN
KYANG, ,TSUL 'CHOS SPYOD PA 'DI YIS THAR DKA' BAS, ,BSLAB

KHRIMS NGO LKOG MED PAR SRUNGS SHIG AANG, ,KUN SPYOD GTZANG BAS
GZHAN GYI YID DU 'THAD, ,SMRA BA NYUNG BAS PHOG THUG GA-YENG BA
MED, ,DAD BRTZON DRAN SHES BRTAN POS NYIN RE BZHIN, ,YON TAN YAR

@003A *, ,TSES ZLA LTAR 'PHEL 'GYUR BAS, ,SGO GSUM BAG DANG LDAN
PAR GYIS SHIG AANG, ,DANG PO THOS PA'I SGRON ME MA SBAR NA, ,KUN
NAS NYON MONGS SRID PA'I SKYON MTSANG DANG, ,RNAM BYANG

THAR PA'I LAM GYI BSGRONG TSUL SOGS, ,BLANG DOR JI LTAR BYA BA
MI SHES PAS, ,THOS PAS BLO MIG SPYANGS PAR GYIS SHIG AANG, ,DON
GYI RGAN PO TSIG GI 'KHAR BA LA, ,BRTEN PHYIR GZHUNG TSIG BLO
'DZIN MI BYED PAR,

DPE KLO GTZAM DANG NGAG SGROS THAN THUN KYIS, ,NYIN RE 'GRO
THABS DES KYANG MI PHAN PAS, ,DPE 'DZIN SKYOR SBYANGS YUN DU
GYIS SHIG AANG, ,GZHUNG TSIG MANG DU BZUNG STE BSKYAR NA YANG,
,DON LA MI SEMS RIM GRO'I

CHOS KLOG DANG, ,NE TSO'I 'DON PA LTA BU BRGYA TSAR GYIS, ,BRJOD
BYA'I GNAD LA SGRO 'DEGS MI CHONG PAS, ,DON LA BRTAGS DBYAD ZHIB
MO GYIS SHIG AANG, ,KUN BYANG 'JUG LDOG TSUL LAM RMONGS SHING, ,

TSOGS KYI DBUS SU SMRA MKHAS DANG LA 'DOD NA, ,DA LTA BZA' BTUNG
GNYID KYI BDE BA LA, ,CHAGS PA'I SKYID CHOS 'DI YIS MI 'GRUB
PAS, ,DKA' SBYONG SDUG RUS BZOD PAR GYIS SHIG AANG, ,NYIN RE ZAS
KYANG MI

DRAN BRTZON 'GRUS RTZOM, ,ZHUGS MA THAG NAS MKHAS PA'I GO 'PHANG
'DOD, ,ZHAG GSUM LON TSE RJES MED GA-YENG BAS KHYER, ,DE 'DRA DE
LA CI YANG MI YONG BAS, ,BRTZON PA CHU BO'I RGYUN BZHIN STEN CIG

@003B AANG, ,DKOR DANG SGRIB BAS BYING ZHING RMUGS BA'I STENG,
,DA DUNG ZAS DANG GNYID KYI TSOD MI RIG ,LANG SHOR ZLO NGAN
'PHRO ZHING RGOD PA'I THOG ,PHYI PHYIR 'CHAL GTAM DU MAS GA-YENG
BA SOGS, ,DGAG BYA'I RIGS LA BSGRUB BYAR MA 'DZIN AANG, ,

SKYON YON BLANG DOR RANG GIS MI BYED PAR, ,GRAGS SKAM 'UD KYI
RJES SU 'BRANG NA YANG, ,NYES SKYON SU YIS LAG PAS MI SEL LA,
,YON TAN SUS KYANG KHA RU MI LDUG BAS, ,BLUN PO CHU SNA GAR
KHRID MA BYED AANG, ,ZAB ZAB MAN NGAG ZER DGU

TSOL PA DANG, ,THOB THOB MANG PO'I RNAM GRANGS GSOG BYED CING,
,SGRA SNYAN SMAN RTZIS SOGS LA MGO 'KHOR BA, ,GZHUNG LUGS THOS
BSAM RNAL MA'I GEGS YIN PAS, ,RTZA BA BOR NAS YAL GA MA 'DZIN
AANG, ,RANG RANG GZHUNG GI BRJOD

BYA DGOS DON SOGS, ,MA MTHONG SHAG 'GYED TSIG 'KHRI SKAM PO
DANG, ,RIGS PAS DPYAD PA MI BZOD GO THOB KYI, ,PA MA BSHAD 'DIS
KYANG BRDAR SHA MI CHOD PAS, ,GO RIGS ZUNG DU 'BREL BAR SKYONGS
SHIG AANG, ,'KHRUL BRAL

GZHUNG RE NGES BZUNG GZHIR BYAS NAS, ,GZHAN RNAMS DE DANG SBYAR
TE DPYOD PA LAS, ,GANG BYUNG DPE LA LTA ZHING THAMS CAD KYI,
,RJES SU 'BRANGS BA SHES RAB 'CHAL 'GYUR BAS, ,RANG LUGS GTAD SO
YOD PAR GYIS SHIG AANG, ,DPYAD

BAS NGES BA LAM TZAM RNYED NA YANG, ,CHOS TSUL ZAB PAS THAG CHOD
MI SNGA ZHING, ,'GRIG 'GRIG MANG PAS RNAM RTOG RGYA SKYED PAS,
,DPYAD PA MA THAL GZHUNG LA 'KHRIL BZHIN DU, ,RGYAS BSDUS 'TSAM
BA'I DPYAD TSUL GYIS SHIG AANG, ,

@004A *, ,MA RIG MUN SEL THOS BA'I ME SBAR YANG, ,NGA RGYAL DU
BA'I NGO BOR 'KHYIL PA YIS, ,PHYI PHYIR SKYON YON MTHONG BA
SGRIB BYED LA, ,CHOS SU SONG NA SHES RGYUD DU LA DOGS PAS,
,SNYEM LONGS BA MA GO 'PHANG MA MTHO

AANG, ,MTHON PO'I SGANG LA CHU BE MI CHAGS PAS, ,DMAN SA BZUNG
STE GUS PA'I BRTUL ZHUGS KYIS, ,CHOS MTHUN BLO KHA MTHO BA THAMS
CAD LAS, ,BLO SKYED GANG LON BRE SOG PHUL SOG GIS, ,SGRO 'DOGS
'PHRAL DANG 'PHRAL DU CHOD

CIG AANG, ,DBU TSAD ZUNG DU 'JUG PA'I LTA BA DANG, ,CHOS MNGON
MDZOD DANG PHA ROL PHYIN PA'I SGOM, ,BSTAN PA'I NANG MDZOD 'DUL
BA'I SPYOD BA RNAMS, ,MTSANG BSLAB GSUM YA BRAL 'GYUR BA'I
PHYIR, ,BKA' BOD LNGA LA TSANG PAR SBYONGS

SHIG AANG, ,DKA' BAS BSAGS PA'I MANG THOS NOR BU YANG, ,BRJED
NGES RKUN POS DAL GYIS 'JOMS BYAS TE, ,RIN CHEN GLING NAS STONG
PAR LDOG SRID PAS, ,RGYUN DU GOMS 'DIS DRAN SHES BRTAN PO YIS,
,GANG SHES BRJED PA MED PAR

SOGS SHIG YANG, ,SNYIGS DUS BLO DANG BSOD NAMS DMAN PA'I PHYIR,
,LHAG PA'I LHA DANG YI DAM CHOS SRUNG LA, ,RTZE GCIG GSOL 'DEBS
PHYAG MCHOD MAndAL SOGS, ,TSOGS BSAGS SGRIB SBYONG 'BAD PA DRAG
PO YIS, ,ZHING GI

MTHU LA RGYAB BRTEN GYIS SHIG AANG, ,THUN MONG LAM SBYANGS SNGON
DU MA SONG ZHING, ,GZHUNG DON LTA BA'I BLO MIG MA PHYE BAR, ,CHO
GA'I NGAG 'DON BYANG BA TZAM ZHIG GIS, ,GSANG SNGAGS 'CHANG BA'I
GRAL DU MI TSUD PAS, ,BSTAN LA

@004B RIM PA BZHIN DU SLOBS SHIG AANG, ,GSANG CHEN RGYUD KYI
RGYAL PO'I SMAN HROG RNAMS, ,SBYOR BAR BSDEBS PA BSKYED?  RDZOGS
RIM PA SOGS, ,YIN PHYIR GZHUNG LUGS CHE RNAMS YAL POR NAS, ,MAN
NGAG KHO NAR DGA' BA GNAS MIN

PAS, ,RTZA BSHAD SBYAR TE RGYUD DON TSOL CIG AANG, ,GSANG SNGAGS
DE YANG 'PHRAL GYI RKYEN SEL LAM, ,TSE DANG NOR SGRUB DBANG SDUD
MNGON SPYOD SOGS, ,TSE 'DI'I LAG CHA KHO NAR 'KHYER BA NI, ,SA
MCHOG TZAN DAN SOL BAR BYAS

'DRA BAS, ,CHOS KYIS NGAN SONG BSGRUBS PA MA BYED AANG, ,SNGAGS
GZHUNG THOS BSAM BYAS PA'I NYING DGOS SU, ,RGYAL KUN DGONGS PA
GCIG GYUR RTAG PA'I BKA', ,DNGOS GRUB RTZA BA DAM TSIG BSRUNG BA
'DIR, ,'BAB PA'I TSUL LA GO

BA GTING TSUGS PAS, ,GTAN 'DUN 'CHUG PA MED PAR GYIS SHIG AANG,
,KHYAD PAR LTA BA SNYIGS MA'I GNAS SKABS 'DIR, ,DAM BCA' TZAM
GYIS MKHAS RLOM SKYE BO YI, ,SDON MED LEGS BSHAD SKAD KYI 'CHAL
GTAM YANG, ,BSOD

CHUNG SHES 'CHAL RNAMS KYI RNAR 'GRO BAS, ,RI BONG CAL GYI RJES
SU MA RGYUGS AANG, ,'JAM PA'I DBYANGS KYIS NYIN BZHIN GDAMS BA
YIS, ,RGYAL BA'I DGONGS BA MTHAR DAG MNGON GYUR BA, ,BLO BZANG
RGYAL BA YIS KYANG MA THON PA'I, ,

GSAR BSHAD PHRA MEN MA YI SO NAM DES, ,PHAN LAS GNOD PA CHEBS
SGRIMS SHIG AANG, ,THUGS BCUD ZAB MOR BSNGAGS PA TZAM MIN BAR,
,RGYAN DRUG MCHOG GNYIS GRUB CHEN THAMS CAD KYI, ,RANG GZHUNG
DBANG POR BZHUGS PA'I

@005A *, ,MDO RGYUD KUN, ,GSAL BYED RGYAL PA GNYIS PA'I LUGS
BZANG 'DIR, ,BLO RTZE GCIG TU DRIL TE 'JUS SHIG AANG, ,GAR RGYUG
PHYOGS SU DKYUS STON BYED PA BZHIN, ,DANG PO NYID NAS GCIG SHES
GNYIS SHES

KUN, ,SRID PAR 'KHYER BA'I DMU RGOD SEMS KYI RTA, ,'DI NYID GDUL
THABS KHO NAR 'KHYER BA YIS, ,THOS BSAM CHOS SU 'GRO BAR GYIS
SHIG AANG, ,'KHOR LO BZHI LDAN RTEN BZANG THOB SKABS 'DI, ,'KHOR
BA'I 'CHING BA GCOD PA'I DUS YIN

BAS, ,'KHOR GSUM SKOR BA'I THABS TZAM MA YIN PAR, ,'KHOR LO GSUM
GYI DGONGS DON NGES RNYED NAS, ,'KHOR GSUM DAG PA'I DGE SBYOR
GYIS SHIG AANG, ,CHOS KYI RTZA BA BSAM PA'I BZANG NGAN YIN,
,CHOS KYI SGO 'BYED RNAM DAG

THOS PA YIN, ,CHOS SU SONG TSAD 'DI SNANG ZHEN LOG YIN, ,CHOS
KYI SNYING PO THABS SHES ZUNG 'JUG YIN, ,CHOS LA CHOS BZHIN
SPYOD PAR GYIS SHIG AANG, ,RNAM MANG GZHUNG LUGS ZAB YANGS CHU
GTER LAS, ,RNAM DAG THOS BA'I NOR BU

LEN PA'I TSUL, ,RNAM PAR BSHAD PA'I MIG SMAN THUR MA YIS, ,RNAM
GROL DON GNYER YONGS KYI MIG PHYE STE, ,RNAM KUN MKHYEN PA'I
DPAL LA SPYOD GYUR CIG ,CES MDO SNGAGS KYI GZHUNG LA SLOB GNYER
BYED TSUL GYI BSLAB BYA NOR BU'I GLING DU BGROD PA'I LAM YIG

CES BYA BA 'DI NI, ,SPYIR DENG SANG BSTAN PA SNYIGS MA'I MTHAR
SON BA'I DBANG GIS NYAMS LEN DGOS PA'I GTAM TZAM YANG NUB, THOS
BSAM DGOS PA'I GTAM TZAM YOD KYANG, GANG LA THOS PA BYA BA'I YUL
DANG, THOS PA JI LTAR BYED BA'I TSUL SOGS LEGS PAR SHES PA SHIN
TU DKON PAR

@005B SNANG BAS, 'DI 'DRA ZHIG 'DRI 'DUN SNGAR NAS YOD PA'I THOG
NYE CHAR DAR HAN BE'I LI'I SHOG NAS BLO DANG LDAN PA DGE SLONG
DKON MCHOG RDO RJE BSKUL BA'I DOR 7 BTZUN PA DKON MCHOG PA STAN
PA'I SGRON MES THOS DON RGYUD LA SBYAR BA'I NYAMS LEN MA THUB
KYANG, BLA MA GONG MA ZHIG GI MING TZAM LA SKYABS

SUM MCHI BAR GRVA RGYANG DKYUS MA'I LUGS BZHIN SLOB GNYER LA
SDUG RUS CUNG ZAD BYAS PA'I RANG MYONG DANG, DAM PA GONG MA'I
GSUNG RGYUN LA BRTEN NAS RAGS RIM ZHIG BRIS PA'I MTSAMS SU DA
LTA PHAN PAR SMRAS KYANG GO BA DKON PAR SNANG PAS DGOS PA MI
'DUG SNYAM NAS BZHAG PA'I TSE, BSTAN

LA GCIG TU SMAN PA'I LHAG BSAM DANG MKHYEN RAB KYI DBANG PHYUG
DAM PA DGON PA'I KHRI THOG PA DKON MCHOG RGYAL MTSAN PAS 'DI'I
'PHRO BSKANG STE CHA TSANG BA ZHIG DGOS ZHES NAN TAN GNANG PA
BZHIN MJUG GRUB PAR BYAS PA'I YI GE BA NI DGE SLONG DKON MCHOG
KUN DGAS BGYIS PA 'DIS KYANG DON GNYER

CAN RNAMS LA PHAN THOGS PAR GYUR CIG ` ,,YANG DAG LAM BZANG GSAL
MDZAD BLA MA DANG, ,RAB 'BYAMS RGYAL BA SRAS DANG BCAS RNAMS LA,
,RNAM DAG DAD PAS LAN BRGYAR PHYAG BYAS NAS, ,SPANGS BLANG RNAM
GZHAG 'GA' TZAM BSNYAD PAR BYA, ,

BSLAB PAR BYA BA RNAM GRANGS MANG NA YANG, ,GNAD LA PHAN PA RANG
LA RAG LAS PAS, ,BYA BA GANG LA'ANG LAS 'BRAS DPANG BZHAG NAS,
,RNAM DKAR LAS LAM DAG LA 'BAD PAR BYA, ,DAL BA BRGYAD LDAN
SANGS RGYAS BSTAN DANG PHRAD, ,MTSAN

LDAN BLA MA DAM PA DAG DANG MJAL, ,DA LAN 'DRA BA SLAN CHAD
TSANG DKA' BA, ,YANG YANG BSAM NAS DAL BA 'BRAS LDAN 'TSAL,
,KHAS BLANGS BCAS MTSAMS PHRA RAGS THAMS CAD LA, ,NAN TAN BSAM
PA THAG PAS 'BAD BYAS NA, ,SRAS BCAS@006A *, ,RGYAL BAS RAB BSNGAGS LAM BZANG
YANG, ,RANG RANG LAG
NA GNAS PAS 'BAD PAR 'TSAL, ,ZAB RGYAS MAN NGAG MTHA' YAS MNYAN
NA YANG, ,KHA BSHAD TZAM LA 'PHYAN NA PHAN DKA' BAS, ,MTHA' DAG
RANG RANG

BSAM PA DANG SBYAR NAS, ,NAN TAN LAG BLANG BYA BA MAN NGAG GNAD,
,SNGA CHAR MTSAN LDAN BLA MA DAM PA BTZAL, ,SLAD NAS ZAB RGYAS
GDAMS NGAG TSANG BAR MNYAN, ,THA MAR GDAMS NGAG MTHA' DAG NYAMS
BLANGS NA, ,SANGS RGYAS SAR

CHAS SKAL BZANG LDAN PA LAGS, ,BSAM RGYA MA MANG GANG BRTZAMS
PHA MTHAR BSKYAL, ,SKYABS GNAS DAM PA RNAMS LA DAD PA SBYANGS,
,DKAR NAG LAS 'BRAS BSAM NAS SPANGS BLANG BYA, ,'BAD PA 'BRAS
DANG BRAL LA NGAL BA SPANGS

GZHAN LA BSAM NGAN 'CHANG BAS RANG RANG NYAMS, ,'CHAL GTAM SMRA
BA MANG BAS BYA BA 'CHAG ,NGA RGYAL CHAGS SDANG CAN LA DGRA
SDANG BAS, ,RANG DANG GZHAN LA GANG PHAN BRTAG NAS BYA, ,RGYAL
DANG RGYAL SRAS BCAS PA THAMS

CAD KYANG, ,LHAG BSAM RNAM PAR DAG PA LAS BLTAMS PAS, ,RTAG PAR
GZHAN PHAN BSAM PA SBYANGS PA DANG, ,MTHA' BRAL YANG DAG LTA BAS
RGYAS GDAB BYA, ,SNGAR BSAGS LAS NGAN MTHA' DAG 'BAD PA BRGYAS,
,BSHAGS

NAS GA-YANG SA NYAM PA DGAG PA DANG, ,RNAM DKAR GANG BYAS MA
RGAN THAMS CAD LA, ,PHAN SLAD BSAM PA THAG PAS MTSAMS SBYAR BYA,
,LUGS ZUNG SGRUB TSUL GZHUNG LUGS NYUNG BSDUS SU, ,'GRIG 'GRIG
TSIG GI PIR GYIS

@006B BRIS 'DI YIS, ,LEGS NYES 'BYED BYED YE SHES GTER RNYED DE,
,STOBS SOGS YONGS RDZOGS MGON PO MCHOG THOB SHOG (,CES LUGS
GNYIS KYI BSLAB BYA MDOR BSDUS 'DI NI BLO DANG LDAN PA RAB
'BYAMS PA 'JIGS MED GRAGS PAS BSKUL NGOG

7BTZUN PA DKON MCHOG BSTAN PA'I SGRON MES DBYANGS NGES PA'I TSUL
DU BRIS PA'O,,) ` ,,DUS GSUM GYI RGYAL BA KUN LAS KYANG, ,DRIN
'KHOR MTHA' MED PA'I THUGS RJE CAN, ,THA MAL GYI TSUL 'DZIN DANG
PO'I MGON, ,PHA BLA MA SNYING GI ZE'U 'BRUR BZHUGS, ,GNAS

'KHOR BAR 'KHYAMS PA'I THOG MA MED, ,SGOS NGAN SONG GSUM GYI
BTZON DONG DU, ,BZOD MED KYI SDUG BSNGAL MYONG MYONG NAS, ,DUS
DA LAN DAL BA'I RTEN CIG RNYED, ,TSE MI RTAG GNYID KYI THUN
CHUNG LA, ,DON MED KYI DGA' SDUG RMI LAM 'KHRUG ,GLO

BUR DU SAD DUS NGAN SONG GI ,TSER DONG DER YOD NA CI RANG BYED,
,DUS DA LTA RANG DBANG RANG LA YOD, ,MGON SKYABS DANG DPUNG
GNYEN BTZAL NA LEGS, ,'JIGS YER RE GSHIN RJES KHRID PA'I TSE,
,SKYABS MED KYI SDUG SMRAS SU LA 'DON, ,DRO

'JAM GYI GOS DAR 'DZOM NA YANG, ,DE YUN RING GYON GYI RANG DBANG
MED, ,RAB 'BAR GYI LCAGS SREG LEB MO DE, ,GYON MA DGOS TZAM ZHIG
MDZAD NA LEGS, ,ZAS ZHIM MNGAR 'DZOM PA'I DKOR NAG LA, ,'DZEM
MED DU SPYOD PA'I DRED PO KHYOD, ,LO

BYE BA 'BUM PHRAG STONG GI BAR, ,ZANGS ZHUN GYI KHU BA 'THUNG
NUS SAM, ,GNYEN MDZA' BSHES MANG YANG ZA GROGS YIN, ,LAM RGYUS
MED KYI 'PHRANG DU GCIG PUR 'GRO, ,LAS BSAGS PA'I RNAM SMIN RANG
GIS MYONG, ,'DI SOMS LA MTHUN

@007A *, ,'JUG GA-YENG BA SPONGS, ,PHYOGS THAG RING MGRON PO'I
LAM ZHAG 'DRA, ,'DI SNANG KUN DON MED PA SLU BRID YIN, ,TSE PHYI
MAR PHAN PA GZHAN MED PAS, ,RANG NUS PA GANG YOD DGE LA SBYOR,
,CHOS ZAB MOR GRAGS

PA MANG NA YANG, ,DAM TSIG DANG SDOM PA BSRUNG BA 'DI, ,DUS GSUM
GYI RGYAL BA DGYES BYED DANG, ,GTAN 'DUN GYI SGRUB PA'I YANG
RTZE YIN, ,BSTEN NA NI DGE BA'I BSHES GNYEN BSTEN, ,BSAM NA NI
DKAR NAG LAS 'BRAS SOMS, ,BYED NA NI

DAM PA'I LHA CHOS GYIS, ,DUS NAM YANG BSLUB MED DO KYE, ,CHOS
ZAB MO GLU RU BLANGS PA YI, ,GTAM TSIG GSUM SMRAS BA'I DGE BA
'DIS, ,BLO DAM PA'I CHOS LA PHYOGS PA YI, ,LAM GEGS MED 'GROD PA
MTHAR PHYIN SHOG (,CES PA 'DI NI

DGE SBYOR LA BRTZON PA 'JIGS MED MKHAS MCHOG GIS BSKUL NGOR
7BTZUN PA DKON MCHOG BSTAN PA'I SGRON MES BRIS PA'O,,) ` ,,MGON
THUGS RJE'I GTER CHEN SPYAN RAS GZIGS, ,BOD PUR RGYAL 'DREN PA
DKON MCHOG 'BANGS, ,DUS DA

LTA 'JAM DBYANGS BZHAD PA'I SDE, ,LHA BLA MA DBYER MED THUGS
RJES GZIGS, ,BOD CHEN PO BYANG GI PHYOGS MTHA' 'DIR, ,MA 'GRO
PA'I BDE SKYID BSTAN LA RAG ,CHOS BSTAN PA'I 'PHAL RGYAS KHYED
KYI DRIN, ,'DI BSAM ZHING BKA' DRIN

SNYING NAS DRAN, ,SNGON BLA MA DRI MA MED PA DANG, ,MA MKHA'
'GRO GSANG BA YE SHES SOGS, ,YONGS GNAS GSUM GYI DPA' BO DPA' MO
KUN, ,MGRIN GCIG GIS LUNG BSTAN JI LTAR MDZAD, ,KYEE GANGS RI'I
MGON PO SPYAN RAS GZIGS, ,

@007B GNAS DE NA KHYOD KYI ZHING KHAMS YOD, ,ZHING DE NA KHYOD
KYI GDUL BYA YOD, ,CES LUNG BSTAN GYI GDUL BYA'I DUS LA BABS,
,CHES SNYIGS MA LNGA BDO'I DUS NGAN DANG, ,LAS SDIG LA SPYOD
PA'I YUL MTHA' 'DIR, ,LHA SNYING RJE'I GTER CHEN KHYOD

MIN PA, ,NGA NYAM THAG GI MGON SKYABS SU LA ZHU, ,CHOS MDO
SNGAGS BSTAN PA NYI RGAS 'DRA, ,DE BSHAD SGRUB KYIS 'DZIN PA'I
BSTAN 'DZIN DKON, ,CHOS TSUL BZHIN SGRUB LA DGRA BO MANG, ,DUS
SNYIGS MA'I RANG MTSANG MTSO LTAR RDOL, ,'DI

BSAMS NA SHES PA GYA TING NAS SKYE, ,SEMS SKYO YANG LAS NGAN
SGROG GIS BCINGS, ,NGA GDUNGS PA'I 'O DOD RGYANG NAS 'BOD, ,LHA
THUGS RJE CHEN POS GSAN LAGS SAM, ,SGOS TSE THUNG NAM 'CHI CHA
MED LA, ,NYIN DE RING YAN CHAD GDON GYIS

SMYOS, ,LAS DON MED SDIG PAS RANG RANG PHUNG, ,DA 'GYOD KYANG
'GYOD PA 'PHYIS NAS GDA', ,MI RGAN GZHON MED PAR 'CHI BA LA,
,KHYAD MED BA RANG GIS MNGON SUM MTHONG, ,DA RANG RANG DE LTAR
GLO BUR DU, ,'CHI MI DGOS BLO RTZE CI ZHIG YOD, ,

RI LUNG PA GSER GYIS BKANG NA YANG, ,RANG 'CHI DUS RDUL TZAM
'KHYER DBANG MED, ,GZUNGS YIG DRUG TSAR GCIG BTON NA YANG, ,DE
'JIG RTEN PHYI MA'I LAM RGYAG YIN, ,CHOS GCIG LA BYIN RLABS CHE
BA DE, ,SNGAGS GZUNGS MCHOG YI GE DRUG

MA YIN, ,KHONG BYIS PA TSUN CHAD SHES PA DE, ,NGED POD KYI CHOS
SKAL YIN PA'I RTAGS, ,MI SDIG CAN BTZAN THABS 'CHANG RGYA'I
CHOS, ,DKOR BAG CHAGS NGAN PA SBYONG BA LA, ,CHES ZAB PA'I MTHAR
THUG SMYUNG GNAS YIN, ,'DI'I PHAN YON

@008A *, ,NAM MKHA'I MTHA' DANG MNYAM, ,DUS DENG SANG NGAN LAM
GO MTHO YANG, ,LAM BAR DO'I 'PHRANG RING BRGAL BA'I NYIN, ,DGRA
GSHIN RJE'I DMAG GIS BSKOR BA'I TSE, ,CHOS TSUL BZHIN BYAS PA'I
MI DE SKYID, ,'PHRANG

YA NGA'I 'JIGS PA SEL 'DOD CING, ,MAR NGAN SONG GI SKYE SGO GCOD
'DOD NA, ,LHA THUGS RJE CHEN PO'I ZHABS LA 'JUG ,DUS NYIN MTSAN
MED PAR GSOL BA THOB, ,YAR MTHO RIS THAR PA'I GO 'PHANG DANG,
,MAR NGAN SONG GSUM PO GANG DU 'GRO,

DUS DA LTA'ANG MA KHA RANG GI LAG ,MTSAMS 'DI LAS 'DAS NA THAR
BA DKA', ,KHO 'CHI BDAG BDUD KYIS KHRID PA'I SKABS, ,MING GO SA
DPA' RTZAL STOBS 'BYOR SOGS, ,RGYA CI TZAM CHE YANG PHAN PA MED,
,PHAN NGES PA DAM PA'I LHA CHOS

YIN, ,NOR LONGS SPYOD SBRANG MA'I SBRANG RTZI 'DRA, ,SDIG RANG
GIS BSAGS KYANG GZHAN GYIS SPYOD, ,GNYEN MDZA' BSHES TSONG 'DUS
MGRON PO 'DRA, ,DUS RING PO MI SDOD GYES NAS 'GRO, ,GZUGS LANG
TSO STON KA'I ME TOG 'DRA, ,

ZHAG RE RE BZHIN DU RIM GYIS YAL, ,LAS SKYID SDUG THAG MKHAN
RKANG STABS 'DRA, ,GANG DAR BA'I THA MA RGUD PA YIN, ,GNAS 'KHOR
BA 'DI'I PHUN TSOGS LA, ,MTHAR MI BSLU BYA BA GCIG KYANG MED,
,DE SOMS LA DAM PA'I

LHA CHOS GYIS, ,CHOS ZAB MO 'PHAGS PA'I BSGOM BZLAS GYIS, ,DUS
NAM ZHIG BEM RIG BRAL BA'I NYIN, ,LHA THUGS RJE CHEN POS ZHAL
BSTAN NAS, ,BU BDE BA CAN DU SHOG CIG CES, ,MGON 'OD DPAG MED
KYI DRUNG DU

@008B 'KHRID, ,DON DE PHYIR SGO GSUM DGE LA 'BAD, ,DGE GANG
BSAGS DE YI DON DU SNGOS, ,DE BYAS NA MI LUS DON DANG LDAN,
,CHOS BSTAN DANG MJAL BA'I DGOS PA 'GRUB, ,TSUL DE LTAR SMRAS
BA'I DGE BAS KYANG, ,NGED YON MCHOD BLO SNA

CHOS LA BSGYUR, ,LAS DKAR PO DGE LA RTAG SBYANG NAS, ,MCHOG THAR
PA'I GO 'PHANG MYUR THOB SHOG (,CES SMYUNG GNAS SOGS DANG 'BREL
BAR MA nI BSKUL BA'I MGUR DBYANGS 'DI LTA BU ZHIG DGOS ZHES
'PHAGS PA THUGS RJE CHEN PO'I RNAL 'BYOR LA BRTZON

PA'I SMYUNG GNAS PA DGE SLONG NGAG DBANG RGYAL MTSAN GYIS BSKUL
NGOR, 7BTZUN PA DKON MCHOG BSTAN PA'I SGRON MES KUN GYIS GO BDE
PAR BRIS PA 'DIS KYANG SKYE BO RNAMS LA PHAN THOGS PAR GYUR CIG
,) ,, ` KENG RUS GCAL BA KRAM 'JIGS PA'I DUR KHROD

DANG, ,KHANG BZANG NYAMS DGA' 'BYOR PAS BRGYAN PA GNYIS, ,GANG
NAS BLTAS KYANG CHAGS BRAL RGYUR MTSUNGS KYANG, ,NGANG PA 'DAM
LA SRED BZHIN RMONGS PAS BSLUS, ,CANG SHES RTA DANG GLANG PO
GSER DNGUL DAR, ,CHANG

DANG BUR MA BZA' BCA' BTUNG BA SOGS, ,JING GIR RGYAL PO'I 'BYOR
PA LA 'KHU YANG, ,NYING DGOS SNYING PO TIL 'BRU TZAM YANG MED,
,TING TING SHAG GI SGRAR BCAS RI SUL LAM, ,THANG STONG YANGS POR
BAG PHEBS RGYU BYED CING, ,DENG

NI SHI YANG 'GYOD PA MED SNYAM DU, ,NANG NAS DGA' BA RGYAS DE
SKYID PA'I MCHOG ,PANG NA GNAS PA'I NOR BU RIN CHEN YANG, ,PHANG
PA MED BAR SBYIN PAR BTANG BYAS TE, ,BANG MDZOD MTHA' DAG STONG
PAR BYED NUS NA, ,MANG POS 'PHYA

@009A *, ,YANG RANG DON 'GRUB PA YIN, ,TZONG KHA BA YI RING LUGS
DRI MA MED, ,TSANG LAM NOR 'DI 'DRAR MJAL DUS SU, ,MDZANGS BLUN
DBYE BA SHAN 'BYED DUS YIN PAS, ,PHA WANG BZHIN DU RANG MGO MA
SKOR CIG ,ZHING

SA GSHIN POR SA BON BTAB PA BZHIN, ,ZANG ZING DNGOS PO DKON
MCHOG MCHOD BAR PHUL, ,'ONG BAR NGES PA 'CHI BA'I DGRA YIN PA,
,YANG YANG BSAMS TE PHYI MA'I SO TSIS MDZOD, ,RANG NYID RANG LA
SHIN TU GCES NA YANG, ,LANG SHOR

BLO NGAN 'DI YIS PHUNG DU 'JUG ,SHING LTAR GYONG BA'I SHES RGYUD
'DI BTUL NA, ,SANGS RGYAS GO 'PHANG DE YANG THAG MI RING, ,HANG
'GRO SA TZAM GYI KA MAD SUM CU LA, ,AANG YIG SROG TU ZHUGS PA'I
GLU CHUNG 'DI, ,YID DGA' CHOS

'DZIN DBEN PA'I RI SUL NAS, ,DKON MCHOG BSTAN PA'I SGRON MES GLU
RU BLANGS,, ` ,,KA YE GZHUNG LUGS MANG DU THOS NA YANG, ,KHA
BSHAD SKAM PO CHU NANG RDOB BZHIN, ,GA LER RANG GI RGYUD LA MA
SBYAR BAS, ,NGA NI 'GYOD

DE RANG LA LE ZHIG BDA', ,CA RI SA BZHIN DU KHA 'KHUM LAG 'KHUM
ZHING, ,CHA RGYUS YOD MED KUN LA GZHOG SLONG GIS, ,JA MAR RTZAM
SOGS JI TZAM 'ONGS NA YANG, ,NYA LTAR LTOGS PA'I SEMS 'DI BRGYAG
DUS MED, ,T'A RAS

GSER DNGUL GOS DAR RTA DANG NOR, ,THA NA DUNG RTZE RDOG GCIG YAN
CHAD KYANG, ,DA LTA BSOG DUS DGOS DGOS 'DRA BA LA, ,NA 'CHIS
BCOM NYIN PHAN PA SPU TZAM MED, ,PA TRA LTAR 'KHYOG 'DI SNANG
BYA BYED KYI, ,PHA MTHAR MI PHYIN

@009B DAL 'BYOR STONG PAR ZAD, ,BA LANG RTEN DANG KHYAD PAR MA
DOD NA, ,MA LA BU SKYES DGOS PA MA BYUNG NGO, ,TZA TUR LUS KYI
'BYUNG BA CHA SNYOMS SHING, ,TSA RKYEN GRANG RKYEN THUB BA'I
GNAS SKABS DER, ,DZA YA'I BKA' BZHIN DAM CHOS MA BSGRUBS PAS, ,

WA LER LUS SEMS GNYIS PO 'GRIB NAS THAL, ,ZHVA SER BSTAN PA
NYAMS BA'I THAN LHAS SU, ,ZA CHOG MKHAN PO NGA DANG NGA 'DRAR
YANG, ,'A 'UR GRAGS BAS MI RNAMS SKYABS 'TSOL TE, ,YA RE NGA 'O
MDZO SBREL GA-YANG BSKYUR 'DRA, ,RVA GDENGS GSHIN

RJE'I RGYAL PO MRGAS SHING, ,LA LUNG MYUL BA'I PHO NYA GRANGS
MANG LA, ,SHA ZA MA MO'I GNOD PA MTHU CHE BAS, ,SA STENG YUN
RING SDOD PA'I RE BA MED, ,HA CANG RTAG 'DZIN MCHE BLO SNA
BSTUNGS, ,AA HO AA HO NGES PAR 'PHYIS 'DUG GO ,GLU RTA KHA LA MA
GYER SEMS

LA ZUNGS, ,RANG LCAG RANG GIS BRO BA LA SNYING PHUR TSUGS,, `
,,KA YE DAM PA RNAMS NI ZHI BAR GSHEGS, ,KHA LTA GROGS MCHED
PHAL CHER 'DAS NA YANG, ,GA LE SOS BDER SDOD PA'I MDO MED PO,
,NGA NI RANG GIS RANG LA GROS SHIG 'DEBS, ,CA

CO DON MED GTAM GYIS SEMS RTZA DKRUGS, ,CHA BYAD MTSAR DGU'I
BSLU BRID SRED PAS BCINGS, ,JA SOGS 'DOD YON RJES SU RGYUG PA
YI, ,NYA MO 'CHI BDAG LCAGS KYUS ZIN LA NYE, ,TA LA'I 'DAB LTAR
RGYAS PA'I DPAL 'BYOR KYANG, ,THA MAR

DRAN PA'I YUL DU BSKYUR NAS 'GRO, DA LTA DBYER MED LTA BU'I LUS
SEMS KYANG, ,NA RGA 'CHI BA'I DBYEN GYIS SO SOR 'BYED, ,PA TRA'I
MJUG LDAN GNAS 'DRA 'KHOR BA'I MTSO, ,MTHA' MI MNGON SDUG BSNGAL
BRGYAS GANG BAR, ,BA SPU TZAM

@010A *, ,YANG MI GA-YO SNYING KHAM CAN, ,MA RIG GDON GYIS MYOS
TE HA CANG 'KHRUL, ,RTZA SNGON BA MOS REG PA'I GRANG NYAMS DANG,
,TSA BA'I CHU THIGS PHOG PA MI BZOD DE, ,DZA ZHES 'GUG BYED LAS
KYI LCAGS KYU YIS, ,WA

LE DMYAL BA'I ME NANG 'KHRID KYIS DOGS, ,ZHA 'THENG 'O NA LONG
BDE SDUG LONGS SPYOD DANG, ,ZAM MA NING PHO MO'I RTEN LA SOGS,
,'A CAG 'DOD DAD MI 'DOD DBANG NA MED, ,YA MTSAN BKOD PA LAS
KYIS BYAS NAS 'GRO, ,RA BAR CHUD

PA BSHAN PA'I LUG BZHIN DU, ,LA 'UR GSHED MAS NAM 'DZIN CHA MED
PAS, ,SHA KHRAG GDOS BCAS LUS 'DI DOR BA'I TSE, ,SA 'OG MUN PAR
MI LTUNG THABS SHIG MDZOD, ,HA HA KHA BSHAD MKHAS LA BSAM BRLAG
KHYOD, ,AA HO BSAM

BZHIN RANG NYID MI BRLAG NA, ,HA LA'I DUG MTSUNGS SRID DANG DAM
CHOS KYI, ,AA MRi TA GNYIS MA NOR MA BSRE ZHIG ` ,,AA A'A DAL
'BYOR RTEN BZANG LAN GCIG THOB PA 'DI NGO MTSAR, ,AI A'I 'DI NAS
LHUNG NA 'GRO SA NGAN SONG RANG YIN

NO; ,A'A A'U MA KIR LHUNG PHYIN THAR PA'I DUS TSOD CIG MED DO,
,R'i Ri ME RI 'BAR BA'I SBUBS DER CI 'DRA BYAS SDOD PA, Li L'i
LAS NGAN LUS LA SMIN NA BYA THABS DANG BRAL LO, ,AE AEE GNAS DER
MI LTUNG THABS SHIG DA LAN RANG BYED

DGOS, ,AO AOO THABS SHIG BYED NA SKYABS 'GRO LAS 'BRAS RANG YIN
NO, ,AAm AAm BSAM BLO GTONG SA'I 'GAG MDO 'DI KA RANG RED AA: KE
LA SHA 'AM RDZA RI SMUG PO YI MGUL DU, ,KHE 'DOD GRAGS 'DOD MED
PA RI DVAGS KYI PU

@010B BZHIN, ,GSER DRI BSUNG 'THUL BA'I RDZI NGAD LA SNOMS
SHING, ,NGE RANG GCIG PUR BAG YANGS RGYU BA ZHIG BYUNG NA, ,CE
SPYANG BZHIN DU ZAS KYIS GDUNGS PA 'DI SPANGS SHING, ,CHE MTHO'I
CHA LUGS SDE DPON SPYOD TSUL 'DI DOR TE, ,JE RING JE RING

DBEN PA'I BAS MTHA' RU PHYIN NAS, ,NYE DU MDZA' BSHES 'BREL THAG
CHAD BA ZHIG BYUNG NA, ,TE LO N'A RO'I RNAM THAR 'KHYONG BA RU
DKA' YANG, ,THE GTOGS GROS BSDUR MDZA' BA'I BYA BYED 'DI BZHAG
NAS, ,DE NA 'DI NA MED PAS KYI SER GYI RLUNG BZHIN, ,

NE'U GSING SPANG LJONGS GANG DGAR MYUL BA ZHIG BYUNG NA, ,PE HAR
DKOR MDZOD BSRUNG DRA'I GNYER KHA YANG MA DGOS, ,PHE RA PHYAG
PA'I KHRIMS DPON SPYOD PA YANG MA DGOS, ,BE'U LUG TSUN CHAD PAR
BRLAG DOGS PA YANG MA DGOS, ,ME CHU

SHING GSUM 'DZOM PAS COG PA ZHIG BYUNG NA, ,TZE NE LANGS PA KHO
NAS GZHIS RDZOGS KYI 'GRO BAD, ,TSE 'DI GANG SKYID PHA YUL BYED
PA YI 'DUG BDE, ,DZE REG PHOG THUG MED PAR KUN SNYOMS KYI 'GROGS
BDE, ,WE LTAR GAR YIB MI

SHES STABS BDE ZHIG BYUNG NA, ,ZHES NGO 'DZIN DGOS PA'I DPON PO
YANG MED LA, ,ZE BA YAR 'THEN DGOS PA'I GA-YOG PA YANG MED CING,
,'E GNOD DOGS PA DGOS PA'I DGRA BO YANG MED PAR, ,YE SHES LHA
TSOGS KHO NAR BSTEN PA

ZHIG BYUNG NA, ,RE THAG BCAD PA'I MNGA' THANG RGYANG SKYUR DU
BYAS LA, ,LE LO SPANGS PA'I DAM CHOS RNAL MA ZHIG BYAS TE, ,SHES
RAB THABS KYIS ZIN PA RGYAL SRAS KYI SPYOD PAS, ,SEMS CAN KUN LA
PHAN BSGRUB NUS SHIG BYUNG NA, ,HE HE

@011A *, ,YID SMON LTAR GYI SKAL BA ZHIG YOD NA, ,AE MA DE LAS
LHAG BA'I DGA' RGYU ZHIG CI YOD, ,AE KYEE DGA' BA CHEN PO'I GLU
DBYANGS SHIG BLANGS TE, ,AE WAm ZUNG 'JUG SA LA BRO BRDUNG ZHIG
BYA'O, (,DBYANGS GSAL

GYI MGUR MA 'DI YANGS SBRUL STON ZLA GNYIS PA'I TSES LNGA'I NYIN
NGES 'BYUNG SPU SU ZHIG GIS BSKUL TE SUG BRIS SU BGYIS PA'O,,) `
,,RJE BTZUN BLA MA RNAMS LA PHYAG 'TSAL LO, ,SKYABS GNAS KUN LA
GUS PAS PHYAG BYAS NAS, ,GZHUNG LUGS KUN

LA THOS BSAM BYAS PA'I DON, ,NYAMS LEN KUN LA JI LTAR SLOB PA'I
TSUL, ,RANG GZHAN KUN LA PHAR PHYIN MDO TZAM SPEL, ,LEGS TSOGS
KUN GYI RTZA BA BLA MA STE, ,YON TAN KUN GYI GZHI RTEN TSUL
KHRIMS DANG, ,DNGOS GRUB KUN

GYI RTZA BA DAM TSIG YIN, ,GTAN BDE'I RTZA BA 'DZUG NA DE LA
DGONGS, ,BYA BA KUN LA LAS 'BRAS DBANG POR ZHIG ,RE DOGS KUN LA
LTOS MED THOG RDZINGS THONGS, ,SKYID SDUG KUN LA LAM GYI BOGS
'BYIN BCOL, ,SGRUB TSUGS MTHA' RU

SKYOL NA DE LA DGONGS, ,'DOD YON KUN LA BDUD KYI GA-YAB MOR
ZUNGS, ,SNYAN GRAGS KUN LA BRAG CA'I GDANGS SU SOMS, ,GNYEN
BSHES KUN LA TSONG 'DUS MGRON POR LTOS, ,CHOS BRGYAD 'KHRIB GCOD
NA DE LA DGONGS, ,SDIG

LTUNG KUN LA 'OG BA'I NAD BZHIN 'DZEM, ,DGE TSOGS KUN LA BRE
GSOG PHUL GSOG MDZOD, ,SPYOD LAM KUN LA DRAN SHES BAG YOD STEN,
,BLANG DOR TSUL BZHIN SGRUB NA DE LA DGONGS, ,CHOS MDZAD KUN LA
MOS GUS DAG

@011B SNANG SBYONGS, ,GSUNG RAB KUN LA BAG CHAGS CI THEBS DANG,
,'JUG LDOG KUN LA RIGS PAS ZHIB MOR DPYOD, ,NYES SPYOD SGO MO
'GOG NA DE LA DGONGS, ,SRID 'BYOR KUN LA ZHEN LOG NGES 'BYUNG
DANG, ,'GRO BA KUN LA RJES CHAGS

BYANG CHUB SEMS, ,'KHOR 'DAS KUN LA ZHEN BRAL LTA BA STE, ,NYAMS
LEN SNYING POR DRIL NA DE LA DGONGS, ,MDOR NA THOS DON BSGRUBS
DE MKHAS PA YIN, ,BLANG DOR NGO LKOG MED NA BTZUN PA YIN, ,NYON
MONGS GDEN GSUM THUL NA

GRUB THOB YIN, ,MKHAS BTZUN BZANG GSUM 'DOD NA DE LA DGONGS,
,MANG DU THOS KYANG NYON MONGS GNYEN PO RU, ,MA SONG BRO BA'I
GLU BZHIN DON MED PAS, ,GANG SHES MTHA' DAG RANG RGYUD 'DUL BYED
DU, ,SBYOR PAR PHYED PA GDAMS

PA'I RGYAL POR ZUNGS, ,DE SKAD GTAM DU BYAS PA'I DGE BA'I MTHUS,
,RANG GZHAN KUN GYI BLO SNA CHOS SU 'KHUL, ,SPONG BA BSAM GTAN
'KHOR LO MTHAR PHYIN TE, ,MKHA' MNYAM LUS CAN YONGS KYI DON BYED
SHOG (,CES PA 'DI NI BSTAN PA'I

GSAL BYED SPRUL PA'I SKU LHAR MA PA YE SHES BSTAN PA'I RGYAL
MTSAN GYIS BSKUL BA LTAR, 7 BTZUN PA DKON MCHOG BSTAN PA'I SGRON
MES BRIS PA'O,,) ` ,,RJE BTZUN BLA MA RNAMS LA PHYAG 'TSAL LO,
,LEGS TSOGS RTEN 'BREL KUN GYI SGO GCIG PU, ,

BSHES GNYEN DAM PA TSUL BZHIN BSTEN BYED CING, ,DAL 'BYOR RNYED
DKA' 'JIG PAR SLA BA'I TSUL, ,BSAMS TE BLO SNA CHOS SU BSGYUR
BAR BYA, ,SHI NAS NGAN 'GROR MI SKYE'I GDENG MED PAS, ,SKYABS
'GRO LAS 'BRAS BLANG@012A *, ,DOR LA 'BAD CING, ,SRID LAS NGES 'BYUNG RNAM DAG BSLAB
GSUM GYIS, ,SDUG BSNGAL 'KHOR PA'I RGYUN LAM BCAD PAR BYA, ,MA
RNAMS GCES 'DZIN SNYING RJE'I SEMS MCHOG GIS, ,RLABS CHEN RGYAL
SRAS

SPYOD PA'I GZHUNG BSRANGS SHING, ,BSTAN PA'I SNYING PO MTHA'
BRAL STONG PA NYID, ,KLU SGRUB DGONGS PA JI BZHIN BTZAL BAR BYA,
,SNGON 'GRO THUN MONG LAM GYIS RGYUD SBYANGS TE, ,'JUG SGO RNAM
DAG DBANG GIS SMIN BYAS NAS, ,DNGOS GRUB

GNYIS KYI GTER GYUR DAM TSIG SDOM, ,MIG GI 'BRAS BU JI BZHIN
BSRUNG BAR BYA, ,RGYUD SDE GZHAN GSUM GDAMS PAR SHAR BA YIS,
,BLA MED LAM LA NGES PA MCHOG RNYED NAS, ,BSKYED RIM PHRA RAGS
RNAL 'BYOR LEGS BSGOMS TE, ,

SKYE SHI BAR DE'I 'PHRANG LAS THAR BAR BYA, ,LUS DBEN SKU YI RDO
RJE'I TING 'DZIN GZHIR, ,RLUNG SNGAGS MNYAM SBYOR RDO RJE BZLAS
PA'I MTHUS, ,DBU MAR ZHUGS GNAS THIM PA LAS BYUNG BA'I, ,DGA'
BZHI'I LAM GYIS 'OD GSAL 'DREN

PAR BYA, ,DE YI NGANG LAS SGYU MA'I SKUR BZHENGS TE, ,DE NYID
YANG YANG STONG PAR BCUG PA YIS, ,DON DAM 'OD GSAL YE SHES MNGON
GYUR TE, ,SRID PA'I RTZA BDRUNGS NAS 'BYIN PAR BYA, ,DAG CING
'OD GSAL THUGS KYI MKHA'

DBYINGS LAS, ,GANG 'DUL GZUGS SKU'I SNANG BA 'JA' TSON BZHIN,
,'GOG MED RTAG 'CHAR SGYU 'PHRUL DRA BA CHE, ,ZUNG 'JUG GO
'PHANG MYUR DU BSGRUB PAR BYA, ,DE LTAR BYAS NA RGYAL KUN DGONGS
PA'I BCUD, ,TSANG LA MA NOR BLO BZANG

@012B RGYAL BSTAN DANG, ,MJAL BA'I DGOS DON LA GRTZER SON PA
YIS, ,'GYUR MED GTAN GYI RGYAL SA ZIN PAR NGES, ,RANG LA NYAMS
MYONG MED KYANG DAM PA'I GSUNG, ,JI BZHIN NYUNG DU'I TSIG GIS
BSNYAD PA'I DGES, ,'JAM MGON LUGS

BZANG PHYOGS MTHAR RGYAS PA DANG, ,RANG GZHAN MTHA' DAG SMIN
CING GROL BAR SHOG, (CES MDO SNGAGS KUN GYI GNAD 'DRIL BA'I
BSLAB BYA MDOR BSDUS PA 'DI NI SGRUB PA'I RGYAL MTSAN 'DZIN PA
GU SHR'I BLO BZANG TSE 'PHEL GYIS 'DI LTA BU TSIGS BCAD NYUNG
NGUR BSDEBS PA ZHIG

DGOS ZHES BSKUL BA LTAR, 7BTZUN PA DKON MTSOG BSTAN PA'I SGRON
MES BRIS PA'O,,) ,,DON GNYIS PHUN TSOGS 'DOD DGU'I DPYID 'JO BA,
,BSLU MED SKYABS KYI DAM PA MCHOG GSUM LA, ,GUS PAS BTUD NAS
LUGS ZUNG DANG 'BREL BA'I, ,

BSLAB BYA'I SNYING PO MDO TZAM SPEL BAR BYA, ,MCHOG 'BRING DMAN
PA'I SKYE BO GANG LA YANG, ,LAS 'BRAS BLANG DOR CHU LA BZHIN
DPYOD PA NI, ,BDE LEGS KUN GYI RTZA BAR 'GYUR BA'I PHYIR, ,SPANG
BLANG MA NOR LAG TU LEN PA GCES, ,KHYAD PAR

RNAM GROL THAR PA'I GRONG KHYER GYI, ,'JUG NGOGS GSAL BYED TING
'DZIN SHES RAB GNYIS, ,GANG LA BRTEN PA LHAG BA'I TSUL KHRIMS
NI, ,BSHAD SGRUB BSTAN PA KUN GYI GZHI RTEN YIN, ,TSUL KHRIMS
RNAM PAR DAG PA'I DRI BZANG CAN, ,MANG THOS

SPRANG RTZIS GTAMS PA'I PADMA DE, ,DREGS LDAN LHA BRGYA'I GTZUG
GI RGYAN 'GYUR ZHING, ,PHUN TSOGS BUNG BA'I 'PHRENG BA NGANG GIS
'DU, ,BLA MA LHA YI THUGS RJE SPRIN SNGON LA, ,MI PHYED DAD PA'I
MIG YANGS GYEN DU GTOD, ,BSNYEN SGRUB

@013A *, ,LAS KYI GAR STABS SGYUR BYED NA, ,DON GNYIS DGE BA'I
GTOS BZANG 'DZIN PAR NGES, ,SGO GSUM SBYOD PA GANG LA 'JUG PA'I
TSE, ,SNGON BYON DAM PA'I RNAM THAR RJES SU SLEB, ,RNAM GA-YENG
BAG MED BYA BA RING

SPANGS TSE, ,BSTAN 'GRO'I DON CHEN SGRUB LA'ANG DKA' BA MED,
,YUL DUS SKYE BO'I BLO DANG MTHUN 'JUG GIS, ,NYE RING BAR MA KUN
GYI SEMS GZUNG ZHING, ,RANG GI DGE BA'I BYA BA MI LHOD PA, ,GANG
DE LUGS GNYIS ZUNG 'BREL DGA'

STON YIN, ,CHOS KYI MDUN MA GTZO BOR GYUR PA YI, ,PHAN PAR SMRA
BA'I NGAG LAS MI 'DA' ZHING, ,CHOS MIN GTAM GYI RJES SU MI
'BRANG BA'I, ,BZANG NGAN GROGS KYI 'GROGS LUGS SHIN TU GCES,
,MDOR NA LHA CHOS RTZA BA DAD PA

YIN, ,MI CHOS RTZA BA KUN DANG MTHUN PA YIN, ,DNGOS GRUB RTZA BA
DAM TSIG SDOM PA YIN, ,RTZA BA DE GSUM THUGS KYI DKYIL DU
CHONGS, ,KHYAD PAR CHOS SRID GNYIS LAS LHA CHOS DANG, ,'DI PHYI
GNYIS LAS PHYI MA GTZOR BYED PA, ,DE YI

BYA BA GANG LA ZHUGS NA YANG, ,'PHRAL DANG YUN DU PHAN PA KHO
NAR 'GRO ,DES NA DAM PA GONG MA'I RNAM THAR BZHIN, ,TSUL GNAS
THOS BSAM SGOM PAS RANG RGYUD BTUL, ,GZHAN LA'ANG THAR PA'I BAG
CHAGS CI THEBS KYIS, ,BSTAN

'GRO'I DON LA BRTZON PA RGYUN CHAGS MDZOD, ,MDOR NA RGYUN DU
RANG GI SGO GSUM LA, ,BRTAG STE SKAD CIG TZAM YANG MI LTOD PAR,
,NYIN MTSAN DON YOD CHOS KYIS 'DA' BYAS NA, ,LEGS TSOGS THAMS
CAD LHUN GYIS 'GRUB PAR

@013B 'GYUR, ,LUGS ZUNG 'DAB MA'I GAR GYIS ROL PA YI, ,BSLAB BYA
MKHA' 'GRO DKAR PO'I 'PHRENG BA 'DIS, ,KHYOD THUGS MA DROS KLUNG
DU RTZEN PA LAS, ,LEGS BYAS RLABS KYI KHRENG BA RGYAS GYUR CIG
(,CES PA 'DI NI MTSAN SGROGS MKHAN CHEN SPRUL

PA'I SKU RIN PO CHE NGAG DBANG 'JAM DPAL BSTAN PAR BRGYAS KYIS
'DI 'DRA ZHIG DGOS TSUL BYUNG BAR BRTON 7BTZUN PA DKON MCHOG
BSTAN PA'I SGRON MES BRIS PA'O,,) ` ,,RAB 'BYAMS RGYAL BA KUN
GYI YE SHES NI, ,DUS MTHAR THUB BSTAN RGYAL MTSAN BSGRENG BA'I

BYIR, ,GSUM LDAN NGUR SMRIG 'CHANG BA'I RNAM ROL BA, ,YAB RJE
'JIGS MED DBANG PO'I ZHABS LA 'DUD, ,DAM PA'I SKYES BU 'GA' ZHIG
MDO SNGAGS? KYI, ,LAM BZANG SGRUB TSUL BSLAB BYA DGOS SO ZER,
,GZHAN LA PHAN PA'I BSLAB BYA

BYED PA PO, ,RANG NYID BSAM ZHING RANG LA YI MUG SKYES, ,'DI
PHYI'I SKYABS SU BLA MA BSTEN NA YANG, ,BDEN KHA RANG GIS BZUNG
BA YID RE MUG ,DAL 'BYOR DON CHE RNYED DKA' ZER BZHIN DU, ,DON
MED STONG PAR GZAD PA YID RE MUG ,

NOR RKUN MTHONG NAS SHIN TU ZON BYED KYANG, ,MI RKUN GSHIN RJE'I
ZON MED YID RE MUG ,LKOG GYUR GNAS LUGS 'TSOL BA'I KHUL BYED
KYANG, ,MNGON GYUR 'CHI BA MI MTHONG YID RE MUG ,NYES SPYOD CHU
BO THUR DU RGYUG BZHIN DU, ,BDE 'GRO'I

RI RTZER PHYIN 'DOD YID RE MUG ,BDE 'GROR MA ZAD BDE BA CAN 'DOD
KYANG, ,DMYAL BA'I GTING RDO BYED PA YID RE MUG ,SKYID SDUG 'DAM
DBANG YOD CING SHES BZHIN DU, ,THAR MED BTZON RAR 'JUG PA YID RE
MUG ,GZHAN LA 'DI PHYI'I SKYABS

@014A *, ,'JUG KHAS LEN YANG, ,RANG NYID GAR 'GRO MED PA YID RE
MUG ,BSTAN 'DZIN GONG MA'I GRAL DU 'TSANG NA YANG, ,BSTAN PA'I
SGO RU MA CHUD YID RE MUG, SDOM GSUM NOR BU'I GTER KHA PHYE BA
LAS, ,NYES LTUNG RNYOG

CHU RDOL BA YID RE MUG ,GROL BA THAR BA DON GNYER ZER BZHIN DU,
,SRED MKHOS PHYI PHYIR 'CHING BA YID RE MUG ,THAR 'DOD SKYES BU
YIN PA GZHIR BZHAG LA, ,CI BYAS 'KHOR BA'I RGYUR SONG YID RE MUG
,MIG RTZA NOR LA GTAD DE CHOG SHES KYI, ,

GDAMS NGAG BRO BA'I CHOS BSHAD YID RE MUG ,DKA' TSEGS CHE LA 'DI
PHYI GANG DU YANG, ,PHAN MED SHA SDUG KHYI SDUG YID RE MUG ,RTZE
GCIG DAD PAS RGYU NOR BSAGS BSAGS KYANG, ,'CHI TSE CAM GYIS
BSGYUR DGOS YID RE MUG ,'DI BAS

'DI DGOS MANG STE BSHOL BA'I 'OS, ,DAM CHOS GCIG PUR BAB PA YID
RE MUG ,BSTAN PA'I BYA BAR BTAGS NAS SDE DGON BSKYANGS, ,CHAGS
SDANG RU MAR SONG BA YID RE MUG ,GRA SLOB SBYIN BDAG NGAN PA YAR
'THEN BAS, ,RANG NYID THUR DU

LCUNG BA YID RE MUG ,RGYA CHEN GZHUNG LUGS LTA BA'I MIG BGRAD
NAS, ,BLANG DOR LAG NOM DGOS PA YID RE MUG ,'GRIG 'GRIG CHOS
GTAM BSHAD KYANG SPYOD TSUL LA, ,BLTAS KYIN GROGS KYI ZHE KHREL
YID RE MUG ,GA-YO SGYU 'PHRAL LA

GZHAN GYIS MA SHES KYANG, ,MCHOG GSUM THUGS KHREL 'BYUNG BA YID
RE MUG ,SNYING RJE'I NYAMS BTOD RANG MKHO PHUGS SU BCUG ,BYI
LA'I 'JAM SKAD 'DON PA YID RE MUG ,DGE SBYOR BYAS KYIN SEMS DANG
RMI LTAS TSUN, ,JE THU JE THUR

@014B 'GRO BA YID RE MUG ,MI TSE CHOS LA BSKYAL BA'I MA LAS NAS,
,DUD 'GRO'I BEM PO BYUNG NA YID RE MUG ,DA LTA GDONG YOD KHUL
GYIS SOS BDER BSDAD, ,'CHI KHA SDUG SMRAS SHOR NA YID RE MUG
,MDOR NA 'KHRUL PA MED BA RGYAL BA'I BKA', ,SNGON

BYON DAM PA'I GSUNG DANG RNAM PAR THAR, ,'KHOR 'DAS SKYON YON
GANG GI SGO NAS KYANG, ,RENG GI SEMS LA BLTAS NA YID DE MUG ,'ON
KYANG KHO BO DA LTA MI RNAMS KYIS, ,DAM PAR BGUR BAS RANG RGYUS
SHES BZHIN DU, ,STONG 'UR LANG BAS DAM PA'I

KHUR 'DZIN CING, ,DE YI RDZUN 'GEBS GA-YO SGYU CI YANG BYAS,
,RANG GI NGANG TSUL 'DI YIS RJES DPAG NA, ,SNYIGS DUS BLA SPRUL
DGE BA'I BSHES GNYEN DU, ,GRAGS PA'I KHROD NA'ANG PHYI NANG GO
'DZOL BA, ,NGA 'DRA YOD DAM SNYAM DU DOGS PA SKYES, ,

MCHOD GRAL LDER BZO LTA BU'I BLA CHEN DANG, ,BCOS MA'I ME TOG
'DRA BA'I SKU SKYE'I RIGS, ,MKHAS DANG GRUB PA'I 'BAG GYON GAR
MKHAN RNAMS, GZHAN MGO 'DON PA'I SNGON LA RANG MGO THON, ,NGANG
TSUL DRANG POR SMRAS PA'I BDEN

GTAM 'DIS, ,MI RNAMS RANG SEMS LTA BA'I MIG 'DREN? DU, ,SONG STE
SKYON YON BLANG DOR NGOS ZIN NAS, ,CHOS LA CHOS BZHIN SPYOD PA'I
RGYUR GYUR CIG (,CES PA 'DI NI MKHYEN RAB KYI DBANG PHYUG RTZE
DBU SPRUL SKU 'JAM DBYANGS BSHES GNYEN GYIS BSLAB BYA

ZHIG DGOS TSUL BYUNG BA LTAR BRI BAR BRTZAMS BA'I TSE, GZHAN LA
SLOB PA LA RANG JI 'DRAR SONG 'DUG SNYAM DU RNAM RTOG GI RGYU
TSUL 'DI 'DRA ZHIG BYUNG BA LTAR SKYO GLU'I TSUL DU 7BTZUN PA
DKON MCHOG BSTAN PA'I SGRON MES 'PHRAL DU SMRAS PA'O,,) ` ,,K'A
YE THAR 'DOD KYI

@015A *, ,SKAL LDAN SKYES BU RNAMS, ,KHA TZAM MIN PA RU CHOS
SHIG BYED 'DOD NA, ,GA LER PHYI BSHOL GYI DBANG DU MA BTANG BAR,
,NGA YIS BSGO BA BZHIN MYUR BAR NYAMS SU LONG, ,CA CO LONG GTAM
GYIS NYIN ZHAG CHUD GZON

ZHING, ,CHA LUGS GSOG BRUN GYIS DAM SDOM NGO TSA 'DRAL, ,JA SOGS
ZAS GOS KYI SRED PAS BSLU ZHING 'BRID, ,NYA LTO BA BZHIN DU
'KHRI BA BCAD NA LEGS, ,TA TH'A GA TA YI BSTAN PA NYIN BZHIN
'GRIB, ,THA CHAD SNYIGS DUS KYI RANG MTSANG MTSO

LTAR RDOL, ,DA NI MI TSE YANG PHAL CHER SONG ZIN PAS, ,NA 'CHIS
MA SLEBS GONG BSGRIMS TE 'BAD NA LEGS, ,PAR MI TA YI GZHUNG LA
SBYANGS PA YANG, ,PHA ROL SHAG 'GYED KYI SBYOR BA TZAM MIN PAR,
,BA SPU GA-YO BA YI NGES 'BYUNG BYANG SEMS

DANG, ,MA LUS CHOS KUN GYI DE NYID RTOGS PHYIR 'BOD, ,RTZA BA
KHAS BLANGS KYI TSUL KHRIMS GTZANG DANG GCIG ,TSA GRANG BKRES
SKOM GYI DKA' SPYAD BZOD DANG GNYIS, ,DZA LANG SPANGS PA YI ZHI
DUL SPYOD DANG GSUM, ,WA LER 'DZOM PA DE

CHOS PA'I YANG RTZE LAGS, ,ZHVA GOS MTSAR MTSAR 'DI SGYU MA'I
SLU BRID YIN, ,ZA 'DOD GRONG CHOG 'DI RANG GZHAN GNYIS PHUNG
YIN, ,'A 'UR GRAGS SKAM 'DI BDUD KYI PHYE GTOR YIN, ,YA MTSAN
SNYING PO DE CHOS LAS GZHAN NA MED,,

RVA GDENGS 'CHI BDAG GI PHO NYAS MA ZIN GONG, ,LA 'UR SNYING
STOBS DANG BRTZON PA'I SHUGS BSKYED DE, ,SHA KHRAG GDOS BCAS KYI
DAL 'BYOR GA-YAR PO 'DIS, ,SA GSUM RNYED DKA' YI LAM BZANG
BSGRUBS NA LEGS, ,HA SA BADZRA SOGS

@015B DAM PA'I MGON GYIS BZUNG, ,AA MRi TA 'DRA YI GDAMS PA'I
BDUD RTZI MYANG, ,PHYI NANG RTEN 'BREL KUN 'DZOM PA'I DUS TSOD
'DIR, ,THAR PA'I BTZAN SA ZHIG AE ZIN 'BAD PA GCES, ,MDOR NA
SKYID SDUG GI 'DAM DBANG YOD DUS 'DIR, ,

'DUN PA 'PHRUG? MED CIG DGOS SO GROGS PO DAG ,GTAM 'DI BSNYAD PA
LAS BYUNG BA'I DGE BA YANG, ,'GRO KUN BYANG CHUB LA GZHOL BA'I
RGYU RU BSNGO, (,ZHES PA 'DI NI DAD BRTZON LDAN PA RAB 'BYAMS PA
DKON MCHOG DON GRUB KYIS BSKUL NGOR 7BTZUN PA

DKON MCHOG BSTAN ,PA'I SGRON MES BRES PA'O,,) ` ,,RJE BLA MA
RNAMS LA PHYAG 'TSAL LO, ,CHOS SGRUB PAR 'DOD NA GTAM 'DI NYON,
,RTEN DAL 'BYOR DON CHE RNYED PAR DKA', ,'JIG SLA ZHING NAM 'JIG
CHAM MCHIS, ,TSE PHYI MA LA PHAN PA CHOS

LAS MED, ,'DI GO BAS MI CHOG LAG TU LONGS, ,SNGAR LUS RTEN BZANG
PO DON MED DU, ,CHUD ZOS LA GTANG BAR MI 'GYOD DAM, ,LAS SDIG PA
MANG BAS NGAN 'GROR 'GRO, ,DE'I SDUG BSNGAL BZOD DANG BCOS THABS
MED, ,'CHOS 'DOD NA

DA LTA BCOS SU YOD, ,'DI SKYID SDUG GNYIS KYI SO MTSAMS YIN,
,SLAR THAR MED NGAN 'GRO'I SGOR 'JUG PA, ,SNYING GDON GYIS
BRLAMS PA MA LAGS SAM, ,RANG LAS 'BRAS LOG PAR MA BSGRUBS NA,
,LHA DKON MCHOG GSUM GYIS MI

BSLU BAS, ,CI BYUNG YANG KHONG LA BLO SNYING GTOD, ,GANG BYED
KYANG LAS 'BRAS DPANG POR ZHOG ,RANG BSAM BZHIN GA-YANG SAR
'PHYONG BZHIN DU, ,YAR 'THEN GYI RE BA GO LOG YIN, ,NGES 'BYUNG
DANG BYANG SEMS LTA BA GSUM, ,'DI GSUNG RAB

@016A *, ,KUN GYI SNYING PO YIN, ,DUS DA LAN BAG CHAGS THEBS PA
DGOS, ,MI BSGOMS KYANG SMON LAM MI 'DEBS SAM, ,BLO CHOS SU PHAR
LA MI 'JUG PAR, ,CHOS TSUR LA YONG RE HAM PA CHE, ,LEGS TSOGS
KYI

RTZA BA BLA MA YIN, ,YON TAN GYI GZHI MA TSUL KHRIMS YIN, ,DNGOS
GRUB KYI 'BYUNG GNAS DAM TSIG YIN, ,YIN BYAS PAS MI CHOG YIN
BZHIN SGRUBS, ,RKYEN 'DZOM PA'I DUS 'DIR MI SGRUB NA, ,DGRA
GSHIN RJES ZIN TSE 'GYOD KYANG

PHYIS, ,DA BSHAD BSHAD MANG BA'I KHA NA MED, ,CHOS SHES PA MANG
STE SGRUB PA DKON, ,TSIG GCIG KYANG NYAMS SU BLANGS NA PHAN,
,DON MA BSGRUBS MANG YANG DGOS PA MED, ,CHOS ZHES PA SEMS RGYUD
'CHOS PA

YIN, ,DE SOMS LA BLO SNA NANG DU SKOR, ,RANG NYAMS MYONG MED
PA'I KHA BGAD GLUS, ,GZHAN BLO SNA BSGYUR BA DKA' MOD KYANG,
,MGON DAM PA'I GSUNG SGROS BSKYAR BA YIN, ,'DIS 'GRO RGYUD CHOS
LA 'KHUL BAR SHOG (,CES PA 'DI NI

AA BA GATPA PI LI'I SHOG NAS DAD BRTZON LDAN BA RAB 'BYAMS PA
BLO BZANG MKHAS BTZUN GYIS BSLAB BYA SEMS LA GZER BTAB BA LTA BU
ZHIG DGOS ZHES BSKUL BA LTAR MTSANG 'BRU'I TSUL DU 7BTZUN PA
DKON MCHOG BSTAN BA'I SGRON MES BRIS PA'O,,) ` ,,NA MO YE, RANG

NYID KYI RNAM THAR GSOL 'DEBS BYIN RLABS MNGON GYUR CES BYA BA,
BLA MA RNAMS LA PHYAG 'TSAL LO, ,KA YE LHO RGYAL 'DZAM GLING
BYANG GI PHYOGS, ,KHA BA CAN GYI CHA SHAS MDO KHAMS SMAD, ,GA JU
THO'U JU'I NYE 'KHOR MDZOD GE SMAD, ,NGA

@016B YI LTE KHRAG 'PHO BA'I SA CHA YIN, ,CA CO'I RDZUN GTAM
GRAGS PA MCHED PA DANG, ,CHA YE CHO LE RANG YANG KHA BLAS SHING,
,JA LAG 'GA' ZHIG NGOS 'DZIN BYAS PA YIS, ,NYA MO LCAGS KYUS
DRANGS BZHIN SA 'DIR BLUS, ,TA TH'A GA TA'I

BSTAN PA'I SGOR ZHUGS KYANG, ,THA MAL BAG MED BYIS PA'I SPYOD PA
BSKYANGS, ,DA LTA BSAM NA SPYOD TSUL 'GA' ZHIG NI, ,NA TSOD SMIN
PA'I DUS LAS DGA' BA'ANG SNANG, ,PA SANGS LTAR DKAR LHAG BSAM
MED NA YANG, ,PHA ROL BSLU PHYIR

LHAG BSAM CHE MDOG BSTAN, ,BA SPU TZAM YANG GA-YO BA MED BZHIN
DU, ,MA RGAN SEMS CAN ZER NAS MIG BTZUM BYED, ,TZAN KA YI 'BRU
TSAD NOR PHYIR YANG, ,TSA GRANG KHYAD DU BSAD NAS GRONG CHOG
NYUL, ,DZA YA'I BSTAN PA 'DZIN SKYONG BYAS

SO LO, ,WA SKYES RGYAL POR BSKOS BA'I RNAM THAR YIN, ,ZHVA SER
BSTAN PA SKAD PO CHE 'DI YANG, ,ZA CHOG MKHAN PO NGA 'DRAS 'DZIN
DGOS TSE, ,'A 'UR GRAGS PA CI TZAM CHE NA YANG, ,YA MA BRLA ZHIG
MIN PA YONGS MED, ,RA LTAR GYONG

BA'I SEMS 'DI MA THUL NA, ,LA LUNG DBEN PAR BSDAD KYANG DGOS PA
CHUNG, ,SHA THUD DKOR ZAS BAG MED SPYOD BZHIN DU, ,SA LAM BGROD
PA'I RE BA AA TZA MA, ,HA HA MGO 'PHANGS RKYANG LAS MTHO BA 'DI,
,AA AA 'JIG RTEN PHYI MAR

JI 'DRA YIN, ,BSAM GYIN BSAM GYIN RANG LA PHYAG 'TSAL ZHING,
,GSOL BA 'DEBS SO RANG RGYUD BYIN GYIS RLOBS, (,'DI NI GZHAN
MANG POS GSOL 'DEBS KYI BSKUL MA BYUNG BAS RKYEN BYAS, SKOR BAR
'GRO BZHIN PA'I SKABS SHIG SEMS KYI 'CHAR)

@017A *, (,SGO THOL BYUNG DU SMRAS PA'O,,) ` ,,MGON DUS GSUM
RGYAL BA'I ZHAL SKYIN DNGOS, ,PHA BLA MA YE SHES RGYAL MTSAN
DANG, ,RJE 'JIGS MED DBANG PO'I ZHABS PAD LA, ,DUS BYANG CHUB
BAR DU SKYABS SU MCHI, ,

MDANG THUN GSUM GNYID KYI RMI LAM NA, ,BLO DGA' SDUG GI RI MO CI
YANG SNANG, ,DUS DE RING THAMS CAD RDZUN DU GDA', ,RKYEN DE YIS
SKYO BA'I NYAMS SHAG SHAR, ,LUS ZHAG 'GA' GA-YAR BO'I MGRON
KHANG LA, ,LAR PHAN GNOD KYI RE DOGS

MANG BA LAS, ,NGA ZER BA'I GCES PHRUG 'DI THOG TU, ,GTAN SKYID
SDUG CI 'BYUNG MNO BSAM THONGS, ,NOR LONGS SPYOD RMI LAM GSER
GYI RI, ,NGA'I YIN SNYAM RLOM SEMS DREGS PA SKYES, ,GNYID YER
GYIS SAD TSE STONG HANG NGE, ,DE 'DRA MA ZHIG

'CHI BA'I NYIN MO 'BYUNG, ,DKOR HA LA'I DUG GI RANG BZHIN CAN,
,ZAS ZHIM MNGAR BRO BA MYONG BZHIN SPYOD, ,DUG SMIN TSE DRAG
PO'I GZER RGOD KYIS, ,LUS DUM BUR GSAN BZOD GLAGS MED, ,GOS MDOG
LEGS 'JA' TSON LTAR BKRA BAS,,

LUS MI GTZANG PHUNG PO GA-YOGS NA YANG, ,DUS MI RING SNOD BCUD
GNYI GA YI, ,MTSANG 'GRAN PA BZHIN DU BSTAN NAS 'ONGS, ,BRE
STONG PA SNGAGS KYIS BTAB PA'I MKHAR, ,STENG LHA YUL GYI BDE
SKYID YOD SNYAM BYED, ,SGYU? MIG 'PHRUL BSHIG TSE SKYO BA

SKYE; ;GZHI KHANG KHYIM LAS KYI SGYU MA YIN, ,'BU BSE BO GYANG
LA 'DZEGS PA DE, ,PHYIR LHUNG GIN SUN MED SDUG THAG CHAD, ,DON
MED PAR MA SHES RMONGS PAS BSLUS, ,MING GO SA MTHO 'DOD DE DANG
'DRA, ,MTSON SNYAN GRAGS STONG SKAD 'BRUG

@017B GI SGRA, ,LAS BSOD NAMS SPRIN PHUNG YAL BA'I RGYU, ,COL
CHUNG GI SHING LO RLUNG KHYER DE, ,MTHAR SMAD PA'I RDZAB TU 'JUG
NYEN YOD, ,LAR ZIN MED 'KHOR BA'I BYA BA KUN, ,SNGAR MA BSGRUB
DUS NA MKHO MKHO 'DRA, ,GRUB ZIN TSE DGOS MED RKYANG PAR

GO ,DON SNYING PO MED PA'I RANG RTAGS YIN, ,SA LHO BYANG MGRON
PO TSONG KHANG DU, ,ZHAG 'GA' LA DGA' DGA' LTAR DU 'GROGS, ,SLAR
GYES NAS GTAN DU PHRAD PA MED, ,GROGS MDZA' BSHES 'DUS PA DE
DANG 'DRA, ,YUL MTHA' MED 'KHOR

BA'I PHYOGS PHYOGS NAS, ,DON MED PAR 'DUS PA GNYEN DU RLOM,
,PHAN BTAGS PA MED KYANG BRAL BA YI, ,SDUG SNYING LA BZHAG STE
PHYIR YANG 'GRO ,YAR BRTAGS NA CI BYAS SMYON PA'I GAR, ,GANG
BSAGS PA THAMS CAD SDIG PA'I KHUR, ,RANG

PHUNG BA'I DGRA BO RANG YIN NA, ,PHUGS BDE BA'I SKABS SHIG GA NA
YOD, ,PHUGS SKYID 'DOD SKYID KYI SBYOR BA LA, ,'JUG DKA' BA
BRGYA PHRAG SBYAD NA YANG, ,DON MYONG KHOM MED PAR PHA ROL 'GRO
,DE 'DI SDUG PHYI SDUG MA LAGS SAM, ,NYAM

CHUNG GI BYI'U PHRUG THANG 'KHYAMS DE, ,LAS NYON MONGS DMU RGOD
GYIS PAS BZUNG, ,GANG DRAN TSAD SDUG LAS SNA DGU YIS, ,CO 'DRI
YANG MI BZOD RANG DBANG MED, ,GZHAN CHOS LA GZHUG PA'I BLA MA
TSANG, ,SKU DON DANG THUGS BREL MANG BA

'DI, ,BTZAN CHOD KYIS CHOS SHIG MA GNANG NA, ,BTZAN GCOD CIG
BYUNG TSE SKU TSEGS YIN, ,MI RANG THOG TU MI 'ONG NGES SHES PA,
,BOD SOG PO'I MTHA' YI 'DANG RGYAG LAS, ,RANG THOG TU 'ONGS NGES
MTHA' RING BO, ,TSE PHYI MA'I DON@018A *, ,LA ZON ZHIG GYIS, ,NGAG LHANG LHANG 'TSER
BA'I GLU 'DI
YANG, ,DUS YUD TZAM GYI 'CHAR SGO LAGS NA YANG, ,SEMS RTA RGOD
KHA LO 'CHUN DKA' BAS, ,DON MED KYI THANG LA DKYUS NAS 'GRO,
,DON DE PHYIR BLA MA

MCHOG GSUM GYIS, ,BLO TSUL BZHIN CHOS LA 'JUG PA DANG, ,CHOS
YANG DAG LAM DU 'GRO BA DANG, ,LAM PAR CHAD MED PAR BYIN GYIS
RLOBS, (,ZHES PA 'DI'ANG RMI LAM GYI SNANG BA 'GA' ZHIG LA BRTEN
NAS SKYO SHAS KYIS BSKUL TE THUN GSEB DU BRIS

BA'O,, ` ,,DAL 'BYOR DON CHE DANG RNYED DKA' BSAMS NA, ,DON MED
BYA BA LA BKOL BA 'PHANG NGO, ,NAM 'CHI NGES MED DANG BZLOG MED
BSAMS NA, ,BAG MED SOS DAL DU SDOD PA 'KHRUL LO, ,BZOD DKA' THAR
MED KYI NGAN

SONG BSAMS NA, ,SKYABS SHIG DE RING RANG MI BTZAL THABS MED,
,LAS 'BRAS NGES PA DANG 'PHEL TSUL BSAMS NA, ,DGE SDIG PHRA MOR
YANG PAG ZON BYED DGOS, ,'KHOR BA MTHA' NGAN GYI NGANG TSUL
BSAMS NAS, ,NGES

'BYUNG TSUL KHRIMS LA SLOB PAR BYED DGOS, ,DRIN LAN 'KHOR MED
GYI MA RNAMS DON DU, ,SEMS BSKYED PHYIN DRUG GI SPYOD LA SLOB
DGOS, ,KHYAD BAR MTHA' BRAL GYI LTA BAS RGYAS BTAB, ,ZAB LAM
GSANG SNGAGS KYIS SNON PA

'DEBS DGOS, ,DE DAG THAMS CAD KYI RTZA BA BSHES GNYEN, ,BSTEN
TSUL RTEN 'BREL GYI MGO NAS 'GRIG DGOS, (,ZHES PA 'ANG RJE NYID
KYI GSUNG YIN NO,,) ` ,,MKHA' MNYAM 'GRO LA BRTZE BA'I DBANG
GYUR TE, ,BYA DKA'I

@018B SPYOD PA DPAG MED GOMS PA YIS, ,YON TAN KUN RDZOGS SKYOB
PA BLA NA MED, ,BLA MA THUB PA'I DBANG POS DUS KUN SKYONGS, ,DAL
BA'I RTEN THOB RGYAL BA'I BSTAN DANG MJAL, ,DAM PAS RJES BZUNG
MTHUN RKYEN 'DZOMS BA'I DUS, ,DON MED

GA-YENG BAS RANG NYID MA BSLUS PAR, ,NAM GZHAG GTAN GYI 'DUN MA
SGRUB BAR RIGS, ,YA MTHA' GTUGS PA MED PA'I DUS SHIG NAS, ,GTING
ZAB 'KHOR BA SDUG BSNGAL RGYA MTSO 'DIR, ,LAS DANG NYON MONGS
RLUNG GIS RAB BDAS TE,

DBANG MED ZO CHUN 'KHOR LO BZHIN DU 'KHOR, ,KHYAD PAR LCAGS SREG
'BAR BA'I DMYAL KHANG DU, ,BZOD GLAGS MED PA'I SDUG BSNGAL 'BA'
ZHIG GI ,NGANG DU MTHA' YAS BSKAL PAR GNAS PA LAS, ,DAL 'BYOR
THOB PAD LAN

TZAM ZHIG YIN, ,YAR 'GRO MAR 'GRO GNYIS KYI SO MTSAMS 'DIR,
,SKYID SDUG 'DAM GA RANG LA GTAD PA'I TSE, ,BRTZON PA DRAG POS
BTZAN SA MA ZIN NA, ,SLAR YANG DMYAL BA'I GNAS DER 'KHRID PAR
NGES, ,RLUNG NANG MAR ME LTA

BUR GA-YO BA'I SROG ,SNGON CHAD MA 'GAGS BLA MA LHA YI DRIN, ,DA
NI DE RING KHO NA MI 'CHI BA'I, ,BLO GA DENG MED PHYIR PHYI
BSHOL GA LA RIGS, ,GNYEN 'KHOR LONGS SPYOD JI TZAM 'DZOMS NA
YANG, ,RMI LAM JI BZHIN DRAN PA'I YUL DU

'GYUR, ,PHYI MAR 'GRO TSE LUS DANG GRIB MA BZHIN, ,RJES SU 'GRO
BA DKAR NAG LAS 'BRAS YIN, ,DE PHYIR BAG YOD DRAN SHES BRTAN PO
YIS, ,SDIG LTUNG PHRA MO TZAM YANG SPONG BA DANG, ,DAD DANG SHES
RAB BRTZON 'GRUS SHUGS

@019A *, ,DRAG GIS, ,SGO GSUM DGE BA'I LAS LA BKOL BAR GYIS,
,KHYAD PAR BSTAN PA'I GZHIM SO SOR THAR, ,BDE GSHEGS GZHUNG LAM
BYANG SEMS SDOM PA DANG, ,DNGOS GRUB RTZA BA GSANG SNGAGS DAM
TSIG

GSUM, ,TSUL BZHIN BSRUNG BA CHOS KYI NYING KHU MIN, ,SDOM GSUM
MIG 'BRAS LTA BUR BSRUNG BA LAS, ,LHAG PA'I NYAMS LEN SNYING PO
GZHAN MED PAR, ,RGYAL KUN MGRIN DBYANGS GCIG GIS GSUNGS PAS NA,
,BSTAN PA'I SNYING PO 'DI LA

'BAD PAR RIGS, ,RANG GIS SGO GSUM DGE BA GANG BYAS KYANG, ,DE
NYID RNAM DAG CHOS SU 'GYUR BA LA, ,'DI SNANG CHOS BRGYAD GDON
GYIS MA BSLAD PAR, ,SRID LAS NGES 'BYUNG BSAM BAS ZIN PA GCES,
,MA LUS 'GRO KUN PHA MAR MTHONG

BA YIS, ,DE PHYIR BYANG CHUB SGRUB 'DOD SEMS BSKYED DANG, ,DNGOS
'DZIN RTZA BRAL SHES RAB ZUNG 'BREL TE, ,THEG MCHOG LAM GYI DGA'
STON MYONG BAR BYA, ,MDOR NA BYANG CHUB LAM GYI RIM BA'I SGOS,
,THUB BSTAN YONGS LA BAG CHAGS CI

THEBS KYIS, ,NYIN BZHIN DAL 'BYOR DON LDAN BYED PA DANG, ,BSNGO
SMON DGE BA'I MTSAMS SBYOR NAN TAN BYA, ,BLO DANG BRTZON PA'I
NUS PA CI YOD KYIS, ,SNGON RABS DAM PA'I RJES SU SLOB BYED PA,
,DE NI SKAL BZANG SKYE BO ZHES BYA STE, ,DAL

'BYOR THOB PA 'BRAS BUR BCAS PA YIN, ,'DIR 'BAD DGE BA'ANG DON
MED 'KHOR BDE'I RGYUR, ,MI SMIN KHRO SOGS RKYEN GYIS MI GZHOM
PAR, ,SRAS BCAS RGYAL BAS GANG DU BSNGOS PA YI, ,'BRAS BZANG
MTHA' DAG 'GRUB PA'I RGYUR GYUR

@019B CIG (,CES PA 'DI NI DAD BRTZON BLO DANG LDAN PA BRAG LUNG
RI KHROD PA DKON MCHOG CHOS 'PHEL GYIS DGE SBYOR LA BSKUL BA'I
BSLAB BYA MDOR BSDUS ZHIG DGOS ZHES BSKUL NGOR, 7BTZUN PA DKON
MCHOG BSTAN PA'I SGRON MES BRIS BA'O,,) ` ,,RMAD BYUNG THUGS RJE
CHEN PO'I DBANG GYUR TE, ,

NYIN BZHIN ZAB RGYAS CHOS KYI GRU SBYAR NAS, ,MKHA' MNYAM 'GRO
BA SRID MTSO LAS SGROL PA'I, ,DED DPON MCHOG GIS RTAG TU SKYONG
GYUR CIG ,RNYED DKA' DON CHE DAL BA'I RTEN THOB CING, ,'KHRUL
BRAL BSTAN PA'I SNYING PO MCHOG DANG MJAL, ,MTHUN

PA'I RKYEN KUN LAN GCIG 'DZOMS DUS 'DIR, ,LAM BZANG SGRUB PA
SNYING POR BYED PA GCES, ,DE YANG LAM MCHOG SGRUB PAR BYED PA
LA, ,LAM GYI RTZA BAR GYUR PA BSHES GNYEN TE, ,RNAM DAG LAM GYI
GZHI RTEN TSUL KHRIMS DANG, ,LAM GYI NGO

BO SGRUB PA NAN TAN YIN, ,DANG PO MCHOG THUN DNGOS GRUB KUN GYI
GTER, ,THEG GSUM LUNG RTOGS CHOS KUN 'BYUNG BA'I GNAS, ,GTAN GYI
BDE SKYID RTEN 'BREL THOG MA'I SGO, ,SKYABS GSUM 'DUS PA'I NGO
BO BLA MA STE, ,YI DAM LHA YI 'KHOR

LO THAMS CAD KYANG, ,'BRAL MED RIGS KYI BDAG POS RGYAS BTAB
CING, ,PHYOGS BCU'I ZHING GI RGYAL KUN DUS DRUG TU, ,DE LA MCHOD
CING BKUR STI BYA BAR GSUNGS, ,RDO RJE 'CHANG DBANG DNGOS SU
BYON NA YANG, ,RJES SU STON PA 'DI LAS

GZHAN MED PAS, ,SANGS RGYAS LAS LHAG BKA' DRIN DRAN PA YIS,
,BKA' BZHIN BSGRUB PA CHOS KYI RTZA BA YIN, ,RGYAL BAS CHOS
PHUNG BRGYAD KHRI GSUNGS PA YANG, ,SDE SNOD GSUM DU 'DUS SHING
DE YI DON, ,TING 'DZIN SHES RAB BSLAB

@020A *, ,PA RNAM GNYIS KYANG, ,TSUL KHRIMS RNAM PAR DAG PA'I
RJES SU 'GRO, ,SDIG LTUNG SO SOS RNAM SMIN BZOD DKA' BA, ,BSKYED
CINGS LAM BGROD LA GEGS BYED PHYIR, ,SDIG PA KUN LAS SDOM GSUM
DANG

'GAL BA'I, ,NYES RNAMS SROG DANG BSDOS TE SPONG BA GCES, ,MNGON
PAR MTHO DANG THEG GSUM THAR PA'I LAM, ,GSANG CHEN RIM GNYIS
RNAL 'BYOR MTHA' DAG KYANG, ,RMANG GZHI BSLAB KHRIMS DAM TSIG
GTZANG MA LA, ,LTOS PAR

RGYAL KUN MGRIN DBYANGS GCIG GIS GSUNGS, ,DE PHYIR TSUL KHRIMS
DAG PA LAS LHAG PA'I, ,NYAMS LEN SNYING PO GZHAN DU MA MCHIS
KYANG, ,DE NYID GZHIR BYAS MDO SNGAGS LAM RIM LA, ,DBYAD 'JOG
SGOM PA SGRUB PA'I YANG RTZE

YIN, ,'ON TE ZAB CING RGYA CHE'I CHOS RNAMS KYANG, ,JI BZHIN
GDAMS PA'I MCHOG TU 'GRO BA NI, ,RANG GI SEMS NYID KHO NAR RAG
LAS KYI, ,'KHOR 'DAS KUN LA BYED PO GZHAN NA MED, ,DES NA RGYUN
DU DRAN SHES BAG YOD KYIS, ,RANG SEMS

DGE BA'I SROL DU BTZUD BYAS NA, ,CI BYAS BYANG CHUB MCHOG GI
RGYUR 'GRO BAS, ,GCIG CHOG SGRUB PA MAN NGAG SNYING PO YIN,
,MDOR NA SNGON BYON DAM PA SO SO YIS, ,YANG DAG LAM GYI 'JUG
NGOGS MANG GSUNGS KYANG, ,RTZA BA GSUM BO 'DI

LAS MA 'DAS BAS, ,NAM YANG BRJED MED SNYING GI DKYIL DU CHONGS,
,RANG LA NYAMS MYONG MED PA'I KHA BSHAD GLUS, ,GZHAN RGYUD CHOS
LA 'KHOL BA DKA' MOD KYANG, ,MTSAN LDAN BLA MA BRGYUD PA'I ZHAL
RLANGS DROD, ,MA NYAMS BDUD RTZI THAR

@020B PA'I SROG ZUNGS YIN, ,'DIR 'BAD DGE BA'I DPUNG PA MI DMAN
PAS, ,LUNG RTOGS BSTAN PA'I RGYAL MTSAN LEGS BZUNG NAS, ,'GRO
KUN BDUD BZHI'I GA-YUL NGO LAS BSGRAL TE, ,RNAM GROL SUM RTZEN
GRONG DU 'KHRID GYUR CIG (,CES PA

'DI NI BSTAN PA'I GSAL BYED DAM PA 'DAN MA SPRUL PA'I SKU DPAL
LDAN THUB BSTAN RGYA MTSOS SGRUB PA SNYING POR BYED TSUL GYI
BSLAB BYA ZHIG DGOS ZHES BSKUL BA BZHIN, 7BTZUN PA DKON MCHOG
BSTAN PA'I SGRON MES BRIS PA'O,,) ` ,,MCHOG SKYABS GSUM 'DUS
PA'I NGO BO

NYID, ,RJE BLA MA RNAMS LA PHYAG BYAS TE, ,CHOS ZAB MO BYANG
CHUB LAM RIM DON, ,TSIG NYUNG DU GO SLA'I GLU RU LEN, ,DNGOS
GRUB KYI GRU CHAR 'BEBS 'DOD NA, ,LOG RTOG RLUNG DMAR MI GA-YO
BA'I, ,DAD GUS KYI NAM MKHA' YANGS PA LA, ,

BLA MA BYIN RLABS SPRIN CHEN 'KHRIGS PA DGOS, ,'DI LEGS BYAS KUN
GYI RTZA BA YIN, ,RTEN 'BREL KUN GYI THOG MA YIN, ,DE LEGS PAR
BSAM NA RANG LA PHAN, ,BLO SNA NANG DU KHUG CIG AANG, ,SNGAR DAL
'BYOR THOB PA'I GRAR BSDAD KYANG,,

LTO GOS KHOL POR ZAD PA YIS, ,DUD 'GRO DANG DBYER MED GYUR PAS
SKYO, ,DON LDAN BYED NA DAM CHOS KHO NAR 'BAD, ,SOS DAL DU SDOD
KHOM GA LA YOD, ,'DI SEMS PA NANG GI SKUL LCAG YIN, ,DE LEGS PAR
BSAMS NA RANG LA PHAN,,

BLO SNA NANG DU KHUG CIG AANG, ,BZOD MED DANG THAR MED KYI NGAN
SONG DU, ,DO NUB KYANG MI LTUNG GDENG MED PAS, ,DA SKYABS SHIG
BTZAL NA BTZAL RAN YIN, ,SKYOB BYED DNGOS GZHI LAS 'BRAS BLANG
DOR YIN, ,DA BSAM BZHIN DMYAL BAR

@021A *, ,MCHONG TSUL MED, ,LONG BA SMYO 'GROS MA BYED CIG ,DE
LEGS PAR BSAMS NA RANG LA PHAN, ,BLO SNA NANG DU KHUG CIG AANG,
,TSE PHYI MAR BDE 'GRO'I RTEN THOB KYANG, ,DA LAN BZHIN STONG
BAR ZAD GYUR NA, ,SDUG PHYI

THAG RING BA KHYAD MED BAS, ,KHAMS GSUM 'KHOR BA KUN LAS THAR BA
BDE, ,DE SRED BAS RANG RANG BCINGS PA YIN, ,DKUN LA ZHEN LOG
NGES 'BYUNG DGOS, ,DE LEGS PAR BSAMS NA RANG LA PHAN, ,BLO SNA
NANG DU KHUG CIG AANG, ,MA RIG SRED

LEN ZHEN PA YIS, ,LAS SRID PA'I SA BON BTAB BA LAS, ,SDUG BSNGAL
BDUN GYI LO TOG RGYAS, ,YANG BTAB CING BRNGAS TE YANG BTAB PAS,
,SDUG BSNGAL GYI PHA MTHAR PHYIN DUS MED, ,THAR PA'I DGON PAR
BROS NA LEGS, ,DE LEGS PAR

BSAMS NA RANG LA PHAN, ,BLO SNA NANG DU KHUG CIG AANG, ,SRIN BU
MI GTZANG DRIL 'KHOR BA BZHIN, ,GTZANG BDAG BDE DANG RTAG 'DZIN
GYI, ,RGYU LAS NYES TSOGS KUN 'BYUNG BAS, ,NYES KUN ZHI BA'I
'GOG PA THOB NA BDE, ,DE THOB BYED YANG DAG

RIGS PA'I LAM, ,DE'I RTZA BA RNAM DAG TSUL KHRIMS YIN, ,DE LEGS
PAR BSAMS NA RANG LA PHAN, ,BLO SNA NANG DU KHUG CIG AANG,
,MARGAN LONG BA GCAN GZAN GYI, ,KHAR BOR NAS BROS NA KHREL MED
YIN, ,SDUG RANG GIS 'KHUR BA'I GO

BGOS NA, ,YA RABS RGYAL BA'I SRAS KYI GRANGS SU 'GRO ,DE NAS
PHYIN DRUG NYAMS LEN GYI, ,DAM BCAS MTHA' RU 'DON PA GCES, ,DE
LEGS PAR BSAMS NA RANG LA PHAN, ,BLO SNA NANG DU KHUG CIG AANG,
,BLO 'KHRUL NGOR NGA ZHES

@021B TSUGS THUB 'DRA, ,GCIG MIN GZHAN MIN GYI SDOD TSUL MED,
,DER DPYAD NA 'GA' YANG MI RNYED PAS, ,SNANG BA TZAM LAS RANG
BZHIN MED BAR NGES, ,SNANG STONG 'GAL MED GROGS GYUR 'DI, ,DUS
GSUM RGYAL BA'I DGONGS PA YIN, ,DE

LEGS PAR BSAMS NA RANG LA PHAN, ,BLO SNA NANG DU KHUG CIG AANG,
,GZUGS CAN RNAMS PHYOGS KYI CHA SHES DANG, ,SHES PA RNAMS SKAD
CIG SNGA PHYI'I 'PHRENG, ,LDAN MIN YANG YAN LAG TSOGS PA LA,
,BTAGS TZAM LAS NGO BOS MA GRUB

PAS, ,BDAG MED GNYIS STONG GZHI'I KHYAD TZAM LAS, ,GNAD RIGS
PA'I RNAM 'GYUR GCIG GIS SHES, ,DE LEGS PAR BSAMS NA RANG LA
PHAN, ,BLO SNA NANG DU KHUG CIG AANG, ,THUN MONG LAM GYIS RGYUD
SBYANGS TE, ,RNAM DAG DBANG GIS

SMIN BYAS NAS, ,RIM GNYIS RNAL 'BYOR LA 'BAD NA, ,DON GNYIS DGA'
STON RANG GI LAG TU YOD, ,DE'I RTZA BA DAM TSIG BSRUNG BA YIN,
,GTAN 'DUN 'PHYUG PA MED PAR MDZOD, ,DE LEGS PAR BSAMS NA RANG
LA PHAN, ,BLO SNA NANG DU

KHUG CIG AANG, ,TSUL 'DI SKAD SMRAS PA'I DGE BA YIS, ,DUS RTAG
TU DAL 'BYOR RTEN THOB CING, ,LAM BZANG PO 'DI DANG MI 'BRAL
BAS, ,DPAL SKU BZHI'I GO 'PHANG MYUR THOB SHOG (,CES PA 'DI NI
DAD BRTZON BLO DANG LDAN PA RGYA MKHAR DPON PO DKON

MCHOG CHOS 'BYOR DANG DGE SLONG TSUL KHRIMS DAR RGYAS GNYIS KYIS
BSKUL NGOR 7BTZUN PA DKON MCHOG BSTAN PA'I SGRON MES SBYAR BA'I
YI GE PA NI SNGAGS RAM PA RATNA A'AN STA'O,, ` ,,KYE MA KYE HUD
BSAM BLO NANG DU SKOR, ,YENG MA YENG LA SDOD THABS GA

@022A *, ,NA YOD, ,CI BYA CI BYED MED PA'I DUS SHIG 'BYUNG,
,RANG MGO RANG GIS 'DON DGOS AA TZAM, ,'JIGS 'JIGS GSHIN RJE'I
PHO NYAS ZIN PA NI, ,RIG RIG MIG GIS PHYOGS BCUR BLTAS NA YANG,
,ZHUM

ZHUM SKYO BA'I GROGS SU GYUR PA LAS, ,LHANG LHANG DGA' BA SKYED
PHYED GANG YANG MED, ,BSAGS BSAGS 'BYOR PA SOG MA'I PHON THAG
CHAD, ,'GRIG 'GRIG KHA BSHAD PI WANG RGYUD THAG CHAD, ,MKHO MKHO
MANG PO'I SEMS KYI RE THAG CHAD, ,

'DAR 'DAR YA NGA'I 'PHRANG DU AA THANG CHAD, ,CI DRAG CI DRAG
BLA MA DKON MCHOG MKHYEN, ,MKHYEN NO MKHYEN NO THUGS RJE LCAGS
KYUS ZUNGS, ,ZUNGS SHIG ZUNGS SHIG NGAN 'GRO'I GA-YANG LAS
SKYOBS, ,SKYOBS SHIG SKYOBS SHIG BLA MA THUGS

RJE CAN, (,'DI'ANG MTSAMS KYI THUN GSENG CIG TU STZAL BA'O,,) `
,,SKYABS GNAS BSLU MED MCHOG GSUM, ,SNYING NAS GSOL BA 'DEBS SO,
,BYANG CHUB SNYING PO'I BAR DU, ,RJES BZUNG BYIN GYIS RLOBS SHIG
,'DI PHYI'I LEGS

TSOGS RTZA BA, ,DUS GSUM RGYAL BA'I ZHAL SKYIN, ,MTSAN LDAN
BSHES GNYEN DAM PA, ,BSAM SBYOR DAG PAS STEN CIG ,RNYED DKA' DON
CHE'I DAL 'BYOR, ,LAN GCIG TZAM ZHIG THOB PA, ,SNGON CHAD STONG
PAR ZAD PAS, ,TSE LHAG DON

LDAN GYIS SHIG ,SANGS BYA GNANGS BYA'I NGANG LA, ,'CHI BDAG DGRA
BOS 'KHYER BAS, ,BYA BA KUN LAS THOG MAR, ,LHA CHOS GTZO BOR
MDZOD CIG ,MCHOG GSUM BSOD NAMS ZHING LA, ,MJAL BA DA LAN TZAM
YIN, ,RLOM SEMS

@022B GA-YO SGYUS MA BSLAD, ,PHYAG MCHOD TSOGS BSAGS REMS SHIG
,BLO RTZAL STOBS 'BYOR 'DZOM YANG, ,SKYID SDUG LEGS NYES 'KHYER
SO, ,DBANG MED LAS KYIS 'KHYER BAS, ,DE NYID DBANG POR ZHOG CIG
,SRID 'BYOR JI TZAM BSGRUBS

KYANG, ,RDUL TZAM 'KHYER DBANG MED LA, ,RNAM SMIN PHYI BZHIN
'BRANG BAS, ,DON MED SDIG PA MA GSOG ,ZAB ZAB GDAMS PA MANG
YANG, ,YON TAN KUN GYI GZHI RTEN, ,MI BSRUNG RANG DBANG MED PA,
,KHAS BLANGS TSUL KHRIMS YIN PAS,,

DRAN SHES BAG YOD SGO NAS, ,NYAMS LEN SNYING POR BYAS NA, ,LUNG
RTOGS YON TAN THAMS CAD, ,YAR NGO'I ZLA BZHIN 'PHEL LO, ,'ON
KYANG RMONGS PA'I MUN SEL, ,THOS PA'I SGRON ME MED NA, ,BLANG
DOR BYA THABS BRAL BAS, ,SLOB

GNYER NAN TAN GYIS SHIG ,KHA BSHAD RLUNG LA BSKUR NA, ,CHU NANG
RDO BA BZHIN DU, ,RANG RGYUD SKAM POR LUS PAS, ,GANG SHES RGYUD
LA SBYOR CIG ,MDOR NA SGO GSUM SPYOD PA, ,CI BYAS CHOS DANG
SBYAR TE, 'CHI BA THOG TU BABS KYANG, ,'GYOD

PA MED PA GYIS SHIG ,NYE BAR MKHO BA'I BSLAB BYA, ,NYUNG 'DUS
SMRAS PA 'DI YANG, ,SNYAN GONG AUTPAL MA BYED, ,SNYING GI DPAL
BE'UR CHONGS SHIG ,DE SKAD BSNYAD PA'I DGE TSOGS, ,BLOGS LA DON
GNYER CAN RNAMS, ,TSUL GNAS THOS

BSAM SGOM LA, ,'JUG PA'I RGYU RU GYUR CIG (,CES PA 'DI NI DAD
BRTZON LDAN PA DKON MCHOG THABS MKHAS DANG BLO BZANG DKON MCHOG
GNYIS KYIS BSKUL NGOR LA BTZUN PA DKON MCHOG BSTAN PA'I SGRON
MES BRIS PA'O,,) ` ,,DUS GSUM SANGS RGYAS

@023A *, ,KUN GYI NGO BO NYID, ,BLANG DOR JI BZHIN 'DOMS PA'I
CHOS KYI MDZOD, ,THEG GSUM DGE 'DUN 'DUS PA'I GTZUG GI RGYAN,
,RJE BTZUN BLA MA'I ZHABS LA GSOL BA 'DEBS, ,PHYIN CI LOG GI
RTOG PA KUN ZHI STE, ,BLO

KHA CHOS LA PHYOGS PAR BYIN GYIS RLOBS, ,SDOM PA NOD PA MANG
YANG BSRUNG PA DKON, ,BSLAB BYA ZHU BA MANG YANG SLOB PA NYUNG,
,GZHAN PHAN DKA' YANG DAD LDAN SLOB MA YIS, ,SNYING LA 'CHING
RGYU'I BSLAB BYA DGOS SO ZHES, ,NAN GYIS BSKUL BA'I

GA-YAR NGO MCHOG PAR, ,BSLAB BYA'I GNAD 'GA' THOL BYUNG TSUL DU
GLENG, ,BYA BA KUN LA LAS 'BRAS DPANG POR ZHOG ,SKYID SDUG CIR
YANG MCHOG GSUM BLO GTAD KYIS, ,GZHUNG LUGS KUN LAS BYANG CHUB
LAM RIM DANG, ,NYAMS LEN KUN LAS

TSUL KHRIMS GTZO BOR ZUNGS, ,'DI NYID BSTAN PA SPYI LA SLOB TSUL
TE, ,'DI NI BRJED MED SNYING LA BCING BAR 'OS, ,THO RANGS SNGA
BAR LANG TSE MA DANG GI DUS, ,MA SHI LANG RGYU BYUNG BA MCHOG
GSUM DRIN, ,DA TZAM DMYAL BAR GNAS NA CI TSUGS

BYED, ,DE RING CHOS KYIS DON LDAN BYA'O SNYAM, ,'DI NI DANG POR
'PHEN PA GTONG TSUL YIN, ,DE YANG BRJED MED SNYING LA BCING BAR
'OS, ,DKOR ZAS SPYOD TSE LDAN GROL GDENG MED NA, ,LCAGS GONG
'BAR BA 'DRA BAR RGYAL BAS GSUNGS,

DGE SBYONG BYIN PA'I TSUL DANG 'DU SHES BCU, ,SEMS DPA'I GZHAN
DON SNGAGS KYI SBYIN SREG TSUL, ,'DI NI BZA' BZAS KYI RNAL 'BYOR
YIN, ,DE YANG X GOS NI BZANG NGAN MTHA' RU MA LHUNG ZHING, ,RGYU
SOGS RUNG BA BGO LUGS TSUL

@023B DANG MTHUN, ,NANG GI BLA MA LHA LA MCHOD RDZAS SU, ,BSNGOS
NA RANG GZHAN TSOGS RDZOGS SGRIB PA BYANG, ,'DI NI GOS DANG GNAS
SOGS SPYOD TSUL YIN, ,DE YANG X GCIG PU YIN KYANG LUS KYI BAG
MED SPONGS, ,MANG PO'I NANG DU NGAG GI SKYON

YON RTOG ,RNAM PA KUN TU RANG SEMS ZHU DAG BYED, ,SGO GSUM SPYOD
PA MTHA' DAG CHOS DANG BSTUN, ,'DI NI RGYUN DU DRAN SHES BSTEN
TSUL YIN, ,DE YANG X GNYEN LA HA CANG CHAGS PA MI BYA ZHING,
,DGRA LA HA CANG KHON 'DZIN MI BYA STE, ,

GSAR 'GROGS MI CHE PHYI THAG BSRING BA DANG, ,PHOG THUG MI MANG
SNA THAG MA SHOR BYA, ,'DI NI 'JIG RTEN YA RABS SPYOD TSUL YIN,
,DE YANG X DON MED SDIG CAN GNAS SU MI 'GRO ZHING, ,'GRO TSE ZHI
DUL BAG YOD 'DUL BAR BSTUN, ,

BDE BA CAN SOGS DAG PA'I ZHING KHAMS SU, ,'GRO'O SNYAM PA'I
'PHEN PA GOMS PAR BYA, ,'DI NI 'PHRAL YUN DGOS PA'I DON DANG
LDAN, ,DE YANG X SKYID KYANG MI RLOM DKON MCHOG DRIN DU LTA,
G,SDUG KYANG MI 'KHANG RANG GI LAS SU

BSAM, ,BSTOD LAM I DGA' BSOD NAMS NYAMS BYED DANG, ,SMAD LA MI
KHRO SDIG PA'I PHYAGS MAR BSGOM, ,'DI NI CHOS BRGYAD MGO SNYOMS
GDAMS PA YIN, ,DE YANG X NYAL KHA NYIN DER DGE SDIG GANG BYUNG
PA, ,BRTAGS TE DGE

BA MANG NA DGA' BA SGOM, ,SDIG PA MDAN RANG LA GYOD BRDAL TE,
,PHYIR BCOS BGYIS NAS ZHAG TU 'GROGS MI BYA, ,'DI NI NYES LTUNG
SBYONG BA'I THABS MCHOG YIN, ,DE YANG X MTSAN LDAN BSHES GNYEN
GTZUG GI RGYAN DU BSTEN,@024A *, ,CHOS MTHUN GROGS BZANG GRIB MA BZHIN DU
'GROGS, ,MI
DGE'I BSHES DANG SDIG PA'I GROGS PO NI, ,SRIN MO'I 'DZUM DANG HA
LA'I DUG BZHIN SPONGS, ,'DI NI NYAMS LEN KUN GYI MGO 'DON YIN, ,

DE YANG X CHOS TSUL SMAN GYI MING TZAM SHES PA YIS, ,NYON MONGS
GDUNG PA'I NAD RIM MI SEL BAS, ,GANG SHES RANG GI RGYUD LA SBYAR
BYAS TE, ,BYANG CHUB LAM DU 'GYUR NGES MDZOD CIG CES, ,GSOL 'DI
SNYAN RGYAB BSER BU MA MDZAD

PAR, ,JI BZHIN LAG TU LONGS SHIG SKAL LDAN RNAMS, ,ZHES PA 'DI
NI HA LA HA KHU RE CHEN MO'I GRVA RIGS DAD BRTZON LDAN PA BLO
BZANG RIGS GROL GYIS BSKUL NGOR 7BTZUN PA DKON MCHOG BSTAN PA'I
SGRON MES 'PHRAL DU SBYAR BA'I YI GE PA NI SNGAGS RAM PA DKON
MCHOG KUN

DGA'O,, ` ,,BDE DGE LEGS TSOGS YON TAN DUS GSUM DU, ,JI SNYED
BYUNG BA THAMS CAD BLA MA'I DRIN, ,SLAR YANG BKA' DRIN DRAN PAS
GSOL 'DEBS NA, ,RNAM DKAR SMON PA 'GRUB PAR BYIN GYIS RLOBS,
,SDUG BSNGAL

SRID PA'I RGYA MTSO BRGAL BA'I RTEN, ,DAL 'BYOR GRU GZINGS RNYED
PA BLA MA'I DRIN, ,SLAR YANG BKA' DRIN DRAN PAS GSOL 'DEBS NA,
,DON LDAN SNYING PO LON PAR BYIN GYIS RLOBS, ,RGAN GZHON NGES
MED 'CHI BA MTHONG BA NA, ,RANG LA BAG

ZON SKYES PA BLA MA'I DRIN, ,SLAR YANG BKA' DRIN DRAN PAS GSOL
'DEBS NA, ,BSKUL MA NANG NAS THEBS PAR BYIN GYIS RLOBS, ,DKON
MCHOG LAS 'BRAS BSLU BA MED PA LA, ,YID CHES CUNG ZAD RNYED PA
BLA MA'I DRIN, ,SLAR YANG BKA'

@024B DRIN DRAN PAS GSOL 'DEBS NA, ,BLANG DOR TSUL BZHIN NUS PAR
BYIN GYIS RLOBS, ,'KHOR BA SPYI DANG BYE BRAG SDUG BSNGAL LAS,
,THAR 'DOD BAG TZAM SKYES PA BLA MA'I DRIN, ,SLANG YANG BKA'
DRIN DRAN PAS GSOL 'DEBS NA, ,NGES 'BYUNG RNAL

MA SKYE BAR BYIN GYIS RLOBS, ,SO SO THAR DANG BYANG SEMS GSANG
SNGAGS KYI, ,SDOM GSUM TSANG BAR THOB PA BLA MA'I DRIN, ,SLAR
YANG BKA' DRIN DRAN PAS GSOL 'DEBS NA, ,DAM TSIG TSUL BZHIN
BSRUNG BAR BYIN GYIS RLOBS, ,RGYAL SRAS SPYOD

PA'I GZHI RTEN SEMS BSKYED LA, ,YID SMON 'DUN PA SKYES PA BLA
MA'I DRIN, ,SLAR YANG BKA' DRIN DRAN PAS GSOL 'DEBS NA, ,THEG
MCHOG RTZA BA TSUGS PAR BYIN GYIS RLOBS, ,SRID RTZA GCOD BYED
ZAB MO'I LTA BA LA, ,SGRA SPYI'I BRDA TZAM

'JAGS PA BLA MA'I DRIN, ,SLAR YANG BKA' DRIN DRAN PAS GSOL 'DEBS
NA, ,CHOS KUN DE NYID RTOGS PAR BYIN GYIS RLOBS, ,BYIN RLABS
GTER GYUR LHA SNGAGS DU MA DANG, ,MJAL BA'I SKAL BZANG THOB BA
BLA MA'I DRIN, ,SLAR YANG BKA' DRIN

DRAN PAS GSOL 'DEBS NA, ,ZAB LAM MNGON DU 'GYUR BAR BYIN GYIS
RLOBS, ,BZANG NGAN RKYEN GYI SNANG BA CI SHAR YANG, ,LAM GYI
GROGS SU BSGYUR 'DOD BLA MA'I DRIN, ,SLAR YANG BKA' DRIN DRAN
PAS GSOL 'DEBS NA, ,NYAMS LEN MTHA'

THON PAR BYIN GYIS RLOBS, ,MA 'ONGS DUS NAS LAM SPANGS RTOGS
KYI, ,YON TAN SKYES TSE DE YANG BLA MA'I DRIN, ,SLAR YANG BKA'
DRIN DRAN PAS GSOL 'DEBS NA, ,'GRO KUN MGON DU 'GYUR BAR BYIN
GYIS RLOBS, ,ZHES PA 'DI NI HA LA HA JA SAG

@025A *, ,THU RGYAL PO'I SHOG NAS LHAG BSAM DANG RNAM DPYOD PHUL
DU BYUNG BA RAB 'BYAMS PA DKON MCHOG SMON LAM GYIS BSKUL NGOR
7BTZUN PA DKON MCHOG BSTAN PA'I SGRON MES SBYAR BA'I YI GE BA NI
SNGAGS RAM PA DKON MCHOG KUN DGA'O,, ` ,,

BLO BZANG RGYAL BA'I YAB GCIG 'JAM PA'I DBYANGS, ,DGYES BZHAD
KUN MKHYEN 'JIGS MED DBANG PO'I SDE'I, ,BZHED DGONGS BSHAD SGRUB
BSTAN PA'I SGRON ME MCHOG, ,SKAL BA JI BZHIN GANG 'DUL SKUR STON
PA'I, ,'DREN PA MTSUNGS

MED GTAN GYI SKYABS GCIG PU, ,KHYOD LAS GZHAN NA MED DO BRTZER
DGONGS TE, ,PHRA RAGS 'KHOR BA'I 'JIGS LAS BSKYAB TU GSOL, ,BDE
CHEN THAR PA'I GNAS DER DRANG DU GSOL, ,DUS GSUM RGYAL BA KUN
GYI DGONGS PA'I

BCUD, ,BRGYAD KHRI BZHI STONG CHOS PHUNG SNYING PO'I DON, ,TSANG
LA MA NOR MDO SNGAGS LAM BZANG KUN, ,JI BZHIN GDAMS SHING RJES
SU STON PA YI, ,DPAL LDAN BLA MA THAR BA'I SA MKHAN MCHOG ,KHYOD
LAS GZHAN NA MED DO BRTZER

DGONGS TE, ,PHRA RAGS 'KHOR BA'I 'JIGS LAS BSKYAB TU GSOL, ,BDE
CHEN THAR BA'I GNAS DER DRANG DU GSOL, ,'OD GSAL MKHA' LA BDE
CHEN 'OD LNGA'I MDANGS, ,DAG PA RAB 'BYAMS BRTAN GA-YO'I SGYU
'PHRUL GYIS,,

LAS BZHI GRUB CHEN BRGYAD DANG ZUNG 'JUG GI, ,DNGOS GRUB RIN
CHEN 'DOD DGU'I MCHOG SBYIN PA, ,KHYAB BDAG 'KHOR LO'I MGON PO
YI DAM LHA, ,KHYOD LAS GZHAN NA MED DO BRTZER DGONGS TE, ,PHRA
RAGS 'KHOR BA'I

@025B 'JIGS LAS BSKYAB TU GSOL, ,BDE CHEN THAR PA'I GNAS DER
DRANG DU GSOL, ,DUS GSUM RGYAL KUN THUGS RJE GCIG BSDUS NAS,
,'GRO BLOR GANG 'TSAM GZUGS KYI SKUR BSTAN TE, ,ZAB RGYAS CHOS
KYI SNYING PO KUN STZOL BA'I, ,THEG GSUM

THAR 'DOD YONGS KYI GTZUG GI RGYAN, ,DKON MCHOG RNAM GSUM 'DUS
PA'I NGO BO NYID, ,KHYOD LAS GZHAN NA MED DO BRTZIR DGONGS TE,
,PHRA RAGS 'KHOR BA'I 'JIGS LAS BSKYAB TU GSOL, ,BDE CHEN THAR
PA'I GNAS DER DRANG DU GSOL, ,KHYAD

PAR MI 'GYUR LHAN SKYES DGA' BA MCHOG ,SPROS BRAL DE BZHIN NYID
DANG RO GCIG PAS, ,SKAD CIG NYID LA SRID RTZA DRUNGS PHYUNG NAS,
,ZUNG 'JUG SGYU 'PHRUL DRA BA'I GUR KHANG DU, ,NYE BAR 'KHRID
MDZAD DPA' BO MKHA' 'GRO'I GTZO, ,KHYOD LAS

GZHAN NA MED DO BRTZER DGONGS TE, ,PHRA RAGS 'KHOR BA'I 'JIGS
LAS BSKYAB TU GSOL, ,BDE CHEN THAR BA'I GNAS DER DRANG DU GSOL,
,GANG GI BYIN RLABS DBANG PO'I RDO RJE YIS, ,NAG PHYOGS SDE DANG
BCAS PA'I SA 'DZIN RKANG, ,PHYE

MAR 'THAG BYED BSTAN SRUNG TSOGS KYI RJE, ,MI PHYED DAM TSIG RDO
RJE'I PHYAG RGYA YIS, ,DAM CAN RGYA MTSO'I TSOGS LA MNGA' BSGYUR
BA, ,KHYOD LAS GZHAN NA MED DO BRTZER DGONGS TE, ,PHRA RAGS
'KHOR BA'I 'JIGS LAS BSKYAB TU

GSOL, ,BDE CHEN THAR PA'I GNAS DER DRANG DU GSOL, ,MDOR NA DENG
NAS BYANG CHUB SNYING PO'I BAR, ,GANG GI ZHABS PAD GTZUG GIS GUS
MCHOD NAS, ,LAM GYI BAR CHAD MTHA' DAG SEL BA DANG, ,MTHUN RKYEN
LEGS TSOGS MA LUS

@026A *, ,GRUB PA YI, ,MGON DANG SKYABS DANG DPUNG GNYEN RE BA'I
GNAS, ,KHYOD LAS GZHAN NA MED DO BRTZER DGONGS TE, ,PHRA RAGS
'KHOR BA'I 'JIGS LAS BSKYAB TU GSOL, ,BDE CHEN THAR PA'I GNAS
DER DRANG

DU GSOL, ,ZHES PA 'DI NI AU CU MU CHIN SHOG NAS DAD BRTZON BLO
DANG LDAN PA BKA' BCU DKON MCHOG SKAL LDAN GYIS BSKUL NGOR,
7BTZUN PA DKON MCHOG BSTAN PA'I SGRON MES BRIS PA'O,, `
,,DBYINGS SPROS DANG BREL BA'I LHA LAM NGOS, ,YUL KUN RDZOB

SNANG BA'I 'JA' TSON DBUS, ,GDAN PAD ZLA NYI MA'I DKYIL 'KHOR
STENG, ,PHA DRIN CAN RTZA PA'I BLA MA DANG, ,DBYER MED PA RDO
RJE 'JIGS MDZAD CHE, ,STENG ZHAL DGU 'BAR BAS KHAMS GSUM ZA,
,PHYAG SO BZHIS MTSON CHA SNA TSOGS

'DZIN, ,ZHABS BCU DRUG BGRAD PAS SA GSUM GA-YO, ,GA-YANG SRID
ZHI'I MTHA' YAS SGROL BA YI, ,MGON KHYOD MIN RE SA GZHAN MED DO,
,THUGS BRTZA BAS BDAG GI MGON MDZOD LA, ,DGRA PHYI NANG GSHIN
RJE'I GA-YUL LAS SKYOB, ,

RGYAL KUN GYI YAB GCIG 'JAM PA'I DBYANGS, ,KHRO RGYAL GYI SKUR
BSTAN GSHIN RJE'I GSHED, ,DUR SMRIG GI GAR MKHAN TZONG KHA PA,
,GSUM 'DUS KYI NGO BO DRIN CAN RJE, ,KHYOD BLA MA YI DAM MCHOG
GSUM DANG, ,DPAL CHOS SRUNG KUN GYI

NGO BO RU, ,YID RTZE GCIG GDUNG BAS GSOL 'DEBS NA, ,SPRANG
SKYABS MED BDAG GI SKYABS MDZOD CIG ,STONG 'KHOR LOS BSGYUR BA'I
DPAL 'BYOR KYANG, ,RMI LAM GYI DGA' STON ROL PA 'DRA, ,THABS
BRGYA YIS BSGRUBS KYANG 'DONG

@026B DGOS PA'I, ,TSE 'DI SNANG BYIS PA'I RTZED 'JO YIS, ,GTAN
'DUN LA BSLU BA'I BLO NGAN GYI, ,GDON KHONG NA GNAS 'DI DRUNGS
PHYUNG STE, ,CHOS RNAM DAG BSLAB GSUM BSRUNG NUS PAR, ,RGYUD
BYIN GYIS RLOBS SHIG BLA MA LHA, ,RANG SROG LAS 'PHANG BA'I

GCES SBRAS KYIS, ,LAN GRANGS MED BSKYANGS PA'I MRGAN RNAMS,
,SDUG BSNGAL GYIS MNAR BA'I NGANG TSUL LA, ,SHAS MI BZOD SNYING
RJES YID DRANGS TE, ,YONGS 'GRO BA'I DON GYI KHUR BZUNG NAS,
,SKYABS BLA MED BYANG CHUB SGRUB PA YI, ,SEMS BCOS

MIN MYUR DU SKYE BA RU, ,RGYUR BYIN GYIS RLOBS SHIG BLA MA LHA,
,DUS YA MTHA' MED PA'I 'KHOR BA 'DIR, ,BZOD MED KYI SDUG BSNGAL
MYONG GYUR KYANG, ,DA DUNG YANG RANG GROL MI 'ONG BAS, ,DE'I
RTZA BAR GYUR PA NGAR 'DZIN GDON, ,YUL STONG PA'I

DNGOS LA TSUGS THUB KYI, ,BDAG GZHAN DU PHYE BA'I PHUNG KHROL
GZHI, ,BLO 'KHRUL PA'I RANG MTSANG RTOGS NUS PAR, ,RGYUD BYIN
GYIS RLOBS SHIG BLA MA LHA, ,THA MAL GYI SKYE SHI LCAGS KYI
KHAMS, ,SKU GSUM GYI GSER 'GYUR RTZIS BRAN TE,

RTEN BRTEN PA DAG PA'I 'KHOR LO'I MDANGS, ,DMIGS MED KYI DBYINGS
SU BKRA BA YIS, ,LHAN SKYES KYI BDE BAS RAB MYOS TE, ,DPAL ZUNG
'JUG MDZES MA'I LANG TSOL, ,DUS RTAG TU DGA' BAS SBYOR BA RU,
,RGYUD BYIN GYIS RLOBS SHIG BLA

MA LHA, ,DUS GSUM GYI DGE TSOGS MCHOD PAR 'BUL, ,RANG GZHAN GYI
SDIG LTUNG MA LUS BSHAGS, ,LAR BSKAL PA RGYA MTSOR RTAG BZHUGS
NAS, ,CHOS ZAB RGYAS KYI BDUD RTZI'I DGA' STON STZOL, ,'DIS
MTSON GYI DGE BA'I DNGOS PO

@027A *, ,KUN, ,DUS DANG NAS BYANG CHUB SNYING PO'I BAR, ,RJE
BLA MAS 'BRAL MED RJES 'DZIN CING, ,MCHOG DANG PO'I SANGS RGYAS
THOB PHYIR BSNGO, ,ZHES PA 'DI NI SU NYID SHOG NAS RNAM DPYOD
YANGS PA RAB 'BYAMS PA NGAG DBANG BSOD

NAMS KYIS BSKUL NGOR 7BTZUN PA DKON MCHOG BSTAN PA'I SGRON MES
BRIS PA'O,, ` ,,LTA BA'I MGUR MA DE NYID LTA BA'I MIG 'BYED CES
BYA BA BZHUGS,, ,,DPAL BDE CHEN THUGS RJE'I BDAG NYID DE,
,DBYINGS SBROS BRAL NGANG DU ROL PA YIS,,

MA NYAM THAG 'GRO BA'I DBUGS 'BYIN PA, ,RJE BLA MA'I ZHABS RDUL
GTZUG GIS MCHOD, ,GNAS 'KHOR BA'I SDUG BSNGAL YOD DO COG ,DGRA
BDAG 'DZIN GDON GYIS BSKYED PAS NA, ,DE DRUNGS NAS 'BYIN PA'I
THABS TSUL LA, ,BU THAR 'DOD

YONGS KYIS 'BAD BAR RIGS, ,DA 'ON KYANG PHRA LA CHES ZAB BA,
,DON DE NYID RIG PA'I SNGA ROL NA, ,CHES RAGS PA'I MI RTAG SDUG
BSNGAL DANG, ,STONG BDAG MED RTOGS DGOS RIM PA MANG, ,NA RGAN
GZHON MED PAR GLO BUR GYI, ,RKYEN DU

MAS 'CHI BA MTHONG BZHIN DU, ,RANG 'CHI SNYAM BLO YANG MI SKYE
NA, ,LAM ZAB MO'I RTOGS PA GA LA SKYE, ,RTEN GCIG LA LO ZLA RE
RER YANG, ,SKYID SDUG DANG 'BYOR RGUD NGES MED TSUL, ,SHES BZHIN
DU ZHEN PA AA 'THAS LA, ,BLO NGES 'BYUNG

RNAL MA'I RE BA DKA', ,KHONG BYE MDO SEMS TZAM RANG RGYUD PA'I,
,CHOS LTA BA'I SKAS LA MAS RIM BZHIN, ,YAR MA 'DZEG DANG PO KHO
NA NAS, ,CHES MTHON PO'I SBAR 'DZIN STONG 'UD YIN, ,LAR BDAG CAG
RANG RANG SNANG BA 'DIR, ,THO MA

@027B REG BDEN PA SOR BZHAG GI ,BLOS BCOS PA'I DGAG BYA 'GOG PA
'DIS, ,KHO LHAN SKYES SKU MKHAR BRTAN DU GTOR, ,MING DBU MAR
BTAGS KYANG RANG CAG RNAMS, ,BLO'I NGON BDEN STONG MTHAR THUG
GI, ,MTSAMS 'DI LAS PHRA ZHING ZAB PA

ZHIG ,KHONG DON SMRA RNAMS KYANG DGONGS TE MCHI, ,GCIG DU BRAL
LA SOGS GTAN TSIGS KYIS, ,CHOS BDAN MED KHA YIS SGRUB NA YANG,
,SEMS GTAD SO RTAG GCIG RANG DBANG BA'I, ,BDAG PHYOGS TZAM KHEGS
KYANG MTSAR DU CHE, ,

KHONG DON SMRA DON GYIS LE SPRAM, ,BDAG RAGS PA'I GA-YA' DANG
BRAL SHUL NA, ,DON BDEN GRUB DNGOS PO'I RANG MDANGS SHIG ,TSUR
RNAM PA GTONG BYED YOD DO ZER, ,DE BKAG STE RNAM RIG SMRA BA
RNAMS, ,NANG 'DZIN PA'I PIR GYI NGOS

'DI NA, ,YUL SNA TSOGS MDANGS BKRA BAG CHAGS KYI, ,TSON BDEN
PA'I SHAS CIG YOD PAR SMRA, ,KHONG RANG RGYUD PA RNAMS BDEN PA'I
DNGOS, ,YUL YUL CAN GANG LA MI DMIGS KYANG, ,LCAGS RDO DANG
PHRAD PA'I RTEN 'BYUNG LAS, ,

ME 'BYUNG BA SREG BYED RANG MTSAN ZER, ,DPAL KLU SGRUB DGONGS PA
MTHAR THUG NI, ,BYAD ME LONG NGOS LA SHAR BA BZHIN, ,SNANG TZAM
PO MA GTOGS PHYI NANG NA, ,DON NGO BOS GRUB PA 'GAR YANG MED,
,SA'I DUM BUR DBU DANG PHYAG GO

ZHES; ;MING BTAGS KYIN BCOS PA TSOGS TZAM NA, ,PHAR BTAGS NYAMS
MED PAR RANG NGOS NAS, ,TSUR GRUB GRUB 'DRA YANG GA LA BDON, ,DE
YIN KYANG TSOGS PA'I RTEN 'BYUNG GIS, ,LAS BSOD NAMS GSOG PA'I
GZHIR

@028A *, ,'GYUR TE, ,RKYEN TSOGS PAS KHANG KHYIM CHA BYAD SOGS,
,KUN DGOS PA SGRUB LA BSNYON DU MED, ,MGON SANGS RGYAS NAS BZUNG
RANG CAG BAR, ,KUN BDEN MED BRJOD PA'I TSIG 'DRA YANG, ,BLO'I
'CHAD

TSUL SHAR NUB BZHIN GYUR PAS, ,LAM SO SOR RANG RIG SPYOD YUL
GSUNGS, ,GANG RKYEN LAS SKYES PA DE MA SKYES, ,DER SKYE BA'I
RANG BZHIN YOD MA YIN, ,RKYEN GZHAN LA LTOS PHYIR STONG PA ZHES,
,GSUNG DE LAS LHAG PA'I STON TSUL

MED; ;RGYU TSOGS BSAGS SGRIB SBYONG GNAD SMIN LA, ,DE TZAM GYIS
LTA BA RTOGS NUS TE, ,MI PHAL CHER SKYES PHYIR MI SKYES ZHES,
,TSIG DNGOS ZIN 'GAL BA LTA BUR GO ,BLOS STONG PHYOGS BSAM PAS
STONG TSUL RE, ,'CHAR SLA YANG NYEN DANG GOL SA

CHE; ;LUGS 'OG MA KUN KYANG RTAG PA YI, ,MTHA' STONG PAS SEL BAR
MGRIN GCIG SMRA, ,SNANG TZAM GYI RTEN 'BYUNG 'DI BSAM PAS, ,DON
STONG BA SHAR NA YA MTSAN TE, ,KUN BDEN PAR ZHEN PA'I RKYEN DE
YIS, ,PHYIR BDEN 'DZIN GZHOM NUS SKAL BA

BZANG, ,'BRAS RGYU LA LTOS PA'I RTEN 'BYUNG TZAM, YONGS DNGOS
POR SMRA BA KUN 'DOD KYANG, ,RGYU 'BRAS BUR LTOS SHING DGRA
GNYEN SOGS, ,KUN PHAN TSUN LTOS PA'I BTAGS YOD 'DI, ,YUL DUS
GSUM BYA BYED THAMS CAD

LA; ;SGO KUN NAS SBYAR TE DPYAD PA YIS, ,DUS DENG SAN SNANG TSAD
BDEN ZHEN 'DI, ,GO BZLOG PAS GANG SNANG STONG PAR 'CHAR, ,DUS DE
TSE LTA BA'I DPYAD PA RDZOGS, ,DPAL KLU SGRUB YAB SRAS DGONGS PA
RNYED, ,GA-YANG RTAG

@028B CHAD MTHA' LAS GROL BA YI, ,MGON RGYAL BA DGYES PA'I LAM
DU ZHUGS, ,DON DE LTAR SGRUB PA'I RGYU YI GTZO, ,GZHI DAD DANG
TSUL KHRIMS ZHING SA LA, ,LHA BLA MA'I BYIN RLABS DROD PHEBS
SHING, ,RGYU NGES DON DPYOD PA'I SA BON BTAB, ,RKYEN

TSOGS BSAGS SGRIB SBYONG CHU LUD BKYE, ,LAM GOL BA'I RTZVA DANG
LDUM BSAL NA, ,GNAD MTHAR THUG LTA BA'I LO TOG 'KHRUNGS, ,RANG
NYAMS MYONG MED PA'I KHA BSHAD GLUS, ,GZHAN CHOS LA 'KHUL PA
DKA' MOD KYANG, ,PHA MTSAN LDAN

BLA MA'I GSUNG ZLOS PA'I, ,DGE 'DI YIS 'GRO KUN RGYAL GYUR CIG
,CES PA 'DI NI BSTAN PA'I GSAL BYED RGYAL MKHAN PO GRAGS PA
RGYAL MTSAN PA'I GSUNG GIS BSKUL BA LTAR 7BTZUN PA DKON MCHOG
BSTAN PA'I SGRON MES BRIS PA'O,, ` ,,BSLAB BYA

ZLOG SGOM GYI TSUL DU BYAS PA SKYON YON GSAL BA'I ME LONG ZHES
BYA BA BZHUGS,, ` ,,'BRUG PA KUN LEGS BZHIN BSHAD NA, ,MTHOS
RGYAG DAMS RGYAG LA GTONG NGO, ,GE SAR SGRUNG GLU LA NYAN BZHIN,
,DGA' MDOG SDUG MDOG RE GYIS DANG, ,

NYAMS LEN GNAD 'DRIL ZHIG BYED NA, ,RTZA BA KUN SLONG NAS TSUGS
DGOS, ,GTAD SO MED PA ZHIG BYED NA, KHA ZIN SNA ZIN NAS SGOMS
SHIG ,SGRUB PA MTHAR THON ZHIG BYED NA, ,MDUN MA SNA GCIG LA
GTOD DGOS, ,SNA SUN

PHUG MED DU SKYUR NA, ,'PHRAL LA TSA DRAG RANG THONGS SHIG ,RI
KHROD DBEN NGES SHIG BYED PAR, ,'DU 'JIG RTEN CHOD DANG DGOS
KYI, ,BSAM SBYOR GRONG YUL DU GTAD NA, ,RI KHA'I SBYANG KI DANG
'DRA'O, ,LUS BDE SEMS BDE RU

@029A *, ,'DUG NA, ,RANG SHONG SPYIL BU RU BSDAD TSEG ,NGAL DUB
ZIN MED CIG BYED NA, KHANG RGAN ZHIG 'CHOS LA REMS SHIG ,MTHO
RIS THAR BA'I LAM TSOL NA, ,LAM STON BSHES GNYEN LA RAG LAS,

PHYI LDIR NANG STONG GIS CHOG NA, ,GRAGS SKAM BLA CHEN RER 'JUS
SHIG ,MGON SKYABS BSLU MED CIG BSTEN NA, ,SKYID SDUG DKON MCHOG
RANG MKHYEN GYIS, ,MGO ZHVAS GNYA' GNON ZHIG DGOS NA, ,KHREL MED
RJE DBON LA STEN

CIG ,SOS BDE GU YANGS SHIG 'DOD NA, ,SNA THAG RANG MGO LA DKRI
DGOS, ,MI KHOM STONG 'UR LA GZAD NA, ,CHE CHE MTHO MTHO'I RTZAR
RGYUG CIG ,GDON BGEGS NYER 'TSE KUN BZLOG NA, ,SKYABS 'GRO LAS
'BRAS LA PHUGS GTOD, ,

BAR CHAD RKYEN DBANG DU GTONG NA, ,RNAM RTOG TZAB TZUB RANG GYIS
SHIG ,RE BA DON LDAN ZHIG BYA NA, ,DKON MCHOG MCHOD PA LA BRTZON
DGOS, ,TSEGS CHE DON CHUNG ZHIG BYED NA, ,PHYUG PO'I NGO 'DZIN
LA 'BOD CIG ,NAM PHUGS LEGS

PA ZHIG 'DOD NA, ,LAS 'BRAS LAG RTEN DU BYED DGOS, ,RANG GIS
RANG SMA ZHIG 'BEBS NA, ,HA CANG BLO RGOD PO GYIS SHIG ,'PHRAL
YUN KUN SKYID CIG 'DOD NA, ,DGE BA BRE PHUL GYIS GSOG DGOS, ,'DI
SDUG PHYI SDUG LA GTONG NA, ,KHE

TSONG BUN LOG LA REMS SHIG ,BSTAN 'DZIN GRAL MJUG TU SDOD NA,
,RANG RGYUD BSLAB GSUM LA TSAG GYIS, ,MI 'DZIN BSHIG PA RANG
DGA' NA, ,DUS DANG TSUL BSTAN LA KHA GA ZHOG ,NYES LTUNG MTSON
RNON GYIS 'JIGS NA, ,DRAN SHES

@029B GO CHA RANG STEN DGOS, ,MTHO RIS SROG 'CHAD LA MI 'DZEM,
,KHREL MED GCER RGYUG RANG GYIS SHIG ,PHYI BTZUN NANG BTZUN ZHIG
BYED NA, ,DGAG SGRUB 'DUL BA DANG BSTUN DGOS, ,MIG SNGAR MDZES
CHOS KYIS CHOG NA, ,SGUR SGUR ZHUM ZHUM RANG

GYIS SHIG ,DAD PA GTING KHUL ZHIG SKYES NA, ,BRTZON PA LHOD MED
CIG SLEB YONG, ,RI BONG CAL RGYUG GI DAD PAS, ,PHYAG 'TSAL RDUL
GTZUB RANG YIN NO, ,DON LDAN RNAM DKAR BYA LAS LA, ,SPRO BA
BRTZON 'GRUS KYI DON YIN, ,DON MED SDUG LAS

LA PHOD BTZUGS, ,GLANG RGAN SA GSHEG RANG YIN NO, ,RNAM 'BYED
SHES RAB RANG YIN NA, ,GSUNG RAB DGONGS DON LA 'JUG DGOS,
,'PHRAL LA SHES MDOG GI BLO YANG, ,ZLA 'OD DON RTZAN MI GSAL,
,'CHAD NYAN RNAM DAG TU 'GRO BA, ,BLA SLOB

MTSAN LDAN ZHIG 'DZOM DGOS, ,CHOS MED DAD MED GNYIS 'TSOGS NA,
,NYIN KHA'I KHA BDAL RANG YIN NO, ,THOS PA DON LDAN CIG BGYID
NA, ,GANG SHES RGYUD THOG TU SBYOR DGOS, ,MKHAS PA DON MED CIG
BYED NA, ,THA SNYAD TSIG SKAM RANG SGRUGS

SHIG ,CHOS BA TSAD LDAN RANG YIN MIN, ,RANG SEMS DPANG PO RU
'JOG DGOS, ,GZHAN MGO SKOR THABS KYIS CHOG NA, ,MIG BTZUM KHA
'JAM RANG GYIS SHIG ,GSANG SNGAGS CHUL BZHIN DU SGRUB NA, ,DAM
TSIG SDOM PA LA GZAB

DGOS, MI PHUNG BDAG BRAL GCIG BYA NA, ,GRUB RDZU'I SMYO SPYOD
RANG STON CIG ,NYIN MTSAN DON LDAN DU BYED NA, ,RGYUN DU RANG
SEMS LA BLTA DGOS, ,MI TSE STONG ZAD DU GTONG NA, ,DON MED NGAG
'KHYAL RANG SHOD CIG ,ZHAG GCIG@030A *, ,SDONG NGES KYANG MED PAS, ,'CHI KHAR
PHAN NGES SHIG
BYA DGOS, ,YANG NA GTAD YOD BZHIN GYIS LA, ,LO BRGYA'I SA BCAD
RANG KHROMS SHIG ,PHYIR 'BYON RANG DBANG ZHIG YOD NA, ,PHAR 'GRO
DE LAS KYANG YOD

DGOS, ,MIN NA 'BYON MDOG GI SHOM RA, ,SHES BZHIN RANG GIS RANG
SLUS SHIG ,RIGS DRUG GANG RUNG GI GNAS SU, ,SKYE ZHIG NGES PAR
NI SKYE BAS, ,DE DUS PHAN NGES KYI CHOS SHIG ,DA LTA BSGRUBS NA
RANG AE DGA', ,SKU SKYE BSTAN DON

DU BYON NA, ,BSHAD SGRUB LAG RJES SHIG YOD DGOS, ,'KHOR BA'I
ZONG RTEN ZHIG BYED RGYUR, ,BTZAN PHYUG BU PHO RES LOS CHOG
,MNAN GYIN MTHO BA ZHIG BYED NA, ,YON TAN SLOB PA LA SGUR DGOS,
,BTEG KYIN DMA' BA ZHIG

BYED NA, ,BRGYAG CHES MGO RGYAL LA THONGS SHIG ,GZHAN PHAN RNAL
MA ZHIG SGRUB NA, ,SNGON LA RANG GI RGYUD DU LA DGOS, ,TSONG
ZONG DBANG BSKUR LA BYED RGYUR, ,CHOS LA DRED KYIN RANG KHAM
CHE, ,MNGON SHES TING 'DZIN LAS 'BYUNG ZHING, ,DE

RGYU TSUL KHRIMS LA RAG LAS, ,RGYU MED 'DRE MTHONG GI CAL COL,
,SDOM PA'I PHYAGS MA RANG YIN NO, ,THOS BSAM SGOM GSUM GYI SMAN
SBYOR, ,NYON MONGS GNYEN PO RU 'GRO DGOS, ,CHAGS SDANG NGA RGYAL
GYI SMAN LOG ,NAD KYI KHA

SNON LAS MED DO, ,SKYE RGU'I GTZUG RGYAN ZHIG BYED NA, ,'GRO
DRUG SPYI BO RU 'KHUR DGOS, ,KUN GYIS ZHEN LOG CIG NYON, ,GZHAN
LA BRNYAS SMOD RANG THONGS SHIG ,BYA BA 'CHUG MED CIG SGRUB NA,
,RANG DPE GZHAN DPE GNYIS

@030B SBYOR DGOS, ,MIN LOG RGYAB DGAL RANG GTONG NA, ,RANG 'DOD
GCIG BU LA GCUS SHIG ,GZHAN GYI RTZIS THOG TU SDOD NA, ,DON
NYUNG KHOG DRANG ZHIG BYED DGOS, ,KUN GYIS BRNYAS BA ZHIG BYA
NA, ,KHA MANG RDZUN SHOB RANG SHOD CIG ,MI

RUNG MI RUNG RANG BYAS NA, ,RUNG BA'I DON STENG NAS MI 'DZUR,
,CI SKYON CI SKYON RANG BYAS NA, ,'DI SKYON DMYAL BA NAS BSTAN
YONG, ,PHAM PAS MNAR MED DU 'PHEN PAS, ,MA BYIN LEN SOGS LA
'DZEM DGOS, ,MIN NA ZHO GANG GI DON DU,,

SDOM PA GTOR RGYAG RAB GYIS THONGS, ,PHYUG PO BLO BDE ZHIG DGA'
NA, ,CHOG SHES BANG MDZOD LA BRTEN DGOS, ,DBUL PO GANG MED CIG
BYED NA, ,MKHO CHE'I SGYE RAL DE ZED CIG ,NOR RDZAS DON LDAN DU
BYED NA, ,RLOM MED CHOS PHYOGS SU GTONG

DGOS, ,TZI TZI'I RNAM THAR LA MOS NA, ,MUG BSOG SDUG BSOG RANG
GYIS SHIG ,BU LON MED PA ZHIG 'DOD NA, ,DAD GSHIN DKOR RDZAS LA
'DZEM DGOS, ,LAN CHAGS GANG TSE ZHIG 'GRAN NA, ,GANG TSO GANG
ZHIM LA RGYUG CIG ,KUN YID

ZIN PA ZHIG 'DOD NA, ,'DRIS MED DBEN PA RU SBA DGOS, ,GCIG BZUNG
GNYIS SHOR RANG DGOS NA, ,DUS NGAN MI NGAN GYI NGO ZUNGS, ,NYAMS
DGA' GU YANGS SU SDOD NA, ,DGRA MED GNYEN MED CIG BYA DGOS, ,RE
DOGS TSER MAL DU

NYAL NA, ,LA RGYA PHYOGS RIS LA SGRIMS SHIG ,RGYAL PO NGA CHE
ZHIG 'DOD NA, ,LTOS MED CHIG THUB KYI RIR SDOD, ,YANG NA KHAS
PHER DANG LAG YANG, ,KUN GYIS MNGAG BDE YI GA-YOG GYIS, ,MDUN MA
STABS BDE ZHIG DGOS NA,,

@031A *, ,BYA BA RANG TSOD LA DPAG DGOS, ,MI THEG SDUG 'OG TU
'DZUL NA, ,DRAN TSAD DE MA THAG RTZOMS SHIG ,DGRAS KYANG ZON
BYED CIG YONG BAR, ,TSIG GCIG DON STENG DU SDOD DGOS, ,GNYEN
YANG

KHO CHAD CIG BYED NA, ,SGA LOG STAN LOG RANG GYIS SHIG ,GNOD
BYED KHYI MANG GIS GTZES KYANG, ,KHA ROG TZOG 'DUG LA SKYON MED,
,DAL MED RUB PA ZHIG BYED NA, ,SPRANG DBYUG DGU SKOR DU GYIS
SHIG ,CHEN PO PHUGS BRTAN ZHIG BYED

NA; ;YA RABS SROL BZANG GI 'PHRO SKYONGS, ,MDZO SBREL GA-YANG
LTUNG ZHIG BYED NA, ,MA RABS GROGS NGAN LA SNYING GTOD, ,NYAL
BZHIN DGE CHEN ZHIG BYED NA, ,GZHAN LA YI RANG RANG SGOM DGOS,
,CHAGS SDANG RGYAL PHAM LA MNYAN NA,,

SDIG LTUNG NAM MKHA' NAS BAB YONG, ,CHOS SRID JI 'DRA ZHIG BYED
KYANG, ,NGO TSA KHREL YOD 'DI GAL CHE, ,KHREL MED PHO RGOD DU
RLOM NA, ,NAM PHUGS RGYAL KHAMS LA BSTAN YONG, ,GO NA 'JIG RTEN
GYI SNANG BA, ,KUN KYANG BLO SBYONG DU

SHAR YOD, ,MIN NA GSUNG RAB KYI BO TI, ,BRGYA PHRAG PHYAG MDZOD
DU RTZI GCIG ,KUN RDZOB BSHAD BSHAD KYIS MI TSAR, ,SHING SNA RDO
BSGUL GYIS RI 'DZAD, ,GO RIM NGES CAN GYI KHRIG MED, ,SHA ZIN
SPU ZIN NAS BSHAD YOD, ,BLO

SKYED 'DUG NA NI LONGS SHIG ,KHA BRGYAG DPE 'THEN YANG BYAS CHOG
,BSAM BZANG YIN KHUL DU YOD PAS, ,NGAG 'KHYAL DU MI 'GRO LAS CHE
DANG, ,'DI NI 7BTZUN PA DKON MCHOG BSTAN PA'I SGRON MES BRIS PA
LAGS, ,DE'ANG 'BRUG PA KUN LEGS

@031B KYI MGUR MA PHAL CHER ZLOG SGOM GYI TSUL DU BZANG NGAN
GNYIS RE SBRAGS TE NYAMS DOD PO ZHIG 'DUG PA'I LAD MO BYAS PA
YIN, ,LAD MO ZHES PA'ANG BSHAD LUGS DBYIBS MTSUNGS BYAS PA YIN
GYI, 'GA' ZHIG LTAR TSIG BRKUS PA DANG, DON GA-YAR BA NI MIN
NO,, ` ,,SA STAG ZLA 4 TSES 7

LA THUN GSENG DU, RNAM RTOG RLUNG GIS MGO PO 'KHOR, ,SNYIGS DUS
KYI SPYOD PAR ZHEN KHA LOG ,KHA 'KHYAL SKYUG PA 'CHOR NYE BAS,
,RANG RANG GI NA BZA' PHAR LA 'THEN, ,SHES RAB KYI RAL GRI SO
GNYIS MA, ,SHES BYA'I GNAS LA GDENGS CHES PAS, ,RANG MGO SMAS

PA AA TZAM, ,RNO PHYOGS GCIG YIN NA CHOG PA LA, ,'BAD RTZOL GYI
RTA RGOD KHA YAN PO, ,BYA BA'I THANG LA RGYUG CHES NA, ,GA-YANG
DU LTUNG BA AA TZA MA, ,SRAB MTHUR ZHIG YOD NA CHO GA PA LA,
,RGYU NOR GYI GO RE CUNG RDOG DE, ,BRNAB SEMS SKYUR RTZIS

GSOB CHES NA, ,TSAL PAR 'GAS PA AA TZA MA, ,ZA BDE ZHIG BYUNG NA
CHOG PA LA, ,SMRA MKHAS KYI DKAR NAG LCE GNYIS PO, ,GANG 'GRIG
LA GLOG BZHIN 'KHYUG CHES NA, ,RTZE MO 'CHAG PA AA TZA MA, ,LCE
GCIG RANG YIN NA CHOG PA LA, ,MDZA'

GTZUG GI GROGS MCHED 'PHANG 'GO ZUNG, ,TSOD MED KYI MTHUN TSAB
CHE DRAG NA, ,MNYAM DU RUL BA AA TZA MA, ,'GROGS LUGS SHIG BYAS
PAS CHOG PA LA, ,MING GOS SKAM PO'I SHING SDONG LA, ,JE MTHO JE
MTHOR 'DZEG CHES NA, ,PHRA SA

NAS CHAG PA AA TZA MA, ,RKED PA RU BSDAD NA CHOG PA LA, ,GRAGS
SKAM GYI BON PO'I RNGA KHOG DE, ,TSOD MED DU SHED KYIS BRDUNG
NYES NA, ,GZHUNG RAL DU 'GRO BA AA TZA MA, ,SGRA LHOD POR BYAS
NA CHOG PA LA, ,MTSAN SNYAN PO'I RAM GYIS BSKYABS

@032A *, ,PA'I WA, ,KHYAD 'PHAGS KYI CHE BA 'DON NYES NA, ,THAN
SKAD KYIS BRGYAL BA AA TZA MA, ,'DZUM DMOL LE BZHUGS NA CHOG BA
LA, ,CHOS SRID KYI 'BYOR BA'I NYI ZLA GNYIS, ,GNAM GANG LA LHAN
CIG 'DZOM CHES NA, ,

MUN NAG TU 'GRO BA AA TZA MA, ,RAN PA ZHIG BYUNG BAS CHOG PA LA,
,BYA BZHAG GI MDUN GROS GTZUB SHING ZUNG, ,SA MTSAMS MED PAR
BRDAR CHES NA, ,GNYIS KA 'TSIG PA AA TZA MA, ,DROS THOG NAS
BZHAG NA CHOG PA LA, ,BSOD CHUNG GI MI

NGAN DRE'U MO, ,KHA DRAG DBANG CHE'I MNGAL SBRUM NA, ,RANG GSHED
DU 'GRO BA AA TZA MA, ,SHA YANG DU BSDAD NA CHOG PA LA, ,BSTAN
'GRO'I DON GYI 'O MA ZHIG ,BSRUB PA'I SNYING PO BTZAL CHES NA,
,BSHANG DRI KHA BA AA TZA MA, ,DKAR YIN THOG TU

BZHAG NA CHOG PA LA, ,'O DOD 'BOD PA'I GLANG BU DE, ,SKYON GYIS
RLOG 'PHEN CHES PA, ,RANG THOG TU BAB PA AA TZA MA, ,KHA ROG
BSDAD NA CHOG PA LA, ,GTAM 'DI KUN LA 'PHOG GYUR CIG ,PHOG NAS
GO BLO SKYE GYUR CIG ,PHYI MA CUNG ZAD

BSAM GYUR CIG ,BLANG DOR LAG TU LEN GYUR CIG ,CES PA LJAGS RTZOM
MDZAD,, ` ,,'JAM DPAL GSHIN RJE'I GSHED PO DANG, ,DBYER MED RTZA
BA'I BLA MA YIS, ,DENG NAS BYANG CHUB SNYING PO'I BAR, ,'BRAL
MED RJES SU 'DZIN GYUR

CIG ,PHYI NANG NYER 'TSE ZHI BA DANG, ,CHOS LDAN 'DOD DON 'GRUB
PA'I PHYIR, ,SNYING NAS GUS PAS GSOL 'DEBS NA, ,'BRAL MED THUGS
RJES BZUNG DU GSOL, ,MA 'ONGS TSE RABS KUN TU YANG, ,SRID ZHI'I
'JIGS PA LAS SGROL

@032B PHYIR, ,KHYOD MIN SKYABS GZHAN MI 'TSOL BAS, ,'BRAL MED
THUGS RJES BZUNG DU GSOL, ,MDOR NA LEGS TSOGS KUN GYI SGO,
,KHYOD ZHABS GUS PAS BSNYEN PA LAS, ,MCHOG THUN DNGOS GRUB MA
LUS PA, ,BDE BLAG NYID DU 'GRUB GYUR CIG ,BLA

MA'I SKU TSE RAB BRTAN CING, ,RGYAL BA'I BSTAN PA PHYOGS BCUR
RGYAS, ,'GRO KUN DGE LA SPYOD PA YIS, ,RDZOGS LDAN DPAL LA SPYOD
GYUR CIG ,CES PA 'DI'ANG SU NYID SHOG NAS DAD LDAN RAB 'BYAMS BA
BLO BZANG SHES RAB DANG BSTAN 'PHEL GNYIS KYIS BSKUL NGOR

BTZUN PA DKON MCHOG BSTAN PA'I SGRON MES SBYAR BA'I YI GE PA NI
SNGAGS RAM PA DKON MCHOG KUN DGA'O, ,,BDAG DANG PHA MA RIGS DRUG
SEMS CAN MA LUS PA, ,DKON MCHOG GSUM 'DUS BLA MA RNAMS LA SKYABS
SU 'CHI, ,BSTAN PA'I BDAG PO RDZOGS SANGS

RGYAS LA SKYABS SU MCHI, ,'GRO BA'I SGRON ME DAM PA'I CHOS LA
SKYABS SU MCHI, ,THEG GSUM 'PHAGS TSOGS DGE 'DUN RNAMS LA SKYABS
SU MCHI, ,YI DAM MKHA' 'GRO CHOS SRUNG KUN LA SKYABS SU MCHI,
,GSOL BA 'DEBS SU THUGS RJE'I

SPYAN GYIS GZIGS SU GSOL, ,GSOL BA 'DEBS SO BYIN RLABS LCAGS
KYUS DRANG DU GSOL, ,MI BZAD LAS DANG NYON MONGS 'CHING BA BCAD
DU GSOL, ,'DI DANG PAR DO PHYI MA'I 'JIGS LAS BSKYAB TU GSOL,
,KHYAD PAR 'CHI TSE 'DI

SNANG ZHEN CHAGS BZLOG TU GSOL, ,DAD GUS DGE SEMS STOBS LDAN
SKYE BAR BYIN GYIS RLOBS, ,GNOD GCOD SDUG BSNGAL TSOR BA DRAG PO
BSAL DU GSOL, ,'BYUNG BA LOG PA'I SGRA BZHI'I 'JIGS LAS BSKYAB
TU GSOL, ,DUG GSUM

@033A *, ,RANG MDANGS GA-YANG SA GSUM LAS BSGRAL DU GSOL, ,'OD
GSAL SEMS NYID RANG NGO 'PHROD PAR BYIN GYIS RLOBS, ,RGYUS MED
PAR DO'I 'PHRANG LAS BDE BAR DRANG DU GSOL, ,'JIGS RUNG GSHIN
RJE'I PHO NYA'I 'JIGS

LAS BSKYAB TU GSOL, ,SRID PAR 'DREN PA'I CHAGS SDANG KUN RTOG
BSAL DU GSOL, ,'KHRUL SNANG BDEN MED GNAS LUGS RTOGS PAR BYIN
GYIS RLOBS, ,DE TSE BLA MA LHA YI ZHAL BZANG MNGON GYUR CING,
,SNYAN PA'I GSUNG GIS DBUGS DBYUNG

DGA' DAD SHUGS DRAG SKYES, ,DE YIS SA MKHAN MDZAD NAS BDE BA CAN
SOGS SU, ,'DAB STONG PADMA'I SNYING POR RDZUS TE SKYE BAR SHOG
,MDOR NA TSE RABS KUN TU DAM PA'I MGON GYIS BZUNG, ,PHYIN CI LOG
GI BLO SNA NGAN PA MI SKYE ZHING, ,TSANG LA MA

NOR RGYAL BA'I BSTAN LA LEGS BSLABS TE, ,'GRO KUN DON DU BLA
MED BYANG CHUB MYUR THOB SHOG ,CES BAR DO 'PHRANG SGROL GYI GSOL
'DEBS MDOR BSDUS PA 'DI NI DAD LDAN DGE SLONG NGAG DBANG DON
GRUB GYIS BSKUL NGOR 7BTZUN PA DKON MCHOG BSTAN PA'I SGRON MES
BRIS PA'O,,

@033B BLANK PAGES