*, ,SKYABS MGON RIGS BRGYA'I KHYAB BDAG THUB DBANG RDO RJE
'CHANG DANG DBYER MA MCHIS PA ^ RJE BTZUN BLO BZANG DPAL LDAN YE
SHES DPAL BZANG POS BYANG CHUB LAM GYI RIM PA'I DMAR KHRID THAMS
CAD MKHYEN PAR BGROD PA'I BDE LAM MYONG KHRID DU MDZAD PA BZHUGS
SO,,

@1 #, ,RJE BTZUN BLA MA DAM PA THUB DBANG RDO RJE 'CHANG DANG
DBYAR MA MCHIS PA'I ^ SKYABS MGON RJE BTZUN BLO BZANG DPAL LDAN
YE SHES DPAL BZANG PO'I ZHABS LA GUS PAS PHYAG 'TSAL

LO; ;BRTZE BA CHEN POS RJES SU BZUNG DU GSOL, 'DIR BYANG CHUB
LAM GYI RIM PA'I DMAR KHRID THAMS CAD MKHYEN PAR BGROD PA'I BDE
LAM GYI KHRID LA, TSOGS BSHAD, SLOB BSHAD GNYIS

LAS PHYI MA LTAR THUGS NYAMS SU BSTAR BAS DAM PA'I MAN NGAG GI
GNAD KYIS LEGS PAR BRGYAN TE STZAL BA'I GSUNG GI CHA SHAS TZAM
GANG NGES ZIN BRIS SU BYA BAR, DE YANG RJE BTZUN TZONG KHA PA
CHEN

POS; DAL BA'I RTEN 'DI YID BZHIN NOR LAS LHAG + ,RNAL 'BYOR NGAS
KYANG NYAMS LEN DE LTAR BYAS, ,THAR 'DOD KHYED KYANG +, ZHES
GSUNGS PA NI, DANG POR RGYA CHEN THOS PA MANG DU BTZAL

@2A *, ,+ ZHES PA LTAR, DAL 'BYOR GYI RTEN KHYAD PAR CAN 'DI
NYID KYI RTEN LA DANG POR THOS PA, BAR DU BSAM PA, MTHAR NYIN
MTSAN KUN TU NYAMS SU BZHES TE, BSTAN PA THAMS

CAD 'GAL MED DU RTOGS NAS, GSUNG RAB MA LUS PA GDAMS DAG TU
THUGS NYAMS SU SHAR BAR MDZAD DO, DE DON DU GDUL BYA RNAMS LA
'DOMS PAR MDZAD PA'I GZHUNG BYANG CHUB LAM GYI RIM

PA CHE CHUNG RNAMS YIN LA, DE NAS KYANG SKYONG RGYU GUD PA RE
BYA'O, ZHES GSUNGS PA'I DON LTAR RJE BTZUN BLO BZANG CHOS KYI
RGYAL MTSAN DPAL BZANG POS GDUL BYA RNAMS KYI NYAMS LEN KHYER
BDE BA TSIG NYUNG

LA DON 'DUS PA ZHIG TSOGS CHOS SU STZAL BAR KUN GYIS ZIN BRIS SU
BYAS TE SPYAN LAM DU PHAB PAR, MGOR RJE BTZUN BLA MA DAM PA +
ZHES SOGS MCHOD BRJOD DANG SA BCAD RNAMS MDZAD DE, LAM GYI

RIM PA'I GNAD THAMS CAD MA TSANG BA MED BA RJEN PAR STON PA'I
DMAR KHRID THAMS CAD MKHYEN BAR BGROD PA'I BDE LAM 'DI NYID YIN
PAS, 'DI NYAMS SU LEN PA LA THOG MAR LAM GYI RTZA BA BSHES

@2B GNYEN BSTEN TSUL ZHES PA'I RTZA BA SPYIR 'CHI BA MI RTAG
PA NAS BZUNG LHAG MTHONG GI BAR LAM GYI DNGOS GZHI YIN KYANG, DE
DAG STON PA'I DGE BA'I BSHES GNYEN LAM GYI GZHUNG SHING LTA BU'I
RTZA BA MTHAR THUG PA YIN PAS NA DE LTAR GSUNGS,

YANG DAG PAR RDZOGS PA'I SANGS RGYAS NAS BZUNG RTZA BA'I BLA
MA'I BAR GYI SANGS RGYAS KYI LAM PHYIN CI MA LOG PAR THOB PA BLA
MA KHO NA LA RAG LAS BAS NA DE LTAR GSUNGS, DES NA DGE BA'I
BSHES GNYEN BSTEN TSUL 'DI GNAD SHIN TU CHE

BAS; DE LA SBYOR DNGOS MJUG GSUM LAS SBYOR BA'I CHOS DRUG GI
DANG PO GNAS KHANG BYI DOR BYED DUS DRI BZANG GIS CHAG CHAG LEGS
PAR BTAB, DRI BZANG YANG RANG GI KHAMS LA GNOD PA'I RIGS RNAMS
MI BYUG ,SKU GSUNG THUGS KYI

RTEN 'GREMS TSUL, DBEN SA SNYAN BRGYUD LTAR NA THUB DBANG GI SKU
BRNYAN DANG RJE BTZUN TZONG KHA PA CHEN P'I SKU BRNYAN RE NGES
PAR DGOS GSUNGS, MCHOD PA G-YO MED CING BKOD PA LEGS PAR BSHAMS
TSUL NYER SPYOD LNGA DANG GZHAN YANG

MCHOD PA'I YO BYAD GANG 'BYOR CHOS BRGYAD KYIS MA GOS PAR
BSHAMS, STAN BDE BA LA LUS RNAM SNANG GI CHOS BDUN LDAN GYIS
'KHOD CING STAN RGYAB MTHO LA MDUN DMA' BAR BYED PA NI RTZA DBU
MA'I RTZA BA CUNG MTHO BAR YOD NA DMIGS PA GSAL

ZHING 'CHAR BDE BA'I GNAD KYIS YIN GSUNGS, RLUNG PHYIR 'BUD PA
DANG NANG DU RDUB PA RE LA GRANGS BGRANGS TE NYER GCIG RE BYED
PA YANG RTEN 'BREL GYI GNAD KHYAD PAR CAN YOD GSUNGS, RANG RGYUD
LA LEGS PAR BRTAGS TE SEMS CAN

@3A *, ,THAMS CAD KYI DON DU SANGS RGYAS KYI GO 'PHANG THOB
'DOD KYI BSAM PA DRAG PO SEMS THOG KHEL NGES ZHIG GSAL BTAB NAS,
RANG GI MDUN GYI SMIN MTSAMS KYI NAM MKHA'I GNAS SU SENGGE CHEN
PO BRGYAD KYIS BTEG

BA'I RIN PO CHE'I KHRI'I STENG DU SNA TSOGS PAD ZLA NYI MA'I
DKYIL 'KHOR GYI GDAN LA NGO BO RANG GI DRIN CAN RTZA BA'I BLA MA
DAD RJE TZONG KHA PA RGYAL BA RDO RJE 'CHANG RNAMS DANG DBYER
MED YIN PA LA RNAM PA THUB DBANG RDO RJE 'CHANG SKU MDOG GSER
BTZOM LTA BU LA BLA

MA YI DAM SANGS RGYAS BYANG SEMS NYAN RANG CHOS KYON BSRUNG MA
RNAM SKYIS BSKOR BA'I SKYABS YUL GSAL LEGS PAR BTAB, RANG CAG GI
SHA'I MIG NYON MONGS PAS BSGRIB NAS MA MTHONG BA MA GTOGS MDUN
DU MNGON SUM DU BZHUGS YOD

THAG CHOD YIN SNYAM DU BSAMS, RANG GI MTHA' SKOR DU MA SEMS CAN
THAMS CAD GCIG KYANG MA LUS PAR SMUG SHIG GE YOD PA'I MOS PA
BYED CING, BDAG DANG MA SEMS CAN THAMS CAD KYIS THOG MED NAS DA
LTA'I BAR DU SDUG BSNGAL SNA

TSOGS ZHIG MYOD 'DUG CING, DA DUNG MYONG BAR 'GYUR BAS DA RES MI
LUS RIN PO CHE THOB DUS 'DIR RANG GZHAN SEMS CAN THAMS CAD KYIS
'KHOR BA DANG NGAN SONG GI SDUG BSNGAL GYI RGYUN BCAD BAR BYA
BA'I PHYIR TU YANG DAG PAR RDZOGS PA'I SANGS

RGYAS KYI GO 'PHANG THOB PAR BYA, DE'I PHYIR TU BLA MA DKON
MCHOG GSUM LA SKYABS SU 'GRO BAR BYA'O, SNYAM DU BSAMS LA, BLA
MA LA SKYABS SU MCHI'O ZHES NYER GCIG GAM BRGYA STONG KHRI 'BUM
SOGS BRJOD NAS THUB DBANG RDO RJE 'CHANG DANG BLA

@3B MA RNAMS KYI SKU'I CHA LAS BDUD RTZI SNGA LNGA 'OD ZER
DANG BCAS PA'I RGYUN BABS RANG GZHAN SEMS CAN THAMS CAD KYI LUS
SEMS LA ZHUGS PAS BLA MA'I SKU LA BSNGO BA, GSUNG BCAG PA, THUGS
DKRUGS PA SOGS KYI NYES PA THAMS CAD SBYANGS SHING

SKYABS 'OG TU TSUD PA'I MOS PA BYA'O, ,SANGS RGYAS LA SKYABS SU
MCHI'O, ,CHOS LA + ,DGE 'DUN LA + ,ZHES SOGS KYI SKABS BDUD RTZI
'BEBS SBYANGS SNGAR BZHIN BYA ZHING SKYABS 'OG TU CHUD BA'I MOS
PA BYA'O, ,SANGS RGYAS KYIS

BCAS MTSAMS KYI BSLAB PA'I MTSAMS LAS 'DAS PA RNAMS KYANG SANGS
RGYAS KYI BKA' BCAG PA'I NYES PAR 'GYUR GSUNGS, SANGS RGYAS CHOS
DANG TSOGS KYI MCHOG RNAMS LA, + ZHES PA'I SKABS TSOGS ZHING
SPYIL BDUD RTZI 'BEBS SBYANGS

GONG BZHIN, BDAG GIS LAM 'DI BSGOM PA'I BSOD NAMS KYI DGE BA'I
RTZA BA'I MTHU LA BRTEN NAS SANGS RGYAS KYI GO 'PHANG THOB PA'I
SMON PA DRAG PO BYA'O, ,TSAD MED BZHI'I DANG POR BTANG SNYOMS
TSAD MED SGOMS, 'DI LA SKYES BU CHEN PO'I SKABS

BTANG SNYOMS SKYE BA'I RTEN 'BREL YOD, KHYAD PAR CAN GYI SEMS
BSKYED KYI SKABS SEMS CAN THAMS CAD KYI DON DU SANGS RGYAS THOB
'DOD KYI BSAM PA RGYUD DANG 'DRES NGES BA STE SEMS KYI GTING NAS
BSAM MA NO THONG PAR BYA'O, ,SNGON DU SEMS BSKYED

BSGOMS PA LAS 'DIR BSGOM PA SKYABS YUL RNAMS KYI BYIN RLABS
ZHUGS PA'I DBANG GIS KHYAD BAR SHIN TU TSE GSUNGS, DE NAS SKYABS
YUL RNAMS MTHA' NAS RIM GYIS 'OD DU ZHU NAS THUB DBANG RDO RJE
'CHANG LA THIM, DE RANG NYID LA THIM PAS RANG

@4A *, ,NYID THUB DBANG RDO RJE 'CHANG DU GYUR PA'I SKU LAS
'OD ZER 'PHROS SEMS CAN THAMS CAD LA PHOG PAS THUB DBANG RDO RJE
'CHANG DU GYUR PA'I MOS PA BYA'O, ,TSOGS ZHING GSAL 'DEBS TSUL
LA MDUN GYI SMIN MTSAMS SU SENGGE'I KHRI'I

STENG DU, RTA PHUG PAS SNGON 'GROR GSAL BAR GSUNGS PA LTAR KHRI
LNGA GSAL 'DEBS PA'AM, YANG NA PADMA'I SDONG PO YANGS SHING RGYA
CHE BA'I STENG DU BLA MCHOD LTAR GSAL BTAB PA RNAMS LAS, DA LAM
RANG GI SMIN MTSAMS SU RIN PO CHE'I

KHRI 'JIG RTEN KHAMS KYI DPAL 'BYOR PHUN SUM TSOGS PA THAMS CAD
TSAD BA'I RANG BZHIN CAN DU BSAMS, KHRI'I LOGS KYI G-YAS G-YON
GNYIS, RGYAB MDUN RNAMS SU SENGGE GNYIS GNYIS KHA SPROD DU YOD
PA, DE'I STENG DU SNA TSOGS PADMA'I

GDAN, DE'I STENG DU ZLA BA DANG NYI MA'I GDAN GYI STENG DU NGO
BO RANG GI DRIN CAN RTZA BA'I BLA MA DANG THUB DBANG RDO RJE
'CHANG RJE BTZUN TZONG KHA PA CHEN PO RNAMS DBYER MI PHYED PA
YIN PA LA RNAM PA THUB DBANG RDO RJE 'CHANG BLO BZANG GRAGS PA
SKU MDOG GSER BTZO

MA LTA BU, PHYAG G-YAS SA GNON, G-YON MNYAM GZHAG GI STENG NA
BDUD RTZIS GANG BA'I LHUNG BZED BSNAMS PA, THUB PA BYANG CHUB
CHEN PO MDUN DU RDO RJE YOD PA PHYAG TU LHUNG BZED MED PA LA ZER
GSUNGS, THUB PA'I DBANG PO'I PHYAG MTSAN

LHUNG BZED YONG BA YANG, DANG POR THUGS BSKYED PA'I TSE RDZA
MKHAN GYI KHYI'U SNANG BYED KYI DUS RDZA'I LHUNG BZED 'JAM GYIS
BKANG BA PHUL NAS SEMS BSKYED PA'I RTEN 'BREL GYI GNAD KYIS
LHUNG BZED PHYAG MTSAN DU MDZAD PA YIN GSUNGS, THUB

@4B DBANG RDO RJE 'CHANG GI THUGS KA NAS 'OD ZER STENG GI
RGYAB PHYOGS SU 'PHROS PA'I SNE LA SENG KHRI PAD ZLA'I GDAN LA
RGYAL BA RDO RJE 'CHANG SKU MDOG SNGON PO RDOR DRIL 'DZIN PAS
YUM RDO RJE DBYINGS KYI DBANG PHYUG MA LA 'KHYUD PA DE'I MTHAR
DPAL MGON

'PHAGS PA KLU SGRUB, RJE TZONG KHA PA CHEN PO, DPAL LDAN AA TI
SHA GSUM NGES PAR DGOS, N'A RO PA SOGS NYAMS LEN BYIN RLABS
BRGYUD PA'I BLA MA RNAMS GSAL 'DEBS SHING, JO BO RJES dOm BHI
PAS MI'I LAG PA'I SRIN MDZUB ZHIG STZAL BA

BZHES PAS BDE GSAL MI RTOG PA'I TING NGE 'DZIN KHYAD PAR CAN
'KHRUNGS PA DANG, SNGAGS KYI LAM DU YANG NGES 'BYUNG BYANG SEMS
YANG DAG PA'I LTA BA GSUM NGES PAR TSANG BA'I GNAD KYIS 'DI'I
NYAMS LEN BYIN RLABS BRGYUD PAR YANG GSUNGS,

G-YAS SU 'OD ZER 'PHROS PA'I SNEL SENGGE'I KHRI'I STENG DU RJE
BTZUN BYAMS MGON BZANG PO'I 'DUG STANGS KYIS BZHUGS PA LA RGYA
CHEN SPYOD BRGYUD KYI BLA MA RNAMS KYIS BSKOR BA, G-YON PHYOGS
SU 'OD ZER 'PHROS PA'I SNE LA SENG KHRI'I STENG DU RJE

BTZUN 'JAM DBYANGS SKYIL KRUNG GIS BZHUGS PA CHOS 'CHAD KYI
PHYAG RGYA MDZAD PA LA ZAB MO LTA BRGYUD KYI BLA MA RNAMS KYIS
BSKOR BA, MDUN DU 'OD ZER 'PHROS PA'I SNE LA SENG KHRI'I STENG
DU DRIN CAN RTZA BA'I BLA MA LA CHOS 'BREL DNGOS THOB KYI BLA MA

RNAMS KYIS BSKOR BA, DE'I MTHAR 'OD ZER 'PHROS PA'I SNE LA
G-YAS SU 'JIGS BYED G-YON DU GSANG 'DUS MDUN DU BDE MCHOG
RGYAB TU KYEE RDOR, DE'I MTHAR RNAL 'BYOR RGYUD SPYOD RGYUD BYA
RGYUD KYI LHA TSOGS SANGS RGYAS BYANG SEMS 'PHAGS

@5A *, ,PA'I GNAS BRTAN NYAN RANG CHOS SKYONG BSRUNG MA, RGYAL
CHEN BZHI SOGS GSAL BTAB, RGYAL CHEN BZHI YANG ZHAL RANG RANG GI
PHYOGS LA GZIGS PAS BAR CHAD BSRUNG BAR BSAMS, THUB DBANG RDO
RJE 'CHANG GI SPYI

BOR SKU'I NGO BO AOm DKAR PO, MGRIN PAR GSUNG GI NGO BO A'A:
DMAR PO, THUGS KAR THUGS KYI NGO BO H'Um SNGON PO, LTE BAR YON
TAN GYI NGO BO SV'A SER PO, GSANG GNAS SU 'PHRIN LAS KYI NGO BO
H'A LJANG KHU, THUGS KA'I H'Um LAS 'OD ZER

'PHROS PHYOGS BCU'I SANGS RGYAS BYANG SEMS THAMS CAD SPYAN
DRANGS TE TSOGS ZHING RNAMS LA YANG THIM ZHING THUB DBANG RDO
RJE 'CHANG LA YANG THAMS CAD THIM PAS SKYABS GSUM KUN 'DUS PA'I
BDAG NYID DU MOS PAR BYA'O, ,DE LA YAN

LAG BDUN PA'I SGO NAS TSOGS BSAG PA NI, BZANG PO SPYOD PA'I SMON
LAM 'DI SPYIR BYANG CHUB SEMS DPA'I SMON LAM THAMS CAD KUN TU
BZANG PO'I SMON LAM DU 'DUS SHING DE BSDUS NAS BZANG PO SPYOD PA
'DIR GSUNGS PA'I GNAD

KYIS KHYAD PAR SHIN TU 'PHAGS PAS YAN LAG BDUN PA BZANG SPYOD
NAS 'BYUNG BA LTAR BYA BA LA THOG MAR 'PHAGS PA 'JAM DPAL GZHON
NUR GYUR PA LA PHYAG 'TSAL LO ZHES PA YANG BRJOD DGOS PA NI, RJE
BTZUN 'JAM DBYANGS BYANG

CHUB SEMS DPA' THAMS CAD SMON LAM DANG SANGS RGYAS BSGRUB PA LA
BSKUL BAR MDZAD PA RNAMS KYI GTZO BOR GYUR PA DANG, MDO PHAL PO
CHE LAS, SMON LAM 'DI'I GLENG GZHI MDZAD PA PO 'JAM DPAL DBYANGS
YIN PAR GSUNGS PA'I

@5B RGYU MTSAN GYIS 'DIR YANG BRJOD NA RTEN BREL GYI GNAD YOD
GSUNGS, PHYAG 'TSAL BA'I TSE THUB DBANG RDO RE 'CHANG SOGS TSOGS
ZHING THAMS CAD KYI SKU'I BA SPU'I BU GA RNAMS SU SANGS RGYAS
KYI ZHING GRANGS MED PA DE RE RER SANGS RGYAS GRANGS MED PA

BZHUGS PA RNAMS KYI MDUN DU RANG GI LUS GRANGS MED PA SPRUL PA
RNAMS KYIS KYANG SEMS CAN THAMS CAD DANG MNYAM DU PHYIN PAR BSAM
PA NI RANG NYID SANGS RGYAS PA'I TSE SEMS CAN THAMS CAD SANGS
RGYAS KYI SAR 'KHRID BA'I RTEN 'BREL YOD GSUNGS,

LUS GRANGS MED SPRUL PA RNAMS KYANG THA MAL BA'I RNAM PA CAN
DANG 'OD KYI RANG BZHIN CAN GYI YID LUS KYI RNAM PAR YANG BSGOM
GSUNGS KYANG SHES RAB MYUR KHYAD SH'A RI'I BU LTA BU KHYAD PAR
CAN DANG LDAN PAR SGOMS, RANG DANG SEMS CAN THAMS CAD KYI

LUS NGAG YID GSUM GYIS DAD GUS DRAG POS PHYAG 'TSAL BA'I MOS PA
DANG BCAS PAS, JI SNYED SU DAG PHYOGS BCU'I 'JIG RTEN NA, + ZHES
SOGS BYA'O, ,MCHOD PA'I SKABS DRI DANG REG BYA PHUN SUM TSOGS
PA'I ME TOG RNAMS GTOR ZHING

LONGS SKU'I CHA BYAD CAN RNAMS LA SKU'I RGYAN DU PHUL ZHING DRI
RNAMS SKU LA BYUGS PA DANG, BDUG SPOS RNAMS SHANGS DANG, MAR ME
RNAMS SPYAN DANG, ZHAL ZAS RNAMS ZHAL DANG, PHYE MA'I PHUR MA
RNAMS MDUN GYI NAM MKHA' DANG SKU MDUN DU PHUL

BA'I MOS PA BYA'O, ,MCHOD PA GANG DAG CES PA'I SKABS SU RANG
NYID BYANG CHUB SEMS DPA' KUN TU BZANG POR MOS NAS, DE'I LTE BA
RNAS 'OD ZER NAM MKHA' GANG BA SPROS PA'I SNE MOR RANG NYID DPAG
TU MED PA THAL MO SBYAR BA'I BAR DU BSAM

@6A *, ,'PHEL DBANG GI RGYAL PO'I NOR BU RIN PO CHE THOGS PA
LAS MCHOD PA'I TSOGS NAM MKHA' GANG BA SPROS NAS MCHOD YUL RNAMS
LA MCHOD PAS ZAG PA MED PA'I BDE BA KHYAD PAR CAN THUGS RGYUD LA
'KHRUNGS PA'I MOS

PAS PHUL, YANG MCHOD YUL MCHOD MKHAN MCHOD RDZAS RNAMS RANG
BZHIN MED PA'I LTA BAS RGYAS 'DEBS PA YANG BLA NA MED PA'I MCHOD
PAR GSUNGS, SDIG BSHAGS SKABS RANG GZHAN SEMS CAN THAMS CAD KYI
SDIG PA RNAMS LA

'GYOD SEMS DRAG POS BSHAGS PAS TSOGS ZHING RNAMS KYI SKU LAS
BDUD RTZI DKAR PO'I RGYUN BABS RANG GZHAN THAMS CAD KYI LUS SEMS
LA ZHUGS PAS SANGS KYIS DAG PA'I MOS PA BYA, RJES SU YI RANG
YANG DGE BA RNAMS LA DGA' BA SPRO

SANG NGE BA MA BYUNG BAR BSGOMS, CHOS 'KHOR BSKOR BAR GSOL BA
'DEBS DUS RANG GZHAN THAMS CAD KYIS GSER GYI 'KHOR LO PHUL TE
GSOL BA BTAB PAS ZHAL GYIS BZHES PAR BSAMS, MYA NGAN LAS MI 'DA'
BAR GSOL BA 'DEBS

DUS GLING BZHI RI RAB NGANG BCAS PA PHUL BAS ZHAL GYIS BZHES PAR
BSAMS, BSNGO BA'I SKABS PHYAG 'TSAL BA SOGS KYI DGE RTZA RNAMS
SEMS CAN THAMS CAD KYI DON DU RDZOGS PA'I SANGS RGYAS KYI RGYUR
BSNGO, MAndAL GSER DNGUL LI SOGS

GANG 'BYOR BA'I MAndAL CHE RU MA SONG, GLING BZHI GLING PHRAN
DANG BCAS PA THAMS CAD RGYA CHUNG DU MA SONG BAR SHOD BA'I MOS
PAS PHUL, DE LTAR PHUL BA'I DGOS PA YANG RANG SANGS RGYAS PA'I
TSE ZHING THAMS CAD DU MDZAD PA STON PA'I RTEN 'BREL

@6B GYI GNANG DU GSUNGS, DE NAS BLA MA RIN PO CHE BDAG GI BLO
CHOS SU 'GRO BAR BYIN GYIS BRLAB TU GSOL, CHOS LAM DU LONGS PAR
+, LAM LA BAR CHANG MI 'BYUNG BAR +, PHYIN CI LOG GI BLO SNA
MTHA' DAG 'GAG PA DANG, PHYIN CI MA

LOG PA'I BLO SNA MTHA' DAG RGYUD LA SKYE BAR BYIN GYIS +, DGE
BA'I BSHES GNYEN SANGS RGYAS DNGOS SU MTHONG BA NAS, LHAG MTHONG
GI BAR GYI RTOGS PAR KHYAD PAR CAN SKYE BAR BYIN GYIS BRLAB TU
GSOL, ZHES GSOL BA BTAB PAS, DE LTA

BU'I RTOGS PA KHYAD PAR CAN SKYE NUS PAR BYIN GYIS BRLABS BYUNG
SNYAM DU BSAMS, GSOL BA 'DEBS PA'I SKABS SU MAN NGAG ZHAL SHES
NI, DPAL LDAN RTZA BA'I BLA MA RIN PO CHE, +,SKU GSUNG THUGS KYI
DNGOS GRUB STZAL DU

GSOL, ZHES PA LAN GNYIS BRJOD PAS DANG PO'I SKABS SU THUB DBANG
RDO RJE 'CHANG GI SKU'I CHA LAS BDUD RTZI LNGA 'OD ZER DANG BCAS
PA'I RGYUN BABS RANG GZHAN SEMS CAN THAMS CAD KYI LUS SEMS LA
ZHUGS PAS SDIG SGRIB SBYANGS, +

GNYIS PA'I SKABS SU THUB DBANG RDO RJE 'CHANG GI SKU LAS SKU
GNYIS BA ZHIG MAR ME GCIG LAS GNYIS CHAD KYI TSUL DU RANG GI
SBYI BOR BYON NAS BYIN GYIS BRLABS PA'I NGO CHEN GYI TSUL DU
BZHUGS PAR BSAMS, 'DREN PA MNYAM MED + ,GSUM

LA GSOL BA 'DEBS, DANG PO'I SKABS SU THUB DBANG RDO RJE 'CHANG
BYAMS PA THOGS MED TSOGS ZHING GZHAN RNAMS LAS BDUD RTZI +,
KHYAD PAR RGYA CHE BA'I LAM GYI RIM PA'I RTOGS PA SKYE BA LA
GEGS BYED SBYANGS, +, GNYIS PA'I SKABS SU

@7A *, ,THIM PAS RGYA CHE BA'I RTOGS PA KHYAD PAR CAN RANG
GZHAN GYI RGYUD LA SKYES PAR BSAMS, DE BZHIN DU RTZA BA'I BLA
MA'I BAR GYI GSOL 'DEBS RNAMS RGYUD DANG 'DRES NGES PAR BYA'O,
,SMRA BA ZLA MED 'DREN MCHOG ++,

DANG PO'I SKABS GZHAN GONG BZHIN ZAB MO'I RTOGS PA KHYAD PAR CAN
SKYE BA LA GEGS BYED SBYANGS, GNYIS PA'I SKABS ZAB MO'I LAM GYI
RTOGS PA KHYAD PAR CAN RANG GZHAN GYI RGYUD LA SKYES PAR BSGOMS,
YON TAN KUN GYI +, GUS PA

CHEN POS BSTEN PAR BYIN GYIS RLOB, CES PA'I SKABS TSOGS ZHING
RNAMS LAS BDUD RTZI 'BEBS SBYANGS NAN TAN BYED, KHYAD PAR DGE
BA'I BSHES GNYEN SANGS RGYAS DNGOS SU MTHONG BA BKA' DRIN RJES
SU DRAN PA SOGS BSAM SBYOR GNYIS

KYIS TSUL BZHIN DU BSTEN NUS PAR MOS PA SHUGS DRAG PO BYAS NAS,
GNYIS PA'I TSE DE LTA BU'I RTOGS PA KHYAD PAR CAN SKYES PAR
BSGOMS, LAN CIG RNYED PA'I + DAL 'BYOR LA SHO LO KA GCIG ,SKYES
BU CHUNG NGU LA GNYIS, 'BRING LA

GNYIS, BYANG CHUB KYI SEMS LA GCIG ,SBYOD PA SPYI LA GCIG ,PHAR
PHYIN THA MA GNYIS LA GCIG ,RDO RJE THEG PAR 'JUG TSUL LA GCIG
,DAM TSIG SDOM PA BSRUNG TSUL LA GCIG ,BSKYED RDZOGS KYI NYAMS
LEN THUN DNGOS GZHI LA GCIG

PHYI NANG GI BAR CHAD ZHI BA'I DON DU GCIG RNAMS KYI SKABS SO
SO'I SKABS KYI DMIGS PA BYA'O, ,SKYE BA KUN TU YANG DAG BLA MA
DANG + ZHES PA'I SKABS SU TSOGS ZHING RNAMS MTHA' NAS RIM GYIS
BSDU ZHING, RGYA CHEN SBYOD BA RGYUD RNAMS BYAMS

@7B PA LA; ZAB MO LTA BRGYUD RNAMS 'JAM DBYANGS LA, CHOS 'BREL
DNGOS THOB RNAMS RTZA BA'I BLA MA LA, BYIN RLABS BRGYUD PA RNAMS
RDO RJE 'CHANG LA THIM DE LNGA LA GSAL SNANG 'DON, BYAMS 'JAM
DBYANGS RTZA BA'I BLA MA GSUM THUB DBANG RDO RJE 'CHANG

LA RDO RJE 'CHANG THUB DBANG RDO RJE 'CHANG GI THUGS KAR THIM,
THUB DBANG RDO RJE 'CHANG RANG GI SBYI BO'I THUB DBANG RDO RJE
'CHANG LA THIM PAS SKYABS GNAS KUN 'DUS PA'I BDAG NYID DU MOS,
RANG GI MTHA' SKOR DU MA SEMS CAN THAMS CAD GSAL

BAR DMIGS NAS, YAN LAG BDUN PA MAndAL DANG BCAS PA MDOR BSDUS
'BUL BA NI, DNGOS BSHAMS YID SPRUL MCHOD PA MA LUS 'BUL, + SA
GZHI SPOS KYIS BYUGS SHING +, DE NAS, RANG DANG SEMS CAN THAMS
CAD KYIS

MGRIN GCIG TU GSOL BA 'DEBS PAR BSAMS LA, SKU BZHI'I BDAG NYID
+, KHYAD PAR SKYABS GNAS KUN 'DUS +, BDAG DANG MA SEMS CAN THAMS
CAD 'KHOR BA 'DIR SKYES NAS SDUG BSNGAL SNA TSOGS MYONG BA 'DI
DGE BA'I BSHES

GNYEN BSAM SBYOR GNYIS KYIS TSUL BZHIN DU MA BSTEN PA DANG BKA'
TSUL BZHIN DU MA BSGRUBS PAS, DA BAR 'KHOR BAR 'KHYAMS SHING
SDUG BSNGAL SNA TSOGS MYONG BA 'DI BYUNG 'DUG PAS, DA RES BDAG
SANGS RGYAS DNGOS KYI DGE BA'I

BSHES GNYEN 'DI RNAMS DANG MJAL THAMS CAD MKHYEN PA'I LAM ZAB MO
NYAMS SU LEN RGYU YOD PA'I DUS 'DIR, DON MED DU MA BTANG BAR DGE
BA'I BSHES GNYEN SANGS RGYAS DNGOS SU BLTAS TE DA LTA NYID DU
SNYING PO ZHIG BLANG BAR BYA'O,

@8A *, ,DE LTAR BYED NUS PAR BYIN GYIS BRLAB TU GSOL, + DE LTA
BU'I RTOGS PA SKYES PAR BSAMS, DNGOS GZHI LA, SBYI BOR THUB
DBANG RDO RJE 'CHANG GI THUGS KA NAS, DRIN CAN RTZA BA'I BLA MA
RNAMS SKU THA MAL PA'I RNAM

PA GANG YIN PA LTAR SPROS TE MDUN GYI NAM MKHAR BZHUGS PA LA
RTZE GCIG TU DMIGS NAS, DANG POR BDAG GIS DGE BA'I BSHAS GNYEN
'DI RNAMS THUB DBANG RDO RJE 'CHANG DNGOS YIN SNYAM DU THAG BCAD
NAS BSGOM PA YANG RTEN 'BREL GYI GNAD

DU GSUNGS, DE LTAR BSGOMS KYANG BLO YUL DU MA BDE KAR BA ZHIG
BYUNG NA DE LA CHED DU DMIGS NAS BDAG CAG GIS SANGS RGYAS DNGOS
SU MTHONG BA'I SKAL BA MED PAS THA MAL PA'I SKU'I RNAM PAR BSTAN
PA YIN 'DUG PAS SANGS RGYAS DNGOS

RANG YIN SNYAM DU BSAMS, GANG LA SKYON RTOG GI BLO BYUNG BA YOD
NA, DE BLO LA SHAR DU BCUG NAS RANG GI SNANG BA MA DAG PA'I
DBANG GIS MA GTOGS BLA MA LA SKYON MED TSUL DPE DANG RIGS PA
MTHA' YAS PAS BSGRUBS TE BLOS THAG CHOD PA ZHIG MA

BYUNG BAR SGOMS GSUNGS, DBEN SA SNYAN BRGYUD KYI MAN NGAG LA,
SANGS RGYAS DNGOS RANG YIN TE, SANGS RGYAS KYI GO 'PHANG THOB
BYED KYI LAM THAMS CAD PHYIN CI MA LOG PAR GSAL BAR STON PA NI,
SANGS RGYAS MA GTOGS SEMS CAN GYIS

DER BGROD MA MYONG BA'I DBANG GIS DKA' BAS BDAG GI DGE BA'I
BSHES GNYEN 'DI RNAMS KYIS LAM GYI BGROD TSUL MTHA' DAG RANG GIS
GSHEGS TSUL LTAR GSAL BAR 'KHRID PAR MDZAD PAS NA, SANGS RGYAS
YIN MIN LA THE TSOM MI

@8B DGOS 'DUG SNYAM DU BSAMS SHING, THUB DBANG RDO RJE 'CHANG
LA DE LTA BU'I RTOGS PA SKYE BAR BYIN GYIS BRLAB TU GSOL SNYAM
DU GSOL BA BTAB PAS BDUD RTZI 'BEBS SBYANGS BYAS NAS RTOGS PA
SKYES PAR BSAM MO, ,BKA' DRIN RJES SU

DRAN PA NI, SKU'I SGO NAS RANG DANG SKU'I RNAM PA MTHUN PAR BYON
PA NI BKA' DRIN LHAG PAR CHE STE SANGS RGYAS DPAG TU MED PA BYON
PA LAS KYANG BDAG LA 'DI NYID BKA' DRIN SHIN TU CHE BAR MNGON
SUM GYIS 'GRUB PAS SO, ,GSUNG GI SGO NAS

KYANG DAM PA GONG MA RNAMS KYIS KYANG CHOS PHYIR TU DKA' SPYAD
BSAM GYIS MI KHYAB PA MDZAD DGOS BYUNG BA RNAM THAR RNAMS LAS
GSUNGS PA LTAR LA, BDAG GIS NI CHOS PHYIR TU DKA' SPYAD CUNG ZAD
KYANG MI DGOS PAR CHOS RNAM PAR DAG PA

'DI LTA BU BYUNG BA RJE BLA MA 'DI RNAMS KYI BKA' DRIN YIN PAS
BKA' DRIN SHIN TU CHE SNYAM DU BSGOM, DE YANG RTZA BA DANG PA
SPYAD PA 'DI BYUNG NA BKA' DRIN RJES SU DRAN PA DANG SBYOR BAS
BSTEN TSUL RNAMS ZHOR LA 'BYUNG BAS RTZA BA DAD PA SPYANG BA 'DI

LA 'BAD PA GNAD SHIN TU CHE GSUNGS, 'DUL BA NAS BSHAD PA'I GNAS
KYI BLA MA'I BSTEN TSUL SKABS BYE BRAG SMRA BA'I GRUB MTHA'I
DBANG GIS BLA MA MDZAD SPYOD SKYON CAN BYUNG YANG, RANG DE'I
RJES SU MI 'JUG PAR BLA MAS JI LTAR MDZAD RUNG SKYON

RTOG GI BLO MA SHOR BA BYED, BYANG CHUB SEMS DPA'I BLA MA BSTEN
TSUL SKABS BLA MAS MDZAD PA CI MDZAD RUNG DGOS PA ZHIG NGES PAR
YOD PAS SKYON RTOG GI BLO MA SKYES PAR CI MDZAD YON TAN DU
MTHONG BA'I GUS PA CHEN PO BSKYED, SNGAGS KYI SKABS

@9A *, ,BLA MAS MDZAD PA GANG MDZAD PA RANG LA BKA' GANG STZAL
BA LA YANG THE TSOM MED PAR 'JUG PA BYED DGOS GSUNGS, SBYOR BAS
BSTEN TSUL BLA MA BKA' DRIN CAN 'DI RNAMS KYI PHYIR LUS SROG
PHANGS PA MED PAR GTONG

ZHING KHYAD PAR JI LTAR GSUNGS PA'I GDAMS PA'I SNYING PO RNAMS
NYAMS SU BLANGS TE SGRUB PA'I MCHOD PAS TSUL BZHIN DU MNYES PA
LA 'BAD PAR BYA'O, ,GSUM PA MJUG TU SBYI BO'I THUB DBANG RDO RJE
'CHANG LAS RANG 'DRA GNYIS PA CHAD

NAS RANG LA THIM PA'AM, SPYI BO'I THUB DBANG RDO RJE 'CHANG DE
NYID RANG LA THIM PA GANG RIGS BYAS PAS RANG THUB DBANG DU GSAL
BA'I THUGS KA NAS 'OD ZER 'PHROS SEMS CAN THAMS CAD LA PHOG PAS
THAMS CAD THUB PA'I DBANG PO'I SKUR

GYUR PA'I MOS PA BYA ZHING, RANG LHAR GSAL BA'I THUGS KAR ZLA
BA'I STENG DU H'Um YIG GI MTHAR AOm MU NI'I SNGAGS KYIS BSKOR
BAR BSAMS LA SNGAGS BZLAS, DGE RTZA RNAMS BZANG PO SBYONG BA
SOGS KYIS RDZOGS BYANG DU BSNGO, THUN

MTSAMS SU DRAN SHES DANG LDAN PAS DBANG PO'I SGO BSNGAMS NAS,
DGE BA'I BSHES GNYEN LA SKYON RTOG GI BLO BYUNG NA BKAG NAS YON
TAN MTHONG BA'I BLO BYUNG NA SKYE BA'I THABS LA 'BAD PAR BYA'O,
,KHA ZAS KYI RNAL 'BYOR LA LAM RIM

CHE CHUNG NAS GSUNGS PA LTAR RAM, RANG LHA'I RNAL 'BYOR GYIS
LONGS SPYOD PAS DKOR GYI SGRIB PA 'DAG PA SOGS KYI DGOS PA YOD
PAS GANG RIGS BYA'O, ,DE NAS DAL 'BYOR DON CHE YANG SNGON 'GRO'I
RIM PA SBYI RNAMS SNGAR LTAR LA KHYAD

@9B PAR SKYABS GNAS KUN 'DUS BLA MA LHAG PA'I LHA, THUB DBANG
RDO RJE 'CHANG LA + BDAG DANG MA SEMS CAN THAMS CAD 'KHOR BA
'DIR SKYES NAS YUN RING LA SHUGS DRAG PA'I SDUG BSNGAL SNA TSOGS
MYONG BA 'DI, DAL 'BYOR GYI RTEN 'DI LA

DON CHEN PO BLA NA MED PA'I BYANG CHUB THOB NUS PA'I DON CHEN DU
MA MTHONG ZHING RNYED DKA' BAR MA MTHONG BAR, DON MED KHO NA'I
DBANG DU SONG BAS DA BAR DU 'KHOR BAR 'KHYAMS PA 'DI BYUNG 'DUG
,DES NA DA RES MI LUS RIN PO CHE THOB DAM PA'I

CHOS DANG MJAL, BLA MA SANGS RGYAS DNGOS DANG MJAL BA'I DUS 'DIR
RTEN 'DI DON MED DU MA SONG BAR SNYING PO LEN NUS PAR BYIN GYIS
BRLAB TU GSOL, + DNGOS GZHI LA BDAG GIS THOB PA'I DAL 'BYOR GYI
RTEN 'DI DAM PA'I CHOS BSGRUB

PA LA NI KHOM PAS DAL BA, CHOS BSGRUB PA'I PHYI'I RKYEN DGE BA'I
BSHES GNYEN SANGS RGYAS DNGOS DANG NI MJAL NANG GI RKYEN DAM
PA'I CHOS KYI TSIG BLO LA 'DZIN CING DON YID LA BSAMS PA'I BLO'I
RTZAL DANG LDAN PAS 'BYOR PA'O, ,KHYAD PAR

BDAG GI LUS RTEN LA BLTOS NA, NGAN 'GRO'I LUS RTEN LA CHOS
BSGRUB PA LTA CI SMOS MNGON MTHO'I LUS RTEN THOB PA'I RGYU GSAR
DU BSGRUB PA TZAM YANG MI NUS PAR ZAS SKOM 'TSOL 'GRO KHO NA'I
PHYIR TU TSE 'DI'I DUS 'DA' BA LAS MI 'DUG ,BDAG

GI LUS RTEN 'DIR MNGON MTHO'I LUS RTEN GYI RGYUR MI DGE BCU
SPONG GI TSUL KHRIMS DANG, BLA MA SANGS RGYAS BYANG SEMS SOGS
KYI RTEN KHYAD PAR CAN GYI DRUNG DU SMON LAM 'DEBS PA TSOGS GSOG
PA SGRIB PA SBYONG BA SOGS BYED NUS, RTEN 'DI LA

@10A *, ,SDOM PA GSUM RNAM PAR DAG PA THOB NUS, SNGAR BYON PA'I
SANGS RGYAS THAMS CAD MI'I RTEN 'DI RANG LA BRTEN NAS BYANG CHUB
BRNYES, BDAG GI LUS KYANG DE RNAMS KYI THOG MA'I BYANG CHUB
BSGRUB PA'I SKU LUS DANG KHYAD PAR CUNG ZAD KYANG

MED CING SEMS KYI SGRIB PA SPANGS MA SPANGS TZAM YIN LA, YANG
DAG PAR RDZOGS PA'I SANGS RGYAS DNGOS SU BYON PA'I DUS KYI MI
RNAMS KYI LUS RTEN NI, DAL 'BYOR TSANG BA'I RTEN RNAM PAR DAG PA
DNGOS GNAS PA YIN CING, DA LTA BDAG CAG

RNAMS RTEN DE LA BLTOS NA DAL 'BYOR TSANG BA'I RTEN RJES MTHUN
PA YIN KYANG, SANGS RGYAS DNGOS KYI BLA MA DANG MJAL, THAMS CAD
MKHYEN PA'I GO 'PHANG BSGRUB PA'I THABS KHYAD PAR CAN YANG DNGOS
SU THOS SHING NYAMS SU LEN RGYU YOD PAS,

KHYAD PAR MNGAL SKYES KHAMS DRUG LDAN GYI RTAN 'DIR TSE GCIG
NYID LA RDO RJE 'CHANG GI SAR BGROD NUS PAS NGES PAR DON CHE,
DON CHEN DA 'DI DON MED DU MI BTANG BA ZHIG BYED DGOS, DA LTA
DON CHEN BSGRUB PA MA THUB KYANG PHYIS MI LUS THOB NAS

SGRUB CHOG SNYAM NA, PHYI MA MI LUS THOB PA'I GDENG NI GANG YANG
MED, DER MA ZAD DGE BA DANG MI DGE BA GNYIS LAS MI DGE BA SHAS
CHER SPYOD, PHYI MA ME LUS THOB PA'I GDENG LTA CI SMOS, SANG GI
BYA BA 'DI YONG GI GDENG YANG MI 'DUG PAS SO, ,NGAN

'GRO LA BLTOS NA BDE 'GRO THOB PA SRID MTHA' YIN TE, SHAR GYI
RGYA MTSO CHEN PO NAS NUB KYI RGYA MTSO CHEN PO'I BAR GYI MI
YANG GRANGS MED BYE BA MANG PO YOD MOD KYI, YUL GCIG PO 'DIR 'BU
SRIN SOGS DUD 'GRO NI GRANGS MED MTHA' KLAS PA YOD

@10B PAS GRANGS MANG NYUNG DE TZAM YOD BA RNYED DKA'I TSUL GYIS
SO, ,DES NA MI'I LUS 'DI LTA BU NGES PAR RNYED DKA' BAR 'DUG
,DES NA BDAG GIS RTEN BZANG PO DON CHE LA RNYED DKA' BA 'DI DON
MED DU MA SONG BA ZHIG BYED PAS, SANGS RGYAS KYI

GO 'PHANG NGA LTA NYID DU THOB PA ZHIG BYA, MA MTHA' YANG TSE
'DIR LAM SNA ZIN PA ZHIG NGES PAR BYA, DE'I PHYIR TU DKA' TSOGS
CI BYUNG YANG BZOD PAR BYAS TE BRTZON 'GRUS CHU BO'I RGYUN BZHIN
DU BRTAN PAR BYED SNYAM DU SEMS THAG CHOD NGES MA

BYUNG BAR DU BSGOMS, SANGS RGYAS THAMS CAD NI SNGON BSKAL BA
DPAG TU MED PA'I SNGA ROL NAS SANGS RGYAS ZIN LA GSAR DU DA LTA
SANGS RGYAS PA NI MI 'DUG PAS SANGS RGYAS MI THOB SNYAM NA, DA
LTA BDAG GIS SANGS RGYAS KYI GO 'PHANG

BSGRUB NUS TE, LAM GYI RIM PA ZAB MO 'DI RNAMS LA BRTZON PA DRAG
POS 'BAD PHYIN MI THOB PA MI SRID CES SANGS RGYAS KYI BKA' TSAD
MA RNAMS DANG BDAG GI BLA MA SANGS RGYAS 'DIS KYANG GSUNGS PAS
RANG GI DKA' SPYAD DANG 'BAD BRTZON

DRAG PO MA BYUNG BA MA GTOGS NGES PAR BLA MA SANGS RGYAS KYI
GSUNG GIS BSLU BA MI SRID PAS THOB YONG THAG CHOD YIN PAS, DE
LTAR BYED NUS PAR BLA MA LHAS BYIN GYIS BRLAB TU GSOL SNYAM DU
BDUD RTZI 'BEBS SBYANGS NAN TAN BYED, MJUG

TU DANG THUN MTSAMS SU JI LTAR BYA BA SNGAR LTAR RO, ,DE NAS
SKYES BU CHUNG DU DANG THUN MONG BA'I LAM GYI RIM PA LA 'CHI BA
MI RTAG PA BSAM PA, NGAN SONG GI SDUG BSNGAL BSAM PA, DKON MCHOG
LA SKYABS 'GRO SBYONG BA, LAS 'BRAS LA YID

@11A *, ,CHES BSKYED PA'O, ,DE LA BLA MA'I RNAL 'BYOR LAM GYI
SROG TU BYED PA NI SPYI BOR BLA MA LHA BSGOM BZHIN PA LA LAM
GYI RIM PA'I DMIGS RIM RNAMS SKYONG BA LA ZER BA YIN, DE LTAR
BSGOM BZHIN PAS, SKYABS GNAS KUN

'DUS + GSOL 'DEBS YAN SNGAR BZHIN, BDAG DANG MA SEMS CAN THAMS
CAD KYIS SDUG BSNGAL SNA TSOGS MYONG PA 'DI, 'CHI BA NGES PAR
'ONG ZHING, NAM 'CHI LA NGES MED DU MA SHES PA DANG, NGAN SONG
GI SDUG BSNGAL MA BSAM

BAS LAN PAR 'DUG PAS, BDAG DANG MA SEMS CAN THAMS CAD KYI
RGYUD LA + DNGOS GZHI LA RTZA BA GSUM, RGYU MTSAN DGU, THAG
BCAD PA GSUM RNAMS BDE LAM TSIG 'GROS LTAR BSGOMS TE BDAG GIS
THOB PA'I DON CHE RNYED

DKA' BA'I DAL 'BYOR 'DIR 'CHI BA ZHIG NGES PAR YONG STE, SNGAR
YANG 'CHI BA ZHIG MA BYUNG BAR LUS PA SU YANG MA MCHIS, DA
DUNG YANG MI YONG, MI RTAG PA ZHES PA MI SDOD PA ZHES PA DANG
DON GCIG PAS, RANG NYID KYANG LO NYI SHU

SUM CU LA SOGS PAR RIM PAS 'GRO BA LAS SNGOD PA'I SKABS CUNG
ZAD KYANG MA MCHIS, TSE LA SNON BA NI CUNG ZAD MED PAR, RLUNG
PHYIR RGYU BA RIM GYIS SKAD CIG SKAD CIG LA ZAD CING DE DANG
MNYAM DU TSE YANG RIB RIB TU ZAD DE PHAR SNON

PA BYED RGYU NI MED PAR 'CHI BA LA JE NYER 'GRO BAS NGES PAR
MA 'GYANGS PAR 'CHI BA ZHIG YONG THAG CHOD SNYAM DU BSAMS,
'CHI BA ZHIG YONG YANG RE ZHIG MI YONG SNYAM NA, MYUR DU YONG
STE, 'DZAM BU GLING PA'I TSE LA JI TZAM THUB NGES PA

@11B MI 'ONG, KHYAD PAR RANG GI LUS 'DI'I SPYI GTZUG NAS
RKANG MTHIL GYI BAR THAMS CAD LA 'CHI BA RANG CHAS SU YOD DE
LUS KYI RLUNG MKHRIS BAD KAN SOGS KYI NAD BSKYED DE 'CHI BAR
'GYUR LA DE YANG GSON RKYEN THAMS CAD KYANG 'CHI RKYEN KHO NAR

'GYUR TE, ZAS LUS 'PHEL BA'I PHYIR TU ZOS KYANG DE'I DBANG GIS
MA ZHU BA'I NAD SOGS BSKYED DE 'CHI BAR BYED DE BZHIN DU RTA
SOGS ZHON PA DANG, RANG GI 'GRO LUGS KYI DBANG GIS KYANG, RTAS
BRDABS TE SHI BA, G-YANG DU LHUNG BA CHUR

LHUNG BA SOGS KYIS 'CHI BA RANG CHAS SU GNAS BZHIN PAS DA LTA
RANG MI 'CHI BA'I NGES PA MI 'DUG ,DPER NA DE RING LTA BU
PHYOGS ZHIG LA 'GRON MI SU 'DRA ZHIG DANG THUG YONG NGES PA
MED, DE BZHIN DU, DA LTA GLO BUR DU GZA' GDONG THUG LTA

BU DANG MI 'PHRAD PA'I GDENG YOD DAM MED SNYAM DU SEMS STENG
NAS BRTAGS NA GDENG CUNG ZAD MED THAG CHOD YIN PAS, DA LTA
RANG 'CHI BA NGES PAR YONG NYEN CHE 'DUG SNYAM DU THAG BCAD,
'CHI BA NGES PAR 'ONG BAR THAG CHOD PA 'DI RANG DANG POR

GAL CHE GSUNGS, DA LTA 'CHI BA ZHIG BYUNG NA, 'CHI KHAR PHAN
PA CI BYA SNYAM NA, 'CHI BA'I TSE CHOS MA GTOGS GANG GIS KYANG
MI PHAN, CHOS KYANG TSE 'DI'I DON DU BSGRUBS NA NI, TSE 'DI
RING DU SDOD RGYU MI 'DUG PAS GANG YANG MI YONG, GNYEN

BSHES BRTZE GDUNG CAN DANG, NOR LONGS SBYOD JI TZAM YOD KYANG
'CHI BA'I TSE THAMS CAD BZHAG STE 'GRO BA MA GTOGS PHYI MAR KHUR
NAS 'GRO RGYU SU LA YANG MA BYUNG, PHYI MAR PHAN PA'I CHOS ZHIG
RANG BYED DGOS PAR 'DUG STE, DGE MI DGE'I

@12A *, ,LAS KYI BAG CHAGS THAMS CAD SEMS STENG DU BSAGS NAS
PHYI MAR 'GRO BAR 'DUG PAS PHYI MAR PHAN PA'I CHOS RNAM DAG
ZHIG MA 'GYANGS PAR DA LTA NYID DU BSGRUB DGOS PAR THAG CHOD
'DUG SNYAM DU BSAMS, DE LTAR

BYED NUS PAR BLA MA THUB DBANG RDO RJE 'CHANG GIS BYIN GYIS
BRLAB TU GSOL ZHES GSOL BA BTAB NAS BDUD RTZI 'BEBS SBYANGS
BYA, SBYI BOR BLA MA LHA BSGOM BZHIN PAS, 'CHI BA BYUNG YANG
SHI BA'I 'OG TU JI LTAR 'GYUR SNYAM NA MED DE NI MI

'GRO ,'GRO SA NI BDE 'GRO NGAN 'GRO GNYIS MA GTOGS MI 'DUG
,RANG GI RTEN 'DI RANG LA YANG MI DGE BA ZHIG MA GTOGS DGE BA
BSAGS PA NI DKON PAR 'DUG ,DES NA NGAN SONG DU MI SKYE BA'I
GDENG YOD DAM MED SNYAM DU BSAMS, NGAN

SONG DU SKYES NA DMYAL BA YANG GSOS LTA BU LA RANG NYID YOD
PA'I RNAM PAS, SA GZHI ME RAB TU 'BAR BA RDZA DMAR GYI MDOG
LTA BU'I STENG DU, LAS KYI MTSON CHAS PHAN TSUN BTAB PAS SDUG
BSNGAL DPAG TU MED PA MYONG ZHING SA LA 'GYEL

TE; NAM MKHA' LAS YANG GSOS ZHES PA'I SGRA BYUNG BA DANG SNGAR
BZHIN SDUG BSNGAL MYONG SROG BCAD PA'I RNAM SMIN GYIS TER
SKYE, DE LA SOGS PA THIG NAG BSDUS 'JOMS SOGS TSA DMYAL GYI
SDUG BSNGAL BZOD PAR MI NUS PA RNAMS

BSAMS, NYI CHA NYI 'KHOR BA'I DMYAL BA RNAMS KYI SDUG BSNGAL
BSAMS, GRANG DMYAL GYI GRANG BA'I SDUG BSNGAL, SO'I NANG GI
SRIN 'BU SDUG BSNGAL MYONG BA 'DI RNAMS KYANG NYI TSE BA'I
DMYAL BA YIN GSUNGS, YI DVAGS PHYI'I SGRIB PA CAN

@12B NANG GI SGRIB PA CAN, ME LCE 'KHOR LO CAN SOGS, DUD 'GRO
YANG MTHA'I RGYA MTSO'I NANG GI CHU SRIN NYA MING CAN SOGS
KYIS MTSON PA'I SDUG BSNGAL RANG GI RGYUD THOG TU BYUNG BA LTA
BU'I TSUL DU BSAMS, YANG NA RANG SA'I DONG GTING ZAB PA ZHIG
TU

BCUG STE, STENG NAS SAS G-YOGS PA LTA BU'I 'JIGS SKRAG DANG
SDUG BSNGAL BSAMS, CHU'I NANG DU KO BA RAL TE CHU NANG DU
LHUNG BA LTA BU'I 'JIGS SKRAG DANG SDUG BSNGAL YID LA BSAM STE
BSGOMS GSUNGS, MDOR NA NGAN SONG GI SDUG

BSNGAL NAM DRAN RES LUS ZI PHUNG DE BA MA BYUNG GI BAR DU
SGOMS SHING, NGAN SONG GI SDUG BSNGAL LA 'JIGS SKRAG BSKYED
NAS, DE LAS THAR 'DOD KYI BLO SHUGS DRAG SKYE BAR BYIN GYIS
BRLAB TU GSOL, ZHES SOGS BDUD RTZI 'BEBS

SBYANGS GONG BZHIN BYA, MJUG DANG THUN MTSAMS SU BYA BA SNGAR
BZHIN, YANG SPYI BOR BLA MA LHA BSGOM BZHIN PAS, SKYABS GNAS
KUN 'DUS + BDAG DANG MA SEMS CAN THAMS CAD KYIS SHI BA'I 'OG
TU NGAN SONG GI SDUG BSNGAL BZOD

GLAGS MED PA MYONG DGOS PA 'DI LAS THAR BA'I THABS SKYABS SU
'GRO ZHING LAS 'BRAS LA YID CHES KYI DAD PA SHUGS DRAG PO MA
SKYES PAS LAN PAR 'DUG PAS, BDAG DANG MA SEMS CAN THAMS CAD
KYI RGYUD LA + DNGOS GZHI NI, BDAG

GI RTEN 'DI NAM 'CHI LA NI NGES PA MED THAG CHOD SHE NAS NGAN
SONG DU SKYES TE SDUG BSNGAL DRAG PO 'DI MI MYONG BA'I GDENG
NI MED PAS, DA LTA RANG NGAN SONG DU MI SKYE BA'I THABS LA
'BAD DGOS PAR 'DUG ,BDAG DANG MA SEMS CAN THAMS CAD

@13A *, ,NGAN SONG GI SDUG BSNGAL LAS GROL BA LA BLA MA THUB
DBANG RDO RJE 'CHANG LA SKYABS SU SONG NAS LAS 'BRAS LA BLANG
DOR TSUL BZHIN DU BYA'O SNYAM DU BSAM ZHING, SBYI BO'I THUB
DBANG RDO RJE 'CHANG LAS BLA MA YI DAM BSTAN SRUNGS

YE SHES PA'I TSOGS SPROS PA THUB DBANG RDO RJE 'CHANG GI SKU'I
MTHA'I G-YAS G-YON RNAMS SU BZHUGS PA'I, 'OD ZER RANG GI
STENG DU GDUGS PHUB PA LTA BU'I STENG DU BZHUGS PA LA DMIGS
NAS, RANG GI MTHA' SKOR DU SEMS CAN THAMS

CAD GSAL BZHIN PAS, NGAN SONG GI SDUG BSNGAL LA 'JIGS ZHUM ME
BA DANG, DE LAS BSKYAB PA'I NUS PA YOD SNYAM DU DGA' YE RE BA
GNYIS NGES PAR GNAD DU CHE, SKYON THAMS CAD SPANGS SHING YON
TAN THAMS CAD RDZOGS PAS

GTZO BO RGYAL BA 'GRO BA THAMS CAD KYI MGON, 'GRO BA RNAMS
SDUG BSNGAL LAS BSKYAB PA'I DON LA BRTZON PAS, BYANG CHUB SEMS
DPA' RNAMS KYIS GROL BAR DKA' BA'I SDUG BSNGAL STOBS CHEN
RNAMS KYANG, ZHAL GYI SGO NAS 'OD ZER

RE RE TZAM SPROS PAS DMYAL BA'I GNAS SOGS KYI 'GRO BA RNAMS LA
PHOG PAS SDUG BSNGAL LAS GROL TE, GYEN DU BLTAS PAS NYE BA'I
SRAS BRGYAD LA SOGS PA'I SKU'I RNAM PA MTHOD NAS, BRTZAMS PAR
BYA ZHING DBYUNG BAR BYA ZHES SOGS

KYI CHOS GSUNGS NAS THAR PA BLA NA MED PAR 'GOD PAR MDZAD PA
SOGS SKU'I YON TAN MTHA' YAS PA DANG, BYANG CHUB SEMS DPA'I
SKU'I RNAM PAR STON PA'I TSE NYE BA'I SRAS BRGYAD KYI RNAM PAR
GTZO BOR STON PA MDZAD PA LA DGOS PA KHYAD PAR

@13B CAN YOD GSUNGS, GSUNG GIS GDUL BYA RANG RANG GI SKAD DU
CHOS STON PA, THUGS KYIS SHES BYA THAMS CAD MNGON SUM DU GZIGS
PA'I YON TAN BSAM GYIS MI KHYAB PA RNAMS DRAN BZHIN PAS, BLA
MA YI DAM DKON MCHOG GSUM LA SKYABS

SU MCHI'O ZHES BRGYA STONG KHRI 'BUM SOGS BRJOD CING BDUD RTZI
'BEBS SBYANGS DANG BCAS PAS BDAG DANG SEMS CAN THAMS CAD
SKYABS 'OG TU CHUD PA'I MOS PA DRAG PO BYA'O, ,SKYABS SU SONG
BA'I GNAS SKABS KYI PHAN YON NI, LAG NA RDO

RJE KHRI PHRAG MANG POS BSRUNG BAR 'GYUR BA DANG, MI DANG MI
MA YIN PA'I GNOD PAS 'TSE BAR MI 'GYUR BA SOGS DANG, MTHAR
THUG THAMS CAD MKHYEN PA'I GO 'PHANG SKYABS DAM PA RNAMS LA
BRTEN NAS THOB PAR NUS PA'I TSUL RNAMS BSAMS

DE LTA BU'I PHAN YON SHES NAS BSLAB BYA LA SLOB TSUL NI, SANGS
RGYAS LA SKYABS SU SONG BAS, 'JIG RTEN PA'I LHA LA PHYAG MCHOD
MI BYED, CHOS LA SKYABS SU SONG BAS SEMS CAN LA 'TSE BA SPONG
ZHING, DE YANG SEMS CAN LA 'TSE BA YANG,

CHOS LA 'DUN PA DANG CHOS LA SPYOD BZHIN PA'I SEMS CAN RNAMS
'JIG RTEN GYI BYA BA DANG SDIG PA'I PHYOGS SU KHA KHRID PA
SOGS LA YANG GSUNGS, DGE 'DUN LA SKYABS SU SONG BAS, GROGS MU
STEGS CAN DANG MI 'GROGS PA DANG ,THUN

MONG GI BSLAB BYA RNAMS LA YANG TSUL BZHIN DU BSLABS PA NI,
NYIN LAN GSUM DU DKON MCHOG DRAN PA DANG, CI ZA CI 'THUNG GI
PHUD KYIS MCHOD PA, BYA BA CI BYED RUNG DKON MCHOG DRAN PA
SOGS LA SLOB PAS THUN MONG GI BSLAB BYA RNAMS

@14A *, ,LA BSLAB PAR 'GRO GSUNGS, DE NAS SPYI BOR BLA MA
BSGOM BZHIN PAS, RGYAL BA'I GSUNG RAB LAS RGYU DGE BA KHO NA
SBYAD PA LAS, 'BRAS BU BDE BA KHO NA 'BYUNG ZHING SDUG BSNGAL
MI 'BYUNG, RGYU MI DGE BA BYAS PA LAS

'BRAS BU SDUG BSNGAL KHO NA 'BYUNG ZHING BDE BA MI 'BYUNG BA
SANGS RGYAS KYI BKA' TSAD MA LA YID CHES RJES DPAG GIS NGES PA
'DREN, DE YANG, DGE BA CHUNG DU BYAS KYANG 'BRAS BU SHIN TU
CHE BA 'BYUNG STE, SNGAR SANGS RGYAS 'OD SRUNG GI MCHOD RTEN

ZHIG LA SBRANG BU ZHIG GIS BSKOR BA ZHIG THEB SA PAS STON PA
SH'AKYA THUB PA'I DUS SU KHYIM BDAG DPAL SKYES SU SKYES PA
SOGS KYI SNGON BYUNG GI DPE GSUNGS, STON PA SANGS RGYAS KYI
GSOL LHUNG DU BYIS PA GNYIS KYIS SA SBAR BA GANG STOR PAS

PHYI MA GLING BZHI LA DBANG BA BYUNG, MI DGE BA'I 'BRAS BU
YANG, DGE SLONG 'DI RNAMS SPRE'U DANG 'DRA'O ZHES PAS SPRE'UR
TSE RABS LNGA BRGYAR SKYES PA SOGS KYI DPE GSUNGS, SEMS CAN SO
SKYE RNAMS SDUG BSNGAL LUS SEMS GNYIS KAS MYONG

LA; 'PHAGS PA RNAMS LUS KYI SDUG BSNGAL BYUNG YANG SEMS LA
CUNG ZAD KYANG MI MYONG STE, SDUG BSNGAL BYUNG BAR MI DGE BA'I
RNAM SMIN ZAD PA'I RANG BZHIN DU MTHONG BA'I DBANG GIS YIN NO,
,LAS 'BRAS ZHES RANG GIS BYA BA DE BYAS PA LA

LAS; DE'I 'BRAS BU 'BYUNG BA'AM 'BYUNG NGES CAN YIN PAS NA
'BRAS, LAS JI 'DRA BSAGS KYANG 'BRAS BU CHUD MI ZA BAR NGES
PAR DU 'BYUNG NGES SNYAM DU SEMS THAG GCOD, RANG CAG LHA CI
SMOS DGRA BCOM THOB KYANG, DGRA BCOM

@14B SGUR CHUNG DANG, SOR 'PHRENG CAN GYIS SDUG BSNGAL MYONG
BA'I DPE BZHIN BSAMS NAS NGES PAR YID CHES NGES SU MA BYUNG
BAR BSGOMS, RANG GI SEMS STENG DU DGE MI DGE'I LAS KYI BAG
CHAGS 'BRAS BU 'BYIN DGOS RNAMS KYANG GZUGS SU

BSGRUBS NA KHRA CHAG GE YOD PAS, SKYABS SU 'GRO ZHING LAS
'BRAS LA DAD PA SBYANG BA GNYIS ZUNG 'BREL DU BYA BA NI GNAD
CHE GSUNGS PA LTAR, BDAG GIS SKYABS DKON MCHOG GSUM LA SKYABS
GNAS ZHUS TE MI DGE BA RNAMS SBYANGS DGE BA

RNAMS GONG 'PHEL DU DA LTA NYID DU BYA'O SNYAM DU THAG CHOD
PAR BSGOMS, DA LTA BDAG GIS DGE BA ZHIG SGRUB PHYIN, ZHING BA
LA KHYAD PAR BLA NA MA MCHIS PA 'DI LTA BU YIN PA RANG GI SBYI
BOR BZHUGS PA BSAM PA KHYAD PAR CAN MA

SEMS CAN THAMS CAD KYI DON BYED 'DOD KYI BSAM PA, RTEN KHYAD
PAR CAN DGE SLONG DGE TSUL GYI RTEN KHYAD PAR CAN THOB PA'I
DUS 'DIR TSUL BZHIN DU BSGRUB PA ZHIG BYUNG PHYIN DGE BA 'PHEL
BA LA KHYAD PAR BLA NA MA MCHIS PA 'DI LTA BU YIN

'DUG SNYAM DU THAG CHOD PAR BSGOMS, NYIN RE BZHIN SNGA DRO NAS
DGE BA DANG MI DGE BA JI LTAR BSAGS SEMS LA DAG THER YANG YANG
BYA, DGE BA MANG NA DGA' SPRO BSGOM ZHING, DA DUNG YANG 'DI
LAS MANG BA 'BYUNG BAR SHOG SNYAM DU SMON

PA BYA, SDIG PA BYUNG NA BSHAGS PA DANG SEMS LA SNGOM SEMS
YANG YANG BYA GSUNGS, DE LTAR 'GRO 'CHAG NYAL 'DUG GANG GI
TSE'ANG SEMS NAS MA BRJED PAR BYAS NA SEMS BDE SANG NGE BA
NGES PAR 'ONG ZHING RANG GI SGRIB PA THAMS CAD 'DAG

@15A *, ,PA'ANG DKA' TSEGS MED BA ZHIG 'ONG GSUNGS, DE LTAR
BYED NUS PAR BYIN GYIS BRLAB TU GSOL SNYAM DU GSOL BA 'DEBS
SHING BDUD RTZI 'BEBS SBYANGS BYA, MJUG DANG THUN MTSAMS SU
BYA BA SNGAR BZHIN NO,, ,,

` GNYIS PA SKYES BU 'BRING DANG THUN MONG BA'I LAM GYI RIM PA
LA SDUG BDEN 'KHOR BA'I NYES DMIGS BSAM PA, KUN 'BYUNG 'KHOR
BA'I 'JUG RIM BSAM PA, ,DANG PO LA 'KHOR BA SBYI'I SDUG BSNGAL
BSAM PA, SO SO'I SDUG

BSNGAL BSAM PA, THAR BAR 'GRO BA'I LAM LA SLOB TSUL GSUM MO,
,DANG PO NI, SPYI BOR BLA MA LHA BSGOM BZHIN PAS, SKYABS GNAS
KUN 'DUS BLA MA LHAG PA'I LHA, + BDAG DANG MA SEMS CAN THAMS
CAD 'KHOR BA'I SDUG

BSNGAL LA SDUG BSNGAL DU MA MTHONG BAS LAN PAR 'DUG PAS, BDAG
DANG MA SEMS CAN THAMS CAD KYI RJE ^ TZONG KHA PA CHEN POS,
SDUG BDEN NYES DMIGS BSAMS LA MA 'BAD NA, + 'KHOR BAR GANG GIS
BCINGS PA SHES PAR

GCES, ZHES PA LTAR SDUG BDEN GYI NYES DMIGS TSUL BZHIN DU MA
SHES NA, DE SBONG 'DOD KYI BLO MI SKYE BAS, DE TSUL BZHIN DU
SHES PAR BYAS NAS, RGYU KUN 'BYUNG LA SPONG 'DOD DANG THAR PA
THOB 'DOD KYI BLO SHUGS DRAG SKYE BAR BYIN

GYIS BRLAB TU GSOL SNYAM DU BDUD RTZI 'BEBS SBYANGS SNGAR
BZHIN BYA, DNGOS GZHI LA, BDAG GIS DKON MCHOG LA SKYABS SU
SONG ZHING LAS 'BRAS LA YID CHES BSKYED PA LA BRTEN NAS, BDE
'GRO'I GO 'PHANG ZHIG THOB KYANG, SDUG

@15B BSNGAL RTZA BA NAS MA SPANGS PHYIN BDE BA CUNG ZAD KYANG
MI 'DUG STE BDE LAM BZHIN DPE'I SGO NAS BSAMS, YANG BDAG GIS
BDE 'GRO'I GO 'PHANG NYID THOB KYANG BDE BA'I SKABS CUNG ZAD
KYANG MI 'DUG SNYAM DU DANG POR DE LTAR THAG BCAD PA 'DI

GNAD CHE BAR GSUNGS, 'O NA SDUG BSNGAL JI LTAR YOD SNYAM NA,
ZAS ZHIM PA LTA BU ZHIG ZA PA'I TSE THOG MAR DE'I KHA DOG DANG
ROL SRED PA'I DBANG GIS SPYAD PAS, ZOS MA THAG ZHIM PA LTAR
SNANG BA NI SNGA MA'I SDUG BSNGAL GYI MJUG RDZOGS SHING

PHYI MA GSAR DU BSKYED PA'I DBANG GIS SNANG STE, RGYUN MTHUD
NAS MANG DU ZOS NA MI ZHIM PA DANG MI RGYAG PA DANG LTO BAR MI
CHUD PA LTA BU'I SDUG BSNGAL MNGON SUM DU 'ONG SDUG BSNGAL GYI
RANG BZHIN CAN YIN PA NI CHOS NYID YIN PAS 'GYUR BA'I SDUG

BSNGAL, RANG MKHRIS PA'AM TSA BA'I NAD KYIS THEBS NAS SDUG
BSNGAL MYONG BA LTA BU'I TSE DE LA GNOD PA'I ZAS ZHIM PA ZHIG
ZOS NA DE MA THAG NAD KYI SDUG BSNGAL JE CHER GYUR PA'I SDUG
BSNGAL LTA BU DANG, RMA ZHIG GI TSA BA'I SDUG BSNGAL GYI STENG
DU

'GYUR BYED SHIN TU TSA BA ZHIG BTAB NA SDUG BSNGAL SNGAR LAS
CHE BAR 'GYUR BA NI SNGAR GYI SDUG BSNGAL GYI KHAR YANG SDUG
BSNGAL BYUNG BA LTA BU LA SDUG BSNGAL GYI SDUG BSNGAL DANG,
BDAG GI LUS SEMS KYI STENG DU RKYEN CUNG ZAD 'PHRAD PA LA
BRTEN NAS

SDUG BSNGAL GYI ZUG RDU 'BYIN PA CI YIN SNYAM DU SEMS STENG DU
BSAMS, DE NI RANG GI LUS DANG SEMS KYI STENG THAMS CAD DU LAS
KYI BAG CHAGS KHYAB PAR YOD BAS MI DGE BA'I GNAS NGAN LEN GYI
DBANG GIS YIN TE, BDE BA 'DRA BA ZHIG YOD KYANG RKYEN PHRA

@16A *, ,MO ZHIG BYUNG DUS PHYI'I RKYEN DE DANG NANG GI GNAS
NGAN LEN GNYIS 'PHRAD PA LA BRTEN NAS, DPER NA, ME RDO SPRAG ME
LCAGS GSUM 'DZOM PA NA ME 'BYUNG BA LTA BU, GNAS NGAN LEN GZUGS
MED PA LA YANG YOD PAS LUS

RTEN MED KYANG DE'I DBANG GIS SDUG BSNGAL 'BYUNG, SRID RTZE NAS
MNAR MED KYI BAR THAMS CAD DU SDUG BSNGAL YOD TSUL DE LTA BU,
BSAM GTAN GZUGS MED KYI SNYOMS 'JUG THOB PA'I PHYI ROL PA RNAMS
KYIS KYANG KHYAB PA 'DU BYED KYI SDUG

BSNGAL 'DI MA SHES PAS THAR PA LA LOG LTA SKYES NAS NGAN SONG DU
LHUNG BA SOGS GSUNGS, RANG GZHAN SEMS CAN LAS NYON GYI GZHAN
DBANG CAN THAMS CAD KYI LUS SEMS LA LAS KYI BAG CHAGS KHYAB PAR
GNAS PAS NA KHYAB PA, SDUG

BSNGAL GYI SDUG BSNGAL DANG 'GYUR BA'I SDUG BSNGAL SOGS 'DU
BA'AM 'BYUNG BA'I GZHI BYED PAS NA 'DU BYED KYI SDUG BSNGAL ZHES
BYA BAS DE LTAR SEMS STENG DU NGO 'PHROD PAR BYED, GZHAN YANG
LAM RIM CHE CHUNG RNAMS LAS SDUG BSNGAL DRUG

DANG BRGYAD BSAM TSUL GSUNGS PA LTAR, DGRA GNYEN LA NGES PA MED
TSUL NI, RANG GIS DGRA'I DANGS MAR BZUNG BA RNAMS KYIS KYANG
SLAR PHAN PA BSGRUBS NAS GNYEN DU MI 'GYUR BA'I DES PA MED, RANG
GI GNYEN YANG THOG MAR BYIS PA CHUNG

DU'I DUS NAS GNYEN BYAS KYANG YUN RING 'GROGS PA'I DBANG GIS
SEMS LA BSUN PA'I SNANG BA SOGS MI 'DOD PA SNA TSOGS SKYES NAS,
DGRA 'GYUR BA LA NGES PA MED, GNYEN BYAS PA 'DI RNAMS KYANG DA
LTA SNYING NYE LTAR BYED KYANG PHAN TSUN MI

@16B DGA' BA ZHIG 'PHRAL DU 'BYUNG BA LA DKA' TSEGS MED PAS
'GYUR LDOG NGES PAR YONG THAG CHOD PAS 'DI LA'ANG YID BRTAN MED
PA NI 'KHOR BA'I CHOS NYID YIN SNYAM DU BSAMS, DGRA GNYEN NGES
MED BSGOM PA 'DI PHAN CHE NGES SU 'DUG STE, DGRA

LA BRTEN NAS KYANG DE LA MI 'DOD PA'I ZHE SDANG DE LA GNOD PA'I
THABS BSGRUB PA'I PHYIR TU CHAGS PA BSKYED, GNYEN LA YANG CHAGS
PA SKYE ZHING DE LA SDANG BA RNAMS LA ZHE SDANG SKYE BA SOGS
CHAGS SDANG SKYE BA'I GZHI CHE SHOS SU 'DUG BAS NGES MED

DU BSGOMS, 'KHOR BA'I PHUN TSOGS SDAR YANG JI TZAM ZHIG THOB DA
LTA YANG THOB NAS JI TZAM LONGS SPYAD KYANG SEMS LA CHO GA TSOD
KYI NGOMS PA NI MED, THOG MA MED PA NAS YANG YANG NYID MTSAMS
SBYOR BAS SKYE BA 'DIR MA BLANGS BYA BA MED PAS SKYE

BA LA NGOMS PA DANG CHO GA TSOD NI MED, PHYI MAR LUS BZANG PO
THOB NA SNYAM NA, LUS LHA LUS LA SOGS PA'I LUS PHUN SUM TSOGS PA
SNGAR THOB PA DANG, DA DUNG THOB KYANG YANG YANG 'DOR GANG TSAR
LTA BU LAS MA 'DAS PAS LUS LA YID BRTA NI NA

MED 'DIS PHYI MA LUS BZANG PO BYAD GZUGS PHUN SUM TSOGS PA THOB
NA SNYAM PA'I SRED PA LDOG PAR 'GYUR, 'KHOR BA'I PHUN TSOGS
KYANG DPER NA 'JIG RTEN GYI RGYAL PO CHEN PO LTA BU ZHIG THOB NA
SNYAM PA'AM, DES MTSON PA'I 'KHOR BA'I

PHUN TSOGS JI 'DRA ZHIG YIN RUNG THOB NA MTHAR THUG RANG LA PHAN
PA 'DI 'BYUNG SNYAM PA ZHIG GI GDENG YOD RGYU AE 'DUG SNYAM DU
BSAMS KYANG MTHAR RANG GCIG PUR GROGS SNYING BRTZE BA JI TZAM
YOD PA DANG NOR LONGS SPYOD JI TZAM YOD PA THAMS CAD

@17A *, ,BZHAG NAS NOR LONGS SPYOD KYI PHYIR TU BSAGS PA'I SDIG
PA RNAMS KHYER NAS 'GRO DGOS SHIG MA GTOGS GZHAN YOD RGYU GANG
YANG MI 'DUG THAG CHOD YIN SNYAM DU SEMS THOG TU THAG BCAD NAS
BSGOMS, DES NA BDAG NI

BDE 'GRO 'DIR SKYES KYANG SDUG BSNGAL KHO NA LAS MA 'DAS 'DUG
PAS, BLA MA SANGS RGYAS DNGOS DANG MJAL BA'I DUS 'DIR 'KHOR BA'I
SDUG BSNGAL LAS GROL BA ZHIG NGES PAR DU BYA'O, ,DE LTAR NUS PAR
BYIN GYIS BRLAB TU GSOL ZHES BDUD

RTZI 'BEBS SBYANGS GONG BZHIN BYA, MJUG DANG THUN MTSAMS SNGAR
BZHIN, GNYIS PA 'KHOR BA SO SO'I SDUG BSNGAL BSAMS PA NI, SPYI
BOR BLA MA LHA BSGOM BZHIN PAS, SKYABS GNAS KUN 'DUS BLA MA LHAG
PA'I LHA, + BDUD RTZI 'BEBS

SBYANGS GONG BZHIN BYA, DNGOS GZHI LA, BAR 'DIR NGAN SONG GI
SDUG BSNGAL SKYES BU CHUNG DU'I SKABS SU BSHAD PA LTAR BSGOMS
NAS, NGAN SONG GI SDUG BSNGAL LTA CI SMOS, SNGON DU BSGOM PA
LTAR 'KHOR BA SPYI'I SDUG BSNGAL DE LTAR YOD PAR

MA ZAD, DA LTA BDAG GIS THOB PA'I MI'I LUS RTEN 'DI LA YANG
BKRES PA DANG SKOM PA DANG 'KHYAGS PA SOGS KYI DBANG GIS ZAS GOS
SOGS 'TSOL 'GRO'I PHYIR TU SDUG BSNGAL 'BYUNG TSUL, GNYEN SDUG
PA DANG BRAL GYI DOGS DANG 'BRAL DGOS

BA'I SDUG BSNGAL, DGRA MI SDUG BA DANG 'PHRAD PA'I TSE SEMS LA
MI 'DOD PA DRAG PO 'BYUNG BA'I SDUG BSNGAL, 'DOD PA'I DNGOS PO
ZHIG BTZAL BA'I PHYIR DU 'BAD KYANG DON DE MI 'GRUB PA'I KHAR MI
'DOD PA'I SDUG BSNGAL THOG TU BABS PA'I SDUG

@17B BSNGAL, KHYAD PAR SKYE BA'I SDUG BSNGAL MNGAL GYI NANG MUN
PA SHIN TU NAG CING MI GTZANG BA'I DRI NGA BA'I NANG DU, MI
GTZANG BAS GANG BA'I BUM PA'I NANG DU CHUD PA LTA BU'I SDUG
BSNGAL, MNGAL NAS BTZAS PA'I TSE LUS LCAGS KYI 'BYUR MIG GI

NANG DU 'THEN PA LTA BU, PHYIR BTZAS MA THAG TU GOS LA SOGS PA
REG PA'I TSE TSER MAS REG PA LTA BU'I SDUG BSNGAL MYONG BA, DA
LTA RANG GIS DNGOS SU MI SHES KYANG NGES PAR RANG GIS MYONG YOD
PA THAG CHOD SANGS RGYAS KYI BKA' TSAD MA RNAMS

LAS DE LTAR 'BYUNG BAR GSUNGS PAS SO, ,DE YANG DA LTA DNGOS SU
MI MYONG YANG NGES PAR SKYE BA PHYI MA LTA BU LA MNGAL SKYES
SGONG SKYES LTA BUR SKYES NAS MYONG DGOS PAR 'DUG ,TSE 'DI LA
YANG SKAD CIG SKAD CIG GI SKYE BA 'JIG PA RNAMS LA

SDUG BSNGAL 'BYUNG BAR 'DUG SNYAM DU BSAMS, RGA BA'I SDUG BSNGAL
YANG NA TSOD RIM GYIS 'DAS PA LA BRTEN NAS, LUS KYI LANG TSO
DBANG PO RNAMS RIM GYIS NYAMS NAS 'GRO BA DANG, NA BA'I SDUG
BSNGAL NAD DRAG POS THEBS PA'I DUS

MI 'DOD BZHIN DU ZUG RDU DRAG POS MNAR BA DANG, 'CHI BA'I DUS
SU'ANG SA DONG DU LHUNG BA LTA BU'I SDUG BSNGAL GSHIN RJE'I
SKYES BU 'JIGS SU RUNG BA RNAMS KYIS KHRID PA'I SDUG BSNGAL, DA
LTA 'CHI BA'I DUS 'JIGS PA MED SNYAM KYANG, 'CHI BA

LA SEMS SHIN TU 'TSER BA ZHIG YONG BA DE 'JIGS PA YOD PA'I RTAGS
YIN GSUNGS, MDOR NA LHA MA YIN DANG KHAMS GONG 'OG GI LHA RNAMS
SU SKYES KYANG SDUG BSNGAL 'BYUNG TSUL BDE LAM NANG BZHIN RANG
GI SEMS THOG TU BSAMS, ZAG BCAS

@18A *, ,KYI PHUNG PO LNGA PO 'DI'I STENG DU GNAS DAN LEN GYI
BAG CHAGS KYI DBANG GIS TSE 'DIR YANG SKYE RGA NA 'CHI'I SDUG
BSNGAL GYI GNAS SAM RTEN BYED 'DI LA BRTEN NAS SDUG BSNGAL GYI
SDUG BSNGAL, 'GYUR BA'I SDUG BSNGAL 'DI PHYI THAMS CAD

DU 'DREN, DE LTAR SDUG BSNGAL CAN DU 'PHAGS PA RNAMS KYIS GZIGS
PA LTAR BDEN PAS NA, SDUG BSNGAL BDEN PA ZHES BYA, DES NA DE DAG
THAMS CAD SPANGS PA'I THAR PA ZHIG THOB PAR BYA'O, ,DE LTAR NUS
PAR BYIN GYIS BRLAB TU GSOL SNYAM DU

BDUD RTZI 'BEBS SBYANGS BYED, DE NAS KUN 'BYUNG 'KHOR BA'I 'JUG
RIM BSAMS NAS LAM BSLAB PA GSUM LA BSLAB PA NI, SPYI BOR BLA MA
LHA BSGOM BZHIN BAS GSOL 'DEBS BDUD RTZI 'BEBS SBYANGS GONG
BZHIN LA, DNGOS GZHI NI, SHES PA KHO RANG GI NGOS

NAS LUNG MA BSTAN YIN PA LA ZHES PAR RANG BZHIN GYI 'OD GSAL BAR
'CHAD PA'AM, YANG 'DI LTAR RANG GI SHES PA 'DI DGE MI DGE GANG
GI YANG NGO BOR 'GYUR DU RUNG BA'I DBANG GIS GSUNG BAS, 'JIG
PA'I CHOS CAN GYI NYER LEN GYI PHUNG PO LA

DON DAM PAR BDAG TU LTA BA LTA BU'I 'JIG LTA LA 'KHOR BA'I RTZA
BAR GSUNGS PA DANG, MA RIG PA LA GSUNGS PA GNYIS KA 'THAD CING,
DES BDAG GO BDAG GI'O ZHES YO BYAD LA SOGS PAR BDAG GI YIN GZHAN
GYI MIN SNYAM DU BZUNG NAS

GZHAN GYIS PHROGS BCOM SOGS BYAS NA BDAG GI YIN PA LA 'DI 'DRA
BYED SNYAM DU YO BYAD KYI DBYIBS DANG KHA DOG SOGS LA CHAGS PA
DANG, GZHAN GYIS DE LTAR BYAS PA LA BRTEN NAS SDANG BA SKYES TE
LAS SNA TSOGS PA GSOG PA 'DI BYUNG

@18B 'DUG ,BDAG 'DZIN GYI RTZA BA TSUL MIN YID BYED KYI BLO LA
THUG PAS TSUL MIN YID BYED KYI SRED PA'I DBANG GIS DE LA ZHUGS
NAS TSUL BZHIN DU SPYOD PA'I NGAD TSUL LA RMONGS PA'I MA RIG PAS
BSGRIBS NAS RANG DBANG MED PAR BDAG TU LTA BA DANG

BDAG GI BAR LTA BA SOGS SKYES NAS CHAGS SDANG RMONGS GSUM GYI
DBANG GIS LAS SNA TSOGS GSOG PA 'DI BYUNG BA RED SNYAM DU SEMS
STENG DU THAG BCAD, DES NA 'KHOR BA'I RTZA BA BDAG 'DZIN 'DI
GTAN NAS MED PAR BYA DGOS PA 'DUG DE

LTA NA BLO DE RANG SEMS DANG 'DRES PA LTAR SNANG BAS, RANG DGAR
SPONG SNYAM PAS MI YONG BLO DE DANG DMIGS PA GCIG LA 'DZIN
STANGS DNGOS SU 'GAL BA'I BLO GCIG SKYES NAS SPONG DGOS PAS,
BDAG GIS 'KHOR BA'I SDUG BSNGAL RTZA BA NAS SPANGS

PA'I BLA MA SANGS RGYAS KYI GO 'PHANG THOB PAR BYA SNYAM DU GSOL
BA 'DEBS CING THAG BCAD DE BSGOMS, DE YANG SHES RAB KYI BSLAB
PA'AM BDAG MED RTOGS PA'I SHES RAB KHYAD PAR CAN SKYE BA LA,
TING NGE 'DZIN GYI BSLAB PA LA BRTEN DGOS, DE

DAG THAMS CAD KYI GZHI RTEN TSUL KHRIMS KYI BSLAB PA 'DI YIN PAR
BKA' TSAD MA DANG RIGS PAS BRTAGS NAS YID CHES BSKYED CING TSUL
BZHIN DU BSLAB PAR BYED, TSUL ZHES NYON MONGS PA MI MTHUN PHYOGS
LAS LDOG PAS NA TSUL, DE

DON TSUL BZHIN NYAMS SU LEN RGYU'I KHRIMS YIN PAS TSUL KHRIMS,
PHYI ROL GYI MI DGE BA'I PHYOGS 'GOG PA'I CHU LON, NANG GI LUS
NGAG YID GSUM GYI SGO MI DGE'I PHYOGS SU SDOM PAR BYED PA'I
KHYAD PAR DANG LDAN PA DE TSUL BZHIN DU BSRUNG

@19A *, ,PA LA MA GUS PA LTUNG BA 'BYUNG BA'I SGOR GSUNGS PAS,
STON PA DANG BCAS PA'I GNAS RNAMS LA GUS PAS TSUL BZHIN DU
BSLABS NA PHAN YON MTHA' YAS PA 'BYUNG TSUL BSAMS NAS BKA' DRIN
DRAN PA'I DGA'

BA DANG, 'DOD CHAGS KYI GNYEN POR MI SDUG PA BUD MED SOGS LA MI
GTZANG BA'I RANG BZHIN DU SGOMS SHING, GSER DNGUL SOGS KYI CHAGS
PA'I GNYEN POR DNGOS PO DE'I SGO NAS SDUG BSNGAL 'BYUNG TSUL
BSGOMS GSUNGS, RANG GZHAN

GANG LA'ANG RANG DBANG MED PAR NYON MONGS KYI DBANG DU SONG BAS
SDANG BA SNA TSOGS SKYES PAR SNANG BAS BDE BA DANG LDAN PAR BYA
SNYAM DU RANG GZHAN GANG LA'ANG BYAMS PA BSGOMS, GTI MUG GI
GNYEN POR GONG LTAR RTEN CING 'BREL BAR

'BYUNG BA'I GNAS TSUL, YAN LAG BCU GNYIS KYIS 'KHOR BAR 'KHOR
TSUL SEMS THOG TU KHEL NGES BSAMS, DUS 'KHOR LUGS LA YAN LAG BCU
GNYIS TSE GCIG LA RDZOGS TSUL YANG GSUNGS, MDOR NA LHAG PA TSUL

KHRIMS KYI BSLAB PA'I GNAS RNAMS LA TSUL BZHIN BSLABS NAS BLA MA
SANGS RGYAS KYI GO 'PHANG DA LTA RANG THOB PAR BYA DE LTAR NUS
PAR BYIN GYIS BRLAB TU GSOL SNYAM DU BDUD RTZI 'BEBS SBYANGS
SNGAR BZHIN BYA'O, ,MJUG DANG THUN

MTSAMS SU SNGAR BZHIN NO,, ` SKYES BU CHEN PO'I LAM GYI RIM PA
LA BLO SPYONG BA LA GNYIS, BYANG CHUB TU SEMS BSKYED PA DANG,
SEMS BSKYED NAS SPYOD PA LA SLOB TSUL GNYIS SO, ,DANG PO LA
GNYIS, RGYU 'BRAS MAN NGAG BDUN GYI

@19B SGO NAS SEMS BSKYED TSUL, BDAG GZHAN MNYAM BRJE'I SGO NAS
BYANG CHUB TU SEMS BSKYED TSUL LO, ,DANG BOR, SKYABS GNAS KUN
'DUS BLA MA LHAG PA'I LHA, + ZHES PA YAN CHAD SNGAR BZHIN, BDAG
DANG MA SEMS CAN THAMS

CAD 'KHOR BA 'DIR SDUG BSNGAL SNA TSOGS MYONG BA 'DI, SEMS CAN
THAMS CAD MAR SHES NAS DRIN DRAN TE DRIN GZO BA BYAMS SNYING RJE
BYANG CHUB KYI SEMS MA BSKYED PAS LAN 'DUG PAS, DA BDAG DANG MA
SEMS CAN THAMS CAD KYI

RGYUD LA DE LTA BU'I RTOGS PA SKYE BAR BYIN GYIS BRLAB TU GSOL
ZHES BDUD RTZI 'BEBS SBYANGS SNGAR BZHIN BYED, DNGOS GZHI LA,
SNGON DU SKYES BU CHUNG 'BRING GI BSAM PA SBYONG BA RNAMS NI,
SNGON 'GRO DANG DNGOS GZHI'I DMIGS PA

RNAMS MTHAR THUG GI SKYES BU CHEN PO'I CHOS SKOR RAM BYANG CHUB
KYI SEMS SBYONG BA 'DI NYID YIN PAS RGYU PHA ROL TU PHYIN PA'I
THEG PA DANG 'BRAS BU GSANG SNGAGS KYI THEG PA GNYIS KA'I LAM
GYI RTZA BA MTHAR THUG PA 'DI LA RAG LUS

SHING; BYANG CHUB KYI SEMS ZHES, SEMS CAN THAMS CAD KYI DON BYED
PA'I SEMS GCIG LA ZER, SEMS CAN GYI DON BYED DGOS PA NI SEMS CAN
THAMS CAD RANG GI MA YIN CING DRIN CHE BAS SO, ,DE LA DANG POR
MAR SHES PA

GAL CHE BAS, DE YANG SNGON DU SEMS DGA' SDUG GI KHYAD PAR MED
PA'I BTANG SNYOMS PA ZHIG BYUNG NA, SEMS DGE MI DGE GANG DU
KHRID KYANG 'GRO SLA BA ZHIG YONG PAS MAR SHES SOGS SKYES LA
BA'I RGYU MTSAN GYIS BTANG SNYOMS TSAD

@20A *, ,MED PA BSGOMS PA NI, BYANG CHUB BDE LAM NAS GSUNGS PA
LTAR SPYI BOR BLA MA LHA BSGOMS BZHIN PAS, BAR MA'I SEMS CAN LA
BSGOMS PA NI, DE'I RNAM PA MDUN DU GSAL BAR DMIGS NAS, 'DI

DA LTA NGAS NGO SHES PA TZAM LAS MED KYANG, 'DI LA RANG GIS MA
BCOL YANG RANG GI DON CHEN PO ZHIG SGRUB CES KHAS BLANGS NAS
BSGRUBS BYUNG NA MI DE LA SEMS DGA' LHANG NGE BA ZHIG NGES PAR
'OD, DE NI DON CUNG ZAD BSGRUB PA DE

TZAM LA CHAGS PAS DGA' BA YIN, DES RANG LA MI 'DOD PA DANG MI
SNYAN PA'I TSIG GCIG ZER BYUNG NA SEMS SDUG LHANG BA ZHIG YOD
PAS 'DI LTAR BSAM STE RANG LA CUNG ZAD DGA' BA 'DI TZAM LA CHAGS
MI 'DOD PA CUNG ZAD

LA SDANG BAS CI BYED, KHO RANG GI NGOS NAS CI BYED KYANG RANG GI
NGOS NAS DGA' SDUG GI PHYOGS GNYIS SU MI BYA BAR SEMS BTANG
SNYOMS SU BYED SNYAM DU SEMS 'DRES NGES SU BSGOMS GSUNGS, DGA'
BA BYAS KYANG DGA' TSOR MI

SKYE; SDUG PA BYAS KYANG MI 'DOD PA'I BLO MI SKYE BAR SEMS BAR
MA ZHIG MA BYUNG BAR SGOMS, DE NAS YID DU 'ONG BA'I GNYEN LA
DGA' BA YOD PA YANG CHAGS PA'I DBANG GIS YIN, YID DU MI 'OD BA'I
DGRA LA KHOS GNOD PA BYAS

PA KAR GYIS DRAN PA NA SDANG BA SKYE BA YANG ZHE SDANG KHO NA'I
DBANG GIS YIN PAS RANG GZHAN GNYIS KA 'ANG RANG BDE BA ZHIG 'DOD
GZHAN MI BDE BA ZHIG 'DOD PA 'DI BYUNG 'DUG BAS GNYEN GYIS PHAN
PA BSGRUB PA LA DGA' BA DANG,

@20B DGRAS GNOD PA BYAS PA LA MI DGA' BA MED PAR DE GNYIS KAR
SEMS BTANG SNYOMS SU BYED SNYAM DU BSAMS, DE NAS SEMS CAN THAMS
CAD LA SEMS BTANG SNYOMS PA'I BAR MA BYUNG BAR BSGOMS, SEMS CAN
THAMS CAD

GNYEN YIN PA'I RGYU MTSAN NI RANG GI MA YIN PA'I RGYU MTSAN GYIS
YIN, DE YANG SPYI BOR BLA MA LHA BSGOM BZHIN PAS, SEMS CAN 'DI
THAMS CAD RANG GI MA YIN SNYAM DU THAG BCAD PA NA BLO LA MI BDE
BA PHYOGS GANG NAS 'OD BRTAGS

SHING; DE LA RANG GI MA YIN TE TSE 'DI'I SNGA MA NI YOD DE'I TSE
SEMS 'DI BRTEN PA'I LUS ZHIG NI YOD DE MNGAL SKYES YIN NA DE LA
PHA MA ZHIG YOD DES, DE BZHIN DU RIG PA LA THOG MA MED PA BZHIN
DU SKYE BA LA THOG MAM I 'DUG PAS,

SEMS CAN 'DIS MA MA BYAS 'DIS MA BYAS ZER BA'I KHA CHOD PA AE
'DUG SNYAM DU SEMS STENG DU DPYAD, DE BZHIN DU BDE LAM RANG NAS
'BYUNG BA LTAR DA LTAR GIS SEMS CAN 'DI RNAMS MA YIN NA NGO MI
SHES PAR 'DUG SNYAMS

KYANG TSE 'DIR MA BU NGO MI SHES PA YANG YOD LA RANG GZHAN RNAMS
LUS RTEN GYI RNAM PA 'GYUR BA'I DBANG GIS MA SHES PA YIN SNYAM
DU SGOMS, TSE RABS SNGA MA'I MA YIN KYANG RANG GI MA YIN TE TSE
'DI'I MA DANG POR GZHON YANG DA LTA NA

SO RGAS PA 'DI YANG LUS KYI NA TSOD DANG RNAM PA 'GYUR BA TZAM
LAS MA YIN PA'I KHYAD PAR LA 'GYUR BA MED PA BZHIN TSE SNGA MA'I
MA LA YANG DE DANG MTSUNGS PAS SO, ,DE LTAR SEMS CAN THAMS CAD
MA YIN TSUL LA BLA MA SANGS RGYAS

@21A *, ,KYI BKA' MI SLU BA 'DI RNAMS KYIS MNGON SUM DU 'GRUB
SNYAM DU YID CHES KYI NGES PA DRANGS NAS BSKYANG BAR BYA, DE LTA
BU'I RTOGS PA SKYE BAR BYIN GYIS BRLAB TU GSOL SNYAM DU BDUD
RTZI 'BEBS SBYANGS BYED, SEMS

CAN THAMS CAD MA YIN CING TSE 'DI'I MA DANG KHYAD PAR MED BDAG
GI MA 'DI BDAG LA BKA' DRIN SHIN TU CHE BA'I TSUL BSAMS BA NI,
SPYI BOR BLA MA LHA BSGOM BZHIN PAS RANG GI TSE 'DI'I MA RGAN
PA'I RNAM PA CAN BSGOM PA YANG GNAD CHE

GSUNGS, RNAM PA GSAL POR BSGOMS NAS TSE RABS THOG MA MED PA NAS
DRIN GYIS BSKYANGS PA'I MA 'DI BDAG LA TSE 'DI RANG LA'ANG BKA'
DRIN CHE STE DANG POR MNGAL DU GNAS PA NA, MA LA TSA BA'I NAD
LTA BU'I DBANG GIS KHAMS NYOG PA SOGS

LUS MI BDE BA BYUNG YANG MNGAL DU CHAGS PA DE LA GNOD KYI DOGS
NAS SMAN SOGS MI BSTEN PAR SDUG BSNGAL DANG DU BLANGS, BTZA' BAR
NYE BA'I TSE KHOD PA'I NANG DU BU 'GUL BA'I TSE BZOD PAR DKA'
BA'I SDUG BSNGAL BYUNG YANG BZOD PAR BYED

DE BU LA BRTZE BA BCOS MIN YOD PA'I RTAGS YIN GSUNGS, BTZAS NAS
KYANG NGA 'KHYAGS KYI DOGS LTOGS KYI DOGS NAS SEMS LA DUNG DUNG
BAR BYED, DPER NA KHYI LTA BU ZHIG GIS KHA RGYAG TU YONG NA BU
RGYAB TU SBAS MA RANG GI SROG 'JIG KYANG BLA BU

MA SHIN SNYAM DU RANG GI SROG PHANGS MED DU GTONG BA LTA BU
MNGON SUM GYIS GRUB, KHYAD PAR BDAG GI LUS 'DI DA LTA CHOS DANG
MJAL BLA MA SANGS RGYAS DNGOS 'DI RNAMS LA ZHAL MJAL GSUNG THOS
YONG PA TSUN CHAD MA 'DIS DANG POR BYIS PA'I

@21B DUS NAS NGA LA GCES SPRAS BSAM GYIS MI KHYAB PA BYAS PA'I
THUGS RJER 'DUG CING, KHA PHYIR BLTAS SU MA BTANG BAR MA RANG GI
SHES TSOD KYIS CHOS LA SBYAR, NOR LONGS SPYOD GCES SHING PHANGS
PA RNAMS DANG PO NAS BU 'DI SKYES NA NGAS 'DI LA

STER SNYAM PA TSUN CHAD KYI PHAN PA BTANG ZHING, NGA LTA YANG
BDAG LA LTOS PA MED PAR GTONG BA SOGS MDOR NA BDAG LA DRIN SHIN
TU CHE GZHAN YANG MA 'DIS RANG LA SEMS KYI MA BZOD NAS TSIG
RTZUB SOGS SMRAS NAS ZHE BSUN LTA BU BYUNG BA YOD

NA'ANG NGA NGAN LANG MA SHOR BA'I BZANG PO ZHIG KHO NA'I PHYIR
TU SMRAS PA THAG CHOD, DES NA DRIN CHE SNYAM DU RIGS PA SGO DU
MA NAS BSKYED DE BSGOMS, DE NAS PHA SOGS GNYEN RNAMS DANG SEMS
CAN THAMS CAD LA MA NAM BYAS DUS 'DI LTAR DRIN

GYIS BSKYANGS SHING, DUD 'GRO LTA BUR SKYES KYANG DUD 'GRO RNAMS
KYIS KYANG MAS BU LA JI LTAR BRTZE BA MNGON SUM DU MTHONG BA 'DI
KHO NA BZHIN DU DRIN GYIS BSKYANGS THAG CHOD SNYAM DU YID DGA'
BA MA BYUNG BA'I BAR BSAM DGOS GSUNGS SHING

BDUD RTZI 'BEBS SBYANGS GONG LTAR, DRIN SHIN TU CHE NA SEMS CAN
GZHAN GYIS SEMS CAN THAMS CAD MA YIN PA DANG DRIN CHE BA MA SHES
PAS DRIN LAN GZHAL BA MA SHES, BDAG GIS MA YIN PA SHES DRIN CHE
BA SHES BZHIN DU DRIN LAN MA GZHAL

NA KHREL SHIN TU CHUNG BAS DE LTAR BYED NUS PAR BYIN GYIS BRLAB
TU GSOL ZHES BDUD RTZI 'BEBS SPYANGS GONG BZHIN DANG, SPYI BOR
BLA MA LHA BSGOM BZHIN PAS, DRIN LAN JI LTAR GZHAL SNYAM NA, MA
'DI NYON MONGS PA'I GDON GYIS SEMS

@22A *, ,BRLAN PAS TSUL MIN YID BYED KHO NA'I DBANG DU GYUR,
DGE BA'I BSHES GNYEN GYI MGON NAM LONG KHRID NI MED, SKAD CIG RE
RE BZHIN NGAN SONG 'JIGS SU RUNG BAR 'GRO BA LA JE NYER 'DUG
PAS, DE RNAMS BLTOS MED

DU 'JOG PA BLOS PHOD DAM MI PHOD SNYAM DU BSAM DGOS GSUNGS, DE
LTAR MI PHOD PAS DA LTA BDAG SANGS RGYAS DNGOS KYI BLA MA DAM PA
'DI RNAMS DANG MJAL SDUG BSNGAL THAMS CAD LAS GROL BA'I THABS
DAM PA'I CHOS DANG MJAL ZHING RANG

GIS NYAMS SU LEN PAR NUS PA'I SKABS SU YOD PAS BDAG GIS 'DI
RNAMS SDUG BSNGAL LAS GROL BA ZHIG CI KYANG BYA'O, ,DE LTAR BYED
NUS PAR BYIN GYIS BRLAB TU GSOL ZHES BDUD RTZI 'BEBS SBYANGS
GONG BZHIN BYED, DE YANG MAR SHES

KYI DMIGS PA KHA BSHAD TZAM DU MA SONG BA GAL CHE STE DE RNAL MA
ZHIG BYUNG NA DRIN DRAN PA DRIN GZO 'DOD BDE BA DANG LDAN 'DOD
SDUG BSNGAL LAS GROL 'DOD RNAMS NGES PA 'DREN THUB NGES ZHIG
'OD, MAR SHES KHA BSHAD TZAM DU SONG NA GZHAN

RNAMS BYED BLO DANG THOB BLO TZAM LAS MI YOD BAS GAL CHE GSUNGS,
DE LTAR DRIN GZO'I BSAM PA SBYONG BA'I BAR SONG NAS YID 'ONG GI
BYAMS PA BSGOM TSUL NI, SPYI BOR BLA MA LHA BSGOMS BZHIN PAS,
RANG GI MDUN DU TSE 'DI'I MA'I RNAM PA

GSAL BAR DMIGS NAS BDAG GI MA DRIN CAN 'DI LA DRIN GZO DGOS PAR
'DUG JI LTAR BYA NA, DA LTA 'DI LA BDE BA ZHIG 'DUG GAM MI 'DUG
SNYAM DU MA DE'I BYED SPYOD LA DPAGS TE BSAMS, 'DI LA ZAG MED
KYI BDE BA LHA CI SMOS ZAG BCAS KYI

@22B BDE BA YANG MI 'DUG STE, DA LTA PHRAL DU BDE BA 'DRA BA
ZHIG 'DUG PA DE YANG SDUG BSNGAL GYI RANG BZHIN CAN YIN PAS GNAS
NGAN LEN GYI DBANG GIS SDUG BSNGAL RE NGES PAR YOD PAS BDE BAR
SNANG YANG SDUG BSNGAL DU 'GYUR NAS 'GRO ,SKYES BU

'BRING GI SKABS SU RANG LA SDUG BSNGAL 'BYUNG TSUL BSHAD PA
BZHIN MA DANG BAR MA'I SEMS CAN, SEMS CAN THAMS CAD KYI BAR RIM
BZHIN BSGOM ZHING BDE BA ZHIG 'DOD KYANG MI SHES PA'AM RMONGS
PA'I DBANG GIS SDUG BSNGAL GYI RGYU KHO NA BSGRUB

PA LAS MI 'DUG PAS, BDAG GIS SEMS CAN THAMS CAD SDUG BSNGAL RTZA
BA NAS SPANGS PA'I GO 'PHANGS LA BZHAG NA DGA' SPRO BSAM GYIS MI
KHYAB PA YONG PAR THAG CHOD PAS, DE DAG BDE BA DANG BDE BA'I
RGYU DANG LDAN NA CA MI RUNG, LDAN PAR GYUR

CIG LDAN PAR BYA'O, ,DE LTAR BYED NUS PAR BYIN GYIS BRLAB TU
GSOL ZHES GSOL 'DEBS BDUD RTZI 'BEBS SBYANGS BYA ZHING, YID DU
'ONG BA'I RNAM PAS BDE BA DANG LDAN 'DOD LA YID 'ONG GI BYAMS PA
ZHES DGA' BA'I RNAM PA CAN DU GSUNGS,

DE NAS SNYING RJE BSGOM TSUL NI, SPYI BOR BLA MA LHA BSGOM BZHIN
PAS, BSHAN PAS GSOD BA BZHIN PA'I LUG LTA BU'I SDUG BSNGAL GYIS
NYAM THAG PA'I TSUL YID LA DRAN PAR BYAS TE SNYING NAS MI BZOD
PA'I SDUG BSNGAL GYI TSUL BSAMS NAS SEMS CAN 'DI

LA DA LTA YANG SDUG BSNGAL 'DI LTA BU BZOD GLAGS MED PA 'DI 'DUG
'DIS MTSON SDUG BSNGAL BZONG DU MED PA MYONG BAR 'DUG PAS, BDAG
GIS DA LTA RANG SDUG BSNGAL LAS GROL BA ZHIG BYED DE NI TSE
'DI'I SDUG BSNGAL BSAMS NAS SNYING RJE

@23A *, ,BSGOM TSUL, DA DUNG YANG DPER NA RDON PAS RI DAGS SHOR
BA'I TSE RI DVAGS 'DI RNAMS KYIS TSUR GNOD PA'I RIGS NI GANG
YANG MA BYAS KYANG BRAG G-YANGS SHIN TU GZAR BA'I PHYOGS LTA
BUR BKAR NAS DED PAS G-YANGS LA

LHUNG BA'I 'JIGS PA MIS BZUNG NAS SROG DANG 'PHRAL DOGS PA'I
'JIGS PA DANG, MDA' SOGS 'PHANGS PA'I TSE LUS LA ZUG RDU BSAM
GYIS MI KHYAB PA 'BYUNG TSUL YANG BSGOMS, DGE 'DUN GYI DKOR LA
'DZEM MED SPYOD PA, TSUL

KHRIMS 'CHAL BA, CHOS SPONG BA SOGS KYI SDIG PA MI DGE BA SNA
TSOGS BYED PA LA DPA' BA'I NYAMS BYED PA RNAMS LA DA LTA'I BYED
SPYOD NI 'DI LAS MI 'DUG ,PHYI MAR NGAN SONG DU 'GRO BAR THE
TSOM RANG MI 'DUG ,DER SKYES NA SDUG BSNGAL

SKYES BU CHUNG DU'I NGAN SONG GI SDUG BSNGAL SKABS LTAR BSAMS
NAS NGES PAR BZOD GLAGS MI 'DUG PAS PHYI MA'I SDUG BSNGAL BSAMS
NAS SNYING RJE BSGOM TSUL SEMS CAN THAMS CAD SDUG BSNGAL DE LTA
BU LAS BTON NA DES PAR DE PHAN

THOGS BSAM GYIS MI KHYAB PA 'OD THAG CHOD PAS BDAG GIS SDUG
BSNGAL LAS NGES PAR GROL BAR BYED THAG CHOD SNYAM DU BSAMS, SDUG
BSNGAL DANG SDUG BSNGAL GYI RGYU DANG BRAL NA CI MA RUNG, BRAL
BAR GYUR CIG ,BRAL BAR BYA'O, ,DE LTAR

BYED NUS PAR BYIN GYIS BRLAB TU GSOL ZHES BDUD RTZI 'BEBS
SBYANGS BYA, LHAG BSAM BSGOM TSUL NI, TSE 'DI DANG PHYI MA'I
SDUG BSNGAL THAMS CAD KYIS MNAR BA'I SEMS CAN 'DI THAMS CAD SDUG
BSNGAL DANG SDUG BSNGAL GYI RGYU DANG

@23B BRAL BA ZHIG BDAG GIS BYA'O, ,BDE BAS PHONGS PA'I SEMS CAN
THAMS CAD BDE PA DANG BDE BA'I RGYU DANG LDAN PA ZHIG BDAG GIS
BYA'I SNYAM DU SEMS LA SMON PA DANG THOB PAR SHOG SNYAM PA TZAM
MA MA YIN PAR SEMS STED NAS THAG KHRIG GIS

BCAD DE BDAG GIS DANG LTA RANG DE LTAR BYED THAG CHOD YIN SNYAM
PA BYED CING BDUD RTZI 'BEBS SBYANGS BYA, BYANG CHUB KYI SEMS
DNGOS GZHI NI, SEMS BSKYED PA NI GZHAN DON PHYIR, ,YANG DAG
RDZOGS PA'I BYANG CHUB 'DOD CES PA LTAR, SEMS

CAN THAMS CAD KYI DON DU BLA MED BYANG CHUB THOB 'DOD KYI BLO LA
SEMS BSKYED, DE RGYUD LA YOD PHYIN NGAN SONG BA'I LUS RTEN BZUNG
YANG SEMS DE'I DBANG GIS SMON PA THAMS CAD GRUB PA BYA BA THAMS
CAD DON LDAN DU 'GYUR PA YANG, YANG DAG PAR

RDZOGS PA'I SANGS RGYAS KYIS SNGON SLOB PA LAM GYI GNAS SKABS SU
SREG PAR SKYE BA BZHES PA'I SKABS BYANG CHUB KYI SEMS KYI MTHUS
BDEN PA BRJOD PAS NAGS SU ME 'BAR BA ZHI BA'I RNAM PAR THAR PA
SOGS GSUNGS, DE LTAR NA DA LTA BDAG LA SEMS

CAN GCIG KYANG SDUG BSNGAL LAS GROL NAS BDE BA LA 'GOD PA'I NUS
PA MED, DER MA ZANG NYAN RANG DGRA BCOM GYI GO 'PHANG THOB KYANG
SEMS CAN THAMS CAD KYI DON BYED MI NUS, DE'I NUS PA BLA MA THUB
DBANG RDO RJE 'CHANG LA YOD PAS BDAG GIS

DE'I GO 'PHANG THOB PHYIN SKU'I YON TAN MTSAN DPES BRGYAN PA'I
MTSAN DPE YANG MDZOD SPU GCIG PUS KYANG 'OD ZER SPRO BA CHOS
STON PA SOGS 'GRO BA THAMS CAD SANGS RGYAS LA 'GOD NUS SHING,
PHYAG GIS GZHAN LA REG PAR MDZAD PA TZAM GYIS

@24A *, ,KYANG SDUG BSNGAL THAMS CAD SEL BAR NUS PA, LHAS BYIN
NANG DRAG POS THEBS PA LA PHYAG GIS REG PA TZAM GYIS ZUG RDU ZHI
BA SOGS MDOR NA PHYAG GI 'KHOR LO'I MTSAN DPE RE RE BA LTA BUS
KYANG DON BSAM GYIS MI KHYAB

PA MDZAD PA SOGS SKU'I YON TAN, GSUNG GI YON TAN, DPER NA RANG
CAG GIS DUD 'GRO LA SDUG BSNGAL MYONG BZHIN DU DE PHAN PAR RE
BAS MI SHES PA'I DBANG GIS SDUG BSNGAL CHER GTONG BAR 'DUG PA
LTA BU LA DE LTAR MA BYED CES LAB

KYANG KHOS MI GO ,SANGS RGYAS KYI GSUNG TSIG GCIG KYANG 'GRO BA
RANG RANG GI SKAD DU GO NAS DON YID LA BYED PA SOGS BSAM GYIS MI
KHYAB PA'I YON TAN, THUGS KYIS KYANG SHES BYA'I GNAS TSUL THAMS
CAD LA CHAGS THOGS MED PAR

GZIGS NAS THUGS RJE CHEN PO NYE RING MED PAR 'JUG CING 'GRO BA
RNAMS SANGS RGYAS KYI GO 'PHANG LA 'GOD PA LA THOGS PA MED PAS,
DA BDAG GIS DE LTA BU'I SANGS RGYAS KYI GO 'PHANG DE RANG GIS
BRTZON 'GRUS RTZOM PHYIN DA LTA RANG THOB

THUB YONG BAS, DA LTAR THOB PAR BYA SNYAM DU SEMS STENG DU THAG
CHOD PO MA BYUNG BAR BSGOMS, THOB 'DOD KYANG SANGS RGYAS KYI YON
TAN DRAN PAS THOB 'DOD, SEMS CAN SDUG BSNGAL LAS DGROL BA'I BSAM
PAS THOB 'DOD SOGS

BRTAN PO MA SKYES PAR DU BSGOMS GSUNGS, RANG GI SEMS DANG BYANG
CHUB THOB 'DOD GNYIS SO SOR MA SONG BAR RANG SEMS DER TRIL TE
'DRIL BA MA BYUNG BAR NAN TAN DU 'BAD PAR BYA'O, ,DE LTAR BLA MA
THUB PA'I DBANG BO'I GO 'PHANG THOB 'DOD

@24B DANG BCAS GSOL BA BTAB PAS SPYI BO'I BLA MA THUB PA'I
DBANG PO'I SKU LAS SKU GNYIS PA ZHIG CHAD NAS RANG LA THIM PAS
RANG SENG KHRI'I STENG DU THUB PA'I DBANG PO'I SKUR LAM GYIS
GYUR NAS THUB PA'I DBANG PO'I GO 'PHANG THOB BYUNG SNYAM PA'I
MOS PA BYED

PA NI, RTEN 'BREL GYI GNAD KHYAD PAR CAN YOD GSUNGS, SKU LAS 'OD
ZER 'PHROS SEMS CAN THAMS CAD LA PHOG PAS SDUG BSNGAL LAS GROL
NAS BDE BA BLA NA MED PA LA BKOD PA'I MOS PA BYA'O, ,MJUG DANG
THUN MTSAMS SNGAR BZHIN,

GNYIS PA BDAG GZHAN MNYAM BRJE'I BYANG CHUB KYI SEMS BSGOM TSUL
LA BTANG SNYOMS MAR SHES DRIN DRAN GSUM SNGON DU BTANG NAS, SPYI
BOR BLA MA LHA BSGOM BZHIN PAS GONG BZHIN MA LA SOGS PA'I SEMS
CAN RNAMS RIM GYIS

GSAL BTAB STE BSGOM PA'AM, MTHAR SEMS CAN THAMS CAD GSAL BAR
DMIGS NAS, BDAG GZHAN MNYAM BRJE'I ZHES THOG MAR, RANG GZHAG
GNYIS BDE BA 'DOD CING SDUG BSNGAL MI 'DOD PAR SEMS MNYAM PAR
SGRUBS, DE RJES RANG

GCES 'DZIN DANG GZHAN GCES 'DZIN GNYIS PHAN TSUN GO SA BRJE BA
LA BDAG GZHAN MNYAM BRJE'I BYANG CHUB KYI SEMS ZHES GSUNGS, DANG
PO BSGOM PA'I TSE BDE LAM TSIG 'GROS LTAR BSAM BLO ZHIB TU GTOD,
KHYAD PAR SEMS CAN THAMS CAD

NAD RIMS DRAG POS MNAR BA LTA BU ZHIG LA NAD DRAG PO DE LAS SEMS
CAN THAMS CAD GROL BA RANG GIS THUB KYANG RANG LA NAD DES SROG
GI BAR CHAD DU 'GYUR BA YOD NA GZHAN SEMS CAN RNAMS DE LAS GROL
BA'I THABS BYED DAM, RANG DE'I NYE 'KHOR DU

@25A *, ,MI 'GRO BA'I TSOD TZAM BYED SNYAM DU SEMS LA LEGS PAR
BRTAGS PA NA, RANG SROG PHANGS LA GZHAN SROG MI PHANGS PA'I SEMS
GCIG NGES PAR 'ONG BA DE LTA BU'I RANG GCES 'DZIN DU NGOS ZIN
PAR BYED, DE LA 'DI LTAR

BSAM STE, DE NI RANG GCES PAR BZUNG NAS GZHAN YAL BAR 'DOR BA
KHO NA'I DBANG GIS BYUNG BAR 'DUG BAS DA NI RANG GCES PAR 'DZIN
PA BZHIN DU GZHAN SEMS CAN THAMS CAD GCES PAR 'DZIN DGOS TE,
GZHAN GYIS RANG GCES PAR

BZUNG NA RANG DGA' BA ZHIG 'ONG BA BZHIN DU, RANG GIS KYANG
GZHAN GCES PAR BZUNG NAS GZHAN GYI BDE BA ZHIG BSGRUBS NA GZHAN
DGA' BAR 'GYUR BA DANG GZHAN GYI SDUG BSNGAL THAMS CAD BSAL BA'I
BDE BA BLA NA MED PA ZHIG 'GRUB PAR

'GYUR NA'ANG, SNGAR RANG NYID PHUN SUM TSOGS PA ZHIG GI BSAM PAS
RANG BDE BA KHO NA ZHIG GI DON BYAS PA LA BRTEN NAS RANG GI DON
RLABS PO CHE GANG YANG MA 'GRUB PAR DA LTA'I BAR DU SDUG BSNGAL
SNA TSOGS MYONG BA 'DI BYUNG BA RED SNYAM DU

SEMS LA 'DRES NGES SU BSAMS, GZHAN YANG BLA MA THUB PA'I DBANG
POS RANG DON YAL BAR DOR NAS GZHAN DON 'BA' ZHIG MDZAD PAS SANGS
RGYAS PA YIN, BDAG GIS KYANG DE LTAR BYAS NA CHES SNGAR BAR
SANGS RGYA BA LA DE LTAR MA BYAS

PAS DA LTA'I BAR DU SANGS MI RGYA BAR SDOD PA YANG DE LA THUG PA
YIN, RANG GCES 'DZIN 'DIS RANG BDE BA DANG SKYID PA ZHIG KHO NA
'DOD NAS ZAS GOS SOGS KYI DON DU GZHAN GYI SROG GCOD PA SOGS
SEMS CAN LA GNOD 'TSE SOGS BYAS NAS

@25B SDUG BSNGAL GYI RGYU KHO NA BSGRUBS PA 'DI RANG GCES 'DZIN
'DI KHO NA'I BYED LAS YIN, DE'I DBANG GIS RANG LA SRID PA'I SRED
PA JE CHER GYUR PA LA BRTEN NAS GZHAN LA 'THAB RTZOD SOGS KYIS
MI 'DOD PA'I SDUG BSNGAL MNGON SUM DU MYONGS SHING,

GZHAN SEMS CAN RNAMS KYI SEMS LA MI 'DOD PA'I SDANG BA'I BLO
SKYES TE DE LA BRTEN NAS RANG LA TSUR GNOD PA BYAS KYI DOGS PA
DANG GNOD PA BYED PA'I SDUG BSNGAL SOGS MDOR NA RANG GCES 'DZIN
'DI SDUG BSNGAL THAMS CAD 'BYUNG BA'I GNAS YIN

THAG CHOD SNYAM DU SEMS STENG DU NGES PA 'DREN PAR BYAS NAS, DA
PHYIN CHAD RANG GCES 'DZIN 'DI RGYUD LA MA SKYES PA ZHIG BYA'O,
,GZHAN GCES 'DZIN 'DI LA BRTEN NAS THUB PA'I DBANG PO YANG SANGS
RGYAS PA YIN LA, DER MA ZAD GZHAN GCES

PAR GZUD NA GZHAN LA GNOD 'TSEL SOGS BA'I SDIG PA MI DGE BA
THAMS CAD KYANG 'DI LA BRTEN NAS LDOG THUB GZHAN SEMS CAN THAMS
CAD LA PHAN PA ZHIG BYUNG PHYIN SEMS CAN GYI GRANGS DANG MTSUNGS
PA'I DGE BA BLA NA MED PA NGES PAR

'OD BAS SEMS CAN GRANGS MED PA DE TZAM LA PHAN PHYIN RANG MI
GCIG LA GNOD KYANG SKYON CHUNG SNYAM DU RANG GCES 'DZIN DOR NAS
GZHAN GCES 'DZIN RGYUD LA SKYE BA'I THABS LA 'BAD DGOS SNYAM DU
NGES PA DRANGS NAS GSOL 'DEBS BDUD

RTZI 'BEBS SBYANGS SOGS BYA'O, ,GZHAN GCES PA BZUNG BAS RANG GI
DON YANG GRUB SNYAM PA BLO'I ZHE PHUG LA YOD NA RANG GCES 'DZIN
BYUNG TSAR BA YIN PAS GZHAN BDE BA DANG SKYID PA ZHIG BYUNG
PHYIN RANG SDUG NA'ANG SDUG SNYAM PA NGES PAR DGOS

@26A *, ,GSUNGS, RANG LA GZHAN GYIS GNOD PA BYAS PA LA PHA ROL
PO LA MI 'DOD PA'I BLO BYUNG NA RANG GCES 'DZIN GYI YAN LAG YIN
PAS SPONG DGOS PA SOGS MDOR NA RANG GCES 'DZIN LA DGRAR BLTA BA
DANG GZHAN

GCES 'DZIN LA YON TAN DU BLTAS NAS RANG GI BDE DGE THAMS CAD
GZHAN LA GTONG BA, GZHAN GYI SDUG BSNGAL THAMS CAD RANG GI RGYUD
STENG DU BLANGS NAS GZHAN SEMS CAN THAMS CAD BDE BA BLA NA MED
PA LA 'GOD PAR BYA'O, ,DE YANG

GTONG LEN RLUNG LA BSKYON PA'I 'PHRUL 'DEGS CAN ZHES PA'I MAN
NGAG LTAR, THUB DBANG RDO RJE 'CHANG SPYI BOR BSGOM BZHIN PAS,
RANG GI SNYING GAR PHYOGS BCU'I SANGS RGYAS DANG BYANG CHUB SEMS
DPA' RNAMS KYI BYIN RLABS NUS MTHU

THAMS CAD 'OD DKAR PO HRIL LE BA ZHIG GI RNAM PAR RANG GI SNYING
GAR YOD PA'I MOS PA BYAS NAS MTHA' SKAR DU SEMS CAN THAMS CAD
SDUG BSNGAL GYIS MNAR BA RNAMS BSAMS LA, RANG GI SNA BUG G-YAS
NAS RLUNG PHYIR 'BUD PA DANG

SNYAM DU 'OD DKAR PO PHYIR THON SEMS CAN THAMS CAD KYI SNA BUG
G-YON NAS NANG DU ZHUGS PAS NANG GDON SDIG SGRIB SDUG BSNGAL
THAMS CAD 'OD ZER CUNG ZAD NAG PA'I RNAM PAR BSDUS NAS SNYING
GA'I 'OD DKAR PO DE LA 'DUS PAS

SDUG BSNGAL THAMS CAD BSAL SONG SNYAM DU BSGOMS SNA BUG G-YAS
NAS PHYIR THON RANG GI SNA BUG G-YON NAS ZHUGS, RANG GCES 'DZIN
RANG GI LTE BA'I THAD DU PAR MI SNGO LHA MA ME BA LTA BU'I RNAM
PAR YOD PA'I STENG DU NAG THUM GYIS

@26B BRGYAB PAS RANG GCES 'DZIN BRLAG PAR BYAS SONG SNYAM DU
BSAMS, YID 'OD SNGAR LTAR 'PHROS PAS SEMS CAN THAMS CAD KYI SDUG
BSNGAL RGYU DANG BCAS PA THAMS CAD BSAL NAS RANG GI BDE DGE
THAMS CAD THOB STE, BDE BA BLA NA MED

PA DANG LDAN SONG SNYAM DU BSGOMS GSUNGS, YANG NA GZHAN GYI SDUG
BSNGAL THAMS CAD RANG GI STENG DU KHRIG GIS SLEB BYUNG SNYAM PAR
SEMS DANG 'DRES NGES SU BSGOMS GSUNGS, DE YANG RANG GCES 'DZIN
GYI RTOG PA SKYES BYUNG NA DA MI NYAN

SNYAM PA 'PHRAL DU 'GOG PA MIN PAR, DE SKYES NA BYA BA JI LTAR
BYED 'DUG BYA BA DE'I MTHAR GANG YONG BRTAG NA SDUG BSNGAL DANG
SDUG BSNGAL GYI RGYU ZHIG GANG RUNG LAS MA 'DAS PA'I RGYU MTSAN
MTHONG BAR BYAS NAS 'GOG PA GNAD SHIN TU CHE GSUNGS,

RANG GCES 'DZIN MA SKYES PA MI BSKYED PA DANG SKYES PA RNAMS
SPONG BAR BYED, GZHAN GCES 'DZIN GSAR DU BSKYED CING SKYES PA
RNAMS GONG 'PHEL DU BYA'O, ,DE LTAR BYED NUS PAR BLA MA LHAS
BYIN GYIS BRLAB TU GSOL ZHES BDUD RTZI 'BEBS

SBYANGS GONG BZHIN BYA'O,, ` GNYIS PA SEMS BSKYED TSOGS 'DZIN
TSUL NI, LAM RIM DU SMON 'JUG RIM CAN DU LEN PAR GSUNGS PA NI,
DANG POR SMON SEMS BSKYED NAS 'JUG PA'I SDOM PA LA RIM GYIS
BSLAB PA'I DBANG DU GSUNGS

LA; 'DIR THAMS CAD MKHYEN PAR BGROD PA'I BDE LAM LTAR CIG TZAR
DU MDZAD PA LA, SPYOD 'JUG LAS, BYANG CHUB SEMS BSKYED GYUR NA
SKAD CIG GIS, + ZHES PA LTAR, 'GRO BA LHA MIR BCAS PA SU'I RGYUD
LA YANG BYANG CHUB KYI SEMS

@27A *, ,RIN PO CHE YOD PHYIN 'GRO BA THAMS CAD KYIS PHYAG BYA
BA'I 'OS SU GYUR CING, BLA NA MED PA'I BYANG CHUB KYANG DE LA
BRTEN NAS THOB PAR 'GYUR PA'I GZHI RTZA BLA NA MA MCHIS PA YIN
PAS, DE LTA BU'I BYANG CHUB SEMS DPA'I SDOM PA

LEN TSUL LA YANG, 'PHAGS PA 'JAM DPAL GYI CHO GA'I SGO NAS SDOM
PA BZUNGS PAR MDZAD PA DE BZHIN DU 'DIR YANG RJE TZONG KHA PA
CHEN PO'I PHYAG BZHES BLA NA MED PA LTAR MDZAD PAR GNAS KHANG
YANG, THAMS CAD DU NI SA GZHI DAG + ,

ZHES PA LTAR GYI BYANG CHUB SEMS DPA'I SMON PA'I BDEN TSIG GI
MTHU LA BRTEN NAS THA MAL PA'I RNAM PA CAN MA YIN PAR BDE BA CAN
GYI ZHING GI BKOD PA BZHIN DPAG BSAM GYI SHING GI SDONG PO RNAMS
LAS RIN PO CHE'I DRIL BU G-YER KHA'I SGRA

SGROG PAS CHOS KYI TSIGS BCAD BSAM GYIS MI KHYAB PA STON PA,
STENG NA RIN PO CHE'I SPRIN DGOS 'DOD YID BZHIN STZOL BA LAS LHA
RNAMS KYIS ME TOG GI CHAR 'BEBS PA SOGS ZHING GI BKOD PA'I YON
TAN THAMS CAD SNANG LA RANG BZHIN MED

PA SGYA MA LTA BU'I CHOS STON PA SOGS DAG PA'I ZHING GI KHYAD
PAR RNAMS DANG LDAN PAR MOS NAS, RANG GI MTHA' SKOR DU YANG SEMS
CAN THAMS CAD GSAL BAR DMIGS NAS, STENG GI NAM MKHA' LA SENGGE
BTEG PA'I RIN PO CHE'I KHRI'I

STENG DU BLA MA THUB DBANG RDO RJE 'CHANG BLO BZANG GRAGS PA LA
RGYA CHEN SPYOD BRGYUD, ZAB MO LTA BRGYUD, NYAMS LEN BYIN RLABS
BRGYUD PA'I BLA MA RNAMS KYIS BSKOR BA SOGS GONG GI TSOGS ZHING
GI SKABS LTAR GSAL BTAB NAS BYANG CHUB TU

@27B SEMS BSKYED PA LA BSOD NAMS KYI TSOGS GSOG PA SNGON DU GAL
CHE BA'I RGYU MTSAN GYIS, YAN LAG BDUN PA'I SGO NAS TSOGS GSOG
PA LA, GONG GI DMIGS PA RNAMS GSAL 'DEBS BZHIN PAS, 'PHAGS PA
'JAM DPAL GZHON

NUR GYUR PA LA PHYAG 'TSAL LO, ,JI SNYED SU DAG + MCHOD PAR
BGYIS, DE NAS, TSOGS ZHING RNAMS LA BDUD RTZI'I CHU RGYUN GYIS
SKU KHRUS GSOL BAS RANG GZHAN THAMS CAD KYI SGRIB GNYIS BAG
CHAGS DANG BCAS PA DAG PA'I MOS PA DANG

BCAS, KHRUS KYI KHANG PA SHIN TU + KHRUS KHANG BSKYED, JI LTAR
BLTAMS PA + DE DAG SKU LA + SKU PHYI BA, 'DREN PA MNYAM MED +,
SOGS TSIGS BCAD RNAMS DANG, RGYAN 'BUL BA GOS DANG BUM PA 'PHAN,
GDUGS, BLA BRE

'BUL BA, DE NAS, 'DOD CHAGS ZHE SDANG GTI MUG DBANG GIS NI, +
BSNGO ZHES PA'I BAR DANG, DE NAS BYANG CHUB MCHOG TU SEMS BSKYED
CING SPYOD PA LA TSUL BZHIN DU BSLAB PA'I PHYIR TU, BYANG CHUB
SEMS DPA'I SDOM PA ZHU BA'I YON DU

MAndAL PHUL ZHING SEMS BSKYED PA'I RDZAS KYANG PHUL NAS SEMS CAN
THAMS CAD DRIN CAN GYI MA SHA STAG YIN CING, DE DAG BDE BAS
PHONGS SHING SDUG BSNGAL GYIS MNAR BA'I TSUL BSAMS NAS, DE DAG
GI DON DU BYANG CHUB TU SEMS BSKYED SNYAM

DU BSAMS LA, BLA MA THUB PA'I DBANG PO'I RJES SU ZLOS PA'I SGO
NAS SNGON DUS GSUM GYI SANGS RGYAS THAMS CAD KYIS DANG POR BYANG
CHUB TU SEMS BSKYED CING SPYOD PA LA BSLABS PA LTAR, BDAG GIS
DUS 'DI NAS BZUNGS TE BYANG CHUB

@28A *, ,SNYING PO LA MCHIS KYI BAR DU BYANG CHUB KYI SEMS
BZUNGS TE BYANG CHUB SEMS DPA'I SDOM PA RNAM PAR DAG PA TSUL
BZHIN DU BZUNGS TE SROG GI PHYIR YANG MI GTONG BAR BYA'O SNYAM
DU BSAMS LA, SANGS RGYAS BYANG CHUB

SEMS DPA' KUN, ,BDAG LA DGONGS PAR MDZAD DU GSOL, ZHES PHYOGS
BCU'I SANGS RGYAS DANG BYANG CHUB SEMS DPA' THAMS CAD DBANG POR
BYAS NAS, JI LTAR SNGON GYI BDE GSHEGS KYIS, + BSLAB PAR BGYI,
ZHES SDOM PA THOB

BLO BYAS NAS, DE LA SPRO SHUGS KYI BLO SKYE BA NI, DENG DUS BDAG
TSE 'BRAS BU YOD, + DA GYUR TO, ZHES PA'I SKABS, BDAG GIS BYANG
CHUB SEMS DPA'I SDOM PA THOB NAS SANGS RGYAS KYI RIGS SU SKYES
SHING RGYAL BA RNAMS KYI SRAS SU GYUR

TE BYANG CHUB SEMS DPA'I GRAL DU TSUD PA SOGS KYI SPRO BA SKYED,
DA NI BDAG GIS CI NAS KYANG, + DUS DE RING NAS BZUNGS TE BDAG
GIS RIGS DANG MTHUN PA'I LAS BRTZAMS TE SKYON MED PA'I BTZUN
PA'I RIGS BLA NA MED PA 'DI RNYOG

PA'AM NYAMS PAR 'GYUR BA'I RIGS CUNG ZAD KYANG MI BYA BAR SEMS
KYIS DAM BCA' BRTEN PO BYA GSUNGS, YANG; LONG BAS PHYAG DAR
PHUNG PO LAS, ,JI LTAR RIN CHEN RNYED PA LTAR, + ZHES PA LTA BU
RIN PO CHE'I GTER RNYED PA LTA BU DANG,

'GRO BA'I NYON MONGS PA'I NAD KUN SEL BA'I SMAN LTA BU, BLA NA
MED PA'I BYANG CHUB TU 'GRO BA'I RKANG STEGS LTA BU, 'O MA LAS
MAR GYI NYING KHU PHYUNG BA BZHIN DU, RGYAL A'I GSUNG RAB THAMS
CAD LAS SANGS RGYA BA'I THABS KHO NA GSUNGS

@28B PA'I BYANG CHUB THOB CHED KYI THABS KYI NYING KHU YANG
BYANG CHUB KYI SEMS YIN TSUL GSUNGS PA LTA BU SOGS KYI PHAN YON
MTHA' YAS PA GSUNGS PA LTAR DGA' SPRO DANG BCAS NYIN LAN GSUM,
MTSAN LAN GSUM DU MA BRJED PAR RGYUN BAR

YANG BZUNG DGOS PAS DE'I TSUL YANG, BLA MA THUB DBANG RDO RJE
'CHANG GSAL BAR DMIGS NAS, YAN LAG BDUN PA MDOR BSDUS MAndAL
BCAS PHUL NAS THUB DBANG RDO RJE 'CHANG GI RJES SU ZLOS PAR MOS
NAS, SANGS RGYAS BYANG CHUB SEMS

DPA' KUN, + TSAR GSUM, DENG DUS BDAG TSE + TSAR GCIG GAM GSUM
SOGS KYIS SDOM PA BZUNG ZHING SPRO BA BSKYED PA BCAS NYIN MTSAN
GYI DUS RNAMS SU MA CHAG PA GAL CHE ZHING, KHYAD PAR SEMS CAN
THAMS CAD KYI DON DU BYANG CHUB

THOB 'DOD KYI SEMS THOB BLO TZAM MA YIN PAR BSAM PA DRAG POS
YANG DANG YANG DU MA BRJED PA GNAD KYI GDAMS PA BLA NA MCHIS PA
YIN ZHES NAN CHER BKA' STZAL, SEMS CAN GYI NGOS NAS RANG LA BYED
SPYOD MA 'TSAMS PA'I RIGS BYUNG

YANG; DE DAG LA KHONG KHRO BSKAD CIG TZAM MI BYED PAR SNYING
STOBS CHER CHER BSKYED NAS SEMS CAN GCIG KYANG BLOS MI SPONG BA
LA 'BAD PAR BYA, BLA MA LA KU RE BZHAD GAD KYI PHYIR TU YANG
RDZUN GYIS DBU BSKOR BA SOGS MI BYA, GZHAN GYIS

SPRIN PA LTA BU BYIN PA LA DE LTAR BYAS NAS YO BYAD MI LANG BA'I
TSUL SOGS SPYIN PA'I BYA BA 'GOG PA LTA BU'I DGE BA BYED PA LAS
GZHAN DU BSGYUR BA'I RIGS MI BYA BA, BYANG CHUB SEMS DPA' SEMS
CAN GYI NANG NA TSUL JI LTAR DU YOD MI SHES

@29A *, ,PAS RANG GI ZHE SDANG GI BSAM PAS GZHAN LA MI SNYAN
PA'I TSIG SMRA BA GUS PA'I RNAM 'GYUR, THABS SNA TSOGS KYIS
G-YO RGYU BYAS NAS KHA KHRID PA SOGS KYI NAG PO'I CHOS BZHI
SPANGS NAS DKAR PO'I CHOS BZHI

LA TSUL BZHIN DU 'BAD CING, RTZA LTUNG BCO BRGYAD SOGS BYANG
CHUB SEMS DPA'I BSLAB BYA RNAMS NGOS ZIN PAR BYAS TE BSRUNG BA
LA 'BAD PAR BYA'O, ,DE NUS PAR BYIN GYIS BRLAB TU GSOL ZHES BDUD
RTZI 'BEBS SBYANGS BYA, RGYAL SRAS

KYI SPYOD PA SPYI LA SLOB TSUL LA, RANG GI RGYUD SMIN PAR BYED
PA'I PHAR PHYIN DRUG ,GZHAN RGYUD SMIN PAR BYED PA'I BSDU BZHI'I
NYAMS LEN NO, ,DANG PO LA, SPYI BOR BLA MA LHA BSGOM BZHIN PAS,
BDE LAM NAS GSUNGS PA'I TSIG ZIN LTAR

BSAMS, DE YANG DANG POR SPYIN PA LA CHOS DANG ZANG ZING, MI
'JIGS PA'I SPYIN PA RNAMS LAS ZANG ZING DNGUL GSER, GOS LA SOGS
PA GTONG BA SPYIN PA PHAL PA, LUS SROG RGYAL SRID SOGS GTONG BA
ZANG ZING GI SBYIN PA'I SNYING

PO; GZHAN LA YI GE SLOB PA SOGS CHOS KYI SPYIN PA PHAL PA, RANG
GIS NYAMS SU BLANGS PA LTAR GZHAN LA THAMS CAD MKHYEN PAR BGROD
PA'I THABS KYIS CHOS STON PA SOGS CHOS KYI SBYIN PA'I GTZO BOR
GSUNGS, DE YANG RANG GI NOR

GANG LA SER SNA CHE BAR 'DUG SNYAM DU BLO YUL DU BRTAGS NAS, DE
GZHAN ZHIG GIS DE LTA SLONG DU 'ONG NA JI LTAR BYED SNYAM NA, DE
STER BA LA PHANGS PA LTAR 'ONG BA NI NOR LONGS SPYOD KYI NGO BO
LA CHAGS PA'I SRED PA'I DBANG GIS YIN PAR

@29B 'DUG ,DE LA BRTEN NAS RANG GZHAN THAMS CAD LA SDUG BSNGAL
SNA TSOGS 'BYUNG BA'I RANG BZHIN DU 'DUG PAS BDAG GIS NOR LONGS
SPYOD LA CUNG ZAD KYANG MA CHAGS PAR THAMS CAD SEMS CAN THAMS
CAD LA PHANGS PA MED PAR GTONG

SNYAM DU SEMS THAG CHOD NGES KYI BAR DU SBYONGS, DE LTAR BTANG
BAS ZING ZING GI DNGOS PO'I SBYIN PA DE LA BRTEN NAS SER SNAS
BCINGS PA'I SEMS CAN RNAMS SER SNA'I 'JIGS PA DE LA SKYOB PAR
SHOG SNYAM PAS MI 'JIGS PA'I SBYIN

PA; DA LTA ZANG ZING GI DNGOS PO THAMS CAD LA PHANGS SEMS MED
PAR BTANG BA LA BRTEN NAS NAM SANGS RGYAS PA'I TSE CHOS KYI
SPYIN PAS RGYUD SMIN PAR SHOG SNYAM PA CHOS KYI SPYIN PA STE
SBYIN PA GTONG SEMS RE RE BYAS PA'ANG SBYIN PA GSUM

GA TSANG BAR BYA'O, ,RANG GI LUS SROG MI DANG MI MA YIN PA LA
SOGS PA'I PHYIR TU GTONG DGOS BYUNG NA JI LTAR BYA SNYAM NA,
SNGON YANG DAG PAR RDZOGS PA'I SANGS RGYAS KYIS LUS SROG LA CUNG
ZAD KYANG MI BLTA BAR STAG MO LUS SBYIN LA

SOGS PA'I SBYIN PA MDZAD NAS MNGON PAR RDZOGS PAR SANGS RGYAS PA
YIN, BDAG GIS KYANG DA LTA NAS SNYING STOBS BSKYED DE, DE NYID
KYI RJES SU BSLABS NAS SEMS CAN GYI DON DU LUS SROG BANGS PA MED
PAR GTONG ZHING DE LA BRTEN NAS

DE DAG GI GNOD 'TSE'I BSAM PA THAMS CAD ZHI ZHING, DA LTA LUS
KYI SHA KHRAG GIS CHIMS NAS MA 'ONGS PA NA CHOS KYIS TSIMS PAR
SHOG SNYAM DU GTONG SEMS KYI 'DUN PA DRAG PO RGYUD DANG 'DRES
NGES MA BYUNG BAR BSGOMS, THUN MTSAMS SU

@30A *, ,YANG GONG GI GTONG SEMS KYI BLO SHUGS DRAG DRAN PAR
BYAS NAS LAG LEN LA THEBS PAR BYED, TSUL KHRIMS KYI NYAMS LEN
NI, SPYI BOR BLA MA LHA BSGOM BZHIN PAS, RANG GIS THOB PA'I DGE
TSUL SLONG GI SDOM PA'I NYES

SPYOD RGYUN PAR GANG 'BYUNG NYE 'DUG PA DE LA DMIGS NAS DE'I
RGYU LA SPYAD KYANG BDE BA LTA BU ZHIG SNANG YANG SDUG BSNGAL
KHO NA YIN CING, DE LA SPYANG PA NA BCAS 'GAL GYI NYES PA RE,
DGE TSUL SLONG GI SNGOM PA DANG 'GAL BA'I NYES PA RE DANG

DGUNG ZHAG DU MAR BCAS PA'I NYES PA RE SOGS BSAM GYIS MI KHYAB
PA 'BYUNG BAS, DENG PHYIN CHAD SO THAR BYANG SEMS KYI SNGOM PA'I
BCAS MTSAMS RNAMS TSUL BZHIN DU BSRUNG BA LA BSLAB CING, SNGAR
BSRUNG MA THUB PA'I RIGS BYUNG

PA YOD NA TSUL BZHIN DU BSRUNG BA'I THABS LA 'BAD CING GZHAN
SEMS CAN THAMS CAD TSUL KHRIMS RNAM PAR DAG PA LA 'GOD PAR
BYA'O, ,DE LTAR NUS PAR BYIN GYIS BSLAB TU GSOL ZHES BDUD RTZI
'BEBS SBYANGS BYA, BZOD PA'I

NYAMS LEN NI, BLA MA LHA BSGOM BZHIN PAS, SDUG BSNGAL DANG LEN
GYI BZOD PA CHOS LA NGES SEMS KYI BZOD PA GNYIS SU BYANG CHUB
SEMS DPA'I BZOD PA THAMS CAD 'DU BAS DE LA RANG NYID LA GZHAN
GYIS DBYUG PAS BSNUN PA

LTA BU'I GNOD PA BYED PA BYUNG BA'I TSE KHONG KHRO BYUNG BA NA
GANG LA KHONG KHRO BAR BYED SNYAM NA DBYUG PA LA'ANG KHONG KHRO
BYED DON MED DE BZHIN DU PHA ROL PO'I LAG PA LA'ANG MI BYED,
GZUGS PHUNG LA'ANG MI BYED, SEMS LA'ANG MI BYED, DE GANG

@30B LA BYED NA RANG GIS BYA BA MI RIGS PA BYAS PA LA BRTEN NAS
PHA ROL PO KHROS NAS BYUNG BAR 'DUG PAS RANG GIS LEN PA LA MI
BZOD PA BYED DON MED PAS NGES PAR BZOD PAR BYA SNYAM DU SEMS
THOG TU 'DRES NGES BSGOMS GSUNGS, YANG

KHONG KHRO SNGAR BZHIN BYUNG BA'AM MI MA YIN GYI GNOD PA LTA BU
BYUNG BA NA BDAG LA MI 'DOD PA 'DI LTAR BYUNG BA LA MI 'DOD PA
BYED RGYU MED, SEMS CAN 'DI DAG LA'ANG SEMS LA RANG DBANG MED
PAR NYON MONGS PA'I GZHAN DBANG DU GYUR PA'I

DBANG GIS DE LTAR BYUNG BA YIN 'DUG PAS, BDAG GIS MA 'DI DAG LA
KHRO BA CUNG ZAD KYANG MI BYED PAR, 'DI DAG MA RIG PAS BSGRIB
PA'I DBANG GIS ZHE SDANG SKYES PA RENG SNYING RJE RJE SNYAM DU
BZOD PAR BYAS NAS, 'DI DAG GI KHONG KHRO

BYUNG BA DANG 'BYUNG 'GYUR THAMS CAD KYANG BZOD PA BSGOM PA 'DI
LA BRTEN NAS ZHI BA DANG, DE DAG KYANG BYAMS PA'I SEMS DANG LDAN
CING MTHAR MNGON PAR RDZOGS PAR SANGS RGYAS NAS CHOS KYI TSIM
PAR BYED NUS PAR SHOG SNYAM DU BSAMS

YANG RANG LA NA TSA DRAG PO ZHIG BYUNG NA, DKON MCHOG GI THUGS
RJE LA SNGAR GYI LAS NGAN GYI 'BRAS BU ZHIG SMIN BYUNG BA YIN,
DI LA BRTEN NAS BDAG GI LAS NGAN THAMS CAD DAG NAS BLA NA MED
PA'I BYANG CHUB LA NYE BAR 'GYUR BAS SDUG

BSNGAL 'DI'I STENG DU SEMS CAN THAMS CAD KYI SDUG BSNGAL THAMS
CAD SMIN PAR SHOG SNYAM DU SMON PA DANG BZOD PA'I SNYING STOBS
CHES CHER BSKYED PA MA BYUNG GI BAR BSGOM ZHING, RGYUN BAR YANG
DE LTA BU'I RKYEN DANG NAM 'PHRAD PA NA BLOS

@31A *, ,BCER GYIS NGES PAR BYAS TE LAG LEN DU THEBS PAR BYED
GSUNGS, DKON MCHOG DANG BYANG CHUB SEMS DPA' RNAMS KYI BYIN
RLABS DANG MTHU BSAM MI KHYAB PA'I DKA' BA'I GNAD KYI YON TAN
RNAMS LA MOS PA BSKYED

CING; DE LA 'JUG PA LA TSA MTSOM MI BYED PAR BZOD PA'I GO CHA
BSKYED NAS BLA MA DANG CHOS KYI PHYIR TU DKA' SPYAD JI LTAR BYED
KYANG SEMS KYIS NGES PAR BZOD PAR BYAS NAS SANGS RGYAS KYI GO
'PHANG DA LTA NYID DU THOB PAR BYA'O SNYAM DU

GSOL 'DEBS BDUD RTZI 'BEBS SBYANGS BYA, BRTZON 'GRUS KYI NYAMS
LEN NI, SPYI BOR BLA MA LHA BSGOM BZHIN BAS, BDAG GIS SEMS CAN
THAMS CAD KYI DON DU SANGS RGYAS KYI MTSAN DPE MDZOD SPU LTA BU
GCIG GI DON DU YANG

BSKAL PA 'BUM PHRAG TU MNAR MED DU GNAS DGOS NA YANG BRTZON PA
CUNG ZAD KYANG MI 'DOR ZHING SPRO BA BSKYED NAS BSGRUB PAR YANG
BYED LA, KHYAD PAR BDAG CAG GIS SEMS CAN THAMS CAD KYI DON DU
BLA NA MED PA'I BYANG CHUB SGRUB PA'I

PHYIR LAM GYI RIM PA BSGOM PA LA LE LO DANG PHYI BSHOL GYI DBANG
DU MA SONG BAR BRTZON PA DRAG POS BSGRUB PAR BYED CING, SNGAR MA
THOB PA'I YON TAN RNAMS GSAR DU RGYUD LA SKYE BA'I PHYIR TU YANG
BRTZON PA BSKYED PAR BYED, GZHAN SEMS

CAN RNAMS KYANG CHOS LA BSKUL BA'I THABS LA BRTZON PA DRAG PO
BSKYED DE, MDOR NA RANG GI BRTZON 'GRUS DRAG POS SGRUBS PHYIN
SANGS RGYAS KYI GO 'PHANG YANG DKA' TSEGS CHUNG DUS 'GRUB PAR
'GYUR LA, DE LA 'BAD NA SBYIN SOGS KYI

@31B YON TAN THAMS CAD KYANG GONG DU 'PHEL BAR 'GYUR BAS 'BAD
PA DRAG PO'I SGO NAS NAN TAN DU BYA'O, ,DE LTAR BYED NUS PAR
BYIN GYIS BRLAB TU GSOL SNYAM DU BDUD RTZI 'BEBS SBYANGS BYED,
PHAR PHYIN DANG PO LNGA SNYAMS SU LEN BYA DANG RJES

THOB KYI BYA BA GTZO CHE LA, PHAR PHYIN THA MA GNYIS SEMS LA
DMIGS BA RTZE GCIG TU GNAS PA DGOS PA'I DBANG GIS LOGS SU RGYAS
PAR GSUNGS SHING, 'DIR YANG BLA MA LHA BSGOM BZHIN PAS, BDAG GIS
SEMS RTZE GCIG TU

GNAS PA'I BSAM GTAN BSGOM PAR BYA, DE'I PHYIR TU BSGOM BYA'I
BSAM GTAN LA'ANG NGO BO'I SGO NAS 'DOD GZUGS KYI SAS BSDUS PA'I
ZAG BCAS, 'PHAGS LAM GYIS BSDUS PA'I ZAG MED RNAMS DANG, THABS
KYI PHYOGS LA

DMIGS PA'I ZHI GNAS, SHES RAB KYI PHYOGS LA DMIGS PA'I LHAG
MTHONG, DE GNYIS ZUNG DU 'BREL BA'I ZHI LHAG ZUNG 'BREL, LUS
SEMS BDE BAR GNAS PA'I BYED LAS CAN GYI BSAM GTAN SOGS THAMS CAD
LA BSLAB PAR BYA'O ZHES

BDUD RTZI 'BEBS SBYANGS BYA, SPYI BOR BLA MA LHA BSGOM BZHIN
PAS, GNAS LUGS PHYIN CI MA LOG PAR RTOGS PA'I SHES RAB, RIGS
PA'I GNAS LNGA SOGS LA MKHAS PA'I KUN RDZOB RTOGS PA'I SHES RAB
RNAMS LA MKHAS BAR BYA'O

ZHES BDUD RTZI 'BEBS SBYANGS BYED, GZHAN RGYUD SMIN BYED BSDU
BZHI'I NYAMS LEN NI, SPYI BOR BLA MA LHA BSGOM BZHIN PAS, BDAG
GIS SEMS CAN THAMS CAD LA JI LTAR 'OS PA'I ZANG ZING GI YO BYAD
SOGS SBYIN NAS 'KHOR DU BSDUS

@32A *, ,TE SEMS CAN RNAMS LA JI LTAR 'DOD PA DANG MTHUN PA'I
TSIG SNYAN PA'I SGO NAS THABS SNA TSOGS KYIS CHOS STON CING
GZHAN LA BSTAN PA LTAR RANG GIS NYAMS SU LEN PA'I SGO NAS GZHAN
DON SGRUB PA'I THABS

BZANG PO 'DI LA BRTEN NAS SANGS RGYAS KYI GO 'PHANG THOB PAR
BYA'O SNYAM DU GSOL 'DEBS BDUD RTZI 'BEBS SBYANGS BYED, BSAM
GTAN GYI NGO BO NI ZHI GNAS LA SLOB TSUL LA, SPYI BOR BLA MA LHA
BSGOM BZHIN PAS, SKYES BU

CHUNG 'BRING GI BSAM PA SBYONG BA SNGON DU BTANG, ZHI GNAS SGRUB
PA'I RGYU TSOGS LA SA BZANG BA NAD GZHI MI SKYE BA'I SA, GROGS
BLA MA DKON MCHOG LA DAD 'DUN CHE BA KHONG KHRO CHUNG BA ZHIG
GAL CHE GSUNGS, DBEN PA'I GNAS KYANG

LUS DBEN PA, SEMS DBEN PA GNYIS LAS PHYI MA SHIN TU GAL CHE
ZHING, RANG GI SEMS RNAM RTOG GI SPROS PAS DBEN BA GNAD CHE,
SKYE BO MANG PO DANG 'GROGS 'DRIS HA CANG CHE BA ZHES PA, SKYE
BO MANG POR RNAM G-YENG GI BYA BA GTAN

SPANGS PA MIN KYANG G-YENG BA SHIN TU CHE BA TING NGE 'DZIN
BSGOM PA'I GNAS SU MED PA LA DGONGS, 'DOD CHUNG CHOG SHES SHING,
TSUL KHRIMS KYI BSLAB PA GZHI'I RTEN DU YOD PA ZHIG MED MI RUNG
GI YAN LAG YIN GSUNGS, DMIGS

RTAN LA DU MA ZHIG GSUNGS KYANG, SANGS RGYAS RJES SU DRAN PA'I
MCHOG TU GYUR PA DANG, SNGAGS KYI RIM PA DANG PO'I SMIN BYED
KHYAD PAR CAN DU 'GYUR BA'I GNAD SHIN TU CHE BAS DE'I TSUL NI,
'DIR MDO'I SKABS YIN PAS RTZA

@32B GSAL 'DEBS PA MI DGOS SHING, RLUNG SNA BUG G-YAS NAS RDUB
CING G-YON NAS 'BUD PA, G-YON NAS RDUB CING G-YAS NAS 'BUD
PA, GNYIS KA NAS RDUB CING GNYIS KAR 'BUD PA RNAMS GSUM GSUM STE
DGU PHRUGS SU BYED MJUG

TU GNYIS KA NAS 'BUD PA GCIG BYA BA NI GNANG SHIN TU CHE GSUNGS,
SPYI BO'I BLA MA LHA LA GSOL BA BTAB STE, BDAG GIS SEMS CAN
THAMS CAD KYI DON DU SANGS RGYAS KYI GO 'PHANG THOB PAR BYA,
DE'I PHYIR TU ZHI GNAS KYI TING NGE 'DZIN RNAM

PAR DAG PA ZHIG BSGRUBS NAS BDAG MED PA'I DON TSUL BZHIN SPYOD
PA'I SHES RAB LHAG MTHONG KHYAD PAR CAN THOB PAR BYAS NAS RANG
GZHAN THAMS CAD SDUG BSNGAL LAS GROL BAR BYA'O SNYAM DU GSOL
'DEBS BDUD RTZI 'BEBS SBYANGS

BYAS NAS, BDAG GIS DMIGS RTEN 'DI NYID LAS SEMS G-YO MED DU
RTZE GCIG TU GNAS PAR BYED SNYAM PA'I 'DUN PA DRAG PO GTONG
GSUNGS, DE NAS SPYI BO'I BLA MA THUB DBANG RDO RJE 'CHANG GI
THUGS KA NAS 'OD ZER SNGOM GYI BA THAG TZAM ZHIG

MDUN DU BYUNG BA'I SNE MOR RANG GI LTE BA'I THAD MIG SNA RTZER
PHAB PA'I MIG GIS MTHONG SA'I THAD LAG PA MNYAM GZHAG GI PHYAG
RGYA BYAS PA'I THAD DRANG MNYAM PAR BSGOM PA 'DI LA RTEN GYI
GNAD KHYAD PAR CAN YOD GSUNG ZHING, 'OD ZER GYI RTZE

MOR LHA SKU MIG GIS MTHONG BA LTA BU MIN PAR SEMS KYIS ZHUGS PA
BZHIN DU SNA TSOGS PADMA ZLA BA'I DKYIL 'KHOR GYI STENG DU RGYAL
BA SH'AKYA THUB PA SKU MDOG ,DBU'I GTZUG TOR, SKU'I CHA LUGS
SOGS TSIG 'GROS BZHIN GSAL LAM

@33A *, ,LAM 'DEB CING, CHE CHUNG YANG GANG CHUNG BA LA SEMS
GRIMS PA YOD BAS, PAD ZLA'I GDAN YANG SRAN MA PHYED GSHAGS TZAM,
SKU YANG RGYA SRAN TZAM LA RTZE GCIG TU DMIGS NAS BSGOMS GSUNGS,
DE TZAM 'CHAR

MI BDEN DANG POR SOR BZHI TZAM, DE NAS SOR RE TZAM GYIS CHUNG DU
BTANG BAS SNGAR BZHIN BSGOM, DANG BOR SKU'I DON SPYI GSAL BAR MA
BYUNG KYANG, SKU SPYI TZAM PA LA BSGOM ZHING, 'OD SER PO HRIL LE
BA LAS SKU'I RNAM PA GSAL

BA MA BYUNG NA CHE CHUNG DE TZAM GYI SKU'I RNAM PA 'DI 'DRAR
YONG GI 'DUG SNYAM PA SEMS LA BZOS NAS BSGOM, SER PO BSGOM TSE
DMAR PO SOGS KYI RNAM PA SOGS BYUNG NA RTZA BA'I DMIGS RTEN RANG
LA DMIGS NAS, DMAR PO SOGS DANG

GNYIS KYI RNAM PA SHAR BA SOGS LA MI LTA BAR RTZE GCIG TU BSGOMS
PAS ZHI BAR 'GYUR, BZHUGS PA LA BZHENGS PA'I RNAM PA BYUNG NA
RDO RJE SKYIL KRUNG GIS BZHUGS YOD SNYAM PA BYA GSUNGS, MTHA' LA
'OD SNGON PO SOGS KYI RNAM PA

BYUNG YANG DE RJES SU MI 'BRANG BAR RTZA BA'I DMIGS RTEN LA 'JOG
,DMIGS RTEN GYI STENG DU CUNG ZAD GSAL YANG DE 'PHRAL DU NAG HAM
PA BYUNG BA NA BYING BA'I MGO BRTZAMS PA YIN PAS NGOS ZIN PAR
BYAS NAS SPONGS, DMIGS RTEN

GYI STENG DU MI GNAS PAR CUNG ZAD RAB RIB TU 'PHRO BA RGOD PA
PHRA MO YIN PAS NGOS ZIN PAR BYAS NAS SPONG BA LA 'BAD PAR BYED
CING, BYING BA'I GNYEN POR DMIGS RTEN GYI STENG DU SNANG BA'I
MTSAN MA BSGOMS, BTZAN THABS SU GCOD

@33B BA LA RANG SEMS 'OD DKAR PO HRIL LEB GCIG TU BSAM PA SPYI
GTZUG NAS THON NAM MKHA' DANG DBYER MED DU 'DRES PAR BSAMS,
RMUGS PA NI SEMS NAG 'THIB KYIS SONG BA'I LUS SEMS LCI BA LTA BU
LA BYED CING, DE LTAR BYUNG NA

KHAMS BSANGS BA DANG LUS CUNG ZAD CHAG CHAG BYA, RGOD PA'I GNYEN
POR SEMS KYI RNAM PAR G-YENG BA THAMS CAD LTE BAR BSDUS SONG
SNYAM PA BYED CING, YUN RING NA BYING BA SKYE BAS RAN PAR BYA,
DANG POR TING NGE 'DZIN BSGOM PA PHYI

BSHOL GYI DBANG GIS MI SGRUB PA'I LE LO'I GNYEN POR TING NGE
'DZIN GYI YON TAN BSAM GYIS MI KHYAB PA DRAN NAS DE LA DON GNYER
GYI 'DUN PA BSKYED DE BRTZON 'GRUS BRTZAMS PA, DE MTHAR PHYIN
PA'I 'BRAS BU SHIN SBYANGS 'GRUB TSUL

RNAMS BSAMS, ZHI GNAS BSGOM PA'I GDAMS NGAG RNAMS MI BRJED PAR
DRAN PA, BYING RGOD BYUNG BA NA SHES BZHIN GYIS SHES PAR BYAS TE
SBONG BA'I 'DU BYED BSKYED, BYING RGOD MED PAR RGYUN CHAGS SU
'JUG PA'I TSE 'DU MI BYED PAR

'JOG PA STE NYES PA LNGA SPONG, 'DU BYED BRGYAD BSTEN PA GAL
CHE, DE YANG THOG MAR SEMS GNAS PA DGU YANG ZHI GNAS BSGOM PA
NAS NANG NYID DU 'JOG PA, SEMS DMIGS RTEN LA GTOD PA NA RGYUN DU
'JOG PA, PHYIR 'PHRO BA LAS

YANG DANG YANG DU DMIGS RTEN LA 'JOG PA GLAN TE 'JOG PA, RGYUN
CUNG ZAD BSRING THUB PA NA DUL BAR 'JOG PA, DE LAS RING BAR THUB
PA NA ZHI BA DANG, PHYIR G-YENG BA LAS NANG DU MNYAM BAR 'JOG
PA MANG BA THUB BA NA RNAM PAR ZHI BA,

@34A *, ,BRTZON PA BSKYED PA LA BRTEN NAS RGYUN RING DU MNYAM
PAR 'JOG PA NYE BAR ZHI BA, 'BAD RTZOL LA MI LTOS PAR NGANG GIS
'JUG PA NA RTZE GCIG TU 'JOG PA STE SEMS GNAS DGU'O, ,DE DAG LA
YID BYED BZHI DANG STOBS

DRUG LA SOGS PA'I SGO NAS 'BAD PA LA BRTEN NAS LUS SEMS SHIN
SBYANGS DANG BCAS PA'I ZHI GNAS 'GRUB PAR 'GYUR RO, ,GNYIS PA
SHES RAB KYI NGO BO LHAG MTHONG LA BSLAB TSUL LA, LHAG MTHONG
ZHES CHOS RNAMS KYI GNAS TSUL

MTHAR THUG PA MTHONG BA LA LHAG PAR MTHONG BA ZHES BYA, DE LA
SNGON 'GRO'I RIM PA ZHI GNAS KYI SKABS SU BSHAD PA DANG 'DRA LA,
BLA MA THUB DBANG RDO RJE 'CHANG BLO BZANG GRAGS PA RJE BTZUN
'JAM DPAL DBYANGS DANG DBYER MED DU BYAS TE

GSOL BA 'DEBS PA, ZAB MO'I LAM GYI RIM PA STON PA'I RJE YAB SRAS
DANG RGYA BOD MKHAS PA'I GZHUNG CHEN MO RNAMS LA BLTA BA BSAG
SBYANGS LA 'BAD PA SOGS GSUM DRIL DU BYED PA LTA BA RTOGS PA LA
MED MI RUNG GI YAN LAG YIN NO,,

DER MA ZAD LTA BRTOGS PA LA BDUD KYI BAR CHAD SHIN TU CHE BAR
'BYUNG BAS DE'I PHYIR TU SRUNG 'KHOR BSGOM PA GZUNGS SNGAGS ZAB
MO BZLA BA SOGS BYA'O, ,DNGOS GZHI LA, SBYI BOR BLA MA LHA BSGOM
BZHIN PA'I SGO NAS, BDAG MED GTAN

LA 'BEBS PA LA, GANG ZAG GI BDAG MED DANG CHOS KYI BDAG MED
GNYIS LAS, DE YANG 'KHOR BA'I GZHI RTZA BDAG 'DZIN LHAN SKYES
DANG, KUN BRTAGS GNYIS LEGS PAR SHES PAR BYAS NAS GTAN LA 'BEBS
DGOS TE, SPYOD

@34B 'JUG LAS, BRTAGS PA'I DNGOS LAM REG PAR, DE YIS DNGOS MED
'DZIN MA YIN ZHES PA LTAR RO, ,GTAN LA 'BEBS TSUL YANG GNAD
BZHI'I DPYAD PAS LEGS PAR GTAN LA PHAB NA 'CHAR SLA BAS, DE'I
TSUL NI DANG POR BYE

BRAG TU SMRA BA LTA BUS GRANGS CAN GYIS 'DOD PA'I RTAG GCIG RANG
DBANG CAN GYIS STONG PA'I BDAG MED LA GNAS LUGS STONG PA NYID DU
'DOD, MDO SDE PAS DON DAM PAR GRUB KYANG RANG ZHES PA'I SGRA
'JUG PA'I 'JUG GZHIR RANG GI MTSAN

NYID KYIS GRUB PAS STONG BA LA 'DOD SEMS TZAM PAS CHOS THAMS CAD
RANG GI NGO BOR GRUB KYANG NANG SHES PA'I BDAG NYID LAS PHYI ROL
TU RGYANG CHAD DU GRUB PAS STONG BA LA 'DOD, RANG RGYUD PAS RANG
BZHIN GYIS GRUB KYANG BDEN PAR RAM

DON DAM PAR GRUB PAS STONG BA LA 'DOD PA'I TSUL RNAMS SHES PAR
BYAS NAS DE DAG GI GRUB MTHA'I DBANG GIS BSLAD PAS BDAG 'DZIN
KUN BRTAGS RNAMS KYI GNAS TSUL SPONG BA'I DGOS KHYAD KYI DBANG
GIS GSUNGS, 'DIR 'PHAGS

PA KLU SGRUB KYI DGONGS PA BZHIN THAL 'GYUR BA'I LTA BA MTHAR
THUG PA DE NYID BSGOM PA LA BDE LAM NAS GSUNGS PA LTAR BA NGOS
'DZIN TSUL 'CHAR BDEN DANG, YANG NA DA LTA RANG GI BLO YUL DU
NGAS BYA BA 'DI BYED NGAS BSGOM 'DI BYED LTA BU'I

NGA DE BLOS NGOS GZUNG BA NA NGA HRENG NGE BA ZHIG GIS RANG GI
LUS SEMS LA BDAG PO BYED MKHAN LTA BU ZHIG YOD PA DE SKABS 'DI'I
DGAG BYA YIN LA, DE'I RNAM PA BLO LA SHAR BA NA LUS SEMS LAS DON
GZHAN DU TSUGS THUB TU SNANG BA LTA

@35A *, ,BU NI SNANG TSUL, SNANG TSUL DE LTAR DU BLOS SBRING
GIS NGES PA YANG TSIG SPYI TZAM MA YIN PAR RANG GI RGYUD STENG
DU BCER GYIS NGES PA NI DGAG BYA'I SNAD TSUL NGES PA'I GNAD, DA
LTA BSGOM BYED PA'I NGA DE YOD NA

PHUNG PO LNGA YANG GZUGS PHUNG RNAM SHES GNYIS SHES SLA BAS, DE
GNYIS DANG GCIG TU GRUB BA MA THA DAD DU GRUB, GRUB TSUL DE
GNYIS LAS GZHAN DU MED, GCIG TU YOD NA DA NI GCIG RANG YIN PHUNG
PO NI LNGA YOD PAS, NGA GCIG

CHA LNGAR GYUR PA'AM, PHUNG PO LNGA CHA GCIG TU GYUR PA GANG
RIGS GCIG YIN DGOS THAG CHOD DE LTAR BYA THEBS RANG MI 'DUG
,RANG 'GRO 'DUG THAMS CAD GZUGS PHUNG 'DI SGUL BSKYOD KYIS 'ONG
BAR 'DUG PAS GZUGS PHUNG 'DI

DANG GCIG RANG YIN SNYAM NA, DE MA YIN TE RANG 'JIG RTEN PHA ROL
TU 'GRO BA'I TSE GZUGS PHUNG BZHAG NAS 'GRO ZHING GZUGS PHUNG
'DI MES SREG PA SOGS BYED NA NGA MES BSREG BA SOGS YONG ZER DON
MED, 'O NA RNAM SHES 'DI

DA YIN SNYAM NA NGAS ZAS ZAG GOS GYON PA SOGS BYED RNAM SHES
KYIS ZAS ZA BA'I THA SNYAD 'JIG RTEN RANG NA YANG MED NA DE JI
LTAR 'ONG, DER MA ZAD DA'I RNAM SHES ZHES NGAS PHAR BDAG BYED
RGYU 'DUG PAS DA RNAM SHES YIN ZER DON RANG

MED; THA DAD DU YOD NA PHUNG PO LNGA LUS SEMS SO SO NAS PHRAL
BA'I 'OG TU 'DI'O ZHES STON RGYU MI 'DUG PAS BLOR GZUNG BA'I NGA
TSUGS THUB PA DE MI 'DUG SNYAM DU DE KHA'I NGANG LA RTZE GCIG TU
'JOG PAS MTHAR NGA RANG BZHIN GYIS STONG

@35B YANG THA SNYAD DU BTAGS PA'I NGA ZHIG YOD PAR DANG GIS
'CHAR LA, DE'I RGYUN RTZE GCIG TU SKYOD BA NI MNYAM GZHAG NAM
MKHA' LTA BU'I SKYONG TSUL YIN LA, RJES THOB TU'ANG SGYU MA LTA
BU'I RNAM ROL TU BLTA BAR BYA ZHING, SNANG STONG

GNYIS BRTEN CING 'BREL 'BYUNG GI RGYU 'BRAS SU RES 'JOG MED PAR
NAM 'CHAR BA NA, NAM ZHIG RES 'JOG MED PAR CIG CAR DU, + DE TSE
LTA BA'I DPYAD PA RDZOGS PA LAGS ZHES PA'I DON DU 'GYUR RO, ,'DI
LA DBEN SA SNYAN BRGYUD KYI

THUN MONG MA YIN PA'I GDAMS PAR ZHI GNAS KYANG SEMS LA DMIGS NAS
SGRUB DGOS SHING, THOG MAR LTA BA GTAN LA 'BEBS PA'I TSE YANG
SEMS RANG BZHIN MED PAR GTAN LA PHAB PA NI PHYI'I BYA BYED KYI
RNAM GZHAG THAMS CAD SEMS

KYI BYED LAS SU GNAS PAS SEMS KYI CHOS NYID GTAN LA 'BEBS PA 'DI
LA MAN NGAG GI GNAD KHYAD PAR CAN YOD GSUNGS, DE LTAR BDE LAM DU
DGAG BYA NGOS ZIN PA NA YANG, GZHAN GYIS BSHAD PA'I GO BA DANG
TSIG SBYI TZAM MA YIN

PAR RANG GI RGYUD STENG DU TSUL DE NYID RJEN CHER GYIS NGES PAR
BYA STE ZHES PA'I MAN NGAG TU PHYAG CHEN RTZA 'GREL RNAMS GSUNGS
PA LTAR 'DIR NYAMS SU LEN PA LA, RDOR SEMS SGOM BZLAS YIG BRGYA
BZLA BA SOGS BSAG SBYANG GI GNANG LA

'BAD CING, BLA MA'I RNAL 'BYOR 'JAM DPAL DBYANGS RDO RJE 'CHANG
LA BRTEN PA YOD NA YANG 'DIR GONG BZHIN BLA MA THUB DBANG RDO
RJE 'CHANG BLO BZANG GRAGS PA LA RTZE GCIG TU GSOL BA 'DEBS PA
SOGS SNGON DU BTANG NAS, DANG POR

@36A *, ,SEMS RANG BZHIN GYIS 'OD GSAL BA NGOS ZIN PAR BYED DE,
DE NI YUL THAMS CAD KYI RNAM PA GSAL BAR SNANG ZHING, DE'I DON
RIG PAS NA GSAL ZHING RIG PA, DE LTA BU'I SHES PA NGOS ZIN PAR
BYA DGOS TE

JI LTAR 'DUG BLTA BA NA, DANG POR BLA MA LHA'I RNAL 'BYOR BSGOM
PA YANG GANG GIS BSGOM PA YIN SNYAM PA NA SEMS KYIS BSGOM PA
YIN, JI LTAR NA BLA MA THUB DBANG RDO RJE 'CHANG GI SKU'I RNAM
PA 'DU BYED CING, NGO BO DANG KHYAD PAR 'DU

SHES PAR BYAS, DAD GUS KYIS BYIN RLABS SOGS TSOR BAS MYONG BAR
BYAS SHING DE GSUM GYI TSOGS PA'I BYED PAS DON BSAM PA BSGOM PA
'BYUNG LA DE LA SHES PA ZHES BYA, SHES PA KHO RANG BTZAL NA GSAL
BA NI YUL GYI SNANG BA

SHAR TSUL YIN, RIG PA NI BYED LAS YIN PAS DE LAS GZHAN DU'ANG
SHES PA ZHIG MI 'DUG SNYAM PA DE RANG LA RTZE GCIG TU 'JOG CING
,RKYEN GSUm GYI TSOGS PA TZAM LA SHES PA ZHES BZHAG PA RED SNYAM
DU NGES PA 'DRONG NGES KYIS BSAMS,

SEMS RANG BZHIN GYIS MA GRUB PAR GTAN LA 'BEBS PA RKYEN GSUM LA
BLTOS NAS GTAN LA 'BEB CING RKYEN GSUM YANG PHAN TSUN TSOGS PA'I
DBANG GIS SHES PA SO SOR BZHAG PA TZAM YIN TSUL LA DPYAD PAR
BYA'O, ,GNYIS PA

CHOS KYI BDAG MED GTAN LA 'BEBS TSUL NI, SPYI BO'I BLA MA LHAR
GSOL 'DEBS BDUD RTZI 'BEBS SBYANGS SOGS BYA, DE LA DANG POR LUS
SHA RUS RDOS BCAS RANG BZHIN GYIS MA GRUB BAR GTAN LA 'BEBS TSUL
BDE LAM LTAR LA, DER

@36B MA ZAD 'JUG PA LAS GSUNGS PA LTAR SHING RTA LA SHING RTA
SNYAM DU BLO SKYES PA NA SHING RTA TSUL JI LTAR DU 'DUG SNYAM DU
BRTAGS PA NA SHING RTA'I 'KHOR LO DANG DBYIBS SOGS NI SHING
RTA'I YAN LAG YIN LA SHING RTA MA YIN, SHING RTA'I YAN

LAG 'KHOR LO SOGS TSOGS PA YANG SHING RTA MA YIN TE, YAN LAG
RNAMS GCIG TU SPUNGS KYANG DE SHING RTA MA YIN PAS, YAN LAG
TSOGS PA KHO RANG DANG YAN LAG SO SO NAS PHRAL BA NA YANG SHING
RTA RNYED RGYU CUNG ZAD KYANG MI 'DUG PA'I NGANG

LA 'JOG CING, SHING RTA'I TSOGS TZAM LA SHING RTA ZHES MING
RKYANG PAR BTAGS TZAM DU NGES PA 'DREN, DE BZHIN DU LO LA YANG
RANG GI GDAGS GZHI ZLA BA BCU GNYIS KYI STENG DU YOD NA, LO YANG
CHA BCU GNYIS SU 'GYUR BA'AM, ZLA BA BCU GNYIS

CHA GCIG TU 'GYUR TSUL, YANG NA ZLA BA ZHAG MA SO SO NAS PHRAL
BA NA LO 'DI YIN ZHES NGOS 'DZIN RGYU MED PA'I TSUL, 'DUS MA
BYAS LA NAM MKHA' YANG BAR GYI STONG SANGS TZAM NI MIG SHES LA
SNANG LA DE TZAM MIN PAR THOGS BCAS BKAG TZAM GYI

CHA LA 'JOG PAS, DE YANG THOGS PA'I REG PA BKAG TZAM LA NAM
MKHAR BTAGS TZAM LAS GZHAN PA'I NAM MKHA' 'DI'O ZHES STON RGYU
CUNG ZAD KYANG MI 'DUG SNYAM DU RTZE GCIG TU BSGOM, 'GOG BDEN
YANG NYON 'ONGS PA'I BRAL CHA LA 'GOG

BDEN ZHES BZHAG PA LAS LOGS SU 'GOG BDEN STON RGYU MI 'DUG SNYAM
DU STONG SANGS KYI NGANG LA 'JOG ,'DIS MTSON 'DUS BYAS 'DUS MA
BYAS KYI CHOS THAMS CAD LA DE LTAR BRTAGS NAS RANG GI DGAG BYA
BKAG PA'I STONG SANGS LA MNYAM PAR

@37A *, ,BZHAG PA'I STOBS KYIS DRANGS PA'I LUS SEMS SHIN SBYANG
GI BDE BAS ZIN PA'I MNYAM GZHAG DE NYID LHAG MTHONG MTSAN NYID
PA DANG STONG NYID LA DPYAD STOBS KYIS DRANGS PA'I ZHI GNAS
'BYUNG BA NI ZHI LHAG ZUNG GI TING NGE 'DZIN

ZHES BYA'O, ,DE LTAR LA MTHUN MONG BAS RGYUD SBYANGS NAS NGES
PAR SNGAGS LA 'JUG DGOS PA, SANGS RGYAS KYI GO 'PHAD THOB PA,
RNAL 'BYOR BLA NA MED PA'I LAM KHO NA LA BLTOS DGOS PAS SO, ,DE
LA 'JUG PA YANG RANG GAR DKA'

TSEGS MED CING SANGS RGYA BA LA MGYOGS PA TZAM GYIS 'JUG PA NI
GTAN MI RUNG STE, PHAR PHYIN THEG PA DANG RGYUD SDE 'OG MA RNAMS
LTAR BSKAL CHEN GRANGS MED GSUM GYI BAR TSOGS BSAGS PA NA, SEMS
CAN THAMS CAD SDUG BSNGAL

GYIS YUN RING MNAR BAR 'GYUR BAS, DE RNAMS MYUR DU GROL BA'I
PHYIR SNYIGS DUS KYI TSE THUNG 'DI NYID LA SANGS RGYAS THOB PAR
BYED 'DOD KYIS 'JUG PA NI MAN NGAG BLA NA MA MCHIS PA YIN NO
ZHES GSUNGS SO, ,DE LTAR RNAM PA THAMS CAD

MKHYEN PA'I SAR BGROD PA'I LAM GYI RIM PA'I GNAD TSANG LA MNOR
BAR YONGS SU RDZOGS PA ^ SKYABS MGON RJE BLA MA THUB DBANG RDO
RJE 'CHANG CHEN BKA' DRIN MTSUNGS ZLA MA MCHIS PA CHEN POS JI
LTAR THUGS NYAMS SU BZHES PA BZHIN BDAG

LA THUGS DGYES PA CHEN POS MYOD KHRID DU STZAL BA'I GSUNG GI CHA
SHAS RANG GI BLO CHUNG DU GANG DES RNAMS ZIN BRIS SU BGYIS PA
'DIS KYANG 'GRO BA RNAMS SANGS RGYAS KYI GO 'PHANG THOB PA'I
RGYUR GYUR CIG, 'DI NI ME PHAG LO RDO RJE 'CHANG CHEN

@37B PO PAn CHEN THAMS CAD MKHYEN GZIGS CHEN PO RJE BTZUN BLO
BZANG DPAL LDAN YE SHES DPAL BZANG PO NAS RGYAL SRAS SPRUL PA'I
SKU BSKAL BZANG THUB BSTAN RGYA MTSO LA MYONG KHRID DU STZAL
SKABS ZIN BRIS SU GNANG BA LA SLAR YANG RDO RJE 'CHANG CHEN PO
NYID KYIS SPYAN LAM DU PHAB NAS ZHUS DAG PAR MJAD PA'O,, ,,