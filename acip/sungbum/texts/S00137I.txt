*, ,LTA KHRID NGES DON RAB GSAL BZHUGS SO, ,RAB 'BYAMS RGYAL BA'I ME
MKHYEN RAB KUN BSDUS GSUM GI DBANG PHYUG 'JAM PA'I

DBYANGS, ,PHYOGS 'DIR ZAB DON NYI LTAR GSAL MDZAD ZLA MED KUN
MKHYEN TZONG KHA PA, DE SRAS THU BO SMRA BA'I NYI MA MKHAS GRUB
DGE LEGS DPAL BZANG PO, ,BRGYUD PAR BCAS LA DUS

RNAMS KUN TU YID RAB DANG BAS PHYAG 'TSAL LO, ,ZAB CING RGYA CHE'I
BLO GROS MCHOG GYUR RGYA MTSO LTA BUS THUGS RGYUD GTAMS, BLO
GROS BZANG PO'I NYIN BYED 'OD KYIS SKAL LDAN PADMA RGYAS

PAR MDZAD, BLO BZANG BSTAN PA'I KHANG BZANG MTHON POR SGYU PA'I
RGYAL MTSAN LEGS PAR 'DZIN , SKAL DMAN 'GROL RGYAL BA LAS LHAG
YONGS 'DZIN GSUM LA GUS PAS 'DUD,

@118A *, ,GANG ZHIG RGYA BOD MKHAS GRUB DU MAS 'BAD KYANG RTOGS PAR
MA GYUR BA'I, ,ZAB MO'I DON DE BLO DMAN BDAG 'DRA'I SPYOD YUL 'GYUR
LTAG LA ZHIG ,'ON KYANG BSTAN LA

TSAD MAR GYUR PA BLO BZANG RGYAL BA'I LEGS BSHAD DANG, YONGS 'DZIN
DAM PA'I BKA' DRIN LA BRTEN 'DIR NI PHYOGS TZAM BRJOD PAR BYA, ,'DIR ZAB
MO RTEN 'BYUNG GI DE KHO NA NYID GTAN LA

PHAB NAS NYAMS SU LEN TSUL MDO TZAM BRJOD PA LA GNYIS, GROL BA DON
GNYER GYIS DE KHO NA NYID KYI LTA BA BTZAL DGOS PA BSTAN PA DANG, DE
KHO NA NYID GTAN LA PHAB NAS JI LTAR NYAM

SU LEN PA'I TSUL LO, ,DANG PO LA GNYIS, ZAB MO'I DON LA NYAN BSAM SGOM
GSUM BYAS PA'I PHAN YON DANG, DE DNGOS SO, ,DANG PO NI, MDO KUN LAS
BTUS LAS,

CHOS ZAB MO'I LA MOS PAS BSOD NAMS THAMS CAD SDUD PA YIN TE, SANGS
RGYAS SU MA GRUB KYI BAR DU 'JIG RTEN PA DANG 'JIG RTEN LAS 'DAS PA'I
PHUN SUM TSOGS PA THAMS CAD 'GRUB

PAR GYUR TE, KHYE'U RIN PO CHES BYIN PA'I MDO LAS 'BYUNG, 'JAM DPAL
BYANG CHUB SEMS DPA' THABS LA MKHAS PA DANG BRAL BAS BSKAL PA BRGYA
STONG DU PHA ROL TU PHYIN PA LA SPYAD

PA BAS, GANG GIS CHOS KYI RNAM GRANGS 'DI THE TSOM DANG BCAS PAS
NYAN PA 'DI, BSOD NAMS DE BAS CHES MANG DU BSKYED NA GANG THE TSOM
MED PAR LTA CI SMOS, GANG YI GER BRIS

NAS LUNG 'BOGS PA DANG 'CHANG BA DANG, GZHAN DAG LA YANG RGYA
CHER STON PA LTA CI SMOS, ZHES DANG, BZHI BRGYA PA LAS, BSOD NAMS
CHUNG DUS CHOS 'DI LA, THE TSOM ZA BAR

@118B YANG MI 'GYUR, THE TSOM ZA BA TZAM ZHIG GIS, SRID PA HRU LA POR
BYED PAR 'GYUR, ZHES DANG, SDUD PA LAS 'DZAM BU'I GLING NA SEMS CAN
JI SNYED MA LUS PA, DE DAG THAMS

CAD BYANG CHUB MCHOG TU SEMS BSKYED NAS, LO STONG BYE BA MANG POR
SBYIN PA BYIN BYAS LA, KUN KYANG 'GRO BA'I DON PHYIR BYANG CHUB
RGYUR BSNGO YANG, GANG ZHIG SHES RAB PHA ROL PHYIN LA MNGON
BRTZON PA

THAN NYI MA GCIG CIG RJES SU MTHUN BYED NA, DE LA SBYIN PA'I PHUNG
PO'I BSOD NAMS CHAR MI PHOD, DE PHYIR GA-YEL MED RTAG TU SHES RAB
'JUG PAR BYA, ZHES GSUNGS PA LTAR RO, ,

GNYIS PA THAR 'DOD KYIS DE KHO NA NYID KYI LTA BA BTZAL DGOS PA NI,
MDO LAS GAL TE CHOS LA BDAG MED SO SOR RTOGS, SO SOR DE RTAGS GAL
TE BSGOM PA NI, DE NI MYA NGAN 'DAS

THOB 'BRAS BU'I RGYU, RGYU GZHAN GANG YIN DES NI ZHI MI 'GYUR, ZHES
DANG, DPAL MGON 'PHAGS PA KLU SGRUB KYIS, MTSAN MA MED PA MA RTOGS
PAR, KHYOD KYIS THAR BA MED PAR

GSUNGS, ZHES DANG, GANGS RI'I KHROD KYI ZAB DON 'GREL BA'I SHING RTA
CHEN PO RGYAL BA GNYIS PAS, 'JIG RTEN RGUD PA JI SNYED PA, DE YI RTZA BA
MA RIG STE, GANG ZHIG MTHONG BAS DE

LDOG PA, RTEN CING 'BREL BAR 'BYUNG BAR GSUNGS, ZHES GSUNGS PA LTAR
YIN ZHING RGYU MTSAN DE NYID KYIS NA STON PA THUGS RJE CAN GYIS
THABS KYI TSUL DANG RIGS PA'I SGO DU MA ZHIG GIS 'GRO BA

RNAMS DE KHO NA NYID KHONG DU CHUD PA LA 'DZUN PAR MDZAD PA YIN
TE, 'PHAGS PA YUL 'KHOR SKYONG GIS ZHUS PA LAS, STONG PA ZHI BA SKYE
BA MED PA'I TSUL, MI SHES PAS NI 'GRO BA 'KHYAMS

@119A *, ,GYUR PA;DE DAG THUGS RJE MNGA' BAS THABS TSUL DANG, RIGS PA
BRGYA DAG GIS NI 'DZUD PAR MDZAD, CES DANG, RGYAL SRAS CHEN PO ZHI
BA LHAS, YAN

LAG 'DI DAG THAMS CAD NI, THUB PAS SHES RAB DON DU GSUNGS, DE YI
PHYIR NI SDUG BSNGAL DAG ,ZHI BAR 'DOD PAS SHES RAB BSKYED, ZHES
GSUNGS PAS SO, ,

GNYIS PA LA GSUM, ZAB DON 'GREL BA'I DGONGS 'GREL MKHAN PO GANG GI
RJES SU 'BRANG BA DANG, DES ZAB DON JI LTAR BKRAL PA DANG, DE'I RJES SU
'BRANG NAS RANG NYID KYIS GTAN

LA PHAB NAS SGOM TSUL LO, ,DANG PO NI, THAR 'DOD KYIS DE KHO NA NYID
RTOGS DGOS NA RANG DBANG DU RTOGS PAR MI NUS SHING RGYAL BA'I BKA'
YANG SHIN TU RTOGS DKA' BAS 'GREL BYED TSAD LDAN

ZHIG GIS RJES SU 'BRANG DGOS PA LA, GANG GI RJES SU 'BRANG SNYAM NA,
RGYAL BA RANG NYID KYIS DES DON 'GREL PAR LUNG BSTAN PA'I SHING RTA
CHEN PO MGON PO KLU SGRUB DANG DE'I BZHED SROL JI LTA BA

BZHIN 'DZIN PA'I ZLA BA GRAGS PA GNYIS KYI RJES SU 'BRANG BAR RIGS TE,
MNYAM MED JO BO CHEN POS, STONG NYID GANG GIS RTOGS ZHE NA, DE
BZHIN GSHEGS PAS LUNG BSTAN CING, CHOS NYID

BDEN PA GZIGS PA YI, KLU SGRUB SLOB MA ZLA GRAGS YIN, DE LAS RGYUD PA'I
MAN NGAG GIS, CHOS NYID BDEN PA RTOGS PAR 'GYUR, ZHES GSUNGS SHING,
BDAG CAG GI 'DREN MCHOG

DAM PA LA RJE BTZUN 'JAM DBYANGS KYIS, ZLA BA GRAGS PA NI STENG
PHYOGS 'JIG RTEN GYI KHAMS KYI ZHING GCIG GI DE BZHIN GSHEGS PA ZHIG
GI DRUNG NAS BYANG CHUB SEMS DPA' RNAM DPYOD DANG SNYING

@119B STOBS MCHOG TU GYUR BA ZHIG ,ZHING 'DIR 'PHAGS PA KLU SGRUB KYI
LUGS BSTAN PA'I SNYING PO GSAL BAR BYA BA'I SLAD DU BSAM BZHIN DU SKYE
BA BZUNG BA YIN PAS, 'DI 'PHAGS PA KLU SGRUB KYI

DGONGS PA 'GREL PA LA SNGAGS MTSAN NYID GANG GI SKABS SU'ANG 'KHRUL
PA PHRA MO TZAM YANG MED PAS, 'DI LA RNAM PA THAMS CAD DU YID CHES
KYI GNAS 'BA' ZHIG TU NGES PAR GZUNG DGOS PA

YIN NO, ,ZHES GSUNGS PAS SO, ,GNYIS PA NI, 'O NA ZLA BA GRAGS PAS RGYAL
BA'I BKA' DANG KLU SGRUB KYI DGONGS PA BZHIN, GZHI GANG GI STENG DU,
RIGS PA GANG GIS, DE KHO

NA NYID GTAN LA 'BEBS TSUL JI LTAR MDZAD CE NA, DE LA GZHI 'GRO BA
RNAMS 'KHOR BAR 'CHING BYED KYI GTZO BO BDAG 'DZIN GNYIS KYIS DMIGS
PA GANG LA NGA'O SNYAM PA SKYE BA'I GZHI GANG ZAG DANG DE'I

RGYUD KYIS BSDUS PA'I CHOS MIG SNA SOGS SHAS CHER 'DUS BYAS KYI STENG
DU, RIGS PA MTHA' BZHI SKYE 'GOG GI RIGS PA DANG RNAM BDUN GYI RIGS PA
GNYIS GTZO BOR MDZAD DE DGAG BYA BDAG

GNYIS BGAG PA'I SGOS BDAG MED GNYIS GTAN LA 'BEBS PAR MDZAD DO, ,DE
YANG, DANG POR CHOS KYI BDAG MED GTAN LA 'BEBS PA LA, THOG MAR PHYI
NANG GI DNGOS PO RNAMS RANG

BZHIN GYIS SKYES PAR KHAS LEN NA, DE'I SGRUB BYED DU GANG KHAS BLANG
DGOS PA DE MED PAR DAM BCA' BA'I PHYIR, DE NYID DE LAS 'BYUNG MIN
GZHAN DAG LAS LTAG LA ZHIG ,GNYIS KA LAS KYANG MA

YIN RGYU MED PAR NI GA LA YOD, CES MTHA' BZHI'I SKYE BA MED PA'I DAM
BCA' BZHI MDZAD DO, ,'DIR RANG BZHIN GYIS SKYE NA RGYU LA BLTOS MI
BLTOS GNYIS SU KHA TSON CHOD CING, BLTOS

@120A *, ,PA LA RGYU 'BRAS GNYIS RANG BZHIN GCIG DANG THA DAD GNYIS
SU KHA TSON CHOD DO, ,DE LA RANG BZHIN GCIG PA'I SKYE BA NI BDAG SKYE
DANG, THA DAD PA'I SKYE BA NI GZHAN SKYE YIN LA,

DE DAG LA YANG BDAG GZHAN RE RE BA DANG, TSOGS PA LAS SKYE BA GNYIS
SU KHA TSON CHOD PAS, BDAG GZHAN RE RE LAS SKYE BA DANG, GNYIS KA
LAS SKYE BA GSUM DU NGES SHING, RGYU LA MI

BLTOS PA NI RGYU MED DU SKYE BA YIN PAS, RANG BZHIN GYIS SKYE BA LA
MTHA' BZHI'I SKYE BAR GRANGS NGES PA DANG, MTHA' BZHI GANG RUNG GI
SKYE BA MED PAS NA RANG BZHIN GYIS SKYE BA MED PA 'GRUB LUGS

RNAMS SHES PAR BYA'O, ,DE NAS DE LTAR DAM BCAS KYANG DE LA SGRUB
BYED KYI DPE RTAGS MI BRJOD PAR DE'I ZLOG PHYOGS LA GNOD BYED STON
PA LAS DANG PO BDAG SKYE 'GOG PA NI, MYU GU CHOS CAN,

RANG GI BDAG NYID LAS SKYE NA SKYE BA DON MED PAR THAL, SKYE BA NI
GANG DU SKYE BAR BYA BA DE'I BDAG NYID THOB PAR BYA BA'I PHYIR YIN NA,
DE SNGAR RGYU'I DUS NAS THOB ZIN PA'I PHYIR, SKYE BA THUG

MED DU THAL, SKYES ZIN PA'I SA BON SLAR YANG SKYE BAS DE NYID YANG
DANG YANG DU SKYE DGOS PA'I PHYIR RO, ,DE LTA NA MYU GU LA SOGS PA
'BRAS BU'I RIGS 'DRA GTAN NAS MI SKYE ZHING, ,

RGYU'I RIGS 'DRA SA BON BAR MA CHAD DU SKYE BAR 'GYUR TE, SKYES ZIN
SLAR YANG SKYE DGOS PA'I PHYIR, CES 'GOG STE, DE NI DE LAS 'BYUNG NA
YON TAN 'GA' YANG YOD MA YIN,

SKYES PAR GYUR BA SLAR YANG SKYE BA RIGS PA'ANG MA YIN NYID, SKYES ZIN
SLAR YANG SKYE BAR YONGS SU RTOGS PAR 'GYUR NA NI MYU GU LA SOGS
RNAMS KYI SKYE BA 'DIR RNYED MI 'GYUR ZHING,

@120B SA BON SRID MTHAR THUG PAR RAB TU SKYE BA NYID DU 'GYUR, ZHES
SO, ,GZHAN SKYE 'GOG PA NI, RANG BZHIN THA DAD PA'I RGYU LAS 'BRAS BU
SKYE NA ME LCE LAS KYANG RANG GI BSAL BYA'I MUN PA 'THUG PO

BYUNG BAR THAL, GZHAN YIN PAR MTSUNGS PA'I PHYIR, RGYU YIN MIN THAMS
CAD LAS 'BRAS BU YIN MIN THAMS CAD SKYE BAR THAL, RANG BZHIN GYIS
GZHAN YIN PAR MTSUNGS PA'I PHYIR,

CES 'GOG STE, GZHAN LA BRTEN NAS GAL TE GZHAN ZHIG 'BYUNG BAR 'GYUR
NA NI, 'O NA ME LCE LAS KYANG MUN PA 'THUG PO 'BYUNG 'GYUR ZHING,
THAMS CAD LAS KYANG THAMS CAD SKYE BAR 'GYUR

TE GANG GI PHYIR, SKYED PAR BYED PA MA YIN MA LUS LA YANG GZHAN NYID
MTSUNGS, ZHES SO, ,GNYIS KA LAS SKYE BA 'GOG PA NI, BDAG GZHAN GNYIS
KA LAS SKYE BA'ANG RIGS PA MA

YIN PAR THAL, BDAG LAS SKYE BA'I CHA BDAG SKYE 'GOG PA'I RIGS PAS KHEGS
LA, GCIG SHOS GZHAN SKYE 'GOG PA'I RIGS PAS KHEGS PA'I PHYIR, CES 'GOG
STE, GNYIS LAS

SKYE BA'ANG RIGS PA'I NGO BO MA YIN GANG GI PHYIR, BSHAD ZIN NYES PA
DE DAG THOG TU 'BAB PA YIN PHYIR RO, ,'DI NI 'JIG RTEN LAS MIN DE NYID DU
YANG YOD MIN TE, GANG PHYIR RE RE LAS NI

SKYE BA 'GRUB PA YOD MA YIN, ZHES SO, ,RGYU MED DU SKYE BA NI, GAL TE
RGYU MED PAR YANG SKYE NA, THAMS CAD THAMS CAD LAS SKYE BA DANG
YUL DUS GCIG NA YOD PA'I SKYE BA DE YUL DUS THAMS

CAD NA YOD PA 'AM YANG NA 'GAR YANG MED DGOS PAR THAL, RGYU LA MI
BLTOS PAR SKYE BA'I PHYIR, 'JIG RTEN PA RNAMS STON THOG LA SOGS PA'I
'BRAS BU THOB PA'I PHYIR 'BAD PA DON MED

@121A *, ,PAR 'GYUR DGOS PA ZHIG NA STON THOG LA SOGS PA'I 'BRAS BU
'THOB PA'ANG SNANG BAS MI 'THAD DO, ,CES 'GOG STE, GAL TE RGYU MED
KHO NAR SKYE BAR LTA ZHIG 'GYUR

NA NI; ;DE TSE MTHA' DAG RTAG TU THAMS CAD LAS KYANG SKYE 'GYUR
ZHING, ,'BRAS 'BYUNG CHED DU 'JIG RTEN 'DI YIS SA BON LA SOGS NI, ,BRGYA
PHRAG DAG GI SGO NAS SDUD PAR BYED PAR YANG

MI 'GYUR, ,ZHES SO, ,'DI LA DNGOS SU DAM BCA' BSGRUB PA'I SBYOR NGAG
MED KYANG THAL 'GYUR GYI BYED PA LA BRTEN NAS RJES DPAG SKYE BA YIN
LA, THAL BA DGOD PA'I 'BRAS BU RTAGS

LA BRTEN NAS RJES DPAG SKYES TSUL NI, GANG GI PHYIR NA BDAG DANG
GZHAN DANG GNYIS KA LAS SKYE DANG, ,RGYU LA MA BLTOS YOD PA MIN PAS
DNGOS RNAMS RANG BZHIN BRAL, ,ZHES PAS

BSTAN TO, ,DE LTAR NA MTHA' BZHI'I SKYE BA MED PAS DNGOS PO RANG
BZHIN GYIS SKYE BA MED PA 'GRUB PO, ,'O NA MTHA' BZHI'I SKYE BA MED NA
DNGOS PO RNAMS JI LTAR SKYE ZHE NA, DNGOS PO RNAMS

RANG GI RGYU RKYEN LA BRTEN NAS SKYE BAR 'GYUR TE, SKYE ZHING MTHA'
BZHI DANG DBANG PHYUG GI RGYU LA SOGS PA LAS SKYE BAR MI 'GYUR BA
DE'I PHYIR, CES STON PA NI, GANG PHYIR RGYU MED PA DANG

DBANG PHYUG GI ,RGYU LA SOGS DANG BDAG GZHAN GNYIS KA LAS, ,DNGOS
RNAMS SKYE BAR 'GYUR BA MA YIN PA, ,DE PHYIR BRTEN NAS RAB TU SKYE BAR
'GYUR, ,ZHES SO, ,RGYU 'DI LA BRTEN

NAS 'BRAS BU 'DI 'BYUNG NGO, ,ZHES PA'I RIGS PA 'DI TZAM ZHIG GIS, THA
SNYAD DU DNGOS PO RNAMS KYI SKYE BA LA SOGS PA YOD PA 'GRUB KYI, DE
LAS GZHAN BDAG SKYE SOGS NI MA YIN PAS, RTEN

@121B 'BYUNG GI RIGS PA 'DIS BDAG SKYE SOGS SU LTA BA'I LTA NGAN MTHA'
DAG 'GOG PA YIN NO ZHES STON PA NI, GANG PHYIR DNGOS PO BRTEN NAS
RAB 'BYUNG BAS, ,RTOGS PA 'DI DAG BRTAG PAR MI NUS PA, ,

DE PHYIR RTEN 'BYUNG RIGS PA 'DI YIS NI, ,LTA NGAN DRA BA MTHA' DAG
GCOD PAR BYED, ,CES SO, ,DE NI MTHA' BZHI'I SKYE 'GOG GI RIGS PAS CHOS KYI
BDAG MED GTAN LA PHAB TSUL MDO TZAM

MO; ;RNAM BDUN GYI RIGS PA GANG ZAG GI BDAG MED GTAN LA PHAB TSUL
NI, ,NGAR 'DZIN GYI DMIGS PAR GYUR PA'I BDAG GAM GANG ZAG DE, RANG
BZHIN GYIS GRUB PA'I DNGOS PO MA YIN

ZHING; ;NGO BO NYID KYIS PHUNG PO LAS NGO BO THA DAD PA YANG MA YIN
LA, PHUNG PO'I TSOGS PA DANG YA GYAL GANG YANG DE MA YIN ZHING,
BDAG PHUNG PO'I RTEN DANG, PHUNG PO BDAG GI RTEN DU'ANG

MED LA, BDAG PHUNG PO DANG LDAN PA'ANG MA YIN PAR, PHUNG PO RNAMS
LA BRTEN NAS BTAGS PA TZAM DU GRUB PO ZHES STON PA NI, DE PHYIR NGAR
'DZIN RTEN NI DNGOS PO MIN, PHUNG LAS GZHAN

MIN PHUNG PO'I NGO BO MIN, ,PHUNG PO RTEN MIN 'DI NI DE LDAN MIN, ,'DI
NI PHUNG PO RNAMS BRTEN 'GRUB PAR 'GYUR, ,ZHES SO, ,'O NA BDAG PHUNG
PO LA BRTEN NAS BTAGS TZAM DU GRUB

TSUL JI LTAR YIN ZHE NA, RTEN NAS BTAGS PA SHING RTA DANG 'DRA'O ZHES
DPE'I SGO NAS GSAL BAR BYA BA'I PHYIR, SHING RTA RANG YAN LAG LAS
GZHAN 'DOD MIN, ,GZHAN MIN MA YIN DE LDAN

YANG MIN ZHING, ,YAN LAG LA MIN YAN LAG DAG DER MIN, ,'DUS PA TZAM
MIN DBYIBS MIN JI BZHIN NO, ,ZHES SHING RTA RANG GI YAN LAG DANG NGO
BO NYID KYIS GCIG DANG THA DAD DANG LDAN

@122A *, ,PA DANG PHAN TSUN RTEN PA'I TSUL GNYIS DANG TSOGS TZAM DANG
TSOGS PA'I DBYIBS TE BDUN PO GANG DU YANG BTZAL BAS MI RNYED KYANG,
RANG GI YAN LAG LA BRTEN NAS

BTAGS PA TZAM GYIS YOD PAR 'JOG PA BZHIN, ,GANG ZAG GAM BDAG KYANG
'JOG PAR GSUNGS SO, ,'DI LA DPE SHING RTEN RANG BZHIN GYIS YOD NA
BDUN PO DE GANG RUNG DU YOD DGOS PA LA

DE GANG DU YANG MED PAS MING GIS BTAGS PA TZAM MO, ,DE YANG SHING
RTA RANG GI YAN LAG DANG RANG BZHIN GYIS GCIG TU MED DE, DER YOD NA
YAN LAG RNAMS DU MA YIN PA BZHIN DU SHING RTA YANG

DU MAR 'GYUR BA DANG, SHING RTA GCIG YIN PA BZHIN YAN LAG RNAMS
KYANG GCIG TU 'GYUR PA'I SKYON 'BYUNG BA'I PHYIR RO, ,SHING RTA RANG
GI YAN LAG DANG RANG BZHIN GYIS THA DAD DU MED DE, DER YOD

NA BUM PA DANG SNAM BU BZHIN DU YAN 'GAR BA SO SOR DMIGS PAR 'GYUR
BA LAS MA DMIGS PA'I PHYIR RO, ,SHING RTA RANG GI YAN LAG RNAMS KYI
RANG BZHIN GYIS BRTEN PA DANG, SHING RTA RANG GI YAN

LAG RNAMS LA RANG BZHIN GYIS BRTEN PA'I PHYOGS GNYIS KYANG MI 'THAD
DE, MKHAR GZHONG LA ZHOG NAS PA LTAR RANG GI YAN LAG RNAMS KYI
RTEN DU DANG, RE LDE LA LTA BYIN GNAS PA LTAR YAN

LAG RNAMS LA BRTEN NAS KYANG MED PA NI NGO BO NYID KYIS SO SO BAR
MA GRUB PA'I PHYIR RO, ,LHA BYIN BA LANG DANG LDAN PA'AM, LHAS BYIN
RNA BA DANG LDAN PA LTA BU'I SGO NAS, SHING RTA RANG BZHIN

GYIS RANG GI YAN LAG DANG LDAN PA'I TSUL YANG MI 'THAD DE LDAN TSUL
SNGA MA LTAR NA NGO BO THA DAD DANG, PHYI MA LTAR NA NGO BO GCIG
TU RANG BZHIN GYIS GRUB DGOS PA LAS DE GNYIS KA 'ANG BKAG ZIN

@122B PA'I PHYIR RO, ,SHING RTA'I YAN LAG RNAMS TSOGS TZAM YANG SHING
RTAR MI 'THAD DE, DE LTAR NA 'KHOR LO DANG GZIR BU DANG SROG SHING
SOGS PHRAL NAS, SEL BUR GNAS PA RNAMS MA TSANG BA

MED PAR PHYOGS GCIG TU 'TSOGS PA TZAM LA YANG SHING RTA YOD DGOS
PA'I PHYIR RO, ,SHING RTA'I YAN LAG RNAMS BSGRIGS PA'I DUS KYI DBYIBS
KHYAD PAR BA YANG SHING RTAR MI RIGS TE, DE LTAR

NA YAN LAG SO SO BA'I DBYIBS SHING RTA YIN NAM, TSOGS PA'I DBYIBS DE
YIN, ,DANG PO LTAR NA MA BSGRIGS PA'I DUS KYI DBYIBS DANG KHYAD PAR
MED PA'I DBYIBS YIN NAM, SNGAR DANG MI

'DRA BA'I DBYIBS GZHAN ZHIG YIN, DANG PO LTAR NA SNGAR MA BSGRIGS PA
DANG PHYIS BSGRIGS PA'I DUS KYI DBYIBS LA KHYAD PAR MED PAS, SNGAR MA
BSGRIGS PA'I DUS NA SHING RTA MED PA LTAR PHYIS

BSGRIGS DUS NA'ANG MED PAR 'GYUR RO, ,GNYIS LTAR NA YANG MI 'THAD DE,
LNGA PHYI'I 'PHANG LO DANG SROG SHING SOGS DBYIBS MI 'DRA BA'I KHYAD
PAR GZHAN ZHIG YOD NA DMIGS DGOS PA

LAS MI DMIGS PA'I PHYIR RO, ,YAN LAG RNAMS TSOGS PA'I DBYIBS KYANG
ZHING RTAR MI RIGS TE, DNGOS SMRA BA'I LUGS LA TSOGS PA RDZAS SU MA
GRUB NA DE'I DBYIBS RDZAS SU GRUB PA MI 'THAD CING,

SHING RTA YIN NA RDZAS SU GRUB DGOS PAR KHAS BLANGS PA'I PHYIR DANG,
TSOGS PA RDZAS SU GRUB NA TSOGS CAN YAN LAG RNAMS DANG RANG BZHIN
GCIG THA DANG GANG RUNG DU 'GYUR LA, DE KHA SNGAR BSHAD PA'I

RIGS PA RNAMS KYIS GNOD PA'I PHYIR RO, ,RANG LUGS LA'ANG YAN LAG
'TSOGS PA'I DBYIBS SHING RTA'I GDAGS GZHI YIN GYI SHING RTAR MI 'DOD PAS,
DBYIBS SHING RTA YIN PHA 'GOG PA'I

@123A *, ,DGAG BYA LA KHYAD PAR SBYOR MI DGOS SO, ,DE LA KHO NA RE
SHING RTA'I BTAGS DON JI SKAD BSHAD PA'I TSUL GYIS RNAM PA BDUN DU
BTZAL BSAM RNYED NA SHING RTA MED DGOS LA,

DE LTAR NA 'JIG RTEN NA SHING RTA'I THA SNYAD 'DOGS PA RNAMS BYAR MED
PAR 'GYUR BA ZHIG NA DE YANG MI 'THAD PAS SHING RTA'I BTAGS DON BTZAL
NA RNYED PA NYID DO, ,ZHE NA, SHING RTA'I BTAGS DON RNAM PA

BDUN DU BTZAL NA MI RNYED KYANG, BTAGS DON 'TSOL BA'I RNAM PAR
DPYAD PA MED PAR, 'JIG RTEN PA STE THA SNYAD PA'I SHES PA RANG 'GA' BA
GNOD MED TZAM GYIS RANG GI YAN LAG LA BRTEN NAS BTAGS

PA'I YOD PA NYID DU GRUB PA YIN NO ZHES STON PA NI, DE NI DE NYID
DU'AM 'JIG RTEN DU, RNAM PA BDUN GYIS 'GRUB 'GYUR MIN MOD GYI, RNAM
DPYAD MED PAR 'JIG RTEN NYID LAS 'DIR,

RANG GI YAN LAG BRTEN NAS 'DOGS PA YIN ZHES SO, ,SHING RTA'I 'JOG TSUL
DES 'PHANG LO SOGS RANG GI YAN LAG DANG CHA SHAS LA BLTOS NAS YAN
LAG CAN DANG CHA SHAS CAN ZHES PA'I THA SNYAD DANG,

'PHANG LO SOGS NYE BAR LEN PA'I BYA BA LA BLTOS NAS BYED PA PO DANG
NYE BAR LEN PA LA BLTOS NAS NYE BAR LEN PA PO'I THA SNYAD KYI DON DU
YANG GRUB PO ZHES STON PA NI, DE NYID YAN LAG CAN TE CHA SHAS CAN,

SHING RTA DE NYID BYED PO ZHES 'GROR BSNYAD, SKYE BO RNAMS LA LEN PO
NYID DU GRUB, CES SO, ,SHING RTA DPYAD PA DE 'DRA BAS RNAM PA BDUN DU
BTZAL BAS MI RNYED PAS NA RANG BZHIN GYIS YOD PAR MI 'GRUB

LA, DES NA GONG DU BSHAD PA'I 'JOG TSUL DES SHING RTA RANG BZHIN MED
PAR YANG RTOGS SLA ZHING KUN RDZOB KYI RNAM BZHAG KYANG NYAMS
PAR MI 'GYUR BAS, SHING RTA'I GRUB TSUL NI MA BRTAGS PAR

@123B BTAGS PA'I YOD PA DE BZHIN DU 'DOD PAR BYA'O ZHES STON PA NI,
RNAM BDUN GYIS MED GANG DE JI LTA BUR, YOD CES RNAM 'BYOR BAS 'DI'I
YOD MI RNYED, DES DE NYID LA'ANG BDE BLAG 'JUG

'GYUR BAS, 'DIR DE'I GRUB PA DE BZHIN 'DOD PAR BYA ZHES SO, ,DE LTAR NA
SHING RTA LA BSHAD PA DE RNAMS GANG ZAG LA SBYOR DGOS NA DE'I TSUL
JI LTA BU ZHE NA, DPE SHING RTA'I BTAGS DON RNAM PA BDUN DU

BTZAL NA MI RNYED PA BZHIN GANG ZAG KYANG BTAGS DON BTZAL NA RANG
GI GDAGS GZHI PHUNG PO DANG GCIG THA DAD SOGS BDUN PO GANG
DU'ANG MI RNYED DO, ,DE YANG BDAG PHUNG GNYIS RANG BZHIN GCIG TU
MA GRUB STE,

DE LTA NA PHUNG PO BDAG YIN DGOS PA'I PHYIR GANG ZAG GCIG LA PHUNG
PO DU MA YOD PA BZHIN BDAG MANG POR 'GYUR BA DANG, BDAG GCIG YIN
PA BZHIN PHUNG PO YANG GCIG KHO NAR 'GYUR RO, ,ZHES STON PA NI,

GAL TE PHUNG PO BDAG NA DE PHYIR TE, MANG PAS BDAG DE DAG KYANG
MANG POR 'GYUR, ZHES SO, ,'DI NI SPYIR BDAG MANG PO 'DOD MI RIGS PAR
STON PA MIN GYI, BDAG PHUNG RANG BZHIN GYIS

GCIG TU 'DOD PA LA DBYER MED KYI GCIG TU PHUL NAS SKYON DE GNYIS KA
'BAB PAR STON PA'O, ,LEN PA PO BDAG DANG NYER LEN NAM BLANG BYA
PHUNG PO GNYIS GCIG TU RIGS PA MA YIN TE, DE GNYIS

GCIG NA BYA BA'I LAS DANG BYED PA PO YANG GCIG TU 'GYUR LA, DE LTAR NA
GCOD PA PO GANG ZAG DANG GCAD BYA SHING DANG BUM PA DANG RDZA
MKHAN SOGS THAMS CAD GCIG TU 'GYUR RO ZHES STON PA NI, LEN PO RANG

NYER LEN GCIG RIGS DNGOS MIN, DE LTA NA LAS BYED PO GCIG NYID 'GYUR,
ZHES SO, ,BDAG PHUNG GNYIS RANG BZHIN THA DAD PA YANG MI RIGS TE, DE
LTAR NA 'BREL MED DON GZHAN DU

@124A *, ,'GYUR BAS, BUM PA MA BZUNG BAR SNAM BU YAN GAR DU 'DZIN PA
BZHIN, PHUNG PO MA BZUNG BAR BDAG BZUNG DU YOD DGOS PA LAS MED
PA'I PHYIR CES STON PA NI, DE

PHYIR PHUNG PO LAS GZHAN BDAG MED DE, PHUNG PO MA GTOGS DE 'DZIN
MA GRUB PHYIR, CES SO, ,PHUNG PO BDAG DANG BDAG PHUNG PO LE RANG
BZHIN GYIS BRTEN PA'I PHYOGS GNYIS KYANG MI 'THAD DE,

RANG BZHIN GYIS GZHAN DE THA DAD DU MA GRUB PA'I PHYIR, CES STON PA
NI, PHUNG POR BDAG YOD MA YIN BDAG LA YANG, PHUNG PO DE RNAMS YOD
MIN GANG PHYIR 'DI, GZHAN NYID YOD NA RTOGS

PA 'DIR 'GYUR NA, GZHAN NYID DE MED DE PHYIR 'DI RTOGS PA'O, ,ZHES SO,
,LHA BYIN GNAG STE BA LANG DANG LDAN PA'AM, LTA BYIN GZUGS PHUNG
DANG LDAN PA LTAR, BDAG PHUNG PO DANG RANG

BZHIN GYIS LDAN PA'I PHYOGS KYANG MI 'THAD DE, RANG BZHIN THA DAD
DANG GCIG GNYIS KA MA GRUB PA'I PHYIR CES STON PA NI, BDAG NI GZUGS
LDAN MI 'DOD GANG PHYIR BDAG ,YOD MIN DE PHYIR LDAN

DON SBYOR BA MED, GZHAN NA GNAG LDAN GZHAN MIN GZUGS LDAN NA,
BDAG NI GZUGS LAS DE NYID GZHAN NYID MED, CES SO, ,PHUNG PO 'DUS PA
TZAM BDAG MA YIN TE, DE BDAG GIS

GDAGS GZHIR GSUNGS PA'I PHYIR CES STON PA NI, MDO LAS PHUNG PO RTEN
NAS YIN GSUNGS PA, DE PHYIR PHUNG PO 'DUS TZAM BDAG MA YIN, ZHES SO,
,PHUNG PO TSOGS PA'I DBYIBS KYANG

BDAG MA YIN TE, DBYIBS NI GZUGS CAN KHO NA LO YOD PAS SEMS SOGS LA
DE BZHAG TU MED PAR 'GYUR BA'I PHYIR, CES STON PA NI, DBYIBS ZHEN DE
GZUGS CAN LA YOD PHYIR, KHYOD LA DE

@124B DAG NYID BDAG CES 'GYUR GYI, SEMS SOGS TSOGS NI BDAG NYID 'GYUR
MIN TE, GANG PHYIR DE DAG LA DBYIBS YOD MA YIN, ZHES SO, ,SHING RTA MA
DPYAD PAR BTAG YOD TZAM DU 'JOG PAR

BDAG KYANG MA DPYAD PAR PHUNG KHAMS SKYE MCHED SOGS NYER LEN LA
BLTOS NAS NYE BAR LEN PA PO DANG, NYER LEN LAS LA BLTOS NAS BYED PA
PO 'ANG YIN NO ZHES STON PA NI, DE BZHIN 'JIG RTEN GRA

PAS PHUNG PO DANG, KHAMS DANG DE BZHIN SKYE MCHED DRUG BRTEN NAS,
BDAG KYANG NYE BAR LEN PA NYID DU 'DOD, NYER LEN LAS YIN 'DI NI BYED
PO'ANG YIN, ZHES SO, ,BDAG RANG BZHIN

MED PAS BDAG GI BA YANG RANG BZHIN GYIS MED DO, ,ZHES STON PA NI, JI
LTAR BYED PO MED CAN LAS MED PA, DE PHYIR BDAG GI BDAG MED PAR YOD
MIN ZHES SO, ,BDAG DANG SHING RTA'I DPYAD PAD ?

PO GZHAN LA BSGRE TSUL NI, BUM PA SNAM BU RE LDE DMAG DANG NAGS
TSAL PHRED BA LJON SHING DANG, ZHES PA NAS, DE LAS GZHAN DU GYUR BAR
'JIG RTEN GRAGS PA'I SGO NAS YOD PA YIN, ZHES PA

BAR GYIS STON NO, ,DE NI RNAM BDUN GYI RIGS PAS GANG ZAG GI BDAG MED
GTAN LA PHAB TSUL MDO TZAM MO, ,DE LTAR ZLA BAS DBU MA 'JUG PAR BDAG
MED GNYIS GTAN LA PHAB PA DE YANG, BDAG

BCOS LAS DPYAD RTZOD LA CHAGS PA'I PHYIR, MA MDZAD RNAM GROL PHYIR
NA DE NYID BSTAN, ZHES GSUNGS PA LTAR GO BAR BYA'O, ,GSUM PA DE'I RJES
SU 'BRANG NAS RANG NYID KYIS LTA BA BTZAL TE BA

TSUL LA GSUM, GANG 'GOG PA'I DGAG BYA NGOS BZUNG BA DANG, GANG GI
STENG DU 'GOG PA'I GZHI NGOS BZUNG BA DANG, DE'I STENG DU BKAG PA'I
BDAG MED BSGOM TSUL LO, ,DANG PO 

@125A *, ,SPYIR DGAG BYA LA LAM GYI DGAG BYA DANG, RIGS PA'I DGAG BYA
GNYIS SO, ,DANG PO NI, DBU MTHA' LAS, NYON MONGS PA YI SGRIB PA DANG,
SHES BYA'I SGRIB

PA GNYIS SU BSTAN, DER NI SGRIB PA THAMS CAD DE, DE ZAD NAS NI GROL
BAR 'DOD, CES GSUNGS BLTAR NYON MONGS PA DANG SHES BYA'I SGRIB PA
GNYIS SO, ,DE LA NYON MONGS PA'I

SGRIB PA NI STONG NYID BDUN BCU PA LAS, RGYU DANG RKYEN LAS SKYE
DNGOS RNAMS, YANG DAG PAR NI RTOG BA GANG, DE NI STON PAS MA RIGS
GSUNGS, DE LAS YAN LAG BCU GNYIS 'BYUNG,

YANG DAG MTHONG PHYIR DNGOS STONG PAR, LEGS SHES MA RIGS MI 'BYUNG
PA, DE NI MA RIGS 'GAG PA YIN, DE PHYIR YAN LAG BCU GNYIS 'GAG ,CES
DANG, RIN CHEN PHRENG BA LAS

JI SRID PHUNG POR 'DZIN YOD PA, DE SRID DE LA NGAR 'DZIN YOD, CES DANG,
BZHI BRGYA PA LAS, LUS LA LUS DBANG JI BZHIN DU, GTI MUG KUN LA GNAS
GYUR TE, DE PHYIR NYON

MONGS THAMS CAD KYANG, GTI MUG BCOM PAS BCOM PAR 'GYUR, ZHES
DANG, 'JUG PA LAS, NYON MONGS SKYON RNAMS MA LUS 'JIGS TSOGS LA, LTA
LAS BYUNG BAR BLO YIS

MTHONG 'GYUR CING, BDAG NI 'DI YI YUL DU RTOGS BYAS NAS, RNAL 'BYOR
PA YIS BDAG NI 'GOG PAR BYED, CES DANG, 'JUG 'GREL LAS, DE LTAR NA SRID
PA'I YAN LAG GIS

YONGS SU BSDUS PA'I NYON MONGS PA CAN GYI MA RIGS PA'I DBANG GIS,
ZHES CHOS DANG GANG ZAG LA RANG GI MTSAN NYID KYIS GRUB PAR 'DZIN
PA'I MA RIG PA LHAN SKYES GNYIS NI 'KHOR BA'I RTZA BA DANG NYON MONGS

@125B CAN GYIS MA RIG PAR GSUNGS PAS DE GNYIS DANG RTZA NYON NYE
NYON RNAMS DANG, DE DAG GI BAG CHAGS LE GNYIS YOD PA'I BDEN 'DZIN
DANG CHAGS SOGS NYON MONGS PA RANG RANG GI RIGS 'DRA PHYI MA
BSKYED

PA'I NGO BOR GYUR PA'I SA BON SOGS DE YIN NO, ,SHES SGRIB NI, 'JUG 'GREL
LAS, DE LA MA RIG PA'I BAG CHAGS NI SHES BYA YONGS SU GCOD PA'I BSHEGS
SU GYUR PA YIN LA, 'DOD

CHAGS LA SOGS PA'I BAG CHAGS YOD PA NI LUS DANG NGAG DAG GI 'JUG PA
DE LTA BU'I RGYU YANG YIN TE, MA RIG PA DANG 'DOD CHAGS LA SOGS PA'I
BAG CHAGS DE YANG RNAM PA THAMS CAD MKHYEN PA DANG

SANGS RGYAS KHO NAL LDOG PAR 'GYUR GYI GZHAN DAG LA NI MA YIN NO,
,ZHES GSUNGS PAS NYON MONGS BA DE DAG GI BAG CHAGS 'JUG SHES LA YUL
RANG NGOS NAS GRUB PA LTA BUR SNANG BA'I BDEN SNANG TZAM

ZHIG SKYED PA'I NUS PA'I NGO BOR GYUR PA SA BON DANG, BAG CHAGS DE
LA BRTEN NAS 'JUG SHES LA YUL RANG NGOS NAS GRUB PA LTA BUR SNANG
BA'I GNYIS SNANG 'KHRUL PA'I CHA MNGON GYUR RNAMS SO, ,RIGS

BA'I DGAG BYA NI, PHYIN CI LOG GI 'DZIN PA'ANG DGAG BYAR GSUNGS MOD
KYANG, GTZO BO NI CHOS RNAMS KYI NGO BO YUL CAN THA SNYAD KYI RTOG
PA GZHAN LA RAG MA LAS PA STE RTOG PA DE'I DBANG GIS

BZHAG PA MA YIN PA'I RANG BZHIN NAM RANG GI NGO BOS GRUB PA DE NYID
YIN CING, DE LA DGAG BYA'I BDAG CES KYANG BYA STE, BZHI BRGYA PA'I 'GREL
PA LAS, DE LA BDAG CES BYA BA NI GANG ZHIG DNGOS

PO RNAMS KYI GZHAN LA RAG MA LAS PA'I NGO BO RANG BZHIN TE, DE MED
PA NI BDAG MED PA'O, ,DE NI CHOS DANG GANG ZAG GI DBYIBS GNYIS SU
RTOGS TE, CHOS KYI BDAG MED PA DANG GANG ZAG

@126A *, ,GI BDAG MED PA ZHES BYA'O, ,ZHES GSUNGS PAS SO, ,GNYIS PA GANG
GI STENG DU 'GOG PA'I GZHI NI, GANG ZAG DANG DE'I RGYUD KYI MIG SNA
SOGS THA SNYAD DU YOD PA

THAMS CAD YIN LA, DE YANG GANG ZAG NI MDO LAS, ,JI LTAR YAN LAG TSOGS
RNAMS LA, ,BRTEN NAS SHING RTAR 'JOG PA LTAR, ,DE BZHIN PHUNG PO
RNAMS BRTEN NAS, ,KUN RDZOB SEMS

CAN ZHES BYA'O, ,ZHES PHUNG PO RNAMS LA BRTEN NAS BTAGS PA TZAM GYI
YOD PAR GSUNGS SO, ,DE LA PHUNG PO LA BRTEN NAS 'DOGS PA PO NI RTOG
PA YIN LA, PHUNG PO LA BRTEN NAS 'DOGS

TSUL YANG BLO LHAN SKYES RANG DGA' BA 'DI LA ? NGA'O SNYAM PA'I BLO
SKYE BA NI, SNGON DU RANG GI PHUNG BO'I TSOGS PA 'AM, PHUNG PO'I CHA
SHAS GANG RUNG GCIG BLO YUL DU SHAR BA LA BRTEN NAS NGA'O SNYAM

DU 'DZIN PAR 'GYUR GYI, RANG GI PHUNG PO'I TSOGS PA'AM, PHUNG PO'I CHA
SHAS GANG YANG BLO LA MA SHAR BAR NGA'O SNYAM PA'I BLO SKYE MI SRID
DO, ,LTO BA LDIR BA DANG MCHU' PHYANG BA SOGS BLO YUL

DU LAM GYIS SHAR BA NA BRDAL SBYANG BA'I SKYES BU RNAMS LA BUM PA'O
SNYAM PA'I BLO DANG GIS SKYE LA LTO BA DANG MCHU SOGS GANG YANG
BLO LAM SHAR BAR BUM PA'O SNYAM PA'I BLO DANG GIS SKYE THABS MED PA

BZHIN NO, ,RTOG PAS DE LTAR 'DZIN PA'ANG RANG GI PHUNG PO BLO LA
SHAR TZAM NAS NGA'O SNYAM DU 'DZIN PA MA GTOGS RGYU MTSAN GZHAN
GANG LA'ANG BRTEN NAS SKYE MI DGOS PA DANG, NGA DANG PHUNG PO

DNGOS STENG NAS, NGO BO GCIG TU GRUB PA DANG NGO BO THA DAD DU
GRUB PA GANG GI 'ANG 'DZIN TSUL MI 'DUG PA NI KHA NANG DU PHYOGS NAS
BLTAS BSAGS LA BAR SHES PAR GSUNGS SO, ,DE BZHIN DU

@126B RGYUD KYIS BSDUS PA'I MIG SNA SOGS DANG GZUGS NAS RNAM
MKHYEN GYI BAR GYI CHOS THAMS CAD KYANG RTOG PA'I DBANG GIS BZHAG
PA YIN LA, SA LAM DANG 'BRAS BU'I SKABS KYI THA SNYAD 'JIG RTEN LA

MA GRAGS PA DAG KYANG DANG POR 'JIG RTEN THA MAL PA'I RTOG PAS BRDA
SBYAR BA MA YIN KYANG, SANGS RGYAS KYIS 'JIG RTEN 'KHRUL PA'I GNYIS
SNANG DANG BCAS PA'I RTOG PAS BRDA 'JI LTAR SBYOR BA

DANG CHOS MTSUNGS PAR 'JIG RTEN GZHUGS PA'I TSUL DU BRDA' MDZAD NAS,
DE'I RJES SU RJES 'JUG GI GDUL BYA RNAMS KYIS SA LAM SOGS KYI MING TZAM
GYI RJES SU 'BRANG BA'I RTOG PAS MA DPYAD

PAR BLANG DOR GYI THA SNYAD LA 'JUG PA YIN ZHING, MING BTAGS PA'I DON
BTZAL NA MI RNYED PAS LAM SOGS LA'ANG MTSUNGS BAS MING TZAM GYIS
MA BZHAG PA'I SKYON MED LA, SA LAM SOGS

BRDA' SBYOR BA PO SANGS RGYAS KYI THUGS RGYUD LA RTOG PA MED KYANG,
SANGS RGYAS KYIS SA LAM SOGS KYI BRDA' MDZAD PA DE GDUL BYA'I RTOG
NGO LA BLTOS PA'I DBANG GIS MDZAD PA YIN PAS,

RTOG PA'I DBANG GIS MA BZHAG PA'I NYES PA YANG MED DO, ,CHOS GANG
LA'ANG BUM PA ZHES SOGS KYI MED TZAM ZHIG BLOS SBYAR BA'I RJES SU
'BRANG NAS MA DPYAD PAR 'JUG PA MA GTOGS,

DPYAD NA MING DE GANG LA 'JUG PA'I GZHI CI'ANG MI RNYED PAS, DE'I PHYIR
CHOS THAMS CAD MING TZAM ZHES BYA'O, ,DES NA THAL 'GYUR PAS KUN
RDZOB RNAM PAR 'JOG PA 'JIG RTEN DANG BSTUN ?

NAS 'JOG GO ZHES BYA BA'I DON YANG, SO SKYE DANG 'PHAGS PA SLOB PA
THAMS CAD LA YOD PA'I 'JIG RTEN GYIS BLO LHAN SKYE SA MING TZAM GYI
RJES SU 'BRANG NAS MA DPYAD PAR BLANG DOR LA 'JUG

@127A *, ,PA 'DI BZHIN DU, DBU MA THAL 'GYUR BA YANG MING TZAM GYI RJES
SU 'BRANG NAS MA DPYAD PAR KUN RDZOB RNAM PAR 'JOG PA LA BYA'I, GRUB
MTHA' LA BLO KHA MA PHYOGS

BA'I 'JIG RTEN BLUN PO DAG YOD PAR SMRA NA DED KYANG YOD PAR SMRA
LA, DES MED PAR SMRA NA DED KYANG MED PAR SMRA'O ZHES BYA BA 'JIG
RTEN DANG SGO BSTUN NAS 'JOG PA'I DON DU BZUNG NA CHES RNAM PAR

'KHYAMS PAR 'GYUR RO, ,DE LTAR NA DPYAD PAR GANG ZAG DANG CHOS 'JOG
LUGS 'DI NI THAL 'GYUR PA'I KHYAD CHOS BLA NA MED PA YIN CING, 'DI LEGS
PAR NGES PA NI BDAG MED RTOGS

PA'I THABS MCHOG TU GSUNGS PAS 'DI LA NGES PA RNYED PA GAL CHE'O,
,GSUM PA NI, DBU MA'I BSTAN BCOS PHAL CHER LAS DANG POR CHOS KYI
BDAG MED GTAN LA PHAB MOD, GZHI

GANG ZAG DANG CHOS KYI STENG DU DES RGYU'I BDAG MED DE LA PHRA
RAGS MED KYANG, KHYAD GZHI'I GNANG KYIS GANG ZAG GI STENG DU NGES
SLA BAR GSUNGS PAS, THOG MAR GANG ZAG GI BDAG MED GTAN LA

BAB NAS BSGOM TSUL BSHAD PAR BYA'O, ,'DI LA GSUM, BDAG MED RIGS PAS
GTAN LA DBAB PA, DE MNYAM BZHAG TU NAM MKHA' LTA BU'I SKYONG TSUL,
RJES THOB TU SGYU MA LTA

BU'I SKYONG TSUL LO, ,DANG PO NI, STONG NYID LA MOS PA DANG LDAN
ZHING MTHA' GNYIS SU MI 'DZIN PAR RANG BZHIN MED PA'I DAM BCA'I DON
'DZIN STENG GI YUL DU BYAS PA'I YID DPYOD TZAM GOMS PAR BYED PA NI

STONG NYID LA BAG CHAGS TZAM 'JOG PA'I DGOS PA DANG BCAS NA'ANG, LTA
BA'I NGES SHES SKYONG NA NGES SHES RIGS PA LTAR SNANG LA BRTEN NAS
SKYE BA MI 'THAD PAS DPYOD TSUL YANG DAG TU SONG BZHIG

@127B DGOS SO, ,DE LA SPYIR DBU MA'I BSTAN BCOS LAS, NGO BO LA DPYOD
PA GCIG TU BRAL, RGYU LA DPYOD PA RDO RJE GZEGS MA, 'BRAS BU LA DPYOD
PA YOD MED SKYE 'GOG ,RGYU 'BRAS GNYIS KA LA

DPYOD PA MU BZHI SKYE 'GOG ,CHA THAMS CAD LA DPYOD PA RTEN 'BREL GYI
RIGS PA SOGS DU MA GSUNGS PA LAS, LAS DANG PO PAS GO SLA BA'I DBANG
DU MDZAD NAS BDAG NYID CHEN PO YAB SRAS KYIS

GCIG TU BRAL GYI RIGS PA'I SGO NAS 'KHRID PAR MDZAD PAS 'DIR DE'I SGO
NAS GTAN LA DBAB PAR BYA'O, ,'DI LA LHAG MTHONG CHUNG BAR GNAD BZHI
GSUNGS PA'I, DANG PO NI, DGAG BYA NGOS

ZIN PA'I GNAD DE, DE NGOS MA ZIN PAR 'GOG PA NI, 'BEN MA MTHONG BAR
MDA' 'PHEN PA LTAR 'BREL MED DU 'GYUR BAS, SPYOD 'JUG LAS, BTAGS PA'I
DNGOS LA MA REG PAR, DE YI

DNGOS MED 'DZIN MA YIN, ZHES GSUNGS SO, ,DE NGOS 'DZIN TSUL NI SPYIR
RIGS PA YANG DAG GI DGAG BYA GANG YIN SNGAR BSHAD ZIN MOD KYANG
KHA PHYIR BLTAS KYI DPYAD PA GNANG DU MI 'GRO BAS RANG RGYUD

KYI DGAG BYA 'DZIN PA'I RTOG PAS JI LTAR BZUNG BA SHES DGOS SHING, DE
YANG SKABS KYI GTZO BO NI NGAR 'DZIN PA'I 'JIG LTA LHAN SKYES KYI 'DZIN
STANG GI RNAM PA'I YUL YIN LA, DE LA NGAR 'DZIN PA'I BLO

TZAM LA, DA RANG BZHIN GYIS GRUB PAS KHYAD PAR DU BYAS NAS 'DZIN PA,
RANG BZHIN MED PAS KHYAD PAR DU BYAS NAS 'DZIN PA, DE GNYIS GANG GIS
KYANG KHYAD PAR DU MA BYAS PAR 'DZIN PA DU MA YOD

PA LAS 'DIR NI, 'JUG 'GREL LAS, DE LA 'JIG TSOGS LA LTA BA NI NGA DANG NGA
YI SNYAM PA DE LTA BU'I RNAM PAR ZHUGS PA SHES RAB NYON MONGS CAN
NO, ,ZHES GSUNGS PA LTAR DMIGS PA RANG RGYUD

@128A *, ,KYI NGA'O SNYAM PA'I 'DZIN PA SKYE BA'I GZHIR GYUR PA'I GANG
ZAG TZAM LA DMIGS NAS, RNAM PA RANG GI MTSAN NYID KYIS GRUB PA'I
NGA'O SNYAM DU 'DZIN PA'I 'JIG LTA LHAN SKYES DES JI LTAR

BZUNG BA SHES DGOS SO, ,DE LTA BU'I 'JIG LTA LHAN SKYES DE RE 'GA'
MNGON DU 'GYUR, RE 'GA' BAG LA ZHA BA'I TSUL GYIS RANG RGYUD LA YOD
BZHIN PA YIN KYANG, RTOG DPYOD MA BYAS PAR DES

JI LTAR BZUNG NGOS MI ZIN PAS, DPER NA GAB TSANG NGOS 'DZIN PA NA
SMAN DANG KHA ZAS MA 'PHRONG PA BTANG NAS BSLAD STE NGOS 'DZIN PA
BZHIN, DGA' SDUG GI RTOG PA SHUGS DRAG SNGAR BYUNG ZIN ZHIG

GSAL BTAB NAS NGAR 'DZIN DE NAM MNGON DU GYUR PA NA DE KA'I TSE
BLO'I ZUR ZHIG GIS NGAR 'DZIN DES JI LTAR BZUNG BA RTAGS DGOS SO, ,DE'I
TSE PHUNG PO'I TSOGS TZAM MA MA LUS SEMS DBYER MED

'DRA BA ZHIG GI STENG NAS NGA DE PHAR MING BRDAS BZHAG PA LAM BLTOS
PAR DA KHO RANG GI NGOS NAS TSUGS THUB DU GDONG MA NAS GRUB PA'I
SNANG BA 'TSAR LA, SNANG BA DE LTAR GRUB PA NI SKABS 'DI'I DGAG BYA

YIN NO, ,DE LTA BU'I SNANG BA 'CHAR BA DPER NA, MUN KHUNG DU LAG PA
BRKYANG PAS KA BA LA THOGS PA NA, GZHI DER SNGAR NAS KA BA KHO RANG
GI NGOS NAS TSUGS THUB TU 'KHRANG THANG DE GRUB GRUB PA CIG LA

THUG PA'I SNANG BA 'BYUNG BA LTA BU'O, ,DE LTA BU'I DGAG BYA'I SPYI LEGS
PAR SHAR NAS DGAG BYA NGOS ZIN PA NA 'OG NAS 'BYUNG BA'I RIGS PA
RNAMS KYIS DPYAD PAS DGAG BYA DE MED PA'I BDAG MED KYI LTA

BRNYED PAR 'GYUR GYIS, DE NGOS MA ZIN PAR DPYAD PA CI TZAM BYAS
KYANG RKUN MAN GAS LA SONG BA'I RJES SPANG LA RTZAD GCOD PA 'DRA BA
ZHIG LAS MI 'ONG BAR GSUNGS SHING, DE NGOS ZIN PA'ANG SHIN TU

@128B DKA' BAR SNANG BAS 'DI LA 'BAD DGOS SO, ,GNYIS PA NI, KHYAB PA DES
PA'I GNAD DE, DE YANG RANG BZHIN GYI GRUB NA GRUB TSUL 'DI DANG 'DI
GANG RUNG ZHIG TU GRUB DGOS ZHES KHA TSON CHOD PA ZHIG GIS

BRTAGS PA BYAS NAS, GRUB TSUL DE DAG GANG DU'ANG MA RNYED NA RANG
BZHIN GYIS MED PA'I NGES PA SKYE BAR NGES KYI, RANG BZHIN GYIS GRUB
KYANG GRUB TSUL DE DAG TU YOD MI DGOS PA LA GRUB TSUL DE DAG

TU MED PAS RANG BZHIN GYIS MED PAR NGES SHES 'DREN MI NUS LA, PHUNG
PO'I STENG DU GRUB NA PHUNG PO DANG GCIG THA DAD GANG RUNG DU
GRUB PAS KHYAB KYANG, DE LTAR MA NGES NA 'OG NAS 'BYUNG BA'I RIGS

PAS PHUNG PO DANG GCIG THA DAD GANG DU 'ANG MA GRUB PAR NGES
KYANG DA DUNG PHUNG PO'I STING DU MA GRUB PAR DES MI NUS PAS, DBU
MA RGYAN LAS, GCIG DANG DU MA MA GTOGS PAR, RNAM PA GZHAN DANG

LDAN PA YI, DNGOS PO MI BZUNG 'DI GNYIS NI, PHAN TSUN SPANGS TE GNAS
PHYIR RO, ,ZHES GSUNGS PA LTAR, SPYIR YOD NA GCIG THA DAD GANG RUNG
DU YOD DGOS PA DANG, CHOS GANG LA

YANG GCIG DANG DU MA GANG YIN BRTAGS NAS, BLO LA 'CHAR BA'I TSE 'ANG
YANG NA GCIG GI RNAM PA 'CHAR, YANG NA DU MA'I RNAM PA 'CHAR BA MA
GTOGS PHUNG GSUM MED PA DANG, PHUNG PO'I STENG DU

GRUB NA PHUNG PO DANG GCIG THA DAD GANG RUNG DU GRUB DGOS PA
RNAMS NGES PAR BYAS TE, SNGAR NGOS BZUNG BA'I DGAG BYA'I BDAG DE
PHUNG PO'I STENG DU GRUB NA PHUNG PO DANG GCIG THA DAD GANG RUNG
DU GRUB DGOS PA'I

NGES PA MYONG THOG NAS DRANGS PAR BYA'O, ,GSUM PA NI PHYOGS CHOS
KYI TSUL LA RTAGS MGO GNYIS YOD PA'I ZUR GCIG NGES PA STE, DE YANG DE
LTA BU'I NGA DE PHUNG PO'I SENG DU GRUB NA PHUNG PO DANG GCIG

@129A *, ,THA DAD GANG RUNG DU GRUB DGOS PAR 'DUG PA LAS PHUNG PO
DANG GCIG TU AE GRUB SNYAM NA, GCIG TU GRUB NA DE 'DRA BA'I NGA DE
RANG BZHIN GYIS GRUB PA'I PHUNG PO DANG DBYE BA GTAN MED KYI

GCIG TU 'GYUR DGOS LA, DE LTA NA BDAG KHAS BLANGS PA DON MED DU
THAL BA DANG, BDAG MANG POR THAL BA DANG, BDAG SKYE 'JIG CAN DU
THAL BA'I GNOD BYED GSUM YOD PA'I DANG PO NI, BDAG

KHAS BLANGS PA DON MED DU THAL, BDAG KHAS BLANGS PA NI PHUNG PO
'DOR LEN BYED PA PO SGRUB PA'I DON DU YIN LA, BDAG PHUNG PO DANG
DBYE BA GTAN MED KYI GCIG YIN NA NYE BAR LEN PA PHUNG PO LAS MA
GTOGS

PA'I NYE BAR LEN PA PO BDAG MED PAR 'GYUR BA'I PHYIR, CHA MED GCIG LA
THA DAD PA GNYIS BZHAG TU MED PA'I PHYIR, RTZA SHES LAS, NYE BAR LEN
PA MA GTOGS PA'I, BDAG YOD MA YIN

BYAS PA'I TSE, NYE BAR LEN NYID BDAG YIN NA, KHYOD KYI BDAG NI MED PA
YIN, ZHES SO, ,GNYIS PA NI, SNGAR BSHAD PA LTAR RO, ,GSUM PA NI, PHUNG
PO SKYE 'JIG BYED PA BZHIN BDAG

KYANG SKYE 'JIG BYED PAR THAL, DE GNYIS GCIG YIN PA'I PHYIR, RTZA SHES
LAS, GAL TE PHUNG PO BDAG YIN NA, SKYE DANG 'JIG PA CAN DU 'GYUR, ZHES
SO, ,DE LA MI 'DOD PA CI YOD SNYAM NA

SPYIR LAS 'BRAS KYI RTEN DU GYUR PA'I BDAG THA SNYAD DU SKYE 'JIG BYED
MOD KYANG, DE LTA BU'I BDAG DE SKYE 'JIG BYED NA RANG GI NGO BOS GRUB
PA'I SKYE 'JIG BYED DGOS LA, DE LTAR NA SKYON GSUM 'JUG STE, DANG

PO SKYE BA DRAN PA MI 'THAD PA NI, NGA DE'I TSE DE'I DUS NA 'DI 'DRA ZHIG
TU GYUR TO, ,ZHES SKYE BA DRAN PA MI 'THAD PAR THAL, SKYE BA DRAN PA
LA SNGA PHYI'I BDAG GNYIS RGYUD GCIG PA ZHIG DGOS NA, SKYE BA

@129B SNGA PHYI'I BDAG GNYIS RANG BZHIN GYIS GRUB PA'I SO SO BA GZHAN
LA RAG MA LAS PA'I RANG DBANG CAN GYI TSUGS THUB TU GRUB PA'I PHYIR
TE, 'JUG PA LAS, GANG DAG RANG MTSAN NYID KYIS SO SO BA, DE

DAG RGYUD GCIG GTOGS PAR RIGS MA YIN, ZHES SO, ,GNYIS PA LAS BYAS PA
CHUD ZOS PA NI, SNGAR LAS BSAGS PA'I 'BRAS BU MYONG BA MED PAR THAL,
LAS SOGS PA PO'I BDAG

'BRAS BU MA MYONG GONG DU ZHIG CING DE DANG RGYUD GCIG PA'I BDAG
GZHAN YANG MED PA'I PHYIR TE, DE RANG BZHIN GYI ZHIG PA'I PHYIR RO,
,GSUM PA LAS MA BYAS PA DANG PHRAD PA NI, GAL TE SNGA MA'I BDAG

ZHIG KYANG BDAG PHYI MA ZHIG GIS LAS DE'I 'BRAS BU LA LONGS SPYOD DO
SNYAM NA, LAS MA BYAS PA DANG 'PHRAD PAR THAL, RANG BZHIN GYIS GRUB
PA'I GANG ZAG GZHAN GIS BSAGS PA'I LAS KYI

'BRAS BU, RANG BZHIN GYIS GRUB PA'I GANG ZAG GZHAN GYIS MYONG BA'I
PHYIR, 'JUG PA LAS, MYA NGAN 'DAS SNGON SKAD CIG DAG LA NI, SKYE 'JIG
BYED PO MED PAS DE 'BRAS MED, GZHAN

GYIS BSAGS LA GZHAN GYIS ZA BAR 'GYUR, ZHES DANG, RTZA SHES LAS, GAL
TE 'DI NI GZHAN 'GYUR NA, DE MED PAR YANG 'BYUNG BAR 'GYUR, DE BZHIN
DER NI GNAS 'GYUR ZHING, DER

MA SHI BAR SKYE BAR 'GYUR, CHAD DANG LAS RNAMS CHUD ZA DANG, GZHAN
GYIS BYAS PA'I LAS RNAMS NI, GZHAN GYIS SO SOR MYONG BA DANG, DE LA
SOGS PAR THAL BAR 'GYUR, ZHES SO, ,

LAS BYA BYED GCIG TU 'GYUR BA YANG SNGAR BSHAD PA LTAR TE, RTZA SHES
LAS, BUNG SHING GANG DE ME YIN NA, BYED PA PO DANG LAS GCIG 'GYUR, ME
DANG SHING GI BDAG DANG NI, NYE BAR BLANG

@130A *, ,BA'I RIM PA KUN, BUM SNAM SOGS DANG LHAN CIG TU, MA LUS PAR
NI RNAM PAR BSHAD, CES SO, ,DE LTAR DPYAD NAS PHUNG PO DANG GCIG TU
MA GRUB PAR NGES PA'I

DES SHES MYONG THOG NAS DRANGS PAR BYA'O, ,BZHI PA NI, RTAGS ZUR GCIG
SHOS NGES PA STE, DE LTAR BRTAGS PAS GCIG TU MA GRUB PAR NGES NAS
PHUNG PO DANG THA DAD DU AE GRUB SNYAM NA, THA DAD DU

GRUB NA RANG BZHIN GYIS THA DAD DU GRUB DGOS LA, DE LTAR NA DE 'DRA
BA'I BDAG DE PHUNG PO 'DUS BYAS SU MTSON PAR BYED PA'I MTSAN NYID
SKYE 'JIG GNAS GSUM DANG MI LDAN PAR THAL, DE GNYIS PHAN

TSUN BLTOS PA GTAN MED KYI THA DAD DU GRUB CING DE LTAR NA RTA BA
LANG LAS DON GZHAN DU GRUB PAS BA LANG GI MTSAN NYID DANG MI LDAN
PA BZHIN YIN PA'I PHYIR, RTZA SHES LAS, GAL TE PHUNG PO RNAMS LAS

GZHAN, PHUNG PO'I MTSAN NYID MED PAR 'GYUR, ZHES SO, ,DE PHUNG PO
DANG THA DAD DU MA GRUB PAR THAL, THA DAD DU GRUB NA PHUNG PO
LNGA NANG PHAN TSUN SO SOR NGOS 'DZIN RGYU YOD PA LTANG DE 'DRA'I
NGA DE

PHUNG PO LNGA BSAL RJES SU 'DI NI DA'O ZHES NGOS 'DZIN RGYU YOD DGOS
PA LA JI LTAR DBYAD KYANG MI RNYED PA'I PHYIR TE, RTZA SHES LAS, BDAG
NI NYE BAR LEN PA LAS, GZHAN DU 'THAD PA NYI DAM

YIN, GAL TE GZHAN NA LEN MED PAR, GZUNG YOD RIGS NA GZUNG DU MED,
CES SO, ,DE LTAR BRTAGS NAS PHUNG PO DANG THA DAD DU MA GRUB PAR
NGES PA'I NGES SHES MYONG THOG NAS DRANGS PAR

BYA'O, ,DE LTA BU'I RIM PA LAS SO SO NAS NGES PA RNAM DAG 'DRONGS PA
NA SNGAR NGOS BZUNG BA'I DGAG BYA'I PA'ANG BDAG DE PHUNG PO'I STENG
DU GRUB NA PHUNG PO DANG GCIG THA DAD GANG RUNG DU GRUB DGOS PA

@130B DE PHUNG PO DANG GCIG TU MA GRUB PA DANG, THA DAD DU MA
GRUB PAR NGES PA'I RGYU MTSAN GSUM LA BRTEN NAS, DE LTA BU'I DA DE
GTAN NAS MI 'DUG SNYAM NGU LTANG GIS NGES PA'I NGES SHES SKYES PA NA
BDAG

MED KYI LTA BA DANG POR RNYED PA YIN NO, ,GNYIS PA MNYAM BZHAG TU
NAM MKHA' LTA BU'I SKYONG TSUL NI, LEGS BSHAD SNYING PO LAS, 'DI YANG
PHUNG PO LA BRTEN NAS BTAGS PA NYID KYIS BDUN

PO DER GANG ZAG MA RNYED PA DE GANG ZAG GIS BDAG MED KYI DON YIN
PAS ZHES GSUNGS PA LTAR, BSHAD MA THAG PA'I RIGS PA DE RNAMS KYIS
SNGAR NGOS BZUNG BA'I DGAG BYA'I NGA DE PHUNG PO DANG GCIG THA
DAD

GANG DU'ANG MA RNYED PAS GTAN NAS MA RNYED PA DE GANG ZAG GIS
BDAG MED KYI DON YIN PAS, ,DE LTAR MA RNYED PA 'AM, MED PAR NGES PA'I
NGES PA THOG MAR SKYES PA DE GANG ZAG GI BDAG MED RTOGS

PA'I RIGS SHES RJES DPAG TSAD MA YIN LA, DE NAM SKYES PA NA BLO GZHAN
GYIS BAR MCHOD PAR BLO DE'I 'DZIN STANGS SHUGS ZHAN DU MA SONG BA'I
NGANG LA CI TZAM NUS KYI BAR MNYAM PAR BZHAG GO ,'DZIN

STANGS SHUGS ZHAN PA DANG MI GSAL BAR 'GRO BAR RTZOM PA NA SHES
BZHIN GYIS DE MA THAG RIG PAR BYAS TE MNYAM BZHAG LAS LANGS TE, SLAR
YANG LHAN SKYES KYI SNANG TSUL BRTAGS PA NAS NGAS SHES

BSKYED PA'I BAR SNGAR BZHIN BYAS LA, LHAN SKYES LA SNANG BA LTAR GYI
NGA MI 'DUG SNYAM DU NGES PA LHANG GIS SKYES PA NA SNGAR BZHIN
MNYAM PAR BZHAG GO ,DE LTAR YANG YANG BSKYAR GYIN STONG NYID LA
DMIGS

PA'I GNAS CHA BTZAL LA GNAS CHA CUNG ZAD RNYED PA NA BSGOM BZHIN
PA'I DANG NAS DPYOD PA'I DPYAD SGO MA LA 'JUG DGOS PAS DE'I TSUL NI,
DAR 'DZIN LHAN SKYES KYI JI LTAR BZUNG BRTAGS PA NAS RIMS

@131A *, ,BZHIN SDAR LTAR BSGOM STE DRAN SHES DANG LDAN PAR ,NYAM
PAR BZHAG PA'I TSE, 'DZIN STANGS KYI SHUGS CUNG ZAD ZHAN DU 'GRO BAR
DOGS TZAM NA, DES SHES KYI RGYUN RANG GI

'DZIN STANGS MA SHOR BA'I LHANG NGE BA DE LAG NAS BZHIN PA'I NGANG
NAS, SHES PA'I CHA SHAS PHRA MO ZHIG GIS SNGAR GYI GNAD BZHI DRAN
TZAM RE BYAS PAS NGES SHES KYI 'DZIN STANGS SHUGS DRAG TU 'GRO

ZHING DE'I NGANG LA 'JOG PA DANG, YANG 'DZIN STANGS SHUGS ZHAN DU
'GRO BAR DOGS PA NA SNGAR BZHIN BYA STE, DE NI DPER NA MTSO SHIN TU
DANGS BA RLUNG GIS GA-YO BA MED PAR KHRIG GE GNAS PA'I NANG NA

NYE'U CHUR 'KHYUG PA LTA BU'O, ,DE YANG GNAS CHA MA RNYED GONG DU
SNGAR BSHAD PA BZHIN BSGOM PA'I DUS SU MI DPYOD PAR GNAS CHA BTZAL
BA GTZO BOR BYA ZHING, GNAS CHA RNYED NAS DPYAD 'JOG

SPEL MAR BYA'O, ,DE LTA BU'I TSUL GYIS NAM MKHA' THOGS PA'I REG PA BCAD
TZAM DU GNAS PA DANG MTSUNGS PA'I, NGA RANG BZHIN GYIS GRUB PA
BKAG TZAM GYI MED DGAG KHO NA NGES YUL DU BYAS

NAS SGOM PA NI MNYAM BZHAG NAM MKHA' LTA BU'I SKYONG TSUL LO,
,GSUM PA RJES THOB TU SGYUR MA LTA BU'I SKYONG TSUL NI, MNYAM BZHAG
GI STOBS KYIS 'CHAR PA DANG CHED DU BCOS NAS 'CHAR 'JUG PA GNYIS LAS,
DANG PO NI, DPER NA SGYU MA'I RTA GLANG MIG GI SHES PAS MTHONG BA
DANG, SNANG BA LTAR GYI RTA GLANG MED PAR YID SHES KYIS NGES PA
GNYIS LA BRTEN NAS, RTA GLANG DU SNANG BA DE SGYU

MA'AM RDZUN PA'I SNANG BAR NGES PA SKYE BA BZHIN DU, GANG ZAG LA
SOGS PA YANG THA SNYAD PA'I SHES PA LA BSNYON MED DU SNANG BA DANG,
DE NYID RANG GI NGO BOS GRUB PA'I RANG BZHIN GYIS STONG PAR RIGS SHES
KYI

@131B NGES PA GNYIS TSOGS LA BRTEN NAS, GANG ZAG DE SGYU MA'AM
RDZUN PA'I SNANG BAR NGES PA SKYE BA YIN NO, ,DE'I GNAD KYIS MNYAM
BZHAG TU MTSAN 'DZIN GYI DMIGS GTAD RDUL TZAM YANG MED PA'I NAM

MKHA' LTA BU'I STONG NYID SGOM PA GNAD DU SONG NA, DE'I STOBS KYIS DE
LAS LANGS NAS YUL SNANG 'CHAR BA LA BLTAS PA NA RJES THOB TU SGYU MA
LTA BU'I STONG PA 'CHAR BA'O, ,GNYIS PA NI, MNYAM

BZHAG TU SDAR LTAR BSGOMS NAS DE LAS LANGS PA'I RJES THOB DUNG
SNYAM PA BYUNG BA DANG GZHAN YANG KA BUM SOGS YUL SNA TSOGS PA
RNAMS SNANG BA'I TSE THAMS CAD RANG NGOS NAS GRUB PA LTA BUR LAM
LAM SHAR

BYUNG BA NA, SNGAR GYI MNYAM GZHAG GI LTA BA DRAN PAR BYAS TE,
SNANG TSUL 'DI LTAR GRUB PA MED SNYAM PA'I BLOS THAG BCAD PA'I DRAN
PA MNYAMS PAR SKYONG BA'I SGO NAS STONG PHYOGS DANG, GANG ZAG GI

THA SNYAD BSNYON MED DU SNANG BA RNAMS BLO YUL DU 'CHAR BCUG STE
RANG BZHIN MED KYANG LAS SOGS PA PO DANG 'BRAS BU MYONG BA PO
BZHAG TU YOD PA'I SNANG PHYOGS GNYIS KA LA NGES PA SHUGS CAN YANG
YANG

BSKYED PAS, YID SHES RTOG PA'I NGES NGOR RANG BZHIN MED PA DANG,
SNANG NGOR GANG ZAG GI THA SNYAD BSNYON MED DU SNANG BA GNYIS
TSOGS PA'I SNANG BA SGYU MA LTA BUR 'CHAR BAR GSUNGS SO, ,GZHI GANG

GRAG GI STENG DU SNGAR BSHAD PA'I GCIG DU BRAL GYI RIGS PAS DPYAD PA
BYED TSUL DE LTA BU YANG YANG BSGOM PAS RANG BZHIN MED PA LA NGES
PA 'DRONGS NAS BYAD PA NA, RNAM BDUN SOGS RIGS PA

GZHAN MANG POS KYANG BSGOM ZHING, DE NAS NGA YI PA DANG GANG ZAG
GZHAN DANG, CHOS KYI BDAG MED GTAN LA DBAB PA'I GZHI GANG ZAG LAS
GZHAN PA'I RGYUD KYIS BSDUS PA DANG MA BSDUS PA'I DNGOS

@132A *, ,PO DANG DNGOS MED KYI CHOS THAMS CAD LA RIGS PA DE DAG KHA
SPOS NAS BSGOM PAR BYA STE, TING 'DZIN RGYAL PO LAS, JI LTAR KHYOD KYIS
BDAG GI 'DU SHES NI, SHES PA

DE BZHIN KUN LA BLOS SBYAR BYA, ZHES SO, ,DE LTAR BSGOMS PAS CHOS
GZHAN RNAMS KYI RANG BZHIN MED PA RTOGS NUS PA NI, BZHI BRGYA PA
LAS, GCIG GI LTA PO GANG YIN PA, DE NI KUN GYI LTA

BOR BSHAD, GCIG GI STONG NYID GANG YIN PA, DE NI KUN GYI STONG NYID
YIN, ZHES SO, ,GCIG TU BRAL GYI RIGS PA GZHAN LA KHA SPOS NAS BSGOM
TSUL NI, CHOS GANG YIN PA DE RANG BZHIN

GYIS GRUB PAR 'DZIN PA'I RANG RGYUD KYI BLO LHAN SKYES LA JI LTAR
SNANG BRTAG PA DANG, SNANG BA DE LTAR GRUB NA CHA MED KYI SHES BYA
MED PAS RANG GANG LA BLTOS PA'I CHA DE DANG GCIG THA DAD GANG
RUNG DU GRUB DGOS

PA DANG, DE GANG DU GRUB BRTAGS PA NI GCIG THA DAD GANG DU'ANG MA
RNYED PAS, SNANG BA DE LTAR MA GRUB PAR NGES PA RNAMS RIM BZHIN
BSKYED DE MA NYAM RJES NYID GNYIS KYIS SKYONG BA'O, ,NGA NI RIGS

PA'I RGYAL PO RTEN 'BREL GYI RIGS PA MDO TZAM BRJOD PAR BYA'O, ,DE YANG
MYU GU CHOS CAN, RANG GI NGO BOS GRUB PA'I RANG BZHIN MED DE, RTEN
'BREL YIN PA'I PHYIR, DPER NA BYAD BZHIN GYI

GZUGS BRNYAN BZHIN, ZHES PA NI GZHAN GRAGS KYI GTAN TSIGS SO, ,'DI'I
SGO NAS RANG BZHIN MED PA NGES PA LA GNAD GSUM STE, DGAG BYA NGES
PA, KHYAB PA NGES PA, GTAN TSIGS

NGES PA'O, ,DANG PO NI, MYU GU RANG BZHIN GYIS GRUB PAR 'DZIN PA'I
RANG GI BLO LHAN SKYES LA JI LTAR SNANG NGES PA'O, ,GNYIS PA NI, RTEN
'BREL YIN NA RANG GI NGO BOS MA GRUB PAS KHYAB TE, ,

@132B DE YIN NA GZHAN LA RAG LAS PA'I GZHAN DBANG CAN YIN PAS KHYAB
LA RANG GI NGO BOS GRUB NA GZHAN LA RAG MA LAS PA'I RANG DBANG CAN
GYI TSUGS THUB TU GRUB PAS KHYAB PA'I PHYIR, BZHI BRGYA PA LAS, GANG

LA BRTEN NAS 'BYUNG YOD PA, DE NI RANG DBANG MI 'GYUR RO, ,'DI KUN
RANG DBANG MED PA STE, DES NA BDAG NI YOD MA YIN, ZHES SO, ,GSUM PA
NI, DE CHOS CAN, RTEN 'BREL YIN

TE, RANG GI RGYU RKYEN LA BRTEN NAS SKYES PA'I PHYIR, DES NA RANG
BZHIN GYIS MED DE, 'JIG RTEN LAS 'DAS PAR BSTOD PA LAS, SDUG BSNGAL
RANG GIS BYAS PA DANG, GZHAN GYIS BYAS DANG GNYIS

KAS BYAS RGYU MED PAR NI RTOG GIS 'DOD, KHYOD KYIS BRTEN NAS 'BYUNG
BAR GSUNGS, RTEN CING 'BREL BAR GANG 'BYUNG BA, DE NYID KHYOD NI
STONG PAR BZHED, DNGOS PO RANG DBANG YOD MIN ZHES, ,

MNYAM MED KHYOD KYI SENG GE'I SGRAS, ZHES SO, ,DE LTAR 'DUS BYAS
RNAMS NI RANG GI RGYU RKYEN LA BRTEN NAS SKYES PA DANG, 'DUS MA BYAS
RNAMS RANG GI CHA SHAS LA BLTOS NAS GRUB PA DANG, RANG

'DOGS BYED KYI MING RTOG GIS BTAGS PA KHO NA YIN PAS, GANG LA'ANG MA
BRTEN PA'AM MA BLTOS PA'I CHOS MED LA, RANG GANG LA BLTOS PA DE
DANG NGO BO NYID KYIS GCIG TU GRUB NA BYA BYED THAMS CAD

GCIG TU 'GYUR BA DANG, THA DAD DU GRUB NA DE LA BLTOS PA 'GAL BAS
BLTOS NAS GRUB PA'I RTEN 'BREL YIN PA'I RGYU MTSAN GYIS RANG BZHIN MED
PA KHO NA YIN TE, RTZA SHES LAS, GANG LA BRTEN TE GANG

'BYUNG BA, DE NI RE ZHIG DE NYID MIN, DE LAS GZHAN PA'ANG MA YIN TE,
DE PHYIR CHAD MIN RTAG MA YIN ZHES DANG, GANG PHYIR RTEN 'BYUNG MA
YIN PA'I, ,CHOS 'GA' YOD PA MA YIN PA, DE PHYIR

@133A *, ,STONG PA MA YIN PA'I, CHOS 'GA' YOD PA MA YIN NO, ,ZHES DANG,
BLO GROS RGYA MTSOS ZHUS PA LAS, GANG RNAMS RTEN CING 'BREL BAR
'BYUNG, DE RNAMS NGO

BO NYID KYIS MED, CES DANG, MA DROS PAS ZHUS PA LAS, GANG ZHIG RKYEN
LAS SKYES PA DE MA SKYES, DE LA SKYE BA'I RANG BZHIN YOD MA YIN, RKYEN
LA RAG LAS GANG DE STONG PAR BSHAD, GANG

ZHIG STONG NYID SHES TE BAG YOD YIN, ZHES SO, ,'DI LTA BU'I RTEN 'BREL
GYI RIGS PA'I TSUL LA NGES PA 'DRONGS NA BSGRUB BYA NGES PAS RTAG LTA
SEL ZHING RANG BZHIN MED PA LA NGES PA RNYED PA DANG,

GTAN TSIGS NGES PAS CHAD LTA SEL ZHING LAS 'BRAS SOGS THA SNYAD KYI
RNAM BZHAG LA NGES PA RNYED PAR 'GYUR LA, NGES PA DE GNYIS RNYED NA,
STONG PA DANG RTEN 'BREL MI 'GAL ZHING SNANG STONG ZUNG DU

'BREL BA'I DBU MA'I LAM NGO MTSAR RMAD DU BYUNG BA RNYED PA YIN TE,
BYANG CHUB SEMS 'GREL LAS, CHOS RNAMS STONG PA 'DI SHES NAS, LAS
DANG 'BRAS BU BSTEN PA GANG, NGO MTSAR BAS

KYANG 'DI NGO MTSAR, RMAD BYUNG BAS KYANG 'DI RMAD BYUNG, ZHES
DANG, YAB RJE DAM PAS KYANG, 'DI KUN NGO BOS STONG PA DANG, 'DI LAS
'DI 'BRAS 'BYUNG BA YI, NGES PA GNYIS PO PHAN

TSUN DU, GEGS MED PAR NI GROGS BYED PA, 'DI LAS NGO MTSAR GYUR PA
DANG, 'DI LAS RMAD DU BYUNG BA GANG, ZHES GSUNGS SO, ,DE LTA BU'I TSUL
GYIS LTA BA BTZAL NAS SKYONG BA LA, RJE

BTZUN GYIS, LHA DANG BLA MA DBYER MED DU BYAS NAS GSOL BA RTZE GCIG
TU 'DEBS PA, BSAGS SBYANG STOBS CHE LA YUN RING BA, DBU MA'I GZHUNG
LUGS NAS 'BYUNG BA'I RIGS PAS ZHIB TU

@133B DPYOD PA, SUM DRIL DU BYAS NAS NYAMS SU BLANG NA RING POR MI
THOGS PAR DBU MA'I LTA BA'I GNAD MTHAR THUG PA RNYED PAR 'GYUR RO,
,ZHES RJE NYID LA GDAMS PA NI RJES 'JUG GI GDUL BYA RNAMS

LA GTZO BOR DGONGS PA YIN PAS DE LTAR BYA BA GAL CHE ZHING, SBYOR
DNGOS MJUG GI SKABS SU JI LTAR BYA TSUL, GEGS SEL BO GAS ? 'DON GYI RIM
PA RNAMS ZHIB PAR BRGYUD LDAN BLA MA DAM PA'I

ZHAL LAS SHES PAR BYA DGOS LA, BDAG LTA BU'I SKYES BU CHUNG NGU
KHYAD PAR BTZAM GYI GRANGS SU YANG MI TSUNG KYANG THAMS CAD
MKHYEN PA RMI LAM DU YANG MI 'DOD CING TSE 'DO'I RNYED BKUR GRAGS
SOGS

KYI BYANG CHUB CHEN PO GZHAN DON DU 'GYUR DOGS KYIS 'BAD PAS
BSGRUB PA'I THEG CHEN PAR KHAS 'CHI BA RNAMS LA NI MI DGOS MOD,
GZHAN KHO NA'I PHYIR RDZOGS BYANG DON DU GNYER BA'I THEG CHEN PA
RNAMS

SHES SGRIB SPONG BA LHUR LEN PAS DBU MA RTZA BA SOGS NAS GSUNGS PA
LTAR GZHI RE RE YANG RIGS PA'I RNAM GRANGS MTHA' YAS PAS BDAG MED DU
BSGRUB PA'I SGO NAS DE KHO NA NYID LA BLO SHIN TU RGYAS PAR BYED

DGOS PAR GSUNGS PAS RNAM DPYOD DANG LDAN PA DAG GIS DBU MA'I
GZHAD LUGS RGYA CHEN PO RNAMS LA LEGS PAR SBYANGS TE BLO GROS
DBYAR MTSO LTAR 'PHEL BAR MDZAD DGES PAR YANG GDA' 'O, ,GANG ZHIG

RNYED NA BSEL LA ZHI BA THAR PA'I KHANG BZANG MCHOG DER 'JUG ,GZHAN
DU DU: KHA'I SREG ZA RAB 'BAR MI BZAD SRID PA'I BTZON DONG 'DIR, MNAR
ZHING THAR PA'I GO SKABS MI RNYED MTHA' BRAL DBU

MA'I LAM BZANG STE, LUNG LA BRTEN NAS PHYOGS TZAM SMOS PA 'DI YANG
YONGS 'DZIN DAM PA'I DRIN, GNAS LUGS ZAB MO'I GTAM TZAM THOS PA'ANG
DPAGS YAS BSKAL PAR RNYED DKA' ZHING, ,

@134A *, ,ZAB MO'I DON LA SOM NYIS KYANG NI SRID PA HRUL POR BYED
GSUNGS NA, DAM PA'I DRIN LAS YID DPYOD TZAM GYIS NGES PA'I CHA TZAM
RNYED 'DI YANG, BLO BZANG RJES 'JUG CHOS

PA'I GZUGS BRNYAN BDAG NI SKAL PA BZANG SNYAM BGYID, BSTAN BCOS
RTZOM PAR NUS SHING 'OS PA'I RGYU TSOGS 'GA' YANG YOD MIN KYANG,
RANG GIS RNYED BKUR GRAGS PA 'DOD DANG GZHAN LA 'GRAN

NAM PHRAG DOG GI, KUN SLONG DMAN DANG RTOG BZOS MA YIN DRI MED
LUNG DANG GSUNG RGYUN LA, BRTEN NAS YID LA 'DRIS PHYIR BYAS PA 'DI LA
NONGS PA MED DAM SNYAM, 'ON KYANG BDAG NI SKYE BAS THOB DANG

SBYANGS PA'I BLO GROS RAB DMAN PAS, RTOGS DKA'I GNAS LA RMONGS PA'I
BLO YIS TSUL MIN BRJOD PA GANG YIN PA, MCHOG GSUM RNAMS DANG
GZUNG GNAS MKHAS PA'I SKYE BO RNAMS LA SNYING

NAS 'CHAGS, BRTZE BA CHEN POS BZOD PAR MDZOD LA NYES KUN DAG PAR
MDZAD DU GSOL, 'DIR 'BAD LAS BYUNG ZLA LTAR DKAR BA'I DGE BA GANG
ZHIG THOB PA DES, MAR GYUR 'GRO RNAMS YANG

DAG RIGS PAS MTHAR 'DZIN DMIGS GTAD KUN BSHIGS TE, GNYIS MED GSUNGS
PA'I STON PA MCHOG GI GO 'PHANG BDE BLAG THOB PA DANG, 'JAM DPAL
SNYING PO'I DRI MED BSTAN PA PHYOGS DUS

KUN TU RGYAS GYUR CIG ,CES LTA KHRID NGES DON RAB GSAL ZHES BYA BA
'DI NI SPRANG BTZUN SNYOMS LAS PA NGAG DBANG BLO BZANG CHOS LDAN
ZHES BGYI PAS DE KHO NA NYID KYI DON LA BAG CHAGS 'JOG

PA'I PHYIR SBYAR BA'O,, ,,