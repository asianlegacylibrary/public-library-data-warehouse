@001A *, (,SKYABS GSUM 'DZIN PA'I DGE BSNYEN DU BSGRUB PA'I CHO
GA,) NA MO GU RU MU N'I NDRA YA, ('DIR SKYABS GSUM 'DZIN PA'I
DGE BSNYEN DU BSGRUB PA LA, 7 KUN MKHYEN RGYAL BA'I DBANG PO'I
GSUNG LAS, SKYABS GSUM DGE BSNYEN NI BSTAN PAR 'JUG

PA'I SGO YIN PAS LEGS LA, DA LTA YONGS RDZOGS DGE BSNYEN BLANGS
PAR KHAS 'CHE BA'I RTAGS SU GZAN GYON PA RE YONG 'DUG PA SROG
GCOD LOG G-YEM MI 'DZEM PA SHAS CHE BAR GDA' BAS SDIG PA'I
RGYU'O ZHES GSUNGS PA LTAR KHAS LEN CHE LA BSRUNG SDOM LA G-YEL
BA'I DUS SU SKYABS

'GRO'I DGE BSNYEN NYID 'THAD PAS, THOG MAR GNAS KHANG BYI DOR
BYAS LA STON PA'I SKU BRNYAN BZHUGS SU GSOL ZHING, NYER SPYOD
LNGA SOGS MCHOD PA RGYA CHER BSHAM, BSGRUB BYA LHAM BUD NAS STAN
SRAB PA LA TZOG PUR 'DUG TU BCUG STE SLOB DPON GYIS 'DI SKAD
CES,) 'O KHYED SKYABS

GSUM 'DZIN PA'I DGE BSNYEN SGRUB PAR MOS PA DE NI MI LUS RIN PO
CHE THOB PA'I DGOS PA MCHOG TU CHE BA YIN PAS SHIN TU LEGS, DE'I
RGYU MTSAN GANG YIN NA SKYABS GSUM 'DZIN PA'I DGE BSNYEN ZHES PA
DE NI DKON MCHOG GSUM

LA SKYABS GNAS ZHUS PAS NANG PA SANGS RGYAS PA'I GRAL DU CHUD
PA, SDOM PA THAMS CAD SKYE BA'I RTEN DU RUNG BA, SGRIB PA ZAD
PA, BSOD NAMS TSAD MED GSOG PA, NGAN 'GROR MI LTUNG BA, MI DANG
MI MA YIN GYI GNOD PAS MI

TSUGS PA, CI BSAM 'GRUB PA, MYUR DU 'TSANG RGYA PA SOGS PHAN YON
DPAG TU MED PA YOD, (DA LTA BDAG CAG GI STON PA 'DI NYID KYI
BSTAN PA LA NYIN ZHAG GCIG LA BSNYEN GNAS LAN CIG BSRUNGS PA YAN
CHAD KYI DGE BA BSAGS PA RNAMS BYAMS PA'I BSTAN PAR LHAGS TE DON
MCHOG DANG LDAN PAR 'GYUR PA DANG,) LHAG TU SKYE BA PHYI MAR
NGAN SONG GI SDUG BSNGAL LAS THAR PA'I THABS DAM PA YIN, DE JI
LTAR YIN SNYAM NA, BDAG CAG GI STON PA

@001B THUGS RJE CAN YUM GYI DON DU SUM CU RTZA GSUM NA DBYAR
ZHAL BZHES GNANG BA'I TSE LHA'I BU ZHIG LA 'CHI BA'I RTAGS BYUNG
ZHING SHI NAS YANGS PA'I GRONG KHYER DU PHAG TU SKYE BA DANG
SDUG BSNGAL MANG PO MYONG DGOS PAR MTHONG NAS SHIN TU SKRAG TE

SANGS RGYAS KYI DRUNG DU PHYIN NAS, SANGS RGYAS LA PHYAG BTZAL
ZHING SKYABS 'GRO BYAS PAS, LHA'I BU DE NGAN? 'GROR SKYE BA LAS
THAR NAS TSONG DPON GYI BU LTA NA SDUG PA YID DU 'ONG BA ZHIG TU
SKYES PAR STON PA SANGS RGYAS KYIS NGO

MTSAR BAR GZIGS TE, GANG ZHIG SANGS RGYAS LA NI SKYABS SU SONG,
,DE NI NGAN 'GRO DER NI MI 'GRO STE, ,MI YI BDAG NYID DNGOS PO
SPANGS NAS SU, ,LHA YI BDAG NYID DNGOS PO THOB PAR GYUR, CES
GSUNGS PA BZHIN NO,,

DES NA KHYED RANG (ZHES PA BSGRUB BYA MANG NYUNG GI KHYAD PAR
GYIs TSIG BSGYUR,) STON PA'I SKU BRNYAN 'DI LA SANGS RGYAS DNGOS
YIN SNYAM PA BGYI LA PHYAG GSUM TSOL, (ZHES BRDA SPRAD, DE NAS,)
KHO BO LA SLOB DPON ZHU SNYAM PA BGYI LA PHYAG GSUM

TSOL; (ZHES BRDA SPRAD, DE NAS 'DI SKAD CES,) DA KHYED RANG DUS
DA NAS BZUNG STE JI SRID 'TSO'I BAR DU, SANGS RGYAS LA STON PA,
CHOS LA LAM, DGE 'DUN LA LAM BSGRUB PA'I ZLA GROGS ZHUS NAS DKON
MCHOG GSUM SKYABS GNAS SU

'DZIN CING, SKYABS 'GRO'I BSLAB BYA LA BSLAB SNYAM PA'I 'DUN PAS
'DI'I LAD MO BGYI, (ZHES BRDA SPRAD LA CHOS 'BREL MED NA,) BTZUN
PA (ZHES DANG, YOD NA,) SLOB DPON DGONGS SU GSOL, BDAG (MING
'DI) ZHES BGYI BA DUS 'DI NAS

@002A *, ,BZUNG STE JI SRID 'TSO'I BAR DU RKANG GNYIS RNAMS KYI
MCHOG SANGS RGYAS LA SKYABS SU MCHI'O, ,'DOD CHAGS DANG BRAL BA
RNAMS KYI MCHOG CHOS LA SKYABS SU MCHI'O, ,TSOGS RNAMS KYI MCHOG
DGE 'DUN LA

SKYABS SU MCHI'O, ,BDAG JI SRID 'TSO'I BAR DU SKYABS GSUM 'DZIN
PA'I DGE BSNYEN DU BTZUN? PAS GZUNG DU GSOL, (ZHES RJES ZLOS
BYED DU BCUG) ,LHAG POR MA GTOGS PA'I RANG GI DON GYI SNGAGS
BRJOD PA YANG NGO, ,ZHES LAN

GSUM BZLA DGOS PAR GSUNGS PAS GNYIS PA'I YANG RJES ZLOS GYIS
(ZHES BRJOD LA RJES ZLOS BYED DU BCUG ,GNYIS PA SONG BA'I RJES
SU,) CHO GA'I TSIG 'DI LA DUM BU GSUM YOD PA'I, DGE 'DUN LA
SKYABS SU MCHI'O YAN CHAD SKYABS BRJOD

PA; BDAG JI SRID 'TSO'I BAR DU SKYABS GSUM 'DZIN PA'I DGE BSNYEN
DU ZHES PA BDAG BRJOD PA, BTZUN PAS GZUNG DU GSOL ZHES PA GZHAN
BRJOD PA YIN PAS, BDAG BRJOD RDZOGS PA SKYABS GSUM 'DZIN PA'I
DGE BSNYEN DU ZHES

PA'I TSIG RDZOGS PA DANG, KHYED KYI RGYUD LA SKYABS GSUM 'DZIN
PA'I DGE BSNYEN GYI SDOM PA SKYE, NGED KHYED KYI SLOB DPON DU
GYUR PA YIN PAS, SKYABS GSUM 'DZIN PA'I DGE BSNYEN DU ZHES PA'I
SKABS SU NGED KYIS SKAD GZENGS

MTHO PA DANG SE GOL GYI BRDA SPROD PAS, BDAG GI RGYUD LA SKYABS
GSUM 'DZIN PA'I DGE BSNYEN GYI SDOM PA THOB PA'I DUS 'DI YIN
SNYAM PA'I THOB BLO SKYES PA SHIN TU GAL CHE BAS, DE DUS SDOM PA
THOB PAR SHES PA DANG, SLOB

@002B DPON DU GYUR NAS SLOB DPON GYIS GZUNG DU GSOL, ZHES BRJOD
DGOS PAS, DE RNAMS YID LA ZHOG LA GSUM PA'I RJES ZLOS GYIS,
(ZHES BRJOD LA GSUM PA'I RJES ZLOS BYED DU BCUG) ,DE'ANG SE GOL
GTOGS PA DANG LHAN DU SDOM PA THOB

PO (ZHES SLOB DPON GYI ZHAL NAS KYANG BRDA SPROD, GSUM PA ZIN PA
DANG SLOB DPON GYIS,) DES SKYABS GSUM 'DZIN PA'I DGE BSNYEN DU
BSGRUB PAS THABS YIN NO, ,KHYOD RANG LEGS SO GYIS (BYAS LA,
BSGRUB BYAS) LEGS SO (ZHES BRJOD, DE NAS BSLAB

BRJOD NI,) SKYABS GSUM 'DZIN PA'I DGE BSNYEN NAM SKYABS 'GRO'I
SDOM PA LEN PA'I RJES NAS SKYABS 'GRO'I BSLAB BYA LA SLOB DGOS,
DE JI LTAR YIN ZHE NA, SANGS RGYAS LA SKYABS SU SONG NAS 'JIG
RTEN PA'I LHA LA PHYAG MCHOD

MI BYA; CHOS LA SKYABS SU SONG NAS SEMS CAN LA GNOD 'TSE SPANG,
DGE 'DUN LA SKYABS SU SONG NAS DKON MCHOG LA YID MI CHES PA
RNAMS DANG MI 'GROGS PA STE DGAG PA'I BSLAB BYA GSUM YIN, YANG
SANGS RGYAS

LA SKYABS SU SONG NAS PHYAG TSVA'I DUM BU TZAM LA'ANG SANGS
RGYAS DNGOS KYI 'DU SHES BZHAG NAS DAD PAS PHYAG MCHOD BYED,
CHOS LA SKYABS SU SONG NAS YI GE SNA GCIG TZAM YAN CHAD LA CHOS
DNGOS SU MOS NAS MI GTZANG BA'I

KHROD DU 'KHYER BA YAN CHAD 'O MI BRGYAL BA'I SA GTZANG MAR 'JOG
,DGE 'DUN LA SKYABS SU SONG NAS GOS DUR SMRIG GI TSAL BU GYON PA
TZAM LA'ANG DGE 'DUN DNGOS SU MOS NAS PHYAG MCHOD BYED PA STE
'DI NI SGRUB PA'I BSLAB BYA

@003A *, ,GSUM YIN, RGYAS PAR 'DIR MA BKOD PAS KHO BOS SNGAR
BRIS PA'I SKYABS 'GRO'I BSLAB BYA TSIGS BCAD MA BLO LA BZUNG STE
SKYOR SBYANG BYED NAS PHYAG LEN LA THEBS PA CI NAS GAL CHE,
(ZHES SLOB,) DES SKYABS

GSUM 'DZIN PA'I DGE BSNYEN DU BSGRUBS PA YIN PAS NGOS LA PHYAG
GSUM TSOL LA BKA' DRIN CHE ZHES (BRJOD DU BCUG LA RANG GNAS SU
BTANG, ZHES PA'ANG 7 BKAS BSNGAGS DGE 'PHEL DGA' LDAN CHOS MDZOD
GLING GI TSOGS CHEN DGE BSKOS

RAB 'BYAMS PA YE SHES BSAM GRUB KYI NGOR 7 LCANG LUNG BHU SU KU
PAS LCAGS BYI ZLA 8 TSES 24 LA SPEL BA'O,, ,,)

@003B [BLANK PAGE]
