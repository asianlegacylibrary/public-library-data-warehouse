,,*, ,NA MO A'ARYA T'A RE, RJE BTZUN MA SGROL MA DKAR MO BSGRUB

PAR 'DOD PAS SKYABS 'GRO SEMS BSKYED TSAD MED BZHI BSGOM PA
SNGON DU BTANG, SEMS CAN THAMS CAD KYI DON DU MYUR BA MYUR BAR
SANGS RGYAS KYI GO 'PHANG THOB PAR BYA, DE'I PHYIR DU RJE BTZUN
MA SGROL MA BSGRUB PAR

BYA'O SNYAM DU BSAM, RANG RJE BTZUN MAR GSAL BA'I THUGS KA'I TAm
YIG DKAR PO'I 'OD ZER GYIS, BDE BA CAN DANG PO TA LA SOGS NAS
BLA MA DANG GNYIS SU MED PA'I RJE BTZUN MA SGROL MA'I LHA TSOGS
SPYAN

@183A *, ,DRANGS, 'OD ZER RANG GI SNYING GAR THIM, RJE BTZUN
'PHAGS MA SGROL MA DANG, ZHES PA NAS, 'DREN PA'I DPAL DU BDAG
GYUR CIG ,CES PA'I BAR DANG, DKON MCHOG GSUM LA BDAG

SKYABS MCHI, ,ZHES PA NAS 'GRO LA PHAN PHYIR SANGS RGYAS MYUR
'GRUB SHOG ,CES PA'I BAR BRJOD, TSOGS ZHING RANG GNAS SU GSHEGS
PAR GYUR, AOm SH'U N+YA T'A DZNY'A NA BADZRA SVA BH'A WA A'ATMA
KO NYA HAm, STONG PA

NYID DU GYUR, STONG PA'I NGANG LAS RDO RJE'I SA GZHI, RA GUR BLA
BRE ME RI DANG BCAS PA'I DBUS SU BAm LAS PAD DKAR, AA LAS ZLA
BA'I DKYIL 'KHOR GYI STENG DU TAm YIG DKAR PO LAS AUTPAL TAm
GYIS MTSAN PA, DE

LAS 'OD ZER 'PHROS, DON GNYIS BYAS, TSUR 'DUS, YONGS SU GYUR PA
LAS, RANG NYID BCOM LDAN 'DAS 'PHAGS MA SGROL MA SKU MDOG DKAR
MO ZHAL GCIG PHYAG GNYIS MA, GZHON NU LANG TSO BCU

DRUG LON PA'I NYAMS CAN, PHYAG GA-YAS MCHOG SBYIN DANG GA-YON
DKON MCHOG GSUM MTSON PA'I PHYAG RGYA CAN, PHYAG GNYIS AUTPAL
SNGON POS MDZES PA, ZHI ZHING 'DZUM PA'I NYAMS CAN, DPRAL BA'I

DBUS NA YE SHES KYI SPYAN DANG, PHYAG ZHABS KYI MTHIL NA RNAM
THAR SGO BZHI MTSON PA'I SPYAN BZHI MNGA' BA, DBU SKRA RAL PA
PHYED BCINGS SU BYAS PA'I SPYI BOR RIGS KYI BDAG PO TSE DPAG MED
KYIS BRGYAN PA,

@183B NOR BU RIN PO CHE'I DBU RGYAN, SNYAN RGYAN, MGUL RGYAN,
PHYAG GDUB, ZHABS GDUB, SKA RAGS, DO SHAL LA SOGS PA'I RGYAN SNA
TSOGS PAS BRGYAN PA, LHA RDZAS KYI DAR GYI STOD GA-YOGS SMAD
GA-YOGS GA SHAL

'CHANG BA, MTSAN DANG DPE BYAD BZANG POS MDZES PA, ZLA BA'I 'OD
KYI RGYAB YOL CAN, RDO RJE'I SKYIL KRUNG GIS BZHUGS PA'I SPYI
BOR AOm DKAR PO, MGRIN PAR A'A: DMAR PO, THUGS KAR ZLA GDAN LA
TAm YIG DKAR PO H'Um

SNGON POS MTSAN PA, THUGS KA'I H'Um LAS 'OD ZER 'PHROS, RANG
'DRA'I YE SHES PA DBANG LHA DANG BCAS PA SPYAN DRANGS, AOm
A'ARYA T'A RE SA PA RI W'A RA AE HYE HI DZA: H'Um BAm HO: DAM
TSIG PA DANG GNYIS SU MED PAR GYUR,

DBANG GI LHAS DBANG BSKUR, CHU LHAG MA YAR LUNG, RIGS BDAG TSE
DPAG MED DANG DBYER MED DU 'DRES PAS DBU BRGYAN PAR GYUR, MCHOD
PA RNAMS BYA SPYOD LTAR BSANGS, SBYANGS, BYIN GYIS BRLABS LA,
AOm

A'ARYA T'A RE SA PA RI W'A RA AARGHAm SOGS KYIS MCHOD, DUS GSUM
RGYAL BA'I 'PHRIN LAS GCIG BSDUS NAS, ,RAB MDZES LHA MO'I GZUGS
SU SHAR BA GANG, ,DRAN PAS TSE DANG YE SHES MCHOG STZOL BA'I, ,

BCOM LDAN SGROL MA YUM LA PHYAG 'TSAL LO, ,DE NAS RANG RJE BTZUN
MAR GSAL BA'I THUGS KA'I SNGAGS PHRENG LAS 'OD ZER 'PHROS, SEMS
CAN THAMS CAD KYI SDIG SGRIB SBYANGS, 'PHAGS MA'I GO 'PHANG LA

@184A *, ,BKOD, SNOD BCUD THAMS CAD KYI YON TAN DANG SANGS RGYAS
BYANG SEMS ZHI KHRO RAB 'BYAMS RNAMS KYI THUGS RJE BYIN RLABS MA
LUS PA 'CHI MED TSE'I BDUD RTZI'I RNAM PAR BKUG ,SPYI BO'I

TSE DPAG MED KYI SKU DANG PHYAG GI BUM PAR THIM, THIM PA LAS
BDUD RTZI'I RGYUN BABS, RANG GI SPYI BO NAS ZHUGS, LUS THAMS CAD
'CHI MED TSE'I BDUD RTZI'I RGYUN GYIS GANG, TSE DANG BSOD NAMS
THAMS CAD

'PHEL ZHING RGYAS, 'CHI MED TSE'I DNGOS GRUB THOB PAR BSAMS TE,
AOm T'A RE TUTT'A RE TU RE MA MA A'A YU: PUshtIm KU RU SV'AH'A,
ZHES CI NUS BZLA, MJUG TU, DGE BA 'DI YIS MYUR DU BDAG ,'PHAGS
MA SGROL MA

'GRUB GYUR NAS, CES SOGS BSNGO BA DANG SMON LAM DANG SHIS BRJOD
KYIS BRGYAN PAR BYA, THUN MTHAR GTOR MA 'BUL NA, DKAR GTOR
GTZANG MA BSHAMS LA, BSANGS, SBYANGS, BYIN GYIS BRLABS, RANG

GI THUGS KA'I 'OD ZER GYIS RGYAL YUM SGROL MA LA SANGS RGYAS
BYANG SEMS YE SHES PA'I 'KHOR GYIS BSKOR BA SPYAN DRANGS PA'I
LJAGS 'OD ZER GYI SBU GUS DRANGS TE GSOL BAR BSAMS LA, AOm
A'ARYA

T'A RE SA PA RI W'A RA AI DAm BA LIm TA KHA KHA KH'A HI KH'A HI,
ZHES LAN BDUN NAM GSUM GYIS PHUL, AARGHAm SOGS KYIS MCHOD CING
SNGAR LTAR BSTOD, 'DOD DON LA GSOL BA GDAB, BZOD PAR GSOL TE

@184B GSHEGS PAR BYA'O, ,DE LTAR NYAMS SU BLANGS PAS GNAS SKABS
TSE DANG SHES RAB BSOD NAMS SOGS 'PHEL ZHING, MTHAR THUG BDE BA
CAN DU SKYES NAS MCHOG 'THOB PAR 'GYUR BAS PHAN YON SHIN TU
CHE'O, ,ZHES RJE

BTZUN MA YID BZHIN 'KHOR LO BSGRUB PA'I THABS 'DI YANG, DAD PA
DANG GTONG BA DANG TSUL KHRIMS DANG RNAM DPYOD PHUN SUM TSOGS PA
GRVA TSANG CHOS RJE 'JAM PA'I DBYANGS KYIS YANG YANG NAN CHER
BSKUL BA LA BRTEN

NAS, SDE SNOD 'DZIN PA DGE SLONG BLO BZANG CHOS KYI RGYAL MTSAN
GYIS, BKRA SHIS LHUN PO'I GZIMS CHUNG YID DGA' CHOS 'DZIN DU
SBYAR BA'O,, ,,