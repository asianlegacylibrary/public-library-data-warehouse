#, ,RJE BTZUN 'JAM PA'I DBYANGS LA BSTOD PA BYIN RLABS SGO 'BYED
CES BYA BA BZHUGS SO,, ,,

@1 #, ,NA MO GU RU MANYDZU GHO sh'A YA, RGYAL KUN MKHYEN RAB
'DZAM BU CHU BO'I GSER, ,BYAMS BRTZE'I ME CHEN 'BAR BAS BZHUS PA
LAS, ,'JAM MGON BRTAN PA'I 'KHOR LOR LEGS GRUB PA'I, ,SKYABS
MCHOG KHYOD

KYIS SRID ZHI'I 'JIGS LAS SKYOBS, ,RLUNG GI SHING RTA'I GO CHA
DANG BRAL BA'I, ,KUN GSAL NGOS SU SHAR BA'I ZLA DKYIL BZHIN,
,SGRIB BRAL DBYINGS RIG DBYER MED CHOS SKU LAS, ,MDZES SDUG CHA
SHAS RDZOGS PA'I KHYOD SKU SHAR, ,

GLING BZHI'I DBUS NA RI RGYAL LHUN BO BZHIN, ,RI DAGS DBUS NA
GDONG LNGA'I DBANG PO BZHIN, ,GZA' SKAR DBUS NA NYA RGYAS ZLA BA
BZHIN, ,'PHAGS TSOGS DBUS NA KHYOD SKU KUN NAS BRJID, ,LEGS
TSOGS ZLA BA'I MA MA LAS

'KHRUNGS PA'I, ,KHYOD ZHAL KUN DA'I GNYEN MCHOG SHAR BA'I TSE,
,NAG RNYOG RI BOD MTSAN MA'I SKYON CHAGS PA'I, ,SNAR MA'I BDAG
POR BLTA BA'I GO SKABS BCOM, ,NAM MKHA' BZHIN DU MTHA' MED PA'I,
,KHYOD KYI SKU YI YON

TAN DE, ,DPAG TSAD LNGA BCU'I TSAD LDAN GYI, ,PADMA'I DGRA YIS
JI LTAR MTSON, ,CHAGS YUL MIN YANG GZHAN YID 'PHROG ,BUD SHING
MED KYANG GZI BRJID 'BAR, ,NOR BU MIN YANG MCHOG STZOL BA'I,
,KHYOD SKU NAM ZHIG MTHONG

BAR 'GYUR, ,NA CHUNG MDZES MA'I GLU DANG ZUNG 'BREL BA'I, ,RGYUD
MANG SGRA YIS CHAGS LDAN YID 'PHROG LTAR, ,BZHI LHAG DRUG CU'I
YAN LAG KUN RDZOGS PA'I, ,GSANG DBYANGS MCHOG GIS MKHAS PA'I YID
'PHROG MDZAD, ,NYIN BYED

@2A *, ,'BUM PHRAG DU MA'I 'OD PHOG PA'I, ,RIN CHEN SA LE BRAM
GYI LHUN PO ZHIG ,GAL TE DRI ZA'I RGYUD MAR RAB SGROG NA, ,DE NI
KHYOD KYI GSUNG DANG MTSUNGS PAR 'GYUR, ,RGUD PAS MNAR BA'I 'GRO
RNAMS DBUGS 'BYIN ZHING, ,

'BYOR BAS KHENGS BA'I 'GRO RNAMS SKYO MDZAD PA'I, ,NUS PA GSER
GYI LHUN POR MA MCHIS PAS, ,RGYUD MANG SGROG KYANG DE YI DPE MA
YIN, ,MTHA' YAS 'GRO BA'I SKAD RIGS DANG, ,KHAMS DANG BSAM PAR
LEGS MTHUN PA'I, ,GSUNG GI YON

TAN MTHA' BRAL DE, ,SEMS MED SGRA YIS JI LTAR MTSON, ,'BAR BYED
MIN YANG SDUG BSNGAL SREG ,THUR BGROD MIN YANG DRI MA 'KHRUD,
,NYIN BYED MIN YANG MUN SEL BA'I, ,GSUNG DE NAM ZHIG THOS PAR
'GYUR, ,TSON BRGYA'I RI MO BKRA B'I

GOS CHEN NYID, ,MDANGS GSAL ME LONG NGOS SU SHAR BA BZHIN, ,DUS
GSUM SHES BYA GCIG KYANG MA LUS PAR, ,KHYOD THUGS MKHYEN PA'I
DKYIL DU LHANG DER GSAL, ,MTHA' BRAL PHYOGS KUN KHYAB PA'I NAM
MKHA' NYID, ,MTHA' YAS

SHES BYA'I GZUGS BRNYAN KUN SHAR BA'I, DRI BRAL ME LONG CHEN POR
YONGS 'GYUR NA, ,DE NI KHYOD KYI MKHYEN PA'I DPE ZLAR 'OS, ,'ON
KYANG BYAMS DANG SNYING RJE'I RTZA BA CAN, ,BYANG CHUB SEMS KYI
LJON SHING RAB RGYAS PA, ,SHEL KYI ME LONG LA NI

MA MCHIS PAS, ,DE YIS KHYOD THUGS MTSON PAR GA LA NUS, ,SRID
PA'I SA GZHIR MI LHUNG ZHING, ,ZHI BA'I MKHA' LA'ANG MI GNAS PA,
,MA BCINGS MA GROL KHYOD KYI THUGS, ,DRI MED SHEL GYIS JI LTAR
MTSON, ,'DOD CHAGS

@2B MED KYANG KUN LA BYAMS, ,KHONG KHRO MED KYANG BDUD SDE
BCOM, ,KUN RTOG MED KYANG KUN GZIGS PA'I, ,KHYOD THUGS NAM ZHIG
MNGON DU 'GYUR, ,BLO GROS DMAN YANG DAD PA'I TSA ZER GYIS,
,BSTOD TSIG BU ndA RI KA RGOD PA 'DI, ,RMAD BYUNG YON

TAN NYAL 'GRO'I GTER CHEN LAS, ,SKRA YI RTZE MOS BLANGS PA'I CHU
THIG BZHIN, ,KHYOD KYI GSANG BA BSAM GYIS MI KHYAB PA'I, ,YON
TAN BDAG 'DRAS BRJOD PAR MI NUS ZHES, ,ZHUM PAR MI RIGS BLO CHEN
RGYAL SRAS KYANG, ,GSANG GSUM

YON TAN RDZOGS PAR GA LA BRJOD, ,MGON PO KHYOD KYI YON TAN PHUNG
PO YIS, ,CHU MTHONG GNAS PA'I GO SKABS 'PHROG PA NA, ,LHA YI
RDZING RING RANG GZUGS MI SNANG BAR, ,THOGS REG DGAG TZAM YIN PA
LTA BUR BRDZUS, ,SKAL LDAN BLO MUN

KUN SEL ZHING, ,PHAN BDE'I BAD TSAL RGYAS MDZAD PA'I, ,RNAM
'DREN NYIN BYED KHYOD MTHONG TSE, ,TSA ZER CAN YANG NUB TU THOS,
,MKHYEN GTER KHYOD KYI YON TAN TSOGS, ,ME ZHAL LAM DU SHONG GYUR
BA, ,KYE MA KHYAB 'JUG GNAS 'DI YI, ,MCHU

DANG ZHING TSAD RAB TU CHE, ,DE LTAR DPAG YAS YON TAN LHUN PO
LAS, ,RDUL GCIG 'BUM DU BSHIG PA'I CHA TZAM ZHIG ,BRJOD PA 'DIS
KYANG THA SNYAD GSUM LDAN RTEN, ,LAN GCIG THOB PA DON DANG LDAN
PAR BYAS, ,'DIR 'BAD LEGS BYAS

KUN SNANG 'BAR BA'I GZIS, ,SRID LA CHAGS PA'I GRANG REG RGYUN
CHAD CING, ,MTHAR 'DZIN MUN PA MA LUS SEL BA DANG, ,RANG NYID
GCES 'DZIN GANGS 'KHYAG 'JU BAR SHOG ,DES 'BYUNG RTZA SDONG YAL
GA LO 'DAB RGYAS, ,YANG DAG LTA BA'I

@3A *, ,ME TOG 'BRAS BU SMIN, ,BYANG CHUB SEMS KYI DRI BSUNG
'BUM 'PHRO BA'I, ,KUN MKHYEN YONGS 'DUS DBANG PO MYUR 'GRUB SHOG
,LHAG PA'I LHA YI THUGS BSKYED BYIN RLABS DANG, ,SNANG STONG
RTEN 'BYUNG BSLU MED BDEN

PA DANG, ,BDAG GI 'DOD SMON RNAM PAR DAG PA'I MTHUS, ,BSAM DON
MA LUS LHUN GYIS GRUB GYUR CIG ,CES RJE BTZUN 'JAM PA'I DBYANGS
LA BSTONG BA BYIN RLABS SGO 'BYED CES BYA BA 'DI NI, SBONG BA
BA'I GZUGS BRNYAN SBRANG BTZUN

NGAG DBANG DPAL LDAN GYIS, RAB BYUNG BCU BZHI BA'I BGRVANG BYA
ZHE GSUM PA ZHI BA ZHES PAS MO BYA LOR, DBEN PA'I SA CHA ZHIG TU
MTSAMS BCAD SKABS SUG BRIS SU BGYIS PA 'DIS KYANG 'GRO BA KUN `
'PHAGS MCHOG 'JAM DPAL

DBYANGS KYIS RJES SU 'DZIN PA'I RGYUR GYUR CIG,, SARBA MANGGA
LAm,,