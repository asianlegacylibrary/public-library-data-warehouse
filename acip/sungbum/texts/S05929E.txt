*, ,'PHAGS PA ZHAL BCU GCIG PA'I SGRUB THABS SMYUNG BAR GNAS
PA'I CHO GA NOR BU'I 'PHRENG BA ZHES BYA BA BZHUGS,,

@001B #, ,NA MO GU RU A'ARYA LO KE SHVA R'A YA, DUS GSUM RGYAL
BA KUN GYI THUGS RJE LA, ,SPYAN RAS GZIGS ZHES MTSAN GSOL DE
NYID KYANG, ,NGUR SMIG GAR GYIS

BDAG LA SANGS RGYAS KYI, ,YE SHES MCHOG STZOL BLA MA'I ZHABS
BTUD NAS, ,GRUB MCHOG DGE SLONG DPAL MO'I LUGS BZANG GI
,'PHAGS MCHOG BCU GCIG ZHAL GYI SGRUB PA'I

THABS, ,SMYUNG BAR GNAS PA JI LTAR BYA BA'I TSUL, ,RGYUD DANG
DAM PA'I PHYAG LEN JI BZHIN BSHAD, 'DIR 'PHAGS PA SPYAN RAS
GZIGS ZHAL BCU GCIG PA BSGRUB PAR 'DOD

PAS, BUM PA BSGRUB PA'I MAndALA MCHOD GTOR SOGS YO BYAD RNAMS
TSAR DU DNGAR, THOG MAR SA GA ZLA BA'I YAR NGO'I TSES BCU
BZHI'I LAG RIS MTHONG TZAM LA DANG POR KHRUS

@002A *, ,BYAS BLA MA'AM RTEN GYI DRUNG DU MAndALA PHUL NAS
GSO SBYONG LEN PA NI, AOm PADMA AUD BHA WA YE SV'AH'A, ZHES
PADMA'I RIGS KYI DAM RGYA 'CHA', AOm SARBBA TA TH'A GA TA P'A
DA BANDHA N'Am

KA RO MI, PHYOGS BCU NA BZHUGS PA'I SANGS RGYAS DANG BYANG
CHUB SEMS DPA' THAMS CAD LA BYANG CHUB SNYING PO LA MCHIS KYI
BAR DU BDAG NYID DUS THAMS CAD DU YONG YE 'BUL NA SANGS RGYAS
DANG

BYANG CHUB SEMS DPA' CHEN PO RNAMS KYIS BDAG BZHES SU GSOL,
BDAG LA DNGOS GRUB BLA NA MED PA STZAL DU GSOL, SANGS RGYAS
CHOS DANG TSOGS MCHOG LA, ,BYANG CHUB BAR DU SKYABS SU

MCHI, ,BDAG DANG GZHAN DON BSGRUB SLAD DU, ,BDAG GIS BYANG
CHUB SEMS BSKYED DO, ,PHYOGS BCU DAG NA BZHUGS PA YI, ,SANGS
RGYAS BYANG CHUB SEMS DPA' GSON, ,BDAG GIS RDZOGS

PA'I BYANG CHUB PHYIR, ,DENG NAS BYANG CHUB SEMS BSKYED DO,
ZHES LAN GSUM GYIS SKYABS 'GRO SEMS BSKYED BYA, SDOM PA LEN PA
NI, JI LTAR SNGON GYI DE BZHIN GSHEGS PA DGRA BCOM PA YANG DAG
PAR

@002B RDZOGS PA'I SANGS RGYAS RTA CANG SHES LTA BU GLANG PO
CHEN PO, BYA BA BYAS SHING BYED PA BYAS PA KHUR BOR PA, RANG
GI DON RJES SU THOB PA SRID PAR KUN TU SBYOR BA YONGS SU ZAD
PA, YANG DAG PA'I BKA', LEGS PAR RNAM

PAR GROL BA'I THUGS, LEGS PAR RNAM PAR GROL BA'I SHES RAB CAN
DE DAG GIS, SEMS CAN THAMS CAD KYI DON GYI PHYIR DANG, PHAN
PAR BYA BA'I PHYIR DANG, GROL BAR BYA BA'I PHYIR DANG, NAD MED
PAR BYA BA'I PHYIR DANG, MU

GE MED PAR BYA BA'I PHYIR DANG, BYANG CHUB KYI PHYOGS KYI CHOS
RNAMS YONGS SU RDZOGS PAR BYA BA'I PHYIR DANG, BLA NA MED PA
YANG DAG PAR RDZOGS PA'I BYANG CHUB TU MNGON PAR RDZOGS PAR
SANGS RGYA BAR BYA BA'I PHYIR DU,

GSO SBYONG NGES PAR MDZAD PA DE BZHIN DU, BDAG MING 'DI ZHES
BGYI BAS KYANG, DUS 'DI NAS BZUNG STE JI SRID SANG NYI MA MA
SHAR GYI BAR DU, SEMS CAN THAMS CAD KYI DON GYI PHYIR DANG,
ZHES PA NAS, SANGS RGYA BAR BYA

BA'I PHYIR DU GSO SBYONG NGES PAR YANG DAG PAR BLANG BAR
BGYI'O, ,LAN GSUM BRJOD NAS SDOM PA LEN, DENG NAS SROG GCOD MI
BYA ZHING, ,RDZUN GYI TSIG KYANG MI SMRA'O, ,'KHRIG PA'I CHOS
KYANG MI SPYOD CING, ,GZHAN

GYI NOR YANG MI BLANG NGO, ,SKYON NI MANG PO NYER BSTEN PA'I,
,CHANG NI YONGS SU SPANG BAR BYA, ,KHRI STAN CHEN PO MI BYA
ZHING, ,DE BZHIN DUS MA YIN PA'I ZAS, ,DRI DANG PHRENG BA DANG
NI RGYAN, ,GAR DANG GLU SOGS SPANG BAR BYA, ,

@003A *, ,JI LTAR DGRA BCOM RTAG TU NI, ,SROG GCOD LA SOGS MI
BYED LTAR, ,DE BZHIN SROG GCOD LA SOGS SPANG, ,BLA MED BYANG
CHUB MYUR THOB SHOG ,SDUG BSNGAL MANG 'KHRUGS 'JIG RTEN 'DI,
,SRID

PA'I MTSO LAS SGROL BAR SHOG ,CES BYA ZHING, AOm AA MO GHA
SH'I LA, SAMBHA RA SAMBHA RA, BHA RA BHA RA, MAH'A SHUD DHA
SATVA PADMA BI BH'U shI TA BH'U DZA, DHA RA DHA RA, SA MANTA,
AA WA LO KI TE H'Um PHAt SV'AH'A, ZHES TSUL KHRIMS RNAM DAG

GI GZUNGS NYER GCIG BZLAS, DE NAS BDAG BSKYED BYA BA LA THOG
MAR TSOGS ZHING MCHOD PA NI, RANG GI MDUN DU RIN PO CHE DU MA
LAS BYAS PA'I SA GZHI GSER GYI BYE MA BDAL BAR GYUR, AOm TZA
LA BI H'Um SV'AH'A,

DE'I STENG DU 'O MA'I RGYA MTSO CHEN PO NYA LCIBS LA SOGS PA'I
SKYON DANG BRAL BA, PADMA DANG AUD PA LA LA SOGS PA'I ME TOG
GIS BRGYAN PA, RIN PO CHE'I BYA'I TSOGS MANG PO LDING BAR
GYUR, AOm BI MA LA BHA HA H'Um,

DE'I DBUS SU RI RAB GRU BZHI PA, NGOS BZHI NAS GSER DANG DNGUL
DANG, AINTRA N'I LA DANG SPUR LONG LAS BYAS PA'I THEM SKAS KYI
PHRENG BAS BRGYAN PA, MTHA' THOG THAG DPAG BSAM GYI SHING LEGS
PAR

'KHRUNGS PA LA RNAM PAR RGYAL BA'I BA DAN STOD 'PHUR BAS
BRGYAN PA, DE'I STENG DU PADMA'I SDONG BU, RIN PO CHE DU MAS
BRGYAN PA'I RIN PO CHE SNA TSOGS PA'I 'DAB MA CAN GSER GYI ZE
BA DANG SBUR LONG GI ZE'U

@003B 'BRU DANG LDAN PA, SNYING PO'I THOG LA DNGUL GYI RI MOS
BSKOR BA, DPAG TSAD DU MA'I KHYON CAN RI RAB KYI DBUS BRTOL
NAS BYUNG BA'I PADMA'I STENG DU SNA TSOGS RDO RJE'I LTE BAR
BHR'Um LAS GZHAL YAS KHANG GRU BZHI SGO BZHI LA SOGS PA

MTSAN NYID THAMS CAD YONGS SU RDZOGS PA'I DBUS SU SNA TSOGS
PADMA 'DAB MA BRGYAD PA'I LTE BA DANG PHYOGS BZHIR ZLA BA'I
GDAN RE RE, NA MA: SARBBA TA TH'A GA T'A N'Am SARBBA TH'A KHAm
AUDGA TE SPHA RA nA HI MAm GA GA NA KHAm SV'AH'A, STENG DU BLA
BRE YANG

SKAD CIG GIS BYUNG BAR GYUR, RANG NYID SKAD CIG GIS THUGS RJE
CHEN POR GSAL BA'I THUGS KAR ZLA BA LA GNAS PA'I HR'I: DKAR
PO'I 'OD ZER GYIS BLA MA DANG GNYIS SU MED PA'I 'PHAGS PA
THUGS RJE CHEN PO ZHAL BCU GCIG PA DE

BZHIN GSHEGS PA RIGS LNGA DANG BCAS PA'I LHA TSOGS LA RIG
SNGAGS DANG, GSANG SNGAGS DANG, KHRO BO DANG, MNGAG GZHUG
PA
DANG, MNGAG GZHUG MA LA SOGS PAS NAM MKHA'I DBYINGS KHYAB
CING
KHOR YUG TU BSKOR BA SPYAN

DRANGS GZHAL YAS KHANG GI NANG DU BZHUGS PAR GYUR, GANG GI
DRIN GYIS BDE CHEN GNAS, ,SKAD CIG NYID LA 'CHAR BA GANG, ,BLA
MA RIN CHEN LTA BU'I SKU, ,RDO RJE CAN ZHABS PAD LA 'DUD,
,SANGS RGYAS THAMS CAD 'DUS PA'I SKU, ,RDO

RJE 'DZIN PA'I NGO BO NYID, ,DKON MCHOG GSUM GYI RTZA BA STE,
,BLA MA RNAMS LA PHYAG 'TSAL LO, ,GANG GI SKYE DANG 'JIG PA
DAG ,TSUL 'DI YIS NI SPANGS GYUR PA, ,RTEN CING 'BYUNG BA
GSUNGS PA YI, ,THUB DBANG DE LA PHYAG 'TSAL LO, ,

@004A *, ,SHES BYA MA LUS MKHYEN PA'I BCOM LDAN 'DAS, ,'GRO BA
KUN LA BU GCIG LTA BUR BRTZE, ,LHUN GRUB RGYUN MI 'CHAD PA'I
MDZAD PA CAN, ,MGON PO SPYAN RAS GZIGS LA PHYAG 'TSAL LO,
,AINTRA BHU

TIS LUNG BSTAN 'PHAGS PA BSGRUBS, ,SHING 'PHEL GNAS SU MCHOG
GI DNGOS GRUB THOB, ,KHA SARBA nIR CHO 'PHRUL CHEN PO BSTAN,
,DPAL LDAN DPAL MO'I ZHABS LA PHYAG 'TSAL LO, ,LNGA RIG GNAS
RNAMS SBYANGS PAS

PHUL DU PHYIN, ,RKANG MGYOGS LA SOGS THUN MONG DNGOS GRUB
BRNYES, ,MKHA' 'GROS LUNG BSTAN MCHOG GI DNGOS GRUB THOB, ,ZLA
BA GZHON NU'I ZHABS LA PHYAG 'TSAL LO, ,MI BZAD SDUG BSNGAL
LAM GYI GROGS SU SHAR, ,

DAD PA'I STOBS KYIS BLA MA 'PHAGS PAR GZIGS, ,BRTZON 'GRUS
STOBS KYIS MCHOG GI DNGOS GRUB BRNYES, ,YE SHES BZANG PO'I
ZHABS LA PHYAG 'TSAL LO, ,'JAM DPAL SMRA BA'I SENG GES LUNG
BSTAN NAS, ,THUGS RJE

CHEN PO BSGRUBS PAS DNGOS GRUB BRNYES, ,GNAS LNGA MKHYEN PA'I
BAL PO PAntI TA, ,PE NYA PA YI ZHABS LA PHYAG 'TSAL LO, ,TSOGS
GNYIS ZLA BA'I DKYIL 'KHOR YONGS RDZOGS SHING, ,SGRIB GNYIS
GA-YUL LAS RGYAL

BA'I RGYAL MTSAN 'DZIN, ,THUGS RJE CHEN PO DGE SLONG TSUL
BSTAN PA, ,BYANG CHUB SEMS DPA'I ZHABS LA PHYAG 'TSAL LO, ,GUS
PAS BLA MA DAM PA NYER BSTEN CING, ,SGRUB LA BRTZON PAS DNGOS
GRUB MCHOG BRNYES NAS, ,'GRO

@004B LA BRTZE BAS GZHAN DON LHUR MDZAD PA, ,GRUB THOB NYI
PHUG PA LA PHYAG 'TSAL LO, ,DAD DANG TSUL KHRIMS THOS DANG
GTONG BA DANG, ,NGO TSA SHES DANG KHREL YOD SHES RAB STE,
,'PHAGS PA'I NOR BDUN LDAN PA 'GRO BA'I MGON, ,RDO RJE RGYAL
PO'I

ZHABS LA PHYAG 'TSAL LO, ,SBYIN PAS BSDUS PA 'GRO LA PHAN
PHYIR DU, ,SNYAN PAR SMRAS NAS YID BZHIN BSGRUB NUS PA'I,
,BDAG NYID PHAR PHYIN DRUG LA RJES 'JUG PA, ,ZHANG STON DGRA
'JIGS ZHABS LA PHYAG 'TSAL LO, ,TSAD MED

THUGS RJE'I SHUGS KYIS RAB BSKUL NAS, ,BYANG CHUB SEMS MCHOG
BSGOM TSE BLA MA DANG, ,YI DAM GNYIS SU MED PAR GZIGS GYUR PA,
,RTZI 'DUL CHEN PO'I ZHABS LA PHYAG 'TSAL LO, ,MDUN PA'I YUL
GNAS SKYES BU DAM

PA BSTEN, ,BDAG GIS LEGS SMON SNGON YANG BSOD NAMS KYI, ,'KHOR
LO BZHI DANG LDAN PA CHOS KYI RJE, ,BDE BA CAN PA'I ZHABS LA
PHYAG 'TSAL LO, ,NYES LTUNG DRI MA'I SKYON GYIS MA GOS SHING,
,GA-YEL BA MED PAR DGE BA'I

CHOS LA BRTZON, ,RGYUN CHAD MED PAR 'GRO BA'I DON MDZAD PA,
,BYANG SEMS CHU BZANG PA LA PHYAG 'TSAL LO, ,DGOS 'DOD MA LUS
'BYUNG BA'I RIN PO CHE, ,GNAS LUGS JI BZHIN RTOGS PA'I SHES
RAB CAN, ,YON TAN 'BUM

PHRAG DPAG TU MED PA'I GTER, ,RIN CHEN SHER 'BUM ZHABS LA
'TSAL LO, ,KUN MKHYEN THOGS PA MED PA'I BLO GROS KYI, ,BRTZE
CHEN 'GRO LA DGONGS PA BZANG PO'I DPAL, ,PHUN TSOGS YON TAN
KUN GYI GNYER GYUR PA'I,,

@005A *, ,SEMS DPA' CHEN PO'I ZHABS LA PHYAG 'TSAL LO, ,BYAMS
PA'I RNAM SPRUL KUN MKHYEN SHES RAB DPAL, ,RGYAL BA'I SRAS PO
TSUL KHRIMS MTSAN CAN DANG, ,YON TAN RIN CHEN MDZOD 'DZIN
BSHES GNYEN

TE, ,'GRO BA'I 'DREN PA GSUM LA PHYAG 'TSAL LO, ,LUNG RTOGS
SANGS RGYAS BSTAN PA'I RGYA MTSO CHE, ,SKYABS MCHOG BSAM 'PHEL
NOR BU'I DPAL GYIS PHYUG ,BLO BZANG DON GNYIS LHUN GYIS GRUB
PA'I MCHOG ,MKHAS GRUB CHEN

PO GSUM LA PHYAG 'TSAL LO, ,DPAL LDAN MKHAS MCHOG BYE BA'I ZUR
PHUD LA, ,MKHYEN RAB MTSUNGS MED GOM PA 'GOD MKHAS PA,
,GZHUNG
LUGS KUN MKHYEN SANGS RGYAS YE SHES ZHES, ,MTSAN MCHOG DON
DANG LDAN

LA PHYAG 'TSAL LO, ,GANG LA BDAG GIS RIG PA BSLABS PA DANG,
,MDO RGYUD BSTAN BCOS MAN NGAG RJES SU BSTAN, ,BSLAB PA NOD
DANG DBANG BSKUR BYIN RLABS ZHUS, ,DNGOS KYI BLA MA RNAMS LA
PHYAG 'TSAL LO, ,RAB

'BYAMS GSUNG RAB KUN LA BLTA BA'I MIG ,SKAL BZANG THAR PAR
BGROD PA'I 'JUG DOGS MCHOG ,BRTZE BAS BSKYOD PA'I THABS MKHAS
MDZAD PA YIS, ,GSAL MDZAD BSHES GNYEN RNAMS LA PHYAG 'TSAL LO,
,THABS

MKHAS THUGS RJES SH'AKYA'I RIGS 'KHRUNGS SHING, ,GZHAN GYIS MI
THUB BDUD KYI DPUNG 'JOMS PA, ,GSER GYI LHUN PO LTA BUR BRJID
PA'I SKU, ,SH'AKYA'I RGYAL PO DE LA PHYAG 'TSAL LO, ,'JIG RTEN
'DREN PA'I GTZO BO TSE

@005B DPAG MED, ,DUS MIN 'CHI BA MA LUS 'JOMS PA'I DPAL, ,MGON
MED SDUG BSNGAL GYUR PA RNAMS KYI SKYABS, ,SANGS RGYAS TSE
DPAG MED LA PHYAG 'TSAL LO, ,THUGS RJES KUN LA SNYOMS PA'I
BCOM LDAN 'DAS, ,MTSAN TZAM

THOS PAS NGAN 'GRO'I SDUG BSNGAL SEL, ,DUG GSUM NAD SEL SANGS
RGYAS SMAN GYI BLA, ,BEEd'URYA'I 'OD LA PHYAG 'TSAL LO, ,CHOS
SKU NAM MKHA' BZHIN DU DBYER MED KYANG, ,GZUGS SKU 'JA' TSON
BZHIN DU SO SOR GSAL, ,

THABS DANG SHES RAB MCHOG LA MNGA' BRNYES PA'I, ,RIGS LNGA BDE
BAR GSHEGS LA PHYAG 'TSAL LO, ,MTHUN PA'I SMON LAM DGE TSOGS
RMAD BYUNG ZHING, ,SPYAD PA SPYOD TSE NAM YANG MCHED GYUR LA,
,BSKAL BZANG GCIG

LA MDZAD PA MTHAR PHYIN PA'I, ,RDZOGS PA'I SANGS RGYAS STONG
LA PHYAG 'TSAL LO, ,MGON PO THUGS RJE CHE LDAN PA, ,THAMS CAD
MKHYEN PA STON PA PO, ,BSOD NAMS YON TAN RGYA MTSO'I ZHING,
,DE BZHIN GSHEGS LA PHYAG

'TSAL LO, ,DAG PA 'DOD CHAGS BRAL BA'I RGYU, ,DGE BAS NGAN
SONG LAS GROL ZHING, ,GCIG TU DON DAM MCHOG GYUR PA, ,ZHI GYUR
CHOS LA PHYAG 'TSAL LO, ,GROL NAS GROL BA'I LAM YANG STON,
,BSLAB PA DAG LA RAB TU GUS,,

ZHING GI DAM PA YON TAN LDAN, ,DGE 'DUN LA YANG PHYAG 'TSAL
LO, ,GZHON NU'I CHA LUGS 'CHANG BA PO, ,SHES RAB SGRON MES RAB
TU BRGYAN, ,'JIG RTEN GSUM GYI MUN SEL BA'I, ,'JAM PA'I
DBYANGS LA PHYAG 'TSAL 
@006A *, ,LO; ;SANGS RGYAS KUN GYIS RAB TU BSNGAGS, ,YON TAN DAM
PA KUN BSAGS PA, ,SPYAN RAS GZIGS ZHES MTSAN GSOL BA'I, ,RTAG
PAR BRTZE LA PHYAG 'TSAL LO, ,STOBS PO CHE LA DRAG SHUL CHE,
,RIG SNGAGS

RGYAL PO DGE BA CAN, ,GDUL DKA' PO DAG 'DUL BA PO, ,RDO RJE
'DZIN LA PHYAG 'TSAL LO, ,DUS GSUM BDE BAR GSHEGS PA CHOS KYI
SKU, ,'GRO DRUG SEMS CAN RNAMS LA SPYAN RAS GZIGS, ,NAM MKHA'I
LTA BUR KHYAB PA'I BCU

GCIG ZHAL, ,GZI BRJID 'OD DPAG MED LA PHYAG 'TSAL LO, ,PHYAG
STONG 'KHOR LOS SGYUR BA'I RGYAL PO STONG, ,SPYAN STONG BSKAL PA
BZANG PO'I SANGS RGYAS STONG, ,GANG LA GANG 'DUL DE LA DER STON
PA'I, ,BTZUN PA SPYAN

RAS GZIGS LA PHYAG 'TSAL LO, ,SKYON GYIS MA GOS SKU MDOG DKAR,
,RDZOGS PA'I SANGS RGYAS DBU LA BRGYAN, ,THUGS RJE'I SPYAN GYIS
'GRO LA GZIGS, ,SPYAN RAS GZIGS LA PHYAG 'TSAL LO, ,SANGS RGYAS
KUN

GYIS RAB TU BSNGAGS, ,YON TAN DAM PA KUN BSAGS PA, ,SPYAN RAS
GZIGS ZHES MTSAN GSOL BA'I, ,RTAG PAR BRTZE LA PHYAG 'TSAL LO,
,YE SHES BLA MA 'OD KYI TOG ,DE BZHIN SMON LAM BLO GROS DANG,
,DBANG PO

ZHI BA 'JAM DBYANGS LA, ,BDAG NI GUS PAS PHYAG 'TSAL LO, ,'JAM
DPAL PHYAG NA RDO RJE SPYAN RAS GZIGS, ,SA YI SNYING PO SGRIB PA
RNAM PAR SEL, ,NAM MKHA'I SNYING PO BYAMS PA KUN TU BZANG, ,NYE
BA'I SRAS

@006B CHEN BRGYAD LA PHYAG 'TSAL LO, ,JI SNYED SU DAG CES PA
NAS, PHYAG 'TSAL MCHOD PAR BGYI, ,AOm SARBBA TA TH'A GA TA
A'ARYA LO KE SHVA R'A YA SA PA RI W'A RA AARGHAm NAS SPARSHA'I
BAR GYIS MCHOD, MAndALA RGYAS BSDUS CI RIGS PA PHUL, LONG BYUNG

TSE LTUNG BSHAGS DANG, BLA MA RDOR 'DZIN MA CI RIGS BYA, 'DOD
CHAGS ZHE SDANG GTI MUG DBANG GIS NA, ZHES PA NAS, THAMS CAD
RDZOGS PA'I BYANG CHUB PHYIR BSNGO'O, ,TSAD MED BZHI BSGOM,
TSOGS ZHING RANG GNAS SU GSHEGS PAR GYUR,

AOm SH'UN+YA T'A DZNY'A NA BADZRA SVA BH'A WA A'ADMA
KONYAHAm,
DE LTAR BDAG GI DE KHO NA NYID DON DAM PAR SPROS PA THAMS CAD
DANG BRAL BA JI LTAR YIN PA DE BZHIN DU LHA'I DE KHO NA NYID
KYANG DE BZHIN YIN PAS DE GNYIS CHU DANG 'O MA 'DRES PA BZHIN DU
RNAM

PAR MI RTOG PA'I SNANG BA'I SGO DE NYID DU BDAG DANG LHA'I DE
KHO NA NYID DBYER MI PHYED PAR GYUR, STONG PA'I NGANG LAS,
TADYA
TH'A, AOm DHA RA DHA RA, DHI RI DHI RI, DHU RU DHU RU, AIttE
WAttE, TZA LE TZA LE, PRA TZA LE PRA TZA LE, KU SU ME KU SU MA
WA RE, AI LI MI

LI; TZI TI DZVA LA AA PA NA YE SV'AH'A, ZHES PA'I SNGAGS KYI
GDANGS KYI RNAM PA NAM MKHA' LA GRAG PAR GYUR, BDAG DANG
LHA'I
DE KHO NA NYID DBYER MI PHYED PA'I RNAM PA CAN GYI RANG GI SEMS
ZLA BA'I DKYIL 'KHOR DU GYUR PA'I STENG DU

SNGAGS KYI GDANGS KYI RNAM PA NAM MKHA' LA GRAG PA DE SHIN TU
DAG PA'I DNGUL CHU GSER GYI BYE MA LA ZHEN PA LTAR YIG 'BRU BRIS
PA'I RNAM PA CAN DU 'KHOD PA YONGS SU GYUR PA LAS PADMA 'DAB MA
BRGYAD PA GSER BTZOM LTAR

@007A *, ,'BAR BA'I LTE BA LA, TAdYA TH'A, AOm DHA RA ZHES PA
NAS SV'AH'A, ZHES PAS MTSAN PAR GYUR, ZLA BA PHYAG MTSAN SNGAGS
DANG BCAS PA LAS 'OD ZER SNA TSOGS BYUNG BA'I RTZE MO LA 'PHAGS
PA SPYAN RAS GZIGS

DBANG PHYUG GI LHA'I GZUGS DPAG TU MED PA BYUNG NAS NAM MKHA'I
DBYINGS THAMS CAD KHYAB PAR BYAS, RGYAL BA THAMS CAD LA MCHOD
PA'I SPRIN CHEN PO SPRUL PAS LEGS PAR MCHOD, GZHAN YANG SPRIN
CHEN PO

SPRUL PA LAS BDUD RTZI'I CHAR RGYUN BABS PAS DMYAL BA LA SOGS
PA'I 'GRO BA THAMS CAD KYI SDUG BSNGAL GYI ME RNAMS ZHI ZHING DE
RNAMS TSIM PAR BYAS NAS LHA'I SKU DANG BCAS PA'I 'OD ZER SLAR
LOG RANG GI

SEMS ZLA BA'I DKYIL 'KHOR DANG PHYAG MTSAN SNGAGS DANG BCAS PA
LA ZHUGS PA LAS, RANG NYID 'PHAGS PA SPYAN RAS GZIGS DBANG
PHYUG
SKU MDOG DKAR PO GZHON NU LANG TSO DAR LA BAB CING ZHABS
GNYIS

MNYAM PAR BZHENGS PA, MTSAN BZANG PO SUM CU RTZA GNYIS DANG
DPE
BYAD BZANG PO BRGYAD CUS MDZES SHING, ZHAL BCU GCIG DANG LDAN
PA'I RTZA ZHAL DKAR GA-YAS LJANG GA-YON DMAR BA, DE'I STENG MA
DBUS

LJANG GA-YAS DMAR GA-YON DKAR BA, DE'I STENG MA DBUS DMAR
GA-YAS
DKAR GA-YON LJANG BA THAMS CAD 'DZUM ZHING ZHI BA, DE'I STENG NA
KHRO ZHAL MTHING KHA MCHE BA GTZIGS SHING SPYAN GSUM PA, KHRO
GNYER DANG

@007B LDAN CING RAL PA DMAR SER GYEN DU 'BAR BA, DE'I SPYI BOR
ZHI BA'I ZHAL DMAR PO 'DZUM ZHING GTZUG TOR DANG BCAS PA TSANGS
PAR SPYOD PA'I CHA LUGS 'DZIN CING MGUL PA DANG LDAN PA, PHYAG
DANG PO GNYIS THUGS KAR THAL MO

SBYAR BA, GA-YAS GNYIS PA NA SHEL PHRENG, GSUM PA NA MCHOG
SBYIN
GYI PHYAG RGYA LAS BDUD RTZI 'BAB PA'I RGYUN GYIS YI DVAGS TSIM
PAR BYED PA, BZHI PA NA 'KHOR LO BSNAMS PA, GA-YON GYI GNYIS PA
NA GSER GYI PADMA,

GSUM PA NA RIL BA SPYI BLUGS, BZHI PA NA MDA' GZHU BSNAMS PA,
PHYAG LHAG MA DGU BRGYA DANG DGU BCU RTZA GNYIS PADMA'I 'DAB
MA
LTAR 'JAM ZHING MCHOG SBYIN MDZAD PA, PHYAG THAMS CAD KYI
MTHIL
NA ZHI BA'I SPYAN

RE RE MNGA' ZHING, PHYAG RNAMS YAR DBU'I GTZUG TOR DANG, MAR
PUS
MO'I LHA NGA LAS MI 'DA' BA RI DVAGS KYI PAGS PAS NU MA GA-YON
PA BKAB CING, RAS BZANG PO'I SHAM THABS LA NOR BUS SPRAS PA'I
GSER

GYI SKA RAGS BCINGS PA, RAL PA DMAR SER 'KHYUG PAS MDZES SHING,
DAR DANG RIN PO CHE'I RGYAN BRGYAD KYIS BRGYAN PA, SNA TSOGS
PADMA 'DAB MA BRGYAD PA'I LTE BAR ZLA BA'I GDAN LA 'OD KYI DKYIL
'KHOR 'BAR BAS

BSKOR BA, SEMS DPA' GSUM GYI BDAG NYID CAN DU GYUR PA'I, SPYI
BOR AOm LAS 'KHOR LO DKAR PO'I LTE BAR AOm GYIS MTSAN PA, MGRIN
PAR A'A: LAS PADMA DMAR PO'I LTE BAR A'A: SA MTSAN PA, THUGS KAR
H'Um LAS

@008A *, ,RDO RJE SNGON PO'I LTE BAR H'Um GIS MTSAN PA, AOm
PADMA AUD BHA WA YE SV'AH'A, ZHES PADMA'I DAM RGYA GNAS LNGAR
REG LA BYIN GYIS BRLABS, SLOB DPON SANGS RGYAS GSANG BAS YE SHES
PA DGUG GZHUG SOGS MA

BSHAD PA LTAR, MTSAMS 'DIR BZLAS PA BYAS KYANG RUNG BAR GSUNGS
LA, PAntI TE GZHAN GYIS YE SHES PA DGUG GZHUG DBANG BSKUR RGYAS
BTAB BYED PA GSUNGS PA LTAR BYA BAR 'DOD NA 'DI LTAR, RANG GI
THUGS KA'I

TING NGE 'DZIN SEMS DPA'I 'OD ZER GYIS PO TA LA NAS 'PHAGS PA
SPYAN RAS GZIGS DBANG PHYUG SANGS RGYAS DANG BYANG CHUB SEMS
DPA'I TSOGS DANG BCAS PA SPYAN DRANGS, MA LUS SEMS CAN KUN GYI
MGON GYUR CING, ,BDUD

SDE DPUNG BCAS MI BZAD 'JOMS MDZAD LHA, ,DNGOS RNAMS MA LUS
YANG
DAG MKHYEN GYUR PA'I, ,BCOM LDAN 'KHOR BCAS GNAS 'DIR GSHEGS SU
GSOL, ,AOm SARBBA TA TH'A GA TA AARYA LO KI SHVA RA SA PA RI W'A
RA AE HYA HI,

BADZRA SA MA YA DZA: DZA: DZA: H'Um BAm HO: GNYIS SU MED PAR
GYUR, SLAR YANG THUGS KA'I HR'I: LAS 'OD ZER 'PHROS, DBANG GI
LHA RNAMS SPYAN DRANGS, DE BZHIN GSHEGS PA THAMS CAD KYIS
MNGON
PAR DBANG BSKUR DU GSOL, ZHES

GSOL BA BTAB PAS, JI LTAR BLTAMS PA TZAM GYIS NI, ,LHA RNAMS
KYIS NI KHRUS GSOL LTAR, ,LHA YI CHU NI DAG PA YIS, ,DE BZHIN
BDAG GIS KHRUS BGYI'O, ,AOm SARBBA TA TH'A GA TA AA BHI shE KA
TA SA MA YA SHRI YE A'A: H'Um, ZHES

@008B DBANG BSKUR PAS LUS THAMS CAD GANG, BDE BA CHEN PO
MYONG,
DRI MA THAMS CAD DAG CHU LHAG MA SPYI GTZUG TU GNAS PA YONGS
SU
GYUR PA LAS BLA MA'I NGO BO 'OD DPAG MED KYIS DBU BRGYAN PAR
GYUR, MCHOD PA RNAMS

HR'I: BADZRA KRO DHA HA YA GR'I BA HU LU HU LU H'Um PHAt, CES
PAS BGEGS BSKRAD, SVA BH'A WAS SBYANGS, STONG PA'I NGANG LAS
BHRUm LAS RIN PO CHE'I SNOD YANGS SHING RGYA CHE BA RNAMS KYI
NANG DU, AOm 'OD DU ZHU BA LAS BYUNG BA'I LHA RDZAS LAS GRUB

PA'I MCHOD YON, ZHABS BSIL, ME TOG ,BDUG SPOS, MAR ME, DRI: ZHAL
ZAS ROL MO LA SOGS PA RNAMS DVANGS SHING THOGS PA MED PA NAM
MKHA' DANG MNYAM PA ZAG PA MED PA'I BDE BA KHYAD PAR CAN
BSKYED
PAR GYUR, AOm

AARGHAm, P'ADYAm, DH'U PE, A'A LO KE, GANDHE, NEE WI TYA, SHAPTA
A'A: H'uM, GIS BYIN GYIS BRLABS, AOm SARBBA TA TH'A GA TA A'ARYA
LO KE SHVA RA SA PA RI W'A RA AARGHAm, ZHES SOGS KYIS MCHOD,
SKYON GYIS MA GOS, ZHES SOGS SHLOO KA GCIG

GIS BSTOD, RANG GI THUGS KA'I TING NGE 'DZIN SEMS DPA' MTHA'
SKOR DU GZUNGS KYIS BSKOR BA'I YIG 'BRU RNAMS LAS 'OD ZER 'PHROS
'DUS DON GNYIS BYAS 'KHYER SO GSUM GYI RNAL 'BYOR DANG LDAN PAS,
NA MO RATNA TRA

Y'A YA, NA MA: A'ARYA DZNYA NA S'A GA RA, BEE RO TZA NA, BY'U HA
R'A DZ'A YA, TA TH'A GA T'A YA, AARHA HE, SAm MYA KA SAm BUDDH'A
YA, NA MA: SARBBA TA TH'A GA TE BHYO:, AARHA TE BHYA: SAm MYA KA
SAm BUDDHE BHYA:, NA MA: A'ARYA AA WA LO KI TE SHVA RVA YA, BO
DHI SA TV'A YA, MAH'A

@009A *, ,SA TV'A YA, MA H'A K'A RU nI K'A YA, TADYA TH'A, AOm
DHA RA DHA RA, DHI RI DHI RI, DHU RU DHU RU, AIttE WAttE, TZA LE
TZA LE, PRA TZA LE PRA TZA LE, KU SU ME KU SU MA WA RE, AI LI MI
LI TZI TI DZVA LA, AA PA NA YE SV'AH'A, ZHES GZUNGS RGYAS BSDUS

CI RIGS BRGYA RTZA BRGYAD BZLAS NAS, DGE BA 'DI YIS MYUR DU BDAG
,CES SOGS DGE BA BSNGO'O, ,DE NAS BUM BSKYED NI, BUM PA KHA
RGYAN MGUL CHINGS NANG RDZAS SOGS, PHUN SUM TSOGS PAR BYAS PA
GNYIS SAM

GCIG HR'I: BADZRA TA KRi TA KYIS BSANGS SH'U N+YA T'ASA SBYANGS,
STONG PA'I NGANG LAS BAm LAS BYUNG BA'I RIN PO CHE'I BUM PA DKAR
PO LTO BA CHE BA, MGRIN PA RING BA, MCHU 'PHYANG BA LA SOGS PA
MTSAN NYID THAMS CAD DANG LDAN PAR

GYUR; AOm T'APTE T'APTE MAH'A T'A PTE YE SV'AH'A, LHA'I CHU BO
GANGG'A DANG BUM PA'I CHU DBYER MI PHYED PAR GYUR PA'I STENG DU,
PAm LAS PADMA 'DAB MA BRGYAD PA'I LTE BAR AA LAS ZLA BA'I DKYIL
'KHOR, TADYA TH'A, AOm DHA RA ZHES PA NAS SV'AH'A,

ZHES PA'I SNGAGS KYI GDANGS KYI RNAM PA NAM MKHA' LA GRAG PAR
GYUR, ZLA BA'I STENG DU SNGAGS KYI GDANGS KYI RNAM PA NAM MKHA'
LA GRAG PA DE SHIN TU DAG PA'I DNGUL CHU ZHES PA NAS, LHA'I SKU
DANG BCAS

PA'I 'OD ZER SLAR LOG NAS ZLA BA'I DKYIL 'KHOR PHYAG MTSAN
SNGAGS DANG BCAS PA LA ZHUGS PA LAS 'PHAGS PA SPYAN RAS GZIGS
DBANG PHYUG ,CES PA NAS, SEMS DPA' GSUM GYI BDAG NYID CAN DU

@009B GYUR; BUM PA GNYIS YOD NA LAS BUM DANG, GCIG YIN NA GTZO
BO'I MDUN DU, HR'I: LAS KHRO RGYAL RTA MGRIN SKU MDOG DMAR PO
ZHAL GCIG PA MCHE BA GTZIGS SHING SPYAN GSUM PA, DBU SKRA KHAM
NAG GYEN DU

'BAR BA'I KHROD NAS RTA MGO LJANG NAG RTA SKAD 'TSER BA, PHYAG
GNYIS KYI GA-YAS PADMASA MTSAN PA'I DBYUG THO 'PHYAR ZHING,
GA-YON THUGS KAR SDIGS MDZUB MDZAD PA, THOD PA SKAM RLON
DANG
SBRUL GYIS BRGYAN CING, STAG

GI PAGS PA'I SHAM THABS CAN, GA-YON BRKYANGS KYIS ME DPUNG 'BAR
BA'I DBUS NA BZHUGS PA GTZO 'KHOR RNAMS KYI SPYI BOR AOm LAS
'KHOR LO DKAR PO'I LTE BAR AOm GYIS MTSAN PA, ZHES PA NAS BSTOD
PA'I BAR

BDAG BSKYED JI LTA BA BZHIN BYA, BZLAS PA'I TSE, BUM NANG GI
LHA'I THUGS KA'I SA BON LAS 'OD ZER 'PHROS SNOD BCUD SBYONG BA
DANG, SANGS RGYAS BYANG SEMS THAMS CAD MCHOD PAS MNYES PAR
BYAS
NAS, DE RNAMS KYI BYIN

RLABS THAMS CAD SPYAN DRANGS BUM CHU LA THIM ZHING, BUM NANG
GI
LHA'I SKU DANG SNGAGS 'PHRENG LAS KYANG NYES PA DANG SDIG SGRIB
SEL BA'I BDUD RTZI BABS PA BUM CHU DANG RO GCIG TU GYUR PAR
BSAMS LA GZUNGS RING

THUNG CI RIGS DANG, RTA MGRIN GYI SNYING PO BRGYA RTZA BRGYAD
BZLA, YI GE GSUM YANG BZLA ZHING MCHOD YON PHUL, RGYAS PAR SPRO
NA GTOR MA DANG MCHOD BSTOD MDOR BSDUS BYAS NAS, BZOD PAR
GSOL
TE, YE SHES PA RANG

@010A *, ,BZHIN GYI GNAS SU GSHEGS, DAM TSIG PA ZHU, BUM PA'I
CHU DANG RO GCIG TU GYUR PAR BSAMS LA DGE BA BSNGO, DE NAS
MDUN
BSKYED NI MDUN DU RAS BRIS SAM, RDUL TSON GYI DKYIL 'KHOR RGYAS

PA'AM, MDOR BSDU NA MAntALA GYI STENG DU PADMA 'DAB BRGYAD LTE
BAR TSON SPUNGS DANG BCAS PA, RDUL TSON NAM ME TOG CI RIGS PA
'GOD, MTHA' MCHOD PAS BSKOR, BDAG BSKYED BZHIN DU MCHOD PA BYIN
GYIS BRLABS, LAS SNGAGS

KYIS BSANGS, SVA BH'A WAS STONG PAR SBYANGS, STONG PA'I NGANG
LAS RANG GI MDUN DU RIN PO CHE DU MA LAS BYAS PA'I SA GZHI GSER
GYI BYE MA BDAL BAR GYUR, CES PA NAS, STENG DU BLA BRE YANG SKAD
CIG GIS BYUNG BAR GYUR, CES PA'I BAR

BDAG BSKYED BZHIN BYA, TADYA TH'A, AOm DHA RA ZHES PA NAS
SV'AH'A, ZHES PA'I SNGAGS KYI GDANGS KYI RNAM PA NAM MKHA' LA
GRAG PAR GYUR, ZLA BA'I STENG DU SNGAGS KYI GDANGS KYI RNAM PA
NAM MKHA' LA GRAG PA DE SHIN TU DAG PA'I

DNGUL CHU GSER GYI BYE MA LA, ZHES PA NAS, RANG GI SEMS ZLA BA'I
DKYIL 'KHOR DANG PHYAG MTSAN SNGAGS DANG BCAS PA LA ZHUGS PA
LAS
DBUS SU DRIN CAN RTZA BA'I BLA MA DANG DBYER MED PA'I 'PHAGS PA
SPYAN RAS GZIGS

DBANG PHYUG ,CES PA NAS, SEMS DPA' GSUM GYI BDAG NYID CAN DU
GYUR, PHYOGS BZHI'I PAD 'DAB LA SHAR DU H'Um LAS MI BSKYOD PA
SNGON PO SA GNON MNYAM GZHAG CAN, LHOR TR'Am LAS RIN 'BYUNG
SER
PO MCHOG SBYIN

@010B MNYAM GZHAG CAN, NUB TU AOm LAS RNAM SNANG DKAR PO
BYANG
CHUB MCHOG GI PHYAG RGYA CAN, BYANG DU AA: LAS DON GRUB LJANG
GU
SKYABS SBYIN MNYAM GZHAG GI PHYAG RGYA CAN, LHA THAMS CAD KYI
SPYI BOR AOm LAS 'KHOR LO DKAR PO'I LTE

BAR AOm GYIS MTSAN PA, ZHES PA NAS DBANG BSKUR RGYAS BTAB
MCHOD
PA'I BAR BDAG BSKYED JI LTA BA BZHIN DANG, CUNG ZAD RGYAS PAR
SPRO NA MCHOD 'PHRENG TSIGS BCAD SNGAGS DANG BCAS PA SPROS PAS
CHOG GO ,DE NAS RANG GI

SPYI BOR PAD ZLA'I STENG DU DGE SLONG MA DPAL MO RAB BYUNG GI
RTAGS CAN THAL MO SBYAR BAS NGO CHEN BSTOD PA'I GROGS MDZAD
PAR
BSAMS TE, ,AOm 'JIG RTEN MGON PO LA PHYAG 'TSAL LO, ,'JIG RTEN
BLA MA SRID PA GSUM GYIS

BSTOD PA PO, ,LHA YI GTZO BO BDUD DANG TSANGS PAS BSTOD PA PO,
,THUB PA'I RGYAL MCHOG BSTOD NAS GRUB PAR MDZAD PA PO, ,'JIG
RTEN GSUM GYI MGON PO MCHOG LA PHYAG 'TSAL LO, ,BDE GSHEGS DPAG
MED SKU STE SKU

BZANG 'DZIN PA PO, ,BDE GSHEGS SNANG MTHA' YAS KYI DBU RGYAN
GSOL BA PO, ,PHYAG GA-YAS MCHOG SBYIN YI DVAGS BKRES SKOM SEL BA
PO, ,PHYAG GA-YON GSER GYI PADMAS RNAM PAR BRGYAN PA PO, ,DRI
ZHIM RAL PA'I

PHRENG BA DMAR SER 'KHYUG PA PO, ,ZHAL RAS RGYAS PA ZLA BA LTA
BUR MDZES PA PO, ,SPYAN GYI PADMA MCHOG TU BZANG ZHING YANGS
PA
PO, ,KHA BA DUNG LTAR RNAM DKAR DRI NGAD LDANG BA PO, ,DRI MED
'OD CHAGS MU TIG TSOM BU 'DZIN PA PO, ,MDZES

@011A *, ,PA'I 'OD ZER SKYA RENGS DMAR POS BRGYAN PA PO,
,PADMA'I MTSO LTAR PHYAG NI DNGAR BAR BYAS PA PO, ,STON KA'I
SPRIN GYI MDOG DANG LDAN CING GZHON PA PO, ,RIN CHEN MANG POS
DPUNG PA GNYIS NI BRGYAN PA PO, ,

LO MA'I MCHOG LTAR PHYAG MTHIL 'JAM ZHING GZHON PA PO, ,RI DVAGS
LPAGS PAS NU MA GA-YON PA DKAB PA PO, ,SNYAN CHA GDU BUS SGEG
CING RGYAN RNAMS 'CHANG BA PO, ,DRI MA MED PA PADMA'I MCHOG LA
GNAS PA PO, ,

LTE BA'I NGOS NI PADMA'I 'DAB LTAR 'JAM PA PO, ,GSER GYI SKA
RAGS MCHOG LA NOR BUS SPRAS PA PO, ,STA ZUR DKRIS PA'I RAS BZANG
SHAM THABS 'DZIN PA PO, ,THUB PA'I MKHYEN MCHOG MTSO CHEN PHA
ROL PHYIN PA PO, ,

MCHOG BRNYES BSOD NAMS MANG POS NYE BAR BSAGS PA PO, ,RTAG TU
BDE BA'I 'BYUNG GNAS RGA NAD SEL BA PO, ,GSUM THAR MDZAD CING
MKHA' SPYOD SPYOD PA STON PA PO, ,LUS CAN MCHOG STE BDUD DPUNG
'KHRUGS LAS RGYAL BA

PO; ;GSER GYI RKANG GDUB SGRA YIS ZHABS YID 'ONG BA PO, ,TSANGS
PA'I GNAS PA BZHI YIS DBEN PAR MDZAD PA PO, ,DANG BA'I 'GROS
'DRA GLANG CHEN DREGS LTAR GSHEGS PA PO, ,YONGS RDZOGS NYE BAR
BSAGS SHING BSTAN PA

GNYER BA PO, ,'O MA'I MTSO DANG CHU YI MTSO LAS BSGRAL BA PO,
,GANG ZHIG RTAG TU THO RANGS LANGS NAS GUS PA YIS, ,SPYAN RAS
GZIGS KYI DBANG PO YID LA SEMS BYED CING, ,BSTOD PA'I MCHOG 'DI
DAG CING GSAL BAR

@011B BSTOD BYED NA, ,DE NI SKYES PA'AM NI BUD MED YIN KYANG
RUNG, ,SKYE BA 'DI'AM MA 'ONGS SKYE BA THAMS CAD DU, ,'JIG RTEN
'JIG RTEN LAS 'DAS DGOS PA KUN 'GRUB 'GYUR, ZHES LAN NYER GCIG
GIS BSTOD, 'DOD BYA'I DON LA SMON

LAM RNAM PAR DAG PA GDAB CING, GTOR MA 'BUL NA BSANG SBYANGS
BDUD RTZI'I RGYA MTSO CHEN POR GYUR PAR BSAMS TE, AOm A'A: H'Um,
LAN GSUM GYIS BYIN GYIS BRLABS, SNGAR GYI MCHOD SNGAGS LA, SA PA
RI W'A RA BA LIm TA PRA

T'ITZTSA YE SV'AH'A, BTAGS PA GSUM MAM BDUN GYIS, THUGS RJE CHEN
PO'I LHA TSOGS LA PHUL, GNYIS PA, MKHA' 'GRO CHOS SKYONG BSRUNG
MA'I TSOGS LA AA K'A ROS 'PHUL, GSUM PA, GNAS BDAG GZHI BDAG
RNAMS

LA; SAMBHA RAS PHUL NAS 'PHRIN LAS 'CHOL, MJUG TU, DGE BA 'DI
YIS MYUR DU BDAG ,SPYAN RAS GZIGS DBANG 'GRUB GYUR NAS, ,'GRO BA
GCIG KYANG MA LUS PA, ,DE YIS LA 'GOD PAR SHOG ,BDAG GIS DGE

BA'I LAS RNAMS 'DI DAG GIS, ,'JIG RTEN 'DIR NI MYUR DU SANGS
RGYAS SHOG ,'GRO LA PHAN PHYIR CHOS KYANG STON BGYID CING, ,SEMS
CAN SDUG BSNGAL MANG POS GZIR LAS SGROL, CES SOGS RANG GZHAN
LA
GNAS

SKABS DANG MTHAR THUG TU PHAN BDE 'BYUNG BA'I BSNGO BA SMON
LAM
BKRA SHIS KYIS BRGYAN PA BYA'O, ,THUN MTSAMS SU'ANG 'KHYER SO
GSUM DANG ROL PA GSUM LA SOGS PA'I RNAL 'BYOR GYIS DAL 'BYOR
THOB PA DON DANG LDAN PAR

@012A *, ,BYA'O,, ,,SMRAS PA, DUNG LTAR DKAR BA'I KEE LA SHAS
BSKOR KYANG, ,RMONGS PA'I MUN TSOGS 'KHRIGS PA'I BYANG PHYOGS
'DIR, ,THUGS RJE'I 'OD DKAR GSAL BAS PHAN BDE YI, ,KUNNGA'I TSAL
RAB RGYAS

MDZAD 'PHAGS PA'I MCHOG ,GCIG LHAG PHYOGS KYI ZHAL CAN SGRUB
PA'I THABS, ,RGYU SKAR DBUS NA NYA RGYAS DBANG PO LTAR, ,ZAS
GTZANG SRAS KYI BYA SPYOD RGYUD RNAMS SU, ,GSUNGS PA JI BZHIN MA
'DRES GSAL BAR BKOD,,

DE LAS 'ONGS PA'I DGE TSOGS TSIG MDA'I LAM, ,'GOG PA DE YANG NAM
MKHA'I MTHA' KLAS PA'I, ,MA GYUR 'GRO RNAMS GDUNG BA'I MING BRAL
BA, ,BDE BA CAN DU 'JUG PA'I RGYUR GYUR CIG ,CES 'PHAGS PA ZHAL
BCU

GCIG PA'I SGRUB THABS SMYUNG BAR GNAS PA JI LTAR BYA BA'I TSUL
'DI YANG DON GNYER CAN MANG POS BSKUL BA'I NGOR BYA BA'I RGYUD
DON YOD ZHAGS PA DANG, ZHAL BCU GCIG PA'I RGYUD NAS GSUNGS PA
DANG, LUGS

'DI'I THOG MA'I SROL 'BYED DGE SLONG MA DPAL MO'I RGYA GZHUNG
RNAMS TSAD MAR BYAS, RDO RJE 'CHANG CHEN PO'I LAM GYI RIM PA NAS
JI LTAR 'BYUNG BA'I LEGS PAR BSHAD PAS MDZES PAR BYAS TE, CHOS
SMRA BA BLO BZANG

CHOS KYI RGYAL MTSAN GYIS NAG PA ZLA BA'I DKAR TSES BCO LNGA'I
NYIN DPAL LDAN 'BRAS SPUNGS KYI GZIMS CHUNG NYI 'OD 'KHYIL BAR
SBYAR BA'I YI GE PA NI DGE SLONG BLO BZANG PHUN TSOGS SO, ,BSLU
MED DKON MCHOG

@012B GSUM GYI THUGS RJE DANG, ,'DI BSGRUBS LAS BYUNG RAB DKAR
DGE BA DES, ,SDE PA BSOD NAMS DBANG RGYAL TSE RABS KUN, ,NGAN
'GROR MI LTUNG BYANG CHUB MYUR THOB SHOG , ,,MANGGA LAm,, ` AOm
SVASTI, PHAN BDE'I

'BYUNG GNAS RGYAL BSTAN YONGS 'DU'I LJON, ,RAB RGYAS 'GRO KUN
THAR MCHOG 'BRAS BZANG LA, ,SPYOD PHYIR BKRA SHIS LHUN GRUB
CHOS
GRVA CHER, ,CHOS SBYIN 'DZAD MED DAL 'GRO'I RGYUN 'DI SPEL,,
,SARBA DZA GA TAm,, ,