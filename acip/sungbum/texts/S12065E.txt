/TA 3\

GA 4 *, ,BOD DU THOG MAR 'DUL BA BYUNG TSUL SOGS BZHUGS SO, ,6

@001B #, ,BOD DU THOG MAR 'DUL BA'I BSTAN PA BYUNG BA NI, MKHAN
CHEN ZHI BA 'TSOS SAD MI BDUN SOGS LA SO THAR GYI SDOM PA

GNANG BA 'DI YIN LA, DES NA SDOM PA LEN TSUL, BSUNG TSUL, PHYIR
BCOS TSUL DANG DE DAG GI PHYAG LEN BYA TSUL RNAMS KYANG DE DUS
MKHAN CHEN GYIS MDZAD

PA'I PHYAG SPOL GYI RGYUN DA LTA'I PAR BZHUGS PA 'DI YIN NO,
,RGYAL PO GLANG DAR GYIS BSTAN PA LA GNOD PA BYAS PA'I DUS SU,
GTZANG DGE BA RAB GSAL SOGS

AA MDOR BYON NAS BLA CHEN DGONGS PA RAB GSAL BSNYEN RDZOGS SU
BSGRUB PA SOGS KYI PHYAG LEN KYANG MKHAN CHEN GYIS MDZAD PA'I
SROL YIN PAR DES SO, ,

DE NAS RIM GYIS BOD KYI MKHAS PA RGYA GAR DU BYON PA RNAMS LAS
PHAL CHER GSANG SNGAGS LA SBYANGS PA GTZO BOR MDZAD, 'GANG ZHIG
'DUL BA LA SKYANGS

@002A #, ,PAR MDZAD KYANG DE DAG LAS 'DUL BA'I LUGS DAD BA NYUNG
BA 'DRA'O, ,BAR SKABS SU PAn CHEN SH'AKYA SHI BOD DU BYON NAS SO

THAR GYI SDOM RGYUN SPEL BAR MDZAD CING, RJE TZONG KHA PA DANG
RGYAL DBANG LNGA PA SOGS KYIS DE'I SDOM RGYUN BZHES PAR MDZAD
KYANG, GSO SBYONG DBYAR GNAS SOGS KYI PHYAG

LEN NI MKHAN CHEN GYI LUGS DE NYID GZHID BZHAG PA 'DRA'O, ,YANG
JO BO AA TI SHA BYON NAS BKA' GDAMS KYI LUGS GTZAD DAR PAR MDZAD
KYANG 'DUL BA'I PHYAG

LEN NI SNGA MA LAS LOGS SU MA MDZAD, DES NA GSO SBYONG GI SKABS
SU, GTZUG LAG KHANG GI BDAG PO DANG LHA RNAMS KYI SLAD DU ZHAL
NAS GSUNGS PA'I MDO

DANG TSIGS BCAD 'DON PA YANG MKHAN CHEN ZHI BA 'TSOS THOG MAR
SROL BTOD PA YIN ZHING, GTZUG LAG KHANG GI BDAG PO NI RGYAL PO
KHRI SRONG LDE BTZAN SOGS DANG,

@002B GTZUG LAG KHANG GI LHA NI BSAM YAS KYI LHA PE HAR RGYAL PO
SOGS LA BYED DE, ,GTOR MA CHA BZHI YANG SPYIR BSAG SBYAD DANG
SGOS SU 'GAL RKYEN SEL ZHING MTHUN RKYEN SGRUB PA'I LHA KLU SOGS
LA GTONG BA'I CHED DU DE DUS SAM

DUS PHYIS MDZAD DAM SNYAM, CHOS BSGRAGS PA'I MDO DANG SPYI
BSHAGS NI MKHAN CHEN GYI DUS NAS SAM, RJE RIN PO CHES 'DUL BA'I
PHYAG SROL DAG THER MDZAD PA'I DUS SU MDZAD DAM DPYOD, DE RNAMS
LAS GZHAN CHOS GOS

GYON PA DANG, PHYAG 'TSAL BA DANG, PHYIR BCOS BYED PA DANG, DGE
TSUL GYIS YONGS DAG ZHU BA DANG, LTUNG MTHUN BYIN RLABS DANG,
GNAS LA BLO MTHUN BYA BA DANG, DNGOS GZHI SO THAR GYI MDO 'DON
PA RNAMS

NI 'DUL BA LUNG NAS GSUNGS PA YIN NO, ,RJE RIN PO CHE MA BYON
GONG DU BOD KYI RAB BYUNG PHAL CHER SDOM PA LEN BSRUNG SOGS KYI
PHRA ZHIB LTA ZHOG ,PHAL MO CHES GDING PA DANG LHUNG BZED KYANG
DO MI SHES PA'I TSOD DU

GYUR BA LAS, RJE RIN PO CHES GNYAL DU BZHUGS PA'I SKABS SU 'KHOR
RNAMS LA CHOS GOS DRAS DRUB MA DANG LHAN ZABS MA SOGS KYI BZO
TSUL, BYIN GYIS BRLAB TSUL, GYON TSUL, LHUNG BZED MKHAR GSIL

SOG YO BYAD KYI KHYAD PAR DANG SBYOD LUGS, ,PHYIN LEN DANG, PHYI
DRO'I KHA ZAS SPONG BA DANG, RUNG CHU 'DEBS PA DANG, KHA BSHAL
BA SOGS THAMS CAD BZHI NAS GSAR DU GSOS TE 'KHRID NAS 'DUL BA'I

@003A *, ,LUGS RNAM PAR DAG PA DAR ZHING RGYAS PAR MDZAD PA'I
PHYAG RGYUN RMAD DU BYUNG BA DA LTA'I BAR DU BZHUGS PA YIN
ZHING, RANG CAG RNAMS KYIS KYANG RANG RANG GI SKAL BA DANG 'TSAM
BAR LEN BSRUNG

GI PHYOGS MTHUN BYED BZHIN PA'O, ,DES NA DENG SANG DU'ANG GSO
SBYONG DBYAR GNAS DGAG DBYE, DGE BSNYEN NAS BSNYEN RDZOGS KYI
BAR BSGRUB TSUL, CHOS GOS KYI TSAD DBYIBS RUNG MTHUN DU BYA TSUL
SOGS KYANG

RJE'I PHYAG RGYUN YIN PAS 'DI TZAM LA'ANG PHAN YON RGYA CHEN PO
YOD DO, ` ,LAM PHRAN BRTAN GYI GLENG GZHIR, LAM PHRAN KYIS, DGE
SLONG MA'I STON PAR BYON PA'I SKABS SU, DGE SLONG MA

GNYIS KYIS GSO SBYONG 'BUL BA'I CHED DU RGYAL BYED TSAL DU 'ONGS
NAS, LAM PA'I GAN DU SONG NAS PHYAG 'TSAL TE, BTZUN PA LAM PA
DGONGS SU GSOL, RGYAL PO'I KUN DGA' RA BA'I DGE SLONG MA'I DGE
'DUN MTHUN

PA RGYAL BYED TSAL GYI DGE SLONG GI DGE 'DUN MTHUN PA'I ZHABS LA
PHYAG 'TSAL LO, ,GNOD PA NYUD DAM, NYAM DA BA CHUD DAM, BSKYOD
PA YANG DAM, 'TSO'AM, STOBS DANG LDAN NAM, BDE'AM, KHA NA MA
THOB

MA MCHIS SAM, BDE BA LA REG PAR GNAS SAM, ZHES BSNYUN GSOL LO,
,ZLA BA PHYED PHYED CING GDAMS DAG DANG, RJES SU BSTAN PA GSOL
LO, ,'DUN PA DANG GSO SBYONG BYA BAR GSOL BA 'DEBS SO, ,GSOL

@003B BA'AD MKHYEN PAR GSOL LO, ,ZHES BSNYAN GSOL DANG MDO BSKUL
ZHUS, LAM PHRAN GYIS THABS YIN NO ZHES BRJOD BAR GLENG 'BUM DU
GSUNGS PAS, DA LTA GSO SBYONG GI CHO GTOR MA CHA BZHI ZHU BA'I
SNGON DU BSNYAN

GSOL BA DANG, MDO BSKUL ZHU BA NI SNGON GYI GLENG GZHI DANG
MTHUN PAR MDZAD PA'O, ` ,SH'A RI'I BUS RTA THUL LAS CHOS THOS
PA'I TSE BDEN BZHI KHONG DU CHUD PA DANG, MO'U GRAS BUS SH'A RI
BU LAS CHOS

DE THOS PA'I TSE BDEN PA MTHOD BAR GSUNGS LA, BDEN PA MTHONG BA
DE MTHONG LAM THOB PA'I DON DU BYAS NA MCHOG ZUNG GIS 'PHAGS LAM
THOB PA'I RJES SU, BCOM LDAN 'DAS LA MJAL NAS BSNYEN PAR RDZOGS
PAR BYA

DGOS SO, ,SBYIR NYAN THOS CHEN PO DE RNAMS LA SNGON DU 'PHAGS
LAM THOB NAS DE RJES RAB TU BYUNG BA DANG, BSNYEN PAR RDZOGS
PA'I RJES SU LAM DU ZHUGS PA SOGS GO RIM DES MED DU SNANG NGO,
,BDAG

GIS CHOS LA 'JUG TSUL DU, MTSEG ZUNG GIS RTA THUL LAS TSIGS BCAD
THOS PA'I TSE BSAM BYUNG GI NGO BOR GYUR PA'I DES 'BYUNG GI BSAM
PA SKYES, DE RJES BCOM LDAN 'DAS LA MJA' NAS, TSUR SHOG CES BKA'

STZAL BA'I TSE THAR PA DON GNYER GYI BLO SKYES NAS TSOGS LAM DU
ZHUGS, TSANGS PAR SPYOD CIG GSUNGS PA'I TSE BSNYEN RDZOGS SU
GYUR PA YIN NAM SNYAM NAS BRIS PA YIN KYANG SLAR BRTAGS DGOS SO,
,SH'A RI

@004A *, ,BU MDAL DU BZHUGS PA'I TSE, SH'A RI KA DANG SKAR RGYAL
RTZOD PA'I TSE SH'A RI KA RGYAL BA NI SRAS DE'I BSOD NAMS KYI
MTHU'O, ,RJE RIN PO CHE LHUMS SU BZHUGS PA'I TSE YUM LA

DGE MTSAN KHYAD PAR CAN MANG DU BYUNG BA NI RJE RIN PO CHE'I
BSOD NAMS KYIS SO, ,LEGS 'OD MNGAL DU ZHUGS PA SOGS KYI TSE PHAM
SOGS LA GNOD PA MANG DU BYUNG, PHYIS MU LTO BA DANG 'GROGS PA'I
TSE GROGS

KYIS BZA' BTUNG MA RNYED PA SOGS BYUNG BA YANG LEGS 'ONGS KYI
SDIG PA'I SHAN SHOR BA'O, ,DES NA DE LTA BU LA BSAM NAS DGE SDIG
GI PHAN GNOD LA BRTAG GO, ,,

` SKYABS 'GRO'I BSLAB BYA'I BRJED BYANG, ` MAN DAG LAS 'BYUNG
BA'I BSLAB BYA BCU GNYIS BSRUNGS NA, BSDU BA LAS 'BYUNG BA
BRGYAD PO YANG DON GYIS BSRUNGS PAR 'GYUR BAS

PHYIS KYI LAM RIM DANG SKYABS KHRID RNAMS SU BRGYAD PO DE LOGS
SUM GSUNGS PA YIN NO, ,DE'I PHYIR SNGA MA NI PHYI MA'I KHONGS SU
GTOGS PAR BYAS KYANG RUNG DO, ^ ,BON SOGS LA BRTEN MI RUNG BA
NI,

CHOS DANG MI MTHUN PA'I BON DANG LHA PA SOGS LA 'PHRAL GYI DON
DU 'DI BRTEN MI RUNG BA'I DON NO, ,DE YANG DE DAG DANG MI MTHUN
PA'I ZHES PAS CHOS DGE BA DANG MI MTHUN PA YIN PAR BSTAN TE, DE
NI SNGON RJE BTZUN MI LAS

@004B NGAN SNGAGS KYIS MI MANG PO BSAD PA DANG SAD BA PHAB PA
LTA BU'O, ,DE DAG GIS RANG GI DGRA BO 'JOMS PA SOGS KYI DGOS PA
YOD KYANG GTAN NAS BYAR MI RUNG BA NI, RNAM PA THAMS CAD DU RTEN
DU MI RUNG ZHES PAS BSTAN

NO; ,DE'I PHYIR BA TZAN MDOS DANG GSHED 'DUL LTA BU BON GYI CHO
GA YIN KYANG, NAD PA SOGS LA PHAN 'DOGS PA NI CHOS DANG MTHUN
BAS BYAR RUNG LA, 'ON KYANG DE TZAM ZHIG LA YID BRTAN MI BYA BAR
YI

DAM CHOS SKYONG SOGS KYI NUS MTHU DANG MONGS KYI RTEN 'BREL LA
BRTEN NAS SEMS CAN LA PHAN THOGS PAR GYUR CIG SNYAM PA'I BSAM
PAS BYA RIGS SO, ,BLA MA DKON MCHOG GI THUGS RJE LA BRTEN DGOS

PA'I BSAM PA MED PAR, MDOS KHO NA'I BYIN RLABS LTA BUS PHAN
THOGS PAR BSAMS NA NI RUS THAMS CAD DU DKON MCHOG LA BLO KHEL
BAR BYA'O ZHES GSUNGS PA DANG 'GAL BAR 'GYUR RO, ,DE NI BSDUN
TSANGS PA

DANG BON PO DANG LHA PA LTA BU'I CHOS RNAMS DANG, 'JIG RTEN PA
RNAMS KYIS LHA MCHOD PA DANG ME MCHOD PA DANG MTSUN LHA MCHOD PA
SOGS DAM PA'I CHOS MA NI PA MANG PO YOD PA LAS, DGE BA DANG
MTHUN PA NI GZHAN

GYI DON LTA BU'I TSE BYAR RUNG LA, MI DGE BAR 'GYUR PA'AM DON
MED PA NI BYAR MI RUNG NGO, ^ ,SROG GCOD KYI 'DU SHES NOR BA LA
DNGOS GZHI'I SDIG PA MED PAR GSUNGS PA DANG, RANG NYID GSOD

@005A *, ,NA SBYOR BA YOD KYANG MTHAR THUG MED PAS YAN LAG MTSAD
BA DANG, GSAD BYA DAD MNYAM DU RANG NYID SHIN YAD MTHAR THUG MED
PAS YAN LAG MA TSAD BA DANG, MDAGS PAS

PHA ROL BO BSAD NA DE NAM SHI BA DAD GSOD DU 'JUG MKHAN LA DNGOS
GZHI'I SDIG PA 'BYUNG BAR GSUNGS PA RNAMS GUD BSGRIGS NAS BRTAGS
NA, GANG GSOD PAR 'DONG PA'I 'GRO BA DE NYID GSOD PA NI DNGOS
GZHI

YIN PAR SNANG LA, DE YANG 'DU SHES KYI YAN LAG MTSANG BA'I DBANG
GIS DNGOS GZHI MA RDZOGS PA YIN PAR SNANG BAS, SBYIR BTANG DU
DNGOS GZHI RDZOGS ZHES PA NI YAN LAG RDZOGS PA'I DON NO, ^ ,

LUS DAG GI BDUN GYI SBYOR BA LA NI LUS DAG GI LAS DANG SEMS
BYUNG GNYIS KA YOD DO, ,YID KYI MI DGE BA GSUM GYI SBYOR BA LA
NI LUS DAG GI LAS MED, SEMS BYUNG NI YOD BA YIN, ^ ,YID

KYI MI DGE BA'I DNGOS GZHI RDZOGS PA LA YAN LAG LNGA TSANG DGOS
PAS, TSANGS PA'I GO 'PHANG THOB NA SNYAM PA'I 'DOD PA YOD KYANG
YAN LAG LNGA MTSAD BAS RJES MTHUN BAR GYUR BA YIN, DA'I PHYIR
YID KYI LAS GSUM

LA YAN LAG LNGA TSAD MA TSAD GIS DNGOS GZHI RDZOGS MA RDZOGS SU
'GYUR RO, ^ ,SROG GCOD LA, DPER NA SHA LA CHAGS PAS LUG GSOD
PA'I TSE RTZOM BYED NI SHA LA CHAGS PA'I 'DOD CHAGS YIN KYANG,

@005B SROG DNGOS SU GCOD PA'I CHE, LUG DE SDUG BSNGAL GYIS MA
BZOD NAS RKANG LAG G-YOB PA DANG, MIG GIS RIG RIG TU LTA BA
DANG, DBUGS BRTZEGS PA SOGS SHIN TU SDUG BSNGAL BA'I RNAM 'GYUR
MNGON SUM DU BYUNG YANG, DE LA SNYING RJE BA'I

BSAM PA CUNG ZAD KYANG MI SKYE BA NI, DE'I TSE SEMS LA SDIG PA
LAS SKRAG PA DANG LUG LA SNYING RJE BA LTA BU 'JAM BA'I CHA MED
CING, SEMS SHIN TU RTZUB MOR GYUR BA'I DBANG GIS YIN LA, DE NYID
ZHE SDANG GI CHA YIN PAS ZHE SDANG GIS MTHAR

PHYIN BAR GSUNGS PA YIN NO, ^ ,SEMS PA NI RANG DANG MTSUNGS LDAN
GYI SEMS YUL LA G-YO ZHING BSKUL BAR BYED PA PO YIN PAR SKYES BU
'BRING GI SKABS SU GSUNGS PA LTAR, LAS BYED PA PO NI LAS SU 'JOG
GO ,

DE LA MI DGE BA BCU'I KUN SLONG BCU NI LUS DAG YID RNAMS MI DGE
BA LA BSKUL BAR BYED BA PO YIN BAS LAS YIN NO, ,LAS KYI LAR NI
KUN SLONG DE DAG 'JUG PA'I SGO'I MA KUN SLONG DES JI LTAR BSKUL
BA'I BYA BA BYED BA PO YIN PAS

SEMS PA 'JUG BA'I GZHIR GSUNGS SO, ,DES NA LUGS KYIS SROG GCOD
PA NI, GSOD PAR 'DOD PA'I KUN SLONG GIS JI LTAR 'DOD PA BZHIN
SGRUB PAR BYED PAS KUN SLONG DE 'JUG PA'I GZHI YIN ZHING, SROG
GCOD PA'I LAS DNGOS SU BYED

PAS LAS KYANG YIN NO, ,DE YANG BYED PA PO NI LUS SPYI DANG LAG
PA DANG GCOD BA'I GRI RNAMS YIN LA, BYA BA'I YUL NI LUG LTA BU
DE'O, ,BYA BA'I LAS NI LAG PA'AM GRIS LUG GI SROG RTZA GCOD PA
DE YIN NO, ,DE'I PHYIR BYA BYED LAS

@006A *, ,GSUM SO SOR PHYE BA'I TSE, LAG PAS SROG RTZA GCOD BDE
NI LAS YIN LA, BUN SLONG GI 'DOD PA LTAR BYED PAS NA LAS KYI LAM
YANG YIN NO, ,BRNAB SEMS NI KUN SLONG GI 'DOD PA LTAR BYED KYANG
DNGOS SU GZHAN GYI YO BYANG

BLANGS PA LTA BU'I BYA BA BYAS PA MED PAS LAS MIN NO, ,GZHAN
YANG BRNAB SEMS GNOD SEMS GNYIS NI GTZO BO SEMS YIN PAS LAS SU
MI 'JOG PA DANG, LOG LTA NI NYON MONGS YIN PAS LAS SU MI 'JOG
PAR PHAR PHYIN DANG MDZOD KYI YIG CHA NAS

GSUNGS PA YOD, ^ ,DMYAL BAR 'BRAS BU GSUM KA MYONG DGOS PAS, MES
BSREG PA DANG, MTSON GYIS BSNUN PA SOGS LA RGYU MTHUN GYI CHA
YAD YOD PAR NGES TE, MTSON GYIS RMAS PA'I SDUG BSNGAL SPYIR RNAM
SMIN GYI 'BRAS BU YIN KYANG,

GRIS PHUG PA NI SKYE BA SNGA MAR GZHAN LA GRIS PHUG BA DANG
MTHUN PA LTA BU'O, ^ ,DUD 'GRO LA DOG MDZES PA 'BYUNG BA NI DGE
BA'I 'BRAS BUR GSUNGS PA LA DPAG NA TSE RING BA YANG DGE BA'I
'BRAS BU'O, ,DE YANG SDUG BSNGAL JI 'DRA ZHIG MYONG YANG MA

SHI BAR SDUG BSNGAL LAS THAR BAR 'DOD PA MA GTOGS, 'CHI BAR 'DOD
BA MI SKYE BAS, TSE RING BA NI DE'I YID LA 'DOD PA'I 'BRAS BU
YIN NO, ^ ,RJE RIN PO CHE LA GSOL BA SHUGS DRAG TU 'DEBS PA DE
LA SLAR LDOG BA'I STOBS MTSANG YANG STOBS BZHI'I

BSHAGS PA RJES MTHUN PAR 'GYUR ZHING, LAS DANG PO PA LA GSOL BA
'DEBS PA NIS CHOD SHIN TU CHE BA YIN,, ,, ^ PAR YIG PA DGE SLONG
BLO BZANG MKHAS GRUB PO,, ,,

@006B [BLANK PAGE]