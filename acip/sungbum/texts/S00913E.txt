@001A *, ,BDEN BZHA'I RNAM GZHAG THAR 'DOD 'JUG DOGS MKHAS PA'I
DGA' STON ZHES BYA BA BZHUGS SO, ,

@001B #, ,NA MO GU DU MANYDZU GHO sh'A YA, DUNG DUNG GUS PA'I
DBYANGS KYI RNGA SGRA DANG, ,LHAN CIG GANG BSGYUR YANG GCIG
MKHYEN PA'I GTER, ,LAM LAM 'BAR BA RAL GRI'I 'KHRI SHING GIS, ,

BCU DRUG 'CHING BA'I DRA BA DRUNGS PHYUNGS SHIG ,MID SKAM RI
BO'I PHAG TU MA 'CHEL ZHING, ,GOS DAR CHU 'DZIN DRA BSAM BSGRIBS
PAR, ,LUNG RIGS TSA ZER RGYAS PA'I NYI MA GANG, ,MKHAS PA DAG
'BYED GTAM

GYI 'OD 'DI SPRO, ,MYA NGAM SRID PA'I 'PHROG TU YID SKYO ZHING,
,RNAM GROL CHU GTER SNYING LA 'GOD BZHIN DU, ,LEGS BSHAD MGRIN
RNGA DAL GYIS SGROGS PA YI, ,BLO LDAN NGANG PA'I KHYU TSOGS 'DIR
ZHUGS SHIG ,

DE YANG, RJE BDAG NYID CHEN POS, KHYOD KYIS JI SNYED BKA' STZAL
PA, ,RTEN 'BREL NYID LAS BRTZAMS TE 'JUG ,DE YANG MYA NGAN 'DA'
PHYIR TE, ,ZHI 'GYUR MIN MDZAD KHYOD LA MED, ,CES GSUNGS PA
LTAR,

@002A *, ,STON PAS CHOS PHUNG JI SNYED CIG BKA' STZAL PA THAMS
CAD KYI DGONGS PA'I GTAD SO NI, 'KHOR BA SDUG BSNGAL GYI RGYA
MTSOR BYING BA'I 'GRO BA MTHA' DAG DE LAS SGROL

BA'I CHED DU YIN LA, DE'I TSUL YANG, JI SKAD DU, DE DAG YUL LA
MA MTHONG BAS, ,YIN GYIS PHYI TSUL DAG GIS MIN, ,ZHES PHYI ROL
TSER MA 'DON PA'I TSUL GYIS SPONG MI NUS PAS SDUG BSNGAL GYI
RTZA BA SUN

DBYUNG DGOS LA, DE YANG LAS KYI KUN 'BYUNG DANG, DE'I RTZA BA
PHRA RGYAS DANG, DE'I NANG NAS KYANG GTZO BO BDAG TU 'DZIN PA'I
MA RIG PA LA THUG CING, DE 'JOMS BYED KYI GNYEN PO DNGOS NI, ZAB
MO RTEN CING 'BREL PAR

'BYUNG BA'I DE KHO NA NYID RTOGS PA'I SHES RAB YIN PA'I PHYIR,
SDE SNOD THAMS CAD KYANG LAM DE LA 'BAB CING GZHOL BA SHA STAG
YIN TE, MDOR BSDU NA RGYAL BA'I BKA' DANG DGONGS 'GREL GYI BSTAN
BCOS DRI MA MED

@002B PA MTHA' DAG GDUL BYA RNAMS KYI SDUG BSNGAL RGYU BCAS
SPONG BA DANG, MYANG 'DAS THOB BYED LAM DANG BCAS TE 'DOMS PA
'BA' ZHIG LAS MA 'DAS PAS BDEN BZHI'I BLANG DOR GYI TSUL 'DI NI
SANGS RGYAS BCOM LDAN 'DAS KYI THUGS KYI

GCES MDZOD GCIG PU YIN PAR SHES DGOS TE, RJE BDAG NYID CHEN PO'I
LAM RIM CHE CHUNG GNYIS KA LAS, BDEN PA BZHI NI THEG PA CHE
CHUNG KUN TU LAN DU MAR GSUNGS SHING, 'KHOR BAR 'JUG PA DANG, DE
LAS BZLOG PA'I

GNAD RNAMS BDE BAR GSHEGS PAS BSDUS PA YIN PAS RNAM GROL BSGRUB
PA LA SHIN TU GAL CHE ZHING, NYAMS LEN GYI 'GAG SDOM CHE BAS RIM
PA DE LTAR DU SLOB MA 'KHRID DGOS TE, ZHES GSUNGS PA'I PHYIR RO,
,DON GYI DBANG

'DI GZIGS NAS DPAL CHOS KYI GRAGS PAS TSAD MA RNAM 'GREL LAS,
'DI YIS SRIN BU'I GRANGS MKHYEN PA, ,NGED LA 'GAR YANG NYER
MKHOR MED, ,BLANG DANG DOR BYA'I DE NYID NI, ,THABS DANG BCAS PA
RIG MDZAD PA, ,GANG

DE TSAD MA NYID 'DOD KYI, ,ZHES DANG, LUGS LDOG GI SKABS SU
YANG, YANG NA SKYOBS, ,BDEN PA BZHI NI STON MDZAD PA'O, ,ZHES
BDEN BZHI'I BLANG DOR PHYIN CI MA LOG PAR STON PA'I SGO NAS STON
PA SKYON MED DU BSGRUBS SHING, DBU

MA RNYING POR THEG CHEN BKAR BSGRUB KYI SKABS SU, THEG CHEN
SANGS RGYAS GSUNGS YIN TE, ,BDAG MED LA SOGS STON BA DANG, ,ZHES
DANG, RTOG GE 'BAR BA LAS, STONG PA DANG MI RTAG PA LA SOGS PA
YOD PA DE NI BDAG MED PA LA

@003A *, ,SOGS SO, ,DE RNAMS STON PAR BYED PA NI, ,BDAG MED LA
SOGS STON PA'O, ,ZHES BDEN BZHI'I KHYAD CHOS MI RTAG SOGS STON
PA'I RTAGS KYIS THEG PA CHEN PO SANGS RGYAS BSTAN PA SKYON MED
YIN PAR BSGRUB STE,

DE'I PHYIR RNAM DPYOD DANG LDAN PA RNAMS KYIS TSUL 'DI LA RING
DU 'DRIS PAR BYA'O, ` DE LA YANG KHYAD GZHI BDEN PA BZHI'I RNAM
GZHAG ,KHYAD CHOS MI RTAG SOGS BCU DRUG GI RNAM GZHAG ,DE DAG
GOMS PAS LAM BGROD TSUL DANG

GSUM; ` DANG PO LA YANG BDEN PA BZHIR PHYE BA'I DGOS PA, SDUG
BDEN SNGON DU GSUNGS PA'I DGOS PA, SO SO'I NGO BO, GRUB MTHA'I
'DONG TSUL DANG BZHI ` DANG PO NI, SPYIR SHES BYA'I RNAM GRANGS
LA MTHA' YAS PA

YOD KYANG, GSUNG RAB LAS GTZO BO BDEN PA BZHIR PHYE NAS GSUNGS
PA'I RGYU MTSAN YOD DE, BDAG LEGS SU 'DOD PA RNAMS GANG LAS LDOG
PA DANG, GANG DU 'JUG SHES NAS BLANG DOR BYA BA'I PHYIR GTAN LA
DBAB BYA NI KUN NYON DANG RNAM BYANG

GI PHYOGS GNYIS SU NGES LA, DE GNYIS KYANG CHE LONG BSDUS NA
SNGA MA'I RGYU 'BRAS SDUG KUN GNYIS DANG, PHYI MA'I RGYU 'BRAS
'GOG LAM GNYIS SU NGES PA, DE'I DBANG DU BYAS KYI DBYE GZHI GCIG
LA PHUNG GSUM SEL BA'I GRANGS NGES KYI

DBANG DU BYAS NAS PHYE BA MA YIN PA'I PHYIR TE, RNAM BSHAD
SNYING PO RGYAN LAS, THAR PA DON DU GNYER BA RNAMS KYIS GTAN LA
DBAB BYA'I GTZO BO NI 'KHOR BA DANG, MYA NGAN LAS 'DAS PAS BSDUS
PA'I PHYOGS GNYIS SU NGES BZHES GSUNGS PA'I

@003B PHYIR; NYAN SA LAS, DE LA DKAR PO'I PHYOGS DANG NAG PO'I
PHYOGS LA BRTEN PA RNAM PA GNYIS SU NGES PA'I PHYIR, BDEN PA
BZHI RNAM PAR BZHAG GO ZHES GSUNGS PA YANG, 'DI DANG DGONGS PA
GCIG PAS KUN BYANG GI PHYOGS GNYIS LA BYA YI, DKAR NAG GI PHYOGS
SPYI TZAM LAS

MI RUNG STE, RIGS RGYAN LAS, SPYAD PA LAS BDE BA 'BYUNG BA DKAR
CHOS KYI MTSAN NYID CES GSUNGS SHING, 'GRO BA ZHI BA'I 'PHRIN
LAS YANG YIN PAS 'PHEN BYED DGE BA'I LAS LTA BU SPYIR DKAR PO'I
CHOS KYI PHYOGS SU 'DOD DGOS KYANG, 'DIR BSHAD PA'I NAG

PO'I PHYOGS YIN TE, LDOG BYA'I PHYOGS KYI 'PHAGS PA'I BDEN PA
YIN PA'I PHYIR, PHYIS KYI YIG 'JOG PA KHA CIG DE LDOG BYA MA YIN
TE, GNAS SKABS KYI BLANG BYA YIN PA'I PHYIR ZER BA NI BDEN
BZHI'I 'JUG LDOG STON PA SPYI LUGS DANG 'GAL ZHING, KHYAD

PAR DU BZHI BRGYA PA LAS, YUL NI DGE BA'I YID 'ONG NA, ,YUL DE
NGAN PAR RTZI BA YIN, ,GANG ZHIG BTANG BA SHES 'GYUR BA, ,DE
SGRUB PA YIS CI ZHIG BYA, ZHES PA DAG DANG DE'I 'GREL PA ZLA BAS
MDZAD PA LAS, YUL YID DU 'ONG BA, GZUGS DANG,

SGRA DANG, DRI DANG, RO DANG, REG BYA ZHES PA 'DOD PA'I YON TAN
LNGA'I BDAG NYID GANG YIN PA DE NI DGE BA'I LAS KYIS 'THOB NA,
DE NYID THAR PA 'DOD PA'I SEMS CAN RNAMS KYIS MI GTZANG BAS
BSKUS PA'I KHYI LTAR SMAD PAR 'GYUR RO, ,ZHES SOGS LAS PHYI ROL
TU

GYUR PA YIN TE, SNYING NAS LDOG BYAR MI BYED NA TSIG TZAM GYIS
SMOD PA NI DENG DUS KYI PHAL MO CHE'I GA-YO SGYU'I SPYOD TSUL
DANG MTHUN YANG DAM PA'I LUGS SROL MA YIN PA'I PHYIR, 'ON TE
'DIS 'DOD YON SPANG BYAR BSTAN PA'I PHYIR, 'ON TE 'DIS 'DOD YON
SPANG BYAR BSTAN PA YIN GYI, DE'I RGYU BSOD NAMS KYI LAS

@004A *, ,SOGS LDOG BYAR BSTAN PA MA YIN NO SNYAM NA CHES MI
RIGS TE, 'DIR BSHAD PA'I GTZO BO NI LAS DE DAG GIS DE LTA BU'I
PHAN PA NYI TSE BSGRUB NUS KYANG PHUGS 'KHOR BAR 'CHING BYED YIN
PAS, DPER NA, DUG CAN GYI

ZAS DES GNAS SKABS LTO 'GRANG BTZAM YOD KYANG, PHUGS SROG LA
RGOL BAS 'DOR DGOS PA LTAR 'DI YANG 'DOR BYAR BSTAN PA YIN PA'I
PHYIR TE, DE NYID LAS, 'DI NA YUL LOG GYUR PA LA, ,YUL NI DMIGS
PAR GRAGS 'GYUR TE, ,PHYIN CI LOG TU

GYUR PA'I CHOS, ,RGYU CI ZHIG GIS YANG DAG 'DOD, ,CES YUL SRID
PA'I PHUN TSOGS RNAMS DOR NAS TSANGS SPYOD LA GNAS KYANG, DA
DUNG PHUGS SU DE 'DOD PAS BYI MAR DE SGRUB BYED KYI RGYU'I LAS
SOGS BLANG BYAR BYED PA PHYIN CI LOG GI CHOS SU GSUNGS PA'I
PHYIR,,

DE'I DMIGS ZHES PA 'DOD PA'I DON DU DAR tIKA LAS GSUNGS SO, `
,GNYIS PA NI, SPYIR GO RIM LA, RIGS SAD PA SEMS BSKYED KYI SNGON
DU 'GRO DGOS KYANG, RGYAN LAS SEMS BSKYED DE'I SNGON DU GSUNGS
PA LTA BU BSHAD PA'I RIM PA DANG,

YANG PHYIN DRUG LTA BU NI, MDO SDE RGYAN LAS, SNGA MA LA BRTEN
PHYI MA SKYE, ,DMAN DANG MCHOG TU GNAS PHYIR DANG, ,RAGS PA DANG
NI PHRA BA'I PHYIR, ,DE DAG RIM PAR BSTAN PA YIN, ,ZHES RGYU
'BRAS DANG, DMAN MCHOG DANG, NGES DKA' SLA GSUM

GA'I DBANG DU BYAS PAR GSUNGS PA SOGS SNA TSOGS YOD LA, BDEN
BZHI'I GO RIM YANG, SKABS BZHI PAR, RGYU DANG LAM DANG SDUG
BSNGAL DANG, ,ZHES SOGS KYI DON NI, 'GREL CHUNG DON GSAL LAS,
KUN NAS NYON MONGS PA GCIG SHOS KYI PHYOGS

@004B LA BRTEN NAS KUN 'BYUNG BA DANG LAM GYI BDEN PA DAG NI
RGYU YIN LA, SDUG BSNGAL DANG 'GOG PA'I BDEN PA DAG NI 'BRAS BU
YIN PAR DON GYIS BSTAN PA'I PHYIR, ZHES PA LTA BU'I SKABS KHA
CIG YOD KYANG, GTZO BO NI DGE SLONG DAG ,'DI NI SDUG BSNGAL
'PHAGS PA'I

BDEN PA'O, ,'DI NI KUN 'BYUNG 'PHAGS PA'I BDEN PA'O, ,ZHES SOGS
MDO DANG KUN BTUS GNYIS PA BDEN PA RNAM NGES LAS, BDEN PA RNAM
PAR NGES PA GANG ZHE NA, 'PHAGS PA'I BDEN PA BZHI PO DAG STE,
SDUG BSNGAL DANG KUN 'BYUNG BA DANG,

'GOG PA DANG LAM MO, ,ZHES SOGS BSTAN BCOS PHAL MO CHER RGYU
'BRAS KYI RIM PA LAS BZLOG STE GSUNGS PA CI YIN SNYAM NA, MDZOD
LAS, DE DAG JI LTAR MNGON RTOGS RIM, ,ZHES YUL CAN MNGON RTOGS
SKYE RIM DANG BSTUN PAR GSUNGS SHING, DE'I

TSUL NI, RGYUD BLA MA LAS, NAD NI SHES BYA NAD KYI RGYU NI
SPANGS BYA LA, ,BDER GNAS THOB BYA SMAN NI BSTEN PAR BYA BA
LTAR, ,SDUG BSNGAL RGYU DANG DE 'GOG PA DANG DE BZHIN LAM, ,SHES
BYA SPANG BYA RIG PAR BYA ZHING BSTEN PAR BYA, ,ZHES PA LTAR
SDUG BSNGAL NAD

DANG 'DRA BAR SHES PA NA DE DANG 'BRAL DGOS PA'ANG SHES PAR
'GYUR LA, DE'I TSE DE YANG, GANG PHYIR DE LTAR RGYU GNAS NA,
,'BRAS LOG GZIGS PA MED PHYIR RO, ,ZHES PA'I TSUL GYIS RGYU LOG
PA LA LTOS PAR MTHONG NAS, RGYU KUN 'BYUNG LA SPONG 'DOD SKYE

ZHING; RGYU'I RTZA BA NGOS ZIN NAS DE'I ZHEN YUL KHEGS PA NA, DE
GZHI MED PAS SPONG NUS SU SHES TE 'GOG PA MNGON DU BYA 'DOD
SKYE'O, ,DE LTAR SPONG DGOS SHING RANG GIS KYANG SPONG NUS PAR
MTHONG BA NA, DE SPONG BA'I THABS LA 'JUG PA NI DPYOD LDAN
SPYI'I LAM SROL

@005A *, ,YIN PAS LAM BDEN BZHI PAR BSTAN TO, ,DE LTAR NA SDUG
BDEN DANG POR BSTAN PA 'DI NI GSAR RTOGS KYI SKABS SUM ZAD, LAS
DANG PO PAS THOG MAR BLO SBYONG BA'I SKABS SU YANG NYAMS LEN GYI
GNAD KHYAD PAR

CAN YOD PAS MAN NGAG BLA NA MED PA YIN TE, LAM RIM LAS, STON PAS
RGYU 'BRAS KYI RIM PA LAS BZLOG STE GSUNGS PA LA NI NYAMS LEN
GYI GNAD CHEN PO YOD PAS, ZHES GSUNGS PA'I PHYIR, TSUL DE CUNG
ZAD ZHIB TU BSHAD NA 'DI YIN TE, GZHI BSDU BA LAS,

YANG DAG PA'I DON DU 'DU SHES PA LA, LEGS PAR 'DRES PAR BYAS PA
NA, PHYIS MI MTHUN PA'I 'DU SHES YANG DAG PAR GNAS PAR 'GYUR TE,
'BRAS BU NI SNGAR BSTAN TE, RGYU NI PHYIS BSTAN TO, ,ZHES GSUNGS
PA LTAR RANG RE'I SHES RGYUD LA

ZHIB TU BRTAG PA NA TSIG SPYI TZAM MA GTOGS SNYING NAS THAR PA
DON GNYER 'BYUNG BA SHIN TU DKA' ZHING, SDUG BSNGAL GYI RGYU LAS
NYON SOGS LA NGANG GIS ZHUGS 'GRO BA 'DI NI, THOG MA MED PA NAS
SEMS NYON MONGS PA'I GZHAN DBANG DU GYUR

BA'I SDUG BSNGAL LA BDE BAR 'KHRUL PA'I DBANG GIS YIN TE, DPER
NA GAB TSAD KYI RIGS 'GA' ZHIG GRANG BAR 'KHRUL PA NA, DE SEL
BYED KYI GNYEN PO MI BSTEN PAR, 'PHEL BYED KYI ZAS SPYOD SOGS LA
CHED DU GNYER NAS 'JUG PA DANG

'DRA BAS, DE DE LAS BZLOG PA LA MED MI RUNG DU NAD NGO SHES DGOS
PA LTAR, 'DIR YANG SRED PA SDUG BSNGAL GYI RANG BZHIN LA SDUG
BSNGAL DU NGO SHES NAS ZHAN PA GTING NAS LOG PA ZHIG MA BYUNG NA
RTZA BA CHAD PAS GONG DU 'KHRID THABS MED CING DE'I MU

@005B NAS THAR PA DON DU GNYER KHUL BYAS KYANG 'OG GI ZAG BCAS
KYI KHYAD PAR 'GA' ZHIG THAR PAR 'DZIN PA SOGS LOG PA 'BA' ZHIG
TU 'GRO BAS THAR 'DOD RNAL MA SKYE BA GTAN MI SRID DE, BZHI
BRGYA PA LAS, GANG LA 'DIR SKYO YOD MIN PA, ,DE LA ZHI GUS GA

LA YOD, ,ZHES DANG, RGYUD BLA MA LAS, SDUG BSNGAL YID 'BYUNG ZHI
THOB PAR, ,'DUN DANG, ZHES GSUNGS PA'I PHYIR, DE YANG SDUG
BSNGAL GYI SDUG BSNGAL RANG THOG TU BABS PA LA YID 'BYUNG BA NI
THAMS CAD LA YOD CING, NGAN SONG GI SDUG BSNGAL

LTA BU LAS YID 'BYUNG BA'I TSUL NI SKABS GZHAN DU SHES DGOS SO,
` ,'GYUR BA'I SDUG BSNGAL LAS YID 'BYUNG SKYED TSUL NI, MNGAL
'JUG GI MDO LAS, SDUG BSNGAL DE DANG DE GCAD PA'I PHYIR, SDUG
BSNGAL GSAR PA GZHAN DANG GZHAN 'BYUNG BA

LA BDE BA'I 'DU SHES 'BYUNG STE, ZHES GSUNGS PA LTAR DA LTA'I
TSOR BA BDE BA PHAL CHER NI SDUG BSNGAL CHE BA GZHAN ZHIG 'GAG
SHUL DU SDUG BSNGAL CHUNG NGU ZHIG SKYES PA NA SNGA MA 'GAG PA
SHES SHIG PHYI MA MI MNGON PA'I BAR SKABS DER BDE BA'I SNANG BA
SHAR

BA TZAM YIN GYI, NGO BO NYID LA BDE BA MA YIN TE, DE YIN NA YUN
DU BSTEN PA LAS BDE BA 'PHEL RIGS PA LA, TSA BAS GDUNGS PA BSIL
BAR BSDAD PA LTA BU'I TSE, ,DANG PO BDE NYAMS SKYE YANG RING DU
BSTEN NAS MNGON THUB PA NA SNGA MA LAS BZLOG TE, SDUG BSNGAL DU

MTHONG BA'I RTAGS KYIS SHES PA'I PHYIR TE, BZHI BRGYA PA LAS,
'PHEL BZHIN PA YI BDE BA LA, ,JI LTAR BZLOG PA MTHONG 'GYUR BA,
,ZHES GSUNGS SHING, MDO LAS, BDE BA'I TSOR PA NI SKYE BA NA YANG
BDE, GNAS PA NA YANG BDE STE, ZHIG PA NA

@006A *, ,SDUG BSNGAL LO, ,ZHES DANG, GANG MI RTAG PA DE SDUG
BSNGAL LO, ,ZHES SOGS KYANG 'DI DANG GNAD GCIG GO ,'DI LAS LA
'GYUR BA'I LUGS KYI GNAD PHRA MO ZHIG KYANG YOD LA, GZHAN GYIS
RTZOD TSUL SOGS NI

MDZOD 'GREL DANG, RGYAL SRAS MAR GSAL BAS, ZHIB TU SHES PAR 'DOD
NA DER BLTA'O, ,'ON KYANG 'DI TZAM LA YID 'BYUNG BA'I PHYI ROL
BA YANG YOD CING, DER THAR PA DON GNYER MTSAN NYID PA 'DREN MI
NUS PAS GTZO BO MA YIN LA, 'DU BYED KYI SDUG BSNGAL

NI SDUG BSNGAL SNGA MA GNYIS KA'I RTZA BA DANG KHYAB BYED YIN
PAS DE LA RTZAL DU BTON NAS SKYO SHAS BSKYED DGOS TE, DE DANG MA
BRAL GYI BAR DU TSOR BA SDUG BSNGAL MNGON 'GYUR DA LTA MED PA'I
SKABS RE RE TZAM BYUNG YANG, NAM RKYEN DANG PHRAD PAN SGO DU MA
NAS SDUG BSNGAL

DRANGS YONG BA DPER NA, MI GSOD NGES BTZON DU TSUD PA ZHIG LA
GNAS SKABS NGO CHEN SOGS KYIS LUS LA KHRIMS KYI SDUG BSNGAL MA
BYUNG YANG, NYIN RE ZHING 'CHIB LA JE NYER 'GRO BA'I PHUGS BLO
BDE BA'I SKABS MED PA DANG, KHUR CHEN PO 'KHYER DGOS PA DER MA

PHYIN GYI BAR DU NGAL SOS PA NA YANG DE TZAM DU BDE BA MI YONG
BA LTA BU YIN TE, BDE LAM LAS, SDUG BSNGAL RTZA BA NAS SPANGS
PA'I THAR PA ZHIG MA THOB NA, BDE BA'I SKABS SKAD CIG KYANG MI
'DUG STE, DPER NA MI NAG CAN ZHES SOGS DANG, LAM RIM

LAS; KHUR CHEN PO 'KHYER DGOS PA KHUR DE JI TZAM BKUR DGOS PA DE
TZAM DU BDE BA MED PA ZHES SOGS GSUNGS PA'I PHYIR, MDO LAS, DGE
SLONG DAG KHUR YOD DO ZHES SOGS KYANG 'DI LA GDAMS NGAG TU
'KHYER SHES DGOS PAS, BDAG

@006B TU LTA BA GOMS PA'I RIGS CAN KHO NA RJES SU 'DZIN CHED DU
GSUNGS PA'I CHOS SO SNYAM DU BZUNG BAR MI BYA'O, ,TSUL DE DAG LA
LEGS PAR 'DRIS PAR BYAS PA NA, SRID PA'I DNGOS PHO MTHA' DAG LA
MI MTHUN PA RAL GRI GDENGS PA'I GSHED MA LTA

BU'I 'DU SHES 'BYUNG STE, DE NAS RANG NYID DE LAS THAR PAR 'DOD
PA'I NGES 'BYUNG DANG, RANG NYAMS LA DPAGS TE GZHAN DE LAS SKYOB
'DOD KYI SNYING RJE SOGS KYANG DKA' TSOGS MED PAR 'BYUNG BAS,
SDUG BDEN SNGON DU GSUNGS PA LA DGOS PA KHYAD

BAR CAN DE LTA BU YOD DE, DE DAG GIS GZHI BSDU BA'I LUNG GI DON
YANG LEGS PAR BSHAD PA YIN NO, ` ,GSUM PA NI, RANG RGYU LAS NYON
GYIS BSKYED PA'I ZAG BCAS KYI DNGOS PO DE SDUG BSNGAL BDEN PA'I
NGO BO, RANG 'BRAS SDUG BDEN

BSKYED PA'I LAS NYON CI RIGS KYIS BSDUS PA DE KUN 'BYUNG BDEN
PA'I NGO BO, RANG NYID THOB BYED BAR CHAD MED LAM GYI NGOS SKAL
GYI SGRIB PA SPANGS PA'I SO SOR BRTAG 'GOG DE, 'GOG BDEN GYI NGO
BO, 'GOG BDEN THOB BYED KYI THABS DNGOS SAM

DE'I RGYUN CI RIGS KYIS BSDUS PA'I 'PHAGS LAM DE, LAM BDEN GYI
NGO BO YIN TE, RNAM PAR GTAN LA DBAB PA BSDU BA LAS, SDUG BSNGAL
GYI BDEN PA'I DON GANG ZHE NA, SMRAS PA, NYON MONGS PA LAS BYUNG
BA'I 'DU BYED KYI DON TO, ,KUN

'BYUNG BDEN PA'I DON GANG ZHAN, SMRAS PA, SDUG BSNGAL BDEN PA
BSKYED PA'I DON TO, ,'GOG PA'I BDEN PA'I DON GANG ZHEN, SMRAS
PA, DE GNYIS KA NYE BAR ZHI BA'I DON TO, ,LAM GYI BDEN PA'I DON
GANG ZHE NA, SMRAS PA, DON GSUM PO@007A *, ,DAG SGRUB PA'I DON TO, ,ZHES GSUNGS
PA'I PHYIR, GRA
CHUNG BA SOGS MKHAS PA KHA CIG ,KUN LAS BTUS SU, SDUG BSNGAL
SPYI'I MTSAN NYID GANG ZHE NA, MI RTAG BA NYID KYI MTSAN NYID
DANG, ZHES SOGS KYI DON DU BSAMS

TE; MI RTAG SDUG BSNGAL STONG BDAG MED BZHI'I TSOGS DON SDUG
BSNGAL BDEN BA'I MTSAN NYID, ZHES SOGS SU SMRA BA YANG 'THAD PAR
MA MTHONG STE, GZHI GCIG BYA BYED LAS GSUM GYI SGO NAS MTSON
TSUL SNA TSOGS YOD PA LA, GZHUNG CHEN MO RNAMS

SU MTSAN NYID KYI SGRAS GSUNGS PA SHES MTSAN KHYAD MTSAN LTA BU
MANG DU YOD PAS, DE THAMS CAD RNAM PAR BZHAG 'JOG GI MTSAN MTSON
DNGOS GNAS PAR MI RUNG BAR GSER PHRENG LAS GSUNGS PA'I PHYIR
DANG, MTSAN NYID DNGOS KYIS RANG GI

MTSON BYA MTSON TSUL NI, RNAM 'GREL LAS, GZUNG DANG 'DZIN PA'I
RNAM PA LAS, ,MTSAN NYID GZHAN NI YOD MA YIN, ,ZHES DANG, NGO BO
NYID MED BA'I MDO SDE RGYAN GYI 'GREL BSHAD LAS, MTSAN NYID 'DI
NI LAS LTA BU YIN LA, MTSON

BYA NI BYED PA LTA BU YIN TE, ZHES GSUNGS PA LTAR, MTSAN NYID
SNGON DU NGES PA'I DBANG GIS 'DZIN PA RANG LA NYE BA'I RNAM PA
DANG SNGON NAS GNAS PA LTAR SNANG BAS RDZAS YOD DANG DON DU
BSHAD CING, MTSON BYA DES RJES SU RTOGS PA'I DBANG GIS

PHYIS GSAR SGRUB DANG SNGA MA LA LTOS TE BLO LA RING PA GZUNG
BA'I PHYOGS SU CHAD PA LTAR SNANG BAS BTAGS YOD DANG THA SNYAD
DU BSHAD LA, DE LTAR DON SNGAR YOD DANG PHYIS KYI THA SNYAD
SBYOR BAR SNANG BA'I SNANG CHA TZAM GYI SGO NAS MTSAN MTSON GYI
'BREL PA

@007B BZHAG PA GANG ZHIG ,DE GNYIS RTOGS RIM DE LTA MIN NA BLO
LA NYE RING GI KHYAD PAR MI RUNG ZHING, DE MED NA RDZAS BTAGS
KYANG MI 'GRUB LA, DE'I DON DANG THA SNYAD KYI KHYAD PAR KYANG
NYAMS PAR 'GYUR BA'I PHYIR, THAR LAM GSAL BYED LAS, MTSAN NYID
KYIS

MTSON BYA MTSON PA'I TSE, MTSON BYA LAS SU BYA BA GZUNG BYA'I
PHYOGS SU CHAD PA DANG, MTSAN NYID LAS SU BYA BA DE 'JOG PAR
BYED PA'I 'DZIN PA'I PHYOGS SU CHAD PA LTAR SNANG BA LAS MA
GTOGS PA'I MTSAN NYID KYIS MTSON BYA BLO YUL DU MTSON MI

SHES LA, ZHES SO, ,YANG MKHAS PA KHA CIG ,SDUG BSNGAL GYI BDEN
PA GANG ZHE NA, SEMS CAN SKYE BA DANG, SKYE BA'I GNAS KYIS KYANG
RIGS PAR BYA'O, ,ZHES PA KHUNGS SU BYAS NAS LAS NYON GYI DBANG
GIS SKYE BA BLANGS PA'I GANG ZAG RNAMS KYANG SDUG

BDEN DU 'DOD CING, SDUG BSNGAL 'KHOR BA CAN PHUNG PO ZHES PA'I
DON DU BSAMS NAS SDUG BDEN LA 'KHOR BAS KHYAB PAR YANG 'DOD DO,
,SHES BYED SNGA MA LAS DE'I DON BSDU BAR, SEMS CAN GYI 'JIG RTEN
GANG YIN PA DANG, SNOD KYI 'JIG RTEN GANG YIN PA'I SA

DANG NYON MONGS PAS BSKYED PA, LAS DANG NYON MONGS PA LAS BYUNG
BA 'DI MTHA' DAG NI SDUG BSNGAL GYI BDEN PA'O, ,ZHES PA DRANGS
NA GSAL BA LTAR SNANG YANG, DGONGS PA DE LTAR MA YIN GYI, NYON
MONGS GSUM LAS SKYE BA'I KUN NYON SDUG BDEN DANG, LHAG MA

GNYIS KUN 'BYUNG DU STON PA YIN TE, BSDU BA LAS, MDOR BSDU NA
SKYO BA'I KUN NAS NYON MONGS PA JI SKAD BSTAN PA NI SDUG BSNGAL
GYI BDEN PA ZHES BYA'O, ,ZHES GSUNGS PA'I PHYIR, DE'I DGOS PA
YANG, RIN CHEN PHRENG BA LAS, LAM GSUM

@008A *, ,THOG MTHA' DBUS MED PA, ,ZHES GSUNGS PA LTAR, SKYE
BA'I KUN NYON LA BRTEN NAS NYON MONGS DANG LAS GSOG CING, DES
YANG SKYE BA GZHAN 'GRUB PAS, ZO CHUN GYI 'KHYUD MO BZHIN DU
'KHOR TE RGYAS PAR PHYE NA, MDZOD

LAS; NYON MONGS GSUM MO LAS GNYIS SO, ,GZHI BDUN, ZHES GSUNGS PA
LTAR RTEN 'BREL YAN LAG BCU GNYIS KYI SGO NAS 'KHOR TSUL ZHAR LA
BSTAN PAS YID 'BYUNG SKYE CHED YIN TE, DE LTAR NA MNGON PA GONG
'OG GNYIS KA'I SKABS

'DIR, KHAMS GSUM DU DBYE BA, 'GRO BA LNGAR DBYE BA, SKYE GNAS
BZHIR DBYE BA SOGS SEMS CAN GYI RIS DU MA ZHIG GSUNGS PA RNAMS
KYANG, LAS NYON GYIS MTSAMS SBYAR PHYIN, SKYE BA MCHOG DMAN CI
'DRA ZHIG BLANGS KYANG SDUG BSNGAL GYI

RANG BZHIN LAS MA 'DAS SO, ,ZHES GO BA'I CHED DU, DE DAG GI SKYE
BA SDUG BSNGAL BDEN PA'I DBYE BAR BSTAN PA YIN LA, KHYAD CHOS
YAN 'GAR BSTON TSUL MED PAS GANG ZAG RNAMS NI DE'I KHYAD GZHIR
BZUNG BA YIN GYI SDUG BDEN DNGOS SU BSHAD

PA MA YIN NO, DE LTA BU'I 'KHOR BA'I SKYE BA DE NI SDUG BDEN GYI
YANG GTZO BO YIN PAS RNAM 'GREL GYI LUNG DON YANG DE LTAR 'GREL
DGOS KYI, SDUG BDEN LA 'KHOR BAS KHYAB PA'I DON DU MI BZUNG NGO,
` ,BZHI PA LA, GRUB

MTHA' GONG 'OG DANG NANG GSES KYI 'DOD TSUL MI 'DRA BA'I KHYAD
PAR DU MA YOD DE, BYE SMRAS SDUG KUN GNYIS DON GCIG TU 'DOD
CING, MDO SDE PAS KUN 'BYUNG LA SRED PAS KHYAB PAR 'DOD LA,
GNYIS KAS KYANG SDUG KUN PHRA RAGS KYI DBYE BA

@008B MI 'DOD, GRUB MTHA' GONG MAS SDUG KUN PHRA RAGS 'DOD KYANG
'JOG TSUL MI 'DRA BA YOD PA'I PHYIR, DANG PO GRUB STE, MDZOD
LAS, SDUG BSNGAL KUN 'BYUNG 'JIG RTEN DANG, ,LTA GNAS SRED
PA'ANG DE DAG YIN, ,ZHES GSUNGS PA'I PHYIR,

'DI SGRAS BRJOD TZAM GYIS RNAM GRANGS SU 'DOD PA'I RIGS PA MA
YIN TE, MDZOD 'GREL GNAS DRUG PAR, 'DI GNYIS NI RGYU DANG 'BRAS
BUR GYUR BA'I MING GI BYE BRAG YOD KYI, RDZAS SU NI MA YIN NO,
,ZHES DANG, RGYAL SRAS MA LAS, DE GNYIS TE

BAR LEN PA'I PHUNG PO LNGA'I MTSAN NYID DU KHYAD PAR MED PA'I
PHYIR DMIGS PA LAS NI MA YIN TE, ZHES SHES BCU'I NANG NAS SDUG
KUN SHES PA GNYIS RNAM PA KHO NAS 'BYED DGOS KYI DMIGS YUL KHYAD
PAR MED PAR GSUNGS PA'I PHYIR RO, ,` GNYIS

PA GRUB STE, MDO LAS, KUN 'BYUNG GI BDEN PA GANG ZHE NA, GANG
'DI DGA' BA'I 'DOD CHAGS DANG LHAN CIG BAS SRED PA STE, DE DANG
DE LA MNGON PAR DGA' BA CAN YIN NO, ,ZHES PA'I LUNG LA BRTEN NAS
MDO SDE PA RNAMS KUN 'BYUNG SRED PAR 'DOD

KYANG; BYA SMRA SOGS GZHAN DAG GIS DE LTAR MI 'DOD DE, SKYE
MCHED DRUG GI TSOGS KYI MDO LAS, LAS DANG SRED PA DANG NI MA RIG
PA, ,PHYI MA'I TSEL 'DU BYED RNAMS KYI RGYU, ,ZHES SOGS KYI SGO
NAS SNGA MA'I KHYAB MTHA' BZUNG BA BKAG NAS RANG LUGS MNGON

PAR 'GRUB PA'I RGYU'I DBANG DU BYAS PA DANG, GTZO BO'I DBANG DU
BYAS PAR 'DOD DE, MDZOD 'GREL LAS, MNGON PAR 'GRUB PA'I RGYU
BKA' STZAL PA NA NI, ZHES SOGS DANG, RNAM 'GREL LAS, MI SHES
SRID PA'I RGYA YIN GANG, ,ZHES SOGS

@009A *, ,DANG; KUN BTUS LAS, GTZO BO'I DON GANG ZHE NA, ,GANG
THAMS CAD DU 'GRO BA'I DON TO, ,ZHES SOGS GSUNGS PA'I PHYIR, `
GSUM PA GRUB STE, CHOS MNGON PA'I MDO LAS GSUNGS PA'I BDEN BZHI

KHYAD CHOS BCU DRUG DANG BCAS PA DE LAS GZHAN DU BDEN PA'I RNAM
PA MI SRID LA, GAL TE BSHAD NA'ANG GSER GYI SNOD DU GSER KHYAB
KYIS GROG MA BSAD PAS THAR PAR BSHAD PA BZHIN DU YID RTON MI
RUNG BAR 'DOD CING, BCOM LDAN 'DAS KYIS

KYANG DE DAG LA BDEN BZHI RAGS PA TZAM LAS MA BSTAN PA'I PHYIR,
RIM BZHIN, MDZOD LAS, DRI MED BCU DRUG GZHAN RNAMS MED, ,CES
DANG, DBU MA SNYING POR, BDEN PA MTHONG BA DE NYID MIN, ,DE NYID
MED PAR THAL BAR 'GYUR,

NAM MKHA'I LHA YIS BSTAN PA LTAR, ,DE NYID YIN PAR MI 'DOD DO,
,ZHES DANG, SPYOD 'JUG LAS KYANG, RNAL 'BYOR KUN RDZOB GNYIS PA
MED, ,'JIG RTEN LA LTOS DE NYID MTHONG, ,ZHES DANG, RTZA SHE LAS
KYANG, THAMS CAD YANG DAG YANG

DAG MIN, ,YANG DAG YANG DAG MA YIN NYID, ,YANG DAG MIN MIN YANG
DAG MIN, ,DE NI SANGS RGYAS RJES BSTAN PA'O, ,ZHES GSUNGS PA'I
PHYIR RO, ` ,BZHI PA GRUB STE, RGYUD BLA MAR, YID KYI RANG BZHIN
PHUNG PO DANG, ,DE RGYU LOG

PHYIR BDE BA NYID, ,CES DANG, BSDU BA LAS, ZAG PA DANG BCAS PA'I
GNAS NGAN LEN DE NI, NAS, DE BZHIN GSHEGS PA NYAG CIG GIS SPANGS
PA YIN TE, ZHES 'BYUNG BAS RNAM GRANGS TZAM ZHIG KUN GYIS 'DOD
DGOS KYANG, GZHAN DAG

@009B GIS SDUG KUN PHRA MO GNYIS SDUG BDEN DANG KUN 'BYUNG DNGOS
SU MI 'DOD LA, THAL 'GYUR BAS NI DNGOS YIN PAR MA ZAD GTZO BOR
'DOD DE, STONG NYID BDUN CU PA LAS, RGYU DANG RKYEN LAS SKYES
DNGOS RNAMS, ,YANG DAG PAR NI RTOG PA GANG, ,DE NI

STON PAS MA RIG GSUNGS, ,DE LAS YAN LAG BCU GNYIS 'BYUNG, ,ZHES
SOGS KYI SGO NAS THOG MA'I MA RIG PA GTZO BOR BDEN 'DZIN DU
SGRUB CING, DES THAMS CAD 'GRUB PAS SO, ,'GOG LAM LA YANG 'DOD
TSUL SNA TSOGS YOD DE, BYE SMRA RNAMS HA CANG BTAGS DON

TSOL CHE BAS, DGAG BYA DANG BRAL TZAM GYI DNGOS PO ZHIG 'JOG MA
THUB PAR 'GOG BDEN LA YANG DE'I SHUL DU SPANG BYA BKAG PA'I NUS
PA'I RDZAS BZHIG BSGRUB TU YOD PAS MA YIN BGAG TU 'DOD LA, DE'I
PHYIR BDE PAS SEL BA YANG MI 'DOD PAR RTZAM 'GREL tIK CHEN

LAS GSUNGS SHING, MDO SDE PAS MED DGAG TU 'DOD DE, RTZOD TSUL
ZHIB PAR NI MDZOD 'GREL GNAS GNYIS PA LAS SHES PAR BYA'O, ,DE
SKAD DU YANG, SPYAN RAS GZIGS BRTUL ZHUGS LAS, RDZAS SU YOD PAR
SMRA BA NI, DNGOS PO YIN PAR SMRA BA STE,

GRANGS CAN DANG, BYE BRAG PA DANG, BYE BRAG TU SMRA BA DANG,
RNAL 'BYOR SPYOD PA LA SOGS PA DAG GO, ,RDZAS SU YOD MA YIN PAR
SMRA BA NI, DNGOS PO MED PA YIN PAR SMRA BA STE, GOS DMAR SDE
DANG, MDO SDE PA DANG, 'JIG RTEN RGYANG PHAN LA SOGS

BDAG GO, ,ZHES BSHAD PAS THA MA NI YE MED KYI DBANG DU BYAS LA,
SDAM RNAMS DNGOS DANG RANG RANG GIS SGRO BTAGS CI RIGS YIN PAS
GZHAN RNAMS RTOGS SLA ZHING, SEMS TZAM PA'I LUGS BKOD BA NI
DPYAD GZHI CHE STE 'DI BAS 'GOG BDEN

@010A *, ,LA DE BZHIN NYID 'DOD PA'I TSUL NI, GSER 'BRENG LAS,
SEMS KYI RANG BZHIN DRI BRAL DU GNAS GYUR BA'ANG 'GOG BDEN DU
'DOD DGOS SO, ,ZHES GSUNGS PA LTAR SAMS KYI RANG BZHIN 'OD GSAL
BA NAM MKHA'

LTA BU DE NYID SO SKYE LA YOD KYANG, DRI MA'I SPRIN GYIS BSGRIBS
PAS 'GOG BDEN DU MI 'JOG LA, NAM ZHIG NA SPRIN NAM MKHA'I
DBYINGS SU ZAD PA LTAR, DRI MA GLO BUR RNAMS DE'I NGO BOR ZAD PA
NA RANG BZHIN 'OD GSAL BA DE NYID 'GOG BDEN

DU 'GYUR BAR 'DOD PAS, THOG MAR SEMS KYI RANG BZHIN 'OD GSAL BA
DE NYID CI ZHIG YIN SHES DGOS LA, DE YANG, SH'AKYA BLOS, BYANG
SEMS CHOS BDAG MED DU MKHYEN PAS NI GNYIS KYIS STONG PA'I RANG
RIG PA KHO NA MKHYEN NO, ,ZHES

GSUNGS SHING, DE'I DGONGS PAR MDZAD DE, RNAM 'GREL t'IK CHEN LAS
KYANG, SEMS KYI RANG BZHIN 'OD GSAL ZHES BRJOD PA GANG YIN PA
SHES PA RNAMS KYI MYONG BA GSAL RIG GI CHA, ZHES PA NAS, 'DI
DANG SHES PA'I 'DZIN RNAM LA KHYAD PAR MED DO, ,

ZHES DANG, YONGS GRUB KYI MTSAN NYID RANG GIS MYONG BYAR GYUR
PA'I SHES PA'I GNAS LUGS GANG ZHIG ,GNYIS SNANG DANG BRAL BA'I
GSAL RIG CES SHES PAR BYA'O, ,ZHES GSUNGS TE, LUGS 'DIS YE SHES
DE RANG RIG TU BZHED PAS ZHES SOGS KYI

DGONGS PA DANG 'BREL CHE ZHING 'DI PAS LUGS KYI PHRAS YIN LA
SNGA MA MANG POS KYANG RNAM RIG PAS GNYIS MED KYI SHES PA DE
BZHIN NYID DU 'DOD PAR BSHAD DE, SPYI LA DE LTAR BSHAD PAS BYA
BRAG 'GOG BDEN YANG GRUB BA YIN NO, ,KHYAD PAR DU 'THAD

@010B LDAN LAS KYANG, NGES PAR LEGS PA'I RANG BZHIN DU GYUR BA'I
SEMS NI 'GOG PA'O, ,ZHES 'BYUNG STE SPYAN RAS GZIGS BRTUL ZHUGS
KYIS KYANG DE LTA BU ZHIG LA BRTEN NAM SNYAM MO, ,'ON KYANG LUNG
DE'I DON NI, RNAM NGES DAR tIK LAS, SEMS RGYUD KYI

STENG NA YOD BA'I NGES LEGS KYI RANG BZHIN GLO BUR DRI BRAL DE
NYID 'GOG BDEN DU 'DOD PAS, GLO BUR DRI BRAL GYI KHYAD GZHI NGOS
'DZIN PA YIN GYI, SEMS 'GOG BDEN GYI MTSAN GZHIR STON PA MIN NO,
,ZHES GSUNGS PA LTAR BYA DGOS TE, BSDU BA

LAS; 'GOG BA'I BDEN PA DANG, PHUNG PO RNAMS NI GCIG GIS GCIG MA
BSDUS TE, 'GOG PA NI DE DAG NYE BAR ZHI BA'I RAB TU PHYE BA YIN
PA'I PHYIR RO, ,ZHES DANG, DON DAM BDEN PA MTSAN NYID LNGA LDAN
DU GSUNGS PA SOGS GRUB MTHA' 'DI'I

RTZA BAR GYUR PA MTHA' DAG GIS 'GRUB BAS SO, ,LAM LA YANG BYE
SMRAS 'PHAGS RGYUD KYI LAM LA 'PHAGS LAM GYIS MA KHYAB BAR 'DOD
PA SOGS 'DRA MIN CUNG ZAD YOD KYANG DPYAD GZHI HA CANG MI CHE
BSAM SPROS SO, ,DER MA ZAD 'PHAGS PA'I BDEN PA'I SGRA DON YANG

MI MTSUNGS TE, NYAN SA LAS, 'PHAGS PA RNAMS KYIS BDEN PA DE DAG
DE KHO NA LTAR YIN PAR BDEN PAS SGOM PA YANG DAG PA JI LTA BA
BZHIN MKHYEN CING GZIGS KYI, ZHES SOGS DANG, MDZOD 'GREL LAS,
GZHAN GYIS BDE BAR GANG BZUNG BA, ,DE NI 'PHAGS BAS

SDUG BSNGAL RIG, ,CES PA LTAR 'PHAGS PA RNAMS KYIS GZIGS PA KHO
NA DON DANG NA ,NA PA'I DE LA BDEN PA YIN GYI, BYIS PA RNAMS LA
BLO DON GNYIS MA MTHUN PAS BDEN PAR MI 'JOG CES 'OG MA RNAMS
KYIS 'DOD KYANG DPAL LDAN ZLA BAS NA RAGS BA'I THA SNYAD

@011A *, ,KYANG 'OG MA DANG SGO BSTUN PAR MI MDZAD PAS, DE LAS
GZHAN DU 'CHAD DE, RIGS PA DRUG CU BA'I 'GREL PA LAS, DE NI
'PHAGS PA RNAMS KHO NAS NI MA YIN TE, ZHES SOGS KYIS 'PHAGS PA
ZHES PA

GANG ZAG LA MA SBYAR BAR RANG NYID DON DANG MTHUN BAR GNAS PA
ZHES BSHAD TSUL GCIG DANG, GANG LA DMIGS NAS GOMS PAS 'PHAGS PAR
BYED PA ZHES BSHAD TSUL GCIG DANG, GANG ZAG LA SBYAR YANG 'PHAGS
PAS BSTAN PA'I BDEN PA

ZHES BSHAD TSUL GCIG DANG GSUM MDZAD DE, 'PHAGS PA CHOS KUN 'GRO
BA'I MDO'I DGONGS PA'O, ` GNYIS PA, KHYAD CHOS MI RTAG SOGS BCU
DRUG GI RNAM BZHAG LA GNYIS, DNGOS KYI DON DANG, DE DAG SKYE
BA'I RIM PA'O, ,

' DANG PO NI, 'DIR KHYAD CHOS BDEN PA'I RNAM PA DE LA BCU DRUG
TU BZHAG STE, BSAL BYA LOG ZHUGS LA BCU DRUG YOD PAS DE'I DBANG
DU BYAS PAS SE, ,DE YANG SDUG BSNGAL LA GTZANG BDE RTAG BDAG TU
'DZIN PA BZHI DANG, KUN 'BYUNG LA RGYANG 'PHEN LTA

BU SDUG BSNGAL RGYU MED DU 'DZIN PA DANG, GSAL BYED PAS DUS RTAG
PA LTA BUR RGYU GCIG KHO NAR 'DZIN PA DANG, RIG BYED PAS SGRA'I
TSANGS BA DANG, GRANGS CAN PAS GTZO BO'I RNAM 'GYUR LTA BU RANG
BZHIN RTAG LA GNAS SKABS 'GYUR BAR 'DZIN PA DANG, RIG

PA CAN PA DANG BYE BRAG PA LTAR DBANG PHYUG GIS BLO SNGAR BTANG
BA TZAM LAS SKYE BAS DE'I GA-YO BA LAS BYUNG BAR 'DZIN PA DANG
BZHI STE, PHYI MA GSUM NI MI MTHUN BA RGYUR 'DZIN PA YIN LA, DE
DAG DE LTAR SBYOR DGOS PA NI, SA LU LJANG BA'I MDO TSIG GSAL DU

@011B DRANGS BA LAS, DBANG PHYUG GIS MA BYAS, DUS KYIS MA
BSGYUR, PHRA RAB LAS MA BYUNG, RANG BZHIN LAS MA BYUNG, NGO BO
NYID LAS MA BYUNG, RGYU MED PA LAS MA SKYES, ZHES SOGS KYIS
KYANG 'GRUB LA, BYE SMRA'I LUGS NI, MDZOD LAS, DBANG PHYUG

SOGS RGYUR MNGON ZHEN PA, ,ZHES SOGS GSUNGS PAS ZHIB CHA DGOS
SO, ` ,'GOG PA LA, RGYANG 'PHEN LTA BU THAR PA GTAN MED DU 'DZIN
PA DANG, ZAD BYED PA STENG PHYOGS NA GDUGS DKAR PO KHA GYEN
BSLANG LTA BU'I THAR PA YOD PAR LTA BA

LTA BU ZAG BCAS KYI KHYAD PAR 'GA' ZHIG THAR BAR 'DZIN PA DANG,
GRANGS CAN GYIS GROL BA'I BDAG LTA BU GYA NOM PA'I THAR BAR
'DZIN PA DANG, PE ZHIG THAR YANG SLAR MI LDOG PA'I CHOS CAN GYI
THAR PA GTAN TU BA MED PAR 'DZIN PA DANG BZHI STE, BSHES SPRINGS
LAS,

SA CHU ME RLUNG NYID BRAL THOB MDZOD, ,CES BA'ANG DE DAG GI DON
DU RED MDA' BA'I t'IKKAR GSUNGS SO, ` LAM LA YANG THAR LAM GTAN
MED DU 'DZIN PA DANG, BDAG MED RTOGS PA'I SHES RAB 'DI LAM NGAN
PA'O SNYAM DU 'DZIN PA DANG, DBANG PHYUG GI

DKYIL 'KHOR DU DBANG BSKUR BA DANG ME LNGA BSTEN PA SOGS 'DI LAS
LHAG BA'I LAM YOD PAR 'DZIN PA DANG, 'DIS SDUG BSNGAL GTAN ZAD
DU BYED MI NUS PAR 'DZIN PA DANG BZHI'O, ` ,'O NA 'DI DAG GNYEN
PO BCU DRUG DANG SBYOR TSUL YANG

GRANGS 'DI KHO NA LTAR YIN NAM ZHE NA, PHYI MA BCU GNYIS DE LTAR
YIN KYANG DANG PO BZHI NI MA YIN NO, ,KHA CIG STONG BA'I RNAM PA
SNGON DU BTON TE GTZANG BA'I BDAG DON GZHAN GYIS STONG BA'I
PHYIR, ZHES BKOD PA NI LUNG MA BSTAN YIN NA LEGS

@012A *, ,KYI; GTZANG BAR 'DZIN PA DANG, STONG BA'I RNAM PA
GNYIS SBYOR DGOS PAR 'DOD NA MI RIGS TE, BSGRUB LAS, DE LA RNAM
PA GCIG NI PHYIR CI LOG GCIG GI GNYEN PO'O, ,RNAM PA GCIG NI
PHYIN CI LOG

GNYIS KYI GNYEN PO'O, ,RNAM PA THA MA GNYIS NI PHYIN CI LOG THA
MA GCIG GI GNYEN PO YIN NO, ,ZHES DANG, MKHAS GRUB RTOG DKA'I
SNANG BA LAS, RTAG PAR 'DZIN PA'I GNYEN PO MI RTAG PA DANG,
GTZANG BA DANG BDE BAR 'DZIN PA'I GNYEN PO

SDUG BSNGAL DANG, BDAG TU 'DZIN PA'I GNYEN POR RNAM PA LHAG MA
GNYIS BSTAN NO, ,ZHES GSUNGS SHING, RED MDA' BA'I KUN BTUS
t'IKKAR YANG, GTZANG BA DANG BDE BA'I GNYEN PO NI SDUG BSNGAL
GYI RNAM PA GCIG STE, GTZANG BA DANG BDE

BA NI YID DU 'ONG BA'I RNAM PAR ZHUGS PA YIN LA, SDUG BSNGAL NI
DE DANG 'GAL BA YID SUN 'BYIN PA'I RNAM PAR ZHUGS PA'I PHYIR
ZHES GSUNGS PA'I PHYIR RO, YANG BLO GSAL BAR RLOM PA 'GA' ZHIG
GIS 'GOG PA'I STENG GI LOG ZHUGS THA MA LA, GSER

'PHRENG LAS, THAR BA GTAN MI LDOG PA MIN NO SNYAM DU LTA BA,
ZHES GSUNGS PAS LOG ZHUGS 'DI BYE SMRA LA YANG BZHAG DGOS TE,
DES DGRA BCOM NYAMS PA KHAS LEN PA'I PHYIR ZHES SMRA BA NI RNAM
PAR MA BRTAGS PA STE, NGES 'DOD PA'I TSUL NI LAM BSGOM

STOBS KYIS RE ZHIG THAR YANG, SLAR NYAMS PA NI LAM LAM ZHUGS
PA'I GNAS SKABS DANG KHYAD MED DU SONG NAS PHYIR YANG 'KHOR BAR
'KHYAMS PAR 'DOD PA YIN LA, BYE SMRA'I LUGS NI 'DI 'DRA GTAN MA
YIN PA'I PHYIR TE, MDZOD LAS, 'BRAS LAS

@012B NYAMS PA 'CHI BA MED, ,BYA BA MA YIN DE MI BYED, ,CES
DANG, GANG SPEL LAS, DGRA BCOM PA NYID LAS YONGS SU NYAMS PA
YANG SKYE BAR 'GYUR NA, TSANGS SPYOD 'DI LA LEGS SBYAD CING,
,ZHES BYA BA 'DI LA YID BRTAN DU MI RUNG BAR 'GYUR RO, ,ZHES
SOGS GSUNGS

SHING, DER MA ZAD GRUB MTHA' GONG MAS THEG DMAN DGRA BCOM GYIS
YID LUGS BLANGS TE RDZOGS BYANG SGRUB PAR 'DOD PA YANG NYAN RANG
GI MYANG 'DAS LA SKUR 'DEBS SU BSHAD PA SOGS PHYAG RGYA BZHI
DANG 'GAL BA'I SKYON BRJOD TSUL RTOG GE 'BAR BA LAS BYUNG

BAS SO, ,GZHAN RNAMS GO SLA BAS MA SPROS, ` DA NI DE DAG KHYAD
CHOS SO SOS 'GOG TSUL JI LTA BU YIN ZHE NA BZHI LAS, DANG PO NI,
NYER LEN GYI PHUNG PO LNGA CHOS CAN, MI RTAG STE, RES 'GA' SKYE
BA'I PHYIR, SDUG BSNGAL BA YIN TE, LAS

NYON GYI GZHAN DBANG CAN YIN PA'I PHYIR, STONG BA YIN TE, BYIN
GYIS RLOB PA PO'I BDAG DON GZHAN GYIS DBEN PA'I PHYIR, BDAG MED
BA YIN TE, MI RTAG DU MA GZHAN DBANG CAN YIN PA'I PHYIR, DE DAG
STON PAR RNAM 'GREL LAS, DE NI RES 'GA' DMIGS

BA'I PHYIR, ,MI RTAG GNYES BA'I STON PHYIR DANG, ,RGYUD DBANG
PHYIR YANG SDUG BSNGAL YIN, ,BDAG MIN BYIN GYIS BRLABS PA'ANG
MIN, ,RGYU MIN BYIN GYIS RLOBS PA MIN, ,ZHES PA NAS, DE NI RTAG
RNAMS LA YOD MIN, ,ZHES BYUNG, ` GNYIS BA NI, SRED BA

CHOS CAN, RGYU YIN TE, YANG SRID KYI BAG CHAGS 'JOG BA'I RTZA BA
YIN PA'I PHYIR, KUN 'BYUNG YIN TE, 'GRO BA SO SOR DUS YANG YANG
BSKYED PA'I PHYIR, RAB SKYE YIN TE, 'GRO BA LNGA'I SKYE GNAS
SOGS MI 'DRA BA BSAM MI KHYAB SO SOR SKYED NUS BA'I PHYIR, RKYEN@013A *, ,YIN TE,
NYER LEN GTZO BO LAS YIN KYANG KHYOD KYIS DE
LA GSOS BTAB PA'I SGO NAS SRID PA GZHAN DANG GZHAN 'GRUB PAS
'KHOR BA LAS MI 'DA' BAR BYED PA'I PHYIR, PHYI MA LA SRID SRENG
GTZO CHE BAR

RNAM BSHAD DANG TSAD MA'I LAM tIKA LAS GSUNGS LA, GONG DU DRANGS
BA'I MDOR SRED PA YANG 'BYUNG BA ZHES SOGS KYI DON SO SOR BRAL
TE RTAG PAR SRED PA'I RGYU DANG, BDE BA DANG GTZANG BAR SRED
PA'I KUN 'BYUNG DANG RAB SKYE, BDAG SRED KYIS RKYEN GYI BYA

BSNGAR BSHAD PA DE LTAR BYED PAR KUN BTUS DAR tIKA LAS GSUNGS PA
NI BSDU BA'I DGONGS PA STE, DE NYID LAS, CI'I PHYIR KUN 'BYUNG
BDEN PA LA RNAM PA BZHIS BLTA BAR BYA ZHE NA, SMRAS PA, SRED PA
RNAM PA BZHI'I PHYIR TE, DE YANG RTAG PA DANG, BDE

BA DANG, GTZANG BA DANG, BDAG TU SRED PA'I BYE BRAG LAS SO ZHES
GSUNGS SHING 'GOG LAM YANG DE LTAR SBYAR RO, ,RNAM 'GREL DNGOS
ZIN DANG SBYOR NA SDUG BDEN GYI SKABS BZHIN NYER LEN GYI PHUNG
PO RTZOD GZHIR BZUNG BA BDE STE, DE CHOS CAN, RGYU DANG

BCAS TE, RES 'GA' SKYE BA'I PHYIR, RTAG PA GCIG BU'I RGYU LAS MA
BYUNG STE, RTAG PA LA RIM DANG CIG CAR DON BYED BA'I NUS PA MED
PA'I PHYIR, ZHES SOGS SU SBYAR RO, ` ,DE LA DANG PO NI, RE 'GA'
BA NYID YIN BAS NA, ,SDUG

BSNGAL 'DI RGYU BCAS NYID 'GRUB, ,NAS, MTHONG BA LA NI RGYU
MTSAN YIN, ,ZHES PA'I BAR BYUNG, ` GNYIS PA NI, RTAG RNAMS BKAG
PHYIR DBANG PHYUG LA, ,SOGS PA LAS KYANG SRID MIN TE, ,NUS BA
MED PHYIR, ZHES BYUNG, 'DI

@013B NI SHIN TU GNANG CHEBS CUNG ZAD DANG BSHAD NA, GZHAN SNGA
THAR PA KHAS LEN PA RNAMS KYI 'GAL 'DU'I GTZO BO NI, SDUG BSNGAL
LDOG NUS PAR 'DOD BZHIN DU DE'I RTZA BA MTHAR GTUG PA BDAG DANG
GTZO BO SOGS RTAG PA GCIG PUR SMRA BA 'DI YIN TE, SPYIR RGYU

'BRAS 'JOG TSUL NI, THOG MAR 'GRUB PA'I TSE NA YANG RGYU SNGAR
MED GSAR SKYES LAS 'BRAS BU SNGAR MED GSAR DU SKYE ZHING, 'GAG
PA'I TSE YANG SNU MA ZAD BA'I MA RI ME SHI BA LTAR, RGYU 'GAG PA
LAS RIM GYIS 'BRAS BU YANG 'GAG PAR

'GYUR RIGS PA LA, ,RGYU RTAG PAR 'DOD NA RNAM GZHAG DE LTA BU MI
RUNG STE, GONG DU, RTAG LA LDOG PA MED PA'I PHYIR, ,NUS PA NYID
KYANG LDOG BAR DKA', ,ZHES GSUNGS PA LTAR, RTAG PA NI YUL DUS
'GAR YANG LDOG PA MI SRID PAS, DE'I

RTZA BA CAN GYI SDUG BSNGAL LDOG PAR SMRAS PA YANG TSIG TZAM LAS
DON RNAM PA THAMS CAD DU RIGS PAS MI 'GRUB BO, ,DER MA ZAD RTAG
PA LA 'BRAS BU SKYED PA'I NUS MED CING, GAL TE YOD NA RNAM PA
THAMS CAD DU YOD DGOS PAS 'BRAS BU

SDUG BSNGAL YOD RTAG TU GRUB BZHIN PAR 'GYUR GYI RES 'GA' 'GAG
ZHING DE NAS YANG RKYEN 'DZOMS PA NA YANG DANG YANG DU KUN
'BYUNG BA DE LTA BU MI RIGS ZHES PA'I DON NO, ` ,RNAM PA LHAG MA
GNYIS NI, ,DE YI PHYIR, ,SRID 'DOD RGYU YIN GANG

GI PHYIR, ,NAS, DE YOD NA YOD MED PHYIR RO, ,ZHES PA'I BAR TE,
'DIR RTZOD SPONG SOGS MANG BSAM BRIS TE t'IKKA DAG LAS SHES PAR
BYA'O, ,'DI LA 'GA' ZHIG NYER LEN GYI PHUNG PO 'DI BCU PA SRID
PA DANG, DE SRID LEN, DE 'PHEN BYED LAS, DE

@014A *, ,THOG MA'I MA RIG PA LAS BYUNG BAR RTOGS PA NA RIM
BZHIN RKYEN, RAB SKYE, RGYU KUN 'BYUNG RNAMS RTOG PAR BSHAD DO,
,DE LTAR SBYOR NA 'DIR RGYU ZHES PA RTZA BA LA BSHAD PA MANG
ZHING, SRID PA'I RTZA BA PHRA RGYAS ZHES

'BYUNG BAS THOG MA'I MA RIG PA DANG, DE NAS KUN 'BYUNG GI SKABS
'DIR MANG TSIG DANG ZLOS SGRA DU MA 'BYUNG ZHING, LAS LAS 'JIG
RTEN SNA TSOGS SKYES, ,ZHES 'BYUNG BAS 'PHEN BYED LAS DANG, DE
NAS SRED LEN GNYIS RKYEN DU MDO SOGS

DU MAR GSAL ZHING, DES GSOS BTAB NAS LAS NUS PA MTHU CAN DU GYUR
PA LA SRID PAR BZHAG PA YIN PAS, DE LA RAB SKYE ZHES SBYAR NA
TSIG GI NUS PA'ANG THON PA 'DRA ZHIG 'BYUNG LA, GONG GI GTZANG
BAR SRED PA DANG STONG PA'I RNAM PA SPREL BA YANG DA

RGYAL GYI GNYEN POR KHAMS KYI RAB DBYE BSGOM PAR GSUNGS PA DANG
SBYAR NAS BSHAD PA CUNG ZAD BYED NUS MDO KYANG GZHUNG SPYI BABS
LAS DE LTAR MI 'BYUNG BAS SNYING KHAMS CHER MI RUNG STE, RGYAL
'BYAMS PA MGON PO'I RGYUD BLA MA LAS, GANG PHYIR RGYAL

LAS CHES MKHAS 'GA' YANG 'JIG RTEN 'DI NA YOD MIN TE, ,MA LUS DE
NYID MCHOG NI TSUL BZHIN KUN MKHYEN GYIS MKHYEN GZHAN MIN PA, DE
PHYIR DRANG SRONG RANG NYID KYIS BZHAG MDO SDE GANG YIN DE MI
DKRUG ,THUB TSUL BSHIG PHYIR DE YANG DAM CHOS LA NI GNOD PA

PA BYED PAR 'GYUR, ,ZHES KHRIMS SU BCAS PA'I PHYIR RO, ` ,GSUM
PA 'GOG PA'I BZHI NI, SDUG BSNGAL GTAN ZAD PA'I BRAL BA CHOS
CAN, 'GOG PA'I RNAM PA YIN TE, DGAG BYA SDUG BSNGAL SPANGS PA'I
BRAL BA YIN PA'I PHYIR, ZHI BA YIN TE, SPANG BYA

@014B NYON MONGS SPANGS PA'I BRAL BA YIN PA'I PHYIR, GYA NOM PA
YIN TE, DE LTAR SDUG BSNGAL DANG NYON MONGS MTHA' DAG SPANGS
PA'I 'PHRAL PHUGS KUN TU DGE ZHING GTZANG BA YIN PA'I PHYIR,
NGES PAR 'BYUNG BA YIN TE, DE DAG SPANGS PA SLAR MI LDOG PA'I

CHOS CAN GYI THAR PA YIN PA'I PHYIR, DE DAG STON PAR, RNAM 'GREL
LAS, DE NI GTAN DU BA MIN TE, ,NAS, SPONG LA DE NI RTAG PAR
SMROS, ,ZHES 'BYUNG LA, KUN LAS BTUS SU 'GOG PA NYON MONGS DANG
ZHIB SDUG BSNGAL DANG BRAL BA'I CHA

NAS GSUNGS SO, ` ,BZHI BA LAM GYI BZHI NI, BDAG MED MNGON SUM DU
RTOGS PA'I SHES RAB CHOS CAN, LAM YIN TE, THEG PA GSUM GYIS
BGROD BA GCIG PA'I THAR LAM YIN PA'I PHYIR, RIG PA YIN TE, NYON
MONGS PA MA

RIG PA'I DNGOS KYI 'GAL ZLA'I GNYEN PO YIN PA'I PHYIR, SGRUB PA
YIN TE, SEMS LOG PAR 'PHRO BA BKAG NAS GNAS LUGS KYI STENG DU
SGRUB STE, DE MNGON SUM DU RTOGS PA'I YE SHES YIN PA'I PHYIR,
NGES 'BYIN YIN TE, SLAR MI LDOG PA'I THAR

PA'I GNAS SU PHYIN BYED YIN PA'I PHYIR, DE DAG STON PAR, RNAM
'GREL LAS, BSHAD ZIN LAM DE GOMS PA LAS, ,ZHES PA NAS, THAL BA
BZHIN DU MA NGES PHYIR, ,ZHES GSUNGS SO, ,DE DAG NI SO SO'I
KHYAD CHOS RNAMS SGRUB TSUL YIN LA, 'GOG

LAS RANG LDOG NAS SGRUB TSUL SBYOR NGAG TU DRIL NA 'DI YIN TE, `
DANG PO NI RANG NYID 'GRIB BYED KYI MI MTHUN PHYOGS STOBS LDAN
YOD NA, DE 'PHEL BA LAS RANG NYID RIM GYIS GTAN ZAD DU 'GRO BA
YOD PAS KHYAB STE, DPER NA ME DANG NYE BA'I GRANG 'BRAS

@015A *, ,ZAD PA MTHONG BA BZHIN, SDUG BSNGAL GYI PHUNG PO 'DI
YANG ZAD PA YOD DE, 'DI'I RTZA BA BDAG 'DZIN LA GNOD BYED STOBS
LDAN BDAG MED RTOGS PA'I SHES RAB DMAGS PA'I PHYIR, DE SKAD DU,
'GRIB DANG PHUL BYUNG BRTEN

PA KUN, ,MI MTHUN PHYOGS DANG BCAS NYID PHYIR, ,DE GOMS PA LAS
BDAG 'GYUR BAS, ,LA LAR ZAG PA ZAD PAR 'GYUR, ,ZHES SO, ,'DI'I
BDAG 'DZIN ZHES PA CHOS KYI BDAG 'DZIN LA KHA SPOS TE THAMS CAD
MKHYEN PA SGRUB PA'I SBYOR DAG KYANG RNAM

'GREL tIKA CHEN DANG TSAD MA'I BRJED BYANG DU GSUNGS LA, STOBS
LDAN ZHES PA'I DON NI SEMS KYI RANG BZHIN 'OD GSAL BA, ZHES
'BYUNG BA LTAR RANG BZHIN LA ZHUGS MA ZHUGS KYI DBANG GIS RGYA
BRTEN YOD MED YIN GYI GNAS SKABS KYI MNGON LKOG

LTA BU MIN TE, THUB DGONGS LAS, 'O NA SKYON DANG LDAN PA LA YON
TAN SBYOR BA JI LTA BA BZHIN DU YON TAN DANG LDAN PA LA SKYON
SBYOR BAS 'KHOR BA LAS NGES PAR 'BYUNG BA MED DO ZHE NA, MA YIN
TE, NAS, YON TAN RNAMS DNGOS PO'I RANG BZHIN YIN PA NYID KYI
PHYIR

DANG; SKYON RNAMS NI PHYIN CI LOG PA'I PHYIR RO ZHES DANG, LEGS
BSHAD SNYING PO LAS, DNGOS PO DE KHO NA NYID KYANG 'THAD PA'I
SGRUB PA'I RIGS PA'I SGRUB BYED DANG LDAN PA'I PHYIR RO, ,ZHES
PA'I DON DU SHES DGOS SO, ` ,LAM BDEN SGRUB BYED NI,

BDAG MED RTOGS PA'I SHES RAB CHOS CAN, GOMS BYED KYI YAN LAG DAD
NA BRAL BAR BYAS NA GOMS BYA'I DON LA GSAL SNANG MTHAR THUG PAR
'GYUR TE, DE LTAR GOMS PAR BYAS PHYIN 'BAD RTZOL BSKYAR MA LA MI
LTOS PA'I SEMS KYI CHOS YIN PA'I

@015B PHYIR; DPER NA 'DOD CHAGS BZHIN, DE SKAD DU YANG, GOMS LAS
KHYAD PAR 'GYUR NA YANG, ,NAS, GOMS LAS BRTZE BA'I BDAG NYID DO,
,CHAGS BRAL CHAGS DANG YID LOG BZHIN, ,ZHES SO, ,DE LTAR NA BDEN
BZHI'I BLANG DOR PHYIN CI MA LOG PA'I SGO NAS

THAR PA DANG THAMS CAD MKHYEN PA'I GO 'PHANG ZHIG SGRUB PAR 'DOD
NAS LAM GYI 'GONGS GSHOG PAS SDE DANG, DE DAG GI GNAD RIGS PA
SGRUB PA DPAL CHOS KYI GRAGS PA'I GZHUNG LUGS RNAMS LA'I 'DU
'DRIS PAR BYA DGOS PA DPYOD LDAN GYIS THUGS LA

BCANGS PA MKHYEN MKHYEN ZHES GSOL BA 'DEBS PA LAGS, ` GNYIS BA
DE DAG RTOGS PA'I RIM PA NI, BSDU BA LAS, DE LA SHES PA MNGON
PAR RTOGS PA NI, BDEN PA MTSAN NYID MI 'DRA BA DAG LA SHES PA
'BYUNG BA'I GO RIM GYIS 'BYUNG NGO, ,ZHES

GSUNGS SHING, MTSAN NYID 'DRA MI 'DRA'I DON YANG, DE NYID LAS,
SDUG BSNGAL GYI BDEN PA MTSAN NYID GNYIS KYIS YONGS SU SHES PAR
BYA BA YIN TE, RANG GI MTSAN NYID DANG, SPYI'I MTSAN NYID KYIS
SO, ,DE LAS GZHAN PA DAG NI RANG GI MTSAN NYID KHO NAS

TE ZHES GSUNGS TE 'GOG LAM DANG KUN 'BYUNG GSUM NI RANG GI MTSAN
NYID KHO NA DANG SBYAR BAS, KHYAD CHOS BZHI TSAN RNAMS DNGOS
SHUGS CI RIGS PA'I SGO NAS CIG CAR RTOGS PAR 'GYUR LA, SDUG BDEN
GYI KHYAD TSOS BZHIN RIM CAN KHO NA YIN NO, ,DE

SKAD DU, RNAM 'GREL LAS, STONG NYID LTA BAS GROL 'GYUR GYI,
,BSGOM PA LHAG MA DE DON YIN, ,DE PHYIR MI RTAG LAS SDUG BSNGAL,
,SDUG BSNGAL LAS NI BDAG MED GSUNGS, ,ZHES GSUNGS SO, ,KHA CIG
DE'I DON DU BSAM NAS STONG PA

@016A *, ,BDAG MED GNYIS RTOGS PA'I BLO NI GROL LAM DNGOS GZHI
YIN LA GZHAN BDU BZHI SMIN BYED YIN PAS DE'I SNGON DU 'GRO DOGS
ZER, LA LAS BDAG 'DZIN LHAN SKYES KYI ZHEN YUL BKAG PA'I BDAG
MED PHRA MO RTOGS PA

LA DE DAG SNGON DU 'GRO DGOS PA'I DON YIN GYI, 'DI'I STENG BDAG
MED GNYIS NI KUN BTAGS KYI ZHEN YUL BKAG TZAM YIN LA, 'GOG BDEN
GYI YANG SNGON DU RTOGS DGOS TE, SDUG BSNGAL GYI RTZAB BDAG
'DZIN SPONG NUS SU SHES PA LA,

DE LA GNOD BYED YOD TSUL SHES DGOS SHING, DE LA DES BZUNG BA
LTAR MED TSUL SHES DGOS PA'I PHYIR ZER, 'DIS NI LUGS SNGA MA
LEGS PAR KHEGS SHING, SMRA BA PO RANG NYID LA YANG MTSUNGS TE,
LAM RIM LAS, KUN BTAGS KYI MA RIG PA NI,

GRUB MTHA' SMRA BDE DAG KHO NA LA YOD PAS 'KHOR BA'I RTZA BAR MI
'THAD PA'I PHYIR, ZHES GSUNGS PAS NA SDUG BSNGAL GYI RTZA BAR
GYUR BA'I BDAG 'DZIN NI LHAN SKYES LAS 'OS MA 'DAS SHING, DE LTA
NA 'GOG BDEN RTOGS KHAM DES DES BZUNG

BA MI 'THAD PAR RTOGS KYANG ZHEN YUL MA KHEGS PA NI YA MTSAN NO,
,GZHAN YANG, RNAM 'GREL THAR LAM GSAL BYED DANG RNAM NGES DAR
tIKA GNYIS KAR, KUN 'BYUNG SPONG NUS SU MTHONG BA BDAG MED PAR
RTOGS PA LA RAG LAS PAS ZHES

DANG; PHAR PHYIN LAM BSGRIGS LAS, DE NAS SDUG BSNGAL GYI RTZA BA
BDAG 'DZIN SPONG NUS MI NUS BTAGS PA NA, BDAG CUNG ZAD KYANG MED
PAR MTHONG NAS BDAG 'DZIN SPONG NUS PAR KHONG DU CHUD DE ZHES
SOGS LUNG DANG, 'GOG BDEN DE

@016B BZHIN NYID DU BSHAD PA DANG, SEMS RANG BZHIN GYIS 'OD GSAL
BA'I RTAGS KYIS DRI MA GLO PHUR PAR SGRUB PA DANG LAM BDEN GYI
KHYAD CHOS RNAMS SGRUB PA'I TSE RTZAD GZHIR BDAG MED RTOG PA'I
SHES RAB BZANG BA SOGS RIGS PAS KYANG KHEGS SHING, YONGS SU

GRAGS PA, LAM RIM BSDUS DON LAS KYANG, KUN 'BYUNG 'KHOR BA'I
'JUG RIM MA BSAM NA, ,'KHOR BA'I RTZA BA GCOD TSUL MI SHES PAS,
,ZHES RNAM BCAD DE LTAR GSUNGS PAS KUN 'BYUNG BSAM PA NA 'KHOR
BA'I RTZA BA GCOD TSUL SHES PA YONGS

GCOD LA GRUB PA'I PHYIR, 'O NA RGYAL TSAB RJE'I TSAD MA'I BRJED
BYANG LAS, STONG NYID LTA BAS GROL 'GYUR GYI, ,BSGOM PA LHAG MA
DE DON YIN, ,ZHES BSHAD PA'I RNAM PA LHAG MA RNAMS NI BDAG MED
RTOGS PA'I SHES RAB BSKYED PA'I THABS KYI RGYUR

YONGS SU SBYONG BYED KYI YAN LAG YIN TE, KUN 'BYUNG SOGS LA
PHYIN CI LOG TU SGRO 'DOGS PA'I SGRO 'DOGS BSAL NAS BDAG MED
GOMS PAR BYED PA'I PHYIR RO, ,ZHES GSUNGS PA CI ZHE NA BSHAD PAR
BYA STE, 'DI'I RTZA BA'I MDO LAS, DGE SLONG DAG

GZUGS RTAG PA YIN NAM MI RTAG PA YIN, BTZUN PA MI RTAG PA LAGS
SO, ,GANG MI RTAG PA DE BDE BA YIN NAM SDUG BSNGAL YIN, BTZUN PA
SDUG BSNGAL BA LAGS TE, GANG MI RTAG PA DE NI SDUG BSNGAL BA
RNAM PAR 'JIG PA'I CHOS CAN LAGS SO, ,DE LA

'DI NI NGA'O 'DI NI NGA'I BDAG GO ZHES PA LTAR RUNG NGAM, BTZUN
PA MA LAGS SO, ,ZHES MI RTAG SDUG BSNGAL GNYIS LAS GZHAN SNGON
DU MA GSUNGS SHING, 'DI YANG DE DANG SBYOR DGOS PA NI GONG DU
DRANGS PA LTAR 'PHRO DE MA THAG TU, DE PHYIR ZHES DANG, GSUNGS

@017A *, ,ZHES PAS 'GRUB BO, ,DE'I RGYU MTSAN GYIS THAR LAM GSAL
BYED DANG tIKA CHEN GNYIS KAR YANG BSGOM BA LHAG MA ZHES PA'I
THAD DU 'DUS BYAS MI RTAG PAR RTOGS PA DANG ZAG BCAS SDUG BSNGAL
DU RTOGS PA

GNYIS LAS GZHAN MA GSUNGS PA DANG, BRJED BYANG 'DI NYID LAS
KYANG, MI RTAG PA DANG SDUG BSNGAL GNYIS NGES DGOS PAR GSUNGS PA
NI, SNGAR BSHAD PA LTAR BDAG MED NGES PA'I PHYOGS CHOS BSGRUB
PA'I YAN LAG TU 'GYUR BA LA DGOS

PA YIN ZHING, RNAM PA LHAG MA RNAMS BDAG MED PA'I RNAM BA SBYOR
BYED DU BSHAD PA'I DON YANG DE NYID YIN TE 'CHAD PAR 'GYUR RO,
,ZHES GSUNGS PA SHIN TU MTHUN PA'I PHYIR RO, ,'O NA KUN 'BYUNG
LA SGRO 'DOGS PA SOGS BSAL DGOS PAR GSUNGS

PA CI SNYAM NA SKYON MED DE, SDUG BSNGAL RGYU MED DU 'DZIN PA
SOGS NI KUN 'BYUNG LA BRTEN PA'I SGRO 'DOGS YIN PAS, GONG DU
RNAM 'GREL DNGOS ZIN DANG SBYAR TE RES 'GA' SKYE BA'I RTAGS SOGS
KYI 'GOG TSUL BSHAD PA YANG 'DI'I PHYOGS

CHOS SGRUB PA'I YAN LAG TU 'GYUR BA'I DON YIN LA, DE'I RIGS PA'I
GNAD NI MI RTAG SDUG BSNGAL GNYIS KYIS SGRUB TSUL DU 'DUS PA'I
PHYIR, LOGS SU MA BYAS KYANG 'GAL BA MED PAS LUNG SNGA MA RNAMS
DANG MI MTHUN PA MED DO, ,SOGS SGRA SMOS PA TZAM

GYIS 'GOG LAM GYI KHYAD CHOS KYANG SDUG DGOS DON MED LA DE'I SGO
NAS GOMS PAR BYED PA LA DE'I SGO NAS GSAR RTOG DGOS PA'I KHYAB
PA TSANGS PAS KYANG MI 'GRUB BO, ,GZHAN YANG SDUG BSNGAL BDEN
PA'I KHYAD CHOS KYI STONG BDAG MED GNYIS KUN BTAGS KYI

@017B ZHEN YUL BKAG TZAM KHO NAR BSHAD PA MI 'THAD DE, 'DI GNYIS
BDAG MED RAGS BA KHO NAR BSHAD NA YANG MI 'THAD, 'DIR BSTAN SGRO
'DOGS DE BLO KUN BTAGS KHO NAR BSHAD NA YANG MI 'THAD PA'I
PHYIR, DANG PO GRUB STE, 'DI'I STONG PA LA NYON

MONGS PA'I DNGOS GNYEN BAR CHAD MED LAM GYI 'DZIN STANGS SU BYA
RGYU'I BDAG MED ZHIG YONG ZHING, DE LA 'KHOR BA'I RTZAB BDAG
'DZIN LHAN SKYES KYI ZHEN YUL BKAG TZAM ZHIG DGOS PA'I PHYIR TE,
KUN BTUS DAR tIKA LAS, STONG PA NI GANG ZHIG

MNGON GSUM DU RTOGS NAS NYON SGRIB SPONG NUS PA'I GANG ZAG GI
BDAG MED YIN LA ZHES GSUNGS PA'I PHYIR, GNYIS PA GRUB STE, TSAD
MA'I BRJED BYA LAS, SGRO 'DOGS BCU DRUG PO DE DAG PHAL CHER KUN
BTAGS KYIS BSDUS PA YIN NO, ,ZHES GSUNGS

PA GANG ZHIG ,PHYI MA BCU GNYIS LA KUN BTAGS LAS 'OS MED CING,
DANG PO BZHI YANG MTHA' GCIG TU KUN BTAGS YIN NA PHAL CHER ZHES
SMOS DON MED PA'I PHYIR, 'O NA, DE NYID LAS, SNGAR BDAG MED
SGRUB PA'I RTAGS SU BKOD PA'I PHUNG

PO DANG RANG BZHIN GCIG THA DAD KYIS STONG PA NI, SDUG BSNGAL
BDEN PA'I KHYOD CHOS SU BSTAN PA'I STONG PA BDAG MED DANG DON
GCIG LA, NGO BO DANG DON GZHAN GYI BDAG TU SGRO 'DOGS PA'I KUN
BTAGS KYI BDAG 'DZIN GYI ZHEN YUL BKAG PA YIN ZHING,

BSGRUB BYAR BZUNG BA NI BDAG 'DZIN LHAN SKYES KYI ZHEN YUL BKAG
PA'I BDAG MED DO, ,ZHES GSUNGS PA JI LTAR DRANGS ZHE NA, DE NI
GTZO CHE BA'I DON DU SNGAR DRANGS PA NYID KYIS SHES SO, ,GTZO
CHE TSUL YANG 'DI YIN TE SPYIR RANG GI PHUNG SOGS LAN PAS BSGYUR
BA

@018A *, ,POR 'DZIN PA TZAM ZHIG NI NGAR 'DZIN MTHA' DAG LA YOD
CING, THAL 'GYUR BA MA GTOGS PAS NI, MCHOG GZHAN DON DU GNYER
PHYIR DANG, ,ZHES SOGS LTAR NGAR 'DZIN LA BDAG DA PHUNG PO ZONG
LTAR BRJED BER ZHEN

PA YOD PAS NGO BO THA DAD KYI 'DZIN TSUL TSANG BAR 'DOD KYANG,
DE NI BLO LDAN SKYES KYI SNANG TSUL YIN GYI DPYAD NAS BZHAG PA
MA YIN LA, 'DIR NI STONG BDAG MED GNYIS KYI SGRUB BYED DANG,
BDAG MED SGRUB PA'I TSE NGO BO GCIG THA DAD PHYE

NAS 'GOG PA GNYIS GCIG TU BYAS PA RIGS PA'I 'PHUL GNAD GCIG DU
'GRO BA'I DBANG DU BYAS PA YIN PAS, DE LTAR DPYAD NAS RNAM PAR
'JOG PA NI 'THAD 'DZIN KUN BTAGS SU 'GRO STE 'DI DAG GI TSUL
SHIN TU GAL CHE YANG

ZHIB BAR GZHAN DU BSHAD 'DOD PAS 'DIR MA SPROS, ` GSUM PA, DE
DAG GOMS PA'I LAM BGROD TSUL NI, THOG MAR RAGS PA'I MI RTAG SOGS
BSGOMS PAS TSE 'DI YUN RING DU MI GNAS SHING SHI NAS KYANG GAR
'GRO GTOL

MED LA, GAL TE NGAN SONG DU SKYES NA DE'I SDUG BSNGAL BZOD GLAG
MED PA'I TSUL BSAMS TE, DE LAS SKYOB PA'I SKYAB DKON MCHOG LA
YID CHES PA'I SKYABS 'GRO SHUGS DRAG PO DANG, DGE BCU'I BYANG
DOR LA BRTZON PA SOGS CHUNG NGU DANG

THUN MONG BA'I LAM LA BLO LEGS PAR SBYONG ZHING, DE RJES GNAS
SKABS DGE BA'I DBANG GIS LHA MI'I MNGON MTHO TZAM ZHIG THOB
KYANG PHUGS 'KHOR BA 'DI LAS GANG GTAN DU THAR BA ZHIG MA BYUNG
NA SRID PA'I BDE BA DE NI RIG ZAR GYI 'BAB CHU LTAR

@018B SKAD CIG KYANG MI SDOD PAR 'GRO BAS RIM GYIS ZAD DE SLAR
YANG LTUNG BA'I TSUL MI RTAG PA DANG KHYAB PA 'DU BYED KYI SDUG
BSNGAL GNYIS KYI SGO NAS BSAM PAS 'KHOR BA MTHA' DAG SDUG BSNGAL
GYI RANG BZHIN DU SHES PA NA, DE LTA BU'I SDUG BSNGAL GYI LJON
PA CHEN PO

DE NYID RGYU GANG LAS BYUNG SNYAM DU DBYAD PAS SRED PA'I BRLAN
LAS SKYE BAR SHES TE KUN 'BYUNG LA 'JUG CING, DE YANG RKYEN TZAM
LAS RTZA BA MTHAR THUG PA MA YIN PAS PHUGS LEGS PAR BTZAL BA NA
BDAG 'DZIN LA THUG PAR SHES TE, DE NYID SPONG NUS MI NUS DPYOD
CING, DE YANG

RGYAB BRTAN YOD MED LA LTOS PAS DE'I TSUL BDAG MED SGRUB PA'I
RIGS PA RNAMS KYIS GNAS PHABS TE, DON DANG MI MTHUN ZHING RGYANG
BRTEN MED PAR NAM MTHONG BA NI RING POR MI THOGS PAR DE SPONG
NUS DANG, DE'I RJES THOG NYID DU DE SPONG BYED LAM BDEN KYANG
MNGON

DU BYA NUS SU MTHONG BAR 'GYUR RO, ,'ON KYANG THEG PA MCHOG GI
RIGS CAN RNAMS NI RANG KHI NA SDUG BSNGAL GYIS MNAR TSUL DANG DE
LAS THAR BA'I THABS TZAM ZHIG DPYOD PAR MI BYED KYI, LAM SGRON
LAS, RANG RGYUD GTOGS PA'I SDUG BSNGAL GYIS, ,GANG ZHIG

GZHAN GYI SDUG BSNGAL KUN, ,YANG DAG ZAD PAR KUN NAS 'DOD,
,SKYES BU DE NI MCHOG YIN NO, ,ZHES GSUNGS PA LTAR, RANG NYID
'KHOR BA'I SDUG BSNGAL GYIS MNAR TSUL LA DMIGS PA'I YID 'BYUNG
SHUGS DRAG PA DE TZAM DU, DE LA DPAGS NAS GZHAN

SDUG BSNGAL GYIS MNAR BA NA MI BZOD PA'I SNYING RJE SHUGS SKYE
LA DE CI TZAM SHUGS DRAG PA DE TZAM DU DE DAG SGROL BA KHUR DU
KHYER BA'I LHAG BSAM SHUGS DRAG CING, DE YANG DA LTA RANG LA NUS
PA MED PAR MTHONG NAS NAM MKHA'I MTHA' KHYAB KYI SEMS

@019A *, ,CAN THAMS CAD KYI DON DU RDZOGS PA'I SANGS RGYAS KYI
GO 'PHANG THOB PAR 'DOD PA'I BYANG CHUB KYI SEMS RIN PO CHE
'BYUNG LA, DE'I TSE THEG PA CHEN PO'I TSOGS LAM DU ZHUGS SHING,
DE NAS KYANG DUS MTHA' LAS, GNAS NGAN LEN

PHYIR SRID RGYU'I PHYIR, ,GZHI YI PHYIR DANG MA RMONGS PHYIR,
,BDEN PA GZHI LA 'JUG BYA BA'I, ,DRAN PA NYE BAR BZHAG PA BSGOM,
,ZHES DANG, RGYAN LAS, ,DRAN PA NYER GZHAG NAS BZUNG STE, ,ZHES
PA LTAR BDEN PA BZHI LA BRTEN PA'I DRAN PA NYER GZHAG BZHIS
BSDUS

PA'I TSOGS LAM CHUNG 'BRING CHE GSUM RIM GYIS 'GROD DE, DE'I 'OG
TU DMIGS PA MI RTAG LA SOGS PA, BDEN PA'I RTEN CAN ZHES PA LTAR
BDEN BZHI'I GNAS LUGS LA ZHI LHAG ZUNG 'BREL THOB PA NA SBYOR
LAM DU 'PHOS PA YIN PAS DE'I SKABS SU YANG SKABS DANG

POR BSHAD PA'I RNAM PA BCU GNYIS DANG, SKABS BZHI PAR BSHAD PA'I
RNAM PAR NAMS YAM BRAL BAR BYAS TE GOMS PA LAS DROD RTZE BZOD
MCHOG BZHI RIM GYIS 'BYUNG ZHING, DE'I 'OG TU BDEN DANG BDEN LA
BZAD PA DANG, ,ZHES SOGS LTAR

BDEN BZHI'I GNAS LUGS MNGON SUM DU MTHONG BA'I MTHONG LAM THOB
NAS DON DAM PA'I SA DANG PO RAB TU DGA' BA LA 'JUG CING, MTHONG
MIN GYI DON DE NYID YANG DANG YANG DU GOMS PAS DRI MA MED PA
SOGS SA LHAG MA RNAMS KYANG RIM GYIS BGROD DE DRI MA PHRA BO

RNAMS LAM GZHAN GYIS KYANG SBYANGS NAS MTHAR GTZANG BDE RTAG
BDAG DAM PA'I PHAR PHYIN BZHIS BSDUS 'BRAS BU CHOS KYI SKU MNGON
DU BYAS TE 'PHRIN LAS LHUN GYIS GRUB PA'I SGO NAS LUS CAN YONGS
LA PHAN BDE'I SGO BRGYA 'BYED PA YIN NO, ,SMRAS PA, LHA MING

@019B STON PA SH'AKYA'I RGYAL PO DES, ,'GRO BA MA RIG GNYID LAS
SLONG BA'I PHYIR, ,THAR PA DAM PA'I LDING KHANG RTZE MO NAS,
,BDEN BZHI'I CHOS KYI RDA SGRA DANG POR BSGRAGS, ,DE SLAD GANG
ZHIG SDUG KUN 'GOG LAM ZHES, ,BGRANG BA TZAM GYIS MING NGOMS
'JUG LDOG TSUL, ,SHES

'DOD SKYE BO YOD NA SGRON MA 'DI, ,BZUNG STE THAR BA'I LAM BZANG
BSTEN PAR RIGS, ,'DIR 'BAD LAS BYUNG LEGS BYAS GANG+G'AM, RNAM
DKAR KLUNG PHRAN STONG DANG BCAS PA DES, ,DUG CAN 'GRO BLO'I DRI
MA RAB SBYANGS NAS, ,MTHAR THUG BYANG CHEN RGYA

MTSOR 'JUG GYUR CIG ,7CES BDEN BZHI'I RNAM GZHAG THAR 'DOD 'JUG
ADOGS MKHAS PA'I DGA' STON ZHES BYA BA 'DI NI DAL 'BYOR DON LDAN
DU BGYID PA'I MKHAS TSUL LA GCIG TU GZHOL BA RANG GI GAM BCAR
DKA' BCU BA NGAG DBANG MCHOG LDAN GYIS SNGA MO NAS 'DI LTA BU
ZHIG BRI DGOS

ZHES YANG YANG BSKUL BAR BRTEN CHOS SMRA BA DKON MCHOG BSTAN
PA'I SGRON MES RANG LO NYER DRUG PA LA CHOS GRVA CHEN PO BKRA
SHIS 'KHYIL GYI NYE 'DABS BDEN GNAS YID DGA' CHOS 'DZIN BDRIS
PA'O, ,'DIS KYANG 'JAM MGON BSTAN PA'I SNYING PO PHYOGS DUS SU
RGYAS PAR GYUR CIG,