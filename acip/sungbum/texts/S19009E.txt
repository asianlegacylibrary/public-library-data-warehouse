@001A 10\

*, ,DPAL RDO RJE 'JIGS BYED KYI RIM PA DANG PO'I ZAB KHRID
THUN MONG MA YIN PA RGYAL BA GNYIS PA'I ZHAL LUNG GRUB BA'I
DBANG PHYUG KUN GYI GZHUNG LAM SKAL BZANG 'JUG NGOGS ZHES BYA
BA BZHUGS SO,,

@001B *, ,BLA MA DANG 'JAM PA'I DBYANGS ZHI KHRO DBYER MA
MCHIS PA'I ZHABS LA GUS PA CHEN POS PHYAG 'TSAL LO, ,RGYAL KUN
YAB DANG BLA MA MCHOG RNAMS DANG, ,

'JIGS BYED KHRO RGYAL LHA TSOGS LA BTUD DE, ,BSKYED RIM SNYAN
BRGYUD YID CHES GSUM LDAN KHRID, ,LAM DE MNGON GYUR MGON DE'I
GSUNG BZHIN BRI, ,TSE 'DIR SKU BZHI LAM

LNGA MYUR BGROD NAS, ,GSANG GSUM RTZEN LONGS SPYOD MTHA' KLAS
LA, ,CI DGAR ROL 'DOD SKAL BZANG DE DAG RNAMS, ,SNOD SKYON
DNGOS GRUB GEGS RNAMS SPONG LA NYON, ,'DIR PHA RGYUD

DANG MA RGYUD GNYIS KA'I LAM GYI GNAD THAMS CAD TSANG ZHING,
RGYUD GZHAN LA MED PA'I ZAB KHYAD LNGA DANG LDAN PA'I BYIN
RLABS KYI GTER CHEN PO MA HE'I ZHAL CAN DPAL RDO RJE 'JIGS
BYED LHA

@002A *, ,BCU GSUM GYI RIM PA DANG PO NYAMS SU LEN PA LA, GANG
GIS NYAMS SU LEN PA'I RTEN, GANG DU NYAMS SU LEN PA'I GNAS,
GNAS DER YO BYAD 'GOD PA SOGS KYI KHYAD

PAR ZA MA TOG SOGS NAS 'BYUNG BA LTAR BYA LA, JI LTAR NYAMS SU
LEN PA'I CHO GA LA, THOG MAR RANG LHAR GSAL 'DEBS PA'I TSE,
RANG GI PHUNG PO LA PHRA RAGS MA PHYE BAR BTAGS PA'I NGA GDAGS

GZHI DANG BCAS PA 'OD DU ZHU BA LAS, RANG NYID KYI GO SAR SNA
TSOGS PADMA PHYOGS BZHI'I 'DAB MA DMAR, ME RLUNG GNYIS SER,
BDEN BRAL LJANG, DBANG LDAN NAG, LTE BA LJANG, GE SAR SER

PA'I STENG DU NYI MA'I DKYIL 'KHOR DMAR KHYIL LE BA ME SHEL
GYI MAndAL KHA SBUB PA LTA BU'I STENG DU CHU LAS CHU BUR RDOL
BA'I TSUL DU RANG GI SEMS BDE STONG DBYER MED PA'I YE SHES
CHOS KYI SKU DE

@002B YONGS SU GYUR BA LAS 'OD SNGON PO KHRU GANG BA ZHIG TU
GYUR PA LAS LHAR BSKYED PA'AM YE SHES DE NYID SKAD CIG GIS RDO
RJE 'JIGS BYED SKU MDOG CHAR SPRIN LTAR GNAG PA, RVA SNGON PO
RNON PO GNYIS DANG LDAN PA, BZHIN LAM HE RAB TU KHROS PA'I

KHRO GNYER LDAN ZHING, SMIN MA DANG SMAR RAL BA RNAMS SER SKYA
ME STAG DMAR TSUB TSUB 'PHRO BA GYEN DU 'GRENG BA, RAB TU
BGRAD PA'I SPYAN GSUM GYI SPYAN 'BRAS GSUM NI NYI MA LTAR 'BAR
ZHING, SPYAN RTZA DMAR PO KHRAG RLON GYIS BYUGS PA LTA

BU GLOG 'KHYUG PA BZHIN DU DMAR KHYUR KHYUR G-YO BA, SHANGS
BUG GNYIS NI ZANGS DUNG MES BSREGS PA LTAR DMAR TU RE BA, ZHAL
RAB TU GDANGS SHING, MCHE BA RNON PO BZHI GTZIGS PA, LJAGS
GLOG LTAR G-YO BA, ZHAL NAS KHRAG GI

RGYUN 'BAB CING, ZHAL DANG SHANGS NAS DBUGS KYI RLUNG NAG
'TSUB BA, DE LTA BU'I ZHAL GCIG PHYAG GNYIS KYI PHYAG MTHIL
RNAMS KHRAG RLON BYUGS PA LTA BU, PHYAG SEN RNAMS LCAGS KYU
LTAR RNO ZHING RING BA, PHYAG G-YAS KYIS GRI GUG DANG,

G-YON GYIS THOD KHRAG 'DZIN PAS YUM RO LANGS MA NAG MO GCER BU
KHRO MO'I ZHAL CAN, PHYAG G-YON PAS THOD KHRAG 'DZIN PAS YAB
KYI MGUL BA NAS 'KHYUD PA, G-YAS PAS GRI GUG NAM MKHA' LA
'PHYAR BA, DE LTA BU'I YUM LA 'KHYUD PA,

GCER BU SKU BONG CHE ZHING YAN LAG RAGS BA, LTO BA 'PHYANG
ZHING ZHABS G-YAS BSKUMS BAS NYID KYIS MNAN PA'I RTING BA NAS,
G-YON MTHO LNGA'I BAR DU BRKYANGS TE, SKU'I CHA THAMS CAD LAS
'OD ZER DMAR PO PHYOGS BZHI STENG 'OG RNAMS SU SGOR

@003A *, ,GYIS 'PHROS PA'I RTZE MO LAS YE SHES KYI ME DRAG TU
'BAR BA'I DBUS NA PHYI GSAL NANG GSAL GYI TSUL DU BZHUGS PA
LA, THOD SKAM LNGA'I DBU RGYAN DANG, THOD RLON LNGA BCU'I DO
SHAL, RUS PA'I RGYAN DRUG

GIS BRGYAN PA, YUM GYI ZHABS G-YON PAS YAB KYI BRLA'I STENG
NAS 'KHRIL ZHING, G-YAS BRKYANGS PA LA GSAL SNANG DANG NGA
RGYAL BZHAG, RDO DRIL BYIN RLABS KYI TSE, DGE BA'I BSHES GNYEN
BSTEN TSUL NAS ZUNG 'JUG RDO RJE

'CHANG GI BAR GYI THABS KYI CHA RNAMS RDO RJES MTSON, BSHES
GNYEN BSTEN TSUL NAS ZUNG 'JUG RDO RJE 'CHANG GI BAR GYI SHES
RAB KYI CHA RNAMS DRIL BUS MTSON NO, ,RDO DRIL GNYIS KA'ANG
DON DAM PA'I BYANG CHUB KYI SEMS KYI RANG BZHIN

YIN PAS, BYANG CHUB MTHOB PAR DU MTSON BYA MTSON BYED DE DAG
MI 'BRAL BAR BZUNG BAR BYA'O SNYAM PA DANG, RANG LHAR BSKYED
PA SKU'I DAM TSIG DANG, RDO RJE THUGS KYI, DRIL BU GSUNG GI,
RANG 'DOD LHA YAB YUM DU GSAL BA PHYAG

RGYA CHEN PO'I DAM TSIG BZHI'AM, RANG LHAR BSKYED PA SKU'I
DANG, DRIL BU GSUNG GI DANG, RDO RJE THUGS KYI DANG, DE GNYIS
PHAN TSUN 'KHYUD PA'I PHYAG RGYA DANG BCAS PAS SHES RAB MA LA
'KHYUD PAR BSGOM PA SHES RAB KYI DAM TSIG

STE; DAM TSIG BZHI PO DE CHO GA'I MGO MJUG DANG, GNAS SKABS
THAMS CAD DU MI BTANG BAR BYA'O SNYAM DU RDO DRIL 'DZIN CING,
LHAG MA CHO GA'I DON LTAR RO, ,BSANG CHUS NANG MCHOD BSANGS
PA'I TSE, NGAG NAS SNGAGS BRJOD CING,

@003B RANG GI THUGS KAR YI GE BCU BA'I SNGAGS PHRENG BKOD PA
LAS, NGO BO BDE STONG DBYER MED PA'I YE SHES YIN PA LA RNAM PA
SNGAR BSHAD PA LTA BU'I DPAL RDO RJE 'JIGS BYED SHIN TU KHROS
PA CHE BA RI RAB TZAM, 'BRING BA RI PHRAN TZAM, CHUNG BA RDUL
PHRA

RAB LTA BU'I TSOGS SPROS TE, RDZAS LA GNAS PA'I BGEGS RNAMS
GLANG PO CHE'I KHYU SENG GE'I TSOGS KYIS BDAS PA NA 'BROS PA
LTAR PHYI'I RGYA MTSO'I PHAR 'GRAM LA SOGS PAR BSKRAD, SHIN TU
SKRAG PA'I SGO NAS DA GDOD PHYIR 'ONG MI NUS PAR

BYAS; DE'ANG KHRO BO RNAMS BDE STONG DBYER MED KYE RANG BZHIN
DU MOS PA DANG SNYING GNAS SPROS PA'I RGYU MTSAN NI, BDE STONG
DBYER MED KYI YE SHES DES NGES DON GYI BGEGS SGRIB PA'ANG SEL
NUS NA, DRANG DON GYI BGEGS PHRA MO LTA CI SMOS PA

DANG; 'KHOR 'DAS KYI CHOS THAMS CAD 'JOG BYED DANG 'JIG BYED
KYI RTZA BA MTHAR GTUGS NA SHIN TU PHRA BA'I RLUNG SEMS YIN
PAS BGEGS KYANG SEMS DES BTAGS PA DANG BZHAG PA TZAM GYIS GRUB
CING, BSKRAD PA DANG GZHIG PA SOGS

KYIS KYANG BSKRAD SOGS DE LTAR 'GYUR RO, ,'DIS MTSON NAS 'OG
TU'ANG SNYING GA NAS 'OD ZER SPROS TE SNOD BCUD 'GOD PA, SDUD
PA, MCHOD YUL SPYAN 'DREN PA, MCHOD PA SOGS KYI GNAD KYANG
SHES PAR BYA'O, ,AOm GYI YE GE GSUM GYIS

SBYANG BYA, SBYONG BYED, SBYONG BA'I NGO BO GSUM BDEN PAR MED
PA DANG, THA MAL GYI SNANG ZHEN DANG BRAL ZHING MCHOG GI SNANG
ZHEN BYED PA MTSON ZHING, NGAG TU BRJOD PAS BKRA SHIS PA SOGS
SU 'GYUR, SVA BHA WA SOGS KYI SNGAGS DON NI, GZUNG 
@004A *, ,'DZIN GYIS BSDUS PA'I CHOS THAMS CAD RANG BZHIN GYIS
RNAM PAR DAG PA'I BDAG NYID DE NGA'O, ,ZHES BRJOD PA YIN PAS DE
LTAR DRAN ZHING, LTA BA DRAN TE NANG MCHOD STONG BAR SBYANGS,
STONG BA'I NGANG LAS

NANG MCHOD KYI GO SAR YAm YIG SNGO SKYA GYEN 'GRENG THOL GYIS
BYUNG BA 'OD DU ZHU BA LAS RLUNG DKYIL SNGON PO G-YO BZHIN PA,
LEB LEB PA'I ZLA BA BKAS PA'AM GZHU'I DBYIBS LTA BU, ZLA GAM
RANG LA BSTAN PA'I MCHOG MA GNYIS SU BUM PA

NAS YU BA THON PA'I BA DAN GYIS MTSAN PA, DE'I STENG DU RAm YIG
DMAR PO BYUNG BA ZHU BA LAS ME DKYIL DMAR BO ZUR GSUM PA'I ZUR
GCIG RANG LA BSTAN PA ME 'BAR BZHIN PA, DE'I ZUR GSUM GYI STENG
DU AA DMAR PO'AM DKAR PO RE

'OD DU ZHU BA LAS MI MGO RLON PA'I SGYED BU GSUM GYI LHAG PA
DBUS SU BSTAN PA, DE GSUM GYI DBUS KYI STENG DU AA DKAR BO LAS
THOD PA PHYI DKAR NANG DMAR YANGS SHING RGYA CHE BA, DE'I NANG
GI SHAR DU BHRUm LAS BA LANG GI SHA STENG

DU GO YIG, LHOR AAm LAS KHYI'I SHA STENG DU KU, NUB TU DZRI LAS
GLANG PO CHE'I SHA STENG DU DA, BYANG DU KHAm LAS RTA'I SHA
STENG DU HA, DBUS SU H'Um LAS MI'I SHA STENG DU NA YIG STE, SHA
LNGA BO TSANG MA'AM HRUM HRUM GTUBS NAS

SPUNGS PA'I RNAM PA CAN, SHAR LHOR LAm LAS DRI CHEN STENG DU BI,
LHO NUB TU MAm LAS RAKTA'I STENG DUR, NUB BYANG DU BAm LAS BYANG
SEMS DKAR PO'I STENG DU SHU, BYANG SHAR DU TAm LAS RKANG MAR
STENG DU MA, DBUS SU PAm LAS DRI CHU'I STENG

@004B DU MU YIG STE MTSON BYA MTSON BYED KYI YI GE RNAMS 'GRENG
STE GNAS PA, DE DAG GI STENG GI BAR SNANG LA STENG DU AOm DKAR
PO, DE'I 'OG TU A'A:DMAR PO, DE'I 'OG TU H'Um SNGON PO, RANG GI
THUGS KA'I H'Um LAS 'OD ZER 'PHROS, RLUNG DKYIL DANG BA

YI GE 'DI DAG GI KHA DOG PHYOGS KYI LHA MDOG GAM RDZAS MDOG STE,
DPER NA BHRUm DKAR PO LHA MDOG GAM NAG PO BA LANG GI MDOG CAN
LAS BA LANG GI SHA BSKYED, DE LA GO YIG DKAR PO LHA MDOG GAM BA
LANG GI MDOG CAN GANG RUNG BYED, DES GZHAN LA'ANG RIGS 'GRE
SBYOR, DAN LA PHOG PAS, BA

DAN RNAMS 'GUL, RLUNG DRAG TU G-YOS, ME RAB TU 'BAR BAS THOD PA
DRAG TU GDUNGS TE, RDZAS RNAMS ZANGS CHEN PO'I NANG GI MAR ZHU
BA LTAR ZHU ZHING KHOL, H'Um LAS 'OD SNGON PO 'PHROS, THUGS RDO
RJE'I LHA TSOGS BKUG, H'Um LA THIM, THOD PAR

LHUNG; RDZAS RNAMS KYI KHA DOG NGAN PA, DRI MI ZHIM PA, NUS PA
DMAN PA DANG, GRIB KYI NUS PA'I SKYON THAMS CAD DAG, A'A:LAS 'OD
DMAR PO 'PHROS, GSUNG RDO RJE'I LHA TSOGS BKUG, A'A:LA BSTIM,
THOD PAR LHUNG, BDUD RTZIR BYAS,

AOm LAS 'OD ZER DKAR PO 'PHROS, PHYOGS BCU'I SANGS RGYAS BYANG
SEMS THAMS CAD SKU RDO RJE'I RNAM PAR BKUG, AOm LA BSTIM, THOD
PAR LHUNG, BDUD RTZI MANG DU SPEL BAS, KHA NAS PHYUR BUR 'PHYUR
ZHING, MGRON RNAMS KYIS JI TZAM SPYAD

KYANG ZAD MI SHES PAR BYIN GYIS BRLABS, YI GE GSUM NGAG NAS LAN
GSUM BRJOD, SNGON 'GRO'I MCHOD PA SNGAR LTAR BSANGS SBYANGS,
STONG PA'I NGANG LAS RANG GI G-YON NGOS NAS MGO BRTZAMS TE, MDUN
DU THAD LA AA DKAR PO BRGYAD TSAR BCU DRUG

@005A *, ,PHRENG BYAS NAS BKOD PA LAS THOD PA BRGYAD TSAR BCU
DRUG, THOD PA DE DAG RE RE'I NANG DU BDE STONG GI YE SHES H'Um
SNGON POR SHAR BA RE RE, DE RNAMS ZHU BA LAS NGO BO BDE STONG GI
YE SHES YIN PA LA, RNAM PA G-YON NGOS

NAS BRTZAMS TE RIM PA BZHIN DGRA BGEGS RNAMS KYI SNYING KHRAG GI
MCHOD YON, ZHABS BSIL, MIG SOGS DBANG PO'I ME TOG, SHA CHEN DANG
TSIL CHEN GYI BDUG SPOS, ZHUN CHEN GYI SGRON ME, SNYING KHRAG
DRIS BGOS PA'I DRI CHAB, DON SNYING

LNGA SOGS KYI ZHAL ZAS, RUS PA SOGS KYI CHA LAS GRUB PA'I 'BUD
DKROL SOGS KYI ROL MO'I RNAM PA CAN, BYED LAS NI, RIM PA BZHIN,
ZHAL LA DANG, ZHABS LA DANG, SPYAN LA DANG, SHANGS LA DANG,
SPYAN LAM DANG, THUGS KAS

DANG; LJAGS LA DANG, SNYAN LA PHUL BAS, DE DAG LA BRTEN NAS ZAG
MED KYI BDE BA SKYED NUS PA'I KHYAD PAR GSUM LDAN DU BSKYED LA,
RANG RANG GI SNGAGS YI GE GSUM DANG SPEL BA'I SNGAGS BRJOD DE,
RANG RANG GI PHYAG RGYA DANG BCAS PAS

BYIN GYIS BRLABS, PHYOGS SKYONG LA LAS MTHUN GYI GTOR MA NANG
MCHOD BZHIN BSANGS SBYANGS, BSKYED, BYIN GYIS BRLABS, SNGON
'GRO'I MGRON SPYAN 'DREN GYI TSE, RANG GSHIN RJE GSHED DU GSAL
BA'I THUGS KAR 'GUG SNGAGS KYI

PHRENG BA BKOD PA LAS, KHRO BO RDO RJE 'JIGS BYED MA HE'I ZHAL
CAN ZHAL GCIG PHYAG GNYIS PA, G-YON NA ZHAGS PA DANG, G-YAS NA
LCAGS KYU THOGS PA MGRON GRANGS SAM BCU DRUG SPROS, SHAR DU
GNYIS, LHOR GNYIS, STENG

@005B DU GSUM, BYANG DU GNYIS, 'OG TU GNYIS, PHYOGS MTSAMS DANG
LHAG MA GZHAN LA RE RE STE, BCU DRUG SONG BA DE DAG GIS PHYOGS
SKYONG GI GTZO BO RNAMS KYI SNYING KHA NAS LCAGS KYUS BZUNG,
MGRIN PA NAS ZHAGS PAS BCINGS LA

BKUG PAR BSAM LA, 'PHROG BYED RNAM PAR 'GYUR BA'I ZHAL CAN, MA
RUNG BA DBANG PO LA SOGS PA 'KHOR DANG BCAS PA MYUR DU 'GUG PAR
GYIS ZHES BKA' BSGO PA'I BSAM PAS, KHRO BO DE DAG LA BKA' BSGO
PA'I TSUL GYIS,

AOm HR'I:sht'I:NAS AA KARshA YA DZA: SV'AH'A, ZHES PA'I 'GUG
SNGAGS 'DI BRJOD LA BKA' BSGOS PAS, KHRO BO DE DAG GIS GSHIN RJE
'KHOR BCAS GTZO BOR GYUR PA'I PHYOGS SKYONG 'KHOR BCAS BSGRUB PA
PO'I PHYOGS BCU'AM PHYOGS MTSAMS

SNGAGS DON NI, AOm BSHAD ZIN, HR'I:'PHROG BYED, sht'I:MCHE BA,
WI KRi TA RNAM PAR 'GYUR BA, AAN NA GDONG BA'AM ZHAL LAM BZHIN,
H'Um H'Um PHAt DON DER BSKUL BA'I TSIG, SARBA THAMS CAD, DUshtA
MA RUNG BA, AINDRA DBANG PO, A'A DIN LA SOGS PA DANG BCAS, SA PA
RI W'A RA 'KHOR TE 'KHOR DANG BCAS PA, A'A KARshA YA DZAsh'A

MYUR DU 'GUG PAR GYIS, SV'AH'A GZHI TSUGS ZHES PA'O,, BRGYAD DU
BKOD PAR BSAM, SHAR DU DBANG PO DMAR SER GLANG CHEN DKAR BO LA
ZHON PA, LUS LA SPYAN STONG, G-YAS RDO RJE RTZE BRGYA, G-YON
SDIG MDZUB, DE KHA NANG DU BLTA BA'I G-YON DU KHYAB

'JUG GAM NYE DBANG NAG PO ZHAL GCIG PHYAG BZHI, G-YAS SU BSRUB
SHING DANG GCOD PA'I 'KHOR LO, G-YON DU DUNG DANG NOR BU KOSTU
BHA, SAR LDAN NAMS MOS, LHOR CHOS KYI RGYAL PO NANG SGRUB 'KHOR
BCAS, DE'I G-YON DU GSHIN RJE NAG PO MA HE LA ZHON

@006A *, ,PA ZHAL GCIG PHYAG GNYIS, MA HE'I ZHAL CAN SKRA DMAR
SER GYEN DU BRDZES PA, G-YAS DBYUG PA 'PHYAR BA, G-YON SDIGS
MDZUB, NUB TU CHU LHA DKAR PO SPRUL LA ZHON PA SPRUL ZHAGS 'DZIN
PA, BYANG DU LUS NGAN

SER BO SHA RGYAS PA GTER LA GNAS PA ZHAL GCIG PHYAG GNYIS G-YAS
SA BON GYI GRONG KHYER NGAS, BI DZA B'U RA, G-YON NE'U LE'AM SRE
MONG THOGS PA, DE'I G-YON DU TSOGS BDAG GLANG SNA DKAR PO GLANG
GDONG CAN BYI BA LA ZHON PA PHYAG BZHI BA, G-YAS

BGRANG PHRENG DANG DGRA STE, G-YON LA PHUG DANG, PI PI LING SOGS
RDZAS BRGYAD LA SBYAR BA'I LA DU 'DZIN PA, BYANG SHAR DU DBANG
LDAN NAM 'BYUNG PO DKAR PO GLANG LA ZHON PA, ZHAL GCIG PHYAG
GNYIS KYIS GOO R'I STE DKAR MO LA

'KHYUD BA, ,RAL BA'I THOR TSUGS CAN RTZE GSUM DANG THOD PA THOGS
PA, ^TSOGS BDAG GI RTOGS PA LAS, LA DU ZHES BYA'I ZHAL ZAS NI,
,MNGAR GSUM 'BRAS BU GSUM DANG NI, ,DE BZHIN ZHIM PA'I SPOS KYIS
BRAN, ,BAG ZAN GYIS NI RIL BU BYA, ,'O MA MAR DU BTZOS BYAS LA,,

ZHES DANG, MDO MYANG 'DAS RGYA NAG MA LAS, RIGS KYI BU 'DI LTA
STE, DPER NA MAR DANG, BAG PHYE DANG, PI PI LING DANG, BCA' SGA
DANG, NA LE SHAM DANG, RGUN 'BRUM DANG, BAL PO SE'U DANG, 'O MA
BU'I 'BRAS BU LA SOGS PA BSDUS BA LA LA DU ZHES BYA'O, ,BSDUS BA
DE DAG MA GTOGS LA DU GUNG NA MED DO,,

ZHES GSUNGS SO,, SHAR LHO 'AM MER ME LHA DMAR PO ZHAL GCIG PHYAG
GNYIS PAR SKYES LA ZHON PA, G-YAS BGRANG PHRENG DANG, G-YON SGYI
BLUGS, LHO NUB BAM SRIN POR SRIN PO SNGON PO ROL ZHON BA KHROS
PA, G-YAS GRI GUG DANG

@006B G-YON THOD PA 'DZIN PA, NUB BYANG NGAM RLUNG DU RLUNG LHA
DU BA'I MDOG CAN RI DVAGS LA ZHON PA, LAG PA GNYIS KYIS RLUNG
RAS 'DZIN PA, SHAR DU DBANG PO'I G-YAS SU ZLA BA DKAR PO LAG PA
GNYIS KYIS KU MU TA 'DZIN PA, DE'I G-YAS SU NYI MA

DMAR PO RTA MCHOG BDUN GYIS 'DREN PA'I SHING RTA LA ZHON PA, LAG
PA GNYIS KYIS PADMA 'DZIN PA, DE'I G-YAS SU TSANGS PA SER PO
GDONG BZHI BA DANG BA LA ZHON PA, G-YAS SPYI BLUGS DANG MI 'JIGS
PA, G-YON DBYUG PA DANG BGRANG PHRENG,

NUB TU CHU LHA'I G-YAS SU SA'I LHA MO SER MO PADMA LA GNAS PA,
G-YAS DBANG POR KHAS LEN GYI PHYAG RGYA, G-YON GSER BUM, DE'I
G-YAS SU THAG BZANG RIS SNGON PO SHING RTA LA ZHON PA, G-YAS RAL
GRI G-YON SDIGS MDZUB CAN, DE DAG

RE RE LA 'KHOR DPAG TU MED PAS BSKOR ZHING, SRID PA GSUM GYI
'BYUNG PO'I TSOGS THAMS CAD KYIS BSKOR BA, CHO GA'I TSIG RIS
LTAR NA PHYOGS BCUR BKOD PA'O, YANG RANG GI SNYING GA NAS PHUR
GDAB KYI SNGAGS LAS, KHRO BO

RDO RJE 'JIGS BYED MAHE'I ZHAL CAN, PHYAG NA PHUR BU THOGS PA
MGRON GRANGS DANG MNYAM PA'AM BCU DRUG SPROS, DE DAG LA BKA'
BSGO BA'I TSUL GYIS, 'PHROG BYED MCHE BA RNAM PAR 'GYUR BA'I
ZHAL CAN DBANG PO LA SOGS PA MA RUNG

BA 'KHOR DANG BCAS PA THAMS CAD LA PHUR BUS THOB, CES BRJOD PAR
BSAM LA PHUR BU 'DEBS SNGAGS BRJOD PAS, KHRO BO DE DAG GIS
PHYOGS SKYONG 'KHOR BCAS RNAMS KYI SNYING KHA LA SOGS PAR REG
TZAM BYAS PAS, GSER 'GYUR

@007A *, ,GYI RTZIS LCAGS LA REG TZAM GYIS GSER DU 'GYUR BA LTAR
RAM, GRUB PA BRGYAD KYI NANG TSAN GYI RIL BU'I BCUD LEN GRUB PA
NI, LO BRGYA PHRAG LON PA'I RGAS KHOG GI RNAM PA CAN DE'ANG, LO
BCU

DRUG LA SOGS PA'I GZHON NYAMS CAN KHA DOG 'DZAM BU CHU BO'I GSER
MDOG CAN DU 'GYUR 'ONG BA DE BZHIN DU, 'DIR YANG PHYOGS SKYONG
'KHOR BCAS THAMS CAD SKAD CIG TZAM GYIS DPAL RDO RJE 'JIGS BYED
ZHAL GCIG PHYAG

GNYIS YUM BCAS SU BSKYED, 'DI LTAR BSKYED PA DANG SPYAN 'DREN PA
NI, RGYAS PA'I DBANG DU BYAS, YANG 'GUG SNGAGS BRJOD DE BKUG,
PHYOGS MTSAMS RNAMS SU 'KHOD PAR GYUR, CES BRJOD, PHYOGS SKYONG
RNAMS KYI SKU MDOG

PHYAG MTSAN GSAL 'DEBS BYED KYI BSKYED CHOG LTAR MA BYAS PAR,
YID TZAM GYIS SKAD CIG GIS GSAL BTAB, DE NAS PHUR BU 'DEBS
SNGAGS BRJOD PA NI 'BRING PO, YANG 'GUG SNGAGS MA BRJOD PAR
SNYING KHA'I 'OD ZER LAS

SPROS PA'I KHRO BO TZAM GYIS BKUG PA PHYOGS MTSAMS SU 'KHOD PA
SKAD CIG GIS 'OD GSAL DU BCUG STE 'JIGS BYED YUM BCAS SU BSKYED
PA NI BSDUS PA'O, ,DE GSUM GANG GI DBANG DU BYAS KYANG MGRON
LHAR GYUR BA'I LJAGS

RDO RJE 'OD KYI SBU GU CAN DU GYUR PAR BSAM LA, RTZA SNGAGS TSAR
GCIG BRJOD PAS, GTOR MA'I PHUD SKAD CIG GIS MDUN GYI NAM MKHAR
RDO RJE 'JIGS BYED ^ZHVA LU BAS, RTZA SNGAGS RGYAL BO'I SOGS
DANG, L'A LI TAS, 'BYUNG PO LA SOGS 'JIGS LA SBYIN

@007B ZHES PA'O, ,'DI'I SKOR LA BSHAD PA GZHAN MANG YANG 'DI
LTAR BYED DGOS PA NI, L'A LI TAS, SHA RNAMS KUN GYI GTOR MA ZHES
SOGS KYI DON DANG, RJE'I GSUNGS LAS, LHA DANG 'BYUNG PO LA GTOR
MA PHUL TE ZHES SOGS KYI DGONGS PA BLA NA MED PA STE, 'DI'I LHA
NI 'JIGS BYED DANG, 'BYUNG PO NI PHYOGS SKYONG

'KHOR BCAS YIN GYI, PHYOGS SKYONG LA LHA DANG 'BYUNG PO GNYIS
'BYED PA MA YIN PA'I PHYIR GSHED SKOR GZHAN DU'ANG, L'A LI TAS,
PHYOGS SKYONG LA 'BYUNG POR GSAL 'DI? BSHAD PA'O, ,'DIR CHOS
RGYAL PHYI NANG DGOS PA NI, ZHI BA YE SHES GSUNGS PA DANG,
SNGAGS DON LA SHIN TU GSAL LO, ,

LHA BCU GSUM GYI DKYIL 'KHOR GSAL BTAB LA PHUL TE, GSHIN RJE
SOGS SHA KHRAG LA LONGS SPYOD PA'I GNANG BA ZHUS PAS GNANG BA
BYIN GYIS BRLABS, GTOR SNGAGS RNAMS GYI DON NI, SNGAGS TSAN DANG
PO BDUN GYI AOm YA SOGS

YI GE BDUN NI NYE SNYING DANG, LHAG MA BDUN NI GSHIN RJE 'KHOR
BCAS KYI MING DANG SPEL BA YIN LA, SPEL BA'I DGOS PA DE DAG GI
RGYUD BYIN GYIS BRLABS PA'I CHED YIN NO, ,DES NA, BH'U TZAR NAm
NI SA LA SPYOD PA STE, SA LA SPYOD PA'I SKYE 'GRO'I

SROG BDAG CHOS KYI RGYAL PO 'KHOR BCAS, B'A T'A LA TZAR YAS 'OG
NA SPYOD PA STE, SA 'OG NA SPYOD PA'I GSHIN RJE CHOS KYI RGYAL
PO'I YUM ^BHU RA SA 'OG LA 'JUG PA BSHAD DU RUNG NGAM SNYAM, SA,
SPYOD PA, MA MO CHEN MO TZA MUNtI 'KHOR BCAS, KHE

TZAR SPYOD PA, NAM MKHA' LA SPYOD PA STE, SA 'OG LA, SPYOD PA,
GNAS GSUM GYI MKHA' 'GRO'I GTZO MO LHA MO 'KHOR BCAS, P'UR BA
NI, SHAR RAM SNGON NAM MDUN, G'A NAm NI SHAR PHYOGS PA'AM, MDUN
NAM, SNGON PHYOGS PA STE, NAM MKHA'
@008A *, ,CHOS RGYAL GYI SHAR RAM MDUN GYI ZHI BA'I GSHIN RJE,
D'AKshI nA D'I G'A YA NI LHO PHYOGS PA'AM G-YAS PHYOGS PA STE,
LHO'I RGYAS PA'I GSHIN RJE, PAshTZI MA NAm NI NUB PHYOGS PA'AM
PHYI MA LA 'JUG PAS, NUB

PHYOGS DBANG GI GSHIN RJE, AUD TA RA TI G'A YA NI BYANG PHYOGS
PA'AM, MCHOG LHO'I MA G-YAS, GI PHYOGS LA 'JUG PAS, BYANG PHYOGS
KYI DRAG PO'I GSHIN RJE, DE DAG NUB PA MA PHYI MA, NI NYE SNYING
GIS GSHIN RJE'I TSOGS LA 'BUL

TSUL LO, ,AOm AI BYANG DAM MCHOG GAM BLA MA, PHYOGS PA, SOGS
LHAG MA BCU'I DANG PO NI SNYING PO DANG, AI SOGS NI PHYOGS
SKYONG GI MING YIG DANG PO SPEL BA YIN LA, SPEL BA'I DGOS PA NI
MGRON RNAMS KYI RGYUD BYIN GYIS BRLABS PA'I

CHED YIN, DE'ANG AI NI AINDRA STE DBANG PO'I MING YIG DANG PO,
YA NI YAM STE GSHIN RJE'I MING YIG DANG PO, LVA NI WA RU nA STE
CHU LHA'I MING YIG DANG PO, KshI NI YAKshA STE GNOD SBYIN GYI
MING YIG THA MA, KO NI KO'U SHI KA STE, BRGYA

BRGYA BYIN, 'UG PA, MDZOD LDAN, MKHAS PA SOGS LA 'JUG PA 'TSANGS
PAR BSHAD KYANG RUNG MA SNYAM, YANG NA SHATA KO tI DHA RA STE
RTZE BRGYA 'CHANG BA BRGYA BYIN GYI MING NGO, ,DE BZHIN DU KO
BID:KUN RIG STE MKHAS PA'I MING YIN KYANG LTA CHEN RNAMS LA
RUNG, KO SHA T'A K'I ZLA 'OD SOGS LA 'JUG PAS, ZLA NYI TSANGS

PA RNAMS LA'ANG SBYOR TSUL SHES PAR BYA'O, BYIN GYI MING YIG
DANG PO STE, DES NYI MA ZLA BA TSANGS PA SOGS STENG PHYOGS PA
'KHOR BCAS, AE NI AE DHA NA STE ME LHA'I MING YIG DANG PO, AA NI
AA SHRA:SA STE KHRAG 'THUNG LA, AA SHA RA:KUN TU RGYU

@008B DAG GI DANG PO'AM, AA BHI KshA'I DANG PO STE LUS BSRUNG
BA'AM, MNGON BSRUNG BA ZHES PA RAKshAS ZHES SRIN PO LA BSRUNG BA
PAR GRAGS PAS, SRIN PO'I MING YIG DANG PO, DE NI DE BA STE,
RLUNG LHA'I MING YIG DANG PO, BHYO NI SA STE, SA'I LHA MO, DES

THAG BZANG RIS LA SOGS PA 'KHOR DANG BCAS PA, SARBA NI THAMS CAD
DE PHYOGS SKYONG KUN LA SBYOR, BHU TE BHYA:NI 'BYUNG BO RNAMS
TE, DE DAG 'KHOR BCAS TE, MGRON GZHAN RNAMS KYANG RANG RANG GI
'KHOR DANG BCAS PA BSKYED DGOS LA, GTOR

MGRON DE RNAMS LA GTOR MA 'BUL BA BOS LHA MO MGRON GRANGS SAM,
BCU DRUG RANG GI SNYING KHA NAS SPROS TE, THOD PA'I BDUD RTZI
BCUS NAS GTZO 'KHOR SO SO LA'AM, GTZO BO RNAMS LA PHUL BAS, GTZO
'KHOR THAMS CAD THUGS RGYUD

GCIG PAS TSIM PAR BSAM, MGRON RNAMS KYI LJAGS H'Um ZHES BRJOD PA
NA, DE DAG 'KHOR BCAS KYI LJAGS 'OD ZER GYI SBU GU GTOR MA LA
ZUG PAR BSAM STE, GTOR SNGAGS BRJOD PA NA RIM BZHIN GSOL BAS
TSIM STE DGYES PAR BSAM

LA; SNGAGS RGYAS CHU GNYIS NYER SPYOD ROL MO DANG BCAS PA LHA MO
RNAMS KYIS RIM PA BZHIN, MCHOD YON ZHAL DU, ZHABS BSIL ZHABS LA,
ME TOG SPYAN LA, BDUG SPOS SHANGS LA, MAR ME SPYAN LA, DRI THUGS
KAR, ZHAL ZAS LJAGS

LA; ROL MO SNYAN DU 'BUL BAR BSAM LA, DE'ANG AOm ZHES BRJOD PA
NA MCHOD LHA SPROS, H'Um ZHES BRJOD PA NA RDO RJE BSDU BA'I
PHYAG RGYA DANG BCAS PAS MCHOD LHA THUGS KAR BSDU ZHING, MCHOD
PA'I 'KHOR GSUM PO BDEN MED DANG MCHOG

@009A *, ,GI SNANG ZHEN GYI RTZIS ZIN ZHING, SNGAGS DON DRAN
BZHIN DU 'BUL BA SHIN TU GAL CHE, SNGAGS DON NI, AOm GYIS MCHOD
PA'I 'KHOR GSUM DANG, MCHOD YUL DANG MCHOD MKHAN GYI SGO GSUM
MCHOG

GI SGO GSUM DANG DBYER MED PA MTSON ZHING, MTSON DON DRAN BZHIN
DU NGAG NAS BRJOD PAS BKRA SHIS PA SOGS KYI PHYIR SNGAGS KYI MGO
'DREN, SGRA BSGYUR NA RAB SNGAGS SE MA SRUNGS SHIG PA'O, ,DA SHA
BCU, DIK PHYOGS,

LO KA 'JIG RTEN, P'A LA SKYONG BRA, SA B'A RI WA RA 'KHOR DANG
BCAS PA, AARGHAm MCHOD YON, PRA T'ITZTSA NI SO SOR BZHES, H'Um
SV'AH'A LEGS PAR SBYIN NAM GZHI TSUGS ZHES PA'O, ,BCOM LDAN CHOS
RJE SOGS KYIS BSTOD DE,

LAS MTHUN GYI 'PHRIN LAS BCOL, ZHAL GYIS BZHES BYUNG BA NGA
BSAM, MGRON RNAMS KYI SPYI BO'I RIGS BDAG GI THUGS KAR GSHIN RJE
GSHED KYI YIG BRGYA BKOD PA LAS BDUD RTZI'I RGYUN BABS PAS CHAD
LHAG SOGS KYI NYES

SGRIB DAG PAR BSAM LA GSHIN RJE GSHED KYI YIG BRGYA BRJOD, SE GO
LA PHYIR GTOGS SHING BADZRA MU: ZHES BRJOD PAS MGRON RNAMS PHYIR
BKYED DE, RANG RANG GI PHYOGS BZUNG NAS BAR CHAD SRUNG ZHING
BZHUGS BA'AM, RANG RANG GI

YUL DU GSHEGS TE, SGRUB PA PO LA BSRUNG BA'I BSAM PAS BZHUGS PAR
BSAM, BDAG BSKYED KYI MCHOD PA BSANG SBYANGS BSKYOD BRLABS SNGAR
DANG 'DRA ZHING, MCHOD MGO RANG GI G-YAS NAS BRTZAMS TE, BRGYAD

@009B TSAR LHA GRANGS DANG MNYAM PA, TSOGS ZHING GI TSE, RANG
NYID 'JIGS BYED MA HE'I ZHAL CAN, ZHAL GCIG PHYAG GNYIS YUM BCAS
SU GSAL BA'I THUGS KA STE SNYING KHA'I RTZA 'KHOR YOD SAR RTZA
'KHOR MTSON BYED KYI SNA TSOGS PADMA DANG, MI

SHIG PA'I THIG LE KHAMS DKAR DMAR MTSON BYED NYI DKYIL GYI STENG
DU, SHIN TU PHRA PA'I RLUNG SEMS MTSON PA'I H'Um YIG MTHING KA
YE SHES LNGA'I RANG BZHIN CAN GYI 'OD ZER KHA DOG LNGA 'PHRO BA,
'OD ZER DES RANG GI SPYI GTZUG NAS RKANG MTHIL

GYI BAR GANG, 'OD ZER PHYIR THON TE SNE LCAGS KYU LTA BU STENG
'OG PHYOGS BCU'I 'JIG RTEN GYI KHAMS NAM MKHA'I MTHA' KLAS PAR
SONG, DE NA GNAS BA'I 'JIG RTEN GYI KHAMS MU'AM MTHA' MED PA
GSAL BAR BYAS, DE NA BZHUGS

PA'I RIGS LNGA LA SOGS PA'I SANGS RGYAS DANG, RDO RJE RNON PO LA
SOGS PA'I BYANG SEMS, RDO RJE LCAGS KYU LA SOGS PA'I KHRO BO,
SEMS MA RDO RJE MA LA SOGS PA'I RIG PA'I TSOGS RNAMS KYIS BSKOR
PA'I RDO RJE 'JIGS BYED LHA BCU

GSUM MA'I RNAM PA DPAG TU MED BA, GTZO BO'I RTZA ZHAL GYI TSANGS
BUG GI STENG DU CHOS 'DI'I NYAMS KHRID DANG DPANG ZHUS RGYUD
BSHAD CI RIGS BYAS PA'I RTZA BA'I BLA MA RIGS BDAG GI RNAM PAR
YOD PA LONGS SKU'I CHA BYAD DANG BCAS PA, RANG

^ MKHAS GRUB THAMS CAD MKHYEN PA'I GSUNG ZIN BRIS 'GA' ZHIG LAS
BLA MA GTZO BO'I RTZA ZHAL GYI DBU LA RIGS BDAG GI RNAM PAR
BZHUGS BA DANG, NGO BO BLA MA LA RNAM PA RDO RJE 'JIGS BYED KYI
RNAM PAR BYAS TE SPYAN 'DREN PA GNYIS KA RUNG ZHING, GANG MOS
BYA'O GSUNGS, LA NYE BA'I MDUN GYI NAM MKHA'I

@010A *, ,KHAMS KHYAB BAR SPYAN DRANGS, 'OD ZER RANG GI SNYING
KHAR BSDU, SDOM 'BYUNG NAS 'BYUNG BA'I GANG GI DRIN GYIS BDE
CHEN GNAS, ,ZHES SOGS KYIS BLA MA LA PHYAG BYA, ZHE DGU MA'I
SGRUB THABS KYI GZUGS MCHOG

CES SOGS KYIS GTZO BO LA PHYAG BYA, 'DI'I MCHOD SNGAGS NI, GDONG
DRUG GI RGYUD LAS 'BYUNG ZHING, RGYA GZHUNG GI SGRUB THABS GZHAN
MANG BO LAS KYANG 'BYUNG, BSHAGS PA NAS SEMS BSKYED KYI BAR ZHE
DGU MA'I DANG, LUS 'BUL

BA DANG, LAM LA BRTEN PA GNYIS 'GYUR KHYAD TZAM MA GTOGS GSHED
DMAR GYI RGYUD LAS 'BYUNG ZHING, 'DIR BKOD PA'I TSIG NI GSHED
DMAR SGRUB THABS KYI TSIG GO ,TSIG DON NI BLA MA GANG GI BKA'
DRIN GYIS MTHAR THUG GI

BDE BA CHEN PO'I GNAS SKAD CIG GIS TE SNYIGS DUS KYI TSE THUNG
GCIG LA NI THOB PAR 'GYUR BAR MDZAD PA'I BLA MA RIN PO CHE DBANG
GI RGYAL PO DANG CHOS MTSUNGS PA'I RDO RJE CAN TE RDO RJE 'CHANG
GI RNAM PAR BLTAS PA'I ZHABS KYI PADMO

LA GUS PAS 'DUD DO, ,THA MAL GYI SNANG ZHEN BCAD CING MCHOG GI
RNAM PAR ROL BAS NA GZUGS MCHOG, LAM DANG 'BRAS BU'I GNAD STON
BA'I CHED DU CHES CHER KHROS PA'I RNAM PAR STON PAS NA MCHOG TU
DAG PO CHE, MI MTHUN PHYOGS

LAS RGYAL BSAN DPA' BO, THABS SNA TSOGS KYIS 'GRO BA'I DON MDZAD
PA 'AM LUS LONGS SPYOD THAMS CAD PHUN SUM TSOGS PA LA SPYOD PAS
NA MCHOG GI SPYOD YUL CAN, GDUL DKA' BA PHYI NANG GI GSHIN RJE
MA LUS PA 'DUL BA'I

@010B DON MDZAD PA, RDO RJE STONG PA NYID DANG LHAN SKYES KYI
BDE BA CHEN PO 'JIGS BYED DE, DE GNYIS DBYER MI PHYED PA'I NGES
DON GYI RDO RJE 'JIGS BYED DE NYID DRANG DON LHA KHRO BO'I DBANG
PO'I RNAM PAR SHAR BA'I RDO RJE 'JIGS BYED LA PHYAG 'TSAL LO, ,

MCHOD PA'I TSE RANG GI SNYING GA'I SA BON GYI 'OD ZER LAS NGO BO
BDE STONG DBYER MED PA'I YE SHES YIN PA LA, RNAM PA LHA MO TZA
RTZI KA DKAR MO, PHAG MO SNGON MO, LA PHYAG 'TSAL BA NI 'DUD
PA'I DON TE, NA MA:ZHES BYA BA PHYAG 'TSAL BA DANG 'DUD PA GNYIS
KA'I SKAD DOD DO,,

DBYANGS CAN MA DMAR MO, GOO R'I LJANG KU, YUM RKYANG PHYAG NA
SKABS GANG YIN GYI MCHOD RDZAS THOGS PA MGRON GRANGS SAM BCU
GSUM SPROS TE MCHOD NAS, MCHOD PA RE RE PHUL TSAR RIM GYIS
SNYING GAR BSDU, AOm HR'I:shtR'I: HAS MCHOD

YON 'BUL ZHING, SNGAGS DON NI, 'PHROG BYED MCHE BA RNAM PAR
GTZIGS PA'I ZHAL CAN LA ZHES GANG LA 'BUL BA'I YUL GYI KHYAD
PAR, AOm H'Um H'Um PHAt KYIS ZHABS BSIL, SNGAGS DON NI THA MAL
'PHROG BYED BZHED BA, GYI SNANG ZHEN

BCAD PA'I BDE STONG GI RNAM 'PHRUL ZHES NGO BO'I KHYAD PAR, AOm
LVI KRAm T'A NA NA DU shtAm SATVA DA MA KA GA:GA:GA:YIS DRI,
SNGAGS DON NI MA RUNG BA BSGRAL BA'I SNYING KHRAG CES RGYU'I
KHYAD PAR, AOm KU M'A RA R'U PI nE DZA:DZA:H'Um PHAt KYIS ME
TOG,

SNGAGS DON NI YID DU 'ONG BA'I RNAM PAR 'GYUR BA'I ZHAL CAN, MA
RUNG BA'I SEMS CAN 'DUL BA, GZUGS CAN ZHES RNAM PA'I KHYAD PAR,
AOm HR'I:HA:HE PHAt KYIS BDUG SPOS, GZHON NU'I GZUGS CAN NAM
MDZES PA'I GZUGS CAN BYON BYON,

@011A *, ,SNGAGS DON NI, 'PHROG BYED DGYES PA'I CHED DU ZHES
DGOS PA'I KHYAD PAR, AOm D'I BHA LO TZA NI WI KRi T'A NA NA
MAH'A AA ttA ttA H'A SAN DI NI T'I BTA YA SV'AH'AS MAR ME,
SNGAGS DON NI SPYAN GYI DBANG PO RGYAS PA'I

CHED DU ZHES YUL GYI GNAS GANG DU 'BUL BA'I KHYAD PAR BSTAN
CING, ZHAL ZAS DANG ROL MO GNYIS 'BAR BA'I SPYAN DANG, RNAM PAR
'GYUR BA'I ZHAL NAS CHES DRAG PO'I SGRAS BZHAD CING 'BAR BA, NI
RANG MING DNGOS SU SMOS PA'I THA MA'I GSAL

BYED YIN LA, KHYAD PAR DE DAG SHES PA'I SGOS MCHOD NA PHUL DU
BYUNG BA'I MCHOD PAR 'GYUR BA DGRA NAG GI 'GREL BAR SHANTI BAS
GSUNGS ZHES BLA MAS GSUNGS, BSHAGS PA NI, MDUN GYI SKYABS YUL
RNAMS KYI SPYAN SNGAR DUG

KHONG DU SONG BA LTA BU'I 'GYOD BCAS KYI SGOS SDIG PA RNAMS
MTHOL ZHING BSHAGS PAR BYA, DE'ANG SNGAR 'DAS PA'I DUS SU RGYUD
LA SKYES SHING DA LTAR GYI DUS SU BYUNG BA'I SDIG PA RNAMS NI
BSHAGS PA'I SGOS BSAL BA DANG, DER

MA ZAD PHYIN CHAD MI BYED PAR YANG KHYED RNAMS KYI SPYAN SNGAR
BRJOD CING KHAS BLANGS PA'I SGOS SDOM, DE BZHIN DU DUS GSUM GYI
RANG GZHAN GYI BSOD NAMS LA RJES SU DGA' 'O, ,DGE BA DE DAG
THAMS CAD KYANG RNAM PA THAMS CAD

MKHYEN BAR BDE BLAG TU 'GRO BA'I RGYUR YONGS SU BSNGO BAR
BGYI'O, ,RANG GI THOB BYA'I SKYABS GSUM LA THOB BYA'I SGO NAS
DANG, MDUN GYI SKYABS GSUM LA 'BRAS BU DE DAG LA SBYOR BA'I
SKYABS BCOL BA'I SGO NAS SKYABS SU 'GRO

@011B BAR BGYI'O, ,SEMS CAN THAMS CAD BDAG GIS 'KHOR BA DANG
NGAN SONG GI SDUG BSNGAL LAS SGROL ZHING, BLA NA MED PA YANG DAG
PAR RDZOGS PA'I BYANG CHUB KYI GNAS LA DGOD PAR BGYI ZHING, DE'I
CHED DU BLA NA MED PA YANG DAG PAR RDZOGS PA'I BYANG CHUB

TU SEMS BSKYED PAR BGYI ZHING, DE'I CHED DU BSGRUB PA'I THABS
NYAMS SU LEN PA DANG GYI'O, ,LUS 'BUL BA NI YON TAN GRANGS DANG
TSAD KYIS GZHAL BAR MI NUS PA'I RGYA MTSO DANG MTSUNGS PA'I
TSOGS ZHING KHYED RNAMS LA BDAG GI LUS

'DI 'BUL BAR BGYI'O, ,LAM LA BRTEN PA NI PHUL NAS CI ZHIG BYED
CE NA, YANG DAG PAR RDZOGS PA'I SANGS RGYAS DANG, DE SRAS BYANG
CHUB SEMS DPA' THAMS CAD KYI BGROD PA GCIG PA'I LAM DU GYUR PA'I
SBYIN SOGS PHA ROL TU PHYIN

PA'I TSUL DE THEG PA LA SKU GSUM YE SHES LNGA LDAN GYI GO 'PHANG
THOB PAR BYA BA'I PHYIR DU, 'BRAS BU LAM BYED KYI TSUL DU RAB TU
DANG BA'I DAD PA BRTAN POS NAN TAN NYAMS SU LEN PA'I SBYOR BA
DRAG PO RGYUN MI 'CHAD PAR BSTEN PAR BGYI ZHES

DAM BCA' BA STE, DE NI 'JUG SEMS SU 'ANG 'GYUR LA, SNGAR GYI
SEMS BSKYED PA SMON SEMS SU GSUNGS, DE NAS RIGS LNGA'I SDOM
BZUNG BYA ZHING, TSAD MED BZHI BSGOM PA STE, DE DAG NI BSOD NAMS
KYI TSOGS BSAGS PA'O, ,

DE NAS SKABS 'DIR BDAG GIS 'OD GSAL CHOS KYI SKU MNGON DU BYAS
TE, LONGS SPYOD RDZOGS PA'I SKUR LDANG BAR BYA'O SNYAM DU 'PHEN
PA DRAG PO BTANG, RANG GI THUGS KA'I SA BON DANG, SBYOR MTSAMS
GNYIS NAS 'PHROS
@012A *, ,PA'I 'OD ZER GYIS SNOD BCUD THAMS CAD LA PHOG PAS
DAG PA'I SNOD BCUD DU BSGYUR, SNOD 'OD DU ZHU BA BCUD, BCUD
'OD DU ZHU BA RANG DANG, RANG SNYING GA'I H'Um YIG, H'Um YIG
GI ZHABS KYU'I AU

HA LA; HA MGO BO LA, MGO BO ZLA TSES LA, ZLA TSES THIG LE LA,
THIG LEN'A DA LA, N'A DA'ANG 'OD GSAL DU THIM PAR BSAM LA,
MDOR NA CHOS GANG LA'ANG MING GIS PHAR BTAGS TZAM LAS, RDUL
PHRA RAB TZAM YANG GRUB

PA MED DO SNYAM DU BSAM LA, AOm GYI DON BSHAD ZIN, SVABHA WA
NI RANG BZHIN GYIS, SHUDDHA NI DAG BA, SARBA DHARMA NI CHOS
THAM CAD, SVA BHA WA SHUDDHO NI RANG BZHIN GYIS DAG PA, AA HI
NI NGA'O STE, MDOR NA GDOD MA NAS

RANG BZHIN GYIS DAG PA'I GZUNGS 'DZIN GYIS BSDUS PA'I CHOS
THAMS CAD GDOD MA NAS RANG BZHIN GYIS GRUB PAS DAG PA'I BDAG
NYID DE NGA'O ZHES NGA RGYAL BZHAG, YANG AOm GYI DON BSHAD
ZIN, SH'UN+YA TA STONG NYID, DZNY'AN

YE SHES, BADZRA RDO RJE 'AM MI PHYED BA, S'A BHA WA NI RANG
BZHIN GYIS, AATMA KO BDAG NYID, AA HAm NGA'O STE, MDO RAN YUL
STONG PA NYID DANG, YUL CAN BDE BA CHEN PO'I YE SHES GNYIS
DBYER MI PHYED PA CHUL CHU ZHUGS PA'I MA,

NAM MKHA' LA NAM MKHA' ZHUGS PA LTA BU'I DBYER MI PHYED PA'I
RANG BZHIN DU SONG BA'I BDAG NYID DE NGA'O SNYAM DU BSAM LA,
CHOS SKU LAD RGYAL RGYUN RING DU BZHAG, 'DI'I SKABS SU RANG GI
BLO DON GNYIS SNANG THAMS CAD DAG

@012B PA'I SNANG BA 'CHAR BA BYED DGOS SO, ,DE'I MAN NGAG NI
STONG NYID MNGON SUM DU RTOGS TSUL GYI RNAM PA BLO LA 'CHAD DU
'JUG PA'O, ,'DI NAS BZUNG ZLA BA LA BYANG CHUB BAR MA SLEB KYI
BAR DU SHES PA'I GTZO BO CHOS SKU LANG RGYAL

BZHAG NAS, ZUNG ZHIG GIS SRUNG 'KHOR SOGS GSAL 'DEBS PA BYAS
NA LEGS, DE LTAR MI THUB NA, SEMS CAN THAMS CAD SANGS RGYAS
KYI SA LA 'GOD PA'I SNGON GYI SMON LAM DRAN PAR BYAS, BDAG GIS
YE SHES CHOS

SKU 'BA' ZHIG LA MI SDOD BAR, GZHAN DON DU RTEN BRTEN PA'I
GZUGS KYI SKUR LDANG BAR BYA'O SNYAM DU 'PHEN PA BTANG, GANG
DU SKYE 'GYUR GYI 'BYUNG BZHI RI GLING SBYANGS TE LAM DANG
'BRAS BU'I GNAS SKABS KYI DAG PA'I RTEN GZHI

DANG BCAS PA BSGRUB PAR BYA'O SNYAM DU BSAM LA, BDE STONG
DBYER MED BA'I YE SHES DE NYID LAS MA G-YOS PA'I NGANG NAS, YE
SHES DE NYID GZHAL YAS KHANG GI GO SANG YAm YIG SNGO SKYA GYEN
DU 'GRENG BA'AM NYAL GNAS SUG PA SHAR DU BSTAN PA

ZHU BA LAS, RLUNG GI DKYIL 'KHOR DU BA'I MDOG CAN LEB LEB BA
GZHU'I DBYIBS LTA BU'I GZHU RGYUD 'DRA BA'I NGOS DE SHAR LA
BSTAN PA, DE'I G-YAS G-YON GYI MCHOG MA GNYIS NAS RGYAL MTSAN
'OG NAS 'CHAD 'GYUR LTAR RAM, DA

LTA'I KHANG STENG DU 'DZUG RGYU'I RGYAL MTSAN LTA BU LA STENG
DU DAR LCE GSUM BA CAN RI DVAGS KYIS MTSAN PA PHYOGS PHYOGS SU
BKAL BA, RLUNG DKYIL DE'I STENG DU RAm DMAR PO NYAL 'GRENG
GANG RUNG LAS ME DKYIL ZUR GSUM PA'I ZUR

@013A *, ,GCIG SHAR LA BSTAN CING, NGOS SO SO LA ME 'BAR BA'I
PHRENG BAS MTSAN BA, DE'I STENG DU BAm DKAR PO NYAL 'GRENG
GANG RUNG LAS CHU'I DKYIL 'KHOR DKAR PO ZLUM PO MAndAL KHA
SDUB PA LTA BU,

DBUS SU BUM PA CHUS BKANG BA CHU NANG DU BCUG PA, DE'I STENG
DU LAm SER PO NYAL 'GRENG GANG RUNG LAS SAD KYIL SER PO GRU
BZHI BA NGOS GCIG SHAR LA BSTAN PA'I ZUR BZHIR RDO RJE RTZE
GSUM PAS MTSAN PA, BSRUNG 'KHOR NI,

DE'I STENG DU H'Um NYAL 'GRENG GANG RUNG LAS SNA TSOGS RDO RJE
'OG TU 'CHAD 'GYUR LTAR GYI DBYIBS CAN, RVA PHYOGS MDOG, DE'I
STENG DU H'Um SNGON PO, DE LAS NYI MA'I 'OD ZER SA LA 'PHRO BA
LTAR 'OD ZER 'OG TU 'PHROS PA LAS RDO

RJE CHE BA RNAMS KYI KHONG GSENG CHUNG BA RNAMS KYIS GTAMS PA,
RDUL PHRAN CHU NA CHAD KYANG RDO RJE'I RANG BZHIN GYIS ZHAL
ZHAL BYAS PA LTA BU'I SA GZHI, 'OD ZER LOGS SU SGOR SGOR
'PHROS PA LAS RDO RJE CHE BA RNAMS KYI KHONG

GSENG CHUNG BA RNAMS KYIS GTAMS PA'I BAR MTSAMS MED PAR SOG
GUR GYI SMAD LTA BU'I RDOR, 'OD ZER STENG DU GDUGS BTEGS PA
LTAR 'PHROS PA LAS RDO RJE CHE BA'I KHONG GSENG CHUNG BAS
GTAMS PA'I SOG GUR GYI STONG

LTA BU'I RDO RJE'I GUR, YANG 'OD ZER STENG DU 'PHROS PA LAS,
GUR GYI 'OG RA PA'I STENG DU RDO RJE CHE CHUNG GI RANG BZHIN
CAN GYI BLA RE BRES PA LTA BU, RDO RJE CHE CHUNG DE DAG THAMS
CAD KYANG RDO RJE 'BAR BA'I ME STAG 'PHRO BA'I RANG BZHIN

@013B CAN RDO RJE'I SA GZHI RVA GUR BLA RE RNAMS PAR MTSAMS
PHRA MO TZAM YANG MED PAR DUM BU GCIG TU GYUR PA, PHYI ROL TU
DE LAS 'PHROS PA'I 'JIG DUS KYI ME LTA BU KHA DOG SNA LNGA
PA'I MED DPUNG PHYOGS BA CUR 'PHRO BA, DE DAG GI NANG NA RDO
RJE RTZE LNGA PA'I

MDE'U CAN GYI MDA' STENG NAS 'OG, 'OG NAS STENG, PHYI NAS
NANG, NANG NAS PHYIR 'PHRO BA BU YUG 'TSUB PA LTAR BYED PA,
NAG PHYOGS PA RNAMS KYIS DER 'ONG BA LTA CI SMOS, BLTA BA TZAM
YANG MI NUS PA, DKAR PHYOGS PA

RNAMS KYIS 'JA' 'OD DU MTHONG BDE NI BSRUNG 'KHOR THUN MONG
BA'O, ,THUN MONG MA YIN PA NI, DE'I DBUS SU BHRUm SER PO ZHU
BA LAS BYUNG BA'I BSRUNG BA'I 'KHOR LO, YE SHES BCU'I BDAG
NYID LAS BYUNG BA'I RTZIBS BCU BA,

STENG 'OG GI RTZIBS GNYIS MDUNG RTING SBUB SPRAD PA LTA BU LTE
BA DANG BCAS PA, PHYOGS MTSAMS KYI RTZIBS BRGYAD NI RAL GRI SO
GNYIS MA'I RNAM BA CAN, YUB STENG 'OG GI RTZIBS GNYIS 'PHRAD
MTSAMS SU ZUG PA, STENG 'OG

GI RTZIBS DE'I DBUS SU DANG, STENG 'OG GI RTZIBS KYI NANG
DANG, PHYOGS MTSAMS KYI RTZIBS BRGYAD KYI RTZE MO LAM REG PA'I
GNAS RNAMS SU SNA TSOGS PADMA DANG ZLA BA DANG NYI MA'I GDAN
GSUM GSUM, GDAN DBUS MA'I STENG DU RANG NYID GNOD MDZES RGYAL
PO

SKU MDOG MTHING KA, RTZA ZHAL MTHING, G-YAS ZHAL DKAR, G-YON
ZHAL DMAR BA, ZHAL GSUM PO DBU THOD DANG MGRIN PA GCIG PA,
SNYAN PHAN CHAD 'BUR BO GSUM DU DOD PA, DBU SKRA KHAM SER GYEN
DU BRJES SHING, ZHAL RE RE

@014A *, ,LA SPYAN GSUM GSUM, G-YAS G-YON GYI SOG BA'I KHA RE
RE NAS DPUNG MGO GSUM GSUM STENG 'OG TU GYES NAS THON PA,
PHYAG DANG PO GNYIS KYIS RANG 'DRA'I YUM LA 'KHYUD PA, LHAG MA
G-YAS

GNYIS NA RIM BZHIN RIN PO CHE DANG, LCAGS KYU, G-YON GNYIS NA
PADMA DANG ZHAGS PA 'DZIN PA, ZHABS G-YAS BSKUMS G-YON BA
RKYANGS TE ME DPUNG 'BAR BA'I DBUS NA BZHUGS PA, YAB YUM
SNYOMS PAR ZHUGS PA'I

SBYOR MTSAMS DANG, THUGS KA'I SA BON GYI 'OD ZER GYIS PHYOGS
BCU NAS SANGS RGYAS DANG BYANG SEMS THAMS CAD KHRO BO BCU'I
RNAM PAR SPYAN DRANGS, ZHAL DU ZHUGS, THUGS KAR CHAGS PA CHEN
PO'I MES 'OD DU ZHU, RANG

MDOG CAN GYI THIG LE BCUR GYUR, RDO RJE'I LAM NAS YUM GYI
PADMAR BRGYUD DE THUGS KAR SONG, THIG LE BCU LAS DANG MDOG CAN
GYI H'Um RING PO BCU, DE LAS KHRO BO BCU MNGON RTOGS LTAR
STENG 'OG PHYOGS MTSAMS BYAS

TE RIM PA LTAR BSKYED, RIM PA LTAR THUGS KA NAS PHAB, PADMA
DANG RDO RJE'I LAM BRGYUD, THUGS KAR DRANGS, H'Um BRJOD PA
DANG, DE NAS PHYIR SPROS TE GDAN SO SO LA 'GOD PA'AM, YAB YUM
SNYOMS PAR ZHUGS PA'I

SBYOR MTSAMS NAS SPROS PA GANG BDE BYAS CHOG, STENG GI GTZUG
TOR 'KHOR BSGYUR NI, GTZO BO'I STENG GI MDUN NGOS SU YOD PA'I
GDAN LA ZHAL NUB NGOS SU GZIGS PA, RDO RJES 'OG GI GDAN GTZO
BO'I RGYAB NGOS LA

@014B 'DZUR BA LAS ZHAL SHAR GZIGS, KHRO BO BCU GCIG PO THAMS
CAD KYANG MCHE BA GCIGS SHING, ZHAL SO SO'ANG DMAR LA ZLUM
PA'I SPYAN GSUM GSUM PA, DBU SKRA SMIN MA SMAR GYEN DU BRDZES
PA, MI RUS KYI 'KHOR LO DANG RNA CHA LA SOGS

PA RUS PA'I RGYAN DRUG GIS BRGYAN PA, MTHA' YAS SNGON POS DBU
SKRA BCINGS PA SOGS SNA TSOGS PA'I SBRUL GYI RGYAN CAN, SHIN
TU 'JIGS SU RUNG PA RDO RJE CHE CHUNG SNA TSOGS PA DANG 'KHOR
LO DANG KHRO BO BCU LAS KHRO CHU BZHUS MA'I KHU BA 'THOR BA

LTA BUS, RVA GUR SOGS KYI PHYI ROL TU 'PHROS PAS GDUG PA CAN
THAMS CAD TSAR GCOD PAR BSAM, RGYUN PAR 'DI TZAM GYIS CHOG,
'DI LA 'KHOR LO 'KHOR BA'I GNAD, BSGRUB BYA SBA BA'I GNAD,
KHRO BO ZHAL GZIGS PA'I

GNAD, 'PHRIN LAS MDZAD PA'I GNAD RNAMS ZHAL LAS SHES, GZHAL
YAS KHANG NI, RANG GNOD MDZES YAB YUM SNYOMS PAR ZHUGS PA 'OD
DU ZHU BA LAS, RDO RJE SEMS DPA' YAB YUM, DE SNYOMS PAR ZHUGS
TE 'OD DU ZHU

BA LAS CHOS 'BYUNG KHA DOG PHYI DKAR LA NANG DMAR BA, DBYIBS
SHOG BU GRU BZHI LEB LEB PA GSUM GYI SNE RNAMS SBYAR NAS ZUR
GSUM BYAS PA'I ZUR GCIG 'OG TU DANG, ZUR GNYIS STENG, SHAR NUB
KYI NGOS GNYIS THAL

MAR GNAS BDE LTA BU BYED PA'AM, CHOS 'BYUNG PHYI DKAR LA NANG
DMAR BA DBYIBS GTOR MA ZUR GSUM GYI NANG BRUS PA'I RTZE MO
THUR DU BSTAN CING, GDENGS KA CHE BA GYEN LA BSTAN PA, STENG
NA KHA YOD CING ZUR GCIG SHAR DU BSTAN

@015A *, ,PA; DE'I 'OG ZUR NAS PAm LJANG GU LAS YU BA 'OG ZUR
'PHRAD MTSAMS NAS THON PA'I SNA TSOGS PADMA 'DAB MA DKAR SER
DMAR LJANG SPEL BA'I RE BZHI'AM, SO GNYIS SAM, BCU DRUG YOD
BA, DE

DAG GI PHYOGS KYI 'DAB GRANGS RIM BZHIN, BCU DRUG DANG, BRGYAD
DANG, BZHI RE YOD PA, PADMA DE'I GSER SER, LTE BA LJANG, 'DAB
MA'I PHYI MTHA' NAS PHYI MTHA'I BAR LA CHA PHRAN GYA BZHI, LTE
BA'I PHYI MTHA' NAS PHYI MTHA'I

BAR LA CHA PHRAN BRGYAD CU, DE'I LTE BAR H'Um SNGON PO NYAL
'GRENG GANG DUNG LAS SNA TSOGS RDO RJE RVA NYI SHU BA RVA
RNAMS PHYOGS MDOG, LTE BA SNGON PO, RVA'I SBOM LA DBUS RVA
RNAMS KYI RTZA BA LA CHA PHRAN GSUM, DBUS KYI SBOM LA BZHI,

RTZE MO LA GCIG, PHYOGS RVA RNAM KYI RTZA BA LA CHA PHRAN
GNYIS, DBUS LA GSUM, RVA THAMS CAD KYI SRID LA CHA PHRAN BCU
DRUG, DBYIBS PHYOGS RVA RNAMS DBUS RVA'I TSANGS THIG GI STENG
NAS PHYOGS PHYOGS SU CHA PHRAN BRGYAD BRGYAD SONG BA NA

RVA'I PHYI THIG THON ZHING, DRUG GI MTSAMS NAS NANG THIG THON
PA, CUNG ZAD PHYIR GYES TE DBUS RVA'I RTZE LA CHA PRAN GNYIS
PHYIR SONG BA'I MTSAMS SU ZUG PA, DE'ANG PHYOGS KYI RVA RNAMS
NI 'GRO BA SNYING RJES MI GTONG BA MTSON PA'I CHU SRIN GYI KHA

NAS THON PAR BYA, LTA BA'I DBYIBS GRU BZHI BRE LEB KYI RNAM PA
CAN, RGYAR CHA PHRAN ZHE BRGYAD, DPANGS SU CHA PHRAN NYI SHU,
DE'I LTE BA'I STENG DU BHRUm DKAR PO SANGS RGYAS KYI SPRIN GYI
'OD ZER 'PHRO BA LAS RNAM SNANG YAB YUM MNGON RTOGS LTAR

@015B BSKYED, SNYOMS PAR ZHUGS, 'OD DU ZHU, GZHAL YAS KHANG
MTSAN NYID THAMS CAD YONGS SU RDZOGS PA GDAN BCAS, DUR KHROD
TSUN CHAD DUS GCIG LA GRUB PA BYAS NAS, RIM GYIS GSOL 'DEBS PA
NI,, SNA TSOGS RDO RJE'I

STENG GI PHYOGS PHYOGS SU LTE BA'I DBUS KYI TSANG THIG LAS CHA
CHEN BZHI BZHI DOR BA'I MTSAMS NAS RTZIG PA LNGA SBRAGS KYI
ZHENG CHE PHRAN GCIG, SGO LOGS KYI GDUNG GI STENG DU DPANGS
CHA PHRAN GCIG, GZHAN PHYOGS DANG PHYOGS

MTSAMS RNAMS SU BAR MA CHAD PAR KHOR KHOR YUG TU GRU BZHI BYAS
NAS BSKOR BA, NGOS SO SO'I DBUS NAS BRGYAD CHA PHYIS PA'I SGO,
DE DAG KYI MTSAMS NAS PHYI ROL TU CHA PHRAN BZHI DRANG POR
SONG BA'I SGO BYUNG,, DE'I RTZE NAS CHA

PHRAN GNYIS NGOS SU SONG BA'I SGO 'GRAM, DE DAG GI RTZE NAS
PHYI ROL TU CHA PHRAN GNYIS DRANG BOR SONG BA'I SGO LOGS TE,
SGO LOGS KYI RTZE NAS SNA TSOGS RDO RJE'I LTE BA'I ZAD MTSAMS
BAR LA CHA PHRAN GCIG YOD PA,, RTZIG PA RIM PA LNGA NI,

PHYI ROL NAS RIM BZHIN DKAR SER DMAR LJANG SNGO BA, ZHENG CHA
PHRAN GCIG GI LNGA CHA RE, DE'I STENG DU RIN PO CHE'I PHA GU
ZHENG CHA PHRAN PHYED GNYIS SAM CHA PHRAN GCIG, DPANGS CHA
PHRAN GCIG PAS KHOR YUG TU BSKOR BA'I CHA PHRAN PHYED

PHYED PHYIR DPAG PA, DE'I GZHI RIN PO CHE DMAR PO LA, RIN PO
CHE ZUR GSUM GRU BZHI ZLA GAM, THIG LE SOGS SNA TSOGS PAS PHRA
BTAB BA LTA BUS MDZES PAR SPRAS PA, DE'I STENG DU GSER GYI SKA
RAGS ZHENG CHA PHRAN PHYED DANG GNYIS SAM CHA 
@016A *, ,PHRAN GCIG, DPANGS CHA PHRAN PHYED RE YOD PA BZHIS
KHOR YUG TU BSKOR BA, DE'ANG GSER GYI SKA RAGS RE RE LA'ANG RIN
PO CHE BDUN LDAN TE, 'OG TU RDO'I SNYING PO'I KA BA, DE'I STENG
DU MU TIG DMAR PO'I BRE,

DE'I STENG DU SPUG GI GZHU, DE'I MCHOG MA GNYIS KYI STENG DU
SHEL GYI KA CHUNG RE, DE'I STENG DU BEEd'URYA'I BRE RE, DE'I
STENG DU DNGUL GYI GZHU RNAMS BRTZEGS PA CHA CHUNG PHYED PHYED
KYI BAR DANG BCAS PA BKOD PA PHYI NANG DU TSAR GNYIS, GZHAL

YAS KHANG GI ZUR RNAMS SU RDO'I SNYING PO'I KA BA, DE'I STENG DU
MU TIG GI BRE, DE'I STENG DU SPUG GI GZHU BSNOL MA, DE'I MCHOG
MA BZHI'I STENG DU SHEL GYI KA CHUNG RE, DE'I STENG DU
BEEd'URYA'I BRE RE, DE'I STENG DU DNGUL GYI GZHU 'KHYOG DRA BAR
BTANG

BA; DE'I STENG DU GSER GYI SKA RAGS LEB MO SNAM BU LTA BU THAMS
CAD DU KHOR YUG TU YOD PA, DE DAG BSDOMS PA'I DPANGS LA CHA
PHRAN PHYED DE YOD BA, DE LTA BU'I GSER GYI SKA RAGS BZHI STENG
NAS STENG DU BRTZEGS BA, GSER

GYI SKA RAGS BZHI KA'I DPANGS LA CHA PHRAN GNYIS, RTZIG PA'I
RTZA BA NAS GSER GYI SKA RAGS STENG MA'I BAR LA CHA PHRAN BCU
DRUG YOD PA NI, GZHAL YAS KHANG GI NANG GI RGYA PHYED DANG MNYAM
BAS, RGYA PHYED DPANGS MNYAM PA'I TSUL LO,,

GSER GYI SKA RAGS DE'I STENG DU PHYI 'KHYAMS GRU BZHI PA'I LCAM
RNGAM ZHENG CHA PHRAN PHYED YOD PA BKAL BA'I LCAM SNE PHYI LA
CHA PHRAN PHYED RE THON YOD PA LA CHU SRIN MA KA RA'I MGO YOD PA
BYA, GZHAL YAS KHANG GI NANG DU LTE BA NAS PHYOGS PHYOGS

@016B SU CHA PHRAN BCU BZHI RE DONG BAR RNGAM ZHENG CHA PHRAN
GCIG PA'I GSER GYI RDO RJE'I PHRENG BAS ZLUM POR BSKOR BA, DBUS
KYI TSANGS THIG LAS PHYOGS PHYOGS SU CHA PHRAN BZHI RE DOR BA'I
MTSAMS NAS RNGAM ZHENG CHA PHRAN GCIG PA'I RE MIG GI SNAM

BU DRANG PO BZHI PHYOGS PHYOGS SU RDO RJE'I PHRENG BAR SNE BKAL
TE RE MIG DGU BA BYA, RE MIG GI SNAM BU DRANG PO DANG ZLUM PO
'PHRAD MTSAMS SU 'CHAD 'GYUR LTA BU'I KA BA PHYOGS MDOG BRGYAD
BTZUGS, STENG DU'ANG RE MIG LTAR GYI GDUNG

'KHOR DANG GDUNG RING BZHI RE MIG TU BSNOL BA'I DBUS KYI RGYA
MTHONG GRU BZHI PA MA GTOGS PA'I PHYOGS PHYOGS SU LCAM RTZA
PHYOGS MDOG NYER BRGYAD DE'I PHYI SNE GSER GYI SKA RAGS LA BKAL,
NANG SNE GDUNG 'KHOR ZLUM PO LA BKAL, YANG GDUNG

'KHOR ZLUM PO LA PHYI SNE DANG, NANG SNE RNAMS RE MIG GRU BZHI
PA'I GDUNG LA BKAL, RGYA MTHONG GRU BZHI'I SHAR LHO'I GRU DANG,
BYANG SHAR GYI GRU STENG DU KA BA BSEG KHA GNYIS MGO NUB DUD,
LHO NUB DANG, NUB BYANG GI GRU STENG DU KA BA BSEG KHA GNYIS

MGO SHAR DUD, BAR DU RGYA PHIBS KYI GDUNG RTZE LHO BYANG DU
RGYUGS PA BKAL, RGYA MTHONG KHA GDANGS LA BRE SPUNGS DPANGS SGO
TSAD TZAM YOD PA GRU BZHIR 'KHOR BA LA MAR SNE BKAL BA'I LCAM
GYI YAR SNE RNAMS RGYA PHIBS KYI GDUNG LA BKAL

RGYA PHIBS STENG DU TOG SOGS 'CHAD 'GYUR DANG 'DRA BA BYA BA'AM,
THOG 'BUB LUGS 'DI DAG NI, SLOB DPON RANG NYID KYIS BLA MA'I
BZHED PA BKOD PA YIN SNANG LA, GZHAN ZHE DGU MA, RO LANGS BRGYAD
BSKOR, DPA' CIG SOGS RGYUD KYI NGOS ZIN GYI THOG 'BUB LUGS BCU
GSUM

@017A *, ,MA LA BYAS CHOG BA ZHIG GSUNGS YOD DE 'DIR MA BRIS
SO,, YANG NA RDOR 'PHRENG ZLUM PO DANG DRANG PO 'PHRAD MTSAMS
NAS CHA PHRAN RE NANG DU 'ONGS PAR RDOR PHRENG GI GZHOGS G-YAS
G-YON TE SHAR DU KA BA DKAR PO 'KHOR LOS

MTSAN PA CAN GNYIS, LHOR KA BA SER PO RIN PO CHE CHA DGU PAS
MTSAN PA GNYIS, NUB TU KA BA DMAR PO PADMA DMAR POS MTSAN PA
GNYIS, BYANG DU KA BA LJANG KHU RAL GRIS MTSAN PA GNYIS, DE
RNAMS KYI SPOM LA CHA PHRAN RE, DBYIBS GRU

BZHI; NGOS SO SO LA 'KHOR LO LA SOGS PA'I RI MO BRIS PA LTAR YOD
CING, RDUL PHRAN RNAMS KYANG 'KHOR LO SOGS KYI RANG BZHIN LAS
GRUB PA, DPANGS STENG DU BRE, GZHU THUD, GZHU RING DANG BCAS PAR
CHA PHRAN BCO LNGA YOD PA, DE'I

STENG DU GDU BA RING SNGON PO 'OG NGOS LA RDOR PHRENG GIS MTSAN
PA, SPOMS SU CHA PHRAN GCIG YOD PA, PHYOGS BZHIR THAD KAR BTANG
BA'I GDUNG GNYIS GNYIS BSNOL TE, SNE MO RNAMS GSER GYI SKA RAGS
'OG MA GNYIS LA BKAL, STENG

MA GNYIS KYIS G-YAS G-YON BSTEN PA, GDUNG DE DAG GI STENG DU
PHYOGS PHYOGS SU PHYI 'KHYAMS GRU BZHI BA'I LCAM SPOMS SU CHA
PHRAN PHYED PA, PHYOGS RE RE LA LCAM NYER BRGYAD RE YOD PA, LCAM
SNE NANG MA GDUNG RING DE DAG LA BKAL BAS,

LCAM SNE GDUNG LAS CHA PHRAN PHYED THON PA LA GSAL BYED KYI NOR
BU DGA' BA 'KHYIL BAS SPRAS PA, ZUR RNAMS SU ZUR LCAM CHA PHRAN
GCIG PA GDUNG BSNOL MTSAMS KYI STENG DU BKAL BA, LCAM SNE NANG
MA GDUNG LAS CHA PHRAN GSUM LAS LHAG

@017B TZAM THON PA, SGO KHYUD G-YAS G-YON GYI STENG GI NANG NGOS
SU PHYI 'KHYAMS GRU BZHI PA'I LCAM SNE PHYI MA 'GEL BA'I GDUNG
DANG, SGO KHYUD KYI PHYI NGOS KYI G-YAS G-YON STENG DU SGO KHANG
GI LCAM SNE NANG MA 'GEL BA'I GDUNG, DE GNYIS KYI BAR GYI

SGO KHYUD G-YAS G-YON LA LCAM SNE BZHI 'PHRED LA BTANG, SGO LOGS
KYI STENG GI RTZIGS RGYUN PHA GU DANG BCAS PA'I STENG GI GSER
GYI SKA RAGS LA SGO KHANG GI LCAM SNE PHYI MA BKAL ZHING, DE'I
LCAM SNE NANG MA SGO 'GRAM G-YAS G-YON DANG,

DE'I BAR GYI GDUNG LA BKAL, SGO LOGS G-YAS G-YON GYI STENG DU
PAD MCHOD KYI PHUR BA ZUR BA BTZUGS LA CHU SRIN GYI KHA BYA, DE
RNAMS KYI STENG DU DRAL MA DANG THOG 'DAM RNGAMS SU CHA PHRAN
PHYED PA BKAB STE, KHRO KHANG DANG SGO KHANG RNAMS KYI

THOG KHA MNYAM ZHING SNYOM PAR PHUB, SGO 'GRAM G-YAS G-YON GYI
PAR DU SGO'I RU BZHI CHA PHRAN PHYED PA, G-YAS G-YON DANG STENG
GI NGOS GSUM LA BAD MCHOD YOD PA BTZUGS, DE LA SGO GLEG ZHENG
CHA PHRAN PHYED DANG GNYIS 'BYED SDOM NANG NAS BYED

PA; PHYE TSE PHYIR GYIS 'GRO BA PHYOGS MDOG, SGO'I YA THEM DANG
GDUNG GI BAR DU SHAR DU 'KHOR LO, LHOR RIN PO CHE, NUB TU PADMA,
BYANG DU SNA TSOGS RDO RJE, RGYAR CHA PHRAN GCIG PA 'PHRED LA
BZHI SGRIGS, DE TSAR GNYIS GNYIS STENG 'OG TU

BYAS PA, PHYI 'KHYAMS GRU BZHI PA'I ZUR LCAM GYI SNE MO NANG DU
'PHAGS PA, DE'I STENG DU RGYA PHIBS KYI KA BA BSEG KHA SPOM CHA
PHRAN GCIG ,SRID CHA PHRAN BCU GNYIS YOD PA BZHI BTZUGS PA, DE'I
NANG TSAN GYI BYANG SHAR DANG SHAR LHO'I KA

@018A *, ,BA GNYIS KYI MGO NUB DUD, LHO NUB DANG NUB BYANG GI KA
BA GNYIS KYI MGO SHAR DUD, DE DAG GI STENG GI RTZE MO PHAN TSUN
SGO TSAD KYIS MA REG BA LA RGYA PHIBS KYI GDUNG ZHENG CHA PHRAN
BZHI, STENG 'OG GI RNGAMS

CHA PHRAN GNYIS, SRID CHA PHRAN NYER BRGYAD DAM NYER BZHI YOD PA
LHO BYANG DU RGYUGS PA BKAL, GDUNG DE'I SNE GNYIS LA KHYUNG GI
MGO MGRIN PA DANG BCAS PA, RVA BAR NA YID BZHIN GYI NOR BU KHA
PHYIR BLTAS, KHA NAS RIN PO CHE'I PHRENG BA

KA BA BSEG KHA GNYIS KYI SGROG GDUNG SLEB PAR 'PHYANG BA, RGYA
PHIBS KYI GDUNG DE'I STENG GI DBUS SU RDO RJE 'JIGS BYED KYI
RTZA RGYUD BZHUGS PA'I KHANG BU CHUNG DBYIBS GRU BZHI, RGYAR CHA
PHRAN GSUM MAM GNYIS, DPANGS SU CHA PHRAN

GNYIS YOD PA, DE'I STENG DU RIN PO CHE'I PAD SPUNGS CHA PHRAN
GCIG BA, RIN PO CHE 'BAR BA'AM CHA DGU BA CHA PHRAN GCIG, DE'I
STENG DU RGYU NOR BU RDO RJE LAS GRUB PA'I RDO RJE RTZE LNGA
PA'I TOG DPANGS CHA PHRAN GCIG, GZHAL YAS

KHANG GI NANG GI 'OG GI MTHIL NAS TOG GI RTZE'I BAR LA CHA PHRAN
SO GNYIS YOD PA, NANG MTHIL GYI RGYAL CHA PHRAN SO GNYIS YOD PAR
MNYAM PA'I RGYA MNYAM DPANGS MNYAM GYI 'BUB TSUL LO, ,LHO BYANG
DU RGYUGS PA'I RGYA PHIBS KYI GDUNG

DE LA LCAM SNE NANG MA BKAL, LCAM SNE PHYI MA RNAMS PHYI 'KHYAMS
GRU BZHI BA'I KHA GDANGS LA GSER GYI SKA RAGS SNGAR BSHAD PA LTA
BU'I BRE SPUNGS DPANGS CHA PHRAN BZHI'AM, DE LAS LHAG TZAM YOD
PA PHYOGS BZHIR 'KHOR MAR

@018B BTANG BA LA LCAM SNE PHYI MA BKAL BA'I SHAR NUB KYI LCAM
DANG KA BA BSEG KHA GNYIS KYI BAR LA SGROG GDUNG BTANG LA, DE
DANG KA BA BSOG KHA LA LCAM SNE NANG MA BKAL, PHYI MA PHYI
'KHYAMS GRU BZHI BA'I STENG GI GDUNG LA BKAL BA'I LHO

BYANG GI LCAM SNE RNAMS CUNG ZAD PHYIR THAL BA, 'OG NGOS SU SHAR
BU'I SNAM BU DANG, STENG LA PADMA 'DAB MA PHYED PA'I CHU SKYOR
BYA, KHA DOG SNGON PO CAN GYI RGYA PHIBS RTA RGYAB KHYUNG GSHOG
CAN PHUB, RIN PO CHE'I PHA GU'I STENG DU GSER GYI SKA

RAGS BZHI LA BKAL BA'I LCAM SNE GSER GYI SKA RAGS BZHI'I PHYI
NGOS SU CHA PHRAN RE THON PA'I SNE MO LA CHU SRIN MA KA RA'I MGO
BYAS PA'I KHA G-YAS G-YON NAS THON TE 'PHYANG BA'I NOR BU RIN PO
CHE SNA TSOGS SPEL BA'I PHRENG BA KHUG BAR BYAS

PA'I DRA BA, DE'I DBUS SU NOR BU SBOM BO G-YAS G-YON GSER GYIS
BSDAMS PA'I STENG GI NANG NGOS SU ZLA PHYED RDO RJES MTSAN BA,
KHA'I DBUS NAS RIN PO CHE'I PHRENG PA DRANG PO'I DRA PHYED SNE
MO LA NOR BU SPOM PO STENG 'OG GSER GYIS

BSDAMS PA, DE'I GLO G-YAS G-YON DU GOS SNA TSOGS KYI DRA PHYED,
DE'I GLO G-YAS G-YON DU ME TOG SNA TSOGS KYI DRA PHYED DE, DRA
PHYED LNGA BSGRIGS KYI RTZE MO LA GSER GYI DRIL BU G-YER KHA LCE
LA ZLA PHYED RDO RJE DANG RNGA YAB DKAR PO 'PHYANG BA, DRA BA

DRA PHYED THAMS CAD MAR SNE PHA GU LA SLEB BA, LCAM SNE DE'I
STENG DU DRAL MA DANG, DE'I STENG DU SHING TSAG CHA PHRAN GCIG
PHYI NGOS SU LHAG PA'I BYA 'DAB, SHING TSAG RNAMS KYI SNE 'OG TU
RIN PO CHE'I SHAR BU DBYIBS SPYI BLUGS CHU MED

@019A *, ,MGO THUR BSTAN LTA BU 'AM, RUS RGYAN RNYING BA'I ZAR
TSAGS LTA BU KHA DOG DKAR PO, BYA 'DAB KYI MTHA'I STENG DU MDA'
YAB KHA DOG DKAR PO DBYIBS PAD 'DAB PHYED PA LTA BU, DPANGS DANG
RGYAR CHA PHRAN

GCIG, 'THUG RNGAMS CHA PHRAN PHYED BA PU SHU LTAR BSLANG BA,
SHAR LA SOGS PA'I SGO'I G-YAS G-YON GYI STENG GI MDA' YAB LA
GSER GYI BUM PA NAS THON PA'I RIN PO CHE'I YUM RTZE NGOS GSUM
'KHYOG PA, RTZE MO ZLA PHYED RDO RJE'I TOG

GIS MTSAN PA LA 'PHYANG BA'I STOD LHA RDZAS KYI DAR YUG GCIG PA,
SMAD KYI DAR LCE GSUM THUR DU 'PHYANG BA, RTZE MO LA DRIL CHUNG
ZLA PHYED CAN GYI BA DAN DANG RGYAL MTSAN RE RE STE PHYOGS RE LA
BA DAN GNYIS RE DANG, RGYAL MTSAN GNYIS RE

STE BSDOMS NA RGYAL MTSAN BRGYAD DANG BA DAN BRGYAD, NYA SPU
RGYAS PA, SENG GE RKANG BA BRGYAD PA, NGANG BA KLU ZA BA, MI 'AM
CI PHO MO SOGS KYIS MTSAN PA DAR LCE YOD PA NI RGYAL MTSAN DANG,
MED PA NI BA DAN NO, ,RTZIG BA'I ZUR

BZHI LA GDUGS YU BA CHA PHRAN GSUM PA, RTZE LA ZLA PHYED RDO
RJES MTSAN PA, GDUGS KHEBS DKAR PO CHA PHRAN GNYIS PA CAN GYI
GDUGS DKAR PO BZHI SPRE'U BZHIS BZUNG BA, RTZIG PA'I 'OG GI
MTHA' NAS 'DOD YON GYI SNAM

PU KHA DOG DMAR PO ZHENG CHA PHRAN GNYIS PA, RNGAMS CHA PHRAN
GCIG GAM GNYIS PAS 'GRAM STEGS KYI RNAM PAR BSKOR BA LA, MCHOD
PA'I LHA MO ME TOG MA, MAR ME MA LA SOGS PA RANG MING GI MTSAN
DANG MTHUN PA'I MCHOD RDZAS THOGS

@019B PA BRGYAD, SGO SO SO'I G-YAS G-YON DU GNYIS RE STE BCU
DRUG, KHA DOG DMAR SKYA LA SOGS PA GAR STABS KYIS GZHAL YAS
KHANG LA PHYOGS TE 'KHOD NAS MCHOD PA BYED BZHIN PA, SGO DANG
SGO KHYUD KYI PHYI'I MTSAMS SU ZLA PHYED RDO RJES

MTSAN PA RE RE, 'OG GI PHYI'I GRVA BZHI DANG, NANG GI GRVA BZHIR
ZLA PHYED RDO RJES MTSAN PA RE RE STE ZLA PHYED RDO RJES MTSAN
PA SO GNYIS, SGO SO SO'I MDUN DU SNA TSOGS RDO RJE'I RTZA BA NAS
THEM SKAS DPANGS RDO RJE'I LTE BA DANG MNYAM ZHING, ZHENG DANG

DKYUS BANG RIM STENG MA STENG MA LA CHA PHRAN BCU DRUG, 'OG MA
RNAMS RIM GYIS JE CHER SONG BA BANG RIM LNGA PA BZHI BRTZEGS PA
PHYOGS MDOG SNA TSOGS RDO RJE'I RVA DANG THEM SKAS GNYIS PHAN
TSUN GCIG GIS GCIG MI SGRIB PA'AM, DBUS RVA'I

G-YAS G-YON DU THEM SKAS BANG RIM LNGA PA, BANG RIM RE RE LA
SKAS KYI GDANG BU LTA BU'I BANG RIM BZHI BZHI YOD PA RVA RTZE'I
STENG DU DPANGS CHA PHRAN DGU, BANG RIM LNGA MCHOD RTEN GYI BANG
RIM LTA BU'I STENG GI RGYAL SGO TSAD GCIG YOD PA'I ZUR

BZHIR GSER RAM RIN PO CHE GANG RUNG LAS BYAS PA'I BUM PA CHA
PHRAN PHYED YOD PA LAS THON PA'I KA BA RNGA YU LTA BU DBUS LDIR
LA SNE GNYIS PHRA BA PHYOGS MDOG KA BA BUM PA DANG BCAS PA'I
DPANGS LA CHA PHRAN LNGA YOD PA, RTA BABS RE RE'ANG G-YAS

G-YON KYI 'OG TU KA BA BZHI BZHIS BTEGS PA, KA BA DE DAG GI
STENG DU GDUNG BZHI BKAL BA'I GDUNG BZHI 'PHRAD MTSAMS NAS BTEGS
PA, DE'I STENG DU GSER SNAM SER PO SRID CHA CHUNG PHYED DANG
GSUM, G-YAS G-YON GYI PHYI MTHA'
@020A *, ,NAS PHYI MTHA'I BAR CHA CHUNG BCU DRUG, NANG MTHA' NAS
NANG MTHA'I BAR CHA CHUNG BCU GCIG, DPANGS CHA PHRAN GCIG, DE'I
STENG DU SHAR BU'I SNAM BU DANG, RIN PO CHE'I SNAM BU GNYIS KYI
NANG MTHA' NAS NANG MTHA'I

BAR CHA PHRAN BCU GNYIS RE YOD PA, DBANGS CHA PHRAN RE RE, SHAR
BU NI DBYIBS SPYI BLUG MCHU MED MGO THUR DU BSTAN PA LTA BU DKAR
BO GZHI RIN PO CHE SNGON PO LAS 'BUR DU DOD PA'AM, SNAM BU GONG
MA'I 'OG LA 'PHYANG BA GANG

RUNG BYA, RIN PO CHE NI GZHID MANG PO LA RIN PO CHE ZUR GSUM
GRUB BZHI SOGS KYIS SPRAS PA PHA GU LTA BU, SNAM BU 'DI GNYIS
KYI SRID LA CHA PHRAN GSUM GSUM, RTA RMIG NI NANG MTHA' NAS NANG
MTHA'I BAR LA CHA CHUNG BRGYAD, SRID CHA CHUNG

LNGA; DBANGS CHA CHUNG GCIG, KHA DOG MDZES TSON NAM, LJANG KHU
LA RTA'I RMIG RIS NAG PO YOD PA 'DI GSUM GYI PHYI MTHA' MNYAM
PA'I PHYI MTHA' NAS PHYI MTHA'I BAR CHA CHUNG BCO BRGYAD,, MUN
SNAM NI SNAM BU GONG 'OG GI BAR STONG STE,

DBANGS CHA PHRAN PHYED DANG GNYIS, 'OG NGOS KYI G-YAS G-YON GYI
NANG MTHA' NAS NANG MTHA'I BAR CHA PHRAN BRGYAD, STENG NGOS KYI
G-YAS G-YON GYI NANG MTHA' NAS NANG MTHA'I BAR CHA PHRAN BDUN,
STENG NGOS KYI SRID LA CHA PHRAN PHYED DANG LNGA,

'OG NGOS KYI SRID LA CHA PHRAN BZHI, DE NI STENG GI SNAM BU'I
'OG SNE NAS MUN SNAM GYI KA BA PHAN LA CHA PHRAN GCIG YOD PA
DE'ANG TSUR MUN SNAM LA BRTZIS PA STE, PHYI MTHA' NAS PHYI
MTHA'I BAR LA CHA CHUNG BCU DRUG YOD PAR BSHAD, YANG

@020B G-YAS G-YON GYI KA BA'I PHYI MTHA' NAS PHYI MTHA'I BAR LA
MUN SNAM DU BYAS TE, PHYI MTHA' NAS PHYI MTHA'I BAR CHA CHUN BCU
BZHI DANG, YANG KA BA'I NANG MTHA' TSUN LA MUN SNAM DU BYAS TE
MTHA' NAS MTHAR BAR CHA CHUNG BCU GNYIS SU BSHAD, DE LTAR NA

DANG PO'I TSE STENG GI SRID LA CHA PHRAN PHYED DANG LNGA, 'OG
NGOS KYI SRID LA BZHI, GNYIS PA'I TSE STENG NGOS KYI SRID LA CHA
PHRAN PHYED DANG BZHI, 'OG NGOS KYI SRID LA CHA PHRAN GSUM DANG,
GSUM PA'I TSE STENG NGOS KYI SRID LA CHA PHRAN PHYED DANG

GSUM, 'OG NGOS KYI SRID LA CHA PHRAN GNYIS, MUN SNAM LA KA BA
PHYOGS MDOG CAN PHYI NANG DU SGRIGS PA'I GZHOGS NANG NGOS SU
SENG GE DANG, SENG GE RGANG BRGYAD PA DANG, RMA BYA DANG, MI'AM
CI PHO MO BRTZEGS PA KHA RDO RVA NGOS LA

PHYOGS PA, LVA RANTA NI PHYI MTHA' NAS PHYI MTHA'I BAR CHA PHRAN
BCU DRUG, NANG MTHA' NAS NANG MTHA'I BAR CHA PHRAN DRUG, DBANGS
CHA PHRAN GCIG, SRID CHA PHRAN LNGA, DAR LCE ZUR GSUM PAR BCAD
PA LTA BU'I RIS CAN NAM, 'BOL RIS,

MUN SNAM NI BAR STONG STE MTHA'I DBANGS CHA PHRAN PHYED DANG
GNYIS, DBUS KYI DBANGS CHA PHRAN PHYED STENG GI G-YAS G-YON NAS
RGYAB 'BREL BA, 'OG NGOS KYI NANG MTHA' NAS NANG MTHA'I BAR CHA
PHRAN DRUG, STENG NGOS KYI SNAM BU DANG MNYAM PA'I DBANG

DU BYAS NAS, KA BA'I PHYI MTHA' NAS CHA PHRAN RE BSNAN PA'I TSE
PHYI MTHA' NAS PHYI MTHA'I BAR CHA CHUNG BCU BZHI DANG, KA BA'I
PHYI MTHA' NAS KYI MTHA'I BAR CHA CHUNG BCU GNYIS DANG, KA BA'I
NANG MTHA' NAS NANG MTHA'I BAR CHA CHUNG BCU STE, DE NI

@021A *, ,STENG NGOS KYI DBANG DU BYAS, G-YAS G-YON GYI 'OG NGOS
NAS PHAN TSUN MA 'BREL BAR YOD PAS, PHYOGS RE'I SRID KYI TSAD
NI, DANG PO'I TSE CHA PHRAN BZHI, GNYIS PA'I TSE CHA PHRAN GSUM,
GSUM PA'I TSE CHA

PHRAN GNYIS, 'DI'I KA BA'ANG SNGAR BZHIN, 'DI YAN GYI SNAM BU
RNAMS NI G-YAS G-YON BAR MA CHAD PA, GSER SNAM GYI PHYED NAS CHA
PHRAN PHYED KYI BAR CAN GYI GLANG RGYAB KYI KYOG PO SNAM BU DE
RNAMS KYI NANG MTHA' JI LTAR KYONG,

PA LTAR GYI KYOG BOR BYA LA, DE LA RIN PO CHE SNA TSOGS PAS PHRA
BTAB, RTA BABS KYI SNAM BU BDUN PA'I STENG NGOS KYI CHA PHRAN
DRUG BA GLANG RGYAB KYI RI MO DANG BCAS PA'I 'OG LA BLA DE RNAM
PAR BKRA PA, SRID CHA PHRAN DRUG, ZHENG RTA

BABS KYI 'OG RGYA DANG MNYAM PA DAR GYI SHAM BU 'PHYANG BA'I
MTHA' BSKOR RIN PO CHE'I DO SHAL DANG, DO SHAL PHYED PA 'PHYANG
BA, DE'I STENG GI SHAR BU, RIN PO CHE, RMIG PA RNAMS NI SNGAR
BSHAD PA LTA BU LA, G-YAS G-YON

KYI SNAM BU RGYUN MA CHAD PA, MDA' YAB KYI SNAM BU'ANG DE BZHIN
NO, ,MUN SNAM DANG, SHAR BU DANG, RIN PO CHE DANG, RMIG PA BZHI
NI MTHA' NAS MTHA'I BAR DANG, SRID LA CHA PHRAN BCU BZHI, STENG
GI MDA' YAB KYI SNAM

BU'I SRID LA CHA PHRAN BCU KHA DOG DKAR PO, MDA' YAB KYI SNAM
BU'I PHYI NANG DU DBANGS DANG ZHENG CHA PHRAN RE RE, DBYIBS PAD
'DAB PHYED PA LTA BU, 'THUG RNGAMS CHA PHRAN PHYED PA PHYI NANG
DU BCU RE, G-YAS G-YON GNYIS KYI SNE

@021B GNYIS SAM, NGOS GNYIS SU DE LTA BU'I PAD 'DAB PHYED BA'I
DBYIBS CAN GSUM GSUM BSGRIGS PA'I STENG DU, SNAM BU LEB MO BKAB
PA, DE'I STENG GI DBUS SU PAD ZLA'I GDAN LA 'KHOR LO SER PO
RTZIBS BRGYAD PA'AM,

BCU GNYIS PA CHA PHRAN PHYED PA YUM MU KHYUD DANG BCAS PA'I
DPANGS LA CHA PHRAN GCIG GYEN DU 'GRENG BA, DE'I G-YAS G-YON CHA
CHUNG PHYED PHYED DU RI DVAGS PHO MO GSER MDOG GDONG 'GRENG
ZHING 'KHOR LO'I RTZE MO LA BLTA BA, LUS BO'I 'OG

GZHI NAS GDONG MGRIN DANG BCAS PA'I DBANGS CHA PHRAN GCIG, MJUG
MA GNYIS KYI MTHAR MDA' YAB GNYIS GNYIS SNGAR BSHAD PA LTA BU,
RTA BABS KYI RMIG SNAM GNYIS DANG, LVA RANTA'I SNAM BU'I STENG
GI MCHOG MA GNYIS SU SNGAR BSHAD

PA LTA BU'I BA DAN DANG, RGYAL MTSAN GNYIS GNYIS, RTA BABS KYI
STENG RI DVAGS KYI MJUG MA'I PHYOGS KYI MDA' YAB PHYI MA GNYIS
LA BA DAN DANG, RGYAL MTSAN RE RE STE, RTA BABS RE RE'I STENG DU
BA DAN DANG, RGYAL MTSAN BRGYAD RE STE, BSDOM

NA BA DAN DANG RGYAL MTSAN SO GNYIS, RTA BABS KYI MDA' YAB NANG
MA GNYIS KYI STENG DU, SPRE'U KHA NANG DU BLTA BA RE RES BZUNG
BA'I SNGAR BSHAD PA LTA BU'I GDUGS RE RE STE RTA BABS RE LA
GDUGS GNYIS RE, BSDOM NA GDUGS BRGYAD DO, ,RTA

BABS KYI SNAM BU RNAMS KYI SNE NGOS KYI ZHENG LA CHA PHRAN
BZHI'AM GSUM YOD PAR MTSUNGS, DE LTA BU'I RTA BABS RNAMS NI
GZHAL YAS KHANG GI SGO LOGS KYI GDUNG DANG CHA PHRAN GCIG GI BAR
CAN NO, ,RTA BABS KYI G-YAS G-YON 'DOD NA

@022A *, ,GYI PHYI ROL TU SNA TSOGS RDO RJE'I LTE BA CHA PHRAN
LNGA LHAG PA'I STENG DU GSER RAM RIN PO CHE GANG RUNG GI BUM PA
LAS SKYES PA'I DPAG BSAM GYI SHING LHA RDZAS KYI GOS DANG, RIN
PO CHE'I PHRENG BA DAG 'PHYANG BA'I YAL GA

DRUG PA CAN GYI YAL GA DBUS MA LA KHYIM BDAG DMAR PO MDZOD LDAN
KHA NANG BSTAN, MTHA' SKOR YAL GA DRUG LA 'KHOR LO SER PO RTZIBS
BRGYAD PA, BUD MED SNGO BSANG LO BCU DRUG, GLANG CHEN DKAR PO
MCHE BA DRUG LDAN, DMAG DPON

NAG PO RAL GRI CAN, RTA MCHOG LJANG KHU'AM SNGON PO, RIN PO CHE
ZUR BRGYAD PA'AM DRUG PA SER SNGO GANG RUNG RNAMS RIM PA BZHIN
GNAS, SHING DE DAG LA MA RAG TZAM GYI STENG DU GRUB CHEN RE RE
PHYOGS DE'I SANGS RGYAS RNAM SNANG SOGS KYI RNAM

PA CAN, DE'I STENG GI NAM MKHAR SPRIN GSEB NAS LHA'I BU KHA DOG
SNA TSOGS PAS ME TOG GI CHAR 'BEBS PA DANG, PHRENG BA BZUNG BA
GZHAL YAS KHANG LA PHYOGS PA, RDO RJE RVA BA ME'I DANG BCAS PA'I
PHYI ROL TU DUR KHROD KYIS BSKOR BA

DUR KHROD KYI SKANG DOD SHAS TIL YI GE BSNAN PAS SHA BA NI RO
DANG, BAS TI NI GNAS TE RO'I GNAS, YANG SHMA SHAN'A ZHES PA DUR
KHROD DE, SHA BA NAM BAS NA ZHES PA LA, SHA PA'I BA MA YIG TU
BYAS, SHA'I SROG GI AA PHYIS, DBYANGS

MED PHA ROL TU SBYAR PA'I SHMA, BAS NA'I BA AAR BSGYUR BA LAS
BYIN PAS S'A RING POR BYAS, LHAG MA PRi shOD RA'I BSDU BA BYAS
TE YI GE LHAG MA PHYIS PAS, SHMA S'A NA ZHES PAR BSGYUR TE RO
GNAS PAR BYED PA'O, ,RO GNAS

@022B PA'I BYA BA BYED TSUL NI, RO MGO MED KYIS 'CHAG PA DANG,
'GAGS TE DBYANGS PAS LANGS PA DANG, 'GYEL BAS NYAL BA DANG, GSAL
SHING LA BSKYON PAS NI 'DUG PA'I BYA BA BYED PA'O, ,DES NA DUR
KHROD KYI GNAS LA DUR KHROD CES

BYA'O; ;DUR KHROD KYI GNAS NI DUR KHROD DONG MA DANG, SHING SOGS
NI DUR KHROD KYI KHYAD PAR TZAM MO, ,SHAR SOGS PHYOGS DANG,
DBANG LDAN SOGS PHYOGS MTSAMS LA DUR KHROD RE RE STE BRGYAD,
SHAR DU GTUM DRAG, LHOR KENG RUS

CAN; NUB TU RDO RJE 'BAR BA CAN, BYANG DU TSAD TSING 'KHRIGS PA,
DBANG LDAN NAM BYANG SHAR DU MI ZAD BZHAD DAM, DRAG TU RGOD DAM,
HA HA RGOD PA, BYIN ZA STE, MER RAM SHAR LHOR BKRA SHIS MCHOG
GAM, BKRA SHIS TSAL,

LHO NUB BAM BDEN BRAL DU MUN PA DRAG PO CAN, NUB BYANG DAM RLUNG
PHYOGS SU KI LI KI LI'I SGRA CAN TE DUR KHROD BRGYAD, DUR KHROD
DE BRGYAD LA, SHAR DU SH'IRshI'I SHING DMAN NAG GE SAR GYI
SHING, LHOR TZU TA 'AM AA MRA'I SHING, NUB TU

KANGKE LA'AM CHU SHING, BYANG DU AA SHVATHA'I SHING, BYANG SHAR
DU BA tA'AM N+Y'A GRO TA, MER KARANYDZA, LHO NUB TU BA tA 'AM
PARGA'I SHING, NUB BYANG DU PANRI PA 'AM AARDZU NA'I SHING STA
SHING BRGYAD, SHING DE DAG GI RTZA BAR RIM PA BZHIN,

SHAR DU DBANG PO SER PO GLANG CHEN DKAR PO LA, LHOR GSHIN RJE
SNGON PO MAHE LA, NUB TU CHU LHA DKAR BO GDENGS KA BDUN LDAN CHU
SRIN LA, BYANG DU GNOD SBYIN SER PO MI LA, BYANG SHAR DU DBANG
PHYUG CHEN PO DKAR BO GLANG LA, MER ME LHA

@023A *, ,DMAR POR SKYES LA, LHO NUB TU SRIN PO SNGON PO MI
MGO'I PHRENG BA'I COD PAN CAN RO LANGS LA, RLUNG DU RLUNG LHA
DUD KHA SHA BA LA ZHON PA STE, PHYOGS SKYONG BRGYAD, THAMS CAD
KYANG ZHAL GCIG PHYAG BZHI'I DANG PO

GNYIS THAL MO SBYAR BA, LHAG MA G-YAS RNAMS LA RIM PA BZHIN RDO
RJE DANG, DBYUG PA DANG, SBUL ZHAGS DANG, RIN PO CHE SKYUGS PA'I
NE'U LA DANG, RTZE GSUM DANG, PHRENG BA SPYI BLUGS DANG BCAS PA,
RAL GRI DANG BA DAN SER PO RNAMS

BSNAMS PA, G-YON RNAMS THOD PA 'DZIN PAS YUM LA 'KHYUD PA'O,
,SHING DE DAG GI RTZE MOR RDZU 'PHRUL SHIN TU CHEN PO CAN GLANG
PO CHE'I GDONG BA CAN SER PO LA SOGS PA'I ZHING SKYED BRGYAD DE,
SHAR DU NAG GE SAR GYI SHING RTZER GLANG

GDONG CAN DKAR PO, LHOR TZU TA'I RTZE MOR MAHE'I GDONG CAN NAG
PO, NUB TU CHU SHING GI RTZE MOR CHU SRIN GYI GDONG CAN DKAR BO,
BYANG DU AA SHVA TH'A'I RTZE MOR MI'I GDONG CAN SER PO, BYANG
SHAR DU PA tA'I RTZE MOR GLANG GDONG CAN DKAR PO,

SHAR LHOR KA RA NYDZA'I RTZE MO'I RE SKYES KYI GDONG CAN DMAR
BO, LHO NUB TU PA tA BRGA'I RTZE MOR RO LANGS KYI GDONG CAN NAG
PO, NUB BYANG DU BARTHI'I PA'I RTZE MOR SHA PA'I GDONG CAN LJANG
KHU, THAMS CAD KYANG DRAG TU GTUM PA RDZU 'PHRUL

CHEN PO PA, LUS STOD PHYED SHING GSEB NAS THON YOD PA, G-YON
THAMS CAD THOD PA DANG, G-YAS THAMS CAD GTOR MA 'DZIN PA'I TSUL
GYIS BREL BA, PHYOGS MTSAMS RE LA CHU RE RE STE THUGS RJE'I CHU
BRGYAD, DE LA

@023B GNAS PA'I NOR RGYAS LA SOGS PA'I KLU BRGYAD DE, SHAR CHUR
NOR RGYAS DKAR PO GDENGS GAL AUTPAL SNGON PO, LHO CHUR PADMA
DKAR PO DBU LA THIG LE MANG PO, NUB CHUR KARKO tA SNGON PO MGRIN
PAR RI MO GSUM PA, BYANG CHUB

'JOG PO DMAR PO GDENGS KA LA DPAL BE'US MTSAN PA, DBANG LDAN GYI
CHUR PADMA CHEN PO DKAR PO GDENGS KA LA RTZE GSUM GYIS MTSAN PA,
ME CHUR DANG SKYONG SER PO GDENGS KA LA THIG LES MTSAN PA, SRIN
CHUR RIGS LDAN

DKAR PO GDENGS KA LA ZLA BA PHYED DKAR GYIS MTSAN PA, RLUNG CHUR
MTHA' YAS DMAR PO RMA BYA'I MGRIN PA BZHIN SNA TSOGS MDOG MGO LA
PADMAS MTSAN PA, THAMS CAD KYANG STOD MI 'DRA BA PHYAG GNYIS
THAL MO SBYAR NAS GTZO BO LA

'DUD PA, SMAD THAMS CAD SBRUL MJUG TU 'KHYIL BA'O, ,KLU DE DAG
GI STENG GI NAM MKHA' LA SGROGS PA LA SOGS PA'I SPRIN BRGYAD GI
STENG GI NAM MKHA' LA SGROGS PA LA SOGS PA'I SPRIN BRGYAD DE,
SHAR DU SGROGS PA, LHOR G-YO BA, NUB TU DRAG PO, BYANG DU CHER
SGROGS PA, BYANG SHAR DU

BRTAN PA, SHAR LHOR GANG PA, LHO NUB TU 'BEBS PA, NUB BYANG DU
GTUM PA STE, THAMS CAD KYANG GLOG PHRENG 'KHYUG CING 'BRUG SGRA
SGROGS PA'O, ,SHAR LA SOGS PAR RI BRGYAD DE, SHAR DU RIN PO
CHE'I RANG BZHIN GYI LHUN PO, LHOR

MAL YA SER PO, NUB TU KEE LA SHA DKAR PO, BYANG DU MANDHAR LJANG
KHU, DBANG LDAN DU DBANG CHEN NAG PO, MER SPOS DANG LDANG SER
PO, SRIN POR GANGS CAN DKAR PO, RLUNG DU DPAL GYI RI SNGON PO,
RI RE RE LA ME RE RE STE YE SHES KYI ME
@024A *, ,BRGYAD, RI BRGYAD PO DE LA GNAS PA'I MCHOD RTEN BRGYAD
NI, SHAR DU RDO RJE DKAR PO DKAR PO, LHOR RDO RJE NAG PO NAG PO,
NUB TU RDO RJE CHAGS PA DMAR PO, BYANG DU RDO RJE 'DU BYAS SER
PO, BYANG SHAR DU

THUGS RDO RJE DKAR PO, MER SKU RDO RJE DMAR PO, LHO NUB DU RIN
CHEN RDO RJE NAG PO, NUB BYANG DU CHOS RDO RJE LJANG KHU'O,
,ZHES ZER BA LTAR RAM, YANG NA BRGYAD KA DBYIBS BYANG CHUB CHEN
PO'I MCHOD RTEN LTA BU'O, ,GZHAN

YANG DUR KHROD DE DAG NI KENG RUS DANG, GSAL SHING GIS PHUG PA'I
RO DANG, SHING LA DBYANGS PA DANG, SKYES BU ZA BA DANG, MTSON
GYIS PHUG PA DANG, RUS PA LA SOGS PAS GANG BA DE DAG GI KHROD
NA, BYA ROG DANG, 'UG

PA DANG, BYA RGOD DANG, KHYI DANG, LCE SPYANG PHO MO DANG, 'OL
BA PHO MO DANG, SENG GE DANG, STAG DANG, SPRUL BA GLANG GI MGO
CAN GDONG GNYIS LA SOGS PA, CA CO DRAG PO SGROGS PA'I RO LANGS
DANG, KI LI KI LI'I SGRA CHEN

PO SGROGS PA'I GNOD SBYIN DANG, SRIN PO, 'BYUNG PO, YI DVAGS,
SHA ZA RNAMS 'JIGS SU RUNG BA, PHYOGS PHYOGS SU RGYUG STABS
DANG, 'PHYONG STABS DANG, KHA DOG SNA TSOGS PA'I 'JIGS SU RUNG
PA DAG GIS GANG

BA'O; ;SNGAR GYI RI DE RNAMS LA GRUB CHEN BRGYAD CHA LUGS NI
BCOM LDAN 'DAS LA RTZE GCIG TU BLTA BA, GCER PU SKRA BSHIGS PA,
PHYAG RGYA LNGAS BRGYAN PA CANG TE'U DANG, THOD PA DANG, KHA
t'Am KA 'DZIN PA, THOD BAS

@024B SPYI BOR BRGYAN PA, RGOD CING DUR KHROD DER 'JUG PA, DUR
KHROD KYIS NGES DON BDAG MED PA GNYIS MTSON TE, SPYOD LAM BZHI'I
GNAS KYI RO RNAMS LA BDAG TU 'DZIN PA MED PA LTAR BDAG MED PAR
STON PA DANG, KENG RUS 'THOR BA LA

SOGS PAS MI RTAG PA DANG, 'KHOR BA'I NYES DMIGS DANG, RNAM PAR
RUL BA LA SOGS PAS MI SDUG PA'I 'DU SHES BSGOM BA SOGS MTSON,
GZHI DE LA GNAS PA'I CHU BRGYAD NI BYANG CHUB KYI SEMS, KLU
RNAMS NI PHAR PHYIN RNAMS

SO; ;PHYAG MTSAN GYI NOR BUS BSDU BA'I DNGOS PO RNAMS TE LAM
THUN MONG BA MTSON, SHING RNAMS RTZA DBU MA DANG, PHYOGS SKYONG
RNAMS NI THUR SEL DANG, ZHING SKYONG RNAMS NI SROG 'DZIN DANG,
ME RNAMS NI GTUM MA'I ME RNAMS DANG, SPRIN

RNAMS NI BYANG SEMS DKAR PO DANG, RI RNAMS NI BDEN 'DZIN GYIS MI
G-YO BA'I BDAG MED PA MNGON SUM DU RTOGS PA'I SHES RAB DANG ZUNG
'JUG, MCHOD RTEN RNAMS NI SKU GSUM GYI GO 'PHANG, GRUB THOB
RNAMS NI DE MNGON DU BYAS

PA'I GANG ZAG STE, DE THOB PAR BYED PA LA YAS BABS DANG MAS
BRTAN GYI DGA' PA BZHI BZHI STE BRGYAD NGES PAR DGOS PA'I MTSON
BYED DU DUR KHROD RNAMS LA BRGYAD TSAN RE BYAS BA'O, ,DE LTA
BU'I 'JIGS RUNG SHIN TU NGO

MTSAR BAR BYED PA'I DUR KHROD RNAMS KYIS BSKOR PA'I GZHAL YAS
KHANG LHA DANG MI'I 'BYOR BAS BRGYAN PA, PHYI BLTAS NANG GSAL,
NANG BLTAS PHYI GSAL BA'I GZHAL YAS KHANG GI NANG GI RE MIG DGU
PA'I DBUS GYI RE MIG

@025A *, ,GRU BZHI PA'I STENG DU YAm YIG SNGO SKYA LAS RLUNG GI
DKYIL 'KHOR MNGON SPYOD KYI LAS DANG, GTUM MO'ANG MTSON PAS KHA
DOG NAG PO LA CUNG ZAD DMAR MDANGS CHAGS PA, ME DANG RLUNG 'DRES
PA'I

MDANGS CAN, DBYIBS ZLUM PO SKAD CIG KYANG MI SDOD PAR DRAG TU
G-YO BA 'AM DRAG TU 'KHRUG PA'I RNAM PA CAN GYI STENG DANG, NANG
GI RE MIG DGU PA'I NANG GI SHAR MA GTOGS LHO, NUB, BYANG GI
PHYOGS GZHAN GSUM DANG,

SGO KHYUD KYI NANG NGAM, KHRO KHANG GI NANG GI GNAS RNAMS SU SNA
TSOGS PADMA DANG NYI MA'I GDAN DMAR KHYIL LE BZUNG RE RE, RE MIG
GI NANG GI SHAR DANG, RE MIG GI NANG GI GRVA BZHI DANG, RE MIG
GI PHYI'I GRVA BZHIR SNA TSOGS PADMA

DANG; ZLA GDAN SKYA KHYIL LE BZUNG RE RE GSAL BTAB, BAR DO LONGS
SKU'I LAM 'KHYER GYI TSE SNGAR GYI 'PHEN PA DRAN PAR BYAS LA,
SBYANG GZHI 'DI DANG 'DI SBYONG, SBYANGS PA'I LAM DANG 'BRAS BU
'DI DANG 'DI BSKYED PAR

BYA'O SNYAM DU 'PHEN PA DRAG TU BTANG, GDAN DBUS MA'I STENG DU
DBYANGS KYI AA YIG GNYIS KYI DANG PO CHU LAS CHU BUR LTAR BYUNG
BA LAS ZLA DKYIL NYA GANG BA 'OD ZER STENG DU 'PHRO BA LANG
RGYAL BZHAG DE'I DBUS SU CHU LAS CHU

BUR RDOL BA LTAR DH'I:SER PO SGRA LDAN 'OD ZER 'BAR BA LANG
RGYAL BZHAG DH'I:SER PO LAS RAL GRI SNGON PO SO GNYIS MA'I RNAM
PA CAN GSER GYI RDO RJE PHYED BA'I YU BA CAN GYI YU BA'I LTE
BA'AM, RAL GRI'I RTZA BA'I DBUS SU DH'I:SER

@025B BOS MTSAN PA, DH'I:SER PO LAS 'OD ZER PHYOGS BCUR 'PHROS,
GSHEGS PA LNGA, GSHEGS MA BZHI, SEMS DPA' BRGYAD DAM SO GNYIS
SAM BCU DRUG, SEMS MA BZHI, KHRO BO BCU 'AM BRGYAD SOGS KYI NGO
BOR GYUR PA THAMS CAD RGYU 'JAM DPAL

RIGS LNGA'I RNAM PAR SHAR DANG SHAR LHO PA THAMS CAD SNGON PO,
G-YAS NA RDO RJE, LHO DANG LHO NUB PA THAMS CAD SER PO, G-YAS NA
RIN PO CHE, NUB DANG NUB BYANG PA THAMS CAD DMAR PO, G-YAS NA
PADMA, BYANG DANG BYANG SHAR PA THAMS CAD

LJANG KHU, G-YAS NA SNA TSOGS RDO RJE, THAMS CAD KYANG G-YON PO
TI 'DZIN PA, LHAG MA 'CHAD 'GYUR GYI 'JAM DPAL GYI RNAM PA CAN
GYI RGYU'I LHA ZHE DGU SPYAN DRANGS, RAL GRI LA THIM PA DANG, DE
LAS RANG NYID LONGS SKU RGYU RDO RJE 'DZIN PA

'JAM DPAL GZHON NUR GYUR PA SKU MDOG GSER GYI LHUN PO LA KUR GUM
KYI CHAR GYIS BRAN PA LTA BU DMAR SER GZHON NU LO BCU DRUG LON
PA'I NA TSOD CAN YID TZAM KHROS PA, PHYAG G-YAS RDO RJE'I YU BA
CAN GYI RAL GRI SO GNYIS MA'I RTZE LA

ME 'BAR PA 'PHYAR ZHING, G-YON SDIGS MDZUB DANG BCAS PA'I GLEGS
BAM THUGS KAR BSNAMS PA, ZHABS RDO RJE SKYIL KRUNG MTSAN SO
GNYIS DANG DPE BYAD BRGYAD CUS BRGYAN PA, SPYAN DKYUS RING ZHING
CUNG ZAD GDANGS PA'I SPYAN

GSUM DANG, SMIN DBUS SU KHRO GNYER YOD TZAM BSDUS PA, DBU SKRA
SLAS MA BSLAS PA'I SNE MO NANG DU BKUGS PA'I RTZE MOR NOR BU
'BAR BA GSER GYI YU BA CAN GYIS RAL PA'I THOR COG GI SROG SHING
BYAS PA, MU TIG GI TZAR TZAR

@026A *, ,CAN; RAL BA SKUD THAG GIS LAN GNYIS DKRIS PA'I STENG
GI KHUG SO DANG, MDUN RGYAB DANG, GZHOGS G-YAS G-YON GYI KHUG SO
GNYIS GNYIS TE ZUR PHUD LNGA LDAN, RIN PO CHE'I DBU RGYAN, SNYAN

RGYAN; MGUL RGYAN, PHYAG GDUB, ZHABS GDUB, DO SHAL, SE MO DO,
'OG PAGS RNAMS KYIS BRGYAN PA, SKU STOD LHA RDZAS KYI GOS KYI GA
SHAL, SKU SMAD LHA RDZAS KYI DAR GYI SHAM THABS CAN, SHIN TU
PHRA BA'I RLUNG SEMS KYI

RANG BZHIN CAN, THA MAL GYI MIG GI SPYOD YUL MIN PA, 'OD DANG
'OD ZER GYI PHUNG PO'I DBUS NA, 'JA' 'OD KYI RANG BZHIN CAN ZHIG
TU NGA RGYAL BZHAG, DE LTA BU'I SKU DE THA MAL BA'I MIG GI SPYOD
YUL DU 'GYUR BAR BYA'O SNYAM

DU 'PHEN PA BTANG, 'JAM DPAL GYI THUGS KAR A'A:LAS NYI MA'I
DKYIL 'KHOR 'OD ZER GYI RANG BZHIN CAN, DE'I 'OD KYIS PHYOGS BCU
NA BZHUGS PA'I SANGS RGYAS SOGS 'JAM DPAL RIGS LNGA'I RNAM PAR
SPYAN DRANGS TE,

DE DAG 'JAM DPAL DANG BCAS PA NYI MA LA ZHUGS PAS, GDUG PA CAN
GZIR BAR BYED PA'I NYI MA'I DKYIL 'KHOR SHIN TU TSA ZHING BZOD
PAR DKAR BA'I 'OD ZER DPAG TSAD STONG PHRAG BRGYAR KHYAB PA'I
NYI DKYIL CHEN POR GYUR

PA RANG RGYAL BZHAG DE'I STENG DU H'Um YIG SHIN TU CHE BA GDUG
PA CAN SKRAG PAR BYED PA'I 'OD ZER LNGA DANG LDAN PA YI GE'I
GZUGS TZAM MA YIN PAR H'Um SGRA 'BRUG STONG LDIR BA LTA BUR
SGROGS PAS GDUG PA CAN RNAMS BA RGYAL BAR

@026B BYED PA LA NGA RGYAL BZHAG, DE LAS 'OD ZER 'PHROS, SANGS
RGYAS LA SOGS PA 'BRAS BU'I LHA ZHE DGU'I RNAM PAR SPYAN DRANGS,
H'Um LA ZHUGS PA LAS KHRO BO'I RDO RJE CHEN PO KHA DOG NAG PO
RTZE DGU PA, PHYOGS RVA RNAMS KYI RTZE DBUS RVA LA MA REG PAR

SHIN TU GDENGS BA, SANGS RGYAS KYI RDUL PHRA RAB KYI RANG BZHIN
GYI 'OD ZER LNGA DANG LDAN PA, LTE BA'I BUM PA'AM SGRO NGA'I
NANG DU SNGAR LAS 'JIGS PA'I H'Um YIG MTHING GA H'Um SGRA'ANG
SNGAR LAS CHER SGROGS PAS MTSAN PA, DE LAS 'OD

ZER 'PHROS PA'I SNE MO LAS RDO RJE PHRA MO DPAG MED, RDO RJE DE
DAG YONGS SU GYUR BA LAS, SANGS RGYAS DANG BYANG CHUB SEMS DPA'
THAMS CAD 'JAM DPAL RIGS LNGA'I RNAM PA CAN, 'JIGS BYED ZHAL
GCIG PHYAG GNYIS YUM BCAS

YUM MED, RDO RJE RTZE LNGA PA RNAMS NYI GDAN LA GNAS PA DPAG MED
DU GYUR TE, PHYOGS BCU'I NAM MKHA'I KHAMS THAMS CAD TIL GYI GANG
BU BZHIN DU PHAN TSUN GCIG LA GCIG BCAR TE GANG BA SPROS TE, YUM
MED DANG, PHYAG

MTSAN RNAMS KYIS 'OD ZER SPROS PA'I DANG, YUM BCAS RNAMS KYIS
SNYOMS PAR ZHUGS PA'I BYANG CHUB KYI SEMS KYIS DBANG BSKUR BAS,
SEMS CAN RNAMS GANG LA GANG 'DUL GYIS BTUL TE SBYANGS, RDO RJE
'JIGS BYED KYI GO

'PHANG LA BKOD, DE NAS PHAR SPROS PA'I SPRUL PA RNAMS DANG, SEMS
CAN RDO RJE 'JIGS BYED DU GYUR PA RNAMS LHAN CIG TU 'DUS, RDO
RJE LA THIM, ZLA BA DE'I STENG GI NYI MA, RDO RJE SA BON DANG
BCAS PA YONGS SU GYUR PA LAS, RANG

@027A *, ,NYID DPAL RDO RJE 'JIGS BYED ZHAL PHYAG YONGS RDZOGS
SU GYUR, TSOGS ZHING NAS 'DI'I BAR GYI SBYANG GZHI DANG BCAS PA
LAM LNGAR 'JOG TSUL NI, 'GRO BA BZANG POR SKYE 'GYUR GYI LAS
GSOG PA'I THOG

MA NAS BSAGS PA'I MTHAR 'CHI PA'I SNGA LOGS KYI SMIG RGYU'I BAR
GZHI DUS KYI TSOGS LAM, 'CHI DUS KYI SMIG RGYU NAS, BAR DO MNGAL
DU ZHUGS DUS KYI 'CHI BA 'OD GSAL TSUN CHAD NI GZHI DUS KYI
SBYOR LAM YIN LA, DE GNYIS NI

MOS SPYOD KYIS DANG, SA BCU'I DANG PO DANG, MNGAL DU NYID MTSAMS
SBYAR MA THAG PA'I LUGS LDOG GI NYER THOB NAS BZUNG STE, LAS KYI
RLUNG GIS MNGAL GYI SEMS CAN MGO MJUG MA BSGYUR GYI BAR GYI ZLA
BA BCU NI RIM BZHIN GZHI DUS KYIS

GNYIS PA RAB TU DGA' BA NAS, GZHI DUS KYIS BCU GCIG PA CHOS KYI
SPRIN, DE'ANG MNGAL GYI ZLA BA DANG BE NI GZHI DUS KYIS RAB TU
DGA' BA MTHONG LAM DANG, ZLA BA GNYIS PA NI SGOM LAM DANG SBYAR
BAR PHYA LA, MNGAL GYI SEMS CAN LAS

RLUNG GIS MGO MJUG BSGYUR NAS PHYIR MA PHUL BA'I BAR NI GZHI DUS
KYIS BCU GNYIS PA DPE MED KYIS KHYAD PAR GYI LAM DANG, MNGAL NAS
PHYIR PHUL BA NAS, PHYIR MA BTZAS PA'I BAR NI GZHI DUS KYI SA
BCU GSUM PA YE SHES LDAN GYIS BAR

CHAD MED LAM YIN NO, ,DE DAG NI GZHI DUS KYI SLOB LAM DANG, PHYI
ROL TU BTZAS MA THAG PA NI GZHI DUS KYI MI SLOB LAM SA BCU BZHI
PA KUN TU 'OD RDO RJE'I SA YANG DAG PAR RDZOGS PA'I SANGS RGYAS
ZHES BYA LA, DE DAG SBYONG BYED BSKYED RIM LA SBYAR

@027B NA; TSOGS ZHING GI MGO THUGS KA'I H'Um LAS 'OD ZER 'PHROS
PA NAS, TSAD MED PA BZHI BSGOM STE, SDUD RIM MA BYAS KYI SNGA
ROL TSEGS LAM, SDUD RIM BYED PA'I 'OD ZER SPRO BSDU'I SNGAGS
GNYIS KYI DON BSGOM BA NAS, 'JAM DPAL GYI

THUGS KAR NYI MA BSKYED PA'I BAR SBYOR LAM, 'JAM DPAL GYI THUGS
KA'I NYI MA LAS 'OD 'PHRO BA NAS, 'JAM DPAL NYI MA'I DKYIL 'KHOR
LA ZHUGS BA'I BAR MTHONG LAM, NYI MA'I STENG DU H'Um BSKYED PA
NAS, RDO RJE'I LTE BA LA H'Um GIS

MTSAN PA'I BAR SGOM LAM, SA GNYIS PA'AM SA GSUM PA 'OD BYED PA
NAS, SA BCU PA'AM SA BCU GCIG PA CHOS KYI SPRIN GYI BAR DANG,
RDO RJE LAS 'OD 'PHROS PA NAS TSUR MA 'DUS KYI BAR NI SA BCU
GNYIS PA DPE MED

KYI SA'AM KHYAD PAR GYI LAM DANG, 'OD ZER TSUR 'DUS TE RDO RJE
LA THIM PA NAS 'JIGS BYED KYI SKUR MA GYUR PA'I BAR NI SA BCU
GSUM PA YE SHES LDAN GYIS BAR CHAD MED PA'I LAM YIN LA, NYI MA'I
STENG DU H'Um BSKYED BCAS, 'DI'I

BAR SGOM LAM DANG, 'BRAS BU RDO RJE 'JIGS BYED KYI SKUR BZHENGS
PA NI SA BCU BZHI PA KUN TU 'OD RDO RJE'I SA DANG MI SLOB LAM
YIN NO, ,BSKYED RIM LA SBYANG GZHI SBYONG BYED NGO SPROD DGOS
LA, NGO 'PHROD LUGS KYANG SKYE 'CHI BAR DO

GSUM CI 'DRA BA DE BZHIN DU BSGOM PA YIN TE, BSKYED RIM NI MAR
SBYANG GZHI SKYE 'CHI BAR DO GSUM DANG MTHUN PA'I SGO NAS DER
SBYONG BA DANG, YAR RDZOGS RIM GYI SKU GSUM DANG, 'BRAS BU'I SKU
GSUM DANG RNAM PA MTHUN PA'I SGO
@028A *, ,NAS SMIN PAR BYED DGOS PAS SO, ,DE LA SBYANG GZHI'I
SKYE BA LEN PA PO NI, 'DZAM BU GLING PA'I MI MNGAL SKYES KHAMS
DRUG LDAN GYI MIR SKYE 'GYUR GYI 'DZAM BU GLING BA DES LUS CI
'DRA ZHIG GI SKYE BA

LEN NA, DAL 'BYOR GYI CHOS BCO BRGYAD DANG LDAN ZHING KHAMS
DRUG LDAN GYI MIR SKYE BA 'DZIN, GNAS GANG DU SKYE BA 'DZIN
NA, PHYI LCAGS RI NAS DBUS KYI RI GLING GI BAR STE, DNGOS SU
NA 'DZAM BU GLING DER RO, ,LAS CI

'DRA ZHIG BSAGS PAS SKYE BA LEN PA NI, ZHING KHYAD PAR CAN LA
BSOD NAMS BSAGS PA'I LAS GYIS SO, ,DE LTAR MI'I LUS PHYI MA
LEN PA LA, SNGA MA'I PHUNG PO MA DOR BAR MI RUNG BAS, 'CHI BA
'OD GSAL GYIS PHUNG

SOGS KYI SNANG ZHEN ZHI BAR BYAS NAS LEN NO, ,SNGA MA'I PHUNG
PO DOR NAS PHYI MA'I LUS MA THOB PA'I BAR DER BAR DO MED PAR
MIR MI SKYE BAS, 'CHI BA 'OD GSAL GYI RJES SU SHIN TU PHRA
BA'I RLUNG SEMS KYI RANG BZHIN CAN GYI BAR

DO 'DZIN, BAR DO BA DES LUS RAGS PA DON DU GNYER BA LAS, LAS
KYIS 'PHANGS PA LTAR 'DZAM BU GLING PA'I DAL 'BYOR GYI LUS
RAGS PA THOB 'ONG STE, DPE DE BZHIN DU LAM BSGOM PA LA SBYAR
NA, 'DIR YANG SBYONG BYED

LAM GYI SKYE BA LEN PA PO NI, LAM BSGOM PA'I SNGAGS PA DES,
LUS CI 'DAB ZHIG GI SKYE BA LEN PA NI, SPRUL SKU 'BRAS BU RDO
RJE 'JIGS BYED KYI SKUR SKYE BA 'DZIN, GNAS GANG DU SKYE BA
'DZIN PA NI, RDO RVA NAS GZHAL YAS KHANG

@028B GDAN BCAS KYI BAR STE, DNGOS SU NA GZHAL YAS KHANG GI
GDAN DBUS MA'I STENG DER RO, ,LAS CI 'DRA BA ZHIG BSAGS PAS
SKYE BA LEN PA NI, ZHING KHYAD PAR CAN LA DMIGS NAS PHYAG
MCHOD, SDOM BZUNG SOGS ZHING LA TSOGS

BSAGS PA'I BSOD NAMS KYIS SO, ,DE LTAR LHA'I LUS KHYAD PAR CAN
DU SKYE BA LEN PA LA THA MAL GYI PHUNG PO MA DOR BAR BLANG DU
MI RUNG BAS, RJES GZHIG GI SDUD RIM DANG STONG NYID LA DMIGS
PA'I CHOS SKU'I NGA RGYAL GYIS THA MAL

PA'I SNANG ZHEN ZHI BAR BYAS NAS LEN NO, ,SNGA MA'I THA MAL
BA'I PHUNG PO DOR NAS, PHYI MA'I LHA SKU KHYAD PAR CAN MA THOB
PA'I BAR MDO'I LAM MED PAR LHA SKUR MI SKYE BAS, STONG PA
BSGOM PA'I 'OG 'BRAS BU RDO RJE 'JIGS BYED MA

RDZOGS GONG DU RGYU RDO RJE 'DZIN PA LONGS SKU 'JAM DPAL GYI
SKUR LDANG BA DGOS, SKU THA MAL PA'I MIG GIS SPYOD YUL DU MA
GYUR BA DE, YID DOR RAGS PA'I LHA SKU KHRO BO'I DBANG PO SPRUL
SKU RDO RJE 'JIGS BYED DU LDANG DGOS, 'BRAS BU RDO RJE

'DZIN PA MNGON BYANG LNGA'I SGO NAS BSKYED TSUL NI, AA YIG
DANG PO LAS BYUNG BA'I ZLA DKYIL BSGOM BA NI ZLA BA LAS BYANG
CHUB PA DANG, ME LONG YE SHES LAS BYANG CHUB PA'O, ,ZLA BA'I
STENG DU SA BON PHYAG MTSAN LAS 'JAM DPAL

BSKYED, NYI DKYIL GYI 'OD ZER DPAG TSAD STONG PHRAG BRGYAR
KHYAB PA NI, NYI MA LAS BYANG CHUB PA DANG, MNYAM NYID YE SHES
LAS BYANG CHUB PA'O, ,NYI MA'I STENG DU PHYAG MTSAN SA BON LAS
KHRO BO'I RDO RJE BSKYED PA NI, SA BON

@029A *, ,DANG PHYAG MTSAN LAS BYANG CHUB PA DANG, SOR RTEGS
YE SHES LAS BYANG CHUB PA'O, ,ZLA NYI RDO RJE H'Um DANG BCAS
PA LAS 'OD ZER 'PHROS, SEMS CAN THAMS CAD LHAR BYAS BA DANG
LHAN CIG TU TSUR

'DUS NAS THAMS CAD GCIG TU 'DUS PA NI, BYA SGRUB YE SHES LAS
BYANG CHUB PA STE, SKAD CIG MA GCIG LA MNGON PAR BYANG CHUB PA
ZHES KYANG BYA'O, ,ZLA NYI SA BON PHYAG MTSAN YONGS SU GYUR PA
LAS DPAL RDO RJE 'JIGS BYED

CHEN PO'I SKUR BSKYED PA NI, SKU YONGS SU RDZOGS PA LAS BYANG
CHUB PA DANG, CHOS DBYINGS YE SHES LAS BYANG CHUB PA'O, ,'DI
YAN CHAD YUM BCAS TZAM BSKYED PA DANG PO SBYOR BA'O, ,RANG
NYID 'BRAS BU RDO RJE 'DZIN PA KHROS PA

LAS KYANG CHER KHROS PA, ZHAL MTHONG BA TZAM GYIS KYANG KHRO
BO'I DBANG PO THAMS CAD KYI LAG CHA DUS GCIG TU 'TSOR BA,
'JIGS PA LAS KYANG CHES SHIN TU 'JIGS SU RUNG BA'I DPAL RDO
RJE 'JIGS BYED CHEN PO SKU MDOG CHAR SPRIN LTA BU'I

MTHING NAG, DBUS ZHAL GSUM, G-YAS KYI RA RTZAN ZHAL GSUM,
G-YON GYI RVA RTZAN ZHAL GSUM STE, ZHAL DGU'I 'OG MA BDUN GYI
SNYAN CHUN TSAD KYI DBU THOD DANG MGRIN PA GCIG PA LA, SNYAN
PHAN CHAD 'BUR PO BDUN DOD KYI TSUL LTA BU, G-YAS

G-YON GYI RVA RTZE'I DBUS ZHAL GNYIS NI RTZA ZHAL BYAS, DE'I
G-YAS G-YON GYI ZHAL GNYIS GNYIS NI DBUS ZHAL DE DAG LAS G-YAS
G-YON DU GYES PA LTA BU, MA HE'I ZHAL GYI RGYAB TU ZHAL MED PAR
NGAL BA SER SKYA GYEN DU BRDZES PA

@029B SKYES YOD PA, G-YAS SU SOG PA'I DKAR YOL KHA GCIG GI NANG
NAS DPUNG MGO BRGYAD MDUN NGOS SU STENG NAS 'OG TU BSGRIGS,
BRGYAD RGYAB NGOS SU STENG NAS 'OG TU BSGRIGS, RGYAB PHYAG MDUN
PHYAG TSAR GNYIS GNYIS KYI STENG GI GYES

MTSAMS NAS THON PA'I GLANG LPAGS 'DZIN PA'I PHYAG STE G-YAS NA
BCU BDUN, G-YON NA BCU BDUN TE SUM CU SO BZHI, DPYI'I 'KHOR MIG
GCIG GI NANG NAS G-YAS SU ZHABS BRGYAD MDUN NAS RGYAB TU BSGRIGS
PA, G-YON DU

MDUN NAS RGYAB TU BRGYAD BSGRIGS PA STE ZHABS BCU DRUG, ZHABS
G-YAS PA BRGYAD KYI ZHABS MGO RNAMS G-YAS PHYOGS SU BSTAN NAS
PUS MO PHYIR BKUG STE G-YAS PA BRGYAD BSKUMS SHING, G-YAS PA
BRGYAD KYI ZHABS RTING NAS

G-YON PA BRGYAD KYI ZHABS RTING GI PAR LHA RANG GI MTHO LNGA YOD
PAR BYAS TE, G-YON BRGYAD DRANG POR ZHABS RTZE G-YON LOGS LA
BSTAN TE BRKYANGS PA'I STABS KYIS BZHUGS PA, KHAMS GSUM NA DBANG
BSGYUR BA'I MTHU DANG

LDAN PA'I KHAMS GSUM GYI BDAG PO RNAMS ZHABS 'OG TU 'JIGS PAR
MDZAD PAS NA, KHAMS GSUM ZA BAR NUS PA, BSDIGS PA'I GAD MO HA
H'A, DGYES PA'I GAD MO HE HEE, SGEG PA'I GAD MO HI H'I, ZIL GYIS
GNON

PA'I GAD MO HO HOO STE, DPA' BO'I GAD MO BRGYAD SGROGS PAS NA,
HA H'A ZHES SGROGS PA'AM, HA H'A HE HEE HO HOO HAm HA:STE, BZHAD
PA BRGYAD GANG RUNG SGROGS SHING, KHRO ZHAL BRGYAD NI KHRAG GIS
BYUGS PA'I GNAMS GDANGS

@030A *, ,PA LTA BU'I ZHAL RAB TU GDANGS PAR GLOG DMAR 'KHYUG
PA LTA BU'I LJAGS 'DRIL BA, GANGS RI LTA BU'I MCHE BA RNAM BAR
GTZIGS PA, SMIN MTSAMS SHIN TU BSDUS PA'I KHRO GNYER CAN, KHRO
GNYER

GYI 'GRAM DU SMIN MA DANG SPYAN RNAMS NI 'JIG PA'I DUS KYI ME
LTAR LHAB LHAB G-YO ZHING 'BAR BA, SKRA KHAM SER GYEN DU
BRDZES PA, G-YAS KYI PHYAG RNAMS NI SDIGS MDZUB KHA SBUB NAS
RTZE MO GYEN DU BSTAN TE, 'JIG RTEN

LAS 'DAS PA'I SANGS RGYAS BYANG SEMS RNAMS LA SDIGS MDZUB KYIS
BSDIGS TE, BSGRUB PA PO LA DNGOS GRUB MYUR DU STZOL PAR BSKUL
PHYIR DANG, G-YON GYI PHYAG RNAMS KYI SDIGS MDZUB GAN RKYAL DU
BSKYEL PA'I RTZE MO

'OG TU BSTAN BAS, 'JIG RTEN PA'I STENG 'OG PHYOGS BCU'I GDON
RNAMS BSDIGS NAS, BSGRUB PA PO LA BAR CHAD RTZOM PA PO RNAMS
TSAR GCOD CING, BAR TSAD MI 'BYUNG BAR DAM BSGRAGS PA'I PHYIR
'JIG RTEN DANG,

'JIG RTEN LAS 'DAS PA'I LHA LA SDIGS MDZUB MDZAD PA, 'JIGS PA
TSANGS PA DANG BRGYA BYIN, KHYAB 'JUG, DRAG PO, GZHON NU GDONG
DRUG, LOG 'DREN, NYI MA, ZLA BA SOGS RNAMS KYANG DRAG SHUL
GYIS ZHABS 'OG TU 'JIGS

PAR MDZAD PA, PHEm NI MKHA' 'GRO RNAMS KYI SNYING PO, KAR NI
BYED BA STE, MKHA' 'GRO DBANG DU BYED PA'I SGRA, RVA GNYIS KYI
BAR GYI SRIN ZHAL DMAR PO 'JIGS PA'I ZHAL NAS PHEm KA RA'AM,
PHEm ZHES 'BRUG STONG DUS GCIG TU LDIR

@030B BA LTAR SGROGS PAS MKHA' 'GRO RNAMS DBANG DU SDUD PA
DANG, MI'I KHRAG DANG, ZHAG DANG, RKANG DANG, TSIL BU ZA BA,
KHRO ZHAL THAMS CAD KYI RE RE LA 'ANG DBU'I STENG DU RUS PA'I
'KHOR LO RTZIBS BRGYAD PA RE RE, MDUN DU RTZIBS GSUM GSUM,

SNYAN G-YAS G-YON GYI STENG DU RTZIBS RE RE STE, RTZIBS LNGA
LNGA'I STENG DU GSHIN RJE DANG, BDUD DANG, SRIN PO BSGRAL BA'I
THOD SKAM MIG RKONG CHE ZHING, MCHE BA RING PO BSNOL BA, 'JIGS
SU RUNG BA'I THOD SKAM LNGA LNGAS THOD BYAS SHING,

THOD PA DE DAG GI STENG DU MTHA' RUS PA'I PA TRA RIS CAN, DBUS
NA SANGS RGYAS RIGS LNGA'I SKU 'BUR DOD CAN GYI RTZE PHRAN RE
RE, MI MGO RLON PA LNGA BCU'I PHRENG BA SKRA NAS THAG PA
BRGYUS PA'AM KHA NAS PHRENG THAG BRGYUS PA'I THOD PHRENG BRLA
PHRA SBOM

GYI MTSAMS SU 'PHYANG BA, SBRUL NAG GI MCHOD PHYIR THOGS TE
G-YAS G-YON DU SE RAL KHAR BYAS PA, SPYI BOR SRIN ZHAL GYI
MDUN DU MI RUS KYI 'KHOR LO RTZIBS BRGYAD PA SKRA DANG PHAN
TSUN GCIG GIS GTZAG MI SGRIB BA, THOD SKAM

LNGA LNGA'I GANG NA 'KHOR LO RTZIBS BRGYAD PA'I MDUN GYI
RTZIBS LAS 'PHYANG PA'I RUS PA'I DRA BA DANG DRA PHYED SMIN
MTSAMS YAN CHAD KHEBS BA, RUS PA'I RNA RGYAN RTOGS LDAN BZANG
PO'I DUNG LONG LTA BU'I SNE MOR RDO RJE RTZE LNGA PA DANG, SNE

MOR RUS PA'I DRA BA DRA PHYED PHRA'U MU TIG GIS SPRAS BLTA BU,
MGRIN BAR RDO RJE RTZE MO BCU DRUG PA DBUS KYI G-YAS G-YON DU
RDO RJE RTZE GSUM PA MTSAMS PA MTSAMS PA RNAMS KYI BAR DU RUS
PA'I PHRENG BA NYIS SPREL GYIS KU RU KHA'I TSUL DU

@031A *, ,SPREL PA LAS RUS PA'I DRA BA DRA PHYED CHUNG NGU
'PHYAR BA'I RUS PA'I MGUL RGYAN, SNYING KHA'I RGYAB MDUN DU
RDO RJE RTZE BRGYAD PA'I YA RVA DANG MA RVA LA RUS PA'I PHRENG
BA NYIS SGRIGS PHYOGS BZHIR BTAGS PA, MTSAN

'OG DANG PHRAG STENG DU SPREL PA'I RUS PA'I MCHOD PHYIR THOGS
TE, DBYIBS RUS PA'I PHRENG BA G-YAS G-YON DU SE RAL KHAR BYAS
PA LTA BU, PHYAG GI MKHRIG MA, DPUNG LAG GI TSIGS MTSAMS,
ZHABS KYI LONG BU RNAMS LA RUS

PA'I RDO RJE RTZE GSUM PA DAG GI BAR BAR DU RUS PA'I PHRENG
BAS KU RU KHA'I TSUL DU SBREL BA LA RUS PA'I DRA BA DRA PHYED
CAN RE RE STE RIM PA BZHIN DU RUS PA'I PHYAG GDUB DANG, DPUNG
RGYAN DANG, ZHABS GDUB BYAS PA'O, ,SKU RKED LA RUS PA'I RDO

RJE RVA DRUG CU RE BZHI BAS DBUS BYAS, G-YAS G-YON DU RDO RJE
RTZE GSUM PA DAG GI PAR BAR DU RUS PHRENG SUM SBREL GYIS KU RU
KHA'I TSUL DU SPREL BA LAS 'PHYANG BA'I RUS PA'I DRA BA DRA
PHYED 'PHYANG BA ZHABS KYI LONG BU'I THAD DU SLEBS PA'I RUS
PA'I 'OG

PAGS, SKU LUS LA RUS PA'I THAL TSOM STE RUS PA'I RGYAN RNAMS
KYIS BRGYAN PA, RUS PA'I DRA BA DE RNAMS KYI DBUS SU RUS PA
SBOM PO'I RDOG PO RE DANG, DRA PHYED DE RNAMS KYI SNE MOR RUS
PA'I ZAR TSAG RE BYED PA NI, DRA BA DRA PHYED CHUNG NGU DAG GI

DANG; CHE BA RNAMS KYI DRA PHYED KYI SNE MOR ZAR TSAG DANG
DRIL CHUNG G-YER KHA LCE LA ZLA PHYED DANG RNGA YAB BTAGS PA,
GSUS PA LDIR CHE BA, 'DOMS DKRIS TZAM YANG MED PA'I GCER BU'I
GZUGS CAN, SPYAN GYI GONG DU SMIN MA DANG, SPYAN

@031B SBUB KYI KHA'I RDZI MA DANG, ZHAL SO SO'I STENG NGANG
G-YAS G-YON NAS SKYES PA'I SMRA RA, KOS KO LAS SKYES PA'I AAG
TSOM, SKU LUS GZHAN LAS SKYES PA'I BA SPU PHRA MO RNAMS KYANG
MDOG KHAM SER GZI BRJID 'BAR ZHING ME STAG 'PHRO BA, RTZA

ZHAL NAG PO DBU RIL BO MA HE'I GDONG CAN, SHANGS LA KHRO GNYER
MANG PO BSDUS PA, RTZE MO TSANGS PA'I 'JIG RTEN LA BSNYEGS
PA'I RVA SNGON PO SHIN TU RNON PO GNYIS KYI RTZE MO LA ME 'BAR
BA, MA HE'I ZHAL DE'I STENG MA RVA GNYIS KYI DBUS KYI SRIN

ZHAL DMAR PO RAB TU 'JIGS PA, ZHAL NAS THAMS CAD MKHYEN PA
MTSON PA'I KHRAG GDUL BYA LA CHOS STON PA MTSON PA'I PHYIR
'DZAG PA, DE'I TSANGS BUG GI STENG DU MGRIN PA DANG BCAS PA'I
'JAM DPAL GYI ZHAL SER PO YID TZAM KHROS PA, RNA CHA

LA SOGS PA'I RIN PO CHE'I RGYAN MDZES SGEG, GZHON NU'I RGYAN
GYIS BRGYAN PA, SPYI BOR RAL BA'I ZUR PHUD LNGA DANG LDAN PA,
DBU LA RIN PO CHE'I RTZE PHAN DANG, ME TOG GI PHRENG BAS THOD
BYAS PA, RVA'I RTZA BA'I G-YAS KYI ZHAL DANG

PO AUTPAL SNGON PO LTAR SNGON PO, DE'I G-YAS ZHAL BYI RU LTAR
DMAR PO, G-YON ZHAL YUNGS PA LTAR SER PO, RVA'I RTZA BA'I
G-YON GYI ZHAL DANG PO DUNG LTAR DKAR BA, DE'I G-YAS ZHAL DUD
KHA'AM KHAM NAG, G-YON ZHAL SOL

BA LTAR NAG PO, STENG ZHAL MA GTOGS 'OG MA RNAMS SHIN TU KHROS
PA, ZHAL DGU PO THAMS CAD KYANG SPYAN GSUM GSUM DANG LDAN
PA'O, ,PHYAG SO BZHI'I G-YAS G-YON GYI DANG PO GNYIS KYIS
GLANG PO CHE'I PAGS PA RLON PA KHRAG LDAN SNGO 
@032A *, ,SKYA' MA DKAR PO, MGO G-YAS SU SPU PHYIR BSTAN TE,
PHYAG G-YAS PAS LAG PA G-YON PA'I PAGS PA, PHYAG G-YON PAS RKANG
PA G-YON PA'I PAGS PA NAS BRGYANGS TE 'DZIN PA, LHAG MA G-YAS
KYI DANG PO NA RDO RJE RTZE LNGA

PA'I YU BA CAN GYI GRI GUG, GNYIS PA NA BHI DHI BA LA STE LCAGS
DBYUG GI RNAM PA MDUNG THUNG GI SO DANG BCAS PA LTA BU'ANG MA
YIN PA, LCAGS KYI THIG SHING GRU BZHI BA LTA BU'ANG MA YIN GYI,
MDUNG YU'I SHING LTA BU'I RNAM PA CAN GYI LCAGS

DBYUG SNE PHRA BA, HA CANG MI RING BA'I RTZE MOL RMA BYA'I
SGRO'I CHUN PO CAN, GSUM PA NA GTUN SHING STE, GTUN DU 'BRAS
'BRU BA'I SHING SNE GNYIS SBOM ZHING DKYIL PHRA BA, BZHI PA NA
CHU GRI STE RGYA GAR GYI CHUB RNAMS KYI RKED LA 'DZIN PA'I

GRI MON GYI SHEL RDO LTA BU, RTZE MO RNO ZHING RTZE MO NAS CUNG
ZAD 'ONG BA'I DPUNG MGO RGYAS PA, RKED PA NAS MAR PHRA, YU BA'I
RTZA BA RGYAS PA'O, ,LNGA PA NA KAN YA STE PHYED MDUNG LA ZHAGS
PA BTAGS PA'I ZHAGS MDUNG GI RNAM PA CAN,

DRUG PA NA DGRA STA STE YONGS GRAGS KYI STA RE YU RTZE LA RDO
RJE PHYED PA, BDUN PA NA MDUNG YONGS GRAGS, BRGYAD PA NA SOG
MDA', DGU PA NA LCAGS KYU, BCU PA NA ZHING CHEN GYI DBYUG TO,
BCU GCIG PA NA KHA t'Am KA STE DBYUG PA'I RTZE

MOR SNA TSOGS RDO RJE MI MGO RLON PA RNYID PA SKAM PO GSUM
BRTZEGS KYI RTZE MOR RDO RJE RTZE LNGA PA, RKE LA RIN PO CHE'I
PHRENG BA DANG DRIL CHUNG, MAR RTZE RDO RJE RTZE GCIG PA CAN,
BCU GNYIS PA NA 'KHOR LO STE GDAN GYI 'KHOR LO DANG

@032B CHOS 'KHOR LTA BU MA YIN GYI GCOD PAR BYED PA'I MTSON
CHA'I 'KHOR LO RTZIBS RTZE RNAMS RNO ZHI BA RDO RJE PHYED PA'I
YU BA CAN, BCU GSUM PA NA GSER GYI RDO RJE RTZE LNGA PA, BCU
BZHI PA NA RDO RJE THOB STE RVA RTZE NYI SHU BA'AM, YU BA'I RTZE

MO DANG THO BA'I MGOL RDO RJE RTZE LNGA PA PHYED PA RES MTSAN PA
CAN, (BSKYED RIN CHEN MOR 'DI LA RVA NYI SHU BAR MA BSHAD CING
MI 'THOB GSUNGS,) BCO LNGA PA NA RDO RJE PHYED BA'I YU BA CAN
GYI RAL GRI SO GNYIS MA, BCU DRUG PA NA THOD PA'I CANG TE'U'O,
,LHAG MA

G-YON KYI DANG PO NA KHRAG GIS BKANG BA'I THOD PA, GNYIS PA NA
TSANGS PA'I MGO BO SER PO GDONG BZHI PA, GSUM PA NA PHUB YONGS
GRAGS, BZHI PA NA MI'I RKANG PA YA GCIG, LNGA PA NA SNE RDO RJES
MTSAN PA'I ZHAGS PA, DRUG PA NA SOG

GZHU; BDUN PA NA MI'I RGYU MA, BRGYAD PA NA RDO RJE RTZE LNGA
PA'I YU BA CAN GYI DRIL BU, DGU PA NA MI'I LAG PA, BCU PA NA DUR
KHROD KYI RO RAS, BCU GCIG PA NA SKYES BU GSON PO GSAL SHING GIS
'PHONG NGAM RKED PA NAS PHUG STE

GSAL SHING LA BTZUGS PA, BCU GNYIS PA NA MTHEB GRU GSUM NANG
STONG PAR ME 'BAR BA PHUR GZUGS LA NGOS GSUM DU ME SGO YOD PA,
BCU GSUM PA NA THOD TSAL RLON PA SKRA BCAS TE KA PA LA RLON
PA'O, ,BCU BZHI PA NA GUNG MO

DANG SRIN MDZUB MTHE BOS MNAN TE MDZUB MO DANG MTHE'U CHUNG KER
BA'I SDIGS MDZUB BYAS PA'I LAG PA 'DZIN PA, BCO LNGA PA NA YU
RTZE GSUM 'KHYOG RTZE MOR ZLA PHYED RDO RJES MTSAN PA CAN GYI YU
BA LA BDAN LTA BU'I STOD DAR 'PHAN, SMAD

@033A *, ,DAR LCE GSUM PA CAN NAM, YANG NA MKHAS GRUB KYI GSUNG
ZIN BRIS LAS, 'PHAN YANG MDUNG RTZA GSUM LA SGRON PAR L'A LI TAS
BSHAD CES GSUNGS PA LTAR MDUNG RTZE GSUM LA 'PHYANG PA'I DAR
'PHEN

BCU DRUG PA NA RLUNG RAS NI DAR KHRA STE DAR LCOGS RAS KHRA BO
ZUR GSUM PA CAN DANG DON GCIG, ZHABS G-YAS KYI MDUN NGOS NAS
RGYAB NGOS SU ZHABS DE DAG DANG MGO STON PHYOGS MTHUN PAR, DANG
POS MI KHA SBUB, GNYIS BSAM TE'I

RGYAB; GSUM PAS GLANG GI RGYAB, BZHI PAS BONG BU'I RGYAB, LNGA
PAS RNGA MONG GI RGYAB, DRUG PAS KHYI'I, BDUN PAS LUG THUG GI,
BRGYAD PAS WA'I RGYAB RNAMS NAS MNAN PA, G-YON BRKYANGS PA'I
ZHABS BRGYAD KYIS ZHABS

DANG MGO STON PHYOGS MTHUN PAR BYAS PA'I BYA BRGYAD MNAN PA STE,
MDUN NGOS NAS DANG POS BYA RGOD, GNYIS PAS 'UG PA, GSUM PAS BYA
ROG, BZHI PAS NE TZO, LNGA PAS BONG KHRA STE KHRA SHIN TU CHE BA
ZHIG GO ,DRUG PAS BYA

CHEN PO NI LUS NAG LA MGO DANG MCHU DKAR PA'I 'OL BA STE, GZHAN
DU KHYUNG DU'ANG BSHAD CING, YONGS GRAGS KYI NE LE'O, ,DE LA 'O
LA BA ZHES KYANG THA SNYAD BYAD, BDUN PAS MANTRI'AM KHYIM BYA NI
BOD KYI 'DI MIN ZHING, LUS

NAG LA SHA'I SKE SKOR CAN MI SKAD SMRA BA TSONG BA RNAMS KYI SGO
GONG DU SNOD SPYAD BSRUNG PA'I PHYIR 'JOG CING SA RI'ANG ZER,
BRGYAD PAS BZHAD NI SPU MDOG DKAR ZHING MCHU LEB LA SER PA LUG
GI PONG TSOD TZAM MGUL BA KHRA BOR SNANG

@033B PA ZHIG GO ,G-YAS KYI SROG CHAGS BRGYAD KYI 'OG TU LHA
CHEN PO BZHI KHA SBUB TU MGO MDUN NGOS SU BSTAN PA'AM, ZHABS 'OG
GI SROG CHAGS DANG MGO STON PHYOGS MTHUN PAR KHA SPUB TU BYAS TE
MNAN PA'I TSANGS BSER PO GDONG BZHI,

DBANG PO SER PO'AM DKAR PO, KHYAB 'JUG NAG PO, DRAG PO SER PO'AM
DKAR PO MGRIN SNGON DAG MNAN PA, G-YON GYI ZHABS 'OG GI SROG
CHAGS RNAMS KYI 'OG TU LHA CHEN PO BZHI MGO MDUN BSTAN KHA SPUB
BAM ZHABS DANG MGO STON

PHYOGS MTHUN PAR MNAN PA NI, GZHON NU DMAR PO GDONG DRUG 'KHOR
GDONG, LOG 'DREN GLANG PO'I GDONG CAN DKAR PO, ZLA BA DKAR PO,
NYI MA DMAR PO RNAMS MNAN TE, DE DAG GI STENG NA SNANG STOD SGYU
MA LTA BU'I NGANG NAS, RANG NYID

DPAL RDO RJE 'JIGS BYED CHEN PO GSHIN RJE KHROS PA LTA BU SKU
BONG CHE ZHING YAN LAG RAGS PA, BRJID RNGAMS CAN GYI SKU LAS YE
SHES KYI ME DPUNG PHYOGS MTSAMS THAMS CAD DU 'BAR BAS ME 'OD
KYIS SRID GSUM THAMS CAD SREG PAR

BYED CING, DE'I DBUL NA SRID GSUM THAMS CAD ZA BAR NUS PA, PHYAG
SEN RNAMS LCAGS GYU LTAR RNO ZHING RING BA, PHYAG MTHIL KHRAG
RLON GYIS BYUGS PA LTA BU LA SOGS PA'I KHRO BO'I NYAMS KYIS
BZHUGS PAR BSGOM, RANG NYID

DAM TSIG SEMS DPA'I THUGS KAR ZLA GDAN LA SHIN TU PHRA PA'I
RLUNG GI NGO BO YE SHES SEMS DPA' SNGAR DANG 'DRA BA'I 'JAM DPAL
GYI THUGS KAR A'A:LAS BYUNG PA'I NYI DKYIL GYI DBUS SU GTUG SEMS
KYI NGO BO H'Um YIG MTHING KHA

@034A *, ,'OD ZER LNGA 'PHRO BA, RIG MA 'DU BYA BA NI LAS RGYA
YIN NA RTEN GYI SPYI DANG BYE BRAG GI MTSAN NYID DANG LAM THUN
MONG BAS RGYUD SBYANGS, DBANG BSKUR, SGYU RTZAL GYI BSTAN BCOS
LA SBYANGS BZHIG BSANGS

SPYANGS BSKYED DE MAN NGAG LTAR SNYOMS PAR ZHUGS, DA LTA'I
BSGRUB PA PO PHAL CHER YE RGYAL BRTEN DGOS PAS, DGRA NAG GI RIGS
BAS YAB YUM LHAN CIG TU BSKYED PA'AM, RANG RIGS KYI MAm MO'I
RNAM PA CAN ZHIG THOG MAR YID KYIS

DMIGS PA'AM, YANG NA SNYING KHA NAS RANG RIGS KYI BU MO PHYUNG
BA STE LAS DANG YE SHES KYI PHYAG RGYA GANG YIN KYANG BSANGS
SPYANGS, SA BON H'Um DANG PAm GANG RUNG LAS RO LANGS MA SKU
GZUGS YAB LAS CUNG ZAD CHUNG ZHING DRAG MO'I RNAM PA

CAN; ZHAL GCIG PHYAG GNYIS G-YAS RDO RJE GRI GUG 'PHYAR ZHING,
G-YON THOD PA KHRAG GIS GANG BA 'DZIN PAS YAB LA 'KHYUD PA, THOD
SKAM LNGA'I DBU RGYAN, SKAM PO LNGA BCU'I DO SHAL, THAL PA MA
GTOGS PA'I RUS PA'I RGYAN

LNGAS BRGYAN PA, ZHABS G-YAS BRKYANGS G-YON BAS YAB LA 'KHYUD PA
BSKYED, YAB YUM KYI MKHA' GSANG STONG BAR SBYANGS, YAB KYI GSANG
GNAS H'Um LAS RDO RJE SNGON PO RTZE LNGA BA'AM, PHYI DBYIBS
RTAGS KYI RNAM PA LA NANG DU RDO RJE RTZE

LNGA PA GSAL BA PHAN TSUN GCIG GIS GCIG MI SGRIB PA, AOm LAS NOR
BU RVA DBUS MA'I SPU GU KHONG GSENG CAN, YUM GYI GSANG GNAS H'Um
LAS PADMA DMAR PO 'DAB BRGYAD SPUG SPUG PA, GE SAR SER PO'I
PHRENG PA'I DBUS SU AA

@034B LAS BYUNG PA'I ZE'U 'BRU'I LTE BAR SPU GU KHONG GSENG CAN,
RDO RJE DANG PADMA GNYIS KA'I BU GA PHAt YIG SER PO MGO NANG
BSTAN 'OD ZER 'THUG PO 'PHRO PA LA NGA RGYAL DANG GSAL SNANG
SGRUB, PHAN TSUN RJES SU CHAGS PA'I DGA' BA

BRTZAMS TE, AOm BSHAD ZIN, SARBA THAMS CAD, TA THA DE BZHIN, AA
GA TA GSHEGS PA, AA NU RJES SU, R'A GA CHAGS PA, BADZRA RDO RJE,
SRA BHA WA RANG BZHIN, AATMA KO BDAG NYID, AA HAm NGA'O STE, DE
BZHIN GSHEGS

PA THAMS CAD KYI RJES SU CHAGS PA'I RDO RJE'I RANG BZHIN NAM,
BDAG NYID DE NGA'O SNYAM DU RJES CHAGS KYI NGA RGYAL BYAS LA
SNYOMS PAR ZHUGS PA'I SBYOR MTSAMS DANG, RANG GI THUGS KA'I H'Um
GI 'OD ZER GYI LCAGS KYUS MKHA' KHYAB KYI

SANGS RGYAS THAMS CAD 'JIGS BYED ZHE DGU MA'I RNAM PAR BKUG,
ZHAL DU BCUG, THUGS KAR CHAGS PA CHEN PO'I MES 'OD DU ZHU, THIG
LE CHEN PO GCIG TU GYUR, RDOR BAD KYI BU GA'I PHAt YIG GI ZUR
YOD TZAM PHYE NAS RDO RJE'I LAM

NAS YUM GYI PADMAR BRGYUD DE BYUNG PA'I THIG LE YUM GYI THUGS
KAR CHA GNYIS SU SONG, CHA GCIG YA 'AM BHRUm DKAR POR GYUR PA
LAS GZHAL YAS KHANG GDAN BCAS, CHA GCIG GDAN DE RNAMS KYI STENG
DU RANG MDOG CAN GYI THIG LE CHA

BCU BDUN DU GYUR, DE RNAMS LAS DBUS SU H'Um MA MA YA SNGON, SHAR
DU KshE, LHO RAM, NUB TU ME, BYANG DU DA, SHAR SOGS SGO BZHIR YA
TZTSA NIR BZHI, ME SOGS MTSAMS BZHIR DZAS DO RU BZHI, BYI'I GRVA
BZHI'I ME SOGS BZHIR

@035A *, ,nA YO NI RA STE, RANG MDOG CAN GYI YI GE BCU BDUN, DE
RNAMS LAS DBUS DANG NANG GI SHAR SOGS PHYOGS BZHIR RIM BZHIN
KHRO BO'I RDO RJE RTZE LNGA PA, 'KHOR LO DKAR PO RTZIBS BRGYAD,
RIN PO CHE SER PO CHE

DGU; PADMA DMAR PO 'DAB MA BRGYAD DAM BCU DRUG PA, RAL GRI LJANG
GU RNO 'BAR, SHAR SOGS SGO BZHIR SNA TSOGS RDO RJE RVA LNGA MA'I
PHYOGS GCIG GI DBUS RVA LA YU BA SPRAD PA'I THOB SNGON PO RVA
NYI SHU BA, DBYUG PA DKAR PO

RDO RJE PHYED PA'I RTZE CAN, PADMA DMAR PO 'DAB MA BRGYAD PA,
RAL GRI LJANG GU RNO 'BAR, ME NAS RIM BZHIN 'KHOR LO DKAR PO,
RDO RJE SNGON PO RTZE LNGA, PADMA DMAR PO, RAL GRI LJANG GU, DE
DAG RANG RANG GI SA BON GYIS MTSAN PA, PHYAG

MTSAN DE DAG RANG RANG DANG 'DRA BA'I PHYAG MTSAN PHRA MO'I 'OD
ZER SPRO BA DANG TSUR SDUD PA CAN, PHYI'I GRVA BZHI'I YI GE BZHI
LAS THOD PA CHUNG NGU'I 'OD ZER SPRO BSDU CAN GYI THOD PA BZHI,
PHYAG MTSAN SA BON GYIS MTSAN PA RNAMS LAS

DBUS SU DPAL RDO RJE 'JIGS BYED YAB YUM BEEd'URYA'I LHUN PO LA
'JIG MES 'KHYUD PA LTA BU, SHAR DU GTI MUG GSHIN RJE GSHED YAB
YUM GANGS RI MES 'KHYUD PA LTA BU, SHAR SGOD THOB GSHIN RJE
GSHED YAB YUM SNGON PO RI SNGON

MES 'KHYUD PA LTA BU, LHOR SER SNA GSHIN RJE GSHED YAB YUM SER
PO GSER RI MES 'KHYUD PA LTA BU, LHO SGOR 'BYUG PA GSHIN RJE'I
GSHED YAB YUM DKAR PO GANGS RI MES 'KHYUD PA LTA BU, NUB DANG
NUB SGO'I GSHIN RJE'I GSHED

@035B YAB YUM BZHI NI DMAR PO PADMA R'A GA'I LHUN PO MES 'KHYUD
PA LTA BU, BYANG DANG BYANG SGO'I GSHIN RJE'I GSHAD YAB YUM DAG
NI MAR GAD KYI RI BO LA ME'I GOS GYON PA LTA BU, YUM BZHI'I YAB
DANG, 'DI'I YAB BRGYAD PO THAMS CAD KYANG ZHAL

GSUM PHYAG DRUG PA, ZHABS GNYIS G-YAS BSKUM G-YON BRKYANGS,
PHYAG DANG PO GNYIS DAG GIS GRI THOD 'DZIN PAS RANG 'DRA'I YUM
LA 'KHYUD PA, DBU RE RE LA THOD SKAM LNGA LNGA'I DBU RGYAN,
KHRAG 'DZAG PA'I MGO RLON LNGA BCU'I DO SHAL,

ZHAL RE RE LA DMAR LA ZLUM PA'I SPYAN GSUM GSUM, 'BAR BA'I MCHE
BA BZHI BZHI, LJAGS 'DRIL ZHING BDUD BGEGS SKRAG BAR MDZAD PA'I
ME'I RANG BZHIN GYI 'OD ZER DRAG PO RTZE MO ME 'BAR BA PHYOGS
BCUR 'PHRO BA, RUS PA'I RGYAN DRUG GIS

BRGYAN PA, MTHA' YAS SNGON PO SAD BSKRA BCINGS SHING, 'JOG BO
DMAR POS RNA RGYAN, RIGS LDAN KHRA BOS DPUNG RGYAN, DUNG SKYONG
SER POS LAG GDUB, PADMA DKAR POS MGUL RGYAN, STOBS RGYU LJANG
GUS MCHOD PHYIR THOGS

BYAS PA; NOR RGYAS KYI BU DKAR POS SKA RAGS, PADMA CHEN PO DKAR
POS ZHABS GDUB, SPRUL DE RNAMS DRAG TU KHROS PA KHA NAS PHUD KYI
SGRA SGROG PA, LCE GNYIS PA MCHE BA DUG CAN GYI PHRENG BA CAN,
ME NAS RIM BZHIN CA RTZI KA

SKEM ZHING DRAG PA YAB BCAS DKAR PO, PHAG MO PHAG GDONG (G-YON
ZHAL PHAG GDONG DU GSUNGS,) CAN YAB BCAS SNGON MO SBOM LA THUNG
BA, DBYANGS CAN MA ZHI 'DZUM ZHAL CAN YAB BCAS DMAR PO, GOO R'I
LJANG GU SPOM THUNG GSUS 'PHYANG YAB
@036A *, ,BCAS, YAB BRGYAD KYI YUM DANG 'DI'I YUM BZHI PO THAMS
CAD KYANG THOD SKAM LNGA'I DBU RGYAN, SKAM PO LNGA BCU'I DO
SHAL, THAL BA MA GTOGS RUS PA'I PHYAG RGYA LNGAS BRGYAN PA, 'OD
ZER SNGAR

BSHAD PA LTA BU'I DBUS NA G-YON BRKYANGS KYI STABS KYIS BZHUGS
PA, 'KHOR GYI LHA RNAMS GTZO BO'I LTE BA TZAM DU SLEBS PA, YUM
RNAMS YAB LAS CUNG ZAD CHUNG PA, YAB YUM SO SOR PHYE NA NYER
DRUG YOD KYANG, GTI

MUG GSHIN RJE'I GSHED DANG, THOB GSHIN RJE'I GSHED GNYIS KYI
YUM TZA RTZI KAR GCIG, SER SNA DANG DBYUG PA GSHIN RJE'I GSHED
DANG GTZO BO'I YUM RNAMS PHAG MOR GCIG, DE BZHIN DU LHAG MA
RNAMS DANG, TZA RTZI

KA'I YAB GTI MUG GSHIN RJE'I GSHED DU 'DU BA SOGS KYIS LHA BCU
GSUM DU 'DUL, YANG SNA TSOGS PADMA NYI ZLA GANG RUNG GI GDAN
ZUNG RE RE'I STENG DU, SA BON GCIG DANG PHYAG MTSAN GCIG LAS
YAB YUM GNYIS GNYIS

BSKYED PA YIN PAS LHA BCU GSUM MO, ,RIG MA 'DU BYA BA DANG PO
SBYOR BA DANG, DKYIL 'KHOR RGYAL MCHOG GNYIS KAR BSDU RUNG
ZHING, MNGAL DU LHA BSKYED PA NAS, YE SHES PA SPYAN 'DREN
BSTIM PA'I BAR DKYIL 'KHOR RGYAL

MCHOG, PHRA THIG BSGOM PA MAN CHAD LAS RGYAL MCHOG, 'DIR DKYIL
'KHOR RGYAL MCHOG NI GZHAN DON RGYA CHEN PO BSGRUB PA'I PHYIR
YIN PAS, MA DAG PA'I SNOD BCUD THAMS CAD SBYANG BAR BYA'O
SNYAM DU SPYI'I 'PHEN PA BTANG,

@036B LHA DE DANG DE'I SGOS SBYANG BYA ZHE SDANG SOGS 'DI DANG
'DI SBYANG BAR BYA'O SNYAM DU KHYAD PAR GYI 'PHEN PA DRAG TU
BTANG NAS, LHA DE DANG DE NAS GZHAL YAS KHANG GI BAR DE DANG DE
YUM GYI THUGS KA NAS PHAB, PADMA NAS SPRO BA'AM, PADMA NAS YAB

KYI GSANG GNAS BRGYUD DE THUGS KAR DRANGS, 'BYIN SNGAGS BRJOD DE
PHYIR PHYUNG, SPRUL PA DPAG MED PHYOGS BCUR SONG, LHA DE RNAMS
SEMS CAN THAMS CAD KYI SPYI BOR SNYOMS PAR ZHUGS TE DBANG BSKUR,
ZHE SDANG SOGS

SPYANGS, CHOS KYI DBYINGS KYI YE SHES SOGS LA BKOD, SPRUL PA
RNAMS GCIG TU 'DUS NAS GTZO BO YAB YUM RANG LA THIM LHA GZHAN
RNAMS GDAN SO SO LA RIM PA BZHIN ZHAL GTZO BO LA BLTAS TE 'KHOD,
THOD PA DANG GZHAL

YAS KHANG RNAMS SPROS PA'I 'OD ZER GYIS YUL DRUG GI DRI MA DANG
SKYON SBYANGS, 'DUS NAS THOD PA GDAN LA 'KHOD PA DANG, GZHAL YAS
KHANG GZHAL YAS KHANG LA THIM PAR BYA, DPER NA GTZO BO YAB YUM
'BYIN PA'I TSE, BDAG GIS

SNOD BCUD KYI SKYON RNAMS SBYANG BAR BYA'O SNYAM PA DANG, SEMS
CAN ZHE SDANG GIS MNAR BA RNAMS LA DMIGS TE 'DI DAG GI ZHE SDANG
SBYANGS, CHOS DBYINGS YE SHES LA 'GOD PAR BYA'O SNYAM DU 'PHEN
PA DRAG PO SNYING THAG PA NAS

BTANG, YUM GYI THUGS KA'I GZHAL YAS KHANG GI DBUS NAS 'JIGS
BYED YAB YUM PHAB, YUM GYI PADMA NAS BRGYUD DE RANG GI THUGS
KAR DRANGS, MING NAS POS PA LTAR SNGAGS BRJOD PAS, GTZO BO YAB
YUM THUGS KA NAS

@037A *, ,THON; DE LAS SPRUL PA GCIG LAS GNYES SPROS KYI TSUL
GYIS MKHA' MNYAM GYI SEMS CAN GYI GRANGS DANG MNYAM PA SPRUL
TE SEMS CAN RNAMS KYI SPYI BOR BKOD, THUGS KA DANG SBYOR
MTSAMS KYI 'OD

ZER SNOD LA PHOG PAS SNOD KYI SKYON SBYANGS NAS GZHAL YAS
KHANG DU BYAS, SNYOMS PAR ZHUGS PA'I BYANG SEMS DE DAG GI SPYI
BO NAS ZHUGS TE DBANG BSKUR NAS, NYON MONGS SPYI DANG KHYAD
PAR DU ZHE SDANG SBYANGS TE SEMS CHOS

DBYINGS YE SHES DANG, LUS RDO RJE 'JIGS BYED KYI SKUR GYUR,
SPRUL BA RNAMS TSUR 'DUS TE RANG LA THIM PAR BYA LA, GZHAN
RNAMS LA RIGS 'GRE SGYAR, 'DI'I GSHIN RJE'I GSHED RIGS LNGA NI
DKYIL 'KHOR GZHAN NAS

'BYUNG BA'I MI BSKYOD PA SOGS KYI RIGS LNGA DANG DON GCIG ,RO
LANGS MA NI M'A MA KI 'AM RDO RJE DBYINGS KYI DBANG PHYUG MA
DANG DON GCIG, RTZA RTZI KA SOGS BZHI SPYAN SOGS BZHI, SGO
BZHI'I GSHIN RJE'I GSHED BZHI NI GSHIN

RJE'I GSHED DANG, SHES RAB MTHAR BYED, RTA MGRIN, BGEGS MTHAR
BYED BZHI, SHAR LHO SOGS KYI THOD PA BZHI NI, SHAR LHO'I THOD
PA GZUGS RDO RJE MA DANG DRI RDO RJE MA'I NGO BO, GZHAN GSUM
NI RIM BZHIN SGRA RO REG RDO RJE

MA'I NGO BO DANG BZHI KA'ANG CHOS DBYINGS RDO RJE MA'I NGO BO
YIN, 'DI'I DON GCIG LUGS MI BSKYOD PA YID DANG ZHE SDANG RNAM
DAG GI TSAL BZHAG PA BZHIN 'DIR YANG GTZO BO YID DANG ZHE
SDANG RNAM DAG GI CHAL 'JOG PA SOGS KYIS

@037B YIN; GTZO 'KHOR THAMS CAD KYI RTZA ZHAL GYI SPYAN GNYIS
GNYIS SU RDO RJE MIG SOGS KYI NGO BO KshIm SOGS BKOD DE MIG
DBANG SOGS KYI NGO BOR BSGOM PA'AM, YANG NA RTZA ZHAL GYI MIG
GNYIS SU KshIm DKAR PO LAS 'KHOR LO, DE LAS

RDO RJE MIG ZHAL GSUM PHYAG DRUG GRI THOD THUGS KAR 'DZIN PA,
ZHAL PHYIR BLTA, MIG DBANG GI NGO BO, DE BZHIN DU RTZA ZHAL
GYI RNA BA GNYIS SU DZRIm SNGON PO LAS RDO RJE SNGON PO, DE
LAS RDO RJE RNA BA NAG PO ZHAL GSUM PHYAG DRUG GRI THOD

THUGS KAR 'DZIN PA, RNA DBANG GI NGO BO ZHAL G-YAS G-YON DU
PHYOGS PA, SNA BUG GNYIS KYI SUM MDO'I SNA BUG GNYIS SU KHAm
SER PO LAS RIN PO CHE SER PO, DE LAS RDO RJE SNA SER PO ZHAL
GSUM PHYAG DRUG GRI THOD THUGS KAR 'DZIN PA, SNA

DBANG GI NGO BO ZHAL SNA SGO LA PHYOGS PA, LCE'I RTZA BA'AM
DKYIL GANG RUNG DU RAm DANG GAm GANG RUNG DMAR PO LAS PADMA
DMAR PO, DE LAS RDO RJE LCE DMAR PO ZHAL GSUM PHYAG DRUG GRI
THOD THUGS KAR 'DZIN PA, LCE DBANG GI NGO BO ZHAL PHYIR BLTA,

LUS KYI DPRAL PA NAS RKANG MTHIL GYI BAR GYI LUS DBANG MTSON
BYED GNAS DPRAL BAR KAm LJANG GU LAS RAL GRI LJANG GU, DE LAS
RDO RJE LUS LJANG GU ZHAL GSUM PHYAG DRUG GRI THOD THUGS KAR
'DZIN PA, LUS DBANG GI NGO BO ZHAL PHYIR

BLTA; LTE BA'I BUG PA YOD PA'I NANG NGOS SU SAm DKAR PO LAS
RDO RJE DKAR PO, DE LAS RDO RJE YID DKAR PO ZHAL GSUM PHYAG
DRUG GI THOD THUGS KAR 'DZIN PA, YID DBANG GI NGO BO ZHAL
PHYIR BLTA, THAMS CAD KYANG PADMA DANG ZLA BA'I GDAN CAN,

@038A *, ,RGYAN CHA LUGS SOGS YAB GSHIN RJE'I GSHED BRGYAD LTA
BU, 'DIR RDO RJE MIG NAS RDO RJE YID KYI BAR RNAMS RIM PA
BZHIN, SA SNYING, PHYAG RDOR, NAM SNYING, 'JIG RTEN DBANG
PHYUG SGRIB SEL,

KUN BZANG, 'JAM DBYANGS RNAMS DANG DON GCIG ,LHA THAMS CAD KYI
THUGS KAR H'Um SNGON PO LAS RDOR SNGON RTZE LNGA PA'I LTE PA'I
NANG DU H'Um SNGON PO LAS RDOR SNGON, DE LAS THUGS RDO RJE RDO
RJE RNA BA LTA BU, MGRIN PA'I RTZA 'KHOR YOD

SAR A'A:DMAR PO LAS PADMA DMAR PO 'DAB MA BRGYAD PA'I LTE BA'I
DBUS SU A'A:DMAR PO LAS PADMA DMAR PO, DE LAS GSUNG RDO RJE
RDO RJE LCE LTA BU, SPYI BO'I RTZA 'KHOR YOD SAR AOm DKAR PO
LAS 'KHOR LO DKAR PO'I LTE BA'I

DBUS SU AOm DKAR PO LAS 'KHOR LO DKAR PO, DE LAS SKU RDO RJE
RDO RJE MIG LTA BU, DE GSUM GYI THUGS KAR RANG RANG GI PHYAG
MTSAN GYI LTE BAR RANG RANG GI SA BON GYIS MTSAN PA CAN
BSKYED, DE NAS RANG DANG RDO RJE GSUM GYI LHA'I

THUGS KA'I SA BON LAS 'OD ZER PHYOGS BCUR 'PHROS PAS, PHYOGS
BCU'I SANGS RGYAS THAMS CAD BSGOM PA DANG 'DRA PA'I YE SHES
PA'I RNAM PAR SPYAN DRANGS TE, MDUN GYI NAM MKHAR BZHUGS PA LA
MCHOD NAS, 'OD ZER GYIS

THUGS RDO RJE'I LHA TSOGS BKUG, SPYI BO NAS ZHUGS, THUGS KA'I
THUGS RDO RJE LA THIM, AOm BKRA SHIS PA DANG, SKABS 'DI'I
'KHOR GSUM BDEN BAR MED PA DANG, SKU GSUNG THUGS GSUM SOGS
MTSON, SARBA THAMS CAD,

@038B TA THA DE BZHIN, AA GA TA SONG PA'AM GSHEGS PA, TZITTA
SEMS SAM THUGS SAM SNYING, BADZRA RDO RJE, SVA BHA WA RANG
BZHIN, AATMA KO BDAG NYID, AA HAm NGA'O STE, DE BZHIN GSHEGS
PA THAMS CAD KYI THUGS RDO RJE'I RANG

BZHIN GYI BDAG NYID DE NGA'O SNYAM DU NGA RGYAL DANG SNGAGS
BRJOD, 'OD ZER GYIS GSUNG RDO RJE'I LHA TSOGS BKUG, SPYI BO
NAS ZHUGS, MGRIN PA'I GSUNG RDO RJER THIM, WA KA NI GSUNG NGAM
SMRA BA'AM NGAG STE, DE BZHIN GSHEGS

PA THAMS CAD KYI GSUNG RDO RJE'I RANG BZHIN GYI BDAG NYID DE
NGA'O SNYAM DU NGA RGYAL DANG SNGAGS BRJOD, 'OD ZER GYIS SKU
RDO RJE'I LHA TSOGS BKUG, SPYI BO NAS ZHUGS, SKU RDO RJE LA
THIM, KA YIN LUS SAM SKU STA, DE BZHIN GSHEGS PA

THAMS CAD KYI SKU RDO RJE'I RANG BZHIN GYI BDAG NYID DE NGA'O
SNYAM DU NGA RGYAL DANG SNGAGS BRJOD, YANG SKYE MCHED SKU
GSUNG THUGS KYI LHA 'DI DAG LA YUM BCAS KYANG RUNG LA, BSDUS
PA BYED TSE SA BON TZAM GYIS KYANG CHOG CING, SKYE MCHED KYI

LHA RNAMS LA'ANG YE SHES PA 'JUG PAR DPAL 'DZIN DANG NAG PO
ZHABS SOGS KYIS BSHAD PAS, SKYE MCHED KYI LHA BSKYED RJES YE
SHES PA SPYAN DRANGS LA MCHOD DE GZHUGS PA'ANG RUNG LA, YANG
NA SKABS 'DIR RDO RJE GSUM GYI LHA DANG

MNYAM DU SPYAN DRANGS LA MCHOD DE BA STIM PA'ANG SHIN TU RUNG
ZHING, CHO GAR DNGOS SUM BSHAD PA LTAR, L'A LI TAS KYANG, SKYE
MCHED SKU GSUNG THUGS BYIN RLABS LAS, LHA SPYAN 'DREN SOGS KYI
GSAL KHA MED PAS MA BYAS KYANG

@039A *, ,CHAD LHAG TU MI 'GYUR BAR MNGON, 'DIR DANG PO THUGS
BYIN RLABS, DE RJES GSUNG DANG, DE RJES SU SKU BYIN RLABS KYI
RIM PA'I DGOS PA NI, 'JAM DPAL SHES RAB KYI LHA YIN PAS,

SHES RAB NI LUS NGAG YID GSUM DU PHYE BA'I TSE YID KYI NANG DU
GTOGS PA DANG, 'JAM PA'I DBYANGS KYIS RJES SU 'DZIN PA'I TSE
THOG MAR SEMS LA BYIN GYIS BRLABS TE SHES RAB RGYAS PA 'BYUNG,
DE RJES SHES RAB

DE'I STOBS KYIS DRANGS NAS 'CHAD RTZOD RTZOM PA LA MNGA'
BRNYES PA'I GSUNG GI DNGOS GRUB STZOL, DE RJES DE LTA BU'I
MKHAS PA DES SEMS KYI DGA' BDE 'BAR NAS LUS KYI GZI MDANGS
RGYAS PA SOGS DANG, MKHAS PA MANG PO'I DBUS

NA'ANG LUS NGAG YID GSUM LA 'JIGS PA MED CING, MNGON PAR MTHO
BA'I GZI BRJID KYI SKU'I DNGOS GRUB 'BYUNG BAS NA DNGOS GRUB
STZOL BA'I RIM PA DANG MTHUN PA DANG, 'JAM DPAL THUGS KYI LHA
YIN PAS YID KYI BYA BA GTZO BOR STON

PA'I PHYIR DU'ANG YIN PAS, DRI CHAB SNGON LA THUGS KAR 'BUL
BA'ANG GNAD 'DI'O ZHES GSUNGS PA SNYAN BRGYUD ZAB PA KHO NA'O,
,RANG GI THUGS KA'I H'Um YIG LAS 'OD ZER PHYOGS BCUR 'PHROS,
PHYOGS BCU'I SANGS RGYAS

THAMS CAD RANG BZHIN GYI GNAS CHOS LONGS KYI NANG NAS RNAM PA
SPRUL BA'I SKU DPAL RDO RJE 'JIGS BYED RTEN DANG BRTEN PA'I
DKYIL 'KHOR YIN PA LA, GRANGS DPAG TU MED PA 'OD ZER GYI SNE
LCAGS KYU CAN GYIS LCAGS KYUS BTAB

@039B STE; BA LA LCAGS KYUS DRANGS PA BZHIN DU MDUN GYI NAM
MKHAR SPYAN DRANGS, SPYAN 'DREN GYI TSE 'JAM DPAL RANG BZHIN
MA'I DON LTAR BSAM DGOS PAS, DE MDOR BSDU NA, SANGS RGYAS
RNAMS KYI PHEBS BZHUD NI, NGO BO

NYID SKU'I DBANG DU BYAS NA, RJE BTZUN 'JAM PA'I DBYANGS KYI
RANG BZHIN BDEN PAR MED PA DE NI CHOS RNAMS KUN GYI NGO BO LA
KHYAB YOD PAS, YUL GCIG 'DI KHO NAR GNAS SO ZHES BA LTA BU'I
GNAS MED CING, CHOS THAMS CAD LA

KHYAB PAS NA SNGAR MA SLEBS PA ZHIG TU 'GRO BA DANG 'ONG BA
BRAL BA, DPER NA NAM MKHA' BZHIN, THUGS CHOS SKU'I DBANG DU
BYAS NA'ANG SEMS CAN DE DANG DE RJES SU 'DZIN PAR 'ONG BA
DANG, DE DANG DE RJES SU MI 'DZIN PAR 'GRO BA LTAR

SNANG YANG, DBYAR SOGS KYI DUS KYI KHAMS BZHIN DU GDUL BYA
SKABS SU BABS PA NA RJES SU 'DZIN PA SOGS YIN GYI, THUGS RJES
THAMS CAD LA KHYAB PAS 'GRO 'ONG DANG BRAL BA, DPER NA ZHING
'DI'I DBYAR SOGS ZHING

GZHAN ZHIG GI DBYAR 'DIR 'ONG BA DANG 'DI'I DBYAR ZHING GZHAN
DU 'GRO BA MIN PA BZHIN NO, ,SPRUL PA'I SKU'I DBANG DU BYAS
NA'ANG, 'GRO BA DANG 'ONG BA SOGS DANG BRAL BA NI, DPER NA
SKYES BU'I BZHIN RAS ME LONG NANG DU 'PHOS

PA DANG, DE NAS GZHAN DU 'PHO BA MED KYANG ME LONG NANG GI
GZUGS BRNYAN 'CHAR BA BZHIN NO, ,DE LTAR 'GRO BA DANG 'ONG
PA'I MTSAN NYID MI MNGA' YANG, CHU SNOD GAR YOD DU CHU ZLA
'CHAR BA BZHIN DU, GDUL BYAS GAR DMIGS PA 
@040A *, ,DER JI LTAR BSAM PA BZHIN SNANG BAS NA, DENG STENG LTA
NYID 'DIR BDAG GIS SBYAN 'DREN ZHING GSHEGS SU GSOL PA'I LHA
SANGS RGYAS KUN GYI YE SHES GCIG TU BSDUS PA'I 'JAM PA'I DBYANGS
CHOS KYI

DBYINGS LA ZHI KHRO MI MNGA' YANG PHYI ROL GYI GDUG PA CAN 'KHOR
BCAS 'DUL BA'I PHYIR DU SGYU MA'I SRIN BO LTA BUR KHROS PA'I RDO
RJE 'JIGS BYED GSHIN RJE'I GSHED KYI 'KHOR GYIS BSKOR BA, ZHI
RGYAS DBANG DRAG GI LAS BZHI

BYED PA'I SPRUL PA 'JIG RTEN PA'I TSUL 'DZIN PA'I GSHIN RJE
'KHOR DANG BCAS PA 'DIR GSHEGS PA STE PHEBS NAS BDAG LA THUGS
RJES DGONGS SHING, BYANG CHUB KYI BAR DU DGYES BZHIN DU BZHUGS
SU GSOL ZHES BSAM

ZHING BRJOD, HR'I:HA BHO'I SNGAGS DON BOD SKAD DU BSGYUR NA, AOm
HR'I:AE MA KHRO CHEN KYE, ,TSUR GSHEGS TSUR GSHEGS BDAG LAS NI,
,RAB DANGS MCHOD PA BZHES SU GSOL, ,BDAG KYANG BLO DANG LDAN PAR
MDZOD, ,SV'A H'A

ZHES SAM, YANG NA AOm BKRA SHIS BA DANG RDO RJE GSUM SOGS KYI
DON, HR'I:'PHROG BYED, HA BHO KYE KHYOD DAM AE MA KYE KHYOD,
YANG NA HA NI NGO MTSAR BA'I AE MA DANG, BHO NI KYE KHYOD, MAH'A
KYE CHEN PO, KRO DHA KHRO BO, AA GATZTSA

AA GATZTSA TSUR GSHEGS TSUR GSHEGS SAM, TSUR SBYON TSUR SBYON,
A'ASMA TA BDAG, B'U DZA MCHOD PA, BRA TI SO SOR RAM RAB TU,
GHRiHNAN DU BZUNG NGAM BZHES, PRA S'AD BKA' DRIN DANG, KHANG
BZANG DANG, DVANGS PA,

@040B DANG; GSAL BA DANG, BYA DGA' 'O, ,ME BDAG LA, DH'I M'A NA
BLO LDAN, KU RU MDZOD, SV'AH'A GZHI TSUGS SHIG STE, AOm 'PHROG
BYED RMAD BYUNG KHRO CHEN KHYOD, ,KVA YE TSUR GSHEGS TSUR GSHEGS
NAS, ,BDAG GI MCHOD PA RAB TU BZHES, ,BDAG LA DVANGS

PA'I BLO LDAN MDZOD, ,SV'AH'A GZHI TSUGS LEGS PAR SBYIN, ,YANG
NA, AOm 'PHROG BYED AAM KYE KHRO BO, ,CHEN PO TSUR SPYON TSUR
SBYON TE, ,BDAG GI MCHOD PA RAB TU BZUNG, ,BDAG LA BLO LDAN BKA'
DRAN MDZOD, ,SV'AH'A ZHES PA'AM, YANG

NA; AOm 'GROG BYED RNAD BYUNG KHRO CHEN KYE, ,TSUR GSHEGS TSUR
GSHEGS BDAG LAS NI, SO SOR MCHOD PA BZHES NAS SU, ,BDAG LA GSAL
BA'I BLO LDAN MDZOD, ,SV'AH'A ZHES BRJOD CING BSAM,
HR'I:sht'I:BRJOD, KHRO BO'I

TSOGS RANG GI SNYING GA NAS SPROS, PHYE 'BRANG GI BGEGS TSAR
BCAD, MCHOD, MUNGGA RA DZA:BRJOD, SHAR GYI SGOBS PHYAG MTSAN
PHYAR TZAM GYI BRDA' BYAS BAS, GZHAL YAS KHANG GZHAL YAS KHANG
GI STENG, LHA SO SO LHA SO SO'I

SPYI BOR LTA PHYOGS MTHUN BAR BKUG PA NYIS BRTZEGS KYI TSUL
BYAS, DAndA H'Um BRJOD, LHO'I SGOBS PHYAG MTSAN PHYAR TZAM GYI
DBYUG PAS BRDA' BYAS BAS, YE SHES PA DAM TSIG PA SO SO LA ZHUGS
KYANG CUR MA 'DRES BAR ME LONG NANG

GI GZUGS BRNYAN BZHIN NAM, CHU NANG DU 'O MA BLUG MA THAG PA LHA
BU, PADMA BAm ZHES BRJOD, NUB KYI SGOBS PADMAS BRDA BYAS PAS,
DAM YE 'O CHU 'DRES PA BZHIN DBYER MED PA PHYAG MTSAN GYI RDUL
NAS, SPYA NA RDUL GYI BAR DBYER

@041A *, ,MED DU 'DRES, KHAdGA HO BRJOD, BYANG GI SGOBS RAL GRIS
BRDA BYAS PAS, BSGRUB PA BOS JI LTAR 'DOD PA BZHIN DGYES BZHIN
DU BZHUGS PA'I SGO NAS LHA BSGRUB PA PO'I DBANG DU GYUR, SLAR
YANG

SNGAGS RGYAS PHYOGS BCUN BZHUGS BA'I SANGS RGYAS SRAS DANG BCAS
PA MDUN GYI NAM MKHAR SPYAN DRANGS, MCHOD, GSOL BA GDAB DE RNAMS
KYI THUGS KA NAS SPROS PA'I LHA MO TZA RTZI KA LA SOGS PA RNAMS
KYIS BKRA SHIS KYI GLU

DBYANGS DANG ME TOG GI CHAR 'BEBS BSNGON DU BYAS, BUM PA DKAR PO
BDUD RTZI LNGAS GANG BA BZUNG NAS, SANGS RGYAS RNAMS SKYES TZAM
NYID NAS LHA RNAMS KYIS DBANG BSKUR BA THOB BA JI LTA BA DE
BZHIN DU, LHA MO BDAG CAG GIS KYANG

DAG PA LHA'I NGO BO'I RANG BZHIN GYI CHUS DBANG BSKUR RO, ,ZHES
GSUNGS SHING SPYI BO NAS CHU RUB KYI TSUL GYIS DBANG BSKUR BAS
LUS THAMS CAD GANG, DRI MA THAMS CAD SBYANGS, CHU'I LHAG MA SPYI
GTZUG TU GNAS PA SO SO LAS, GTZO

PO'I RTZA ZHAL GYI TSANGS BUG GI STENG DU MI BSKYOD PA LA NGOS
SKU'I CHA BYAD CAN RDO DRIL 'DZIN BAS YUM LA 'KHYUD PA'AM, YAB
RKYANGS GNON MNYAM GZHAG GI PHYAG RGYA CAN, RDO RJE SKYIL KRUNG
GIS BZHUGS PA, SHAR DANG SHAR LHO BA RNAMS

LA MKHAS GRUB RJE'I GSUNG ZIN THIS DAG PA GCIG LAS, LONGS SKU'I
RNAM PA CAN G-YAS SA GNON G-YON TING NGE 'DZIN GYI PHYAG RGYA
CAN, GTZO BO'I THOD PHRENG DBUS MA'I MCHOG MA'I STENG DU RDO RJE
SKYIL KRUNG GIS BZHUGS PA'O, ,ZHES GSUNGS, LA RNAM SNANG DKAR PO
YUM BCAS SAM, YAB

@041B RKYANG CHOS 'CHAD MNYAM GZHAG, LHO DANG LHO NUB PA RNAMS
LA RIN 'BYUNG SER PO YUM BCAS SAM, YAB RKYANG MCHOG SBYIN MNYAM
GZHAG, NUB DANG NUB BYANG BA RNAMS LA 'OD DPAG MED YUM BCAS SAM,
YANG RKYANG MNYAM GZHAG GI

PHYAG RGYA CAN, BYANG DANG BYANG SHAR PA RNAMS LA DON GRUB LNGA
DGU YUM BCAS SAM, YAB RKYANG SKYABS SBYIN MNYAM GZHAG GI PHYAG
RGYA CAN, YUM BCAS LTAR NA DKYIL CHOG GI RIGS LNGA LTAR DANG,
GNYIS KA GANG YIN KYANG LONGS SKU'I CHA BYAD

CAN; RIN PO CHE'I RGYAN SOGS KYIS BRGYAN PA, ZHABS RDO RJE SKYIL
KRUNG GIS LHA SO SO'I RTZA ZHAL GYI TSANGS BUG GI STENG DU PAD
ZLA'I GDAN LA 'OD DANG 'OD ZER GYIS BSKOR BA'I DBUS NA BZHUGS
PA, MCHOD PA SNGAR BYIN GYIS MA BRLABS NA

'DIR BYIN GYIS BRLAB, BDAG MDUN THA MI DAD PA 'JUG PA GCIG BA
YIN NA, SKABS 'DIR RANG NYID GTZO BO LAS RANG 'DRA GNYIS PA PHYE
BDUR KHROD KYI'ANG PHYI ROL TU 'KHOD DE, SNYING GNAS MCHOD PA'I
LHA MO SPROS TE MCHOD PAR BYED,

'JUG PA GCIG PA MIN NA, RANG GIS SPROS PA'I LHA MO RNAMS KYIS
CHU GNYIS NYER SPYOD ROL MO DANG BCAS PA, 'DOD YON LNGA NI,
GZUGS RDO RJE MA LAG BA GNYIS KYIS ME LONG DMAR PO NGOS GNYIS LA
STONG GSUM GYI GZUGS KUN GSAL BAR

BYED PA, SGRA RDO RJE MA PHYAG GNYIS KYIS BI WANG BRDUNG PA'I
SGRA SNYAN PAS STONG GSUM 'GENG BA, DRI RDO RJE MA PHYAG GNYIS
KYIS DRI'I DUD CHOS 'DZIN PA, RO RDO RJE MA PHYAG GNYIS KYIS
GSER SOGS RIN PO CHE'I SNOD ZHAL ZAS RO BRGYA PAS BKANG BA, REG
BYA

@042A *, ,RDO RJE MA PHYAG GNYIS KYIS GOS MCHOG BSNAMS PA, THAMS
CAD KYANG BZHIN RAS ZLA BA LTA BUR RGYAS PA LA MIG AUTPAL RGYAS
PA LTA BUS SPRAS PA, BYI RU'I MCHU SGROS MDZES PA, 'DZUM CHAGS
PA'I DBUS SU MU

TIG LTA BU'I TSE MA PHRENG CAN, NUB GNYIS 'JAM ZHING 'DUR LA BAR
DOGS BA, RKED PA PHRA ZHING RO SMAD RGYAS PA LHA'I RIN PO CHE'I
RGYAN DANG DAR SNA TSOGS KYIS KLUBS PA, SGEG LA 'GROS DAL BA, DE
LTA BU'I LHA MO NAM MKHA' GANG BAS PHYI NANG GI

'DOD YON LNGAS MCHOD PA DANG, RGYAL SRID SNA BDUN GYIS MCHOD PA
NI PHYI BUM DBANG DANG 'BREL BA'I MCHOD PA, GTZO BO'I RIGS BDAG
GI THUGS KAR ZLA GDAN GYI DBUS SU RTZA BA'I BLA MA, DE'I MDUN
NAS G-YAS BSKOR DU BRGYUD PA'I BLA MA RNAMS

BSAM PA'AM, RIGS BDAG BLA MA THAMS CAD 'DUS PA'I BDAG NYID DU
MOS PA'AM, MDUN GYI NAM MKHAR BLA MA RNAMS KHRO MA TSOGS SAM
MTHO BRTZEGS BYAS TE, NANG MCHOD LHAN SKYES KYI BDE BA CHEN PO'I
RANG BZHIN CAN, NANG GI KHAMS

DKAR DMAR GYI NGO BOR MOS LA G-YON PA'I MTHEB SRIN SBYAR BAS,
MTSON DON DRAN TE BYANG CHUB KYI SEMS KYIS MCHOD PAR BSAM LA,
SPYI GTZUG GI THAD NAS RTZA BA'I BLA MA, SMIN MTSAMS KYI THAD
NAS BRGYUD PA'I BLA MA GZHAN NAS

RTZA BA'I BLA MA'I BAR, SNYING GA'I THAD NAS BSGOM PA'I DKYIL
'KHOR DANG, RANG GI GNAS GSUM DU REG LA THIG LE BYAS TE RANG GIS
BSTEN PA'I, BRGYUD PA'I BLA MAS BSTEN PA'I, RTZA BA'I BLA MAS
BSTEN PA'I RGYUD SDE BZHI'I DKYIL

@042B 'KHOR GYI LHA TSOGS MCHOD, DE NAS RDO RA'I NANG NGAM BSIL
BA'I TSAL GYI DUR KHROD LA SOGS PA'I RANG RANG GI GNAS SU CHOS
SKYONG YE SHES KYI MGON PO PHYAG DRUG PA SOGS DMIGS LA, LTE BA'I
THAD NAS SGOS KYI CHOS SKYONG DAG

DANG; SRUNG MA DAM TSIG CAN GZHAN LA'ANG 'BUL, DE NAS DUR KHROD
BRGYAD NA GNAS PA'I PHYOGS SKYONG, ZHING SKYONG, KLU GZHI BDAG
GNYUG MAR GNAS PA DANG, SEMS CAN THAMS CAD KYANG LHAR BSKYED LA
'BUL, DE DAG GI TSE MGRON

RNAMS KYI LJAGS H'Um LAS RDO RJE DKAR PO RTZE GCIG PA SPU GU CAN
GYIS DRANGS NAS LONGS SPYOD PAR BSAM, DE NAS PHYOGS BCU'I SANGS
RGYAS THAMS CAD GSHIN RJE'I GSHED KYI RNAM PAR SPYAN DRANGS,
RANG LA BSTIM LA BDUD RTZI LCE THOG TU

BZHAG PA MYANGS PAS LHA RNAMS TSIM PAR BSAM, DE'I TSE MCHOD BYA
MCHOD BYED MCHOD PA THAMS CAD RANG BZHIN GYIS MED BZHIN DU SNANG
BA SGYU MA BZHIN DU BLTAS STE MCHOD PA NI NANG GSANG DBANG DANG
'BREL BA'I MCHOD PA DANG, 'JUG PA

GCIG PA'I TSE RANG GTZO BO LAS LOGS SU PHYE BA YIN NA, SKABS
'DIR DKYIL 'KHOR GYI NANG DU ZHUGS DGOS LA, DE GNYIS GANG YIN
KYANG GTZO 'KHOR THAMS CAD KYI MKHA' GSANG BYIN GYIS BRLABS TE
SNYOMS PAR 'JUG PAS

BDE STONG LA MNYAM BAR BZHAG PA NI SHER DBANG DANG 'GREL BA
GSANG BA SNYOMS 'JUG DANG, DE KHO NA NYID KYI MCHOD PA DANG,
TSIG DBANG DANG 'BREL BA'I MCHOD PA, DE NAS 'KHOR RNAMS DANG
MCHOD PA'I LHA MO DPAG MED SPROS TE, DE DAG

@043A *, ,GIS GTZO BO LA BRAG CHA'I DBYANGS BZHIN BSTOD, GTZO BO
DANG DE DAG GIS 'KHOR RNAMS LA BSTOD, 'KHOR RNAMS DANG DE DAG
GIS KYANG GTZO BO LA GLU GAR SOGS KYI SGO NAS BSTOD, MGO NAS
'DI'I

BAR GI MNGON RTOGS BSGOM PA LA, BYING RGOD KYI DBANG DU MA SONG
ZHING DE NYID KYI RTOG PA LAS RNAM RTOG GZHAN GYIS BAR MA BCAD
PAR RGYUN DU 'JUG THUB BA DANG, DE DAG GI SBYANGS GZHI SBYONGS
BYED NGO 'PHROD PA'I SGOS DE DAG GI DON

RNAMS YID LA LEGS PAR SHAR BA'I GSAL SNANG DANG, SKABS GANG YIN
GYI RNAM PA DE DANG DE'O ZHES 'DZIN STANGS SAM NGA RGYAL SHUGS
DRAG DGOS PAS, DE LTAR 'ONG PA LA DANG BO BSGOM RGYU'I GRANGS
DANG GO RIM NGES CAN DU BYAS LA,

DE LAS GZHAN DU MI GTONG SNYAM PA'I 'PHEN PA DRAG PO BTANG NAS
BYED DGOS KYI, GANG ZIN ZIN NAS MI RUNG LA, LAS DANG BO PA'I
SKABS SU MNGON RTOGS LA DUM BU DUM BUR BYAS NAS YUN THUNG BA LA
BCAD KYI NA BSGOM ZHING DE'ANG

GANG SGOM RGYU DE'I RNAM BA MA SHAR GYI BAR DU PHYI MA GSAL MI
'DEBS, PHYI MA GSAL 'DEBS PA'I TSE'ANG SNGA MA MI 'DOR, SNGA
MA'I STENG DU BSNAN DGOS PA 'GA' ZHIG KYANG YOD LA, DE NAS YANG
LTAG MA DE BZHIN DU SKYONG PA NI THAMS

CAD LA SHES DGOS, DE'I TSE THOG MAR GSAL SNANG MA SHAR YANG MOS
PA SHIN TU CHEN PO BYAS NAS DE DANG DE YIN NO SNYAM DU MOS PA
SHUGS DRAG DGOS, DE LTAR RTEN BRTEN PA YONGS RDZOGS BSKYED TSAR
NAS, SKABS 'DI DAG TU DA DUNG

@043B LHA'I GSAL SNANG SGRUB DGOS PAS, GSAL SNANG NI DBYANG SGOM
GYI RTEN BRTEN PA'I DBUS NAS 'OD PHRENG GI PAR DANG, 'OD PHRENG
NAS DBUS KYI GTZO BO'I BAR RNAMS GSAL BTAB STE, RTEN BRTEN BA
SBYI GSAL NA DE LA DANG, DE MI

GSAL NA, GTZO BO 'AM DE'I SKU'I CHA GANG GSAL PA DE LANG RGYAL
DANG GSAL SNANG DGOS, DE YANG BYING PA'I GNYEN POR DE DANG DE'O
ZHES 'DZIN STANGS SHUGS DRAG PA'I GSAL DAR DANG, 'PHRO RGOD KYI
GNYEN POR DE LAS GZHAN YUL

GANG DU 'ANG SEMS MI G-YENG BA'I RTZE GCIG PA GNYIS TSOGS KYI
SGO NAS THA MAL GYI SNANG ZHEN GYI GNYEN BOR DAG PA'I SNANG ZHEN
BSKYED DE, SEMS GNAS DGU, STOBS DRUG, YID BYED BZHI, NYES PA
LNGA SBONG PA'I 'DU BYED BRGYAD DANG LDAN PA'I SGOS

ZHI GNAS SGRUB TSUL DANG, BYID RGOD 'GOG TSUL PHAL CHER LAM RIM
LTAR BYA, DE DAG GI TSE LHA'I RNAM PA GSAL BOR MI 'CHAR NA, SGOM
KHANG ZHAL ZHAL LEGS PAR TSON GSAL BO YOD PA LA, SHAR DANG LHO
NGOS SU SKAR KHUNG RGYA CHE BA RE

BYA; KHANG BA'I DBUS SU SKAR KHUNG GI 'OD 'PHOG PA'I THAD KAR
SNOD CHEN PO SKAG GAM CHUS BKANG BA BZHAG, DE'I STENG GI NAM
MKHAR ME LONG DMAR LA GRI SOGS BTAGS, BYANG DAM NUB KYI LOGS LA
YI DAM GYI BRIS SKU BKRAM NAS

DE LA DMIGS RTEN BYAS NAS SKYONG, GAL TE DE RNAMS MA 'DZOM NA,
DMIGS RTEN GYI SKU LUGS MA'AM RAS DRIS LEGS PA RE TSAG BYAS, DE
LA BLTA ZHING YID YUL DU DON SPYI 'CHAR 'JUG, NYI MA DANG 'OD
KYI RNAM PA YID LA 'DRIS
@044A *, ,SU BCUG LA LHA'I SKU 'OD DANG LDAN PA 'CHAR BA BYAS,
THANG SKUL NYI 'OD PHOG PA'I GZUGS BRNYAN ME LONG NANG DU 'CHAR
BAR BYAS LA DE'I DON SPYI GOM DU BCUG, THOG MAR DON SPYI RAGS PA
LUS DBYIBS GRUB

TSUL TZAM SHAR NA, RE ZHIG DMIGS PA DE TZAM GYIS CHOG SHES BYAS
LA BSKYANGS, DE NAS RIM GYIS JE GSAL DU BTANG, ZHAL GYI RNAM
'GYUR LA SOGS BSKU'I SPYI GSAL NA DE LA SEMS BZUNG, DE MIG GSAL
BAR SONG NA'ANG CI 'DOD KYI

BAR GSAL BTAB, GANG LTAR YANG THOG MAR DMIGS RTEN GSAL BTAB NAS,
DE LA CI GNAS KYI PAR DU 'JOG, DE YAL BA'AM SHES PA BYID RGOD
KYI DBANG DU SONG NA SHES BZHIN GYIS RIG PAR BYAS LA DMIGS RTEN
GSAL

BTAB, DE'I RNAM BA MA BRJED PAR BSKYANGS, GSAL BTAB PA'I DMIGS
PA DE LAS CHE BA DANG, CHUNG PA DANG, DE DANG KHA DOG MI 'DRA BA
DANG, DBYIBS MI MTHUN PA SOGS SHAR BYUNG NA, DE'I RJES SU MI
'BRANG BAR SNGAR GYI DMIGS

PA NYID DRAN PAS BZUNG LA, DE'I STENG DU CIG NAS BYA, GAL TE
GTZO BO LTA BU BSGOM PA'I TSE GTI MUG GSHIN RJE'I GSHED LTA BU
GSAL BAR 'CHAR ZHING, 'DI LA DMIGS RTEN BYAS NA MYUR DU 'CHAR BA
'DRA SNYAM PA 'BYUNG YANG,

SNGA MA'I DMIGS PA DE NYID BSKYANGS PAR BYA STE, GAL TE PHYI MA
LA 'JUG NA CUNG ZAD GOMS PAS YANG DE YAL NAS GZHAN RE 'CHAR 'ONG
NGO, ,MDOR NA DMIGS RTEN RNAM PA GSAL ZHING NGA RGYAL BRTAN PA
GNYIS BLO YUL DU

@044B DUS NAM GYI TSE GSAL BTAB RES KYIS 'CHAR BA DANG, GSAL
'DEBS MI 'DOD PA'I TSE MI 'CHAR BA DANG, SKU'I TSAD RNAM PA
DBYIBS LA SOGS BA RANG GI TSAD LA PHAB NAS BSGOM PAS JI LTAR
'DOD PA BZHIN DU 'CHAR BA DANG, DE LA

RING DU GNAS PA DGOS, GZHAN YANG LAS DANG PO BAS BYING RGOD KYI
SKYON RIG MI RIG GI MTSAMS DANG, GRIM LHOD KYI SKYON DANG YON
TAN, GRIM LHOD RAN PA'I MTSAMS, DMIGS RTEN RNYED PA DANG MA
RNYED PA'I KHYAD PAR, NGA RGYAL 'PHO

THUB MI THUB KYI TSAD, NGA RGYAL DANG RNAM PA MU BZHI 'OD TSUL
BYING RGOD PHRA RAGS NGOS ZIN MA ZIN RNAMS TSAD LDAN GYI BLA
MA'I ZHAL LAS SHES PAR BYA ZHING SLOB MAS KYANG DMIGS RNAMS
BSKYANGS PA'I SGOS DE RNAMS RIG PAR BYA'O, ,DE'ANG DANG POR

SKABS 'DIR GTZO BO ZHAL GCIG PHYAG GNYIS RGYAN MED PA SOGS LA
GOMS SU GZHUG, DE SHAR NA ZHAL PHYAG LHAG MA RNAMS DANG RGYAN
SOGS RIM GYIS GSAL BTAB LA GOMS SU GZHUG, GTZO BO YONGS RDZOGS
SHAR NAS DE'I STENG DU

'KHOR GYI LHA GCIG GNYIS BSNAN NAS BSGOM, DE NAS RIM GYIS RTEN
DU BRTEN PA'I DKYIL 'KHOR THAMS CAD LA GSAL SNANG BSKYED PAR BYA
ZHING, DE'ANG SNGA MA GSAL BA'I STENG DU PHYI MA SNON PA YIN
GYI, SNGA MDOR NAS PHYI MA BSGOM

PA MA YIN TE, DE LTAR BSGOM NA RTEN BRTEN PA THAMS CAD LA DUS
GCIG TU GSAL SNANG THON PA MI 'ONG LA, 'DIR THAMS CAD LA CIG
CHAR DU GSAL SNANG THON PA DGOS PA'I PHYIR RO, ,DE LTAR BSGOM
PAS DANG PO NGA RGYAL TZAM MA

@045A *, ,YIN PA GSAL BAR MI 'CHAR ZHANG, DE NAS MUN SROS NA MI
MTHONG BA LTAR, LHA RNAMS BZHUGS PA'I GNAS DE RNAMS SU THO YOR
LTA BU NAG YO MA ME BA TZAM 'CHAR ZHING, DE LAS THANG SKU SOGS
KYI DMIGS RTEN

BZHAG NAS, DE'I RNAM BA DRAN PAR BYAS NAS RING DU BSGOM PAS, LHA
THAMS CAD SKU MDOG ZHAL PHYAG GI DBYIBS LA SOGS PA RAGS PA'I
RNAM PA LAM ME BA 'CHAR ZHING, DE NAS ME DANG NYI MA'I 'OD LAS
SOGS PA'I DON SBYI BZUNG NAS,

LHA'I SKU DE RNAMS 'OD ZER 'BAR PA'I RNAM PA CAN DU BSGOM NAS,
RGYAN DANG PHYAG MTSAN LA SOGS PA ZHIB TU NGES PAR BYAS NAS,
BSGOM PA'I STOBS KYIS RTEN BRTEN BA SHIN TU GSAL ZHING NAM 'DOD
DU 'CHAR BA YIN ZHING, YUD

TZAM GYIS GSAL BAR 'CHAR MI NUS PA NI LAS DANG BO PA YIN LA, DE
NAS RAGS PA'I DKYIL 'KHOR YUD TZAM GYIS GSAL BAR 'CHAR NUS KYANG
SKYE MCHED KYI LHA DE LTAR MI NUS PA'I TSAN YE SHES CUNG ZAD
BABS PA DANG, SKYE MCHED KYI LHA

TSUN CHAD KYANG YUD TZAM GYIS GSAL BAR 'CHAR ZHING, NAM 'DOD DU
'ONG PA NI YE SHES LA CUNG ZAD DBANG BA YIN, DE LTAR LHA GSAL
BAR 'CHAR BA'I CHA, SEMS SHIN TU BRTAN PAR BYA BA'I PHYIR PHRA
MO BSGOM STE, GNAS SKABS

DANG PO GNYIS SU STENG 'OG GI SNA RTZER PHYAG MTSAN DANG THIG LE
PHRA MO BSGOM STE, GNAS PA SHIN TU BRTAN PAR 'GYUR LA, DE NAS
GANGS BSNYEN RDZOGS PAR BYAS NAS RDZAS DANG SNGAGS LA BRTEN PA'I
DNGOS GRUB RNAMS KYANG RGYUD NAS BSHAD PA'I

@045B CHOG BZHIN BSGRUB PAS JI LTAR 'DOD PA BZHIN 'GRUB PA YIN,
GNAS SKABS GSUM PA'I TSEN PHRA MO'I NANG DU RTEN PA YONGS RDZOGS
BSGOM NAS SPRO BSDU MANG DU BYED PA'I DPYAD SGOM GYIS TING NGE
'DZIN STOBS CHEN 'DREN PAS ZHI LHAG ZUNG 'BREL

DU'ANG 'GYUR LA, 'DI'I SKABS SU DNGOS GRUB THAMS CAD RDZAS
SNGAGS LA MI LTOS PAR TING NGE 'DZIN TZAM GYIS BSGRUB PAR NUS
SO, ,RNAL 'BYOR PA 'DI DAG BLAG BA MED PA'I GNAS SU GZHAL YAS
KHANG BSGOM PAS CHU THUB PA DANG, CHU BO CHEN PO RDO

RJE'I RDUL PHRA RAB TU BSGOM NAS DE'I STENG DU MI BYANG BAR 'GRO
BA DANG, NAM MKHA' LA RIN PO CHE'I SKAS BSAM NAS DE LA 'DZEG
'GRO BA'I TSOG PA LA SOGS PA 'BYUNG, 'DIR BSGRUB PAR BYA PA'I
LHA'I NGA RGYAL DANG, GSAL SNANG DANG, DE LA

BYING RGOD DANG BRAL BA'I RTZE GCIG TU GNAS PA GNYIS DGOS PAS
PHYI MA BSGRUB PHYIR DU PHA MO BSGOM PA YIN LA, BSGOM PA'I DUS
BYING RGOD KYI DPAL GZHIG PHYIR YIN NA, BYING PA'I TSE STENG GI
SNA RTZER PHYAG MTSAN PHRA MO DANG, RGOD PA'I CHO 'OG SGONG THIG
LE PHRA MO BSGOM, BYING RGOD ZHIB DANG RAGS PA'I TING NGE 'DZIN
SKYONG BAR BYED PA YIN LA, RAGS PA'I TING NGE 'DZIN BRTAN NAS
TING 'DZIN KHYAD PAR CAN BSGRUB PA'I PHYIR DU PHRA MO BSGOM PA
YIN NA, DE NAS PHRA MO LA TSIG DRIL BYED, SGOM

TSUL NI, TING NGE 'DZIN SEMS DPA' LAS RDO RJE SNGON PO PHRA MO
SPOS TE, STENG GI SNA RTZER ZLA GDAN LA RDO RJE SNGON PO RTZE
LNGA BA YUNGS DKAR GYI 'BRU TSAD TZAM GYEN DU 'GRENG PA LA SEMS
BZUNG, DE LA BRTAN PA NA, DE LAS PHYAG MTSAN GNYIS PA SPROS

@046A *, ,LA SEMS BZUNG, DE LA BRTAN PA NA, DE LAS GSUM PA, BZHI
PA, LNGA BA, DRUG PA, BDUN PA SOGS KYI BAR SPROS LA SEMS BZUNG,
DE BRTAN PA NA, GDONG KHEB TZAM DANG, DE BRTAN PA NA, LUS KYI

MDUN KHEBS TZAM DANG, DE BRTAN PA NA NAM MKHA'I KHAMS KHYAB BAR
SPRO ZHING, DE DAG GI TSA PHAR SPRO RIM NAS TSUR BSDU BA'I GO
RIM MA 'CHOL BA DANG, SNGA MA SNGA MA BRTAN PAR DU PHYI MA PHYI
MA MI SPRO, YAB YUM GYI THUGS KA NAS BYANG SEMS

DKAR DMAR PHAB PA GSANG GNAS 'PHRAD MTSAMS SU KHA SBYAR BA YUNGS
'BRU TZAM BSGOM LA, DE BRTAN PA NA THIG LE CHE RU MA SONG, RTEN
BRTEN PA CHUNG DUR MA SONG BA THIG LE PHRA MO DE'I NANG DU
RDZOGS PAR BSGOM PA BU'I TSUL DU BSGOM PA STE,

DE LA SEMS BRTAN NAS, DE'I YANG GTZO BO YAB YUM SNYOMS PAR ZHUGS
PA'I THIG LE PHRA MO'I NANG DU RTEN BRTEN PA BSGOM PA NI TSA
BA'I TSUL DU BSGOM PA YIN, 'DIR PHRA THIG BSGOM PA'I GNAS DANG,
DMIGS RTEN GYI GNAD KYI RLUNG

NANG DU GNAS PA'I RKYEN PHYED PAS, DPYAD SGOM GYI DMIGS PA MANG
PO DANG BSRES KYANG RLUNG RIM GYIS DUL BA'I MTHUS, BSGOM PA
SNGAMS RGOD PA SOGS MYUR DU DGAG NUS, MDO LUGS KYI TING NGE
'DZIN BSGRUB TSUL DANG MI 'DRA BA'I ZAB

KHYAD YOD, DE LTA BU'I BSKYED RIM PHRA RAGS LA BYING RGOD PHRA
MO 'ANG MED PAR NYIN ZHAG GCIG GI DRUG CHAR MNYAM PAR 'JOG NUS
PA PHRA RAGS BRTAN PA'I TSAD DANG, LO ZLA BA LA SOGS PA'I PAR DU
JI LTAR 'DOD 'DOD DU MNYAM PAR 'JOG

@046B THUB PA NI PHRA RAGS MTHAR PHYIN PA'I CHAD DO, ,DE DAG NI
RGYA CHE BA LA SLOB TSUL LO, ,BSGOM PA PO DANG SGOM BYA RNAMS
BRTAG NA MING GIS BTAGS PA TZAM LAS CIR YANG MA GRUB BZHIN DU
GRUB PA LTAR SNANG BA'I SGYU MA LTA BU'I DON LA 'JOG PA NI,
DMIGS

PA LHA'I SKU LA DMIGS NAS RNAM PA RANG BZHIN MED PAR NGES PA'I
RGYUN SKYONG BA YIN TE, ZAB PA DANG RGYA CHE BA GNYIS KA LA SLOB
PA'O, ,DE LTAR BSGOM PAS SKYON DAG PA DRAN PAR BYA STE, ZHAL DGU
NI GANG LA SBYANGS PA'I GZHI GSUNG RAB YAN LAG

BCU GNYIS KYI RTOGS BRJOD DANG, DE LTA BU BYUNG BA DANG, SKYES
RABS DANG GSUM GLENG GZHIR BSDUS NAS YAN LAG DGUR BYED PA DE
MTSON, RVA GNYIS NI DE LA SBYANGS PA'I DON RNYED RGYU BDEN PA
GNYIS MTSON, PHYAGS SO BZHI DANG SKU GSUNG THUGS TE

SO BDUN GYIS NYAMS LEN GYI LAM BYANG PHYOGS SO BDUN, ZHABS BCU
DRUG GIS LAM DE DAG GI RTOGS BYA NANG STONG PA NYID LA SOGS PA
BCU DRUG, LAM DE'ANG BDE BA CHEN PO RGYAS PA'I RANG BZHIN CAN
YIN PA NI YUM DANG SBYOR BA, PHYI DANG NANG

BDEN 'DZIN LA SOGS PA'I DNGOS 'DZIN BCU DRUG MTSON BYED KYI MI
SOGS BCU DRUG, BDE STONG GI LAM DE'I NUS PA RGYAS PAS MTSAN
'DZIN BCU DRUG ZIL GYIS GNON PA NI, ZHABS BCU DRUG GIS SROG
CHAGS BCU DRUG BRDZIS PA, BDEN

'DZIN DE DAG ZIL GYIS GNON PA NI, 'JIG RTEN GYI GDUG PA CAN DE
DAG ZIL GYIS GNON PA'I BRDA DANG, LHA CHEN PO DE DAG LAS KYANG
GONG DU KHYAD PAR 'PHAGS PAR STON PA'I CHED DU DE DAG ZHABS 'OG
TU 'JIGS PAR MDZAD PA, YANG

@047A *, ,MI LA SOGS PA BRGYAD NI, RAL GRI SOGS GRUB CHEN BRGYAD
KYI DNGOS GRUB BRGYAD DANG, BYA RGOD LA SOGS PA BRGYAD NI, SKU'I
DBANG PHYUG LA SOGS PA'I DBANG PHYUG BRGYAD KYI DAG PA YIN LA,
DE LTA BU'I

SANGS RGYAS KYI GO 'PHANG NI CHOS THAMS CAD SGRIB G-YOGS MED PAR
MKHYEN PA'I GO 'PHANG YIN PAS NA GCER BU, SKRA GYEN DU BRDZES PA
NI, SGRIB GNYIS SOGS MYA NGAN YIN LA, DE LAS 'DAS PAR STON PA
MYA NGAN LAS 'DAS PA, DE 'ANG

'GYUR BA MED PAS THOD PA'I RGYAN GYIS BRGYAN PA LA SOGS PA'O,
,ZHES RDO RJE 'JIGS BYED KYI RNAM PAR SHAR BA'I SKUS MTSON TSUL
MDOR BSDUS DE LTA BU'O, ,L'A LI TA'I GZHUNG DANG, SON SHRI DANG,
RDO RJE GRUB PA'I 'GREL BA GNYIS LAS

GSUNGS PA'I DAG BA RGYAS PAR BSGOM ZHING, PHYI MA GNYIS LAS
GZHAL YAS KHANG SOGS KYI'ANG DAG PA BSHAD DE DE LTAR YANG BSGOM,
BZLAS PA'I TSE LAS MTHUN GYI PHRENG BA SRANG BU SOGS PA SHID
TSOD LTAR BYAS LA, RAB GNAS RGYAS

PA'AM BSANG SBYANG, GSUNG RDO RJER BSKYED, SKYE MTSAD SKU GSUNG
THUGS BYIN RLABS, MCHOD BSTOD, BZLAS PA BYAS TE, LHA 'OD DU ZHU
BA RNAMS KHRAG 'DZAG PA'I MI MGOR GYUR BA DANG MNYAM DU MI MGO'I
SMIN MTSAMS KYI THAD KYI

DBUS SU H'Um YIG LAS RTEN BRTEN PA YONGS RDZOGS RE 'AM, PHRENG
RDOG RE RE'I NANG DU H'Um LAS RDO RJE 'JIGS BYED RE'AM H'Um LAS
PHRENG RDOG RE RDO RJE 'JIGS BYED GANG RUNG BYAS, BGRANG BA'I
TSE RANG GI MTHO BOD LCAGS KYU LTA BUS LTA RE BKUG NAS TING

@047B DE 'DZIN SEMS DPA' LA THIM PAR BSAM, 'DIR ZHI KHRO SPRAG
SGRUB BYED NA, NYI GDAN ZLA GDAN DU GYUR PA'AM, NYI GDAN 'KHOR
LO RTZIBS DRUG PAR GYUR PA GANG RUNG BYAS PAS DBUS KYI TING NGE
'DZIN SEMS DPA' DHRI:DMAR SER RING CHA CHOG DRAG DANG

BCAS PA, MTHA' BSKOR DU AOm AA RA BA TZA NA BKOD DE BZLA, 'DIR
MAN NGAG KHYAD PAR CAN NI, MI SHES GCOD CING MA DAG 'KHRUD, ,SKU
YIS CHE ZHING GSUNG GIS GSAL, ,SA BON MYUR ZHING PHYAG MTSAN
ZAB, ,CES PA'I MAN NGAG STE, RANG NYID

TING NGE 'DZIN SEMS DPA' ZHU BA LAS RAL GRI GYEN DU 'GRENG BA'I
YU BA'I LTE BA DRIL BU G-YER KHA'I KHA 'DRA PA NAS, RAL GRI'I
RTZA BA THON PA'I RAL GRI'I 'KHOR LO RTZIBS DRUG PA DBUS KYI RAL
GRI GYEN 'GRENG GI RDO RJE PHYED PA'I YU BA'I BUM PA'I NANG
NGAM, RAL

GRI'I RTZA BA'I DBUS SUDH'I: SER BO RAL GRI'I RTZIBS DRUG GI
STENG DU CUNG ZAD MA REG PAR AOm AAR PA TZAN, DE DAG GI MTSAMS
SU DH'I: RE RE, DH'I: DBUS MA'I GA GU'I NANG DU ZLA GDAN LA RANG
THA MAL BA'I RNAM PA CAN, DE'I MTHANG BSKOR DU SEMS CAN

THAMS CAD GSAL GDAB, SNGAGS BZLAS PA'I TSE RAL GRI'I 'KHOR LO
G-YAS DANG, RTZIBS STENG GI YI GE RNAMS G-YON DU 'KHOR ZHING,
RANG GZHAN THAMS CAD KYI BA SPU'I SGO NAS SDIG SGRIB THAMS CAD
DANG KHYAD PAR DU MI SHES PA RMONGS PA'I

TSOGS SKRA'I RNAM PAR NYIL NYIL THON PA, RAL GRI'I RTZIBS KYIS
NYAL NYAL GTUB BA'I PHYE MA NYI GDAN GYIS BSREGS, THAL BRLUNG
GIS 'OG SGO SOGS NAS 'DON PAR BSAM PA MI SHES PA GCOD PA'I MAN
NGAG GO ,YANG YIG THAMS CAD
@048A *, ,LAS LHA MO DKAR MO BUM PA DKAR PO THOGS PA DPAG TU MED
PA SPROS TE, RANG GZHAN THAMS CAD LA DBANG BSKUR BAS NAD GDON
SDIG SGRIB THAMS CAD DAG BA'AM, TING NGE 'DZIN SEMS DPA'I 'OD
ZER

GYIS SANGS RGYAS BYANG SEMS THAMS CAD RANG GI THUGS KAR BKUG STE
DE RNAMS KYIS SPRUL PA'I LHA MO RNAMS KYIS DBANG BSKUR BAS NANG
GDON SDIG SGRIB THAMS CAD DAG PA DANG, YANG YI GE RNAMS KYI 'OD
ZER PHOG BAS SDIG SGRIB NANG

GDON THAMS CAD SANG SANG DAG BAR MOS PA MNGAG PA 'KHRUNG PA'I
DMIGS PA STE DE DAG RAS MOS SU BYA, 'DIR 'KHOR LO MANG DU BSKOR
NA SROG RLUNG GI RGYUR 'GYUR BAS, LAN RE GNYIS LAS MANG BA LAS
DANG PO PA'I SKABS SU MI BYA,

GAL TE SROG RLUNG BYUNG NA 'OD ZER GYIS BSDUS GZHIG LA RTZAL DU
BTON PAS SEL, YANG SHES RAB CHE BAR 'DOD NA, PHYOGS BCU'I SANGS
RGYAS BYANG SEMS THAMS CAD KYI MKHYEN RAB RJE BTZUN 'JAM PA'I
DBYANGS KYI SKU CHE CHUNG DPAG TU

MED PA'I RNAM PAR SPYAN DRANGS TE, RANG LA THIM PAS RANG GI LUS
KYI PHYI NANG THAMS CAD SHES RAB KYI RANG BZHIN GYI 'OD SHIN TU
GSAL BAS GANG, GSUNG RAB KYI DGONGS DON RANG STOBS KYIS 'BYED
NUS PA'I SHES RAB SHIN TU RLABS CHEN POR

GYUR PAR BSAM LA, MI SHES PA GCOD PA DANG, MDAG PA 'KHRUD PA
GANG RUNG GI SGOS SNGAGS BZLA BA NI, SKU'I SGO NAS SHES RAB CHE
BA BSGRUB BA'O, ,YANG SHES RAB GSAL BAR 'DOD NA, SNGAR LTAR
SANGS RGYAS BYANG SEMS KYI MKHYEN

@048B RAB GSUNG RANG KYI YI GE GSER ZHUN MA'I RNAM PAR SPYAN
DRANGS THIM, 'OD ZER GYIS GANG, RANG GI BLO DON GSUNG RAB GYI
TSIG DON PHRA BDAG KYANG KU SHA'I RTZE LTAR SO SOR MA 'DRES PAR
'BYED NUS PA'I SHES RAB GSAL BA THOB BAR BSAM

PA NI; GSUNG GI SGO NAS SHES RAB GSAL BA SGRUB TSUL LO, ,YANG
SHES RAB MYUR BAR 'DOD NA, SNGAR LTAR SANGS RGYAS BYANG SEMS KYI
MKHYEN RAB DH'I:YIG DANG YI GE GSUM DANG, AA LI KA LI GSER MDOG
GI RNAM PAR SPYAN DRANGS TE THIM, 'OD

KYIS GANG, TSIG DON GANG LA BLTAS BA TZAM GYIS THOGS PA MED PAR
RIGS PA BRGYA PHRAG GIS 'JUG PA'I SHES RAB MYUR PA THOB PAR BSAM
LA SNGAGS BZLA PA NI, SA BON GYI SGO NAS SHES RAB MYUR BA SGRUB
TSUL LO, ,PHYAG MTSAN GYI SGO NAS

GTUGS PA MED PA'I SHES RAB ZAB PA SGRUB TSUL LA, 'CHANG RTZONG
RTZOM GSUM YOD PA 'JAM DBYANGS CHOS SKOR DANG 'DRA, YUM GYI ZHI
KHRO SBRAG SGRUB BYED NA, RO LANGS MA'I THUGS KAR BAD DKAR 'DAB
BRGYAD DANG ZLA BA LA DBYANGS CAN MA

DKAR MO ZHAL 'DZUM BAG CAN TZOG PUS BZHUGS PA, PHYAG GNYIS KYIS
BI WANG RGYUD MANG BSGRENG ZHING 'GYING BAG DANG BCAS PA RIN PO
CHE'I RGYAN DANG DAR GYI NA BZA' CAN, DE'I THUGS KAR PADMA DKAR
PO 'DAB MA BRGYAD PA'I LTE BAR ZLA BA LA

PI WANG MGO G-YAS SU BSTAN NAS GAN RKYAL DU GNAS PA'I STENG DU
PAD DKAR 'DAB BRGYAD DANG ZLA BA'I GDAN LA RAL GRI'I 'KHOR LO
RTZIBS DRUG PA SNGA MA LTA BU, DE'I YU PA'I MTSAMS SU HR'I:YIG,
RTZIBS DRUG LA AOm AA RA BA TZA NA, BAR STONG

@049A *, ,DRUG LA HR'I:DRUG, BAD 'DAB BRGYAD LA NANG BSKOR DU
DBYANGS YIG BCU DRUG, BAD 'DAB RE LA GNYIS TSAN RE DANG, PHYI
BSKOR LA GSAL BYED 'DAB RE LA BZHI SGRIGS DAG BSAM LA, 'KHOR LO
'KHOR TSUL SOGS

SNGAR LTAR LA, BZLAS SNGAGS AOm AA RA BA TZA NA HR'I:BZLA TSE
DE'I PHYAG GI PI WANG GI SGRA LAS SNGAGS DE SGROGS PAR BSAM PA
KHYAD PAR RO, ,KHRO BO'I BZLAS PA BYED PA'I TSE, 'KHOR LO YIG
DANG BCAS PA ZHU PA LAS, NYI DKYIL GYI STENG DU RDO RJE

SNGON PO RTZE LNGA PA GYEN DU 'GRENG PA'I LTE BAR NYI GDAN LA
DBUS SU H'Um, DE'I MTHAR NYE SNYING TSAR GCIG GAM GSUM, DE'I
MTHAR SNYING PO TSAR GCIG GAM GNYIS, DE'I MTHAR RTZA SNGAGS TSAR
GCIG GI RNAM PAR 'KHOD BA'AM, YANG NA RDO RJE'I PHYI

ROL TU NYI GDAN LA SNGAGS PHRENG DE LTAR BKOD PA'I DBUS KYI H'Um
LA SEMS BZUNG NAS BZLA ZHING, DE'I TSE H'Um YIG GI N'A DA LAS
RDO RJE 'JIGS BYED YAB YUM ZUNG DPAG TU MED PA SPROS, RTZA ZHAL
GYI SNA SGO G-YAS PA NAS DBUGS PHYIR DBYUNG PA DANG

LHAN CIG TU BYUNG, 'GRO BA'I DON BYAS, SLAR DBUGS RDUB PA DANG
SNA BUG G-YON PA NAS ZHUGS, SNGAGS PHRENG LA THIM, RTZA ZHAL
GYIS DBU MDZAD BYAS PA LTAR SNGAGS THOG MAR 'DON, DE NAS ZHAL
DGU DANG 'KHOR

GYI LHA THAMS CAD DANG, SEMS CAN THAMS CAD LHAR GSAL PA RNAMS
KYIS KYANG 'DON PAR BSAM LA, DBUGS 'BYUNG 'JUG GI GRANGS DANG
MNYAM PAR SPRO BSDU BYED PA'AM, 'BYUNG 'JUG GNYIS GSUM RE DANG
SPRO BSDU RE BYED PA

@049B GANG RUNG BYA, SKYON BRGYAD LA SOGS PA DANG BRAL BAR
BZLA'O, ,DE'ANG 'JIG RTEN LAS 'DAS PA'I BZLAS PA BYED NA, SNGAGS
MGO SNGON LA RTZA ZHAL NAS BZLA BA SGO GCIG PA DBYE BA DANG,
SRIN ZHAL SOGS GZHAN BRGYAD NAS THOG MAR MI

'DON PA NI LHAG MA YONGS SU BCAD PA'I DON DANG, 'JIG RTEN PA'I
BZLAS PA BYED NA STENG MA SRIN ZHAL NAS THOG MAR BZLA BA SGO
GCIG PA DBYE BA DANG, MA HE'I ZHAL SOGS BRGYAD NAS THOG MAR MI
'DON PA NI, LHAG MA YONGS SU BCAD PA'I

DON DANG, DE'ANG SNGAGS KYI MGO 'DREN DBU MDZAD LTAR BYED PA'I
DON YIN GYIS, ZHAL GZHAN NAS BZLAS PA GNYIS KYI TSE MI 'DON PA
NI MIN NO, ,RVA CHEN PO'I DGONGS PA'ANG 'DI YIN, 'KHOR GYI LHA
RNAMS KYI THUGS KAR NYI GDAN LA

RANG RANG GI PHYAG MTSAN LA RANG RANG GI SA BON BKOD PA'I SA BON
GYI MTHA' 'AM, PHYAG MTSAN GYI MTHAR RANG RANG GI SNGAGS KYI YI
GE RNAMS NYAL 'GRENG GANG RUNG G-YAS BSKOR DU 'KHOD PA'I YI GE
DAG LA 'OD ZER 'BAR BA'I RNAM BA CAN DU

BLTAS LA BZLA, DZI NA DZIG BZLA BA'I TSE, TZA RTZI KA'I YAB KYI
THUGS KAR SNGAGS PHRENG BKOD PA DANG, MO HAR TI BZLA PA'I TSE,
GTI MUG GSHIN RJE'I GSHED DANG, THO PA GSHIN RJE'I GSHED GNYIS
KYI YUM GYI THUGS KAR SNGAGS PHRENG 'GOD

PA SOGS SHES PAR BYA, BZLAS PA'I GRANGS DANG YE SHES 'BEBS PA'I
SNGAGS GRANGS, SNGAGS SKYON DANG 'GRUB PA'I RTAGS LA SOGS PA
RNAMS SGRUB THABS KYI GZHUNG SOGS LAS SHES, BZLAS PA'I THUN
MTHAR SLAR YANG MCHOD BSTOD BYA

@050A *, ,ZHING GSHIN RJE'I GSHED KYI YIG BRGYA 'DON LA BRTAN
PAR BYA, GRUB NA THUN THAMS CAD KYI MTHAR GTOR MA 'BUL LA, MA
GRUB NA THUN THA MA'I MTHAR GTOR MA 'BUL ZHING, GTOR MA'I RGYU
NI ZAN

DANG; SRAN MA DANG, SHA DANG, NYA SHA DANG, CHAN THUG DANG, KHUR
BA DANG, CHANG DANG, CHU DANG, SGOG SKYA DANG, 'O MA LA SOGS PA,
KHYAD PAR DU RGYUD 'DIR BSHAD PA'I SROG CHAGS SNA TSOGS BA'I SHA
'AM, MA 'BYOR

NA ZAN DANG, CHU LA SOGS PA TZAM YANG RUNG LA, SHA THAMS CAD MED
NA'ANG SHA GCIG LA THAMS CAD DU RMOS NAS 'BUL BA'AM, SROG CHAGS
DE DAG GI GZUGS BYAS LA RANG GAR SHI BAR MOS TE, DE'I SHA RU
DMIGS NAS

GTOR MA BSNGO BA'ANG RUNG, GTOR MA'I SNOD NI THOD BA, GZHONG BA,
KHYOGS SAM, DAR DANG, RAS DANG, LO MA'I KHUNG, KHAM PHOR DANG,
'KHYOR BAR YANG BYIN PAR RUNG, CHANG NI GTOR RDZAS KYI GTZO BO
YIN PAS, SNGAR

NANG MCHOD LTAR BSANGS SBYANGS, BSKYED BRLABS, BDAG MDUN 'JUG PA
GCIG PA YIN NA, SKABS 'DIR RANG NYID GTZO BO LAS RANG 'DRA GNYIS
PA RE PHYE BA DE'I MCHOD PA'I SKABS LTAR DKYIL 'KHOR BA 'KHOR
BCAS LA

'BUL, DE MIN NA GTOR MGRON NI ZA MA TOG LTAR MDUN BSKYED RGYAS
BSDUS GANG RUNG CHO GA'I DKYUS LTAR BSGOM, PHYOGS SKYONG DANG
BCAS PA SPYAN DRANGS, THAMS CAD KYI SKYE MCHED SKU GSUNG THUGS
BYIN GYIS BRLABS, DBANG BSKUR,

@050B RGYAS GDAB, MCHOD CING BSTOD LA, MGRON RNAMS KYI LJAGS
H'Um LAS RDO RJE RTZE GCIG PA SPU GU CAN DU BRLABS LA, AOm
HR'I:shtR'I: NAS KH'A HI KH'A HI H'Um PHAt, CES BRJOD PAS GTZO
BO YAB YUM, LHA GZHAN GYI SNGAGS BRJOD PA'I MTHAR BA LIm PRA

TI TZTSA BTAGS PA GSUM GYIS 'KHOR RNAMS LA 'BUL ZHING, DE'I TSE
LJAGS KYI SPU GUS DRANGS TE GSOL BAR BSAM, NYER SPYOD DANG NANG
MCHOD 'BUL, BSTOD DE ZHI RGYAS SOGS SKABS BSTUN GYIS 'PHRIN LAS
BCOL BAS ZHAL BZHES

GNANG BAR BSAM, GTOR MA GNYIS PA SNGAR LTAR PHYOGS SKYONG LA
'BUL, 'PHRIN LAS BCOL BAS KHAS BLANGS PAR BSAM, DE NAS CHOS
SKYONG GZHAN YOD NA DANG, DE MIN NA 'JAM DBYANGS KYI BKA' SDOD
CHOS KYI RGYAL PO LA GTOR MA PHUL

TE; 'PHRIN LAS BCOL BAS DE'I LAS BSGRUB PAR KHAS BLANGS PAR
BSAM, MA RNYED SOGS KYIS MGRON RNAMS LA BZOD PAR GSOL, GSHIN
RJE'I GSHED KYI YIG BRGYA 'DON, DZA YA SOGS GSHEGS GSOL GYI
SNGAGS RGYAS PA'AM,

BSDU NA, AOm A'A:H'Um MU: ZHES PA GANG RUNG BYAS TE, 'JIG RTEN
LAS 'DAS PA'I MGRON RNAMS KYI YE SHES PA GSHEGS, DAM TSIG PA
BDAG LA BSDU, MGRON GZHAN RNAMS RANG GNAS SU GSHEGS PAR BSAM LA,
SMON LAM

GDAB, SHIS PA BRJOD, THUN MTHAR DUR KHROD SRUNG 'KHOR DANG BCAS
PA GZHAL YAS KHANG, GZHAL YAS KHANG 'KHOR RNAMS LA, 'KHOR RNAMS
DANG YUM RANG LA, RANG DAM TSIG SEMS DPA' YE SHES SEMS DPA', DE
TING NGE 'DZIN

@051A *, ,SEMS DPA', DE'ANG ZHABS KYU AU HA LA, HA MGO BO LA,
MGO BO ZLA TSES LA, DE THIG LE LA, DE N'A DA LA, DE'ANG MI DMIGS
PA STONG BAR BSAM STE, DE DAG NI THUN GYI NGO BO'I RNAL 'BYOR
RO, ,THUN MTSAMS

KYI RNAL 'BYOR NI, DE NAS RDO RJE 'JIGS BYED KYI NGA RGYAL GYIS
LANGS TE, DE DANG MA BRAL BA'I DANG NAS YUL DU SNANG BA KUN
KYANG 'JIGS BYED DU BLTAS LA, LUS KYI 'GRO 'DUG SOGS PHYAG RGYA
DANG, GAR DANG, NGAG GI SMRA BRJOD

RNAMS SNGAGS KYI BDAG NYID DANG, THAMS CAD KYANG BDE STONG GIS
RTZIS ZIN PAR BYAS NAS BYA BA LA 'JUG PA NI PHAN YON BSAM GYIS
MI KHYAB CING SPYOD LAM GYI RNAL 'BYOR RO, ,BZA' BTUNG GTOR MA
LTAR BRLABS LA, KHA THAB

KHUNG; LAG PA DGANG GZAR BLUG, BZA' BTUNG BSREG RDZAS SU MOS NAS
LHA THAMS CAD 'DUS PA'I BDAG NYID SNYING KA'I TING NGE 'DZIN
SEMS DPA' LA 'BUL BA'I TSUL LAM, H'Um YIG GI THIG LE'I NANG DU
STENG DU BRGYUD PA'I BLA

MA; DE'I 'OG TU RIM BZHIN RGYUD SDE BZHI'I LHAGS LA BTAB STE, DE
LA 'BUL BA'I TSUL GYIS ZA ZHING BTUNG NA NI TSOGS 'KHOR DANG,
LHA LA PHUL BA'I PHAN YON SOGS 'BYUNG ZHING, DUS MIN GYI NAD
DANG 'CHI BA SOGS KYIS MI

TSUGS PA'I PHAN YON SHIN TU MANG PO YOD, BAS ZHU BA NA LTE BA'I
KHA SBYOR BUM PA CAN CUNG ZAD RE 'DZIN PA NI MAN NGAG YIN ZHING,
KHA ZAS KYI RNAL 'BYOR RO, ,NYAL BA'I TSE NA SNOD BCUD NAS SNGAR
BZHIN RIM GYIS BSDUS TE, LTA BA

@051B DRAN NAS NYAL BA NI NYAL BA'I RNAL 'BYOR RO, ,NAM GYI
BRGYAD CHA 'AM SUM CHA LUS BA NA TZA RTZI KA LA SOGS PA'I LHA
MO'I DBYANGS KYIS BSKUL BAR MOS NAS 'OD GSAL LHA'I SKUR LDANG
BAR MOS PA NI LDANG PA'I RNAL 'BYOR RO, ,KHRUS KYI

TSE TZA RTZIKA LA SOGS PAS DBANG GI SKABS BZHIN BYED PA NI KHRUS
KYI RNAL 'BYOR RO, ,DE LTA BU'I TSUL GYIS ZHAG RE LA SNGA DRO
SROD DANG THO RANGS DANG NYIN GUNG DANG PHYI DRO MTSAN MO STE
THUN BZHI 'AM GSUM DU MCHAG PAR NYAMS SU LEN PA NI BSKYED

RIM LA BSLAB TSUL LO, ,THUN RE RE'I NANG DU LONGS SKABS YOD NA
THUN BZHI KA LA SGRUB THABS RGYAS PA BSGOM PA GRUB CHEN DZA
LANDHA RI BAS BSHAD PA LTAR RAM, YANG NA THUN THOG MTHA' GNYIS
RGYAS LA, BAR BA GNYIS BSDUS

PA BYED PA GRUB CHEN SMAN ZHABS KYIS BSHAD PA LTAR RAM, THUN
DANG PO RGYAS LA THA MA GSUM BSDU BA GRUB CHEN WA BA'I NA BZA'
CAN GYIS BZHED PA LTAR RAM, BREL BA BYUNG NA BZHI KA LA BSDU BA
BYED PAS CHOG PA GRUB CHEN AA

BHYA KA RAS BSHAD PA GANG RUNG BYA, LAS DANG PO PA'I TSE TSOGS
ZHING NAS RIM GYIS BSKYED PA GNAD DU CHE, SPYIR DE LTAR BSKYED
RIM THUN BZHIR BSGOM NAS SKYE SHI BAR DO GSUM SBYANGS TE, RDZOGS
RIM GYI SMIN BYED DU

'GYUR PA DANG, GZHAN YANG LHAG PA'I LHAS TSE RABS THAMS CAD DU
RJES SU 'DZIN PA DANG, BDUD KYI BAR CHAD KYI DBANG DU MI 'GYUR
PA DANG, TSOGS GNYIS RDZOGS PA DANG, LAS KYI SGRIB PA DAG BAR
BYED PA DANG, LAM 'DI'I RNAL

@052A *, ,'BYOR BA 'CHI TSE LHA DANG DPA' BO DPA' MOS BSUS NAS
PHYI NANG GI MKHA' SPYOD DU 'KHRID PA DANG, ZHI SOGS KYI LAS RAB
'BYAMS MTHA' YAS PA JI LTAR 'DOD PA 'GRUB CING GRUB CHEN BRGYAD
'GRUB PA

SOGS PHAN YON BSAM GYIS MI KHYAB PA YOD CING, KHYAD PAR DU 'JIGS
BYED LA DE DAG GI STENG DU KHYAD PAR LNGA SOGS DANG, SHES RAB
CHE BA MYUR DU THOB PA, 'DI'I RNAL 'BYOR TZAM BYAS PA LA'ANG
BDUD DANG BDUD KYI RIGS

KYI BAR CHAD KYIS MI TSUGS PA DANG, 'DI'I RGYUD NAS BSHAD PA'I
LAS RAB 'BYAMS DAG KYANG BSNYEN SGRUB RAB 'BRING CI RIGS TZAM
BYAS PAS KYANG MYUR DU 'GRUB PA, 'DI'I BSGRUB PA PO DAG LA THOS
BSAM CHER MA BYAS

PA YIN KYANG, CHOS KUN SHES PA MYUR DU 'BYUNG, LHA GZHAN LAS
BYIN RLABS KYI TSAN KHA SHIN TA CHE BA, RGYA GAR GYI L'A LI TA
SOGS NAS BRGYUD PAR MA ZAD, 'DIR YANG RJE BDAG NYID CHEN PO LA
LHA ZHI KHRO GNYIS KAS MNGON SUM

DU DBANG BSKUR BYIN GYIS BRLABS, GDAMS PA MA LUS PA BSTAN, DO
NAS BZUNG STE BYIN RLABS KYI NGAD MA YAL BAR GRUB THOB GCIG NAS
GCIG BRGYUD KYI GDAMS PA YIN PAS, DA LTA 'DI LA BSNYEN SGRUB
CUNG ZAD RE

TZAM BYAS PAS KYANG BYIN RLABS KYI MCHAN RTAGS MNGON SUM DU 'ONG
BA MYONG BAS GRUB PA DE YIN PAS, DE LTAR PHAN YON DRAN PAS MI
LDOG PA'I DAD PA CHEN PO BSKYED DE, DBANG RNAM PAR DAG PA'I SGOR
ZHUGS, DAM TSIG

@052B DANG SDOM PA BSRUNG BA GZHIR BYAS TE LHA'I RNAL 'BYOR 'DI
MTHAR DBYUNG BAR BYAS NA BDUD BZHI LAS RGYAL TE, DGE LEGS KYI
MTSAN MAS PHYOGS DUS THAMS CAD DU KHYAB PA ZHIG BYA'O, ,'DIR
SMRAS PA, BSAM PA'I MOD LA MCHOG

THUN DNGOS GRUB KUN, ,LHUN GRUB STZOL MDZAD RDO RJE 'JIGS BYED
KYI, ,ZHAL GZIGS GSUNG THOS RIM GNYIS MNGON GYUR PA'I, ,BRGYUD
LDAN BLA MA'I DRIN LAS DENG 'DIR RNYED, ,THUN MONG THUN MONG MIN
PA'I SNANG BA RGYAS, ,ZAG MED

DGA' BA DE'I RBA RLABS MKHA' LA 'PHYO, ,BYIN RLABS BYE BA'I NYAL
'GRO RTAG TU 'BAB, ,BSHES GNYEN RGYA MTSO CHE DE YA MTSAN BSAM,
,LHA DANG BLA MA'I BKA' DRIN BYIN RLABS SNYING LA RAB RGYAS PAS,
,DAD PA'I SPU G-YO

DPYAD PA'I BLO RGYAS TING NGE 'DZIN LA GUS, ,YANG DAG LEGS SMON
GRUB PAS ZAB RGYAS CHOS MJAL DAL 'BYOR THOB, ,SRID 'BYOR SNYING
MED MTHONG NAS BSGRUB PA LHUR LEN GLO BA DGA', ,'DIR 'BAD DGE
TSOGS DRI MED ZLA

ZER DANG, ,KUN DA DUNG DANG 'O ZHO BZHIN DKAR BA, ,JI SNYED THOB
RES MA LUS DGE TSOGS DANG, ,CHAB GCIG 'GRO RNAMS KUN MKHYEN THOB
PHYIR BSNGO, ,YANG DAG LAM GYI RIM PAR RGYUD SBYANGS STENG,
,DBANG GI SGOR ZHUGS

RIM GNYIS ZAB MO LA, ,RAB 'BYAMS 'KHOR LO'I SNANG PA RAB RGYAS
PA'I, ,ZAB GSAL GNYIS MED TING 'DZIN MTHAR PHYIN SHOG ,CHOS 'DI
NYAN SEMS SGOM PA THAMS CAD KYANG, ,TSE RABS KUN TU 'JAM DBYANGS
ZHI KHRO

@053A *, ,YIS; ;ZHAL BSTEN RJES BZUNG RIGS GNAS MTHA' DAG SHES,
,THOS BSAM SGOM PA MYUR DU MTHAR PHYIN SHOG ,LAM 'DIS GRUB
BRNYES MKHAS GRUB BGRANGS YAS KYIS, ,SA GSUM MA LUS KHYAB

STE 'GRO BA KUN, ,PHAN BDE BLA NA MED PA'I RDZOGS LDAN LA,
,SPYAD DE RDO RJE 'CHANG DBANG THOB GYUR CIG ,CES DPAL RDO RJE
'JIGS BYED KYI RIM PA DANG PO'I ZAB KHRID THUN MONG MA YIN PA
RGYAL BA GNYIS PA'I ZHAL LUNG GRUB PA'I DBANG PHYUG KUN GYI

GZHUNG LAS SKAL BZANG 'JUG NGOGS ZHES BYA BA 'DI NI RIGS DANG
DKYIL 'KHOR KUN GYI BDAG PO KUN MKHYEN BLA MA KHRI RIN PO CHE
YAB SRAS BZHI SOGS 'GRAN ZLA MED PA'I BSHES GNYEN DU MA'I ZHABS
RDUL SPYI BOR BLANGS PA, KHYAD PAR DU RIGS DANG

DKYIL 'KHOR KUN GYI BDAG PO RIM GNYIS MTHAR PHYIN PA'I RNAL
'BYOR GYI DBANG PHYUG RDO RJE 'CHANG CHEN PO DKON MCHOG YAR
'PHEL GYI ZHABS DRUNG DU CHOS 'DI'I RIM GNYIS KYI NYAMS KHRID
GZAB BSHAD DANG, DE'I YAN LAG DRUG CU PA CHE CHUNG SBYIN SREG

SOGS LAG KHRID DU THOB PA'I SNGAGS 'CHANG MANG THOS SPONG BA BA
^ 'JAM DBYANGS BZHAD PA'I RDO RJES RANG GI BLO LA JI LTAR NGES
PA'I GSUNG RNAMS ZIN BRIS SU BKOD PA 'DIS KYANG RGYAL BA'I BSTAN
PA RIN PO CHE SPYI DANG KHYAD PAR DU RGYAL BA GNYIS PA'I BSTAN
PA RIN PO

CHE PHYOGS DUS THAMS CAD DU DAR ZHING RGYAS LA YUN RING DU GNAS
PAR GYUR CIG ,CHOS 'DI LA GZHAN GYIS 'CHOS PA DANG, 'BRID PA
DANG, PHRAG DOG GIS SMOD PA BYUNG NA, CHOS KYI RGYAL PO RNAM
GSUM GYIS BLA MA'I BKA' BZHIN DE'I SNYING PHYUNG ZHIG, MDAD PA
DANG DAM MED LA STON

@053B NA'ANG STON MKHAN DANG LTA MKHAN DE 'DRA TSAR CHOD CIG, ,,