[#THE FOLLOWING TEXT HAS INCOMPLETE SECTIONS, WHICH ARE ON ORDER]

@001A *, ,RGYAS PA'I BSTAN BCOS TSAD MA RNAM 'GREL GYI RGYA CHER
BSHAD PA RIGS PA'I RGYA MTSO LAS RANG DON LE'U'I RNAM BSHAD
BZHUGS SO,,

@001B #, ,RGYAS PA'I BSTAN BCOS TSAD MA RNAM 'GREL GYI RGYA CHER
BSHAD PA RIGS PA'I RGYA MTSO ZHES BYA BA, RJE BTZUN 'JAM PA'I
DBYANGS KYI ZHABS KYI PADMO LA SKYE BA KUN TU GUS PAS PHYAG
'TSAL LO, ,GANG

ZHIG RKANG DRUG LDAN PA'I PHRENG BA 'PHUR LDING SGRA SNYAN
SGROGS PA YI, ,RKANG PAS BSNUN PA'I 'DAR BA DANG LDAN BCU PHRAG
'DAB MA'I ZE'U 'BRU DKAR, ,YID SRUBS ZOL SKYES SPU LONG GOS CAN
COD PAN ME TOG 'DZIN

PA 'DIS, ,BDAG GIS RGYAL BA'I ZHABS LA MCHOD PAS 'JIG RTEN 'DI
DAG ZHI GYUR CIG, MTSAMS SPRIN LA CHAGS MTSO SKYES GZHON NUS
PHYOGS KUN BRGYAN PHYIR NYI MA MA LUS SPRO BA DANG, ,YONGS
RDZOGS

RGYU SKAR BDAG PO'I DPAL LAS RAB RGYAS AUTPAL MKHA' LA GAR GYI
RI MO BZHIN, ,GANG ZHIG CHU YI 'OD ZER GOS CAN LI KHRI'I RDUL
BRTZEGS MIG SMAN THOR COG BCINGS PA YIS, ,DPAL LDAN THUB PA
RNAMS

KYI YID NI CI YANG CHAGS BYED ZHABS SEN 'OD DES SKYONG GYUR CIG,
'JIGS MED PHYOGS RNAMS KUN LAS RNAM RGYAL SA 'DI GRAGS PA'I GOMS
PA GCIG GIS KHYAB PAR BRIS, ,LEGS BSHAD MTHA' DAG

@002A *, ,RO 'DZIN GZUGS KYIS GANG GI KHA LA RNAM PAR BKOD PA'I
RTZE MO NI, ,CUNG ZAD BSKYONG BAS SRID GSUM 'DI DAG ME TOG MDA'
CAN SNYING DANG LHAN CIG 'DAR BAR BYED, ,LOG PAR SMRA BA KUN GYI
LCE

YANG G-YO MED TING 'DZIN DAG LA 'GOD DE RGYAL GYUR CIG, DRI MED
DAG PA'I CHU SHEL NGOS LA SNA TSOGS SPROS PA'I TSON RIS 'DZIN PA
MIN PA NYID, ,GANG GI DPAL LAS RGYA MTSO'I GOS CAN RIGS TSUL KU
MUD

BZHAD PA'I RTZE DGAS ROL PA NA, ,ANDA RNYIL GYI ME LONG NGOS LA
GZUGS BRNYAN 'PHOS PA'I RGYU SKAR 'OD KYI THIG LE BZHIN, ,STOBS
LDAN LAM 'JUG GNAS BZANG LAS BRGAL 'OD DKAR RGYA CHEN BSHES
GNYEN

BDE 'BYUNG COD PAN RGYAL, ,GANG 'DIR LEGS BSHAD NOR BU'I DO SHAL
RAB DKAR 'OD KYIS PHYOGS KYI 'BYER 'JIG STON PA DANG, ,RIGS PA'I
RGYA MTSO'I RLABS PHRANG CHAL CHIL SHES BYA'I NOR 'DZIN YUD KYIS
GANG BAR

BYED PA DANG, ,BDAG BLO'I ZLA 'OD GSUNG RAB NAM MKHA'I MDZES MA
DAG LA GOS BZANG SBYIN PA'I DGA' STON DPAL, ,'DI DAG 'GRAN BZHIN
'JIG RTEN 'DI NA YA MTSAN MA LUS DENG NYID NYE BAR 'ONGS PA
'DRA, ,GANG

@002B ZHIG YID LA MUN PA DANG, ,MIG LA PHRAG DOG RAB RIB DAG
,KHA LA GDUG PA'I NGAG BZHIN DU, ,RANG GI BYA BAS GNAS 'CHA'
ZHING, ,RNYING BRAL 'KHOR GYI RNA BA LA, ,NYES BSHAD BCOS MA'I
ME TOG DAG ,NYIN RE BZHIN DU 'GOD BYED

PA, ,DAM BCA' TZAM GYIS MKHAS PA ZHES, ,BYA ROG 'DAB BZANG SDE
DPON DU, ,KHENGS LDAN GANG YIN DE KUN LA, ,MI BZAD RGUD PA LTA
BU 'DI, ,DUS KYI CHAR PA BZHIN DU BAB, ,RNA BA'I SGO LA THOS
PA'I LAM BYANG ZHING, ,

TSIG MANG KHUR GYIS NGAL BA'I DKA' THUB BSTEN, ,SHES BYA'I KHYON
LA KUN RTOG CHER 'DRIS PAS, ,MKHAS MANG KHROD NA MNGON RLOM GYIS
MTHO ZHING, ,GANG GI LAG RTZE BSKYOD PA'I 'DU BYED KYIS, ,YI
GE'I RI MO 'GOD

PA LA BRTZON PA, ,DE DAG GIS KYANG RANG GI MTHU GRUB PAS, ,KUN
RTOG CHU 'DZIN 'GAL 'DU'I CHU RIS CAN, ,'JIG RTEN NYI MA'I GSUNG
'OD SGRIB PA GANG, ,RGYA CHER SPEL BAS BLO GROS MYOS BYED PA,
,DE KUN SNYING LAS CHUNG NGUR NGAL

SOS SHIG, RGYA CHEN THOS PA'I KHUR GYIS RAB NGAL RIGS PA'I 'KHUN
SGRAS PHYOGS RNAMS RGOD BYED RNAM DPYOD CHU 'DZIN LTO BA LAS
'ONGS LEGS BSHAD CHU RGYUN PAD MOS SBRANG RTZI SKYUG PA BZHIN,
,DGE LEGS DBANG CHEN

GSER GYI GZHI LAS RIN CHEN 'BYUNG GNAS CHU GTER 'KHRUL 'KHOR
CHES CHER G-YOS PA'I DGA' STON DPAL 'DI AE MA MTSAR ZHES SNGON
MED CHU RGYUN DO SHEL LA, ,BLO GSAL RMA BYA DGA' BA'I GAR GYIS
MDONGS

@003A *, ,RNAMS RAB BRKYANGS MJUG SGRO RGYAS PA'I RTZE DGA' STON
CING MGRIN PA'I GLU DBYANGS RGYUD MANGS SGRA YIS PHUG DAG GANG
BAR BYED PA NA, ,CHOS KUN RANG GI NGANG TSUL SGROGS PA'I NGA RO
RAB 'PHRUL

NGO MTSAR GTAM 'DI RAB 'PHAR GRANGS MED DUD DANG LDAN PA'I RGYA
MTSO'I 'DUS RLABS SBROGS PAR BYED PA MA YIN NAM, ,DE LTA MOD KYI
THUN MTSAMS SMUG RTZIS MKHUR TSOS DMAR BA'I SNGO BSANGS MDZES
SDUG LANG

TSO'I DPAL, ,RAB DKAR CHU 'DZIN GZHON NU'I PHUNG PO MU TIG CHU
RGYUN ZIM BU G-YO BAS ROL BA DANG, ,CHU SKYAR PHRU GU DGA' BAS
RTZA BA'I LANG LING DANG 'GROGS DBYAR DUS RNGA SGRA SGROGS BA
GANG, ,DE 'DRAS GNYIS SKYES YID LA

JI BZHIN DGA' BA'I DPAL BSKYED GTAM 'DI GRAGS PA'I GDUNG 'TSOB
YIN, ,DE YANG, RTOG PA'I DRA BA RNAM BSAL CING, ,ZHES BYA BA NAS
BZUNG STE, MKHAS PA'I PAD MO RGYAS BYED YIN, ,CES BYA BA'I BAR
MTHA' DAG NI

'DIR GANG BSHAD BAR BYA BA'I CHOS YIN NO, ,DE LA RE ZHIG BSTAN
BCOS KYI 'BREL PA NI CI, BRJOD PAR BYA BA NI GANG, CI'I PHYIR
BRTZAMS ZHE NA, BDE BAR GSHEGS PAS RIGS CAN GSUM GYI 'GRO BA
MTHA' DAG LA THUGS

BRTZE BA CHEN POS NYE BAR GZIGS TE SRID PA DANG ZHI BA'I RGUD PA
MTHA' DAG LAS YANG DAG PAR BSGRAL NAS THAR PA DANG THAMS CAD
MKHYEN PA'I GO 'PHANG BLA NA MED PA LA NYE BAR BZHAG PAR BZHED
DE, YAN LAG BCU GNYIS DANG

@003B LDAN PA'I GSUNG RAB RIN PO CHE'I PHUNG PO JI SNYED CIG
BKA' STZAL PA THAMS CAD KYANG PHYIS KYI GDUL BYA BLO DANG BRTZON
'GRUS ZHAN PA DAG GIS YANG DAG PAR KHONG DU MA CHUD CING, RIGS
PA'I SNANG BA DANG NI BRAL, MI SHES PA'I RAB RIB KYIS NI MIG
LDONGS, ,

LOG PAR RTOG PA DANG THE TSOM GYI GZHAN DBANG GIS BLO GROS KYI
GOM 'GROS NI 'KHYOR TE, PHYIN CI LOG GI MYA NGAM GYI THAD LA
BRDEG 'CHOS SHING 'KHYAMS PA'I SKYO BO 'DI MTHA' DAG LA LHAG PAR
BRTZE BA'I GZHAN DBANG DU GYUR PA, GCIG TU BYAMS PA'I

BDAG NYID CAN GYI THUGS DANG LDAN ZHING, RJE BTZUN 'JAM PA'I
DBYANGS KYI THUGS KYI 'OD ZER GYIS BLO GROS KYI PADMO KHA BYE
BAS SHES BYA'I DKYIL 'KHOR MTHA' DAG LA GZIGS PA DAG PA'I YE
SHES KYI SPYAN DANG LDAN PA'I BDAG NYID CHEN PO

SLOB DPON PHYOGS KYI GLANG POS GROL BA DON GNYER THAR PA DANG
THAMS CAD MKHYEN PAR 'GRO BA'I THEG PA GSUM GYI LAM GYI GNAD MA
LUS PA LA MTHA' GZHAN DU SRID PA'I DOGS PA BCAD DE, TSAD MA'I
LAM NAS GSAL BAR STON PA TSAD MA'I

MDO KUN LAS BTUS PA MDZAD CING, DE LTA NA YANG BDAG NYID CHEN
PO'I BLO GROS MCHOG TU ZAB PAS GZHUNG GI TSIG RAB TU BRLING BA
BLO'I MTHU CHUNG BA DAG GIS MA RTOGS TE, PHAN PA RGYA CHEN POR
MA GYUR PAR GZIGS NAS, RGYAL BA NYID KYIS

LUNG BSTAN PA BRNYES SHING, SO SO YANG DAG PAR RIG PA BZHI'I PHA
ROL TU SON PAS 'JIGS PA MED PA KHYU MCHOG RLABS PO CHE'I GNAS
THOB PA, RIGS PA SMRA BA RNAMS KYI GTZUG GI NOR BU DPAL LDAN
CHOS KYI GRAGS PAS TSAD MA

@004A *, ,KUN LAS BTUS PA DE NYID KYI TSIG DON GNYIS KA'I CHA
'PHROS DANG BCAS TE RGYAS PAR GTAN LA 'BEBS PA TSAD MA RNAM
'GREL, TSIG DON GYI CHA RAGS RIM ZHIG RIGS PA'I RNAM GRANGS KYIS
ZHIB PAR 'GREL PA TSAD MA

RNAM NGES, DGAG SGRUB KYI SPROS PA RGYAS PA DOR TE DON GYI GTZO
BO DAG GI RNAM GRANGS DANG, MTSAN NYID DANG, DBYE BA DANG, DPER
BRJOD BTZAM STON PA RIGS PA'I THIGS PA STE GTZO BO LUS LTA BU'I
BSTAN BCOS GSUM MDZAD CING, DE DAG KYANG GDUL BYA DBANG PO

RTUL PO DANG, 'BRING DANG, RNON PO DAG GI DBANG DU BYAS TE, RIM
PA BZHIN RGYAS PA DANG, 'BRING DANG, MDOR BSDUS PAR BSTAN PA'O,
,DE'I RJES SU GTZO BOR GYUR PA'I BSTAN BCOS DE DAG GI RANG DON
LE'U'I SKABS LAS 'PHROS TE, RTOGS DKA'

BA GTAN TSIGS KYI MTSAN NYID BYE BRAG TU GTAN LA 'BEBS PAR BYED
PA GTEN TSIGS THIGS PA DANG, RANG DON LE'U'I SKABS KYI RTAGS
CHOS KYI 'BREL PA STON PA NYID LAS 'PHROS TE, 'BREL PA GNYIS KA
DON DAM PAR MA GRUB CING

KUN RDZOB TU RNAM PAR 'JOG PA'I TSUL BYE BRAG TU GTAN LA 'BEBS
PAR BYED PA 'BREL PA BRTAG PA DANG, MNGON SUM LE'U'I SKABS SU
GZUGS SOGS RNAM RIG TZAM DU GTAN LA PHAB PA LA, RGOL BA RANG
NYID LA SNANG BA RANG GI SEMS KYI

BDAG NYID YIN PA'I PHYIR, SGRUB NGAG 'GOD PA'I YUL GANG ZAG
GZHAN GYI RGYUD YOD PAR JI LTAR 'THAD CES SMRA BA'I KLAN KA BSAL
TE, SNANG MKHAN SHES PA LAS RDZAS GZHAN DU GYUR PA'I GZUGS SOGS
MED KYANG RGOL BA RANG NYID

@004B LAS RGYUD GZHAN DU GYUR PA'I GANG ZAG 'THAD PA'I TSUL STON
PA RGYUD GZHAN GRUB PA DANG, GZHAN DON LE'U'I SKABS LAS 'PHROS
TE, SGRUB NGAG DANG, SGRUB NGAG GI LAM SPYOD STON PA'I SNGA RGOL
DANG PHYI RGOL DANG DBANG PO DAG GI MTSAN NYID DANG, DE

DAG GI RTZOD PA JI LTAR BYA BA'I TSUL DANG, RTZOD PA'I NGO BO
SUN 'BYIN DANG, THAL 'GYUR GYI RNAM PAR BZHAG PA DANG, DE'I GOL
SA LTAG CHOD KYI RAB DBYE SOGS DANG BCAS PA BYE BRAG TU GTAN LA
'BEBS PAR BYED PA RTZOD PA'I RIGS PA STE, 'PHROS PA YAN

LAG LTA BU'I BSTAN BCOS BZHI MDZAD CING, DE LTAR SDE BDUN MDO
DANG BCAS PA SKAL PA DANG LDAN PA DAG LA RIG PA'I MIG SBYIN PAR
MDZAD PA YIN NO ZHES BYA BA NI BSTAN BCOS KYI THOG MAR 'BREL
RNAM PAR GZHAG PA'I TSIG MDOR BSDUS PA'O, ,

BRJOD BYA DANG DGOS PA DANG, DGOS PA'I DGOS PA DAG NI 'OG TU
RTOGS PAR BYA BA YIN PA'I PHYIR 'DIR MA BRIS TE, ZLOS BU'I TSIG
RNAM PAR 'GOD PA MKHAS PAS SPANGS PA YIN NO, ,DE LTA BU'I RGYAS
PA'I BSTAN BCOS TSAD MA RNAM 'GREL

'CHAD PA LA DON RNAM PA GSUM STE, BSTAN BCOS RTZOM PA LA 'JUG
PA'I YIN LAG, 'JUG BYA BSTAN BCOS KYI RANG BZHIN, RTOGS DKA' BAR
BSTAN PA 'JUG GI BYA BA'O, ,DANG PO LA BSOD NAMS SPEL BA'I YAN
LAG MCHOD BRJOD, BYA BA

MTHAR PHYIN PA'I YAN LAG RTZOM PAR DAM BCA' BA'O, ,DANG PO LA,
DGOS DON, BSDUS DON, TSIG DON GSUM LAS, DGOS PA NI, DAM PA DAG
RANG GI BYA BA LA 'JUG PA'I THOG MAR 'DOD PA'I LHA LA PHYAG BYED
PA YIN PAS 'DIR YANG, DAM PA'I SPYOD

@005A *, ,PA DANG MTHUN PAR BSTAN PA NA, DAM PAS BYAS PA'I BSTAN
BCOS SU SHES TE, GZHAN DAG 'JUG PAR BYA BA'I PHYIR DANG, YUL
KHYAD PAR CAN LA BSTOD CING PHYAG BYAS PAS BSTAN BCOS RTZOM PA'I
'GAL RKYEN BAR CHAD

LOG CING MTHUN RKYEN BSOD NAMS 'PHEL TE RTZOM PA MTHAR PHYIN PAR
BYA BA'I PHYIR RO, ,BSDUS PA'I DON NI RTOG PA'I DRA BA RNAM BSAL
CING ZHES SOGS RKANG PA BZHI PO 'DIS SKU GSUM 'PHRIN LAS DANG
BCAS PA'I SGO NAS YON TAN

BRJOD DE BCOM LDAN 'DAS LA 'DUD PA'I TSUL STON PA'AM, YANG NA
RANG DON SPANGS RTOGS PHUN SUM TSOGS PA DANG, GZHAN DON 'PHRIN
LAS PHUN SUM TSOGS PA'I SGO NAS THUB PA SANGS RGYAS BCOM LDAN
'DAS LA BSTOD CING

SGO GSUM GUS PAS 'DUD PA'I TSUL BSTAN PA YIN NO, ,TSIG GI DON
BSHAD PAR BYA STE, PHYAG 'TSAL LO, ,ZHES DRANG NGO, ,YUL GANG LA
NA, SANGS RGYAS BCOM LDAN 'DAS LA'O, ,RGYU MTSAN GANG GI SGO NAS
PHYAG 'TSAL ZHE NA, SKU GSUM

PHRIN LAS DANG BCAS PA'I YON TAN MNGA' BA'I PHYIR RO, ,ZHES PA
NI TSIG LHAG MA DAG GIS STON TE, DE YANG GNYIS SNANG GI BAG
CHAGS KYIS BSLAD PA'I RTOG PA NI LUS CAN 'CHING BAR BYED PA'I
DRA BA ZHES BRJOD LA, DE NYID NYAN RANG

DGRA BCOM SOGS KYIS 'DUN PA LA 'DOD CHAGS DANG BRAL BA'I TSUL
GYIS SPANGS PA LTA BU MA YIN PAR, SLAR MI SKYE BA'I TSUL GYIS
SPANGS PAS NA RNAM PAR BSAL BA'I SKU MNGA' ZHES BYA ZHING SPANGS
PA DE NI NGO BO NYID KYI SKU'O, ,

@005B ZAB PA'I SKU MNGA' BA ZHES PAS LONGS SPYOD RDZOGS PA'I SKU
BSTAN TE NYAN RANG DANG SO SKYE'I SPYOD YUL MA YIN PA'I PHYIR
ZAB PA ZHES BYA'O, ,RGYA CHE'I SKU MNGA' BA ZHES PAS SPRUL PA'I
SKU BSTAN TE, DE NI GDUL BYA'I DBANG GIS RNAM PA SNA TSOGS

PAR SNANG ZHING, NYAN RANG DANG BYANG SEMS SO SO SKYE SOGS GDUL
BYA DAG MA DAG SNA TSOGS PA'I DNGOS KYI SPYOD YUL YIN PA'I PHYIR
RGYA CHE BA ZHES BYA'O, ,RKANG PA THA MA GNYIS KYIS 'PHRIN LAS
KYI YON TAN BSTAN CING, DE YANG KUN TU BZANG PO ZHES

PAS 'PHRIN LAS KYI NGO BO BSTAN PA YIN TE, 'DI LTAR GDUL BYA RNAMS
KYI RGYUD KYI MNGON PAR MTHO BA DANG, NGES PAR LEGS PA'I RANG
BZHIN GYI DGE LEGS NI 'PHRIN LAS KYI NGO BO YIN CING, DE NYID GDUL
BYA RNAMS LA RNAM PA THAMS CAD DU PHAN

PA'I NGO BO YIN PA'I PHYIR KUN TU BZANG PO ZHES BYA'O, ,DE LTA
BU'I 'PHRIN LAS KYI NGO BO NYID RGYU GANG LAS BYUNG BA NI, 'OD
ZER DAG KUN NAS 'PHRO ZHES PA STE, BCOM LDAN 'DAS KYIS DAM PA'I
CHOS STON PA'I GSUNG NI, GDUL BYA RNAMS KYI GLING DU 'OS

PAR 'BAB CING, MI SHES PA'I MUN PA SEL BAR BYED PA DANG, BLO
GROS KYI PADMO RGYAS PAR BYED PA SOGS KYI SGO NAS NYI MA'I 'OD
ZER DAG KUN NAS 'PHRO BA DANG CHOS MTHUN PA'I PHYIR, GSUNG NYID
'OD ZER DAG KUN NAS 'PHRO BA'I GZUGS SU BKOD PA GZUGS

CAN GYI RGYAN NO, ,YANG NA RKANG PA DANG POS SPANGS PA PHUN SUM
TSOGS PA DANG, ZAB PA'I SKU MNGA' BA, ZHES PAS NYAN RANG SOGS
KYI SPYOD YUL MA YIN PA'I CHOS KYI BDAG MED PA MNGON SUM DU
RTOGS PA MTHAR PHYIN PA'I JI LTA BA MKHYEN PA'I

@006A *, ,YE SHES DANG,
RGYA CHE'I SKU MNGA' BA ZHES PAS RNAM
RTAGS MTSAN MA'I SGO NAS MTHA' YAS PA SHES BYA JI SNYED PA'I
CHOS THAMS CAD SKYU RU RA LAG MTHIL DU BZHAG PA LTAR MNGON SUM
DU GZIGS PA'I JI SNYED PA

MKHYEN PA'I YE SHES DANG, KUN TU BZANG PO, ZHES PAS BYA BA LAS
LA YOD PA'I 'PHRIN LAS DANG, 'OD ZER DAG KUN NAS 'PHRO ZHES PAS
BYED PA PO LA YOD PA'I 'PHRIN LAS BSTAN CING, DE LTAR RANG DON
SPANGS RTOGS PHUN SUM TSOGS PA DANG, GZHAN

DON 'PHRIN LAS PHUN SUM TSOGS PA MNGA' BA'I SGO NAS, LHA DANG
KLU DANG GRUB PA'I SKYE BOS ZHABS KYI PAD MO LA, PHYAG BYAS PA
THUB PA SANGS RGYAS BCOM LDAN 'DAS DE NYID LA GUS PAS 'DUD CING
PHYAG 'TSAL LO ZHES BYA BA'I DON TO, ,'DIR SKU GSUM DANG

CHO 'PHRUL GSUM DANG, JI LTA BA DANG JI SNYED PA'I YE SHES GNYIS
KYIS JI LTA BA DANG JI SNYED PA TSUL JI LTAR MKHYEN PA LA SOGS
PA'I RNAM GZHAG DON CHE ZHING DGOS PA CHE BA RTOGS PAR DKA' BA'I
GNAS DU MA ZHIG BSHAD PAR BYA BA YOD MOD KYI 'DIR YI

GE HA CANG MANGS PAR 'GYUR BAS MA BRIS SHING SKABS GZHAN DU
BSHAD PAR BYA LA, BLO GROS GZHON NU GRUB MTHA' RGYA MTSO'I PHA
ROL TU MA PHYIN PA KHA CIG NA RE, RNAM 'GREL GYI LUGS LA YANG
NGO BO NYID KYI SKU NI CHOS KYI DBYINGS KYI YE SHES TE,

DE YANG RTAG BRTAN LHUN GRUB RANG BZHIN GYIS 'OD GSAL BA NAM
MKHA' LTAR KUN LA KHYAB CING, SGRA RTOG GI DNGOS YUL MA YIN PA,
BEMS PO'I CHOS LAS 'DAS PA MED DGAG MIN ZHING, CHAD STONG MA YIN
PA'O ZHES ZER RO, ,

@006B GNAS MA YIN PA LA YANG LOG PAR RTOG PA 'TSANG BAR BYED PA
LHA DAG GIS MCHOD SBYIN LA 'OS PA'I BLO GROS CAN KHYOD KYI GRUB
MTHA' MI BZAD PA'I GDON DANG 'DRA BA 'DI NI, KYE MA KHO BO CAG
BDE BAR GSHEGS PA'I STON PA THUGS RJE CAN NYID KYI BTAN PA LA

SGYU THABS KYIS YANG DAG PA'I LTA BA MA RUNGS PAR BYED PA'I MU
STEGS KYI PHO NYA NYES PAR SPYAD PA'I LAS KYIS DRANGS PA ZHIG
RING MO NAS 'ONGS SO, ,PHYOGS 'DI NI RGYAL BA'I GSUNG RAB DANG,
DE'I DGONGS 'GREL GYI SHING RTA CHEN PO DAG DANG, GRUB

MTHA' SMRA BA BZHI PO THAMS CAD KYI LUGS LAS PHYI ROL TU GYUR PA
STE, 'DI NYID KYI GNOD BYED RGYAS PAR 'DIR BSHAD KYANG DKYUS MA
'CHAD PA'I GEGS SU 'GYUR BA'I PHYIR MA BRIS SHING, NGO BO NYID
KYI SKU NI 'GOG PA'I BDEN PA MTHAR THUG YIN

LA; 'GOG PA'I BDEN PA THAMS CAD KYANG DGAG GZHI SEMS KYI CHOS
NYID RANG BZHIN GYIS 'OD GSAL BA LA 'GOD BYED LAM GYI BDEN PAS
DGAG BYA RANG GI NGO SKAL GYI SPANG BYAR GYUR PA'I BLO BUR GYI
DRI MA SLAR MI SKYE BAR BYAS PA'I SKO NAS BKAG

PA TZAM GYI MED DGAG NYID YIN CING, DE'I PHYIR RTAG PA YIN
KYANG, SGRUB PA RANG DBANG BA MA YIN LA, PHYOGS 'DI NYID THEG PA
CHEN PO'I SLOB DPON KLU SGRUB DANG, THOGS MED DANG, PHYOGS KYI
GLANG PO SOGS MTHA' DAG BZHED CING, DE NYID

MED DGAG MA YIN NA, 'OS GZHAN MED PAS, SGRUB PA RANG DBANG BAR
'DOD DGOS LA, DE LTAR NA, SGRUB PA RANG DBANG BA'I RTAG PA YIN
PA'I PHYIR, RTAG DNGOS SU THAL BAR 'GYUR BA'I PHYIR RO, ,DE BAS
NA NGO BO NYID KYI SKU DANG, 'GOG PA'I BDEN

@007A *, ,PA DANG, BDE BAR GSHEGS PA'I SNYING PO SOGS MED DGAG
MA YIN PAR SGRUB PAR RANG DBANG BA'I RTAG PA YIN NO ZHES KHAS
LEN PA KHYED KYIS NI DE DAG THAMS CAD RTAG DNGOS SU KHAS BLANGS
PA'I PHYIR, SANGS RGYAS PA'I GRUB

PA'I MTHA' LAS 'DAS TE, GRANGS CAN GYI LUGS GSAL BAR BYAS BZHIN
DU, PHYOGS GLANG YAB SRAS SOGS KYI DGONGS PAR KHAS LEN PA'I NGO
TSA BOR PA KHYOD NI PHYUGS KYI'ANG PHYUGS SO, ,DES NA SGRUB PA
RANG DBANG BA'I RTAG PA KHAS

LEN PA NI, RTAG DNGOS KHAS LEN PA DAG MA GTOGS PA PHYI NANG GI
GRUB MTHA' SMRA BA SU 'ANG MED DO, ,GZHAN YANG MED DGAG YIN NA,
CAHD STONG YIN DGOS PAR SMRA PAS NI, ,STONG PA NYID YIN NA SGRUB
PA RANG DBANG PA YIN PAR KHAS

BLANGS PA YIN PAS, DE BZHIN NYID YIN NA, DNGOS PO YIN PAR KHAS
BLANGS PA'I PHYIR, DE BZHIN NYID YIN NA, 'DIS MA BYAS YIN PAS
KHYAB PAR GSUNG RAB DGONGS 'GREL DANG BCAS PA PHAL CHE BA NAS
GSUNGS PA DANG 'GAL,DE

BLANGS PA YIN PAS, DE BZHIN NYID YIN NA, DNGOS P0O YIN PAR
LBANGS PA'I PHYIR, DE BZHIN NYID YIN NA, 'DUS MA BYAS YIN PAS
KHYAB PAR GSUNG RAB DGONGS 'GREL DANG BCAS PA PHAL CHE BA NAS
GSUNGS PA DANG 'GAL, DE

BZHIN NYID THAMS CAD DNGOS MED YIN PAR SMRAS PA'I RANG TSIG DANG
'GAL, RTAG DNGOS 'GOG PA'I DNGOS PO STOBS ZHUGS KYI RIGS PA
MTHA' DAG DANG 'GAL, MNGON SUM TSAD MA LA SGRUB PA RANG DBANG
BAR SNANG BA MED PA DANG 'GAL,

MED DGAG YIN NA CHAD STONG YIN DGOS NA, CHAD STONG SHES BYA LA
MI SRID PA DANG 'GAL, CHAD STONG SHES BYA LA SRID NA, RTAG CHAD
KYI MTHA' GNYI GA SHES BYA LA SRID DGOS PAS CHOS THAMS CAD RTAG
CHAD KYI MTHA' DANG BRAL BA

@007B 'GAL, CHOS THAMS CAD RTAG CHAD KYI MTHA' DANG BRAL BA MA
YIN NA, DE BZHIN NYID KYIS SHES BYA THAMS CAD LA NAM MKHA LTAR
KHYAB PA'I SGO NAS CHOS THAMS CAD KYI GNAS LUGS YIN PA 'GAL, NGO
BO NYID SKU YE SHES YIN CING, RTAG PA YIN

PA SLOB DPON GYI DGONGS PA YIN NA, DON DAM PA'I TSAD MA RTAG PA
SRID PA BKAG PA DANG 'GAL, SHES PA YIN PA'I RTAG PA YOD NA, RTAG
DNGOS MED PA 'GAL, SHES PA YIN KYANG DNGOS PO MA YIN NA, RGYU
LAS MA SKYES PA'I SHES PA MED PAR

RIGS PA'I RNAM GRANGS DU MAS BSGRUBS PA DANG 'GAL, NGO BO NYID
SKU DNGOS POR MED PA'I CHOS YIN KYANG, SGRA RTOG GI DNGOS YUL
LAS 'DAS PA SLOB DPON GYI DGONGS PA YIN NA, DON BYED MI NUS PA'I
CHOS THAMS CAD SPYI MTSAN YIN CING PHYI MTSAN THAMS CAD SGRA
RTOG GI DNGOS YUL YIN PAR MNGON SUM GYI LE'UR LAN MANG DU
BSGRUBS PA DANG 'GAL ZHING, GZHUNG DE DAG 'CHAD PA'I TSE, KHYED
RANG GIS KYANG DE LTAR SMRAS PA DANG KHAS BLANGS DNGOS SU 'GAL,
NGO BO NYID SKU SHES

BYA THAMS CAD LA KHYAB PA DE NYID SGRA RTOG GI DNGOS YUL MIN PAR
SMRAS PA DANG, DE NYID DES DON GYI GSUNG RAB KUN GYIS DNGOS SU
BTAN PAR SMRAS PA KHAS BLANGS 'GAL, NAM MKHA' LTAR KHYB PA'I
DON, CHOS NYID THAMS CAD NGO BO NYID

SKU YIN PA LA 'DOD MOD, DE LTA NA, CHOS CAN THAMS CAD SANGS
RGYAS YIN PAR THAL, CHOS NYID THAMS CAD NGO BO NYID SKU YIN PA'I
PHYIR, KHYAB TSE, CHOS NYID THAMS CAD NGO BO NYID SKU YIN NA,
LAM BDEN GYIS CHOS CAN THAMS CAD LA

@008A *, ,BLO BUR GYI DRI MA BRAL BAR BYED DGOS PA'I PHYIR RO,
,DES NA 'DI NYID KHAS BLANGS PAS NI, DRI MA SHES BYA LA MI SRID
PA DANG, 'GOG BDEN LAM BDEN GYI BRAL 'BRAS MA YIN PA DANG, SANGS
RGYAS KYI YE SHES DANG, BDAG

'DZIN LHAN CIG MI GNAS 'GAL MA YIN PA DANG, NGO BO NYID SKU
SGRIB GNYIS KYI RANG BZHIN YIN PA DANG, SANGS RGYAS KYI YE SHES
MA RIG PA DANG, GDOD MA NAS LHAN CIG TU GNAS PAS KHYAB PA SOGS
DU MA ZHIG MI 'DOD BZHIN DU

YANG KHAS BLANG DGOS PAR 'GYUR RO, ,CHOS NYID RGYUD KYIS MA
BSDUS PAS CHOS NYID YIN NA NGO BO NYID SKU YOD PAS KHYAB KYANG,
SEMS CAN GYI RGYUD LA SANGS RGYAS YOD MI DGOS SO ZHES SMRA PA
YANG RMONGS PA NGO MTSAR SKYED PA'I GTAM

YIN TE, SEMS CAN GYI RGYUD LA CHOS NYID YOD DAM MED, YOD NA NGO
BO NYID SKU YOD PAR THAL, CHOS NYID YOD PA'I PHYIR, RTAGS GSAL
DNGOS, MA KHYAB NA DE GNYIS RNAM GRANGS YIN PA BUD, MED NA, SEMS
CAN GYI RGYUD CHOS CAN, KHYED

GZHI MA GRUB PAR THAL, KHYOD LA CHOS NYID MED PA'I PHYIR, GZHAN
YANG SHES BYA THAMS CAD LA CHOS NYID KYIS NAM MKHA' LTAR KHYAB
NAS YOD BZHIN DU, SEMS CAN GYI RGYUD LA CHOS NYID MED PA KHAS
BLANGS 'GAL BA NGO MI SHES PAR ZAD

DO, ,SBRUM MA'I LTO NA GNAS PA'I 'KHOR LO BSGYUR RGYAL LA YOD
PA'I YON TAN SBRUM MA LA YOD MI DGOS PA LTAR, SEMS CAN GYI CHOS
NYID LA STOBS SOGS BRAL 'BRAS KYI YON TAN YOD KYANG, SEMS CAN LA
YON TAN DE DAG YOD

@008B MI DGOS SO ZHES SMRA BA YANG RIGS PA'I RNAM PA MA CHAGS
PA'I GTAM YIN TE, SEMS CAN GYI SEMS KYI CHOS NYID DE SEMS CAN
GYI SEMS KYI GNAS LUGS MA YIN PAR THAL, SBRUM PA'I LTO NA GNAS
PA'I 'KHOR LO BSGYUR RGYAL SBRUM MA DANG

RDZAS THA DAD YIN PA'I PHYIR, DES NA CHOS CAN DANG CHOS NYID KYI
'BREL BA DE SBRUM MA DANG, DE'I LTO NA GNAS PA'I SKYES BU'I
'BREL BA BZHIN DU KHAS LEN PA'I SKYES BU KHOD KYIS KHAS BLANG
BAR MI BYA BA CI ZHIG YOD, DES NA SMES CAN LA RTAG GCIG

RANG DBNAG CAN GYI DE BZHIN GSHEGS PA YOD PAR 'DZIN PA NI GANG
ZAG GI BDAG TU 'DZIN PA CHEN PO YIN CING, DE NYID SHES BYA THAMS
CAD LA LTA BAR BYED PA'I SHES PA RTAG PAR 'DZIN PA NI, GZUNG
'DZIN RDZAS GZHAN DU BDEN PAR 'DZIN PA'I

CHOS KYI BDAG TU 'DZIN PA CHEN PO YIN LA, BDAG GNYIS SU LTA BA
NI, THAR PA DANG THAMS CAD MKHYEN PA'I LAM DU 'GYUR BA LTA ZHOG,
NYES PA THAMS CAD KYI 'BYUNG GNAS SU GYUR BA YIN NO, ,DE'I PHYIR
SMES CAN THAMS CAD LA KHYAB PA'I

NGO BO NYID KYI SKU RTAG GCIG RANG DBANG CAN SHES RIG GI NGO BOR
GNAS PA CHOS THAMS CAD LA LTA BAR BYED PA PO, KHAS LEN PA DE NI
RANGS CAN PA GANG DAG THAMS CAD LA KHYAB PA'I BDAG SHES RIG GI
SKYES BU RTAG GCIG RANG DBANG CAN

YUL THAMS CAD LA LONGS SPYOD PAR BYED PA POR KHAS LEN PA DANG
KHYAD PAR CUNG ZAD KYANG MED CING, 'ON KYANG BDAG SHES RIG GI
SKYES BU LA NGO BO NYID SKU ZHES PA'I THA SNYAD SBYAR BA TZAM
ZHIG KHYAD PAR DU ZAD DE, 'DI GANGS CAN GYI

@009A *, ,BLUN PO PHAL CHE BA ZHIG LOG PA'I G+YANG SA CHEN POR
'KHRID PA'I SGYU THABS SO, ,SMRAS PA, DE LTAR 'GAL BA'I PHUNG PO
BRGYA PHRAG GI, ,KHUR CHEN KHYER BA GRANGS CAN RING LUGS 'DZIN,
,MGRIN BZANG SMYON PA'I ZLOS

GAR BYED PA KHYOD, ,DRI MED RIGS PA'I TSOGS KYIS BZLOG PAR DKA',
,BAR SKABS KYI TSIGS SU BCAD PA'O, ,GNYIS PA BYA BA MTHAR PHYIN
PA'I YAN LAG RTZOM PAR DAM BCA' BA LA, DGOS DON, BSDUS DON, TSIG
DON, MTHA' DPYAD

PA DANG BZHI, DANG PO NI, JI SKAD DU, DAM PA MANG PO KHAS 'CHE
MI BYED LA, ,GAL TE DKA' BAS KHAS NI BLANGS GYUR NA, ,RDO LA RI
MO BRIS PA LTA BUR NI, ,SHI YANG GZHAN DU BYED PAR MI 'GYUR RO,
,ZHES GSUNGS PA LTAR, DAM PA RNAMS SROG LA BAB KYANG DAM BCAS
PA'I KHUR MI 'DOR BAS BRTZAMS PA MTHAR PHYIN PAR BYA BA'I CHED
YIN NO, ,'O NA MCHOD BRJOD KYI DGOS PA DANG ZLOS PAR 'GYUR RO,
,ZHE NA SKYON MED DE, MCHOD BRJOD KYIS RTZOM PA MTHAR PHYIN PA'I
'GAL RKYEN BDUD

DAM BDUD KYI RIGS KYI LHAS BYAS PA'I BAR DU GCOD PA SOGS SEL BAR
BYED CING, MTHUN RKYEN BSOD NAMS KHYAD PAR CAN SKYED PAR BYED
LA, RTZOM PAR DAM BCAS 'GAL RKYEN PHYI BSHOL GYI LE LO SOGS 'GOG
PAR BYED CING MTHUN

RKYEN SPRO BA DANG BRTZON 'GRUS KHYAD PAR CAN SKYED PAR BYED
PA'I PHYIR RO, ,GNYIS PA BSDUS DON NI, BRAM ZE CHEN PO LTAR NA,
TSIGS SU BCAD PA 'DI NYID KYIS, BSTAN BCOS RNAM 'GREL 'DI NYID
RTZAM PA'I KHYAD PAR GYIS GTZO

@009B BO'I DGOS PA GZHAN GYI DON YIN PAR RTOGS MOD KYI, 'ON
KYANG NYAN PA PO'I SKYON SPANGS PA'I PHYIR DU DNGOS SU GZHAN DON
DU MI RTZOM PA LTAR BCOS SHING, BDAG NYID LEGS BSHAD LA GOMS PA
SKYED PA'I PHYIR DU RTZOM PA YIN NO ZHES BSTAN NAS SHUGS

LA NYAN PA PO RNAMS SNOD KYI SKYON 'DI DANG BRAL BAR BYAS NAS
MNYAN NA YUN RING DU PHAN PA'I RGYUR 'GYUR RO ZHES GZHAN DON
DU'ANG RTZOM PAR BSTAN NO ZHES 'CAHD CING, SH+'KYA BLOS, GZHAN
GYI LUGS SHIG BKOD PA YANG LUGS

'DI DANG PHYOGS MTHUN PA YIN NO, , SLOB DPON SH+'KYA BLO RANG
NYID KYI LUGS LTAR NA, SLOB DPON PHYOGS KYI GLANG POS GSUNG RAB
KUN GYI RNAM 'GREL TSAD NA KUN LAS BTUS PA MDZAD PA DE NYID,
SHES RAB BZHAN PA DAG GIS MA RTOGS PA'I DBANG GIS PHAN PA CHEN
POR MA GYUR CING, SLOB DPON LA PHRAG DOG GIS SDANG BA DANG, SMOD
PA SOGS KYI SGO NAS DON MA YIN PA CHEN PO BSKYED PAR MTHONG BAS,
DE DAG SDUG BSNGAL GYI RGYU LAS BZLOG PAR 'DOD PA'I SNYING RJE
DANG, TSAD MA

KUN LAS BTUS PA 'DI NYID JI LTAR NA GZHAN LA PHAN PA RGYA CHEN
POR 'GYUR BAR BYA SNYAM DU SEMS PA STE, DE LTA BU'I SEMS PA DANG
SNYING RJE GNYIS KUN NAS BSLANGS NAS KUN LAS BTUS KYI RNAM 'GREL
'DI RTZOM PA LA DGA' BA SKYES

SO, ,ZHES 'CHAD PAR BYED DO, ,GSUM PA TSIG DON LA, BSDUS DON
DANG PO DANG MTHUN PAR BSHAD NA, RTOG PA SNGON DU GTONG PA DAG
BYA BA 'GA' YANG MA MTHONG BAR MCHOD PA BRJOD PA'I TSIG RTZOM
PAR MI BYED PAS BYA BA GANG RTZOM PA YIN

@010A *, ,ZHE NA, BSTAN BCOS RTZAM PA'I BYA BA LA 'JUG GO ZHES
KHONG NAS DRANG NGO, ,RTOG LDAN GYI BYA BA LA DGOS PA YOD PAS
KHYAB PAS, RANG GZHAN GYI DGOS PA CI ZHIG MTHONG NAS BSTAN BCOS
RTZOM PA LA 'JUG CE NA, CHOS

GRAGS BDAG LA RNAM 'GREL 'DI NI GZHAN LA MTHA' GCIG TU PHAN PA
RGYA CHEN PO 'GYUR BA YIN ZHES BSAM PA'ANG MED KYI 'ON KYANG
RANG GI SEMS NI SNGAR DUS YUN RING POR GSUNG RAB DANG DE'I
DGONGS 'GREL KUN LAS BTUS LA SOGS

PA'I LEGS BSHAD RNAMS LA GOMS SHING 'DRIS PAR BYAS PAS, DES
THUGS PHROGS PAR GYUR TE, DA DUNG LEGS BSHAD LHUR LEN CING CHES
CHER 'DZIN PA BSKYED PA'AM 'PHEL BAR BYA BA'I PHYIR RNAM 'GREL
'DI RTZOM PA LA DGA' BA SKYES

SO, ,CI'I PHYIR 'DI NYID GZHAN LA PHAN PA RGYA CHEN POR MI 'GYUR
ZHE NA, SKYE BO PHAL CHER LA LEGS BSHAD RTOGS PA'I 'GAL RKYEN
NYE BAR GNAS SHING, MTHUN RKYEN MA TSANG BA DES NA'O, ,DE YANG
'DI LTAR, LEGS BSHAD RTOGS PA'I

'GAL RKYEN NI GNYIS TE, NYES BSHAD DAM, BSTAN BCOS PHAL PA DAG
LA YANG RANG GI YIN PA'I 'DU SHES KYIS CHAGS SHING ZHEN PA DANG,
LEGS BSHAD DAG LA NI GZHAN GYI YIN PA'I 'DU SHES KYIS DE KHO NAR
MA ZAD PHRAG DOG DRI

MA DAG GIS SDANG BAR YONGS SU GYUR PA'O, ,LEGS BSHAD RTOGS PA'I
MTHUN RKYEN NI GNYIS TE, LEGS BSHAD LA 'JUG PA'I DON GNYER DANG,
ZHUGS NAS DON RTOGS PA'I YAN LAG SHES RAB PO, ,DANG PO DANG MI
LDAN PA NI, LEGS

@010B BSHAD RNAMS DON DU MI GNYER ZHES PA DANG, GNYIS PA DANG MI
LDAN PA NI, SHES RAB RTZAL MED PAS NA ZHES PAS STON PAR BYED DO,
,YANG NA SKYE BO PHAL CHAR BSTAN BCOS PHAL PA NYES BSHAD DANG,
BYA BA PHAL BA ZHING LAS SOGS LA CHAGS SNING

LEGS BSHAD RNAMS DON DU MI GNYER RO, ,DE'I RGYU MTSAN YANG, NYES
LEGS 'BYED PA'I SHES RAB KYI RTZAL MED PAS NA'O, ,SHES RAB MED
PA'I DBANG GIS NYES BSHAD LA CHAGS SHING LEGS BSHAD DON DU MI
GNYER BA KHO NAR MA ZAD PHRAG

DOG DRI MA DAG GIS BSGOS PA'I DBANG GIS LEGS BSHAD STON PA PO LA
SDANG BAR YANG YONGS SU GYUR PA DES NA ZHES SBYAR RO, ,DE LTAR
DNGOS SU BSTAN PA'I SHUGS KYIS, JI SKAD DU, BZHI BRGYA PAR, GZUR
GNAS BLO LDAN DON GNYER BA, ,NYAN PO SNOD

CES BYA BAR BRJOD CES GSUNGS PA LTAR, 'JIG RTEN GYI BYA BA PHAL
PA THAMS CAD LA CHAGS PA YONGS SU BTANG STE, RANG GZHAN GYI
PHYOGS SU 'DZIN PA'I PHRAG DOG GI DRI MAS CHOS SMRA BA'I GANG
ZAG SOGS LA SDANG BA YONGS SU BOR NAS THOG MAR

NYES LEGS 'BYED PA'I SHES RAB KYIS YON TAN DANG SKYON LEGS PAR
BRTAGS TE, NYES BSHAD DOR ZHING LAGS BSHAD DON DU GNYER BA'I
BLOS 'JUG PAR BYA LA, ZHUGS PA'I 'OG TU SHAS RAB KYIS LEGS BSHAD
KYI DON YONGS SU BTZAL BAR

BYA'O, ,ZHES GDAMS PA'I SGO NAS NYAN PA PO SNOD KYI MTSAN NYID
DANG LDAN PAR GYIS LA NYON CIG DANG, NGAS LEGS BSHAD 'DI NYID
BSHAD PAR BYA'O ZHES DON KYIS 'PHANGS BA YIN NO, ,BSDUS DON
GNYIS PA DANG MTHUN PAR BSHAD NA, YONGS GYUR NGE

@011A *, ,NA BDAG LA 'DI NI GZHAN LA PHAN PA MIN ZHES SEMS
PA'ANG YIN, ZHES BTON NAS BSHAD PAR BYA STE, 'DI LTAR SKYE BO
PHAL CHER RAB, MANG DU LUGS PHAL PA 'JIG RTEN MA RABS KYI LUGS
DANG, DE BZHIN DU PHYI ROL BA'I BSTAN

BCOS DANG, PHYOGS GLANG GI LUGS SUN 'BYIN PA'I GZHUNG LUGS PHAL
CHE BA NYES BSHAD DAG LA CHAGS SHING RJES SU CHAGS SO, ,RGYU
GANG GIS CHAGS ZHE NA, SHES RAB KYI RTZAL MED PAS NYES BSHAD
LA'ANG LEGS BSHAD DU BZUNG NAS SO,,

DES NA SHES RAB MED PA'I MTHUS, SLOB DPON GYI LEGS BSHAD KUN LAS
BTUS LA SOGS PA RNAMS LEGS BSHAD DU MA GO BA'I DBANG GIS DON DU
MI GNYER BA KHO NAR MA ZAD, SLOB DPON PHYOGS GLANG LA PHRAG DOG
GI DRI MA DAG GIS SDANG

BAR YONGS SU GYUR TO, ,SLOB DPON JI LTA BU LA ZHE NA, LEGS BSHAD
GOMS PAS LHUR LEN BSKYED PA LA'O, ,TSIG DE NI TSIG GZHAN GYIS
BAR DU CHOD KYANG, 'BREL PA KHO NA YIN PAS 'DIR LEN PA LA KHA NA
MA THOB MED DE, LUGS LAS, GANG

ZHIG GANG DANG 'BREL BA NI, ,RING NA 'DUG KYANG DE DANG DER,
,ZHES 'BYUNG PA'I PHYIR RO, ,DE YANG LEGS BSHAD NI BSHAD PA
BZANG PO STE, DE LA GOMS PAS LEGS BSHAD LA LHUR LEN BSKYED CING,
DE KHO NA LA THUGS SHIN TU GZHOL BAR GYUR

BA'O, ,'DIS NI SLOB DPON BSOD NAMS DANG YE SHES BSAGS PA NYID
YIN PAR BSTAN TE, BSOD NAMS DANG YE SHES BSAGS PA DAG KHO NA
LEGS PAR BSHAD PA LA GOMS PAS LHUR LEN PA SKYED PAR 'GYUR RO,
,GANG

@011B GI PHYIR SHES RAB KYI MTHU MED PAS SLOB DPON GYI LEGS
BSHAD DON BU MI GNYER ZHING NYES BSHAD LA CHAGS PA'I KUN LAS
BTUS 'DI GZHAN LA PHAN PA RGYA CHEN POR GYUR BA MIN PA'I RGYU
MTSAN DES NA CHOS GRAGS BDAG LA KUN LAS BTUS PA 'DI NI,

DON CHEN PO YIN YANG MANG BO DAG LA PHAN PAR MA GYUR TE, DE BAS
NI JI LTAR 'DI SHIN TU 'BRAS BU DANG BCAS PAR BYA SNYAM PA'I
SEMS PA'ANG 'DIR RTZOM PA'I RGYUR YOD PA YIN LA, 'ANG GI SGRAS
SLOB DPON BYANG CHUB SEMS DPA' LA CUNG ZAD SDANG

PA'ANG PHUNG BA'I RGYU YIN PAS, BDAG GIS SLOB DPON GYI LUGS LEGS
PAR BSHAD DO, SLOB DPON LA GUS PA BSKYED NAS PHUNG BA'I RGYU LAS
BZLOG PAR BYA'O SNYAM PA LA SOGS PA GZHAN SDUG BSNGAL DANG BRAL
BAR 'DOD PA'I RNAM PA CAN GYI

SNYING RJE YANG BSTAN BCOS 'DI RTZOM PA'I RGYUR SDUD PA'O, ,DE'I
PHYIR SEMS PA DANG SNYING RJE DE GNYIS KYIS BSKUL NAS KHO BO'I
SEMS NI YUN RING MO NAS KUN LAS BTUS KYI RNAM BSHAD DU GYUR BA'I
RNAM 'GREL 'DI RTZOM PA LA DGA' BA SKYE SO,,

BZHI PA MTHA' DPYAD PA NI, RTZOM PAR DAM BCA' BA'I TSIGS SU BCAD
PA 'DI NYID KYIS GTZO BOR RTZEM PAR DAM BCA' BA BSTAN PA'I SGO
NAS BSTAN BCOS KYI BRJOD PAR BYA BA DANG, DGOS PA DAG KYANG
BSTAN PA YIN TE, 'DI LTAR, GONG DU JI SKAD BSHAD

PA'I SEMS PA DANG, SNYING RJE GNYIS KYIS KUN LAS BTUS KYI RNAM
BSHAD DU GYUR PA'I RNAM 'GREL 'DI RTZOM PA LA DGA' BA SKYES SO,
,ZHES BSTAN PA NYID KYIS KUN LAS BTUS KYI TSIG DANG DON DAG NI
'DI'I BRJOD PAR BYA BAR BSTAN PA'I

@012A *, ,PHYIR DANG, KUN LAS BTUS KYI TSIG DON RNAMS GDUL BYA
DAG GIS PHYIN CI MA LOG PAR KHONG DU CHUD PA'I SGO NAS GZHAN LA
PHAN PA RGYA CHEN POR GYUR PA DANG, BDAG GZHAN PHUNG BAR BYED
PA'I RGYU SLOB DPON BDAG NYID CHEN PO

SOGS LA PHRAG DOG GIS SMOD CING SDANG BAR BYED PA SOGS LAS LOG
NAS CHOS SMRA BA'I GANG ZAG LA SHES NAS DAD PA THOB PAR GYUR PA
NYID BSTAN BCOS 'DI'I DGOS PA YIN PAR BSTAN PA'I PHYIR RO, ,DE
LTAR NA BSTAN BCOS 'DI'I BRJOD PAR

BYA BA NI, TSAD MA'I MDO KUN LAS BTUS PA'I BRJOD PAR BYA BA GANG
YIN PA DAG DANG, DE'I GZHUNG TSIG RTOGS PAR DKA' BA GANG YIN PA
RNAMS SO, ,DGOS PA NI DNGOS SU TSAD MA'I MDO KUN LAS BTUS PA
NYID KYI DON JI LTA BA BZHIN KHONG DU

CHUD PA'I SGO NAS CHOS DAD CHOS SMRA BA'I GANG ZAG SLOB DPON
BDAG NYID CHEN PO LA SHES NAS DAD PA THOB PA NYID YIN CING, KUN
LAS BTUS PA DE NYID KYANG GSUNG RAB MTHA' DAG GI DON RIGS PAS
GTAN LA 'BEBS PAR BYED PA YIN PAS,

DE'I DON KHONG DU CHUD PA NI, GSUNG RAB MTHA' DAG GI DON LA RIGS
PA'I LAM NAS DRANGS PA'I NGES PA GTING TSUGS SHING TSIGS TZAM MA
YIN PA RNYED PAR 'GYUR BAS DE'I PHYIR STON PA DANG, DE'I BSTAN
PA LA SHES NAS DAD PA THOB CING, BDUD DANG PHAS

KYI RGOL BAS STON PA DANG LAM GZHAN LA BKRIR MI RUNG BA ZHES BYA
BA NI, TSAD MA'I MDO KUN LAS BTUS PA DANG, DE NYID KYI RNAM
'GREL DU GYUR PA'I BSTAN BCOS 'DI GNYI GA'I DGOS PA'O, ,DGOS
PA'I YANG DGOS PA NI, RTOG PA'I DRA BA RNAMS

@012B BSAL CING, ZHES BYA BA LA SOGS PAS SKU GSUM 'PHRIN LAS
DANG BCAS PA MTHAR PHYIN PA'I BDAG NYID CAN GYI YANG DAG PAR
RDZOGS PA'I SANGS RGYAS DE LA PHYAG 'TSAL NAS DE NYID MNGON DU
BYA BA'I PHYIR, DE'I THABS SU GYUR PA'I LAM GYI RIM

BA MTHA' DAG RIGS PA'I LAM NAS DRANGS TE MTHA' GZHAN DU SRID
PA'I DOGS PA BCAD PA'I SGO NAS TSUL BZHIN DU BTAN LA 'BEBS PAR
BYED PA'I BSTAN BCOS 'DI BRTZAM PAR BYA'O ZHES DAM BCAS PA YIN
PAS, MCHOD BRJOD KYI SKABS SU JI

SKAD BSHAD PA'I SKU BSUM 'PHRIN LAS DANG BCAS PA MTHAR PHYIN
PA'I RDZOGS PA'I SANGS RGYAS DE NYID THOB PAR BYED PA'I THABS MA
LUS PA MDO DANG RNAM 'GREL 'DIR, RIGS PA'I SGO NAS GTAN LA PHAB
PA DE NYID THOS BSAM GYI SHES RAB KYIS

JI LTA BA BZHIN RTOGS PA DANG MTHUN PAR, SGOM BYUNG GIS NYAMS SU
BLANGS PAS MNGON DU GYUR PA ZHES BYA BA NI DGOS PA'I YANG DOGS
PA YIN NO, ,BSTAN BCOS DANG, BRJOD PAR BYA BA DANG, DGOS PA
DANG, DGOS PA'I YANG DGOS PA RNAMS SNGA MA

SNGA MA THABS DANG, PHYI MA PHYI MA THABS LAS BYUNG BA'I TSUL
GYIS 'BREL BA ZHES BYA BA NI 'BREL BA YIN NO, ,DE LA DPYOD PA
DANG LDAN PA GANG DAG 'DI SNYAM DU, BSTAN BCOS 'DIR 'KHOR LO
DANG PO'I MDO'I DGONGS PA BTAN LA 'BEBS PA'I DBANG

DU BYAS TE, PHYIR ROL GYI DON KHAS BYANGS NAS, GANG ZAG GI BDAG
MED PA TZAM BTAN LA PHAB CING, DE NYID RTOGS PA'I SHES RAB LA
BRTEN NAS 'KHOR BA'I RTZA BA BCAD DE, THAR PA JI LTAR THOB PAR
BYED PA'I LAM GYI RIM PA ZHIG KYANG BSTAN LA,

@013A *, ,THEG PA CHEN PO'I MDO'I DGONGS PA 'GREL BA'I DBANG DU
BYAS TE, PHYI ROL GYI DON BKAG CING, CHOS KYI BDAG MED GTAN LA
PHAB NAS DE NYID RTOGS PA'I SHES RAB KYIS SHES BYA'I SGRIB PA
SPANGS PA'I SGO NAS

THAMS CAD MKHYEN PA JI LTAR THOB PAR BYED PA'I TSUL GYIS LAM GYI
RIM PA ZHIG KYANG BSTAN PA'I PHYIR, THEG PA GSUM GA'I LAM GYI
RIM PA BSTAN PAS, BSTAN BCOS 'DI NI, THEG PA CHE CHUNG GI MDO
SDE MTHA' DAG GI DGONGS 'GREL

YIN CING, DE'I PHYIR BSTAN BCOS 'DI'I CHED DU BYA BA'I GDUL BYA
LA YANG, RIGS CAN GSUM DU YOD PA MA YIN NAM, DE LTA NA NI NYID
DGOS KYANG BYANG CHUB RNAM PA GSUM DU 'BYED PAR RIGS KYI, RDZOGS
PA'I BYANG CHUB KHO NA NYID

DGOS SU JI LTAR 'GYUR ZHE NA, BDEN MOD KYI 'ON KYANG 'DIR THEG
PA GSUM GA'I LAM GYI RNAM GZHAG GTAN LA PHAB PA NI, BSTAN BCOS
'DI'I CHED DU BYA BA'I GDUL BYA LA, RIGS CAN GSUM DU YOD PA'I
RGYU MTSAN GYIS MA YIN

GYI; 'DI LTAR BYANG CHUB SEMS DPA' RNAMS KYI BZHED DON GYI GTZO
BO NI 'GRO BA MTHA' DAG GI DON BYED PA YIN PAS, RIGS CAN GSUM
GA'I DON BYED DGOS SHING, DE DAG GI DON BYED PA LA YANG, RANG
RANG GI RIGS DANG RJES SU MTHUN PA'I LAM BSTAN

PA'I SGO NAS, RANG RANG GI SKAL BA DANG 'TSAM PAR BYANG CHUB
RNAM PA GSUM LA DGOD PAR BYA BA YIN NO, ,DE LTA BU'I SGO NAS
RIGS CAN GSUM GYI DON BYED PA LA YANG, THABS BYUNG DE RGYU LKOG
GYUR PA, ,DE 'CHAD PA NI DKA' BA YIN, ,CES GSUNGS PA LTAR, RANG
GIS

@013B RIGS CAN GSUM GYI LAM JI LTA BA BZHIN DU MI SHES PAR GZHAN
LA PHYIN CI MA LOG PAR BSTAN MI NUS PA'I PHYIR, THEG PA CHEN PO
PA DAG GIS RIGS CAN GSUM GA'I LAM LA MKHAS PAR BYA BA YIN LA,
DE'I PHYIR THEG PA CHEN PO'I SDE SNOD DAG TU YANG RIGS CAN GSUM
GA'I LAM

GYI RNAM GZHAG STON PAR BYED PA YIN PAS, 'DI NYID THEG PA CHEN
PO'I BSTAN BCOS YIN KYANG, RIGS CAN GSUM GA'I LAM GYI RNAM GZHAG
STON PA LA 'GAL BA MED PAR SHES PAR BYA ZHING, THEG PA GSUM GA'I
LAM GYI RIM PA STON PA DANG, DE NYID GANG LA STON PA'I CHED DU
BYA BA'I GDUL

BYA THEG PA CHEN PO'I RIGS CAN YIN PA LA YANG 'GAL BA MED PAR
SHES PAR BYA'O, ,'ON KYANG BYANG CHUB SEMS DPA' RNAMS NI NYAN
THOS DANG RANG SANGS RGYAS KYI LAM DAG DE LTA BU'I RIGS CAN RJES
SU GZUNG BA'I YAN LAG TU SHES PAR BYED PA TZAM YIN GYI, RANG
NYID LAM DE DAG GI

'BRAS BU MNGON DU BYA BA'I PHYIR SGOM PAR BYED PA NI MA YIN LA,
DE'I PHYIR THEG PA CHEN PO'I SNGE SNOD DAG TU NYAN RANG GI LAM
GYI RIM PA GSUNGS PA THAMS CAD KYANG BSTAN BCOS DE'I CHED DU BYA
BA'I GDUL BYAS LAM DE DAG SHES PAR BYED PA'I YAN LAG TU GSUNGS
PA YIN GYI, DES LAM DE DAG GI 'BRAS BU MNGON DU BYED PA'I

YAN LAG TU GSUNGS PA MA YIN LA, THOG PA DMAN PA'I SDE SNOD DAG
NYAN RANG GI LAM GYI RIM PA GSUNGS PA DAG NI, BSTAN BCOS DE'I
CHED DU BYA BA'I GDUL BYA DAD LAM DE DAG GI 'BRAS BU MNGON DU
BYED PA'I YAN LAG TU GSUNGS PA YIN PAS DE LTA BU'I KHYAD PAR YOD
PA'I PHYIR,

NYAN RANG GI LAM GYI RIM PA BSTAN NA, BSTAN BCOS DE'I NYID DGOS
LA NYAN THOS DANG RANG SANGS RGYAS KYI BYANG CHUB DAG KYANG DBYE
DGOS PA'I SKYON MED DO ZHES SHES PAR BYA'O, ,DE'I PHYIR BSTAN
BCOS 'DI NI THEG PA CHEN PO'I SDE SNOD YIN LA, DE YANG RE SHIG
CHOS KYI BDAG MED DNGOS SU BSTAN PA'I

@014A *, ,SNOD DU MI RUNG BA'I RIGS CAN DAG RJES SU GSUNG BA'I
CHED DU 'KHOR LO DANG PO'I MDO'I RJES SU 'BRANGS TE, PHYIR ROL
GYI DON KHAS BLANG NAS GANG ZAG GI BDAG MED PA TZAM ZHIG GTAN LA
PHAB PA'I LAM GYI RIM PA DAG KYANG STON PAR BYED MOD KYI, DE LTA
NA

YANG 'KHOR LO DANG PO'I MDO DANG, BAR PA MTSAN NYID MED PA'I MDO
GNYIG DRANG DON DU BSGRUBS NAS THA MA LEGS PAR RNAM PAR PHYE BA
DANG LDAN PA'I CHOS KYI 'KHOR LO NYID NGES PA'I DON DU SGRUB PAR
BYED CING, DE DAG GI TSUL NI JI LTA JI LTAR DON BSAMS PA, ZHES
BYA BA

LA SOGS PA'I SKABS NYID DU 'CHAD PAR 'GYUR RO, ,DE'I PHYIR BSTAN
BCOS 'DE'I PHYIR BSTAN BCOS 'DI'I RANG LUGS KYI GRUB PA'I MTHA'
YANG RNAM PAR RIG PA TZAM GYI TSUL DU GNAS SO, ,ZHES SHES PAR
BYA LA, GANG DAG RNAM 'GREL RANG LUGS KYI LTA BA NGO NO NYID MED
PAR

SMRA BA'I TSUL DANG MTHUN PA YIN NO, ,ZHES SGROGS PA DE DAG NI,
RANG NYID NGO BO NYID MED PAR SMRA BA'I MING TZAM LA DGA' BSTAN
PAR BYED CING, GRUB PA'I MTHA' GNYI GA'I RNAM PAR BZHAG PA'I DON
DAG SNGON CHAD RNA BA'I LAM TZAM DU YANG GRAG PAR MA GYUR PA
MTSON PAR

BYAS PA YIN TE, CHOS THAMS CAD NGO BO NYID MED PAR STON PA'I
THEG PA CHEN PO'I MDO SDE DAG DRANG DON DU KHAS LEN PA'I DBU MA
PA DE DAG GANG NA YOD GZHON NU KHYED KYIS STON CIG, GZHAN YANG
PHYI ROL GYI DON SKABS 'GA' ZHIG TU KHAS BLANGS PA'I RNAM GZHAG
GSUNGS

KYANG; SLAR DE NYID 'GOG BA'I RIGS PA RGYAS PAR GSUNGS LA, SHES
PA BDEN PAR GRUB PA NI, SKABS GANG DU'ANG MA BKAG CING, RIGS PA
BRGYA PHRAG DAG GIS LEGS PAR BSGRUBS PA'I PHYIR, JI LTAR NA NGO
BO NYID MED PA PAR 'GYUR, GZHAN YANG DE LTAR SMRA BA DAG GIS

@014B NI; RGYUD GZHAN GRUB BA RTZA 'GREL GYI KLEGS BAM TZAM YANG
MA MTHONG BAR ZAD MOD, 'DI YI GE MNGAS PA'I 'JIGS PAS MA BRIS
SO, ,'O NA SLOB DPON 'DI NYID MTHAR THUG THEG PA GCIG TU BZHED
PA MA YIN NAM ZHE NA, DE NYID KYI MTHA' DPYAD PA DAG NI, DGRA
BCOM

SEMS GANG YIN DE YANG, ZHES BYA BA LA SOGS PA'I SKABS SU BSHAD
PAR BYA'O, ,GAL TE TSAD MA KUN LAS BTUS PA'I BRJOD PAR BYA BA
GANG YIN PA DE, BSTAN BCOS 'DI NYID KYI YANG BRJOD PAR BYA BA
YIN NA, KUN LAS BTUS KYI BRJOD PAR BYA BA GANG YIN ZHE NA, DE
YANG

RIGS SGO LAS, MNGON SUM DANG NI RJES SU DPAG, LTAR SNANG BCAS PA
BDAG RIG PHYIR, ,SGRUB PA DANG NI SUN 'BYIN DAG, LTAR SNANG BCAS
PA GZHAN RIG PHYIR, ,ZHES GSUNGS PA LTAR, RANG NYID KYIS STON PA
DANG, DE'I BSTAN PA SKYON MED DU TSAD MAS NGES PA'I THABS DANG

DES NAS GZHAN RJES SU 'DZIN PA'I THABS SO, ,DANG PO NI, MNGON
SUM DANG RJES SU DPAG PA STE, DE YANG RANG NYID KYIS JI LTAR
GTAN LA PHAB PA LTAR DON LA GNAS MI GNAS NI, GTAN LA 'BEBS BYED
KYI BLO YANG DAG TU SONG MA SONG LA RAB LAS PA YIN CING, DE LA
LKOG GYUR

NGES BYED KYI BLO SKYON MED RJES DPAG DANG, MNGON GYUR DES BYED
KYI BLO SKYON MED MNGON SUM TSAD MA YIN PAS MNGON RJES KYI TSAD
MA GNYIS GSUNGS LA, BLO GZHAN GYI RJES SU 'BRANGS NAS GZHAL
BYA'I GNAS DAG LA DBYAD KYANG, SLU BAR 'GYUR PAS LAM GYI GOL SA
GCOD

BA'I YAN LAG TU MNGON RJES LTAR SNANG GNYIS GSUNGS SHING, RANG
GIS NGES NAS GZHAN LA RTOGS PA BSKYED PA'I YAN LAG TU, YANG DAG
DANG LTAR SNANG PHYI MA BZHI GSUNGS TE, DE YANG MTHA' GCIG TU
'DZIN PA'I LOG RTOG GI DPAL GZHEM PA'I PHYIR DU, SUN 'BYIN YANG
DAG BSTAN

@015A *, ,LA; MTHA' GNYIS SU DGOS PA'I THE TSOM BSAL BA'I PHYIR
DU SGRUB NGAG YANG DAG GSUNGS SHING, SUN 'BYIN DANG SGRUB NGAG
LTAR SNANG GIS BYA BA DE DAG BYED MI NUS SO ZHES BSTAN PA'I SGO
NAS GOS SA GCOD PA'I PHYIR DU LTAR SNANG DE GNYIS GSUNGS SO,
,DES NA

RTOG GE'I TSIG DON BRGYAD PO 'DI NYID RDZOGS PAR STON PA NI TSAD
MA'I BSTAN BCOS KYI LUS YONGS SU RDZOGS PA YIN PAS, TSAD MA MDO
DANG, RNAM 'GREL DANG, RNAM NGES DANG, RIGS PA'I THIGS PA RNAMS
NI BSTAN BCOS LUS YONGS SU RDZOGS PA YIN CING, GTAN TSIGS

THIGS PA LA SOGS PA GZHAN DAG NI LUS YONGS SU RDZOGS PA MA YIN
PAR SHES PAR BYA'O, ,DE'I PHYIR STON PA DANG, DE'I BSTAN PA
SKYON MED PAR JI LTAR SGRUB PA'I TSUL DANG, DE NYID SGRUB BYED
KYI YAN LAG MNGON RJES KYI TSAD MA GNYIS DANG, GNYIS PO DE'I GOL
SA MNGON RJES

LTAR SNANG GNYIS DANG, DE LTAR RANG GIS NGES NAS STON PA DANG,
DE'I BSTAN PA LA LOG PAR RTAG BA'I GZHAN RGYUD KYI SGRO 'DOGS
BSAL TE, NGES PA SKYED PA'I YAN LAG SUN 'BYIN DANG, SGRUB NGAG
YANG DAG GNYIS DANG, DE GNYIS KYI GOL SA GCOD PA'I YAN LAG SUN
'BYIN DANG SGRUB NGAG

LTAR SNANG GNYIS TE, 'DI DAG NI TSAD MA KUN LAS BTUS PA'I BRJOD
PAR BYA BA YIN CING, DE'I PHYIR BSTAN BCOS 'DI NYID KYI YANG
BRJOD PAR BYA BA YIN NO, ,'O NA STON PA DANG DE'I BSTAN PA SKYON
MED PAR SGRUB PA'I TSUL JI LTA BU ZHIG 'CHAD CI NA, STON PA'I
BSTAN PA NI GNYIS TE,

LUNG GI BSTAN PA DANG, RTOGS PA'I BSTAN PA'O, ,DANG PO NI, 'BREL
BA DANG NI RJES MTHUN THABS, ,SKYES BU'I DON NI RJOD BYED DAG,
YONGS BRTAGS DBANG DU BYAS YIN GYI, ,DE LAS GZHAN PA'I DBANG
BYAS MIN, ,ZHES BSHAD PA LTAR, GROL BA DON GNYER GYI SKYES BU'I
MNGON PAR 'DOD PA'I

@015B DON DANG, DGOS PA SGRUB NUS PA'I RJES MTHUN GYI THABS DAM
PA DANG, DE YANG 'GREL CHAGS SU STON PA STE, NGAG KHYAD PAR GSUM
LDAN NYID YIN LA, DE SKYON MED DU SGRUB PA'I TSUL YANG DE'I
BRJOD BYA'I DON MNGON GYUR DANG LKOG GYUR DAG, MNGON RJES KYI
TSAD MA GNYIS KYIS GRUB PA DANG,

SHIN TU LKOG GYUR RJOD PAR BYED PA'I CHA LA DPYAD PA GSUM GYIS
DAG PAR BSGRUBS NAS SKYON MED PAR SGRUB PA YIN TE, MTHONG DANG
MA MTHONG BA DAG LA, RIGS PAS GRUB DANG RANG TSIG GIS, ,GNOD MED
BSTAN BCOS GANG YIN PA, ,GZUNGS BAR BYA PHYIR SPYOD 'JUG

'GYUR; ;ZHES GSUNGS PA LTAR RO, ,YANG NA BRJOD BYA'I GTZO BO
TSAD MAS GRUB PAR BSGRUBS NAS DE DANG RTZOM PA PO GCIG YIN PA'I
RTAGS KYIS BRJOD BYA'I DON PHAL PA STON PA RNAMS SKYON MED DU
SGRUB PA YIN TE, GTZO BO'I DON LA MI SLU BA, PHAL PA'I DON LA
SLU BAR MI

RIGS PA'I PHYIR RO, ,JI SKAD DU, GTZO BO'I DON LA MI SLU'I
PHYIR, ,GZHAN LA'ANG RJES SU DPAG PA YIN, ,CES PA LTAR RO, ,DE
YANG LUNG GI BSTAN PA'I BRJOD BYA NI, MNGON MTHO BDE 'GRO'I GO
'PHANG DANG, DES LEGS THAR BA DANG THAMS CAD MKHYEN PA'I GO
'PHANG THABS DANG

BCAS PAR 'DUS PA YIN LA, DE YANG RGYUD LA SKYE BA'I RIM PA'I
DBANG DU BYAS NA, DANG POR MNGON MTHO RGYUD LA SKYES NAS, PHYIS
NGES LEGS RGYUD LA SKYE BA YIN CING, GTZO PHAL GYI DBANG DU BYAS
NA NGES LEGS GTZO BO DANG, MNGON MTHO PHAL PA YIN MOD KYI, TSAD
MAS SGRUB

PA NA, DANG POR NGES LEGS THABS DANG BCAS PA TSAD MAS BSGRUBS
NAS, DE'I RJES SU MNGON MTHO TSAD MAS SGRUB PAR BYED PA YIN TE,
BLANG DANG DOR BYA'I DE NYID NI, ,THABS BCAS RAB TU NGES PA YIS,
,GTZO BO'I DON LA MI SLU'I PHYIR, GZHAN LA'ANG RJES SU DPAG PA
YIN

@016A *, ,CES BSHAD PA LTAR RO, ,RTOGS PA'I BSTAN PA NI, THEG PA
GSUM GYI LAM 'BRAS BU DANG BCAS PA YIN LA, DE YANG NGES LEGS KYI
GO 'PHANG THABS DANG BCAS PA NYID LA ZER BA YIN PAS BRJOD BYA
RTOGS PA'I BSTAN PA TSAD MAS BSGRUBS PA'I SGO NAS,

RJOD BYED LUNG GI BSTAN PA SKYON MED PAR SGRUB PA YIN LA, BSTAN
PA SKYON MED PAR GRUB PA NA, DE'I RTAGS KYIS STON PA TSAD MA'I
SKYES BUR SGRUB PAR BYED PA YIN CING, DE NYID KYIS BSTAN PA'I
DON TSUL BZHIN DU SGRUB PA'I DGE 'DUN YANG SKYON MED PAR GRUB PA
YIN NO, ,DE'I

PHYIR, DE LTA'I DNGOS STON BSTOD PA NI, ,DE YI BSTAN PA NYID LAS
NI, ,TSAD MA'I DE NYID GRUB DON TE, ,ZHES SOGS GSUNGS SO, ,BRJOD
BYA'I GTZO BO THAR PA DANG THAMS CAD MKHYEN PA DANG, DE NYID
THOB PAR BYED PA'I THABS SU GYUR PA'I LAM GYI NGO BO DANG GRANGS
NGES DANG GO RIM

DAG DNGOS PO STOBS ZHUGS KYI TSAD MAS JI LTAR GRUB PA'I TSUL NI
TSAD MA GRUB PA'I LE'UR 'CHAD PAR 'GYUR RO, ,DE BAS NA, BSTAN
BCOS 'DI DAG TU TSAD MA RNAM PA GNYIS LA SOGS PA'I RNAM PAR
GZHAG PA JI SNYED CIG GSUNGS PA THAMS CAD KYANG, SANGS RGYAS
BCOM

LDAN 'DAS GROL BA DON GNYER LA TSAD MA'I SKYES BU DANG, DE'I
BSTAN PA KHO NA TSAD MAS GNOD PA MED PA'I SGO NAS THAR 'DOD KYI
'JUG NGOGS SU SHES PAR BYA BA'I PHYIR DANG, GZHAN DBANG PHYUG LA
SOGS PA DAG NI GROL BA DON GNYER GYI STON PA MA YIN CING, DBANG
PHYUG DANG SER SKYA

SOGS KYIS BSTAN PA'I LAM DE DAG KYANG TSAD MAS GNOD PA DANG BCAS
PA'I PHYIR, THAR 'DOD KYI 'JUG NGOGS MA YIN NO ZHES GTAN LA PHAB
PA'I SGO NAS SKYABS GSUM LAS GZHAN DU BDUD DANG PHAS KYI RGOL
BAS BKRIR MI RUNG BA'I THABS 'BA' ZHIG TU GSUNGS

@016B BA YIN CING DE'I PHYIR RNAM DPYOD DANG LDAN PA DAG GIS NI
LAM GYIS THOG MA SKYABS SU 'GRO BA'I SGO TZAM ZHIG LA NGES PA
GTING TSUGS PA TSOL NA YANG, RIGS PA'I GZHUNG LUGS 'DI NYID LA
CI NAS KYANG BRTEN PAR BYA DGOS NA, LAM GYI LUS YONGS SU

RDZOGS PA LA SNYING NAS SGRUB PA LHUR LEN PA'I BSAM PAS NGES PA
GTING TSUGS PA ZHIG TSOL NA, RIGS PA'I GZHUNG LUGS 'DI LTA BU'I
DON LA THOS BSAM GYI SHES RAB KYIS NGES PA RNYED PA MED MI RUNG
GI YAN LAG TU DGOS PA LTA SMROS KYANG CI

ZHIG DGOS SNYAM DU SHES PAR BYA'I, GANG GI TSE PHYI'I GO RGYA
TZAM GCOD PA DANG, TSE 'DI'I SNANG SHAS 'BA' ZHIG LHUR LEN PA'I
THABS SU GZHAN DANG KHA GSHAGS 'GYED PA TZAM GYI YAN LAG TU RIGS
PA'I GZHUNG LUGS DAG LA THOS BSAM GYIS 'JUG CING, SNYING

NAS SGRUB PA LHUR LEN PA'I BSAM PA CUNG ZAD CIG SKYES PA DE'I
TSE RIGS PA'I BRTAG DPYAD DOR NAS BLUN PO DAG GI TSIG TZAM ZHIG
SKYABS SU BZUNG STE, TSAD MAS GNOD PA 'BA' ZHIG GI DON MON MNOS
TZAM GYIS YID LA BYED PA'I SNYING RUS 'BA' ZHIG GIS THAR PA

DANG THAMS CAD MKHYEN PA'I GO 'PHANG LO'AM ZLA BA'AM ZHAG GI DUS
TSIGS LA MNGON DU BYED PAR KHAS 'CHE BA'I RMONGS PA LUG LTAR
LKUGS PA DAG GI HA CANG YANG MI 'TSAMS PA'I LOG PA'I GTAM LA
SHES LDAN DAG GI RNA BA DGAB BAR BYA'O, ,YANG MKHAS PAR

GRAGS PA KHA CIG NA RE, SDE BDUN MDO DANG BCAS PA 'DI DAG GROL
BA DON GNYER LA NYE BAR MKHO BA MA YIN TE, RTOG GE'I BSTAN BCOS
YIN PAS NANG RIG PA'I SDE SNOD LAS PHYI ROL DU GYUR PA'I PHYIR
RO ZHES ZER RO, ,DE YANG MI 'THAD DE, ,'DI LTAR RTOG GE ZHES BYA
BA NI

@017A *, ,RNAM PA GNYIS TE, PHYI ROL PA'I STON PA DRANG SRONG
GLING SKYES LA SOGS PA'I RTOG PAS BTAGS PA TZAM GYI SGO NAS
BZHAG PA'I RTOG GE DANG, YANG MDO SDE RGYAN LAS, RTOG GE BRTAN
CING MA NGES LA, ,MA KHYAB KUN RDZOB SKYO BA CAN, ,BYIS PA LA NI
BRTEN

PAR 'DOD, CAS BSHAD PA LTAR, DNGOS PO'I DE KHO NA NYID DON SPYI
TZAM GZUNG BA'I SGO NAS, RTOG PAS NGES DGOS KYI, MNGON DU MA
GYUR BA LA RTOG GER BYAS PA'O, ,BSTAN BCOS 'DI DAG SNGA MA'I
DBANG DU BYAS PA'I RTOG GE'I BSTAN BCOS YIN PAR NI KHYED RANG
YANG MI

'DOD LA, 'THAD PA YANG MA YIN TE, RANG GI STON PA THAMS CAD
MKHYEN PA'I RJES SU 'BRANGS NAS BZHAG PA'I BSTAN BCOS YIN PA'I
PHYIR RO, ,GNYIS PA'I DBANG DU BYAS PA'I RTOG GE YIN PAS, GROL
BA DON GNYER LA MI MKHO BAR 'DOD NA, SBYOR LAM CHOS

MCHOG MAN CHAD GROL BA DON GNYER LA MI MKHO BAR 'GYUR TE, CHOS
NYID DON SPYI'I TSUL GYIS YUL DU BYED DGOS PA'I PHYIR RO, ,RANG
RIG PA'I BSTAN BCOS MA YIN PAR 'DOD PA YANG MI 'THAD DE, NANG
RIG PA'I SDE SNOD CES PA NI, NANG SEMS RGYUD KYIS BSDUS PA'I

SPANG BYA MA RIG PA SPONG BA DANG, GNYEN PO BDAG MED RTOGS PA'I
SHES RAB BSKYED PA'I THABS STON PA'I BSTAN BCOS LA BRJOD PA YIN
LA, GZHUNG LUGS 'DI DAG LAS KYANG, GANG ZAG DANG CHOS KYI BDAG
MED PA RIGS PAS LEGS PAR GTAN LA PHAB NAS GANG ZAG GI BDAG TU
'DZIN PA DANG, GNYIS

SNANG 'KHRUL PA'I BAG CHAGS DRUNGS 'BYIN PA'I THABS PHYIN CI MA
LOG PAR STON PAR BYED PA'I PHYIR RO, ,DE TZAM GYIS NANG RIG PA'I
BSTAN BCOS SU MI 'GYUR NA, NANG RIG PA'I SDE SNOD GANG YIN PA
SMROS SHIG, GZHAN YANG NANG RIG PA MA YIN PA TZAM GYIS GROL BA
DON GNYER LA MI MKHO BAR 'DOD PA

@017B YANG MI 'THAD DE, RIG PA'I GNAS LNGA LA MKHAS PAR MA BYAS
PAR THAMS CAD MKHYEN PAR MI 'GYUR BA'I PHYIR RO, ,DE LTAR YANG
THEG PA CHEN PO MDO SDE'I RGYAN LAS, RIG PA'I GNAS LNGA DAG LA
BRTZON PAR MA BYAS PAR, ,'PHAGS MCHOG GIS KYANG THAMS CAD MKHYEN
NYID MI

'GYUR TE, ,DE LTA BAS NA GZHAN DAG TSAR GCOD RJES BZUNG DANG,
,BDAG NYID KUN SHES BYA PHYIR DE LA DE BRTZON BYED, CES GSUNGS
PA YIN NO, ,'O NA 'DI DAG GTAN TSIGS RIGS PA'I BSTAN BCOS MA YIN
NAM, ZHE NA, DE NI MI 'GAL TE, GTAN TSIGS RIG PA'I DON RGYU

MTSAN RIG PA ZHES PA YIN LA, BSTAN BCOS 'DI DAG KYANG BLANG DOR
GYI GNAS RGYU MTSAN YANG DAG GI SGO NAS RIG PAR BYED PA'I THABS
KYI GTZO BO YIN PA'I PHYIR RO, ,DE BAS NA NANG RIG PA DANG GTAN
TSIGS RIG PA GNYI GA'I BSTAN BCOS TSAD MA SDE BDUN LTA BU DANG,

JI SKAD DU, SH'AKYA BLOS, SLOB DPON GYI 'DUL BA'I t'IKKA LA SOGS
PA YOD MOD KYI, TSAD MA'I MTSAN NYID KYI BSTAN BCOS MA YIN NO
ZHES BSHAD PA LTAR, NANG RIG PA KHO NA'I BSTAN BCOS 'DUL BA'I
MDO LTA BU DANG, GTAN TSIGS RIG PA KHO NA'I BSTAN BCOS, BRAM ZE
RKANG

MIG GIS BYAS PA'I RTOG GE'I TSIG DON BCU DRUG STON PA'I BSTAN
BCOS LTA BU DANG, GNYI GA MA YIN PA GSO DPYAD KYI GZHUNG LTA BU
STE, MU BZHIR 'GYUR BA YIN NO, ,DE LTA MA YIN PAR TSAD MA RNAM
PA GNYIS DANG, GTAN TSIGS DANG, SGRUB PA'I NGAG DANG, SUN 'BYIN
PA

STON PAR BYED PA TZAM GYIS NANG RIG PA'I SDE SNOD MA YIN PAR
'DOD NA, RGYAL BA'I GSUNG RAB KYANG NANG RIG PA'I SDE SNOD MA
YIN PAR 'GYUR TE, TSAD MA GNYIS DANG, GTAN TSIGS LA SOGS PA DE
DAG STON PAR BYED PA'I PHYIR RO, ,DE DAG GSUNG RAB LAS JI LTAR
BSHAD

@018A *, ,PA'I TSUL DANG, BSTAN BCOS 'DI DAG GI DGOS PA LA LOG
PAR RTOG PA GZHAN 'GA' ZHIG DGAG PA'I PHYOGS TZAM MTSON PA NI,
KHO BOS GZHAN DU BSHAD ZIN PA'I PHYIR 'DIR MA BRIS SO, ,GAL TE
'DI DAG NANG RIG PA'I BSTAN

BCOS YIN NA, TSAD MA KUN LAS BTUS LAS, THUB PA'I DBANG PO'I
BSTAN PA LAS NI YUN RING NYAMS GYUR PA, GANG YIN RTOG GE'I LAM
GYIS CHOS NYID BGROD PAR BYED MA YIN, ,DE LTA NA YANG DE BZHIN
GSHEGS PA'I RTOG GE'I MTSAN NYID NI, GAL TE RNAM

PAR 'GYUR BAR 'GRO BAR BYED DAM BRTAG PAR GYIS, ZHES GSUNGS PA
JI LTAR DRANG ZHE NA, DE'I DON LOG PAR BZUNG BA NYID KYIS NONGS
PA YIN TE, 'DI LTAR THUB PA'I DBANG PO'I BSTAN PA LAS NI YUN
RING MO NAS NYAMS PAR GYUR PA GANG YIN PA, MU STEGS BYED

RNAMS KYI RTOG GE'I LAM GYIS CHOS NYID BGROD PAR BYED PA MA YIN
TE, CHOS NYID RTOGS PA'I THABS SU 'GYUR BA MA YIN LA, DE LTA NA
YANG DE BZHIN GSHEGS PAS GSUNGS PA'I RTOG GE'I MTSAN NYID NI,
GAL TE CHOS NYID RTOGS PA'I THABS LAS GZHAN DU

RNAM PAR 'GYUR BAR 'GRO BAR BYED DAM, DES NA PHYI ROL PA'I RTOG
GE DANG, DE BZHIN GSHEGS PAS GSUNGS PA'I RTOG GE'I KHYAD PAR
SHES LDAN DAG GIS BRTAG PAR GYIS SHIG ,CES BYA BA'I DON TO, ,'O
NA KUN LAS BTUS KYI RANG 'GREL DU, MU STEGS PA'I

'DOD PA SNYING PO MED PA'I PHYIR, DER ZHEN PA RNAMS BZLOG PA'I
DON DU 'DI BRTZAMS PA YIN GYI, 'DI TZAM GYIS DE BZHIN GSHEGS
PA'I BSTAN PA LA ZHUGS PA'I DON DU NI MA YIN TE, DE'I CHOS NI
RTOG GE'I YUL MA YIN PA'I PHYIR RO, ,ZHES GSUNGS PA JI

@018B LTAR DRANG ZHE NA, BSHAD PAR BYA STE, DE'I DON NI, SPYIR
CHOS NYID MNGON SUM DU BYED PA'I RIM PA NI, CHOS NYID MNGON SUM
DU BYED PA'I 'GAL RKYEN BDAG GNYIS SU 'DZIN PA'I SGRO 'DOGS KUN
BTAGS THAMS CAD KYANG, DE LTA BU'I SGRA 'DOGS LHAN SKYES KYI
RTZA BA CAN

YIN CING, DE YANG LHAN SKYES KYIS JI LTAR BZUNG BA LTAR GYI BDAG
GRUB NA, BDAG 'DZIN KUN BTAGS KYIS BZUNG BA LTAR GYI DON DE DAG
TU GRUB DGOS TE, DPER NA GANG ZAG GI BDAG 'DZIN LHAN SKYES LA,
NGA GRANGS CAN GYIS KUN BTAGS PA'I BDAG SHES

RIG GI SKYES BU LTAR DU 'DZIN PA'I 'DZIN STANGS DNGOS SU MED
KYANG BDAG 'DZIN LHAN SKYES KYIS JI LTAR BZUNG BA LTAR GYI NGA
BDEN PAR GRUB NA, GRANGS CAN GYIS BTAGS PA'I BDAG SHES RIG GI
SKYES BU LTAR DU GRUB DGOS PA BZHIN NO, ,DES NA,

PHYI ROL PA LA SOGS PA RANG GZHAN GYI GRUB MTHA' SMRA BA RNAMS
KYIS GANG ZAG DANG CHOS KYI BDAG JI SNYED CIG SGRO BTAGS PA
THAMS CAD KYANG, GRUB MTHA' NGAN PAS BDAG 'DZIN LHAN SKYES KYIS
'DZIN STANGS GSOS BTAB NAS, DE NYID SGRUB

PA'I PHYIR DU, TSAD MA DANG GZHAL BYA DANG GTAN TSIGS SOGS KYI
RNAM PAR BZHAG PA PHYIN CI LOG DU MA ZHIG SGRO BTAGS PA YIN PAS,
BDAG 'DZIN LHAN SKYES KYIS JI LTAR BZUNG BA LTAR GRUB PA KHEGS
PA LA, DE NYID GRUB MTHA' NGAN PAS

GSOS BTAB STE, MTHA' SNA TSOGS PAR KUN BTAGS PA'I MTHA' GZHAN
THAMS CAD KHEGS DGOS TE, GANG YANG RUNG BA ZHIG MA KHEGS NA
YANG, BDAG 'DZIN LHAN SKYES KYI DMIGS YUL DU GYUR PA'I BDAG DE,
PHYOGS DES RNAM PAR BZHAG

@019A *, ,PA LTAR, GNAS SAM SNYAM PA'I SGRO 'DOGS MI CHOD PA'I
PHYIR RO, ,DES NA SGRO 'DOGS KUN BTAGS KYIS JI LTAR KUN BTAGS PA
LTAR GYI MTHA' THAMS CAD RIGS PAS LEGS PAR KHEGS PA NA, BDAG
'DZIN LHAN SKYES KYIS

JI LTAR BZUNG BA LTAR GRUB PA YANG KHEGS PAR 'GYUR BAS, DANG POR
SUN 'BYIN YANG DAG GIS RANG GZHAN GYI GRUB MTHAS KUN BTAGS PA'I
SGRO 'DOGS MNGON GYUR DAG GI 'DZIN STANGS KYI DPAL GZHOM PAR BYA
BA YIN LA, DE'I RJES SU BDAG 'DZIN

KUN BTAGS DANG LHAN SKYES KYIS JI LTAR BZUNG BA LTAR DU MA GRUB
NA, GANG ZAG DANG CHOS KYI RANG BZHIN JI LTAR GRUB SNYAM DU THE
TSOM GYI LHAG MA DANG BCAS PA DE'I TSE, GANG ZAG DANG CHOS KYI
BDAG MED PAR SGRUB PA'I GTAN TSIGS YANG DAG LA BRTEN NAS BDAG
MED

PAR RTOGS PA'I RJES DPAG BSKYED PAR BYA'O, ,DE LTA BU'I RJES
DPAG DE NYID KYI RGYUN RTZE GCIG PA'I ZHI GNAS LA BRTEN TE, YUN
RING DU GOMS PAR BYAS PA LAS, BDAG GNYIS DANG BRAL BA'I DNGOS
PO'I RANG BZHIN LA DON SPYI'I TSUL GYIS GSAL SNANG NGE CHER

'GYUR ZHING, DE DAG NI 'JIG RTEN PA'I LAM YIN LA, JI LTAR RJES
DPAG DANG 'JIG RTEN PA'I SGOM BYUNG GIS CHOS NYID RTOGS KYANG
CHOS NYID KYI RANG GI NGO BO GNYIS SNANG DANG BRAL BA JI LTA BA
BZHIN MTHONG BA NI MA YIN TE, GNYIS SNANG DANG BCAS PA'I PHYIR
RO, ,DE LTA NA

YANG CHOS NYID MA RTOGS PAR MI 'GYUR TE, DPER NA BUM 'DZIN RTOG
PAS BUM PA RTOGS KYANG, BUM PA'I RANG GI NGO BO JI LTAR GNAS PA
LTAR MTHONG BA MA YIN PA BZHIN NO, ,GAL TE MTHONG NA, MNGON SUM
DANG RTOG PA'I YUL SNANG TSUL KHYAD MED DU 'GYUR BAS, BUM 'DZIN

@019B RTOG PA SOGS SNANG YUL LA MA 'KHRUL BA'I SHES PAR 'GYUR
RO, ,GAL TE DE LTA NA YANG, RTAGS YANG DAG LA BRTEN NAS DNGOS PO
RNAMS GANG ZAG DANG CHOS KYI BDAG GIS STONG PAR 'JAL BA'I RJES
DPAG TSAD MAS DNGOS PO RNAMS BDAG MED PAR RTOGS PA MA

YIN NA, SGRA MI RTAG RTOGS KYI RNGAS DPAG TSAD MAS KYANG SGRA MI
RTAG PAR MA RTOGS PAR THAL ZHING, MDOR NA, RANG GI GZHAL BYA
RTOGS PA'I RJES DPAG TSAD MA MI SRID DGOS PAS, TSAD MA MNGON SUM
GCIG BU'O, ,ZHES SMROS LA, RGYANG PAN GYI SLOB MAR KHAS LENG

ZHIG ,DES NA CHOS NYID RTOG GE'I YUL MA YIN PAR 'DOD PAS CHOS
KYI BDAG MED RTOGS PA'I RJES DPAG MI SRID PAR KHAS LEN DGOS LA,
DE LTAR NA CHOS KYI BDAG MED SGRUB PA'I RTAGS YANG DAG MI SRID
PAR KHAS LEN DGOS SHING, DE LTAR NA CHOS KYI BDAG MED

PA'I RGYU MTSAN YANG DAG MED DO ZHES KHAS LEN DGOS PAS, CHOS KYI
BDAG MED PAR DAM BCAS PA'I DAM BCA' RGYAB RTEN TSAD MA MED PA'I
DAM BCAR 'GYUR TE, DE'I SGRUB BYED KYI RTAGS MED PA'I PHYIR
DANG, CHOS KYI BDAG MED 'JAL BA'I TSUR MTHONG MNGON SUM

MI SRID PA'I PHYIR RO, ,GAL TE TSUR MTHONG MNGON SUM GYI YUL MA
YIN KYANG RNAL 'BYOR MNGON SUM GYIS RTOGS PAS SKYON MED DO ZHE
NA, DE LTAR NA CHOS KYI BDAG MED PAR RNAL 'BYOR MNGON SUM GYIS
RTOGS PA DE NYID PHYI RGOL GYI NGOR CHOS KYI BDAG MED PAR SGRUB
PA'I

RTAGS YANG DAG TU 'GYUR PAS, CHOS KYI BDAG MED SGRUB PA'I RTAGS
YANG DAG MED PA NYAMS SO, ,DE SGRUB KYI RTAGS YANG DAG YOD NA DE
RTOGS PA'I RJES DPAG MED PA 'GAL LO, ,DE RTOGS PA'I RJES DPAG
YOD NA, DE RTOG GE'I YUL MA YIN PA NYAMS SO, ,CHOS KYI BDAG

@020A *, ,MED RTOG GE'I YUL YIN NA, CHOS NYID RTOG GE'I YUL MA
YIN PA NYAMS SO, ,GAL TE CHOS KYI BDAG MED SGRUB PA LA, DE RNAL
'BYOR MNGON SUM GYIS DMIGS PA RTAGS SU BKOD KYANG, PHYI RGOL
PHYI NGOR PHYOGS CHOS SGRUB PA'I

TSAD MA STON PAR MI NUS SO ZHE NA, DE LTAR NA CHOS KYI BDAG MED
RNAL 'BYOR MNGON SUM GYIS DMIGS PA LA YANG TSAD MA MED PA'I
PHYIR, CHOS KYI BDAG MED YOD PAR TSAD MA GANG GI SGO NAS KYANG
GZHAG MI NUS PAS, CHOS NYID RI BONG GI RVA DANG MTSUNGS

PAR 'GYUR RO, ,GZHAN YANG DA LTA CHOS KYI BDAG MED SGRUB PA'I
RTAGS YANG DAG BSTAN RGYU CUNG ZAD KYANG MED BZHIN DU, MA 'ONGS
PA NA DE NYID MNGON SUM DU RTOGS PA'I RNAL 'BYOR MNGON SUM SHA
MO BRDOL BA BZHIN DU 'BYUNG BAR 'DOD PA NI, GRANGS CAN PA

DAG BLO BDE SEMS MED SGRUB PA'I RIGS PA THAMS CAD RANG GI TSAD
MAS GRUB PA CUNG ZAD KYANG BSTAN DU MED KYANG, MA 'ONGS PA NA DE
NYID MNGON SUM DU RTOGS PA'I RNAL 'BYOR MNGON SUM 'BYUNG PAS,
BLO BDE SEMS MED DU GRUB PAR 'DOD PA DANG

KHYAD PAR CUNG ZAD KYANG MED LA, CHOS NYID RTOG GE'I YUL MA YIN
PAR SMRAS PAS NI CHOS NYID SGRA RTOG GI YUL MA YIN PAR SMRAS PA
YIN LA, DE NYID NI GRAGS PA'I BSAL BA YIN TE, GZHI GRUB NA SGRA
'JUG TU RUNG BAS KHYAD PAR GRAGS PA'I TSAD MAS

GRUB PA'I PHYIR RO, ,CHOS NYID SGRA RTOG GI YUL MA YIN PAR SGRUB
PA LA SGRUB BYED KYI RTAGS MED NA, DAM BCA' TZAM DU ZAD LA, YOD
NA CHOS NYID RTAGS DE'I CHOS CAN DU 'GYUR BAS SGRA RTOG GI YUL
MA YIN PA'I CHOS SU SMRAS PA DANG RANG TSIG 'GAL LO, ,GANG

@020B DAG CHOS NYID RTOG GE'I DNGOS YUL MA YIN PAR SMRA BA LA
YANG BSHAD ZIN PA'I RIGS PA 'DI DAG THAMS CAD MTSUNGS PAR 'JUG
TE, 'DI LTAR CHOS KYI BDAG MED DNGOS SU SGRUB PA'I RTAGS YANG
DAG MI SRID PAR 'GYUR ZHING, DE 'DOD NA CHOS KYI BDAG YOD

PAR 'DZIN PA'I SGO 'DOGS KUN BTAGS MNGON GYUR DNGOS SU MGO MNON
PA'I TSAD MA SO SKYE'I RGYUD LA MI SRID PAR 'GYUR ZHING, GAL TE
DE DNGOS SU SGRUB PA'I RTAGS YANG DAG YOD NA, DE DNGOS SU RTOGS
PA'I RJES DPAG TSAD MA YOD PAR 'GYUR ZHING DE

'DOD NA, RTOG GE'I DNGOS YUL MA YIN PA NYAMS SO, ,GZHAN YANG
CHOS NYID RTOG GE'I DNGOS YUL MA YIN NA, CHOS NYID DNGOS SU
BRJOD PA'I SGRA MI SRID PAR 'GYUR TE, DE DNGOS SU BRJOD PA'I
SGRA YOD NA, DE DNGOS SU RTOGS PA'I RTOG PA MED PA 'GAL

BA'I PHYIR RO, ,DE LTA NA YANG CHOS KYI BDAG MED DNGOS SU STON
PA'I BSTAN BCOS MI SRID PAR 'GYUR ZHING, CHOS KYI BDAG MED CES
DNGOS SU SMRAS BZHIN DU YANG DE NYID SGRA'I DNGOS KYI BRJOD BYA
MA YIN PAR SMRA BA LA, ,RANG TSIG 'GAL PA GZHAN CI ZHIG BYA RGYU

YOD, CHOS KYI BDAG MED CES BRJOD PA'I SGRA DE CHOS KYI BDAG MED
KYI DNGOS MING MA YIN NA, BUM PA ZHES BRJOD PA'I SGRA YANG BUM
PA'I DNGOS MING MA YIN PA SOGS SU LEGS PAR MTSUNGS PAS, DNGOS
MING SHES BYA LA MI SRID PAR 'GYUR RO, ,

DES NA CHOS NYID RTOG GE'I YUL MA YIN ZHES SMRA BA, 'DI NYID
KYIS CHOS NYID ZAB MO YIN PAR BYAS PA TZAM DU 'DOD PAR SNANG
YANG, CHOS NYID RTOG GE'I YUL MA YIN PAR SMRAS PAS CHOS NYID RI
SBONG GI RVA BZHIN DU SMRAS PA YIN NO, ,DES NA CHOS NYID RTOG

[#DATA INCOMPLETE HERE]

@022A *, ,GE'I YUL MA YIN PA DAG CHOS NYID SGRA RTOG GI YUL LAS
'DAS PA SOGS SU GSUNGS PA'I DGONGS PA'I DON NI, RTAGS YANG DAG
LA BRTEN NAS CHOS KYI BDAG MED RTOGS PA'I RJES DPAG TSAD MA DES,
CHOS KYI BDAG MED DNGOS

SU RTOGS KYANG, CHOS KYI BDAG MED KYI SPYI'I NGO BO TZAM ZHIG GI
RNAM PA SHAR BA'I SGO NAS DNGOS SU RTOGS PA YIN GYI, CHOS KYI
BDAG MED KYI THUN MONG MA YIN PA'I RANG GI NGO BO GNYIS SNANG
DANG BRAL BA JI LTA BA'I RNAM PA SHAR BA'I SGO NAS MTHONG BA MA
YIN

ZHING, DE BZHIN DU BUM PA ZHES BRJOD PA'I SGRA LAS BUM PA DNGOS
SU RTOGS PA'I BLO DES KYANG BUM PA'I SPYI'I NGO BO TZAM ZHIG GI
RNAM PA SHAR BA'I SGO NAS DNGOS SU RTOGS KYI, BUM PA'I THUN MONG
MA YIN PA'I RANG GI NGO BO YUL DUS RANG BZHIN MA 'DRES

PA'I DNGOS POR JI LTAR GNAS PA LTAR RTOGS PA'I BLO SGRA DE LA
BRTEN NAS SKYE MI NUS PA LTAR, CHOS KYI BDAG MED PAS KHYAD PAR
DU BYAS PA'I DNGOS PO'I RANG GI NGO BO THUN MONG MA YIN PA JI
LTAR GNAS PA LTAR SNANG BA'I BLO SGRA TZAM LA BRTEN NAS SKYE MI
NUS

PAS DE'I PHYIR CHOS NYID SGRA RTOG GI YUL LAS 'DAS PA DANG, RTOG
GE'I BLOS BSAM GYIS MI KHYAB PA ZHES GSUNGS PA YIN GYI, CHOS
NYID SGRAS DNGOS SU BRJOD DU MI RUNG BZHIN, RTOG GE'I BLOS DNGOS
SU RTOGS SU MI RUNG BA'I RGYU MTSAN GYIS DE

LTAR GSUNGS PA MA YIN NO, ,DES NA DE LTAR CHOS KYI BDAG MED PA'I
DON RJES DPAG GIS RTOGS PA'I RGYUN 'JIG RTEN PA'I SGOM BYUNG GIS
GOMS PAR BYAS PA LAS GSAL SNANG JE CHER GYUR PA'I MTHAR GNYIS
SNANG THAMS CAD DANG BRAL BA DE'I

@022B SGO NAS CHOS KYI BDAG MED PA'I DON RANG GI NGO BO JI LTA
BA BZHIN DU MNGON DU GYUR PA'I YE SHES DANG POR SKYES PA NI,
CHOS NYID MNGON SUM DU MTHONG BA'I 'JIG RTEN LAS 'DAS PA'I LAM
DANG POR SKYES PA'I DON YIN NO, ,DE'I PHYIR KUN LAS BTUS KYI

RANG 'GREL GYI GZHUNG DES KYANG MU STEGS PA SOGS KYI 'DOD PAS
BTAGS PA'I SGRO 'DOGS KUN BTAGS DAG BZLOG NAS, BDAG MED PA RNAM
PA GNYIS KYI DON RTOGS PA'I RJES DPAG BSKYED PA'I DON DU 'DI
BRTZAMS PA YIN GYI, 'ON KYANG DE TZAM GYIS

DE BZHIN GSHEGS PA'I RTOGS PA'I BSTAN PA LA ZHUGS NAS, CHOS NYID
KYI RANG GI NGO BO GNYIS SNANG THAMS CAD DANG BRAL BA'I DON JI
LTA BA BZHIN DU MTHONG BA NI MA YIN TE, CHOS NYID DE'I CHOS
GNYIS SNANG THAMS CAD DANG BRAL BA DE'I SGO NAS, RTOG GE'I

YUL MA YIN PA'I PHYIR RO, ,ZHES BYA BA 'DI NYID BSTAN PA YIN TE,
TSIG DE'I MJUG THOGS SU LDOG PA LAS NI STON PA'I CHOS NYID THOS
NAS 'BAD PA MED PAR RTOGS PAR 'GYUR TE, BAR DU MA BSKAL PA'I
PHYIR RO ZHES GSUNGS PA'I PHYIR, 'O NA DE'I DON CI ZHE

NA; LDOG PA LAS NI ZHES PA SNGA MA LAS LDOG PA LA GNOD PA CAN
GYI TSAD MA STEN PA'I TSIG GO ,GNOD PA CAN GYI TSAD MA DE YANG
GANG ZHE NA, STON PA'I CHOS NYID THOS NAS BSGOM MI DGOS PAR 'BAD
PA MED PAR MNGON SUM DU RTOGS PAR 'GYUR TE,

CHOS NYID BRJOD PA'I SGRA TZAM LA BRTEN NAS GNYIS SNANG DANG
BCAS PA'I DON SPYIS BAR DU MA BSKAL BAR, GNYIS SNANG THAMS CAD
DANG BRAL BA'I CHOS NYID KYI RANG GI NGO BO JI LTA BA BZHIN DU
MTHONG BA'I BLO SKYE BA'I PHYIR RO ZHES PA'O, ,DE'I PHYIR RTOG
GE'I

@023A *, ,YUL MA YIN PA'I PHYIR, ZHES PA'ANG RTOG GE'I YUL DU
'GYUR TSUL DE LTA BU NYID 'GOG PA YIN PAR GZHUNG 'DI'I NUS PA
LAS SHES SO, ,MDOR NA, SGRA RTOG GIS CHOS NYID GNYIS SNANG DANG
BRAL BA'I SGO NAS YUL DU BYED

MI NUS PA NYID CHOS NYID RTOG GE'I YUL LAS 'DAS PA'I DON TO,
,DE'I PHYIR GZHAN DAG GIS SMRAS PA'I BSTAN BCOS 'DI NYID NANG
RIGS PA'I SDE SNOD MA YIN PA'I RGYU MTSAN JI SNYED CIG BKOD PA
DE DAG THAMS CAD SPUN PA DANG 'DRA BAR GYUR PA

YIN PAS, RTOG GE DANG NANG RIG PA'I SDE SNOD KYI DON DANG GZHUNG
LUGS 'DI DAG GI BRJOD BYA DANG DGOS PA SOGS JI LTA BU ZHIG YIN
PA'I 'OL SPYI TZAM YANG BLO YUL DU MA SHAR BAR CHOS SPONG BA'I
LAS KYI SGRIB PA SHIN TU CHE BA'I MTSON CHA RNON POS

'JIG RTEN MTHA' DAG GI MIG NYAMS PAR MA BYED CIG ,GNYIS PA 'JUG
BYA BSTAN BCOS KYI RANG BZHIN BSHAD PA LA, SPYI'I DON DANG, YAN
LAG GI DON GNYIS, DANG PO NI, GAL TE BSTAN BCOS 'DI NYID TSAD MA
KUN LAS BTUS PA'I RNAM

'GREL DU RTZOM NA, KUN LAS BTUS LA NI, LE'U DRUG YOD PA MA YIN
NAM, JI LTAR NA, 'DIR LE'U BZHIR BYAS ZHE NA, SKYON MED DE, KUN
LAS BTUS KYI DPE BRTAG PA DANG, SEL BA BRTAG PA'I LE'U GNYIS,
RANG DON RJES DPAG GI LE'UR

'DUS PAS, 'DIR RANG DON RJES DPAG GI LE'U'I NANG DU BSDUS NAS
GTAN LA PHAB PA YIN CING, LTAG CHOD BRTAG PA GZHAN DON RJES DPAG
GI LE'UR 'DUS KYANG DE NYID RTZOD RIGS SU RGYAS PAR GTAN LA PHAB
PAS 'DIR DNGOS SU MA BSTAN

@023B LA; GTAN LA DBAB BYA'I GTZO BO THAR PA DANG THAMS CAD
MKHYEN PA LAM DANG BCAS PA NYID KUN LAS BTUS SU MCHOD BRJOD KYI
TSIGS SU BCAD PAS BSTAN NAS LE'U DRUG PO DAG GIS DE NYID RANG
GIS RTOGS PAR BYED PA'I THABS DANG, GZHAN LA STON

PAR BYED PA'I TSUL YAN LAG DANG BCAS PA 'CHAD PAR BYED PA YIN NA
YANG, 'DIR BSTAN LA DBAB BYA'I GTZO BO THAR PA DANG THAMS CAD
MKHYEN PA LAM DANG BCAS PA NYID RGYAS PAR GTAN LA PHAB PA'I SGO
NAS, KUN LAS BTUS KYI MCHOD BRJOD KYI

TSIGS SU BCAD PA PHYED PO DE NYID 'GREL PA LA TSAD MA GRUB PA'I
LE'U LOGS SU MDZAD PAS LE'U BZHIR 'GYUR BA YIN NO, ,DE LTAR NA
BSTAN BCOS 'DI'I LE'U BZHI PO DAG GI GRANGS NGES PA NI 'DI YIN
TE, RANG GZHAN GYIS RTOGS PAR

BYA BA'I DON GYIS GTZO BO THAR PA DANG THAMS CAD MKHYEN PA LAM
DANG BCAS PAR NGES SHING, DE YANG TSUR MTHONG GI MNGON SUM TSAD
MAS MIG GIS GZUGS LA BLTA BA BZHIN DU, DNGOS SU NGES PAR BYED MI
NUS PAS, DNGOS SU RJES DPAG

TSAD MAS NGES PAR BYED DGOS LA, RJES DPAG TSAD MA DE NYID KYI
RTEN GTAN TSIGS KYI TSUL GSUM PO DE THAMS CAD KYANG MTHAR MNGON
SUM GYIS GRUB PA'I SGO NAS, NGES BYED KYI TSAD MA MNGON SUM GYI
MTHAR THUG PA ZHIG DGOS TE, DE

LTA MA YIN PAR RJES DPAG 'BA' ZHIG BRGYUD DGOS NA THUG MED DU
THAL PAR 'GYUR RO, ,DE'I PHYIR GTAN LA DBAB BYA'I GTZO BO THAR
PA DANG THAMS CAD MKHYEN PA LAM DANG BCAS PA DE NYID RANG GIS
RTOGS PAR BYED PA'I THABS, MNGON SUM

@024A *, ,DANG RJES DPAG GNYIS SU GRANGS NGES SHING, RANG GIS
RTOGS NAS GZHAN RJES SU 'DZIN PAR BYED PA NA, RANG GIS GANG LA
BRTEN NAS RTOGS PA'I RGYU MTSAN DE NYID DNGOS SU STON PA'I SNOD
RUNG DU BYED PA'I THABS LOG RTOGS MNGON

GYUR MGO GNON PA'I SUN 'BYIN DANG, SNOD RUNG DU GYUR NAS SHAS
PAR 'DOD PA'I DON GNYER DANG LDAN PA LA RGYU MTSAN DE NYID STON
PAR BYED PA'I GDAM NGAG GI NGO BO GZHAN DON RJES DPAG GNYIS SU
NGES PAS DE DAG GTAN LA 'BEBS PAR BYED

PA'I LE'U YANG BZHI PO 'DIR GRANGS NGES PA YIN NO, ,'O NA LE'U
BZHI PO 'DI DAG GI GO RIM NGES PA JI LTAR YIN ZHE NA, SLOB DPON
RGYAN MKHAN PO'I RJES SU 'BRANG BA YAM RIN RE, DANG POR GTAN LA
DBAB BYA'I GTZO TSAD MA GRUB PA'I LE'U GSUNGS

SHING; DE NYID KYIS TSAD MA SPYI'I MTSAN NYID DANG, THAR PA
DANG, THAMS CAD MKHYEN PA THABS DANG BCAS PA NYID STON PAR BYED
LA, MTSAN NYID DE DAG DANG LDAN PA'I TSAD MA DE'I DBYE BA YANG
DU ZHIG YOD CE NA, MNGON SUM DANG NI RJES SU DPAG ,TSAD MA'O
ZHES

GSUNGS PA LTAR, MNGON SUM DANG RJES SU DPAG PA GNYIS SU GRANGS
NGES SO ZHES BSGRUBS NAS MNGON SUM TSAD MA RGYAS PAR GTAN LA
'BEBS PA MNGON SUM GYI LE'U NYID DE'I RJES SU GSUNGS SHING, 'O
NA, RJES SU DPAG PA DE YANG JI LTA BU ZHES PA LA,

RJES DPAG RNAM GNYIS RANG DON NI, ,TSUL GSUM RTAGS LAS DON
MTHONG YIN, ,GZHAN DON RJES SU DPAG PA NI, ,RANG GIS MTHONG DON
RAB GSAL BYED, ,CES GSUNGS PA DANG MTHUN PAR, RJES DPAG DE YANG
RANG NYID KYIS BSGRUB BYA RTOGS PAR BYED PA'I

@024B THABS RANG DON RJES DPAG DANG, DE NYID GZHAN LA GO BAR
BYED PA'I THABS GZHAN DON RJES DPAG GNYIS SU PHYE NAS RANG DON
RJES DPAG GI LE'U NYID DE'I RJES SU GSUNGS LA, GZHAN DON RJES
DPAG GI LE'U MTHAR GSUNGS SO, ,DE YANG DBYE

GZHI DBYE BA'I SNGAR NGES DGOS SHING, GTAN LA DBAB BYA GANG YIN
MA SHES NA, TSAD MA RNAM PA GNYIS PO DE GTAN LA 'BEBS BYED DU MI
SHES PAS, TSAD MA GRUB PA'I LE'U DANG POR GSUNGS SHING, MI SLU
BA MTSAN NYID DU LDAN PA'I

TSAD MA TZAM DBYE GZHIR BYAS PA LAS PHYE BA'I TSAD MA DE YANG
MNGON RJES GNYIS SU GRANGS NGES PA LAS, MNGON SUM DANG NI DANG
POR SKYE BA'I TSAD MA YIN CING, RJES DPAG NI PHYIS SKYE BA YIN
PAS, SKYE RIM DANG MTHUN PAR MNGON SUM GYI LE'U DANG

POR GSUNGS SHING, RJES DPAG GNYIS KYI LE'U DE'I GYIS GSUNGS LA,
RJES DPAG GNYIS PO LA YANG RANG GIS MA NGES PAR GZHAN LA STON MI
NUS PAS, RANG DON RJES DPAG GI LE'U SNGAR GSUNGS SHING, GZHAN
DON RJES DPAG GI LE'U PHYIS

GSUNGS PA YIN NO, ,DE LTA NA YANG, RANG DON RJES DPAG GI LE'U
DANG POR SNANG BA NI, SLOB DPON GYIS DE NYID RTOGS DKA' BAR
GZIGS NAS, DANG POR PHYUNG STE 'GREL PA MDZAD PAS, DE'I PHYIR
GLEGS BAM GNAS PA'I GO RIM YIN GYI, GZHUNG RTZAM PA'I GO RIM MA
YIN NO, ,'O NA

MCHOD BRJOD DANG RTZOM PAR DAM BCA' RANG DON RJES DPAG GI LE'U'I
THOG MAR 'BYUNG BA CI'I PHYIR ZHE NA, RTOG PA'I DRA BA RNAM BSAL
CING, ZHES SOGS DANG, SKYE BO PHAL CHER ZHES SOGS NI RANG 'GREL
GYI MCHOD BRJOD DANG RTZOS PAR DAM BCA' YIN CING, GZHUNG

@025A *, ,RTZA BA'I MCHOD BRJOD DANG, RTZOM PAR DAM BCA' BA NI,
TSAD MA GRUB PA'I LE'U'I THOG MA NYID DU, RGYAN MKHAN PO'I 'GREL
PAR BKOD PA'I, TSAD MAR GYUR PA 'GRO LA PHAN BZHED PA, ,STON PA
BDE GSHEGS SKYOB

LA PHYAG 'TSAL TE, ,RTOG GE NGAN 'KHRUL 'GRO LA CHES BRTZE BAS,
,TSAD MA GRUB PA TSUL BZHIN BSHAD PAR BYA, ,ZHES BYA BA DE NYID
YIN NO, ,ZHES ZER RO, ,NYI MA SBAS PA NA RE, BSTAN BCOS 'DI NYID
GZHUNGS SPYI'I RNAM 'GREL YIN GYI, TSAD MA

KUN LAS BTUS PA KHO NA'I RNAM 'GREL MA YIN MOD, 'ON KYANG LE'U'I
GO RIM LA NI LHA DBANG BLO 'KHRUL PA MED DE, 'DI LTAR, DANG POR
RANG DON RJES DPAG GI LE'U, DE NAS TSAD MA GRUB PA'I LE'U, DE
NAS MNGON SUM GYI LE'U, DE NAS GZHAN DON

RJES DPAG GI LE'U'O ZHES ZER RO, ,RGYAN MDZAD PA'I BSAM PA NI
SNGA MA NYID YIN TE, JI SKAD DU, RGYAN LAS, RANG GI DON GYI RJES
SU DPAG PA'I DE MA THAG TU, GZHAN GYI DON GYI RJES SU DPAG PA
BRJOD DE, GZHAN GYI DON GYI RJES SU DPAG PA NI, RANG

GI DON GYI RJES SU DPAG PA SNGON DU 'GRO BA CAN YIN PA'I PHYIR
RO, ,ZHES GSUNGS SHING, TSAD MA GRUB PA'I LE'U'I MGOR, TSAD MA
YANG DAG 'GRO LA PHAN BZHED PA, ,ZHES SOGS BKOD NAS, 'DI LA
BSTAN BCOS KYI DANG POR BCOM LDAN

'DAS RGYU DANG 'BRAS BU PHUN SUM TSOGS PAS TSAD MA YANG DAG PA
NYID DU BSTOD PAR MNGON PAR BRJOD PA NI, ZHES SOGS KYIS DE'I DON
BSHAD CING, DE LTA BU'I BCOM LDAN 'DAS LA PHYAG 'TSAL NAS TSAD
MA GRUB PA BSHAD PAR BYA'O, ZHES BSHAD PA'I MJUG

@025B THOGS NYID NAS, TSAD MA SLU BA MED CAN GYI, ,ZHES BYA BA
LA SOGS PA'I BSHAD PA LA 'JUG PAR BYED PA'I PHYIR RO, ,CI STE,
DE NYID TSAD MA KUN LAS BTUS PA'I MCHOD BRJOD DANG RTZOM PAR DAM
BCA' BA'I TSIGS SU BCAD PA BKOD NAS, DE'I DON BSHAD PA MA

YIN NAM, ZHE NA, DE GNYIS NI MI 'DRA STE, KUN LAS BTUS KYI THOG
MAR, TSAD MAR GYUR PA 'GRO LA PHAN BZHED PA, ,STON PA BDE LAS
BTUS KYI RNAM 'GREL MA YIN NO ZHES ZER BA NI KHYAB PA 'GAL BA
KUN LAS, ,BTUS TE SNA TSOGS 'THOR RNAMS 'DIR

GCIG BYA, ,ZHES 'BYUNG BA'I PHYIR RO, ,RGYAN MKHAN PO LE'U'I GO
RIM DE LTAR BZHED KYANG, BSTAN BCOS 'DI NYID TSAD MA KUN LAS
BTUS KYI RNAM 'GREL DU MI BZHED PA'I RGYU MTSAN KHO BOS NI CUNG
ZAD KYANG MA MTHONG LA, DE LTA BU'I RGYU MTSAN SUS KYANG DGOD
PAR

MI NUS SO, ,GSUNG RAB SPYI'I RNAM 'GREL YIN PA'I PHYIR, KUN LAS
BTUS KYI RNAM 'GREL MA YIN NO ZHES ZER BA NI KHYAB PA 'GAL BA
YIN TE, KUN LAS BTUS NYID GSUNG RAB MTHA' DAG GI LHAG PA SHES
RAB KYI BSLAB PA DANG 'GREL PA'I CHA DAG GTZO

BOR GTAN LA 'BEBS PA'I PHYIR RO, ,GSUNG RAB SPYI'I RNAM 'GREL
YIN CES PA YANG, THEG PA CHE CHUNG GI SDE SNOD NAS BSHAD PA'I
THEG PA GSUM GYI LAM GYI RIM PA STON PA TZAM LA ZER NA 'THAD
KYI, THEG PA CHE CHUNG GI SDE SNOD MTHA' DAG GI DGONGS 'GREL

YIN PAS BSTAN BCOS 'DI THEG PA CHE CHUNG GNYIS KA'I GZHUNG THUN
MONG BA'O SNYAM DU GZUNG BAR MI BYA'O, ,JI SKAD BSHAD PA'I
LE'U'I GO RIM DE YANG 'THAD PA MA YIN TE, SLOB DPON GYIS RANG
'GREL DU, RANG DON RJES DPAG DANG POR 'CHAD

@026A *, ,PA'I RGYU MTSAN
GSUNGS PA DANG 'GAL BA'I PHYIR RO, ,DE
BAS NA, SLOB DPON LHA DBANG BLO DANG, SH'AKYA BLO'I BZHED PA
LTAR, DANG POR RANG DON RJES DPAG GI LE'U NYID 'CHAD

PA SLOB DPON GYI DGONGS PA YIN PAS 'DIR NI DE BZHIN DU BSHAD PAR
BYA'O, ,DE LTAR YANG 'DI LTAR, GAL TE KHYOD BSTAN BCOS 'DI KUN
LAS BTUS KYI RNAM 'GREL DU RTZOM NA, DER NI, DANG POR MNGON SUM
GYI LE'U,

DE NAS RANG DON RJES DPAG GI LE'U, DE NAS GZHAN DON RJES DPAG GI
LE'U, DE NAS DPE DANG DPE LTAR SNANG BA RTAGS PA'I LE'U, DE NAS
SEL BA BRTAG PA'I LE'U, ,DE NAS LTAG CHOD BRTAG PA'I LE'U 'BYUNG

BA YIN PA LA, 'DIR GO RIM BZLOG STE, CI'I PHYIR RANG DON RJES
DPAG DANG POR 'CHAD CE NA, DE NYID KYI LAN BSTAN PA'I PHYIR,
SLOB DPON GYIS RANG 'GREL DU, DON DANG DON MA YIN PA RNAM PAR
'BYED PA NI RJES SU DPAG

PA LA BRTEN PA YIN PA'I PHYIR LA, DE LA LOG PAR RTOG PAS DE RNAM
PAR BZHAG PA'I PHYIR BSHAD PA ZHES GSUNGS SHING, 'DI'I DON
SH'AKYA BLOS, MTHA' BCAD PA'I SGO NAS GTAN LA PHAB PA DAG GI DON
NI 'DI YIN TE, GAL

TE DON DANG DON MA YIN PA RNAM PAR 'BYED PA RJES SU DPAG PA LA
BSTAN PA'I PHYIR, RJES DPAG DANG POR BSHAD PA YIN NA, DE YANG
DON DANG DON MA YIN PA RNAM PAR 'BYED PA RJES DPAG KHO NA LA
BRTEN PA'I PHYIR ZER

@026B RAM, DON DANG DON MA YIN PA RNAM PAR 'BYED PA KHO NA RJES
DPAG LA BRTEN PA'I PHYIR ZHES ZER, DANG PO NI MI 'THAD DE, DE
DAG RNAM PAR 'BYED PA MNGON SUM LA YANG BRTEN PA'I PHYIR RO,
,DES NA RNAM NGES SU PHAN PA DANG MI PHAN PA

'THOB PA DANG SPONG BA NI, NGES PAR YANG DAG PA'I SHES PA MNGON
SUM DANG RJES DPAG GNYIS KA LA LTOS PAR BSHAD PA DANG NANG 'GAL
BAR 'GYUR RO, ,PHYOGS GNYIS PA LTAR NA, DON DANG DON MA YIN PA
RNAM PAR 'BYED PA KHO NA RJES DPAG

DANG MNGON SUM LA BRTEN MI RTEN GYI KHYAD MED PAS, RGYU MTSAN
DE'I SGO NAS RJES DPAG DANG POR 'CHAD NA, MNGON SUM YANG DANG
POR 'CHAD RIGS PAR THAL LO, ,CI STE NGES BZUNG GI KHYAD PAR MI
SBYOR BAR, DON DANG DON MA YIN PA RNAM PAR 'BYED

PA NI, RJES SU DPAG PA LA YANG BRTEN PA YIN PAS DE'I PHYIR DANG
POR BSHAD PA YIN NA, MNGON SUM YANG DANG POR 'CHAD RIGS PAR
THAL, DON DANG DON MA YIN PA RNAM PAR 'BYED PA NI MNGON SUM LA
YANG BRTEN PA YIN PA'I PHYIR RO, ,ZHE NA, BSHAD

PAR BYA STE, BSTAN BCOS 'DIR NI STON PA DANG, DE'I BSTAN PA
SKYON MED PAR BSGRUBS PA'I SGO NAS THAR PA DANG THAMS CAD MKHYEN
PA THABS DANG BCAS PA PHYIN CI MA LOG PAR GTAN LA 'PHEBS PAR
BYED PA YIN LA, DE DAG KYANG TSUR MTHONG

GI MNGON SUM GYIS DNGOS SU NGES PAR BYED MI NUS PAS, RJES DPAG
GIS DNGOS SU NGES PAR BYED DGOS SHING, DE LA YANG RJES DPAG DE
NYID KYI MTSAN NYID DANG GTAN TSIGS SOGS LA PHYIN CI LOG TU SMRA
BA DU MA YOD

@027A *, ,PAS, DE DAG BSAL TE, DE DAG GI RNAM PAR BZHAG PA PHYIN
CI MA LOG PAR SLOB DPON PHYOGS KYI GLANG POS TSAD MA KUN LAS
BTUS SU BSHAD PA YANG SHIN TU RTOGS DKA' BAR GZIGS SHING GTAN LA
'BEBS BYED KYI RJES

DPAG DANG, GTAN TSIGS SOGS LA LOG PAR RTOG PA MA BSAL BAR, DE
DAG YANG DAG PAR RTOGS MI NUS SHING, GTAN LA 'BEBS BYED KYI
THABS YANG DAG PAR MA RTOGS PAR THABS DE LA BRTEN NAS GTAN LA
DBAB BYA'I DON NGES PAR MI NUS PAS DE'I

PHYIR THAR PA DANG THAMS CAD MKHYEN PA LAM DANG BCAS PA RTOGS
PA, MTHAR MNGON SUM TSAD MA LA RAG LAS KYANG, DNGOS SU RJES SU
DPAG PA KHO NA LA RAG LAS SHING, DE LA LOG PAR RTOG PA MA BSAL
BAR YANG, DE LA BRTEN NAS GTAN LA DBAB BYA'I DON

DE DAG NGES MI NUS PAR GZIGS TE, SLOB DPON GYIS THOG MAR RANG GI
DON GYI RJES SU DPAG PA'I LE'U NYID 'CHAD PAR MDZAD DO, ,DE LTAR
DGOS PA'I DBANG GIS RANG DON LE'U BSHAD PA'I RJES SU, RJES DPAG
DES GTAN LA DBAB PAR BYA BA'I GTZO BO THAR PA DANG THAMS CAD

MKHYEN PA THABS DANG BCAS PA GTAN LA 'BEBS PAR BYED PA TSAD MA
GRUB PA'I LE'U GSUNGS TE, 'DI GNYIS NI THABS DANG THABS LAS
BYUNG BA'I RIM PA'O, ,THABS DE LA BRTEN NAS GTAN LA DBAB BYA'I
DON DE DAG NGES PAR BYED PA YANG RJES SU DPAG PA DE'I RTEN GTAN 

TSIGS KYI TSUL GSUM PO THAMS CAD MNGON SUM GYIS GRUB PA LA RAG
LAS PA'I SGO NAS MNGON SUM GYI MTHAR THUG PA CAN YIN PAS, DE'I
'OG TU MNGON SUM GYI LE'U GSUNGS SO, ,DE LTAR RANG NYID KYIS
STON PA DANG DE'I BSTAN PA SKYON MED PAR TSAD MAS NGES NAS DE

@027B NYID GDUL BYA GZHAN LA STON PAR BYED PA MA YIN GYI, RANG
GIS MA NGES PAR GZHAN LA STON MI NUS PAS, DE'I PHYIR GZHAN RJES
SU 'DZIN PA'I THABS STON PA'I GZHAN DON GYI LE'U NYID MTHAR
GSUNGS SO ZHES BYA BA NI, LE'U DAG GI GO RIM NGES PA YIN NO, ,'O
NA RANG DON

RJES DPAG 'CHAD PA YIN NA, DE'I MTSAN NYID DANG DBYE BA SOGS MI
STON PAR DANG POR GTAN TSIGS KYI MTSAN NYID DANG DBYE BA SOGS
BSHAD PAS CI BYA ZHE NA, GZHAN DAG NA RE, RGYU GTAN TSIGS GTAN
LA PHAB PA'I SGO NAS 'BRAS BU RJES DPAG SHUGS LA 'CHAD PA

YIN NO, ,ZHES ZER RO, ,KHO BO NI DE LTAR MI SMRA YI, DE BAS NA
BSTAN BCOS 'DI NYID LA BRTEN NAS TSAD MA KUN LAS BTUS PA'I DON
RNAM PAR 'GREL PAR 'DOD PA RNAMS LA MAN NGAG CUNG ZHIG SBYIN PAR
BYA STE, 'DI LTAR, GANG ZHIG KUN LAS BTUS SU DNGOS SU

BSHAD ZIN PA'I MTSAN NYID DANG, DBYE BA'I RNAM GRANGS SOGS DE
NYID LAS BSHAD PAR BYA BA GZHAN MED PA DAG NI, DER BSHAD ZIN
PA'I DBANG DU BYAS NAS, TSIG TSOGS BSKYUNG BA'I PHYIR DANG, RTZA
'GREL ZLOS PA'I NYES PA SPANG BA'I PHYIR, GZHUNG 'DIR DE DAG
ZLOS TE

SMRA BAR MI BYED CING, 'ON KYANG DER BSHAD PA'I MTSAN NYID KYI
TSIG ZUR DAG GI RNAM BCAD DANG, YONGS GCOD KYI DGOS PA DANG,
DBYE BA DAG GI GRANGS NGES DANG, GRANGS NGES DAG LA RTZOD PA
SPANG BA SOGS MDO DER DNGOS SU MA BSHAD CING, 'CHAD DGOS PA GANG

YIN PA DE DAG THAMS CAD GZHUNG 'DIR 'CHAD PAR BYED PA YIN TE,
DPER NA, GZHAN DON RJES SU DPAG PA NI, RANG GIS MTHONG DON RAB
GSAL BYED, CES GZHAN DON RJES DPAG GI MTSAN NYID DNGOS SU BSTAN
ZIN PAS DE NYID 'DIR ZLOS TE MA SMRAS PAR MTSAN

@028A *, ,NYID DE'I TSIG ZUR DAG GI RNAM BCAD DANG YONGS GCOD
KYI DGOS PA DANG, DGOS PA DE DAG SGRUB PA'I RIGS PA SOGS 'DIR
DNGOS SU MA GSUNGS PA DAG GZHUNG 'DIR RGYAS PAR BSHAD PA DANG,
NGO BO LA SOGS PA'I CHOS LNGA DANG LDAN PAR

BSTAN PAR BYA BA GZHAN DON BSGRUB BYA'I MTSAN NYID YIN NO, ,ZHES
DNGOS SU MA SMRAS SHING, DE LTAR KUN LAS BTUS SU BSHAD ZIN PA'I
DBANG DU BYAS NAS 'DIR TSIG LNGA PO DE NYID KYI RNAM BCAD DANG,
YONGS GCOD KYI DOGS PA DANG, DGOS PA DE NYID SGRUB

PA'I RIGS PA SOGS MDO LAS DNGOS SU MA GSUNGS PA DAG RGYAS PAR
BSHAD PA DANG, MING DANG RIGS SOGS SBYOR BA YI, ,RTOG PA DANG
BRAL MNGON SUM MO, ,ZHES GSUNGS ZIN PAS, DE NYID ZLOS TE MA
SMRAS PAR MNGON SUM RTOG BRAL DU SGRUB PA'I RIGS

PA MDO LAS RGYAS PAR MA GSUNGS PAR 'DIR RGYAS PAR BSHAD PA LA
SOGS PA LTA BU DANG, KUN LAS BTUS SU, MNGON SUM DANG NI RJES SU
DPAG ,TSAD MA'I MTSAN NYID GNYIS GZHAL BYA, ,DE LA RAB SBYOR
PHYIR TSAD MA, ,GZHAN NI YOD PA MA YIN NO, ,ZHES PA

RTZA 'GREL GYIS, TSAD MA DANG GZHAL BYA'I GRANGS NGES DANG,
GRANGS DE LAS GRANGS GZHAN DU RTOG PA 'GOG PA'I TSUL MDO TZAM
ZHIG GSUNGS PA DE NYID 'DIR RGYAS PAR BSHAD PA DANG, YANG TSAD
MA KUN LAS BTUS SU PHYOGS CHOS CAN DGU'I SBYOR BA'I DPER BRJOD
DANG, DE

DAG MTHUN PHYOGS LA KHYAB BYED DANG, MI MTHUN PHYOGS LA CHA
GNYIS SU 'JUG PA DANG, MI MTHUN PHYOGS LA KHYAB BYED, MTHUN
PHYOGS LA CHA GNYIS DANG, GNYIS KA LA KHYAB BYED DU 'JUG PA
DANG, GNYIS KA LA CHA GNYIS SU 'JUG PA SOGS KYI KHYAD PAR RNAMS
DNGOS SU GSAL

@028B BAR GSUNGS PAS, DER BSHAD ZIN PA'I DBANG DU BYAS NAS 'DIR
DE DAG DNGOS SU MA BKOD PAR PHYOGS CHOS CAN DGUR PHYE BA'I DGOS
PA DANG, DGU PO DE LAS GZHAN PA'I DPER BRJOD DNGOS SU MA GSUNGS
PA'I RGYU MTSAN TZAM ZHIG RGYAS PAR BSHAD PA LTA BU'O, ,DE BZHIN
DU

KUN LAS BTUS DNGOS SU MA GSUNGS SHING, BSHAD PAR BYA DGOS PA'I
MTSAN NYID DAG NI 'DIR DNGOS SU 'GOD PAR BYED DE, DPER NA KUN
LAS BTUS SU TSAD MA'I DBYE BA TZAM ZHIG GSUNGS NAS TSAD MA
SPYI'I MTSAN NYID DNGOS SU MA GSUNGS PAS, 'DIR KHA BSKANGS

TE, TSAD MA BSLU MOD CAN SHES PA ZHES BSHAD PA LTA BU'O, ,DE
BZHIN DU TSAD MA MDOR, GZHAN GYI 'DOD PA GSAL BAR BKOD NAS, DE
NYID BSKOG PA'I RIGS PA MDOR BSDUS PA TZAM ZHIG GSUNGS PA RNAMS
LA NI, DER BKOD ZIN PA'I DBANG DU BYAS NAS, 'DIR

GZHAN GYI 'DOD PA DE MI 'GOD PAR, DE'I GNOD BYED RGYAS PAR 'CHAD
PA YIN TE, DPER NA RIGS PA CAN PA'I LUGS KYI DAM BCA' YANG DAG
GI MTSAN NYID DANG, DAM BCA' LTAR SNANG GI DPE 'GOG PA'I SKABS
LA SOGS PA LTA BU'O, ,DE BZHIN DU RANG GI 'DOD

PA 'GA' ZHIG GI DAM BCA'I DE NA GSAL BAR MA BKOD PAR, DE SGRUB
BYED KYI RIGS PA GSUNGS PA RNAMS LA NI, DANG POR RANG LUGS KYI
DAM BCA' DE NYID KYI DON GSAL BAR BKOD NAS DE SGRUB PA'I RIGS PA
RGYAS PAR 'CHAD PA YIN TE, DPER NA,

BLO TSUL GNYIS KYI DON GSAL BAR DNGOS SU MA GSUNGS PAR DE SGRUB
PA'I RIGS PA'I SGO TZAM ZHIG BSTAN PA LA, 'DIR YUL RNAMS LAS NI
BYUNG BA YIN ZHES SOGS KYIS BSGRUB BYA BLO TSUL GNYIS KYI DON
GSAL BAR BSHAD PA'I SGO NAS RANG LCAGS

@029A *, ,KYI DAM BCA' THOG MAR BKOD DE, DE'I RJES SU DE DAG
SGRUB PA'I RIGS PA RGYAS PAR BSHAD PA LTA BU'O, ,GANG ZHIG ,
MDOR GZHAN GYI 'DOD PA DANG, DE NYID KYI GNOD BYED MTHA' GZHAN
'GOG PA'I RIGS PA PHAL CHE BA GSAL BAR DNGOS SU

GSUNGS NAS, DOGS PA'I MTHA' RE RE TZAM DNGOS SU MA BKAG PAR
BZHAG PA DE DAG LA NI DER DNGOS SU BSHAD PA DE DAG THAMS CAD
'DIR MI 'GOD PAR, GANG DNGOS SU MA BKAG PAR BZHAG PA'I MTHA' DE
NYID 'GOG PA'I RIGS PA 'DIR KHA

BSKANGS NAS 'CHAD PA YIN TE, DPER NA, TSOGS PA BSGRUB BYA NYID
YIN NA'ANG, ZHES BYA BA LA SOGS PA'I SKABS LTA BU'O, ,GANG KUN
LAS BTUS SU PHYOGS SNGA MA DANG, DE NYID 'GOG PA'I RIGS PA GNYIS
GA RGYAS PAR BSHAD PA DE DAG NI 'DIR 'CHAD PAR

MI BYED DO, DPER NA RIGS PA CAN PA RNAMS KYIS SNGA MA DANG LDAN
PA ZHES PA LA SOGS PA'I RTAGS KYI TSUL GZHAN SMRA BA DE DAG GI
PHYOGS SNGA MA DANG, DE 'GOG PA'I RIGS PA GNYIS KA TSAD MA MDOR
RGYAS PAR BSHAD ZIN CING, GRANGS CAN PA RNAMS

'BREL BA RNAM PA BDUN YOD PA'I NANG NAS, JI LTAR SRID PA'I 'BREL
PA GCIG GIS MNGON SUM LAS LHAG PA GRUB PA NI, RJES SU DPAG PA'O
ZHES ZER BA SOGS KYI PHYOGS SNGA MA DANG, 'GOG BYED KYI RIGS PA
GNYIS KA GSAL ZHING RGYAS PA TSAD MA MDOR

BSHAD ZIN PAS, 'DIR DE DAG GI PHYOGS SNGA MA DANG, DE 'GOG BYED
KYI RIGS PA GNYIS KA MA BSHAD PA LTA BU'O, ,DE BZHIN DU RANG
LUGS KYI SGRUB BYED RNAMS LA YANG, MDOR RGYAS PAR BSHAD ZIN PA
DAG NI 'DIR MI 'CHAD CING, GANG DER MA BSHAD PA

@029B DAG NI 'DIR 'CHAD PAR BYED PA YIN TE, DPER NA DU BAS DU
LDAN LA LA ME'I KHYAD PAR GSAL ZHING, 'BAR BA LA SOGS PA SGRUB
PAR BYED PA MA YIN GYI, ME TZAM ZHIG GO BAR BYED PA YIN NO ZHES
BYA BA'I SGRUB BYED NI, TSAD MA MDOR, DON GYI CHOS RNAMS DU MA
NI, ,THAMS CAD

RTAGS LAS RTOGS MA YIN, ,GANG ZHIG RJES 'BRAL GZHAN LAS NI,
,LDOG PA RTOGS PAR BYED PA YIN, ,ME'I 'BAR BA DANG RNO BA'I
KHYAD PAR JI LTA BA DE RNAMS NI DU BA LAS RTOGS PA MA YIN TE,
'KHRUL BA'I PHYIR RO, ,ZHES BYA BA LA SOGS PA RTZA 'GREL GYIS
RGYAS PAR

BSHAD ZIN PA'I PHYIR, 'DIR RGYU MTSAN DE DAG ZHIB PAR DNGOS SU
MA BSHAD CING, TSAD MA MDOR, DPER NA, BYAS PA NYID YOD PA MI
RTAG PA LA YOD PA BZHIN NO, ,ZHES BYA BA LA SOGS PA RTZA 'GREL
GYIS, RANG BZHIN GYI RTAGS KYI DON LA MTHA' BCAD PA MDOR

BSDUS PA TZAM ZHIG GSUNGS KYANG, RANG BZHIN GYI RTAGS KYI SBYOR
BA'I KHYAD PAR GYI DPER BRJOD PA DANG, LTOS MED GNOD PA CAN GYI
RTAGS LA SOGS PA 'DIR KHA BSKANGS TE RGYAS PAR BSHAD PA LTA
BU'O, ,GANG ZHIG KUN LAS BTUS SU DON DE NYID RGYAS PAR BSHAD
KYANG, 'CHAD

BYED KYI TSIG BRLING BAS RTOGS PAR DKA' BA'I GNAS 'GA' ZHIG LA
NI, MDO DE NYID KYI TSIG DON RGYAS PAR BSHAD PA'I SGO NAS KYANG
'GREL BAR BYED DE, DPER NA, GANG LA THUN MONG MA YIN PA'I PHYIR,
RJES SU DPAG PA NI MED LA, ZHES SOGS KYI MDO'I TSIG DON, DE

'GOG RJES DPAG LAS 'GYUR TE, ZHES BYA BA LA SOGS PAS RGYAS PAR
'CHAD PA BYED PA LTA BU'O, ,GANG ZHIG TSAD MA MDOR, DON DE NYID
KYI NGO BO TZAM ZHIG GSUNGS KYANG DE'I MTSAN NYID DANG DE LA
GZHAN GYIS KLAN KA BSAL DGOS PA JI LTAR SEL BA'I TSUL LA SOGS

@030A *, ,PA RGYAS PAR MA GSUNGS PA DAG LA NI, 'DIR DE DAG THAMS
CAD RGYAS PAR BSHAD PA'I SGO NAS 'GREL BAR BYED PA YIN TE, DPER
NA, MDOR, YID KYANG DON DANG ZHES PA TZAM LAS MA GSUNGS PA LA,
'DIR YID KYI MNGON SUM TSAD MA MED

PAR RTZOD PA'I GZHAN GYI KLAN KA LEGS PAR SPANGS SHING, DE PHYIR
DBANG PO'I RNAM PAR SHES, ,ZHES BYA BA LA SOGS PA'I SGO NAS,
RGYU DANG YUL GYIS KHYAD PAR GYIS YID KYI MNGON SUM GYI MTSAN
NYID DANG BCAS TE BSHAD PA LTA BU'O, ,DE'I PHYIR GZHUNG 'DI NYID
'CHAD PAR

'DOD PA RNAMS KYIS KUN LAS BTUS PA'I DON KHONG DU CHUD PAR BYAS
NAS, DE NYID DANG GZHUNG 'DI'I RTZA 'GREL SBYOR BA'I MAN NGAG
PHYOGS TZAM ZHIG BSTAN PA 'DI LTA BU'I SGO NAS 'DI NYID KUN LAS
BTUS KYI RNAM 'GREL DU JI LTAR 'GYUR BA'I TSUL ZHIB TU BRTAGS

TE, 'OL SPYI TZAM LA MA LAS PAR, MDO GZHUNG SBYAR NAS KUN LAS
BTUS SU MTSAN NYID BKOD ZIN PA DAG 'DIR MI 'GOD PAR MTSAN NYID
DE'I TSIG ZUR RNAMS KYI RNAM BCAD YONGS GCOD KYI DGOS PA SOGS
'DIR RGYAS PAR 'CHAD PA DANG, GZHAN YANG

'DIR DBYE GZHI 'GA' ZHIG LA DBYE BA BSHAD CING, 'GA' ZHIG LA MA
BSHAD PA DANG, MTSON BYA 'GA' ZHIG LA MTSAN NYID DNGOS SU BKOD
CING, 'GA' ZHIG LA DNGOS SU MA BKOD PA RNAMS NI MDOR, DBYE BA
RGYAS PAR GSUNGS PA DAG BSHAD ZIN PA'I DBANG DU BYAS

NAS 'DIR MI 'CHAD CING, DER MA BSHAD PA DAG 'DIR 'CHAD PA DANG,
DER MTSAN NYID DNGOS SU BKOD PA DAG DER BKOD ZIN PA'I DBANG DU
BYAS NAS 'DIR MI 'GOD CING, DER MA BKOD LA, 'GOD DGOS PA KHA CIG
'DIR 'GOD PA YIN PAS, DE'I SGO NAS 'GAL

@030B BA MED PAR SHES PAR BYA ZHING, 'DIR DGAG YUL MA BKOD PAR
'GOG BYED RGYAS PAR BSHAD PA DANG, RTZOD PA SPONG BA'I YUL DNGOS
SU MA BKOD PAR RTZOD SPONG RGYAS PAR BKOD PA SOGS KYANG DE BZHIN
DU SHES PAR BYAS NAS, MDO NYID LA 'PHROS BTZAL TE, LEGS PAR
BSHAD PAR

BYA'I, SLOB DPON GYIS MDO NYID KYI RTZOD SPONGS SOGS SU BKOD PA
LA, DE LTAR MA SHES PAR 'BREL MED KYI BLOS BYAS SNA TSOGS PAS
GZHUNG GI DON 'CHAD PA'I GZU LUMS MI BYA'O, ,DE BAS NA, 'DIR
YANG TSAD MA KUN LAS BTUS SU, RANG DON NI, TSUL GSUM RTAGS LAS
DON MTHONG

YIN, CES RANG DON RJES DPAG GI MTSAN NYID, TSUL GSUM PA'I RTAGS
LAS BSGRUB BYA RTOGS PA LA GSAL BAR BSHAD ZIN PAS, DE NYID 'DIR
ZLOS TE SMRA BAR MI BYED KYI, TSAD MA MDOR, RANG DON RJES DPAG
GI MTSAN NYID BSHAD PA DE'I MJUG TU TSUL GSUM RTAGS

LAS ZHES GANG BSTAN PA DE BSHAD PAR BYA STE, RJES DPAG BYA DANG
DE MTSUNGS LA, ,YOD DANG MED LA MED PAR NI, ,NGES PA, ZHES TSUL
GSUM SO SO'I MTSAN NYID BSTAN NAS RTAGS YANG DAG TZAM GYI MTSAN
NYID DNGOS SU MA BSTAN PAS, DE'I PHYIR, 'DIR RTAGS YANG DAG GI

MTSAN NYID DNGOS SU STON PAR BYED CING, TSAD MA MDOR, TSUL GSUM
SO SO'I MTSAN NYID BSHAD ZIN PA'I DBANG DU BYAS NAS 'DIR DE DAG
DNGOS SU MI 'CHAD PAR KUN LAS BTUS SU, DE DAG GI MTSAN NYID GYI
ZUR DU NGES PA SMOS PA'I DGOS PA NGOS GZUNG BA TZAM ZHIG

MDZAD DO, ,DE BZHIN DU, TSAD MA MDOR, GZHAN DON RJES DPAG 'CHAD
PA'I SKABS SU, GTAN TSIGS KYI DBYE BA PHYOGS CHOS CAN DGUR PHYE
BA TZAM ZHIG GSUNGS KYANG, RTAGS YANG DAG LA 'BRAS RANG MA DMIGS
GPA GSUM DU PHYE NAS, DE DAG TU GRANGS NGES PA'I

@031A *, ,GRANGS
NGES KYI RNAM GZHAG MDOR DNGOS SU MA GSUNGS PAS
'DIR DE LTA BU'I GRANGS NGES KYI RNAM GZHAG RGYAS PAR 'CHAD PA
YIN LA, DE LTA BU'I PHYE BA SO SO'I NGO BO GTAN LA 'BEBS PAR
YANG, KUN LAS BTUS SU RANG DON RJES

DPAG GI MTSAN NYID STON PA'I SKABS LAS 'PHROS NAS 'BRAS RTAGS
KYI SBYOR BA DANG, DE NYID KYIS BSGRUB BYA JI LTAR SGRUB PA SOGS
KYI RNAMS GZHAG RIGS PA DANG BCAS PA RGYAS PAR GSUNGS PAS 'DIR
DE DAG RGYAS PAR MI 'CHAD CING, RANG BZHIN GYI RTAGS

KYI SBYOR BA'I DBYE BA DANG, RJES KHYAB DANG LDOG KHYAB BSGRUB
PA'I RIGS PA SOGS RGYAS PAR DNGOS SU MA GSUNGS PAS 'DIR DE DAG
RGYAS PAR 'CHAD PAR BYED CING 'BRAS BU'I RTAGS LA YANG RTAGS
CHOS 'BREL BA SGRUB BYED RGYU 'BRAS NGES BYED KYI TSAD MA DNGOS

SU RGYAS BAR MA GSUNGS PAS, 'DIR DE NYID RGYAS PAR 'CHAD PA YIN
LA, KUN LAS BTUS SU PHYOGS CHOS CAN DGU'I DBYE BA 'CHAD PA'I
TSE, 'BRAS RANG GI SBYOR BA'I DPER BRJOD GNYIS DNGOS SU SMOS
PA'I SHUGS KYIS, RGYU KHYAB BYED MA DMIGS PA'I

RTAGS GNYIS SHUGS LA 'PHANGS PA LTA BU DANG, RIGS PA CAN PA 'GOG
PA'I TSA, BDAG YOD KYANG SNOD DU MI RUNG BA LA, BDAG MA DMIGS
PA'I RTAGS KYIS BDAG MED PA GO BAR BYED MI NUS SO ZHES GSUNGS
PAS, MI SNANG BA MA DMIGS PA

DANG, SNANG RUNG MA DMIGS PA'I RTAGS GYI KHYAD PAR SHUGS LA
'PHANGS PA LTA BU MA GTOGS PA MA DMIGS PA'I RTAGS KYI DBYE BA
DANG, PHYE BA SO SO'I GNO BO SOGS KYI RNAM GZHAG DNGOS SU GSAL
BAR GSUNGS PA GCIG KYANG MED PAS, 'DIR MA DMIGS

@031B PA'I RTAGS KYI DBYE BA DANG, PHYE BA SO SO'I NGO BO SOGS
KYI RNAM GZHAG RGYAS PAR GSUNGS PA YIN CING, MDOR NA, KUN LAS
BTUS SU, RANG DON RJES DPAG GI LE'UR, DE'I MTSAN NYID DANG, TSUL
GSUM SO SO'I RNAM GZHAG SOGS RGYAS PAR GSUNGS SHING,

GZHAN DAG TSUL DRUG TU 'DOD PA LA SOGS PA'I RNAM GZHAG RNAMS
RGYAS PAR BKAG KYANG RTAGS YANG DAG SPYI'I MTSAN NYID DANG, DE'I
DBYE BA GSUM GYI GRANGS NGES DANG, PHYE BA SO SO'I NGO BO SOGS
KYI RNAM GZHAG DNGOS SU 'BREL CHAGS PAR MA GSUNGS PAS

'DIR NI DE DAG NYID RGYAS PAR BSHAD PA'I SGO NAS RANG DON RJES
DPAG GI RTEN GTAN TSIGS LA LOG PAR RTOG PA 'GOG PAR BYED PA YIN
LA, DE LTAR GTAN TSIGS LA LOG PAR RTOG PA BKAG PAS KYANG, RANG
DON RJES DPAG LA LOG PAR RTOG PA BSAL BAR 'GYUR

TE; RTEN GTAN TSIGS PHYIN CI MA LOG PAR NGES PA NA, DE LA BRTEN
PA'I RJES DPAG BDE BLAG TU NGES PAR 'GYUR BA'I PHYIR RO, ,KUN
LAS BTUS SU, RANG DON GYI LE'UR, RANG DON RJES DPAG GI MTSAN
NYID GSUNGS KYANG, DBYE BA MA GSUNGS PA NI BSGRUB BYA'I MTSAN 

NYID 'CHAD PA'I SKABS SU, SEL BYED KYI TSAD MA BZHIR PHYE BA
NYID LAS, RTOGS PAR NUS PA LA DGONGS NAS, MA GSUNGS PA YIN CING,
'DIR YANG RTEN GTAN TSIGS KYI DBYE BA RGYAS PAR BSHAD PA NA, DE
LA BRTEN PA'I RJES DPAG GI DBYE BA BDE BLAG TU RTOGS

PAR NUS PA LA DGONGS NAS MA GSUNGS PA YIN NO, ,'O NA TSAD MA KUN
LAS BTUS PAR, 'CHAD DGOS PA'I DON DU MA ZHIG MA BSHAD PAR SNANG
BAS BSTAN BCOS SKYON CHAGS PA NYID DU MI 'GYUR RAM ZHE NA, TSAD
MA KUN LAS BTUS PA NI, GDUL BYA

@032A *, ,DBANG PO RNON PO MDOR BSDUS PA LA DGA' BA MGO SMOS PAS
GO BDAG GI DBANG DU BYAS PA YIN PAS DNGOS SU MA BSHAD PA DE DAG
KYANG DNGOS SU BSTAN PA DAG GI TSIG GI NUS PA DANG, SKABS THOB
DANG, TSIG ZUR DANG, DON

GYIS THOB PA CI RIGS PA'I SGO NAS 'PHANGS PA SHA STAG YIN PA'I
PHYIR SKYON MED LA, DE LTAR NA YANG, DE NYID PHYIS KYI GDUL BYA
DBANG PO RTUL PO PHAL CHE BAS MA RTOGS PA RTOGS PAR BYA BA'I
PHYIR DU, DE NYID KYI DON KHONG NA GNAS PA SOGS GSAL

BAR PHYUNG ZHING, DON GYI THOB PA DAG KHA BSKANGS NAS GSLA BAR
'GREL PA'I BSTAN BCOS 'DI NYID MDZAD PA YIN NO, ,GNYIS PA YAN
LAG GI DON LA, THAR PA DANG THAMS CAD MKHYEN PA LAM DANG BCAS PA
RANG GIS NGES PAR BYED PA'I TSUL DANG, DES NAS

GZHAN RJES SU 'DZIN PA'I THABS BSHAD PA'O, ,DANG PO LA, DE NYID
DNGOS SU NGES BYED KYI THABS RANG DON RJES DPAG BSHAD PA DANG,
NGES BYA THAR BA DANG THAMS CAD MKHYEN PA LAM DANG BCAS PA BSHAD
PA DANG, RJES DPAG GIS DE NYID NGES PA MTHAR GANG LA

RAG LAS PA'I TSAD MA MNGON SUM BSHAD PA'O, ,DANG PO LA, LUS KYI
TSUL GYIS MDOR BSTAN PA DANG, YAN LAG GI TSUL GYIS RGYAS PA
BSHAD PA'O, ,DANG PO NI, PHYOGS CHOS ZHES SOGS SHO LO KA GCIG
STE, DE LA RKANG PA DANG POS RTAGS YANG DAG GI

MTSAN NYID DANG, GTAN TSIGS ZHES PAS MTSON BYA DANG, DE NI RNAM
GSUM NYID CHES PAS DBYE BA'I GRANGS NGES DANG, DE NAS RKANG PA
GCIG GIS GRANGS NGES PA'I RGYU MTSAN DANG, RKANG PA THA MAS DE
DAG GI BZLOG PHYOGS STON PAR BYED CING,

@032B LHAG MA RANG DON LE'U'I GZHUNG MTHA' DAG GIS SHO LO KA
GCIG PO 'DI RGYAS PAR 'CHAD PA YIN NO, ,DE YANG, 'DI LTAR, RANG
DON RJES SU DPAG PA NI, TSUL GSUM RTAGS LAS DON MTHONG YIN NO,
,RJES DPAG GI RTEN DU GYUR PA'I GTAN TSIGS DE YI MTSAN NYID NI
GAD, DBYE BA

NI DU ZHIG CE NA, RTAGS RANG GI SHES 'DOD CHOS CAN LA 'GOD TSUL
DANG MTHUN PAR YOD PA KHO NAR NGES PA'I PHYOGS CHOS DANG PHYOGS
KYI MING CAN SHES 'DOD CHOS CAN DE'I CHA STE, BSGRUB BYA'I CHOS
KYIS RTAGS LA KHYAB PA YI TSUL GSUM TSANG BA NI GTAN TSIGS YANG

DAG GI MTSAN NYID YIN NO, ,DE LTA BU'I GTAN TSIGS DE NI 'BRAS
RANG MA DMIGS PA'I GTAN TSIGS RNAM PA GSUM NYID DU GRANGS NGES
TE MED NA MI 'BYUNG BA'I 'BREL PA BDAG GCIG DANG DE BYUNG 'BYUNG
BA'I 'BREL BA DE NI 'BYUNG BA'I 'BREL BA DE NI,

PHYOGS CHOS CAN GYI GTAN TSIGS GSUM PO DE KHO NA LA NGES PA'I
PHYIR RO, ,RKANG PA THA MA 'DIS 'CHAD TSUL GSUM STE, 'DI LTAR
RTAGS CHOS MED NA MI 'BYUNG BA'I 'BREL PA GRUB PA DE LAS GZHAN
MA GRUB PA RNAMS NI, GTAN TSIGS LTAR SNANG BA YIN NO, ZHES PA
DANG, TSUL GSUM TSANG

BA DE LAS GZHAN MA TSANG PA RNAMS NI GTAN TSIGS LTAR SNANG BA
YIN NO, ,ZHES PA DANG, 'BRAS RANG MA DMIGS PA GSUM PO DE LAS
GZHAN DE GSUM GANG YANG MA YIN PA'I GTAN TSIGS DAG NI, GTAN
TSIGS LTAR SNANG BA YIN NO, ,ZHES PA RNAMS SO, ,DE LA BSHAD TSUL
DANG PO

NYID 'THAD PAR MI SEMS TE, 'DIS NI RTAGS YANG DAG GI BZLOG
PHYOGS SU RGYUR PA'I GTAN TSIGS LTAR SNANG THAMS CAD SPYIR STON
PA YIN LA, RTAGS CHOS MED NA MI 'BYUNG BA'I 'BREL BA MA GRUB PAS
NI, RTAGS LTAR SNANG THAMS CAD LA KHYAB PA MA YIN PA'I PHYIR TE,
MIG

@033A *, ,GI GZUNG BYAS SGRA MI RTAG PAR SGRUB PA LTA BU LA
RTAGS CHOS MED NA MI 'BYUNG BA'I 'BREL PA DE YOD PA'I PHYIR RO,
,BSHAD TSUL GNYIS PA YANG 'THAD PAR MI SEMS TE, GZHUNG TSIG SNGA
MA DAG GIS TSUL GSUM TSANG PA RTAGS YANG DAG

GI MTSAN NYID DU BSTAN PA NA, DES MTSAN NYID DE DANG MI LDAN
PA'I GTAN TSIGS DAG GTAN TSIGS LTAR SNANG DU GO MI NUS NA, DE
DE'I MTSAN NYID DU MI 'GYUR ZHING, GO NUS NA DE LTAR GO NUS
BZHIN DU SLAR YANG DE NYID ZLOS STON TE STON PA'I RKANG PA THA
MA 'DI BRTZAMS

PA DON MED CING ZLOS PA'I NYES PAR 'GYUR BA'I PHYIR RO, , DES NA
BSHAD TSUL GSUM PA NYID BZANG ZHING, SLOB DPON SH'A-KYA BLO YANG
DE LTAR 'CHAD DE, JI SKAD DU, GTAN TSIGS LTAR SNANG DE LAS
GZHAN, ,ZHES PA NI, MI MTHUN PA'I PHYOGS LAS LDOG PA STE,

GTAN TSIGS GSUM PO DE LAS GZHAN PA NI GTAN TSIGS LTAR SNANG BA
DAG YIN NO, ,ZHES 'BYUNG BAS SO, ,'O NA, DE NI RNAM GSUM NYID,
CES PA'I NGES GZUNG GI TSIG GIS 'BRAS RANG MA DMIGS PA GSUM PO
KHO NA GTAN TSIGS YANG DAG TU GO BAR

BYED NUS SAM MI NUS, MI NUS NA DE LTAR SHES PAR BYA BA'I PHYIR
DU NGES GZUNG GI TSIG DE NYID SMOS PA DON MED CING, NUS NA, DE
NYID KYIS GSUM PO DE GANG YANG MA YIN PA'I GTAN TSIGS RNAMS GTAN
TSIGS LTAR SNANG DU GO NUS PAS, RKANG PA THA MA

SMOS PA DON MED CING, ZLOS PA'I NYES BAR 'GYUR RO, ,ZHE NA, BDEN
MOD KYANG, NYID CES PA GRANGS NGES STON PA'I NGES BZUNG GI TSIG
TU SBYAR PA YIN KYANG, DER MA GO BAR DNGOS PO'I RGYAN YIN NAM
SNYAM DU DOGS PA'I SGO NAS GRANGS NGES RTOGS PA'I

@033B GEGS SU 'GYUR BA SPANG BA'I PHYIR DANG TSIG LAS 'DOD CHAGS
DPOG PA SOGS 'BRAS RTAGS MA YIN PA BZHIN DU, 'BRAS RTAGS YANG
DAG TU 'DOD PA DANG, RGYU MA TSOGS PA KHA YAR BA LAS 'BRAS BU
DPOG PA'I RTAGS 'GA' ZHIG RANG BZHIN GYI RTAGS SU KHAS LEN 

PA DANG, MI MTHUN PHYOGS LAS MTHONG PA TZAM, GYIS DE NGES SU
SGRUB PA'I MA DMIGS PA'I RTAGS YANG DAG TU GZHAN GYIS LA MED
NGES SU SGRUB PA'I MA DMIGS PA'I RTAGS YANG DAG TU GZHAN GYIS
BTAGS PA DE DAG 'BRAS RANG MA DMIGS PA GANG YANG MA YIN PA'I
GTAN TSIGS LTAR SNANG DU BSTAN PA'I PHYIR, SLAR YANG GTAN

TSIGS LTAR SNANG DE LAS GZHAN ZHES GSUNGS PA YIN PAS SKYON MED
DO, DE LA 'DIR PHYOGS CHOS ZHES PA'I PHYOGS KYI SGRA NI SHES
'SOS CHOS CAN LA BTAGS PA YIN TE, 'DOGS PA'I RGYU MTSAN, PHYOGS
DNGOS CHOS DANG CHOS CAN TSOGS PA'I YA GYAL YIN PAS

PHYOGS KYI PHYOGS CIG YIN PA'I PHYIR TE, RAS YUL GI PHYOGS CIG
TSIG PA LA RAS YUG TSIG CES BRJOD PA BZHIN NO, ,DNGOS LA GNOD
BYED PHYI RGOL GYIS GRUB ZIN PA'I PHYIR RO, ,BTAGS PA'I DGOS PA
NI, CHOS CAN RANG MING GIS BSTAN NA, SGRA RTAG PA'AM

MI RTAG PAR SGRUB PA LA MIG GI GZUNG BYA RTAGS SU BKOD PA LTA BU
MTHUN DPE CHOS CAN DANG MI MTHUN DPE CHOS CAN GYI CHOS SU GYUR
PA DAG KYANG, CHOS CAN GYI CHOS SU GYUR PA'I GTAN TSIGS YIN PAS
TSUL DANG PO GRUB BAM SNYAN DU DOGS PAR 'GYUR BA SPANG BA'I

PHYIR PHYOGS KYI CHOS ZHES SMROS SO, ,DE'I SKYON MED DE, CHOS
CAN GYI CHOS ZHES PA'I CHOS CAN GYI SGAS MTHUN DPE BZUNG NA RJES
KHYAB STON PA'I NGAG LAS RTAGS MTHUN PHYOGS KHO NA LA YOD PAR
BSTAN ZIN PA DANG, SGRA ZLOS PA'I SKYON DU 'GYUR LA, MI MTHUN
DPE

@034A *, ,BZUNG NA, LDOG KHYAB STON PA'I NGAG GIS RTAGS MI MTHUN
PHYOGS MTHA' DAG LA MED PAR BSTAN ZIN PA DANG, SGRA 'GAL MI RIGS
TE, PHYOGS KYI SGRA NI SHES 'DOD CHOS CAN DANG, BSGRUB SHUGS
KYIS KYANG RTZOD GZHI KHO NA LA GO BAR 'GYUR RO, ,DE'I PHYIR
CHOS

CAN GYI CHOS ZHES SMOS RIGS KYI, PHYOGS KYI CHOS ZHES SMOS PAR
MI RIGS TE, PHYOGS KYI SGRA NI SHES 'DOD CHOS CAN DANG, BSGRUB
BYA'I CHOS DANG, DE GNYIS KA'I TSOGS PA STE, GSUM KA LA 'JUG PAS
PHYOGS KYI CHOS ZHES SMOS PA NA, TSOGS DON DANG BSRUB BYA'I

CHOS KYI CHOS SU GYUR PA DAG, RTAGS KYI TSUL DANG PO YIN PAR
DOGS PA MI KHEGS PA'I PHYIR RO, ,ZHE NA, PHYOGS KYI SGRA BRJOD
KYANG NYES PA DE 'DRA MED PAR THAL, TSUL DANG PO STON PA'I
PHYOGS KYI SGRAS TSOGS DON BZUNG NA, RTAGS DE TSOGS DON SNGAR MA
GRUB PA'I SGRUB BYED DU

BSTAN PA DANG, SGRA 'GAL BA DANG, BSGRUB BYA'I CHOS BZUNG NA
RJES KHYAB BRJOD PA'I NGAG GIS RTAGS MTHUN PHYOGS KHO NA YOD PAR
BSTAN PA DANG SGRA ZLOS PA'I SKYON DU 'GYUR BA'I SHUGS KYIS
RTZOD GZHI KHO NA BZUNG BAR GO BA'I PHYIR, 'KHOR GSUM KHAS
BLANGS SO, ,GZHAN

YANG SHES BYED SKABS KYI CHOS CAN GYI SGRA NI, CHOS CAN GSUM GA
LA NYE BAR KHYAD MED PAS, RTZOD GZHI KHO NA LA NYE BAR MI 'GRUB
LA, CHOS CAN GYI CHOS ZHES PA'I CHOS CAN GYI SGRAS MTHUN DPE
BZUNG NA, RJES KHYAB SRON PA'I NGAG LAS RTAGS MTHUN PHYOGS KHO
NA LA YOD PAR GRUB

@034B ZIN PA DANG, SGRA ZLOS PA'I SKYON DU 'GYUR BA YANG MI
'THAD DE, DE LTAR NA BYAS PA SGRA MI RTAG PAR SGRUB PA'I MTHUN
PHYOGS KHO NA LA YOD PAR GRUB NA, BYAS PA DE NYID MTHUN DPE LA
KHYAB STON PA'I TSAG ZLOS PA'I SKYON CAN DU THAL, RJES KYAB GRUB
NA, BSGRUB BYA GRUB DGOS PAR THAL

BA'I PHYIR DAN, GZHAN YANG, SLOB DPON PHYOGS GLANG GIS, TSUL
GSUM GYI MTSAN NYID STON PA NA, RJES DPAG BYA DANG DE MTSUGS LA,
,YOD DANG MED LA MED PAR NI, ,NGES PA, ZHES GSUNGS PA'I LDOG
KHYAB STON PA'I TSIG ZLOS PA'I SKYON CAN DU THAL, RJES KHYAB
STON PA NA

RTAGS MTHUN PHYOGS KHO NA LA YOD PAR BSTAN PAS, MI MTHUN PHYOGS
LA MED PAR GRUB ZIN PA'I PHYIR, SKYON MED DE, GRUB ZIN KYANG,
KHYAB PA GNYIS PO GCIG DNGOS SU BRJOD PA'I SHUGS KYIS GCIG SHOS
KYANG 'PHEN PA'I TSUL GYIS SBYOR BA'I DBYE BA RTOGS PA'I

DON DU YIN NO ZHE NA, MTHUN DPE LA YOD PAR GRUB ZIN KYANG, DE
NYID YANG BSNAN NAS NGES PA'I PHYIR DU BTAN NAM SNYAM PA'I DOGS
PA MI CHOD PA'I PHYIR MTSUNGS SO, ,DES NA RTAGS MTHUN PHYOGS KHO
NA LA YOD PAR GRUB PAS, MTHUN DPE LA YOD PAR GRUB ZIN

PA MI 'THAD CING, GRUB ZIN PA'I DBANG DU BYAS KYANG, ZLOS PA'I
SKYON DU 'GYUR BA MI 'THAD DO, ,DES NA CHOS CAN GYI CHOS ZHES
PA'I SGO NAS SHUGS KYIS RTOGS PAR BYAS DGOS NA, DOGS PA DE DAG
RIM PAR YANG DGOS BAS RTOGS DKA' BA'I PHYIR DANG, PHYOGS

KYI SGRAS SMOS NA, RTZOD GZHI BDE BLAG TU GO BAR 'GYUR BA'I
PHYIR PHYOGS KYI SGRAS BSTAN NO, ,GAL TE SHES 'DOD CHOS CAN GYI
CHOS ZHES SMOS NA, NYES PA CIR 'GYUR ZHE NA, DE LTA NA NI TSIGS
SU BCAD PA'I SDEB SBYOR NYAMS PAR 'GYUR BAS DE'I NYES PA NI RNAM
GSUM ZHES PA RGYAS PAR 'CHAD PAR BYED CING

@035A *, ,PHYIR YANG PHYOGS KYI SGRAS BSTAN NO, ,GNYIS PA YAN
LAG GI TSUL GYIS RGYAS PAR BSHAD PA LA, GZHUNG SPYI'I BSDU BA
MDOR BSTAN PA DANG, GZHUNG DON BSHAD PA DNGOS LA 'JUG PA GNYIS
DANG, DANG PO NI, GAL TE BSHAD ZIN PA'I TSIGS SU

BCAD PA DE NYID MDOR BSTAN DANG, GZHUNG LHAG MA DAG GIS DE NYID
RGYAS PAR 'CHAD PA YIN NA, GANG GIS GANG RGYAS PAR 'CHAD CE NA,
RGYU LA RANG BZHIN JI SNYED CIG CES SOGS KYIS DE NI RNAM GSUM
ZHES PA RGYAS PAR 'CHAD PAR BYED CING,

RGYU TSOGS PA LAS 'BRAS SKYE BAR ZHES SOGS KYIS, NYID CES PA'I
NGES BZUNG GI TSIG LA RTZOD PA SPONG BAR BYED PA YIN LA, RGYU MA
TSOGS PAS 'BRAS BU NI, ZHES SOGS KYIS, GTAN TSIGS LTAR SNANG DE
LAS GZHAN, ,ZHES PA NYID RGYAS PAR 'CHAD PAR

BYED CING, GTAN TSIGS KYI NI TSUL GSUM LA'ANG, ZHES PA MAN CHAD
NAS, MI DMIGS PAS NI MI 'GRUB PO, ,ZHES PA'I BAR GYI MTHAR THUG
PA NI, MED MA MI 'BYUNG NGES PHYIR RO, ,ZHES BYA BA 'DI NYID
RGYAS PAR 'CHAD PA YIN NO, ,'O NA RKANG PA DANG PO LA RGYAS

BSHAD MI BYED PA CI ZHE NA, KUN LAS BTUS SU, TSUL GSUM SO SO'I
MTSAN NYID RGYAS PAR BSHAD ZIN PAS, 'DIR MI 'CHAD DO ZHES BSHAD
ZIN CING, MDOR TSUL GSUM SO SO'I MTSAN NYID KYI ZUR DU NGES PA
SMOS PA'I RNAM BCAD YONGS GCOD

KYI DGOS PA MDO'I 'GREL BYED KHA CIG GIS JI LTAR BZHIN DU MA
RTOGS PA NI, RTAGS CHOS MED NA MI 'BYUNG BA'I 'BREL BA GRUB PA'I
YAN LAG TU BSTAN PA YIN NO, 'O NA' MDOR RGYAS PAR 'CHAD PA'I YAN
LAG TU BSTAN PA YIN NO, ,'O NA MDOR

@035B BSTAN GYI GO RIM DANG MI MTHUN PAR GTAN TSIGS LTAR SNANG
DE LAS GZHAN, ZHES PA'I RGYAS BSHAD SNGAR 'CHAD CING, MED NA MI
'BYUNG NGES PHYIR RO, ,ZHES PA'I RGYAS BSHAD PHYIS 'CHAD PA CI
ZHE NA, MED NA MI 'BYUNG BA'I 'GREL BA NYID BSHAD PAR BYA BA
CHES

MANG ZHING, GTAN TSIGS LTAR SNGANG NI BSHAD BYA NYUNG BA'I PHYIR
DANG, MDOR BSTAN GYI SKABS SU GTAN TSIGS LTAR SNANG DE LAS
GZHAN, ZHES SMOS PA DE 'BRAS RANG MA DMIGS PA GSUM PO DE LAS
GZHAN PA'I, RTAGS RNAMS GTAN TSIGS LTAR SNANG YIN

NO, ,ZHES BSHAD PA'I SGO NAS DE NI RNAM GSUM NYID CES PA LA
'BREL BAR SHES PAR BYA BA'I PHYIR DU, DE NI RNAM GSUM NYID CES
PA'I RGYAS BSHAD DANG SBREL NAS RKANG PA THA MA'I RGYAS BSHAD
MDZAD PA YIN NO, ,GNYIS PA GZHUNG DON GSHAD PA DNGOS LA 'JUG

PA LA, GTAN TSIGS RNAM GSUM SO SO'I NGO BO BSHAD, YANG DAG GSUM
POR NGES PA LA RTZOD PA SPANG, GSUM PO DE LAS GZHAN LTAR SNANG
PHYOGS TZAM BSHAD, MED NA MI 'BYUNG BA'I 'BREL PA RGYAS PAR
BSHAD PA'O, ,DANG PO LA, GSUM LAS 'BRAS

BU'I RTAGS BSHAD PA NI, GAL TE DE NI RNAM GSUM ZHES, 'BRAS RANG
MA DMIGS PA GSUM KA YANG DAG TU SMRAS NA, 'BRAS BU LAS RGYU GO
MBAR BYED PA NI, RTAGS YANG DAG TU MI 'THAD DE, 'DI LTAR ME LAS
DU BA SKYA BO DANG SNGO BA SOGS SKYE BAR MTHONG BA'I

PHYIR, RDZAS SKYA BO SOGS KYANG ME'I GO BYED DU 'GYUR ZHING,
TZAN+DAN DANG SENG LDENG LA SOGS PA'I ME LAS KYANG 'BRAS BU DU
BA SKYE BAR MTHONG BA'I PHYIR, DE DAG KYANG DU BA'I GO BYAR THAL
LO, ,GZHAN YANG LA'I STENG DU, DU BA MNGON SUM GYIS MTHONG NAS,
MED DPO

@036A *, ,PAR BYED PA NA, LA'I STENG GI DU BA DE NYID, LA'I ME
GO BYED DU 'GYUR TE, DE NYID LA'I ME LAS SKYES PA'I PHYIR RO,
,'DOD MI RIGS TE, DE NYID TSANG MANG GI DU BA SOGS MTHUN DPE LA
RJES 'GRO MED PA'I PHYIR RO, ,DE BZHIN DU BA'I RTAGS KYIS LA LA

ME DPOG PAR BYED PA NA, ME DANG GRUB BDE RDZAS GCIG PA'I MI RTAG
PA YANG GO BAR BYED PAR THAL, DU BA DE ME LAS SKYES PA BZHIN DU
DE 'DRA'I MI RTAG PA LAS KYANG SKYES PA'I PHYIR, GZHAN YANG ME
GRUB DUS NA DU BA MA SKYES SHING, DU BA SKYES DUS NI ME 'GAGS
PAS, DU BA

YOD NA ME YOD PAR 'GAL BA'I PHYIR RGYU 'BRAS GO BYA GO BYED DU
'GYUR BA MI 'THAD DE ZHE NA, SKYON MED DE, RGYU ME DE LA GSAL BA
DANG, 'BAR PA DANG, TZANDAN LAS BYUNG BA DANG, SENG LDENG LAS
BYUNG BA SOGS KYI RANG BZHIN NAM RDZAS MI 'DRA BA JI SNYED CIG
YOD KYANG RUNG, DE LTA BU'I

RDZAS KYI KHYAD PAR LAS DU BA SKYE SRID KYANG, DE DAG PHAN BYED
DU MED NA, DU BA MI SKYE BA'I LDOG PA SGRUB PA MA YIN TE,
TZANDAN GYI ME PHAN BYED DU MED KYANG, SHUG PA'I ME LAS DU BA
'BYUNG BA MTHONG BA'I PHYIR RO, ,DES NA, DE LTA BU'I ME'I RDZAS
KHYAD PAR BSGRUB PA LA DU BA RTAGS

YANG DAG TU 'GYUR BA MA YIN GYI, GANG PHAN 'GOGS BYED DU MED NA
DU BA MI 'BYUNG BA'I ME'I RDZAS MI MA YIN LAS LOG PA KHYAD PAR
DU BYAS PA'I TSA ZHING BSREG PA TZAM YOD PAR SGRUB PA LA, 'BRAS
BU DU BA LTA BU NI, RANG PHYOGS KYI CHOS SU GRUB PA'I GZHIR,
GTAN

TSIGS YANG DAG TU 'THAD DE, DE SGRUB KYI TSUL GSUM YIN PA'I
PHYIR RO, ,DES NA DE LTAR RGYU 'BRAS KYI RIGS LA RJES SU 'GRO
LDOG NGES PA DE NYID GO BYA GO BYED YIN PAS NYES PA SNGA MA DE
DAG MED LA, LA'I DU BA NI RTAGS SU MI 'DOD DE, DE LTA NA LA'I ME
NYID BSGRUB

@036B BYA'I CHOS SU 'GYUR BAS PHYOGS DANG BSGRUB BYA'I CHOS
KHYAD MED DU 'GYUR ZHING, RJES KHYAB NGES PA NA BSGRUB BYA GRUB
PAR THAL BA'I NYES PA SOGS SU 'GYUR BA'I PHYIR RO, ,MNGON SUM
GYIS LA LA DMIGS PA'I DU BA RTAGS SU 'DOD PA YANG, LA LA YOD
PA'I DU BA RTAGS SU

'DOD PA DANG KHYAD PAR MED PAS NYES PA SNGA MA SO NA GNAS SO,
,GANG DAG RTAGS 'GOD PA'I TSE DU BA TZAM BKOD KYANG SONG BA NI,
LA'I DU BA SONG PAR 'DOD PA DE LA YANG, LA LA ME YOD PAR SGRUB
PA LA RTAGS SU GANG SONG BA DE DE SGRUB KYI RTAGS YANG DAG MA
YIN PAR THAL

BA'I NYES PA SNGA MA NYID SO NA GNAS SO, ,KHA CIG RTAGS YANG DAG
RNAMS LA RLOM TSOD DANG, SONG TSOD SOGS KYI DBYE BA MANG DU BYED
PA DAG NI, KHO BOS TSAD MA YID KYI MUN SEL DU RGYAS PAR BKAG ZIN
CING, ME'I RANG DUS DANG DU BA'I RANG DUS GANG RUNG RE RE KHO
NA'I

DBANG DU BYAS NAS ME DU RGYU 'BRAS SU 'JOG PA MA YIN GYI, DUS DE
GNYIS GA CHA SHAS SU LDAN PA'I DUS KYI DBANG DU BYAS NAS RGYU
'BRAS SU 'JOG PA YIN CING, RGYU 'BRAS KYI GO BYA GO BYED DU
'GYUR BA YANG DE LTA BU'I DUS LA LTOS NAS YIN NO ZHES RGYAS PAR
GZHAN DU

BSHAD ZIN TO, ,'O NA DE SGRUB KYI RTAGS SU SONG BA NI, DU BA
TZAM YIN GYI LA'I DU BA MA YIN NA, LA'I DU BA MTHONG BA'I MNGON
SUM NYID DE SGRUB KYI PHYOGS CHOS 'JAL BA'I TSAD MAR 'GYUR BA CI
ZHE NA, LA'I DU BA MTHONG BA'I MIG SHES DE DU BA MTHONG BA'I MIG

SHES YIN NAM MIN, YIN NA DU BA TZAM DE SGRUB KYI RTAGS SU SONG
BA DANG, DE 'DRA'I DBANG SHES PHYOGS CHOS 'JAL BA'I TSAD MAR
SONG BA LA 'GAL BA MED CING, MA YIN NA, AUTPAL SNGON PO MTHONG
BA'I MIG SHES KYANG SNGO 'DZIN MIG SHES MA YIN

@037A *, ,DGOS PAS SNGO 'DZIN MIG SHES YIN PA MI SRID PAR 'GYUR
BA'AM, SNGO 'DZIN MIG SHES YIN NA, SNGON PO LA LTOS PA'I KUN
MKHYEN DU THAL BAR 'GYUR RO, ,DES NA ME TZAM BSGRUB BYA'I CHOS
YIN PA DANG 'DRA BAR DU BA TZAM RTAGS SU SONG

BA YIN CING, DE YANG GZHUNG 'DIS RGYU'I KHYAD PAR GO BAR MI BYED
KYI, RGYU TZAM GO BAR BYED PA YIN NO ZHES DNGOS SU BSTAN PA'I
SHUGS KYIS 'PHANGS PA YIN NO, ,GNYIS PA RANG BZHIN GYI RTAGS
BSHAD PA NI, DE LTA BU'I 'BRAS RTAGS RTAGS YANG DAG YIN PAR

MA ZAD, RANG GI RANG BZHIN YOD TZAM DANG, RANG CHAS SU 'BREL PA
CAN GYI NGO BO, MI RTAG PA SGRA LA GO BAR BYED PA LA BYAS PA
RTAGS SU BKOD PA LTA BU'I RANG BZHIN GYI RTAGS YANG GTAN TSIGS
YANG DAG YIN TE, DE SGRUB KYI TSUL GSUM YIN PA'I PHYIR RO, ,

TZAM GYI SGRAS, PHYIS BYUNG GI RGYU LA RAG LAS PA BCAD NAS, BYAS
PA RANG NYID YOD TZAM DU BSKYED PA'I RGYU DES MI RTAG PAR YANG
BSKYED PAS, MI RTAG PA RANG YOD TZAM NAS RANG CHAS SU 'BREL BA
ZHES BYA BA'I DON TO, ,GTAN TSIGS ZHES PA'I TSIG DE NYID

'BRAS RANG MA DMIGS PA GSUM GA'I MTHAR SBYAR BAR BYA BA YIN PAS
'DI DAG KYANG 'BRAS RANG MA DMIGS PA'I SBYOR BA CHOS CAN DU
BZUNG NAS, DE NYID GTAN TSIGS YANG DAG TU SGRUB PA LA, TSUL GSUM
TSANG BA RTAGS SU 'GOD PA SKABS SU BAB PA

YIN CING, DE LTAR NA, MDOR BSTAN DU, TSUL GSUM TSANG BA RTAGS
YANG DAG GI MTSAN NYID DANG, 'BRAS RANG MA DMIGS PA GSUM PO DE'I
MTSAN GZHIR BSHAD PA LA, RGYAS BSHAD KYI GZHUNG 'DI DAG GIS GSUM
PO DE NYID LA MTSAN NYID LA MTSAN

@037B NYID DE TSANG PA'I RTAGS KYIS RTAGS YANG DAG GI MTSAN
GZHIR 'THAD DO ZHES SGRUB PA YIN CING, MTSAN NYID TSANG BAR
SGRUB PA YANG, MED NA MI 'BYUNG NGES PHYIR RO, ,ZHES PA'I RGYAS
BSHAD KYI GZHUNG DAG GIS 'BRAS RANG MA DMIGS PA GSUM GYI RTAGS
CHOS MED

NA MI 'BYUNG BA'I 'BREL BA NGES BYED KYI TSAD MA RGYAS PAR BSHAD
PA'I SGO NAS 'CHAD PA YIN NO, ,DE LTA MIN PAR, 'DIR DU BA DANG
BYAS PA SOGS CHOS CAN DU BZUNG NAS, 'BRAS RTAGS DANG RANG BZHIN
GYI RTAGS SOGS SU SGRUB PA SKABS SU BAB PA

YIN NA, 'BRAS BU'I GTAN TSIGS ZHES GSUNG BAR 'GYUR GYI, 'BRAS BU
NI GTAN TSIGS ZHES GSUNG BAR MI 'GYUR RO, ,GSUM PA MA DMIGS PA'I
GTAN TSIGS BSHAD PA LA, MI SNANG BA MA DMIGS PA DANG, SNANG RUNG

MA DMIGS PA BSHAD PA GNYIS, DANG PO NI, SHA ZA RANG GANG LA
BSKAL DON DU SONG BA'I SKYES BU'I RGYUD KYI TSAD MA RNAMS 'JAL
BYED DU MI 'JUG PA NI CHOS CAN, MDUN GYI GZHI 'DI RANG 'DRA'I
GANG ZAG GI TSAD MA'I YUL DU MED PA'I SHA ZA LA GANG ZAG DE'I
YOD NGES

KYI THA SNYAD DON MTHUN MI 'JUG PA GO BAR BYED PA'I 'BRAS BU CAN
GYI RTAGS YANG DAG YIN TE, DE SGRUB KYI TSUL GSUM YIN PA'I
PHYIR, 'DI'I MTHA' BCAD PA GZHAN DU BSHAD ZIN TO, ,GNYIS PA
SNANG RUNG MA DMIGS PA LA, SNANG RUNG MA DMIGS PA'I RTAGS KYI
MTSAN

NYID DANG, MTSAN GZHI'I DBYE BA DANG, DE LA RTZOD PA'O, ,DANG PO
NI, MA DMIGS PA'I GTAN TSIGS THAMS CAD YOD NGES 'GOG PA'I 'BRAS
BU CAN YIN PAS KHYAB PAM ZHE NA, GTAN TSIGS KYI BYE BRAG GAM
KHYAD PAR DGAG BYA'I CHOS DE YOD NA PHYI RGOL LA

@038A *, ,SNANG DU RUNG BA LA LTOS NAS DGAG BYA'I CHOS 'GA' ZHIG
SHES 'DOD CHOS CAN GYI STENG DU MED PAR SHES SHING GO BAR BYED
PA'I 'BRAS BU CAN GYI GTAN TSIGS YANG DAG YIN NO ZHES

PA'AM, YANG NA GZHI 'GA' ZHIG TU RANG GI DGAG BYA'I CHOS MED
SHES 'BRAS BU CAN ZHES SBYAR BAR BYA ZHING, YANG NA MA DMIGS
PA'I GTAN TSIGS 'GA' ZHIG SNANG RUNG GI BYE BRAG LA LTOS NAS
RANG GI DGAG BYA'I

CHOS MED PA SHES PAR BYED PA'I 'BRAS BU CAN YIN NO ZHES SBYAR
RO, ,GNYIS PA MTSAN GZHI'I DBYE BA NI, 'O NA, YOD NA SNANG RUNG
GI KHYAD PAR LA LTOS NAS, MA DMIGS PA'I GTAN TSIGS KYIS DGAG
BYA'I CHOS

'GA' ZHIG MED PA GO BAR BYED PA YIN NA, DGAG BYA'I CHOS JI LTA
BU MED PA GO BAR BYED CE NA, ,DGAG BYA'I CHOS DE NYID LA GNOD
BYED KYI 'GAL BA DNGOS DAG GRUB PA'I RTAGS KYI DGAG BYA'I CHOS
DE NYID MED PA GO BAR

BYED PA'I DON CAN, ME STOBS CHEN POS KHYAB PAR NON PA'I RTAGS
KYIS GZHI DER GRANG REG MED PAR SGRUB PA LTA BU DANG, DGAG BYA'I
CHOS KYI GNOD BYED DNGOS DE'I 'BRAS BU DAG GRUB PA'I RTAGS KYIS
DGAG BYA'I CHOS

DE MED PA GO BAR BYED PA'I DON CAN, DU BA STOBS CHEN POS KHYAB
PAR NON PA'I RTAGS KYIS GZHI DER GRANG REG MED PAR SGRUB PA LTA
BU DANG, DGAG BYA'I CHOS DE'I RGYU YOD NA, BLTAR RUNG BA'I BDAG
NYID DAG NI MA GRUB PA RTAGS SU BKOD NAS DE MED

@038B PA GO BAR BYED PA'I DON CAN ME MA DMIGS PA'I RTAGS KYI
MTSAN MO'I RGYA MTSO DU MED DU SGRUB PA LTA BU DANG, DGAG BYA'I
CHOS KYI NGO BO YOD NA BLTAR RUNG BA'I BDAG NYID DAG NI MA GRUB
PA'I RTAGS KYIS DE MED PA GO BAR BYED PA'I DON CAN BUM PA MA
DMIGS PA'I RTAGS KYI LTO LDIR

BAS DAG PA'I SA PHYOGS BUM MED DU SGRUB PA LTA BU STE, DE LTAR
SBYOR BA 'GOD TSUL GYI SGO NAS PHYE BA'I SNANG RUNG MI DMIGS
PA'I RTAGS RNAM PA BZHI'O, ,ZHES DNGOS SU BSTAN CING, RANG BZHIN
'GAL DMIGS DNGOS SU BSTAN PA DE'I SHUGS KYIS BA MO'I REG PA

STOBS CHEN PO MED DE, ME STOBS CHEN POS KHYAB PAR NON PA'I
PHYIR, ZHES PA LTA BU'I KHYAB BYED 'GAL DMIGS KYANG BSTAN TE, ME
STOBS CHEN PO YOD PA'I RTAGS KYIS KHYAB BYED GRANG REG 'GOG NUS
PAR DNGOS SU BSTAN PA NA, GRANG REG GI KHYAB BYA RNAMS 'GOG

NUS PAR SHUGS LA GO BA'I PHYIR RO, ,RANG BZHIN MA DMIGS PA DNGOS
SU BSTAN PA'I SHUGS KYIS, SHA PA MED DE SHING MA DMIGS PA'I
PHYIR, ZHES PA LTA BU'I KHYAB BYED MA DMIGS PA YANG BSTAN TE,
BDAG GCIG PA'I KHYAB MNYAM GCIG BKAG PAS GCIG SHOS KHEGS

PAR DNGOS SU BSTAN PA NA, BDAG GCIG PA'I KHYAB BYED BKAG PAS
KHYAB BYA KHEGS PA SHUGS LA GO BA'I PHYIR RO, ,GSUM PA DE LA
RTZOD PA SPANG BA NI, DMIGS PA'I 'BRAS BU DU BA DMIGS PA TZAM
GYIS GRANG REG 'GOG PAR NUS NA, ME RGYU BUD SHING DMIGS PA'I
RTAGS

KYIS GRANG REG CI'I PHYIR 'GOG PAR MI NUS ZHE NA, GRANG REG DE
DANG 'GAL BA ME YI NI RGYU BUD SHING DMIGS PA'I RTAGS KYIS GRANG
REG 'GOG PA'I SBYOR BA GANG YIN PA DE KHYAB PA 'KHRUL PA CAN YIN
NO, ,ME'I RGYU MTSAN BUD SHING DANG GRANG REG GI RGYU MTSAN

@039A *, ,DAG NI 'GAL BA NYID MED PA'I PHYIR TE, BUD SHING GCIG
GIS ME DANG GRANG REG GNYI GA'I RGYU BYED PA SRID PA'I PHYIR RO,
,NA ZHES PAS, RGYU GNYIS 'GAL BA'I STOBS KYIS 'GOG NUS PA GRANG
NAS SPU LONG ZHES BYED PA MED DE, DU BA STOBS

CHEN PO DMIGS PA'I PHYIR, ZHES PA LTA BU RGYU DANG 'GAL BA'I
'BRAS BU DMIGS PA DANG, GRANG NAS BA SPU LANGS PA LA SOGS PA MED
DE, ME STOBS CHEN DMIGS PA'I PHYIR, ZHES PA LTA BU, RGYU DANG
'GAL BA'I RANG BZHIN DMIGS PA'I RTAGS GNYIS SHUGS LA

BSTAN NO, ,GAL TE 'O NA DU BA DMIGS PAS KYANG GRANG REG 'GOG PA
KHYAB PA 'KHRUL BAR 'GYUR TE, ME SHI NAS YUN RING PO LON PA'I
MAL KHANG GI DU BA LA SOGS PA YANG YOD PA'I PHYIR RO ZHE NA, DU
BA'I RTAGS KYIS GRANG REG 'GOG PA LTA BU 'GAL 'BRAS DMIGS

PA'I RTAGS LA YANG, DU BAS GRANG REG 'GOG PA'I RTAGS YANG DAG TU
'GYUR BA DE ME DANG, GRANG REG GZHI DER PHYI RGOL GYI MNGON SUM
LA SNANG DU MI RUNG BA'I YUL DANG, DU BA SNANG DU RUNG BA'I DUS
DANG SOGS PAS DE DRAG TU 'PHYUR BZHAN PA'I RNAM PA'I KHYAD PAR
LA LTOS

DGOS PAR 'DOD KYIS, DE LA GZHAN DU NA 'KHRUL BAR 'GYUR TE, DPER
NA, MI GRANG BA'AM GRANG REG MED PAR SGRUB PA LA THAL BA TZAM
RTAGS SU BKOD PA BZHIN NO, ,YANG GI SGRA NI RGYU MTSAN DAG NI
'GAL BA NYID MED NA, 'GAL RGYU DMIGS PA'I RTAGS SU BKOD KYANG

KHYAB PA 'KHRUL BAR 'GYUR BAR MA ZAD, 'GAL 'BRAS DMIGS PA'I
RTAGS LA YANG YUL DUS GNAS SKABS KHYAD PAR CAN LA MI LTOS NA
KHYAB PA 'KHRUL PAR 'GYUR RO, ,ZHES PA BSHAD ZIN DRAN PA LA
SNYEGS PA DANG, DU BAS ME GO BAR BYED PA YUL DUS GNAS SKABS

@039B KHYAD PAR CAN LA LTOS PAR MA ZAD, DU BAS GRANG REG 'GOG
PAR BYED PA YANG YUL DUS GNAS SKABS KHYAD PAR CAN LA LTOS DGOS
SO ZHES SNGAR MA BSHAD PA KHONG NAS 'DREN PA'I DON TE, SH'AKYA
BLO DANG DE'I RJES SU 'BRANG BA DAG GIS, ME'I DROD KYIS KHYAB
PA'I YUL

DANG, ME DA LTAR GYI 'BRAS BUR GYUR PA'I DUS DANG LA SOGS PA
GRANG REG 'GOG NUS KYI ME LA MI 'KHRUL BA'I GNAS SKABS KHYAD PAR
CAN LA LTOS DGOS PAR 'DOD CES BSHAD NAS, YANG GI SGRAS DU BA ME
SGRUB PA'I 'BRAS RTAGS SU 'GYUR BA YANG DE LTA BU'I YUL DUS

GNAS SKABS KHYAD PAR CAN LA LTOS DGOS PAR BSTAN PA YIN NO ZHES
'CHAD DO, ,DE NI MI 'THAD DE, DE LTA BU LA MI LTOS PA'I DU BAS
GRANG REG 'GOG NUS SHING, ME SGRUB NUS NA SKYON CI YOD, DE LTA
NA, MAL KHANG GI DU BA DANG, ME SHI BA'I RJES KYI NAM MKHA'I DU
BA SNGO LONG PO

SOGS KYIS MA NGES SO ZHE NA, 'O NA DE LTA BU'I MA NGES PA SPANG
BA'I PHYIR DU, YUL DUS GNAS SKABS DE LTA BU LA LTOS PA'I DU BA
YOD PA'I PHYIR ZHES RTAGS SU 'GOD DAM, RTAGS SU 'GOD PA'I TSE,
DU BA YOD PA'I PHYIR, ZHES PA TZAM ZHIG BKOD NAS, DE NYID LA MAL

KHANG GI DU BA SOGS KYIS MA NGES SO, ,ZHES BRTZOD PA NA SKYON
MED DE, NGED KYIS DA LTAR RTAGS SU BKOD PA'I DU BA DE NI, YUL
DUS GNAS SKABS 'DI LTA BU LA LTOS PA YIN PA'I PHYIR RO ZHES MA
NGES PA SPONG BA'I YAN LAG TU SBYOR, DANG PO LTAR NA, PHYOGS
CHOS GRUB PA NA,

BSGRUB BYA GRUB PAS KHYAB PA'I SKYON DU 'GYUR ZHING, GNYIS PA
LTAR NA, KHYAB PAS NGES PA LA BSGRUB BYA GRUB PAS KHYAB PA'I
SKYON DU 'GYUR BA'I PHYIR TE, DU BA DE NYID GRANG REG 'GOG NUS
KYI ME LA MI 'KHRUL BA'I DU BAR NGES NAS DU BA DES KHYAB PAR NON
PA'I GZHIR,

@040A *, ,GRANG REG 'GOG NUS KYI ME YOD PAR MA NGES PA MI SRID
CING, DE NGES NAS GRANG REG MED PAR MA NGES PA MI SRID PA'I
PHYIR RO, ,'O NA KHYOD RANG LTAR NA, YUL DUS RNAM PA DE LTA BU
LA LTOS PA'I DU BA YOD PA'I PHYIR, ZHES DNGOS SU SBYOR RAM MI

SBYOR ZHE NA, YUL DUS RNAM PA KHYAD PAR CAN LA LTOS PA ZHES PA'I
DON NI, YUL DE LTA BU'I GZHIR DU BA GRANG REG 'GOG PA DANG, ME
SGRUB PA LA RTAGS SU 'GOD PA SKABS SU BAB CING, DUS DE LTA BU'I
TSE, DU BA DE SGRUB PA LA RTAGS SU 'GOD DGOS LA RNAM PA DE

LTA BU DANG LDAN PA'I DU BA NYID RTAGS SU 'GOD DGOS ZHES PA'I
DON YIN PAS, YUL DUS NI, RTAGS 'GOD PA'I GZHI DANG DUS KYI KHYAD
PAR YIN GYI, DGOD BYA'I RTAGS KYI KHYAD PAR DU DE GNYIS SBYAR
NAS 'GOD DGOS PAR STON PA MA YIN LA, RNAM PA'I KHYAD

PAR DE NYID DGOD BYA'I RTAGS KYI KHYAD PAR DU SBYAR RGYU YIN
PAS, DU BA DRAG 'PHYUR BA YOD PA'I PHYIR, ZHES 'GOD PA'I DON YIN
NO, ,KHYED LA NI TSUL 'DIR MI RUNG STE, KHYED KYIS BSHAD PA LTAR
GYI YUL DUS GNAS SKABS GSUM PO GANG RTAGS KYI KHYAD PAR

DU SBYAR YANG, NYES PA SNGAR BSHAD PA DAG SO NA GNAS PA'I PHYIR
RO, ,DE LTAR PHYE BA SO SO'I NGO BO BSHAD ZIN TO, ,'DIR SKABS SU
BAB PA'I DON RTAGS DE DAG JI LTAR 'BYED PA'I RGYU MTSAN SOGS MDO
TZAM ZHIG BSHAD PAR BYA STE, DE YANG 'DI LTAR

RTAGS KYI BSGRUB BYA DGAG SGRUB GNYIS SU NGES PAS DE'I PHYIR
BSGRUB RTAGS DANG DGAG RTAGS GNYIS SU NGES SHING, SGRUB PA GO
BAR BYED PA LA BSGRUB BYA'I CHOS DANG NGO BO THA DAD DANG THA MI
DAD GNYIS SU NGES PA'I PHYIR, SGRUB RTAGS 'BRAS RANG GNYIS SU
NGES SO,,

@040B BSGRUB BYA DGAG PA GO BAR BYED LA, DGAG BYA'I CHOS SKABS
KYI PHYI RGOL LA YOD KYANG, SNANG DU MI RUNG BA DANG, YOD NA
SNANG DU RUNG BA GNYIS SU NGES PAS, DE'I PHYIR DGAG RTAGS LA MI
SNANG BA MA DMIGS PA DANG, SNANG RUNG MA DMIGS PA'I RTAGS GNYIS
SU NGES

SO, ,DE LA YANG DGAG BYA'I CHOS GZHI DER PHYI RGOL GYI MNGON SUM
LA SNANG DU RUNG BA DANG, MI RUNG BA GNYIS SU NGES PA LAS, SNANG
DU RUNG NAS, 'GOG PA RTAGS KYIS BYED DGOS PA LA, RANG BZHIN MA
DMIGS PA'I RTAGS 'JUG CING, DGAG BYA'I CHOS DE

SPYIR PHYI RGOL LA SNANG RUNG YIN KYANG, SKABS KYI SHES 'DOD
CHOS CAN DU GYUR PA'I GZHI DER PHYI RGOL GYI MNGON SUM LA SNANG
DU MI RUNG BA LA GZHI DER DGAG BYA'I CHOS DE'I 'BREL ZLA SNANG
DU RUNG BA DANG, 'GAL ZLA SNANG RUNG GNYIS SU NGES LA, 'BREL YUL
LA NGO BO

RGYU 'BRAS GSUM DU NGES SHING, NGO BO LA KHYAB CHE BA DANG MNYAM
PA GNYIS SU NGES PAS, GZHI DER DGAG BYA'I CHOS DE YOD KYANG
SKABS KYI PHYI RGOL LA SNANG DU MI RUNG ZHING, DE DANG KHYAB
MNYAM PA'I NGO BO YOD NA SNANG DU RUNG BA'I TSE DE 'GOG PA LA
RANG BZHIN MA DMIGS

PA'I RTAGS 'JUG CING, DE DANG KHYAB MNYAM PA'I NGO BO YANG YOD
KYANG SNANG DU MI RUNG ZHING, DE'I BDAG GCIG PA'I KHYAB BYED DAM
SKYED BYED KYI RGYU YOD NA SNANG DU RUNG BA'I TSE, KHYAB BYED MA
DMIGS PA DANG, RGYU MA DMIGS PA'I RTAGS 'JUG LA, GZHI DER DE'I
'BRAS BU YOD NA

SNANG DU RUNG BA'I TSE, 'BRAS BU GANG YANG RUNG BA'I BKAG PA
TZAM GYIS DE NYID 'GOG MI NUS PAS DE'I DNGOS 'BRAS MA DMIGS PA'I
RTAGS 'JUG PA YIN TE, DE LTAR NA 'BREL ZLA MA DMIGS PA'I RTAGS
BZHIR NGES SHING, GZHI DER DGAG BYA'I CHOS DE NYID SKABS

@041A *, ,KYI
PHYI RGOL LA YOD KYANG SNANG DU MI RUNG ZHING,
DE'I 'GAL ZLA SNANG DU RUNG BA'I TSE, DE'I 'GAL ZLA BSGRUBS NAS,
DE NYID 'GOG PA LA 'GAL ZLA DMIGS PA'I RTAGS 'JUG LA, DE YANG
'BREL YUL LA NGO BO RGYU 'BRAS GSUM

DU NGES PA BZHIN DU 'GAL ZLA YANG 'GOG NUS NGO BO RGYU 'BRAS KYI
'GAL ZLA GSUM DU NGES LA, NGO BO LA RANG DANG KHYAB CHE CHUNG
MED PA DANG, KHYAB CHE BA'I 'GAL ZLA GNYIS SU NGES SHING, DANG
PO LA RANG GI 'GAL ZLA DNGOS DANG, 'GAL ZLA'I 'BRAS BU RTAGS SU
BKOD PA GNYIS

SU NGES PAS RANG BZHIN 'GAL DMIGS DANG, 'GAL 'BRAS DMIGS PA
GNYIS DANG, RANG LAS KHYAB CHE BA'I RANG GI NGO BO'I 'GAL RTAGS
SU BKOD PA KHYAB BYED 'GAL DMIGS SO, ,RGYU'I 'GAL ZLA LA YANG,
DGAG BYA 'GOG NUS RGYU'I 'GAL ZLA DNGOS DANG, 'GAL ZLA'I

'BRAS BU RTAGS SU BKOD PA GNYIS SU NGES PAS RGYU 'GAL DMIGS
DANG, RGYU DANG 'GAL BA'I 'BRAS BU DMIGS PA GNYIS DANG, DGAG
BYA'I CHOS KYI 'BRAS BU'I 'GAL ZLA LA 'BRAS BU GANG YANG RUNG
BA'I 'GAL ZLAS 'GOG MI NUS SHING, DNGOS 'BRAS KYI 'GAL

ZLA DGOS PA'I 'BRAS BU 'GAL DMIGS GCIG STE, DE LTAR NA 'GAL
DMIGS DRUG DANG, 'BREL ZLA MA DMIGS PA BZHIR NGES PAS, DE'I
PHYIR RNAM NGES LAS, DE LTAR NA MI DMIGS PA 'DI NI SBYOR BA'I
BYE BRAG GIS RNAM PA BCU YIN NO, ,ZHES GSUNGS SO, ,

'DIR; 'GAL DANG 'BRAS BU DAG GRUB DANG, ,ZHES SOGS KYIS DNGOS SU
DBYE BA BZHI BSTAN PA NI, 'GAL ZLA BSGRUBS NAS, 'GOG PA LA DNGOS
SU GNOD BYED KYI 'GAL BA DANG, BRGYUD NAS GNOD BYED KYI 'GAL BA
RTAGS SU BKOD PA'I SGO NAS DGAG BYA 'GOG

@041B PA'I TSUL GNYIS SU NGES PA DANG, 'BREL YUL BKAG NAS DGAG
BYA 'GOG PA LA RDZAS THA DAD PA'I 'BREL YUL DANG, BDAG GCIG PA'I
'BREL YUL BKAG PA'I SGO NAS 'GOG PA'I TSUL GNYIS SU NGES PAR
SHES PAR BYA BA'I PHYIR DU GTZO BO'I SBYAR BA BZHI DE DAG

MTSON BYED KYI DPER SMOS PA TZAM MO, ,PHAN TSUN SPANGS PA'I 'GAL
BA LA DNGOS 'GAL DANG, RGYUD 'GAL GNYIS LAS, DNGOS 'GAL RTAGS SU
BKOD NAS CIG SHOS 'GOG PA'I RTAGS YANG DAG MI SRID DE, PHYOGS
CHOS GRUB PA TZAM GYIS BSGRUB BYA 'GRUB

PAR 'GYUR PA'I PHYIR, DPER NA, SGRA CHOS CAN RTAG PA MIN TE, MI
RTAG PA YIN PA'I PHYIR, ZHES PA LTA BU'O, ,RGYUD 'GAL GYI 'GAL
BA RTAGS SU BKOD NAS DGAG BYA 'GOG PA'I PHAN TSUN SPANG 'GAL LA
BRTEN PA'I 'GAL ZLA DMIGS PA'I

RTAGS NI, 'DIR DNGOS SU MA BSTAN CING, GZHAN DON LE'U'I MJUG TU
BSTAN PA YIN LA, DE'I DGOS PA YANG LTOS MED KYI RTAGS KYIS MJUG
BSDUS PA'I SGO NAS BSTAN BCOS 'DIR, LTA BA BKA' RTAGS KYI PHYAG
RGYA BZHI'I NANG NAS KYANG 'DUS BYAS MI RTAG PA NYID SGRUB

PA'I RIGS PA RGYAS PAR BSHAD PAR SHES PAR BYA BA'I PHYIR YIN NO
ZHES 'CHAD PAR 'GYUR RO, ,'O NA, 'DIR 'BRAS RTAGS DANG RANG
BZHIN GYI RTAGS GNYIS LA, NANG GSES KYI DBYE BA SO SOR MA PHYE
BAR SPYIR BSTAN CING, MA DMIGS PA'I RTAGS LA, MI SNANG BA MA

DMIGS PA DANG, SNANG RUNG MA DMIGS PA GNYIS DANG, SNANG RUNG MA
DMIGS PA LA'ANG 'BREL ZLA MA DMIGS PA DANG, 'GAL ZLA DMIGS PA'I
RTAGS KYI DBYE BA SO SOR PHYE NAS 'CHAD PA CI ZHE NA, SKABS 'DIR
NI 'BRAS RANG MA DMIGS PA'I RTAGS GSUM PO

@042A *, ,DAG RTAGS YANG DAG GI MTSAN GZHI SKYON MED DU SGRUB PA
YIN CING, DE YANG 'BRAS BU'I RTAGS YANG DAG THAMS CAD 'BRAS BU
RTAGS SU BKOD NAS RGYU SGRUB PAR KHYAD PAR MED LA, RANG BZHIN
GYI RTAGS THAMS CAD KYANG, RANG

BZHIN GYI RTAGS SU BKOD NAS RANG BZHIN CAN GYI DNGOS PO SGRUB
PAR KHYAD PAR MED PAS DE'I PHYIR DE DAG NI, RTAGS YANG DAG MIN
PAR SBYOR BA'I DBYE BA SO SOR MA PHYE YANG SPYIR SGRUB PAR NUS
SHING, MI SNANG BA MA DMIGS PA DANG, SNANG RUNG MA DMIGS PA
GNYIS NI,

GCIG YOD NGES KYI THA SNYAD 'GOG PA TZAM YIN CING, CIG SHOS MED
NGES DNGOS SU SGRUB PA YIN PAS DGAG BYA 'GOG TSUL DANG, BSGRUB
BYA SGRUB TSUL LA RIGS MI 'DRA BA'I KHYAD PAR CHEN PO YOD PA'I
PHYIR, SNANG RUNG MA DMIGS PA, RTAGS YANG DAG TU BSTAN

PA TZAM GYIS MI SNANG BA MA DMIGS PA RTAGS YANG DAG YIN PA LA
DOGS PA MI CHOD CING, DE BZHIN DU 'BREL ZLA MA DMIGS PA DANG,
'GAL ZLA DMIGS PA GNYIS KYANG GCIG 'BREL YUL DNGOS SU BKAG PAS
'BREL PO 'GOG PA YIN CING, GCIG

'GAL ZLA DNGOS SU BSGRUBS NAS DGAG BYA 'GOG BYA 'GOG PA YIN PAS
DGAG BYA'I 'GOG BYED RTAGS SU SBYOR TSUL LA RIGS MI 'DRA BA'I
KHYAD PAR CHE BA'I PHYIR, GCIG RTAGS YANG DAG TU BSTAN PA TZAM
GYIS CIG SHOS RTAGS YANG DAG YIN PA LA DOGS

PA MI CHOD PAS DE'I PHYIR MA DMIGS PA RNAMS NI SO SOR PHYE NAS
RTAGS YANG DAG TU BSTAN LA, 'BRAS RANG NI DE LTA MA YIN NO, ,'O
NA TSAD MA RNAMS NI MI 'JUG PA, ZHES PA MI SNANG BA MA DMIGS
PA'I DBANG DU BYAS PA NYID SLOB DPON GYI DGONGS PAR

@042B GANG LAS SHAS ZHE NA, RANG 'GREL LAS, DE LA DANG PO NI,
YOD PA'I THA SNYAD 'GOG PA'I DGOS PA'I PHYIR TSAD MAR BSHAD KYI,
LDOG PA MTHONG BA LA NYE BAR SPYOD PA NI MA YIN TE, THE TSOM YOD
PA'I PHYIR RO, ,ZHES GSUNGS PA LAS SHES SO, ,GNYIS PA YANG DAG

GSUM POR NGES PA LA RTZOD PA SPANG PA NI, GAL TE DE NI RNAM GSUM
NYID CES PA'I NGES BZUNG GI TSIG GIS RTAGS YANG DAG 'BRAS RANG
MA DMIGS PA GSUM DU NGES PAR BSHAD PA MI 'THAD DE, RGYU LAS
'BRAS BU DPOG PA'I RTAGS YANG DAG MI SRID PAR THAL

BA'I PHYIR RO ZHE NA, RTAGS DE YANG NAS DANG CHU LUNG SOGS KYI
TSOGS PA LAS MYU GU SKYE RUNG DPOG PA LTA BU LA 'DOD DAM, SKYE
NGES DPOG PA LTA BU LA 'DOD, DANG PO LTAR NA, 'BRAS RANG MA
DMIGS PA GANG YANG MA YIN PA RTAGS MA GRUB STE, 'DI LTAR RGYU
NAS DANG

CHU LUNG SOGS KYI TSOGS PA CHOS CAN, KHYOD LAS RANG PHYOGS KY
CHOS SU GRUB PA'I GZHIR, 'BRAS BU MYU GU SKYE RUNG BAR RJES SU
DPOG PA GANG YIN PA DE NI RANG BZHIN GYI GTAN TSIGS YIN PAR
BRJOD DE, DE SGRUB KYI TSUL GSUM GANG ZHIG, KHYOD LA RANG 'BRAS

NAS KYI MYU GU SKYE BA NI SLAR YANG RGYU RKYEN DON GZHAN LA NI
MI LTOS PAR RANG GRUB TZAM NAS DE SKYE RUNG GI RDZAS SU SKYES
PA'I PHYIR GNYIS PA LTAR NA, DE CHOS CAN, KHYOD KYIS RANG PHYOGS
KYI CHOS SU GRUB PA'I GZHIR, 'BRAS BU NAS KYI MYU GU SKYED NGES
DPOG PA LA

NI, KHYAB PA MA NGES PA NYID YIN TE, KHYED LAS 'BRAS BU DE SKYE
BA KHYOD KYI TSOGS PA SKAD CIG SNGA MA DANG PHYI MA'I NUS PA
RNAMS GONG DU 'GYUR PA DNAG 'BREL ZHING LTOS PA'I PHYIR, KHYAB
TE KHYOD KYANG YIN, DE LTAR NUS PA 'GYUR BA'I RGYU GZHAN GYI

@043A *, ,SKABS SU, 'GAL RKYEN GYI GEGS BYED PA'ANG YIN PA'I
GZHI MTHUN DAG SRID PA'I PHYIR RO, ,GANG DAG 'DIR RGYU TSOGS
GRANGS TSANGS CHOS CAN DU 'DZIN PA NI MI RIGS TE, DE'I RGYU
TSOGS GRANGS TSANG CHOS CAN DU NGES NAS DE LAS 'BRAS BU

DE SKYER RUNG MI RUNG THE TSOM ZA BA MI SRID PA'I PHYIR RO, ,DES
NA, CHOS CAN 'DZIN LUGS SOGS JI LTAR BYA SNYAM NA, NAS KYI SA
BON CHU LUD DROD GSHAR DUS DANG 'TSAM PAR TSOGS PA'I SHAR PHYOGS
KYI ZHING 'DI CHOS CAN, KHYOD LAS RANG 'BRAS NAS KYI

MYU GU SKYER RUNG STE, NAS DANG CHU LUD DROD GSHAR SOGS DUS DANG
'TSAM PAR TSOGS PA'I ZHING YIN PA'I PHYIR RO, ,ZHES DGOD PAR BYA
ZHING, DE 'DRA'I TSOGS PA DE NAS KYI MYU GU SKYED NGES YIN
KYANG, DE YIN PA LA, NAS KYI MYU GU SKYED NGES YIN PAS MA KHYAB

BO, ,DES NA ME DANG NAS KYI SA BON SOGS NI, DU BA DANG NAS KYI
MYU GU SOGS SKYED NGES YIN LA, GAL TE DE DAG SKYED NGES MA YIN
NA, DU BA DANG NAS KYI MYU GU SOGS SKYED NGES SU MI 'GRUB BO,
,DER MA ZAD ME SOGS NI, DU BA SOGS KYI DNGOS RGYU'ANG YIN TE,
'DI LTAR,

ME CHOS CAN, KHYOD DU BA'I DNGOS RGYUR THAL, DU BA DE KHYOD LAS
DNGOS SU SKYES PA'I PHYIR, 'O NA, NAS DANG CHU LUD DROD GSHER
SOGS DUS DANG 'TSAM PAR TSOGS PA DES MYU GU KYED PA LA 'GAL
RKYEN GYIS GEGS BYED PA MI SRID PAR THAL, DES DE SKYED DES

YIN PA'I PHYIR, ZHE NA, TSOGS GNYIS KYI BYANG CHUB SKYED PA LA
'GAL RKYEN GYIS GEGS BYED MI SRID PAR THAL, DES DE SKYED NGES
YIN PA'I PHYIR, DAG SA LA GNAS PA'I BYANG SEMS SANGS RGYAS

@043B 'THOB PA LA GEGS BYED MI SRID PAR THAL, DES DE 'THOB NGES
YIN PA'I PHYIR, 'O NA, DE 'DRA'I TSOGS PA'ANG YIN, MYU GU MI
SKYED PA'ANG YIN PA'I GZHI MTHUN SRID DAM MI SRID, MI SRID NA
SKYES NGES KYIS KHYAB PA MA NGES PA 'GAL, SRID NA, DE 'DRA'I
GZHI MTHUN

DE CHOS CAN, KHYOD NAS KYI MYU GU SKYE RUNG DU THAL, NAS KYI SA
BON DANG CHU LUD DROD GSHER SOGS DUS DANG 'TSAM PAR TSOGS PA'I
ZHING YIN PA'I PHYIR, KHYAB RTAGS DNGOS, 'DOD NA, NAS KYI MYU GU
MI SKYED PAR TSAD MAS NGES PA 'GAL TE, MI SKYED PAR NGES

NA DE LAS MYU GU DE SKYE MI RUNG DU 'GYUR RO, ZHE NA SKYON MED
DE, MDUN GYI GZHIR SHA ZA BSKAL DON DU SONG PA'I TSE SHA ZA MDUN
GYI GZHIR YOD KYANG SRID, MED PA YANG SRID KYANG, SHA ZA YOD PAR
TSAD MAS GRUB MI DGOS SHING, DE'I PHYIR, SHA ZA CHOS

CAN DU BZHAG PA'I TSE, CHOS CAN LA THE TSOM ZA BA LTAR, NAS DANG
CHU LUD DROD GSHER SOGS DUS DANG 'TSAM PAR TSOGS PA'I ZHING YANG
YIN, NAS KYI MYU GU MI SKYED PA'ANG YIN PA'I GZHI MTHUN YOD
KYANG SRID MED KYANG SRID PAS DE 'DRA'I TSOGS PA YIN PA LA

MYU GU SKYED PAS KHYAB PA MA NGES KYANG DE 'DRA'I GZHI MTHUN YOD
PA TSAD MAS GRUB MI DGOS PAS, DE 'DRA'I GZHI MTHUN CHOS CAN,
ZHES PA'I THAL 'GYUR DE'I CHOS CAN LA THE TSOM ZA'O, ,TSUL 'DI
LTA BU'I SKYON NI NGED DU MA ZAD, KHYED RANG RGYU TSOGS GRANGS
CHOS

CAN DU 'DZIN PA LA DE BAS KYANG SPANG DGOS TE, 'DI LTAR NAS KYI
MYU GU'I RGYU TSOGS GRANGS TSANG YANG YIN, NAS KYI MYU GU MA
SKYED PA'ANG YIN PA'I GZHI MTHUN SRID DAM MI SRID, MI SRID NA DE
LA NAS KYI MYU GU SKYED NGES KYIS MA KHYAB PA 'GAL, SRID NA DE

@044A *, ,CHOS CAN, NAS KYI MYU GU SKYED RUNG DU THAL, DE'I RGYU
TSOGS GRANG TSANG YIN PA'I PHYIR, KHYAB RTAGS DNGOS, 'DOD NA,
NAS KYI MYU GU MI SKYED PAR TSAD MAS NGES PA 'GAL LO, ZHES BRJOD
NA LAN CI ZHIG YOD, KHO BO CAG LTAR

NA CHOS CAN LA THE TSOM ZA'O ZHES KYANG BRJOD PAR MI NUS TE,
RANG 'BRAS SKYED PA'ANG YIN RANG 'BRAS MA SKYED PA'ANG YIN PA'I
GZHI MTHUN LA THE TSOM ZA BAR THAL, NAS KYI MYU GU'I RGYU TSOGS
GRANG TSANG YANG YIN, DE MI SKYED PA YANG YIN PA'I GZHI MTHUN

LA THE TSOM ZA BA'I PHYIR RO, ,MA KHYAB NA, RANG 'BRAS SKYED PA
RGYU'I MTSAN NYID MA YIN PAR THAL LO, ,GZHAN YANG DE'I RGYU YANG
YIN, DE MI SKYED PA'ANG YIN PA'I GZHI MTHUN MI SRID BAS MA KHYAB
NA, DE'I 'BRAS BU YANG YIN, DE LAS MA SKYES PA'ANG YIN

PA'I GZHI MTHUN MI SRID BAS MA KHYAB PAR THAL LO, ,KHO BO CAG NI
NAS KYI MYU GU'I RGYU TSOGS YANG YIN, NAS KYI MYU GU MI SKYED PA
YANG YIN PA'I GZHI MTHUN LA THE TSOM ZA BA TZAM DU'ANG SMRA BA
MA YIN NO, ,'O NA, NAS SA CHU LUD DROD GSHER SOGS DUS DANG

'TSAM BAR TSOGS PA LA NAS KYI MYU GU'I RGYU YIN PAS KHYAB BAM MA
KHYAB CE NA, DE'I KHYAB PA LA THE TSOM ZA BA'I PHYIR, DES NAS
KYI MYU GU SKYED PA'I KHYAB PA MA NGES PAR SMRAS PA YIN NO, ,GAL
TE BU RAM GYI RO MTHONG BA LAS BU RAM GYI GZUGS YOD

PAR RTOGS PA'I TSAD MA SKYE PAR MTHONG BA'I PHYIR, TSAD MA DE'I
RTEN DU GYUR PA'I RTAGS YANG DAG YOD DGOS SHING, RTAGS DE YANG
BU RAM GYI RO DA LTAR BA YOD PA'I RTAGS KYIS KHA NANG BU RAM LA
GZUGS DA LTAR BA DPOG PA LTA BU LAS GZHAN DU MI 'THAD

@044B PAS, DE NYID RTAGS YANG DAG YIN DGOS LA, DE LTA NA BU RAM
GYI RO GZUGS DA LTAR BA GNYIS PO DE RGYU 'BRAS MA YIN PAS, 'BRAS
RTAGS SU MI 'THAD CING, RDZAS THA DAD BAS RANG BZHIN GYI RTAGS
MA YIN LA, DGAG PA DNGOS SU SGRUB PA MA YIN PA'I PHYIR, MA DMIGS
PA'I RTAGS KYANG MA YIN PAS, RTAGS YANG DAG 'BRAS RANG MA DMIGS
PA GSUM DU GRANGS NGES PA NYAMS SO, ,ZHE NA, RGYU RKYEN GYI
TSOGS PA GCIG LA RAG LUS PA'I GZUGS LA SOGS PA ROS RTOGS PA'I
TSAD MA DE LTA BU SKYES PA NI, RO DA LTAR BA GZUGS

DA LTAR BA SGRUB PA'I RTAGS YANG DAG TU SONG BA'I RGYU MTSAN
GYIS MA YIN GYI, RO DA LTAR BAS RANG DANG TSOGS PA'I GZUGS DA
LTAR BA DE'I RGYU'I CHOS GZUGS SNGA MA'I NUS PA RJES SU DPAG
PA'I STOBS LAS SKYES PA YIN TE, DPER NA, DU BAS DU LDAN LA'I

STENG DU MES BUD SHING GI 'GYUR BA SKYED PA'I NUS PA DNGOS SU
BSGRUBS PA'I STOBS KYIS, DU BA MTHONG BA NA, BUD SHING GI 'GYUR
BA'ANG YOD PAR RTOGS PA'I TSAD MA SKYES PA BZHAN NO, ,BUD SHING
GI 'GYUR BA NI, MES BUD SHING 'GYUR BAR BYAS BA'I THAL BA

DANG SOL BA SOGS SO, ,DPE'I SBYOR BA NI, DU LDAN GYI LA LA CHOS
CAN, MES BUD SHING GI 'GYUR BA SKYED PA'I NUS PA YOD DE, DU BA
YOD PA'I PHYIR RO, ,ZHES PA LTA BU'O, ,'O NA KHA NANG BU RAM
GONG BU'I STENG DU BU RAM GYI RO DA LTAR BAS RGYU'I CHOS GZUGS
SNGA MA'I NUS PA

DPOG NUS PA'I RGYU MTSAN CI YIN ZHE NA, BU RAM GYI RO SNGA MA'I
NUS PA 'JUG PA MED PAR NI, BU RAM GYI RO DA LTAR BA SKYE BA MED
LA, RO SNGA MA DE NYID GZHAN BU RAM GYI GZUGS DA LTAR BA'I 'ANG
RGYU YIN TE, BU RAM GYI RO SNGA MA BU RAM GYI RO DA LTAR BA'I
NYER

@045A *, ,LEN DANG GZUGS DA LTAR BA'I LHAN CIG BYED PA'I RKYEN
YIN PA'I PHYIR RO, ,DES NA GZUGS SNGA MA'ANG GZUGS DA LTAR BA'I
NYER LEN DANG, RO DA LTAR BA'I LHAN CIG BYED PA'I RKYEN YIN PAS
DE GNYIS RGYU TSAGS GCIG LA RAG LUS

PA YIN LA, DE'I PHYIR BU RAM GYI RO DA LTAR BA YOD PA'I RTAGS
KYIS KHA NANG BU RAM GONG BU RAM GYI GZUGS SNGA MA'I NUS PA YOD
PAR SGRUB PA'I SGO NAS, DE LTAR 'DAS PA GZUGS SNGA MA'I NUS PA
DANG, DUS GCIG PA GZUGS DA LTAR BRTOGS PA'I TSAD MA

GNYIS KA SKYES PA YIN CING, DE'I PHYIR RO DA LTAR BA MTHONG BA
NA, GZUGS DA LTAR BA YANG YOD PAR RTOGS PA'I TSAD MA SKYES PA DE
NI, RO DA LTA BAS GZUGS SNGA MA'I NUS PA DPOG PA RGYU CHOS RJES
DPOG GI 'BRAS BU'I RTAGS LAS SKYES PA YIN GYI, RO DA LTAR

BA'I RTAGS KYIS GZUGS DA LTAR BA SGRUB PA'I RTAGS LA BRTEN NAS
SKYES PA MA YIN NO, ,DE LTAR NA RGYU CHOS RJES DPOG GI 'BRAS
RTAGS NI DE LTAR SHES PAR BYA STE, 'DI'I DON GZHAN DU'ANG BSHAD
ZIN TO, ,DAG DON NI, SHES BYA CHOS CAN, KHA NANG BU RAM GONG
BU'I

STENG GI RO DA LTAR BA DMIGS PA LAS GONG BU'I STENG DU GZUGS DA
LTAR PA YOD PAR RTOGS PA'I TSAD MA SKYES PA'I RGYU MTSAN GYIS,
RO DA LTAR BA DE, DE 'DRA'I GZUGS DA LTAR BA YOD PAR SGRUB PA'I
RTAGS YANG DAG TU 'GYUR MI DGOS PAR THAL, DE'I TSE DE

'DRA'I TSAD MA SKYES PA NI BU RAM GYI RO DA LTAR BA KHA NANG BU
RAM GONG BU'I STENG DU BU RAM GYI GZUGS SNGA MA'O NUS PA DPOG PA
LA RGYU CHO0S RJES DPOG GI 'BRAS RTAGS YANG DAG SONG BA LA BRTEN
NAS SKYES PA TZAM YIN PA'I PHYIR, ,t'IKA BYED PHAL CHE

@045B BAS GZHUNG 'DI'I DON LOG PAR BSHAD DO, ,'DIR SH'AKYA BLOS,
BUD SHING GI 'GYUR PA NI TSA BA'O, ,DE'I NYE BAR LEN PA'I RGYU
NI SHING NGO, ,DE'I LHAN CIG BYED PA'I RKYEN NI ME STE, DE KHO
NA DU BA SKYED PA DANG 'DRA ZHING DE DANG MTSUNGS SO, ,ZHES
BSHAD PA NI, PAndI TA

CHEN PO'I GSUNG YIN KYANG, RANG GI DE NYID BSTAN PA YIN TE, TSA
BA CHOS CAN, ME'I 'BRAS BU MA YIN PAR THAL, ME'I MTSAN NYID YIN
PA'I PHYIR, ME'I DU BA'I NYER LEN MIN PAR SMRA BA DAG KYANG, MER
SHES YAN LAG GZHAN LAS NI, ZHES SOGS LA

RNAM PAR MA BRTAGS PAR ZAD DO, ,SH'AKYA BLO'I 'GREL TSIG NI,
RANG 'GREL LAS, ME BUD SHING 'GYUR BA'I KHYAD PAR GYI NYE BAR
LEN PA'I RGYU'I LHAN CIG BYED PA'I RKYEN YIN CING, DU BA SKYED
PA DANG 'DRA'O, ,ZHES PA'I 'GREL BSHAD YIN MOD KYI, 'GREL PA
DE'I DON NI,

BUD SHING GI 'GYUR BA'I KHYAD PAR SHING ME DANG PHRAD BAS SHING
GI GNAS SKABS LAS SOL BA'I GNAS SKABS SU 'GYUR BA DE'I NYER LEN
NI SHING SNGA MA YIN LA, DE'I LHAN CIG BYED PA'I RKYEN ME YIN
CING, DE BZHIN DU, DU BA'I NYER LEN MA YIN CING, ME DE DANG DUS
MNYAM

PA BUD SHING GI 'GYUR BA'I NYER LEN DU GYUR PA'I SHING DE NYID
DU BA'I LHAN CIG BYED PA'I RKYEN YIN PAS, DU BA DANG BUD SHING
GI 'GYUR BA TSOGS PA GCIG LA RAG LUS PAR STON PA YIN GYI ME DU
BA'I NYER LEN MA YIN PAS, RNAM 'GYUR GSAL BAR MA

BYED CIG GSUM PA GSUM PO LAS GZHAN LTAR SNANG PHYOGS TZAM BSHAD
PA NI, GAL TE GTAN TSIGS LTAR SNANG DE LAS GZHAN, ZHES BSHAD MA
THAG PA'I 'BRAS RANG MA DMIGS PA GSUM PO LAS GZHAN PA, GZHAN
GYIS BTAGS PA'I RTAGS DAG NI RTAGS

[#DATA INCOMPLETE HERE]

@051A *, ,DRUG PA BSTAN PA NI, BYE BRAG PA DAG RLUNG GIS RDZAS
SGRUB PA'I PHYIR DU RTZA DANG SHING MED PA'I MYA NGAN GYI THANG
NA CHOS CAN, RLUNG GI RDZAS YOD DE, GRANG MIN DRO MIN GYI REG
BYA BTANG SNYEMS PA DMIGS PA'I PHYIR, ZHES ZER RO, ,DE YANG, DE
'DI'I

REG BYA YON TAN YIN PAS RDZAS 'GA' ZHIG LA BRTEN DGOS SHING,
RDZAS GZHAN LA MI BRTEN PAR MTHA' GZHAN 'GAG PA'I RIGS PAS
BSGRUBS NAS RLUNG GI RDZAS LA BRTEN PAR SGRUB PA YIN LA, RDZAS
GZHAN LA MI BRTEN PAR SGRUB PA'I TSE, SA CHU ME GSUM

GYI RDZAS LA MI BRTEN PAR RIGS PA GANG GIS SGRUB NA, BYE BRAG
PA'I LUGS KYIS, SA CHU ME GSUM NI GZUGS KYI YON TAN DANG LDAN
PAS SA CHU ME GSUM THAMS CAD LA MTHONG BA'I RDZAS ZHES ZER LA,
DES NA MTHONG BA'I RDZAS LA CHOS CAN, GRANG MIN DRO MIN GYI

REG BYA BTANG SNYOMS PA MED DE NAM MTHONG BA'I PHYIR, ZHES ZER
RO, ,DE LTAR MA MTHONG BA'I PHYIR, ZHES PA'I RTAGS KYIS REG BYA
BTANG SNYOMS PA MTHONG BA'I RDZAS LA MI LDAN PAR SGRUB PA DE
KHYAB PA 'KHRUL PA MED PA CAN DU THAL, RTAGS MI MTHUN PHYOGS LA
MA

MTHONG BA TZAM YIN PA'I PHYIR, 'DOD NA, SLOB DPON GYIS MA MTHONG
BA TZAM GYIS LDOG PA DAG LA 'GOG PAR BYED NA DE YANG RIGS PA MA
YIN NO ZHES GSUNGS PA DANG 'GAL LO, ,DE DANG RNAM NGES SU DRANGS
PA'I MA MTHONG BA TZAM GYIS MI SNANG BA DAG LA

'GOG PAR BYED NA, DE YANG RIGS PA MA YIN NO, ,ZHES GSUNGS PA
GNYIS KYI KHYAD PAR JI LTAR YIN ZHE NA, KHYAD PAR MED DE, 'DI
LTAR MA MTHONG BA TZAM GYIS MTHONG BA'I RDZAS SU KHAS BLANGS
PA'I SA CHU ME GSUM THAMS CAD LA REG BYA BTANG

@051B 'GOG PA RIGS PA MA YIN TE, MTHONG BA'I RDZAS SU SA CHU ME
GSUM PO THAMS CAD LA REG BYA BTANG SNYOMS PA YOD KYANG SKABS KYI
PHYI RGOL LA SNANG DU MI RUNG BA'I PHYIR DANG, YOD KYANG SNANG
MI RUNG DAG LA MA MTHONG BAS MED PA GO BAR BYED MI NUS PA'I
PHYIR, ZHES PA NYID GNYIS KA'I DON YIN NO, ,DES NA MTHONG BA DAG
LA 'GOG PAR BYED NA, ZHES PA'I MTHONG BA NI, BYE BRAG PAS

MTHONG BA'I RDZAS SU KHAS BLANGS PA'I SA CHU ME GSUM THAMS CAD
LA ZHES PA YIN GYI, SKABS KYI PHYI RGOL GYIS MTHONG BA DAG LA
ZHES PA MIN LA, MI SNANG BA DAG LA ZHES PA NI SKABS KYI PHYI
RGOL LA SNANG MI RUNG DAG LA, ZHES PA YIN PA LA, DE 'DRA'I DON
MA GO

BAR; LUNG DE GNYIS KYI DON THA DAD DU BZUNG NAS SKABS 'DIR, MI
SNANG BA DAG LA ZHES SOGS KYI LUNG 'DREN PA RNAM 'GREL NGES KYI
KHYAD PAR MA GO BA YIN NO, ,ZHES ZER BAS NI, RANG NYID KYIS LUNG
GNYIS KA'I DON CI YIN GTOL MA BYUNG BA GSAL BAR BYAS PA

YIN LA, PHAL CHE BAS PHYOGS SNGA MA'I DON 'DI TZAM GO BA'ANG MI
SNANG NGO, ,GNYIS PA DE NYID LDOG KHYAB KYI DON DU 'DOD PA'I
RANG SDE DANG GZHAN SDE GNYIS KA LA THUN MONG DU MNGON SUM GYIS
GNOD PA BSTAN PA NI, SKYU RU RA DE LA GCIG SMIN PA DANG RO NUS
KHYAD PAR CAN

DU MTHONG BA NA, DE DANG SKYU RU RA YIN PAR MTSUNGS PA'I RTAGS
KYIS SKYU RU RA GZHAN 'GA' ZHIG LA'ANG SMIN PA DANG RO NUS KHYAD
PAR CAN DE YOD PAR DPOG RIGS PAR THAL, DE SGRUB KYI PHYOGS CHOS
GRUB CING, RTAGS MI MTHUN PHYOGS LA MA MTHONG TZAM GRUB PA'I

PHYIR; 'DOD PA YANG 'THAD PA MA YIN TE, YUL LA SOGS PA'I KHYAD
PAR BAS RDZAS SKYU RU RA LA, RO DANG NUS PA THA DAD MI 'DRA BA
DU MA MNGON SUM LA SNANG BA'I PHYIR, 'DI DANG, CI STE LHAG LDAN
'KHRUL CAN YIN, CES PA LA RIGS PA MI 'DRA BA'I KHYAD PAR CI YOD
CE

@052A *, ,NA; DER NI SHING PHUNG DE LAS SKYES PA'I SHING TOG
LHAG MA THAMS CAD CHOS CAN DU BZUNG BAS, RTZOD GZHI MA YIN PA'I
MA NGES PA GANG YANG BSTAN PA MED CING, RTZOD GZHI MA NGES PAR
'PHANGS NA RIGS PA'I TSUL LAS 'DAS LA 'DIR

NI RTZOD GZHI DANG SKYU RU RA YIN PAR MTSUNGS NA, RO NUS KHYAD
PAR CAN YIN PAR MTSUNGS PAS KHYAB PA LA, DE DANG SKYU RU RA YIN
PAR MTSUNGS KYANG, SMIN PA DANG RO NUS KHYAD PAR CAN MA YIN PA'I
GZHI MTHUN MNGON SUM GYIS GRUB PA'I BSAL BA BSTAN PA

YOD PAS SHIN TU MI 'DRA BA'I KHYAD PAR CHEN PO YOD DO, ,BZHI PA
DE LTAR 'DOD PA'I GZHAN SDE LA KHAS BLANGS NANG 'GAL GYI GNOD PA
BSTAN PA NI GTAN TSIGS MI MTHUN PHYOGS LA MA DMIGS PA GANG YIN
PA DE KHO NA MI MTHUN PHYOGS LA MED PAR SGRUB BYED

YIN NAM, CI STE MA YIN PAR THAL, GSON LUS LA BDAG DANG SA LA
SHES PA YOD PA DANG SOGS PAS RGYU'O MA LA ZHO MA DMIGS KYANG DE
DAG MED PAR SGRUB MI NUS PA'I PHYIR, DE YANG BYE BRAG PA GSON
LUS LA BDAG MA MTHONG YANG YOD PAR 'DOD CING, SROG

LDAN DE SGRUB KYI MI MTHUN PHYOGS LA MA MTHONG BAS MI MTHUN
PHYOGS LA MED PA GRUB PAR 'DOD PA DANG, RGYANG PA NA MI 'BYUNG
BA BZHI LA SHES PA MA MTHONG YANG YOD PAR 'DOD CING, TSIG SMRA
BAS, SKYES BU PHA ROL PO KUN MKHYEN MIN PAR SGRUB PA'I RTAGS MI

MTHUN PHYOGS LA MA MTHONG BAS DE LA MED PAR GRUB PAR 'DOD PA
DANG, GRANGS CAN 'O MA LA ZHO MA MTHONG YANG YOD PAR 'DOD PA
DANG, 'DUS BSAGS MIG SOGS BDAG DON BYED PAR SGRUB PA'I MI MTHUN
PHYOGS LA MA MTHONG BAS DE LA MED PA GRUB

@052B PAR 'DENG BA RNAMS NANG 'GAL ZHES BYA BA'I DON TO, ,GNYIS
PA RTAGS YANG DAG GI RJES SU 'GRO LDOG GI KHYAB PA NGES PA RTAGS
CHOS MED NA MI 'BYUNG BA'I 'BREL BA NGES PA LA LTOS PAR SGRUB PA
LA, SGRUB RTAGS GNYIS KYI KHYAB PA NGES PA 'BREL BA NGES PA LA
LTOS PAR

SGRUB, LDOG KHYAB NGES PA RTAGS MED NA MI 'BYUNG BA'I 'BREL BA
NGES PA LA LTOS DGOS PA MI 'THAD PA'I RTZOD PA SPANG, SGRUB
RTAGS KYI KHYAB PA NGES PA 'BREL BA NGES PA LA RAG LAS PA'I RGYU
MTSAN GYIS DGAG RTAGS KYI KHYAB PA'ANG 'BREL BA LA LTOS PAR
BSTAN PA'O,,

DANG PO NI, MI MTHUN PHYOGS LA MA MTHONG TZAM GYIS LDOG KHYAB
NGES PA MI 'THAD PA DE'I PHYIR, RTAGS DE YOD PA TZAM DANG RANG
CHAS SU RJES SU 'BREL BA'I CHOS KYI NGO BO LOG PA'I STOBS NYID
KYIS RTAGS KYI NGO BO NYID LDOG PAR 'GYUR BA YIN TE, RANG BZHIN
DANG RANG BZHIN CAN LA

'KHRUL PA MED PA'I PHYIR, 'AM ZHES PA 'OG MA BSDU BA'I TSIG GO
,DE BZHIN DU RGYU LOG PA YIS NI 'BRAS BU LDOG PAR 'GYUR TE,
'BRAS BU RGYU LA RJES SU 'GRO LDOG 'KHRUL PA MED PA'I PHYIR,
MDOR NA, 'BRAS RANG GI LDOG 'BREL GRUB STE, RGYU 'BRAS DANG RANG
BZHIN

DANG RANG BZHIN CAN DAG RJES SU 'GRO LDOG MI 'KHRUL BA'I 'BREL
BA NGES PA'I PHYIR ZHES BYA BA'I DON TO, ,DE LTAR 'BRAS RANG GI
RTAGS CHOS MED NA MI 'BYUNG BA'I 'BREL BA NGES PAR BSTAN NAS, DE
'DRA'I 'BREL BA GRUB PA'I RGYU MTSAN GYIS RJES SU 'GRO LDOG GI
KHYAB

PA'ANG GRUB PA YIN NO, ,ZHES SGRUBS PA NI, 'BRAS RANG GI RTAGS
CHOS MED NA MI 'BYUNG BA'I 'BREL BA GRUB PA DE LTA MIN NA 'BREL
MED THA DAD DU 'GYUR BAS, CIG SHOS LOG PAS JI LTAR GZHAN NI
RTAGS LDOG PAR 'GYUR BA MI 'THAD PAR 'GYUR TE, MI DE LA

@053A *, ,RTA MI BDOG CES TE, DE TZAM GYIS DE LA PHYUGS KYANG
BDOG PA MIN NAM CI STE MED PAS MA KHYAB PA BZHIN NO, ,DE BZHIN
DU RTAGS GCIG GCIG NYE BA'I PHYIR, JI LTAR GZHAN CHOS NI NYE BAR
'GYUR TE, RTAGS LA CHOS KYIS KHYAB PA NGES PA

MI 'THAD PAR 'GYUR TE, 'BREL MED THA DAD YIN PA'I PHYIR, ,DPER
NA, MI DE LA PHYUGS NI BDOG CES TE, DE TZAM GYIS DE BZHIN RTA
YANG BDOG GAM CI STE YOD PAS MA KHYAB PA BZHIN NO, ,GNYIS PA
LDOG KHYAB NGES PA RTAGS CHOS MED NA MI 'BYUNG BA'I 'BREL

BA NGES PA LA LTOS DGOS PA MI 'THAD PA'I RTZOD PA SPANG BA LA,
RTZOD PA DANG, LAN NI, DANG PO NI, GAL TE RTAGS KYI LDOG KHYAB
NGES PA LA RTAGS DE SGRUB KYI MI MTHUN PHYOGS MTHA' DAG LA MED
PAR NGES DGOS NA, RTAGS DE SGRUB KYI MI MTHUN PHYOGS MTHA' DAG

LA YOD NA SNANG DU RUNG BA LA, MA DMIGS PA'I RTAGS KYIS RTAGS DE
SGRUB KYI MI MTHUN PHYOGS MTHA' DAG LA MED PAR NGES PAR BYED
DGOS LA, DE LTA NA SKABS KYI PHYI RGOL GYIS RTAGS KYI LDOG KHYAB
NGES PA LA SKABS KYI PHYI RGOL GYIS RTAGS DE NYID GANG LAS LDOG

PA'I GZHI MI MTHUN PHYOGS MTHA' DAG NGES DGOS PAR 'GYUR RO, ,ZHE
NA, GNYIS PA LAN LA, DNGOS DANG, DE LAS 'PHROS PA'I DON GNYIS,
DANG PO NI, RTAGS CHOS 'BREL BA'I DBANG GIS RJES SU 'GRO LDOG GI
KHYAB PA NGES PA'I PHYIR, SHES BYA CHOS CAN, 'BRAS

ZANG GNYIS PO 'DI LA LDOG KHYAB 'GRUB PA LA, RTAGS DE SGRUB KYI
CHOS MI MTHUN DPE MTHA' DAG LA MED PAR NGES DGOS KYANG, NGES PAR
RTAGS KYI LDOG GZHI MI MTHUN PHYOGS MTHA' DAG NGES PA LA LTOS
DGOS PAR MI 'DOD DE, MI MTHUN PHYOGS MTHA' DAG

@053B MA NGES KYANG, BSGRUB BYA'I CHOS DE DAG MED NA'ANG RTAGS
DE MED CES PA'I 'BREL BA DPE LA BSTAN CING, SGRUB NGAG GIS BRJOD
PA LAS KYANG RTAGS CHOS KYI 'BREL PA DE NGES PA'I STOBS KYIS
RTAGS MI MTHUN PHYOGS MTHA' DAG LA MED NGES KYI LDOG KHYAB DE
RTOGS PA'I PHYIR,

GANG DAG GZHUNG 'DI 'BRAS RANG GI RTAGS KYI LDOG KHYAB SGRUB PA
LA MI MTHUN DPE RDZAS SU GRUB MI DGOS PAR 'DOD CES PA'AM, DE
RDZAS SU GRUB PA LA LTOS DGOS PAR MI 'DOD CES SBYOR BA NI,
GZHUNG GI MTSAMS SBYOR BA'I 'BREL GYIS PHONGS PAR ZAD DE, RTAGS
KYI LDOG

KHYAB NGES PA LA RTAGS CHOS MED NA MI 'BYUNG BA'I 'BREL BA NGES
DOGS NA, MI MTHUN DPE RDZAS SU GRUB PAS KHYAB BAM, ZHES BYA BA'I
DOGS PA 'BYUNG BA LA 'BREL GANG YANG MED DO, ,SGRUB RTAGS KYI MI
MTHUN DPE RDZAS SU MA GRUB PAS KHYAB CES KHA CIG 'CHAD

PA LA NI, DU BAS DU LDAN LA LA ME YOD PAR SGRUB PA LA CHU RLUNG
MI MTHUN DPER BKOD PA MI 'THAD PAR THAL LO, ,KHA CIG 'DI LA ZHES
PAS SGRUB RTAGS DMIGS KYIS BSAL NAS, RANG BZHIN MA DMIGS PA'I
RTAGS KYI MI MTHUN DPE RDZAS SU GRUB PAS KHYAB PAR

BSTAN LA, 'DI NYID KYI DON SH'AKYA BLOS KYANG BSHAD PAR 'DOD PA
NI, BLO GROS KYIS SH'AKYA BLO'I 'BREL BA'I DON KHONG DU MA CHUD
PAR ZAD CING, BDAG DMIGS RUNG MA DMIGS PA'I RTAGS KYIS PHUNG PO
BDAG MED DU SGRUB PA LA RI BONG GI MGO'I RvA MI MTHUN DPER MI

RUNG BAR THAL LO, ,KHA CIG ,GZHUNG 'DI'I 'BREL BA NI, MA GRUB
SBYAR BA BRJOD BYA MIN, ,ZHES BYA BA LA, CI RIGS PA ZHES GSUNGS
PAS, LDOG PA LA THE TSOM ZA BA LDOG KHYAB KYI SKYON MA YIN PAR
BSTAN PA YIN NO, ,ZHES ZER BA'I LAN DU, JI LTAR SGRUB RTAGS
GNYIS LA

@054A *, ,CHOS CAN GZHI MA GRUB PA PHYOGS CHOS KYI SKYON YIN PA
LTAR, MI MTHUN DPE GZHI MA GRUB PA LA LDOG KHYAB KYI SKYON MA
YIN TE, DE GZHI MA GRUB KYANG, DE DAG MED NA'ANG DE MED CES,
BRJOD PA LAS KYANG LDOG KHYAB DE RTOGS PA'I PHYIR, ZHES

STON PA LA 'CHAD PA'ANG GZHUNG GI DON MA YIN TE, DE YIN NA,
GZHUNG 'DI NYID DE'I 'GAL SPONG YIN BZHIN DU, MA GRUB SBYAR BA
BRJOD BYA MIN ZHES PA'I SKABS SU 'GAL SPONG DE NYID RANG 'GREL
DU GSUNGS PA DON MED PA DANG ZLOS PA'I NYES PA GNYIS KA RU 'GYUR
BA'I PHYIR RO,,

GNYIS PA DE LAS 'PHROS PA'I DON NI, DE DAG MED NA'ANG DE MED
CES, ,BRJOD PA LAS KYANG DE RTOGS PHYIR, ,ZHES SMRAS NA RTAGS
CHOS MED NA MI 'BYUNG BA'I 'BREL BA DE NYID, SGRUB NGAG GIS DPE
LA STON PA DE RGOL BA JI LTA BU LA DGOS PA CI'I PHYIR STON CE NA
'BREL

BA DPE'I STENG DU SGRUB NGAG GIS STON PA'I DUS NI GNYIS TE,
'DREL BA DE NYID MA SHES PA SHES PAR BYA BA'I PHYIR DU STON PA
DANG, 'BREL BA SHES ZIN KYANG KHYAB PA DRAN PA'I PHYIR DU STON
PA'O, ,DANG PO STON PA NA, SKABS KYI BSGRUB BYA'I CHOS DE RTAGS
DE'I NGO BO DANG, RGYU'I

DNGOS POR MI SHES PA'I RGOL BA LA RTAGS CHOS GNYIS KYI BDAG GCIG
DANG DE BYUNG GI 'BREL BA DE DAG SHES PAR BYA BA'I PHYIR 'BREL
BA DE DAG DPE LA SGRUB NGAG GIS STON PAR BYED PA YIN TE, DE LTA
NA'ANG, RTAGS CHOS DE DAG GI 'BREL BA DE SHES ZIN KYANG, PHYOGS

CHOS TZAM MA SHES PA'I MKHAS PA RNAMS LA NI 'BREL BA DE NYID MA
SHES PA SHES PAR BYA BA'I PHYIR DU DPE LA BSTAN MI DGOS KYI,
PHYOGS CHOS MI SHES PA SHES PAR BYA BA'I PHYIR DU, GTAN TSIGS
'BA' ZHIG BRJOD PAR ZAD CING, BRJOD PA TZAM GYIS CHOG GO,

@054B GNYIS PA STON PA NI, RTAGS CHOS MED NA MI 'BYUNG BA'I
'BREL BA MA SHES PA SHES PAR BYA BA'I PHYIR SGRUB NGAG GI 'BREL
BA BSTAN PA DE NYID KYI PHYIR, DE LA BRTEN NAS 'BREL BA SHES NA,
'BREL BA MA SHES PA SHES PAR BYA BA'I PHYIR 'BREL BA DE NYID
SGRUB NGAG GIS BSTAN YI

DGOS KYANG, KHYAB PA MA DRAN PA DRAN PAR BYA BA'I PHYIR, KHYAB
'BREL DE NYID SGRUB NGAG GIS DPE LA BSTAN DGOS SHING, DE YANG
RJES SU 'GRO LDOG GNYIS LAS GANG YANG RUNG BA GCIG SGRUB NGAG
GIS DNGOS SU SMRAS PAS KYANG, CIG SHOS DNGOS SU MA SMRAS PA LA
DRAN PA YANG

DAG SKYE BAR 'GYUR, KHA CIG DNGOS SU DRAN PA DE'I DON GYI SHUGS
KYIS CIG SHOS DNGOS SU MA SMRAS PA DE YANG GO ZHING DRAN PAR NUS
PAS SO, ,YANG NA RJES SU 'GRO LDOG GI KHYAB PA MA SHES PA SHES
PAR BYA BA'I PHYIR DU 'BREL BA SGRUB NGAG GIS STON DGOS ZHES PA
GZHUNG SNGA MA'I

DON DANG, RJES SU 'GRO LDOG GI KHYAB PA SHES ZIN KYANG DRAN PA'I
YAN LAG TU 'BREL BA DE NYID SGRUB NGAG GIS STON DGOS LA, DE YANG
CHOS MTHUN SBYOR DANG MI MTHUN SBYOR GYI SGRUB NGAG GANG RUNG
GCIG SMOS PAS CHOG CES PA GZHUNG PHYI MAS BSTAN PA YIN NO, ,GSUM
PA SGRUB RTAGS

KYI KHYAB PA NGES PA 'BREL BA NGES PA LA RAG LAS PA'I RGYU MTSAN
GYIS DGAG RTAGS KYI KHYAB PA'ANG 'BREL BA LA LTOS PAR BSTAN PA
NI, RGYU DANG KHYAB BYED KYI RANG BZHIN DAG MED PA RTAGS SU BKOD
PAS 'BREL BU DANG, KHYAB BYA 'GA' ZHIG DGAG PA GO BAR BYED PA
YIN YANG RTAGS

CHOS MED NA MI 'BYUNG BA'I 'BREL BA'I DBANG GIS RJES SU 'GRO
LDOG GI KHYAB PA NGES PA'I SGO NAS, GTAN TSIGS SU 'GYUR DGOS PA
YIN TE, 'DRAS RANG GI RJES SU 'GRO LDOG 'BREL BA'I DBANG GIS
GRUB PA DE'I PHYIR, DER MA ZAD BUM PA YOD NA DMIGS PAR NI RIGS

@055A *, ,PA DANG LDAN PA LAS, DE MI DMIGS PA YANG RANG PHYOGS
KYI CHOS SU GRUB PA'I GZHIR, BUM PA MED PA GO BAR BYED PA RTAGS
CHOS MED NA MI 'BYUNG BA'I 'BREL BA GRUB PA LA RAG LAS TE, 'BRAS
RANG GI RTAGS CHOS 'BREL BA'I DBANG

GIS KHYAB PA 'GRUB DGOS PA DE'I PHYIR, DES NA GZHUNG 'DI DAG GI
DON NI, 'BRAS RTAGS KYI LDOG KHYAB NGES PA 'BREL BA LA RAG LAS
PAR BSTAN PAS RGYU MA DMIGS PA'I KHYAB PA'ANG 'BREL BA'I DBANG
GIS GRUB DGOS PAR GRUB LA, DE BZHIN DU RANG BZHIN

RTAGS KYI RTAGS CHOS 'BREL BA'I DBANG GIS LDOG KHYAB GRUB DGOS
PAR GRUB PA NA, KHYAB BYED MA DMIGS PA DANG RANG BZHIN MA DMIGS
PA'ANG 'BREL BA'I DBANG GIS KHYAB 'BREL NGES DGOS PAR GRUB, CES
BYA BA'I DON TO, ,DE LTAR MI DMIGS PA'I GTAN

TSIGS 'DI RNAM PA GSUM DU BSDUS NAS BSHAD KYANG GSUM PO DE DANG
RGYU KHYAB BYED RANG BZHIN DE DANG 'GAL BA DMIGS PA RTAGS SU
BKOD PA GSUM DANG, LA SOGS PA 'GAL 'BRAS DMIGS PA DANG, RGYU
DANG 'GAL BA'I 'BRAS BU DMIGS PA SOGS 'BREL ZLA

MA RTOGS PA STE MA DMIGS PA DANG, 'GAL ZLA RTOGS PA DE DMIGS
PA'I SBYOR BA 'GOD TSUL GYI SGO NAS DU MAR 'GYUR BA YIN NO,
,ZHES TE, 'DI LTAR BSHAD PA'I DGOS PA NI, 'BRAS RANG GI RTAGS
CHOS 'BREL BA NGES PA'I DBANG GIS KHYAB 'BREL

NGES PAR GRUB PA'I RTAGS KYI RGYU KHYAB BYED RANG BZHIN MA DMIGS
PA GSUM 'BREL BA'I DBANG GIS KHYAB PA MI 'KHRUL BAR GRUB PA NA,
MA DMIGS PA'I RTAGS THAMS CAD 'BREL BA'I DBANG GIS KHYAB PA MI
'KHRUL PAR GRUB STE, 'GAL ZLA DMIGS

@055B PA DANG 'DREL ZLA MA DMIGS PA'I RTAGS DU MAR BYE BA THAMS
CAD KYANG, SBYOR BA 'GOD TSUL GYI SGO NAS PHYE BA TZAM MA GTOGS
THAMS CAD KYANG GSUM PO DER 'DUS PA'I PHYIR ZHES BYA BA'I DON
TO, ,'DIR NI MI DMIGS PA'I RTAGS KYI SBYOR BA'I DBYE BA DE DAG
THAMS CAD KYANG

RTAGS CHOS 'BREL BA'I DBANG GIS KHYAB PA MI 'KHRUL PAR SGRUB PA
YIN LA, SNGAR NI, DGAG RTAGS KYI DBYE BA JI LTAR 'BYED TSUL
BSHAD PA TZAM YIN PAS SNGAR BSHAD PA DANG MI ZLOS SO, ,GSUM PA
RTAGS CHOS MED NA MI 'BYUNG BA'I 'BREL BA NGES BYED KYI

TSAD MA BSHAD PA LA, RTAGS CHOS KYI 'BREL BA NGES PA RTAGS CHOS
RGYU 'BRAS SAM, RANG BZHIN DANG RANG BZHIN CAN DU NGES BYED KYI
TSAD MA LA LTOS PAR SPYIR BSTAN, TSAD MA DE DAG SO SOR PHYE STE
RGYAS PAR BSHAD PA'O, ,DANG PO NI, RTAGS CHOS RGYU DANG 'BRAS
BU'I

DNGOS PO'AM, RANG BZHIN DANG RANG BZHIN CAN DU NGES PAR BYED
PA'I TSAD MA LAS RTAGS CHOS MED NA MI 'BYUNG BA'I 'BREL BA NGES
PA STE RTAGS MI MTHUN PHYOGS LA MA MTHONG TZAM LAS RTAGS CHOS
KYI 'BREL BA NGES PA MIN ZHING, MTHUN PHYOGS LA MTHONG TZAM

LAS KYANG RTAGS KYI 'BREL BA NGES PA MIN NO, ,DE NYID 'CHAD PA
NI, 'BRAS RTAGS KYI RTAGS CHOS RGYU DANG 'BRAS BU'I DNGOS POR
NGES PAR BYED PA'I TSAD MAS RTAGS CHOS MED NA MI 'BYUNG NGES PA
LAS GZHAN DU NA RTAGS CHOS 'BREL MED RDZAS GZHAN DU 'GYUR PAS
'BREL

MED DON GZHAN NI GZHAN DAG DANG GCIG YOD NA, CIG SHOS NGES PAR
YOD PA'I NGES PA GANG STE NGES PA DE 'DRA MI 'THAD PAS 'BRAS BU
YOD PAS RGYU YOD PAR SGRUB PA MI 'THAD PAR 'GYUR RO, ,RANG BZHIN
RTAGS KYI RTAGS CHOS RANG BZHIN DANG RANG BZHIN CAN DU NGES

@056A
*, ,PAR BYED PA LAS MED NA MI 'BYUNG NGES PA MA YIN PAR,
MI RTAG PA DE BYAS PA'I RGYU LAS DON GZHAN PA'I RGYU MTSAN CAN
GYI CHOS YIN NA, BYAS PA GRUB TZAM NAS MI RTAG PA YIN PAR 'GYUR
TE, DPER NA GOS DKAR PO DMAR POR 'GYUR BA

PHYIS 'BYUNG GI TSON LA LTOS DGOS PAS, RANG GRUB TZAM NAS DMAR
PO MA YIN PA BZHIN NO, ,DES NA BYAS PA YIN PAS MI RTAG PA YIN
PAR SGRUB PA KHYAB PA 'KHRUL BAR 'GYUR RO, ,GZHAN YANG MI RTAG
PA DE BYAS PA'I RGYU LAS RGYU RKYEN GYI CHOS DON GZHAN

GYI RGYU MTSAN CAN YIN PAR GYUR NA, ZHES GNOD BYED GZHAN BSTAN
PA'I PHYIR DU PHYOGS SNGA SLAR YANG BYAR DRANGS NAS, BYAS PA
CHOS CAN, KHYOD MI RTAG PA DE DANG RDZAS GZHAN NYID YIN PAR
THAL, DE DANG RGYU RKYEN GYI TSOGS PA SNGA PHYI SO SO BA LAS SO
SO BAR

SKYES PA'I PHYIR, 'DOD NA, BYAS PA DE MI RTAG PA DANG 'BREL MED
YIN NA, MI RTAG PA SGRUB PA'I RTAGS YANG DAG TU 'GYUR MI SRID
PAS 'BREL BA YOD DGOS LA, 'BREL BA YOD CING RDZAS GZHAN YIN NA
RGYU 'BRAS YIN PA LAS 'OS MED PAS, MI RTAG PA DE BYAS PA'I RGYU
'AM 'BRAS

BU GANG YIN, RGYU YIN NO ZHE NA, MI RTAG PA CHOS CAN, KHYOD BYAS
PA'I RGYU NYID MA YIN PAR THAL, KHYOD BYAS PA GRUB ZIN PA'I
PHYIS 'BYUNG BA'I PHYIR NA'O, ,RTAGS KHAS BLANGS, 'BRAS BU YIN
NO ZHE NA YANG BYAS PA CHOS CAN, KHYOD KYIS SGRA

MI RTAG PAR SGRUB PA'I KHYAB PA GA LA NGES TE MA NGES PAR THAL,
KHYOD KYIS DE SGRUB KYI BSGRUB BYA'I CHOS YIN NA, KHYOD KYI
'BRAS BU YIN PAS KHYAB CING PHYOGS CHOS GRUB PA'I PHYIR, CHOS
DON ZHES SOGS RKANG PA GNYIS KYI RANG 'GREL DU RIL RDZAS

@056B GCIG TU 'GYUR RO, ,DES NA LHAN CIG SKYE BA DANG 'JIG PA
DAG THAMS CAD LA THAMS CAD NYE KHOR SBYOR BAR 'GYUR RO, ,DE LTA
MA YIN NA GCIG CES BYA BA NYID DU MI 'GYUR BA'AM MING THA DAD
BAR ZAD DE, DON KHAS BLANGS NAS DE SKAD DU BRJOD PA'I PHYIR RO,
,ZHES SOGS

GSUNGS PA'I DON, MKHAS RLOM KHA CIG ,DNGOS PO DANG BUM PA RDZAS
GCIG YIN NA, BUM PA DANG KA BA'ANG RDZAS GCIG TU 'GYUR ZHING, DE
LTA NA KA BUM SOGS DNGOS PO THAMS CAD SKYE 'GAG CIG CAR BYED PA
SOGS SU THAL PAR 'GYUR RO, ,ZHES ZER RO, ,'DI NI 'GREL

PA 'GREL BSHAD KYI YI GE TZAM LA'ANG MA BRTAGS PAR RANG 'DOD
KYIS GYA TSOM BYAS PAR ZAD DE, 'DI LTAR RGYU TSOGS SNGA PHYI THA
DAD LAS SKYES PAS THA DAD DU MI 'GRUB NA, RIL RDZAS GCIG TU
'GYUR RO, ,ZHES PA'I THAL BA 'PHANGS PA LA, GRANGS CAN GYIS
DNGOS PO

THAMS CAD SPYI GTZO BO'I NGANG DU RANG BZHIN GCIG YIN PAR 'DOD
DO, ,ZHES SMAS PA LA, DNGOS PO THAMS CAD SPYI RTAG DNGOS CHA MED
DE'I RANG BZHIN DU GCIG NA, DNGOS PO THAMS CAD GCIG TU 'GYUR
DGOS PAS SKYE 'GAG CIG CAR BYED PAR THAL BA'I THAL 'GYUR 'PHANGS

PA YIN TE, DE'I PHYIR SH'AKYA BLOS KYANG, DE'I 'GREL BSHAD DU,
YON TAN GSUM GYI RANG BZHIN DU KHYAD PAR MED PA'I PHYIR 'DOD DO
ZHE NA, ZHES 'BYUNG BA YIN NO, ,DES NA GRANGS CAN NI YON TAN
GSUM CHA MNYAM PA'I SPYI GTZO BO RTAG DNGOS CHA MED GCIG BU DE
DNGOS

PO THAMS CAD KYI RANG BZHIN DU KHAS LEN PAS, BUM PA'I RANG BZHIN
GANG YIN PA DE KA BA'I RANG BZHIN DU YANG KHAS LEN TE, BUM PA'I
RANG BZHIN DU GYUR PA'I SPYI GTZO BO DE KA BA'I RANG BZHIN MA
YIN PA SOGS SU KHAS BLANGS NA SPYI'I GTZO BO TSA BCAS SU

@057A *, ,'GYUR BAS SO, ,'DIR RANG LUGS LA, DNGOS PO DANG BUM PA
RDZAS GCIG YIN KYANG, BUM PA'I RDZAS SU GYUR PA'I DNGOS PO DE KA
BA'I RDZAS SU GYUR PA'I DNGOS PO YIN PA SOGS SU KHAS LEN MI DGOS
TE, DNGOS PO CHA BCAS YIN

PA'I PHYIR RO, ,DES NA DE GNYIS KYI KHYAD PAR YANG MI PHYED PA
NI, DNGOS PO DANG BUM PA RDZAS GCIG YIN NA DNGOS PO'I RDZAS DANG
BUM PA'I RDZAS KYANG GCIG YIN DGOS SNYAM DU BZUNG BAS NONGS PA
YIN NO, ,'ON KYANG PHYOGS 'DI DAG GI DGAG SGRUB RGYAS PAR KHO

BOS GZHAN DU BSHAD ZIN TO, ,RGYU DANG 'BRAS BU'I DNGOS PO'AM,
ZHES SOGS KYI GZHUNG 'DI DAG SNGAR BSHAD PA'I GZHUNG 'DI RNAMS
KYI MJUG BSDU BA LA SBYAR NA GZHUNG GI TSIG DON LA MI 'GRIG PA
CHER MED MOD KYI, 'ON KYANG DGONGS PA MA YIN TE, RANG 'GREL DU,

RGYU DANG 'BRAS BU'I DNGOS PO'AM, ZHES PA NAS, GOS LA MTSON
BZHIN NO, ,ZHES PA'I BAR BAR SKABS KYI TSIGS SU BCAD PAR GSUNGS
PA'I PHYIR RO, ,GZHAN DU NA BSDU BA'I TSIGS SU BCAD PA'O, ,ZHES
GSUNGS RIGS PAR 'GYUR RO, ,GNYIS PA TSAD MA DE DAG SO SOR

PHYE STE RGYAS PAR BSHAD PA LA, 'BRAS RTAGS KYI RTAGS CHOS 'BREL
BA NGES BYED KYI TSAD MA BSHAD, RANG BZHIN RTAGS KYI RTAGS CHOS
'BREL BA NGES BYED KYI TSAD MA BSHAD,

,DE GNYIS KYI DON BSDU, MA DMIGS PA'I RTAGS KYI RTAGS CHOS 'BREL
BA NGES BYED KYI TSAD MA BSHAD PA'O, ,DANG PO NI, 'O NA, 'BRAS
RTAGS KYI RTAGS CHOS MED NA MI 'BYUNG BA'I 'BREL BA DE DAG ,RGYU
'BRAS SU NGES BYED KYI TSAD MAS NGES

@057B DGOS NA, TSAD MA DE YANG GANG ZHE NA, DU BA CHOS CAN, ME'I
'BRAS BU YIN TE, ME'I 'BRAS BU'I CHOS NYID KYI RJES SU 'JUG
CING, CHOS NYID NI KHYOD LA TSANG BA'I PHYIR ZHES PA'O, ,SKABS
'DIR, 'BRAS BU'I CHOS ZHES PA 'BRAS BU'I MTSAN NYID LA ZER RO,
,DE NYID SGRUB PA NI,

GAL TE DE LTA MA YIN PAR ME DE PHAN BYED DU MED PAR NI DU BA DE
SKYE BA YOD NA, DU BA CHOS CAN, KHYOD RGYU DANG LDAN PA LAS 'DAS
PAR 'GYUR BAR THAL, DU BA GANG ZHIG ME LAS MA SKYES PA'I PHYIR,
'DOD NA, DU BA CHOS CAN, KHYOD YUL DUS RTAG TU YOD PA'AM NAM

YANG MED PAR 'GYUR BAR THAL, RGYU RKYEN GZHAN LA MI LTOS PA'I
PHYIR, RTAGS KHAS BLANGS TE, RGYU MED DU KHAS BLANGS PAS SO,
,KHYAB PA YOD DE, DNGOS PO RNAMS NI RES 'GA' ZHIG 'BYUNG BAR
RGYU RKYEN GZHAN LA LTOS PA LAS YIN PA'I PHYIR RO, ,'DIR DU BA
RGYU

MED DU KHAS BLANGS PA LA, RTAG TU YOD PA'AM MED PAR 'GYUR, ZHES
PA'I THAL BA 'PHANGS PA NYIN RTAG TU YOD PAR THAL, RGYU MED DU
YOD PA'I DU BA YIN PA'I PHYIR, ZHES PA DANG, YANG NA, LAN GCIG
KYANG MED PAR THAL, RGYU MED DU YOD PA'I DU BA YIN PA'I PHYIR,
ZHES

PA'I THAL 'GYUR GANG RUNG GCIG KHO NA 'PHEN GYI, DU BA RGYU MED
DU YOD NA, RTAG TU YOD PA DANG, LAN GCIG KYANG YOD PA GNYIS KAR
DU THAL BA 'PHEN PA MA YIN TE, DE YIN NA, DU BA RGYU MED DU YOD
NA RTAG TU YOD PAS KYANG KHYAB,

,NAM YANG MED PAS KYANG KHYAB NA, DNGOS 'GAL LA KHYAB PA MED PAR
'GYUR RO ZHES ZER BA NI MI 'THAD DE, DE LTA NA KHYAB PA DE GNYIS
GANG RUNG GCIG SKYON CAN DU 'GYUR BAS DE GZHAN LA GNOD BYED

@058A *, ,STON MI RIGS PA'I PHYIR, 'DIR THAL 'GYUR DE GSUNGS PA
MI 'THAD PAR 'GYUR ZHING, GANG RUNG GCIG GNOD BYED DU 'PHEN 'DOD
CING, GANG LA KHYAB PA YOD MED MA NGES PAR SLOB DPON GYIS THE
TSOM ZA BZHIN DU, GDAM BCAN DU BKOD

PA YIN NA, DE BAS KYANG SLOB DPON SKYON CHAGS PAR 'GYUR RO, ,DES
NA, 'DIR NI, DU BA RGYU MED DU YOD NA, RTAG TU YOD PA DANG NAM
YANG MED PA GNYIS KAS KHYAB PAS, DE GNYIS KA RU THAL BA 'PHEN PA
YIN LA, DE LTA NA YANG, 'AM ZHES, SMOS PA NI YANG NA

THAL 'GYUR DE 'PHEN LA, YANG NA 'DI 'PHEN ZHES PA'I GDAM NGA
STON PA MA YIN GYI, DU BA RGYU MED DU YOD PA'I RTAGS KYIS, RTAG
TU YOD PAR THAL BA 'PHEN PA'AM, DER MA ZAD, NAM YANG MED PAR
THAL BA'ANG 'PHEN PAS ZHES PA'I GNYI GA SDUD PA'I TSIG YIN NO,,

'O NA DE GNYI KA LA KHYAB PA YOD PA'I RGYU MTSAN CI ZHE NA, DE
GNYIS KA LA KHYAB PA YOD CING, DE LTA NA YANG DNGOS 'GAL KHAS
BLANGS PA'I SKYON DU MI 'GYUR BA'I TSUL 'OG TU BSHAD PAR BYA'O,
,DE MED PAR NI DA YOD NA, ZHES SOGS KYIS GRUB PA'I DON NI,,

GAL TE BRGYA BYIN GYI SPYI BO DE DU BA SNGAR MED GSAR DU BSKYED
PA'I NYER LEN GYI RANG BZHIN YIN NA DE NYID MER 'GYUR ZHING, 'ON
TE ME'I RANG BZHIN MIN NA JI LTAR DE LAS DU BA 'BYUNG STE, DU
BA'I NYER LEN YIN PAR MI 'THAD PAR THAL, DU BA'I NYER LEN GYI
RGYU'I RANG

BZHIN DU GYUR PA DE YI NUS PA DANG LDAN PAS ME ME MA YIN LAS BYE
BRAG GAM KHYAD PAR DANG LDAN PA YIN PA'I PHYIR, BRGYA BYIN GYI
SPYI BO NI, BRAM ZE CHEN POS, DBANG PO'I MCHOD SDONG GI RTZE MO
LA BSHAD LA, GZHAN DAG NI, RGYA MTSO'I 'GRAM GYI GROG MKHAR LA

@058B GRAGS SO, ,GAL TE BRGYA BYIN SPYI BO ME'I, ,RANG BZHIN YIN
NA ZHES PA'I ME ZHES PA'I TSIG 'GYUR RAM, SDEB SBYOR GYI DBANG
YIN GYI, DE'I DON DU BA'I NYER LEN YIN PA 'GOG PA MA GTOGS,
PHYOGS SNGA SMRA BA POS BRGYA BYIN GYI SPYI BO'I ME'I RANG BZHIN
MIN PAR KHAS BLANGS KYI

YIN PAR KHAS MA BLANGS BAS DE NYID ME YIN PA 'GOG PA'ANG 'ONG
DON MED DO, ,DE'I DON BSDU BA NI, DES NA JI SKAD BSHAD PA'I TSUL
GYIS DU BA DU BA'I RGYU MIN LAS 'BYUNG NA DE NI RGYU MED DU
'GYUR RO ZHES PA'AM, DES NA DU BA DU BA'I RGYU MIN PA BRGYA BYIN
GYI SKYI BO SOGS LAS

'BYUNG BAR MI 'THAD PAS, DU BA ME LAS MA SKYES PAR YANG 'GYUR NA
RGYU MED DU 'BYUNG BAR 'GYUR RO, ,SNGAR ME'I 'BRAS BU DU BA STE,
ZHES SOGS BSHAD PA'I RGYU 'BRAS NGES BYED KYI TSAD MA SPYI'I
MJUG BSDU BA NI, GANG ZHIG RANG LAS DON GZHAN SNGA MA DE PHAN
BYED DU YOD NA,

SKYE BA'I RJES SU 'GRO BA DANG, MED NA MI SKYE PA'I LDOG PA LAS
DON GZHAN PHYI MA GANG ZHIG DON GZHAN SNGA MA GANG GI RJES 'GROR
MTHONG BA DE'I RANG BZHIN DE RGYU CAN 'BRAS BU'I CHOS YIN LA, DU
BA YANG DE 'DRA'I SGO NAS ME LA RJES SU 'GRO LDOG MI 'KHRUL BA
DE'I PHYIR MI MTHUN

PA ME MA YIN NYER LEN DU BYAS PA LAS DU BA MI 'BYUNG BAS DU BA
NI ME'I 'BRAS BUR NGES DGOS SO, ,ZHES BYA BA'O, ,DE LA, MTHONG
ZHES PA'I TSIG GIS ME DU'I RGYU 'BRAS KYI DON, ME YOD STOBS KYIS
DU BA SKYE BA DANG, ME PHAN BYED DU LOG PAS DU BA

LDOG PA'I RJES SU 'GRO LDOG MNGON SUM GYIS GRUB PAR BSTAN LA,
DE'I PHYIR ME DU RGYU 'BRAS KYI DON MNGON SUM GYIS GRUB PAR
BSTAN PA YIN CING, DE LTA NA YANG, ME'I 'BRAS BU DU BA STE, ZHES
SOGS SU DU BA ME'I 'BRAS BUR SGRUB PA'I RTAGS GSUNGS PA NI ME DU
LA RGYU 'BRAS

@059A *, ,KYI THA SNYAD SGRUB PA'I THA SNYAD 'BA' ZHIG SGRUB KYI
RTAGS GSUNGS PA YIN TE, CI LTAR MTHONG DANG MA MTHONG LAS, RGYU
DANG 'BRAS NYID SGRUB BZHIN TE, ,DE GNYIS LA NI 'BRAS SOGS SGRA,
,THA SNYAD DON DU BKOD BA YIN, ,ZHES GSUNGS PA LTAR RO,,

DES NA GZHUNG 'DI DAG GIS 'BRAS RTAGS KYI RTAGS CHOS KYI 'BREL
BA'I DON NGES BYED KYI TSAD MA MNGON SUM YIN PAR BSTAN CING, THA
SNYAD NGES BYED KYI TSAD MA THA SNYAD 'BA' ZHIG SGRUB KYI RTAGS
LA BRTEN PA'I RJES DPAG KYANG YOD PAR BSTAN PA YIN NO, ,ME DU
RGYU 'BRAS

SU NGES BYED KYI MNGON SUM SOGS KYIS JI LTAR NGES PAR BYED PA'I
TSUL LA SOGS PA KHO BOS TSAD MA YID KYI MUN SEL DU BSHAD ZIN TE,
,BSDU BA'I TSIGS SU BCAD PA'O ZHES BYA BA NI RANG 'GREL GYI TSIG
RTZA BAR SHOR BA YIN GYI RTZA BA'I TSIG MA YIN NO, ,

GNYIS PA RANG BZHIN RTAGS KYI RTAGS CHOS 'BREL PA NGES BYED KYI
TSAD MA BSHAD PA LA, SPYI'I DON DANG, YAN LAG GI DON GNYIS, DANG
PO LA, GZHUNG SPYI'I BSDU BA BSHAD PA DANG, RTOGS DKA' BA'I DON
GYI GTZO BO NGOS BZUNG BA GNYIS, DANG PO NI, RANG BZHIN LA

YANG MED MI 'BYUNG, ZHES PA'I TSIGS SU BCAD PA GCIG GIS, RANG
BZHIN RTAGS KYI RTAGS CHOS LA 'BREL PA GANG YOD PA'I 'BREL PA
BDAG CIG 'BREL GYI RANG LDOG DANG DON LDOG NGOS GZUNG BA'I SGO
NAS, TSAD MAS NGES PAR BYA RGYU'I 'BREL PA NGOS GZUNG BA

YIN LA, DE YANG RKANG PA DANG PO GNYIS KYIS BDAG CIG 'BREL GYI
RANG LDOG DANG, RKANG PA THA MA GNYIS KYIS DE'I DON LDOG BSHAD
DO, ,DES NA SNGAR RANG BZHIN YOD TZAM DANG, ZHES SOGS KYIS RANG
BZHIN RTAGS KYANG RTAGS YANG DAG YIN, CES PA TZAM

@059B ZHIG BSTAN LA, 'DIS NI, RANG BZHIN RTAGS KYI RTAGS CHOS LA
'BREL PA GANG TSAD MAS NGES DGOS PA'I NGES BYA BDAG CIG 'BREL
RANG LDOG DANG DON LDOG NGOS BZUNG BA YIN PAS DON GYI KHYAD PAR
CHEN PO YOD CING, DE'I PHYIR GZHAN DAG, LOG RTOG BRGYUD DMAR SEL
CING

SNGAR BSHAD BZLAS, ZHES PA'I BSDUS DON BYAS NAS GZHUNG 'DI SNGAR
BSHAD BZLAS NAS 'CHAD PA LA SBYOR BA NI, PHANGS PA GO BAR BYED
PA'O, ,GANG PHYIR ZHES PA NAS, RNAM GCOD BRJOD PAR BYED PAR
GRUB, CES PA'I BAR MTHA' DAG NI, RANG BZHIN RTAGS KYI RTAGS CHOS
NGO BO THA

DAD MED PAR BSHAD PA DE NYID LA RTZOD PA SPANG BA 'PHROS DANG
BCAS PA'O, ,BDAG CIG 'BREL DE LTA BU DANG LDAN PA'I RANG BZHIN
RTAGS KYI SBYOR BA GTAN LA 'BEB PA NI, RANG BZHIN KHYAD PAR BYE
BRAG LAS, ZHES SOGS SO, ,RTAGS SBYOR BA LTAR BKOD PA'I RANG
BZHIN RTAGS

KYI RTAGS CHOS LA 'BREL BA DE LTA BU YOD PAR TSAD MA GANG GIS
NGES SNYAM PA LA, DE 'DRA'I RTAGS SBYOR GYI RTAGS CHOS LA 'BREL
PA DE 'DRA YOD PAR NGES BYED KYI TSAD MA 'CHAD PA NI, RGYU MED
PHYIR NA 'JIG PA NI, ,RANG GI NGO BOS RJES 'BREL NYID, ,CES SOGS
SO, ,DES NA

GANG NGES PAR BYA BA'I 'BREL PA DANG, 'BREL PA DE NYID GZHI GANG
LA NGES PAR BYA BA'I RTAGS SBYOR NGOS GZUNG NAS DE'I RJES SU DE
NYID GZHI DE LA NGES BYED KYI TSAD MA BSHAD PA YIN NO, ,DE YANG
RANG BZHIN RTAGS KYI RTAGS CHOS NGO BO THA DAD MED PAR BSHAD PA
LA, GANG PHYIR ZHES

SOGS JI LTAR 'PHROS PA'I TSUL NI, BYAS MI RTAG RDZAS GCIG TU
KHAS BLANGS PA DANG, BYAS PA SGRA MI RTAG SGRUB KYI RTAGS YANG
DAG TU KHAS BLANGS PA LA 'GAL BAR SEMS PA'I DOGS PA 'DI LTAR
SKYE BA YIN TE, GAL TE BYAS MI RTAG RDZAS GCIG YIN NA, BYAS PA'I

@060A *, ,RDZAS DANG MI RTAG PA'I RDZAS GCIG TU 'GYUR DGOS LA,
DE LTA NA RDZAS SU GRUB PA'I BYAS MI RTAG THA DAD MED PAR 'GYUR
PAS BYAS PAS SGRA MI RTAG PAR SGRUB PA DAM BCA'I PHYOGS GCIG
RTAGS SU BKOD MA'I MA GRUB PAR 'GYUR RO, ,'ON TE BYAS MI RTAG

GI THA DAD DNGOS PO LA MED KYANG, RTOG PAS BTAGS PA'I BYAS PA
RTAGS SU 'GOD PAS SKYON MED NA, RTOG DO'I BYAS PA DNGOS POR MED
PA DE 'DRA YIN NA, MI RTAG PA YIN PAR 'GAL BAS BYAS PAS SGRA MI
RTAG PAR SGRUB PA'I RTAGS 'GAL BAR 'GYUR RO, ,DER MA

ZAD RJES DPAG GIS LKOG TU GYUR PA'I DON RANG MTSAN MJAL BA MI
SRID PAS RJES DPAG GI RNAM PAR GZHAG PA THAMS CAD NYAMS PAR
'GYUR ZHING, PHRA BA'I MI RTAG PA LA SOGS PA THAMS CAD TSAD MAS
MA GRUB PAR 'GYUR RO, ,ZHES BYA BA'I DOGS PA 'BYUNG ZHING

DE LA BYAS MI RTAG RDZAS GCIG YIN NA, BYAS PA'I RDZAS DANG MI
RTAG PA'I RDZAS GCIG YIN DGOS SNYAM PA 'DI NI, GRANGS CAN DANG
BYE BRAG PA LA SOGS PA'I GRUB PA'I MTHA'I RTZA BAR GYUR PA'I
DOGS PA YIN TE, 'DI LTAR GRANGS CAN YANG, SPYI GTZO BO'I DANG DU
RNAM 'GYUR

THAMS CAD NGO BO GCIG PAR KHAS BLANGS PA NA, RNAM 'GYUR RNAMS
SPYI GTZO BO DANG, NGO BO GCIG KYANG RNAM 'GYUR RNAMS NANG PHAN
TSUN GYI NGO BO THA DAD PA'I RNAM DBYE MI SHES PAR, DKAR ZAL GYI
RANG BZHIN GANG YIN PA DE NYID NAG SGUR GYI YANG RANG BZHIN YIN
PA LA

SOGS PA'I SGO NAS RNAM 'GYUR THAMS CAD RANG BZHIN GCIG TU KHAS
LEN PAR BYED PA YIN LA, BYE BRAG PA YANG SPYIGS LA RNAMS RDZAS
GCIG TU KHAS BLANGS NA, BUM SNAM DANG YOD PA RDZAS GCIG YIN PA'I
PHYIR, BUM PA'I YOD PA GANG YIN PA DE RNAM BU'I

@060B YANG YOD PAR 'GYUR DGOS SHING, DE LTA NA BUM PA'I YOD PA
DANG SNAM BU'I YOD PA KHYAD MED DU GYUR PA'I SGO NAS BUM SNAM
GCIG TU KHAS LEN DGOS PAS, DE BAS NA SPYI GSAL RDZAS THA DAD DO
SNYAM DU BSAM MO, ,DE BZHIN DU BYAS MI RTAG RDZAS GCIG YIN
NA'ANG, DE

GNYIS KYI RDZAS SO SOR MED PAR 'GYUR BAS, GCIG TU 'GYUR SNYAM
PA'O, ,DE THAMS CAD KYANG RANG BZHIN GCIG 'DZIN GYI BLO LHAN
SKYES 'DI'I RTZA BA CAN YIN TE, 'DI NYID KYI 'DZIN STANGS GRUB
MTHAS GSOS BTAB PA'O, ,DE LTA BU'I DOGS PA 'DI NYID KYIS LAN
STON PA LA,

GANG PHYIR ZHES SOGS SHOLO KA GSUM GYIS LAN DNGOS STON PAR BYED
CING, DE MAN CHAD NI DI LAS 'PHROS PA'AM, LAN DE NYID BSGRUBS
PA'I SGO NAS DOGS PA'I RTZA BA DRUNGS 'BYIN PA'I PHYIR DU, GZHAN
SEL GYI RNAM GZHAG RGYAS PAR 'CHAD BAR BYED DO, ,DE LA GANG
PHYIR

ZHES SOGS SHLOO KA GSUM GYIS, RTZOD PA DE NYID LA LAN DNGOS
'DEBS PA'I TSUL NI, BYAS MI RTAG NGO BO GCIG YIN KYANG LDOG PA
THA DAD YIN PA'I PHYIR, BYAS PAS SGRA MI RTAG PAR SGRUB PA'I
RTAGS CHOS THA DAD MED PA'I MA GRUB PAR THAL BA'I SKYON MED DO
ZHES

STON PAR BYED PA YIN LA, DE NYID KYANG BYAS MI RTAG SOGS LDOG PA
ETHA DAD DU 'BYED PA'I GZHI DANG, 'BYED PA'I RGYU MTSAN DANG, JI
LTAR 'BYED BA'I TSUL DANG, DE LTAR PHYE BA'I LDOG PA RNAMS LA
SGRA RTOG SO SOR 'JUG TSUL SOGS KYI SGO NAS 'CHAD PAR BYED DO,
,DE LTAR

BYAS MI RTAG SOGS LDOG PA THA DAD DU BTAN LA PHAB PA NA, DE NYID
DANG BYAS MI RTAG NGO BO GCIG YIN PA 'GAL MED DO KHAS BLANGS PAS
CHOG PA LA, BYAS MI RTAG LDOG PA THA DAD PA'I CHA SGRO BTAGS YIN
PAR GRUB DGOS TE, DE LTAR MA GRUB NA BYAS MI RTAG THA DAD

@061A *,
,PA'I CHA DE DNGOS PO'I GNAS TSOD DU SONG BAS BDEN PA'I
THA DAD DU 'GYUR LA, DE LTA NA RDZAS THA DAD DU 'GYUR BA'I PHYIR
NGO BO THA DAD DU YANG 'GYUR BAS SO, ,BYAS MI RTAG NGO BO GCIG
KYANG YIN LA, NGO BO THA DAD KYANG YIN NO ZHES 'GAL

'DU KHAS BLANG DGOS PAR 'GYUR RO, ,DE LTAR BYAS MI RTAG LDOG PA
THA DAD PA'I CHA SGRO BTAGS SU 'GRUB PA LA, DE GNYIS LDOG PA THA
DAD DU 'BYED PA'I RTOG PA'I SNANG YUL DNGOS PO MA YIN PAR 'GRUB
DGOS TE, DE'I SNANG YUL DNGOS PO YIN NA, RTOG PA DE NYID SNANG
YUL LA MA 'KHRUL

BA'I SHES PAR 'GYUR BAS, DE GNYIS THA DAD PA'I CHA RDZAS GRUB TU
'GYUR BA'I PHYIR RO, ,DE LTAR BYAS MI RTAG SOGS LDOG PA THA DAD
DU 'BYED PA'I RTOG PA'I SNANG YUL RDZAS SU GRUB PA KHEGS PA LA
YANG SGRA RTOG SGRUB PAS 'JUG PA KHEGS SHING, SOL BAS 'JUG PAR
GRUB PA LA RAG

LAS PA YIN TE, GZHAN DU NA RTOG PA DE DAG GI SNANG YUL RDZAS SU
GRUB PAR MI 'DOD BZHIN DU KHAS BLANG DGOS PA'I PHYIR RO, ,DE'I
RGYU MTSAN YANG SHES PA GANG GI SNANG YUL RANG MTSAN YIN NA,
SHES PA DE NYID SGRUB 'JUG YIN PAS KHYAB PA'I PHYIR DANG, RTOG
PA'I SNANG

YUL RANG MTSAN YIN NA, RJOD BYED KYI SGRA'I DON YANG RANG MTSAN
DU 'GYUR BAS SGRA YANG SGRUB 'JUG TU 'GYUR DGOS PA'I PHYIR RO,
,DES NA BYAS MI RTAG SOGS NGO BO GCIG YIN KYANG LDOG PA THA DAD
PA'I RGYU MTSAN GYIS BYAS PAS SGRA MI RTAG PA SGRUB PA SOGS KYI
RTAGS KYI

RNAM GZHAG THAMS CAD 'THAD PAR 'GRUB PO, SGRA RTOG YUL LA SGRUB
PAS 'JUG BA KHEGS SHING, SEL BAS 'JUG PA GRUB PA LA RAG LAS PA
YIN LA, GZHAN YANG BDEN PA GNYIS KYI RNAM GZHAG LA LOG PAR RTOG
PA JI SNYED PA PHAL CHE BA NI, GZHAN SEL BA'I RNAM GZHAG

@061B KHONG DU MA CHUD PA'I RTZA BA CAN YIN PAS DE'I PHYIR,
RTZOD LAN DE NYID KYI MJUG TU GZHAN SEL BA'I RNAM BZHAG RGYAS
PAR GSUNGS PA YIN LA, DE YANG, DON GYI RANG GI NGO BO GCIG ,CES
PA NAS, RKYEN YOD DE NI RTOGS PAR 'GYUR, ,ZHES PA'I BAR GYIS
SGRA RTOG SGRUB PAS 'JUG PA

LA GNOD KYED YOD CING, SEL BAS 'JUG PA LA NYES PA DE DAG MED
PA'I TSUL RGYAS PAR 'CHAD PAR BYED LA, SPYI RDZAS GZHAN KHAS
BLANGS BA LA SLOB DPON PHYOGS GLANG GIS, RANG DBANG MED PHYIR DE
LDAN MIN, ,ZHES SOGS KYI GNOD BYED BRJOD PA DE SEL BA SMRA BA LA
YANG

MTSUNGS PAR 'GYUR RO, ,ZHES PA'I RTZOD PA SPONG BA NI, DE LA'ANG
GZHAN LAS LDOG PA DANG, ZHES PA NAS, BYA BA 'DI LA RGYU CI YOD,
CES PA'I BAR YIN CING, SGRA RTOG GZHAN SEL BAS 'JUG NA, GZHAN
SEL BA DE YANG GANG YIN SNYAM PA LA, THA DANG DNGOS RNAMS

LA BRTEN NAS, ZHES PA NAS BZUNGS TE, SPYI NYID DU NI 'JUG PHYIR
RO, ,ZHES PA'I BAR GYIS GZHAN SEL BA'I SPYI'I RNAM GZHAG 'CHAD
PAR BYED LA, DE LTAR SPYI 'DZIN NI RTOG PA'I SNANG YUL DU GYUR
BA'I GZHAN SEL BA'I SPYI DE NYID RTOG PA LA JI LTAR SNANG BA'I
TSUL

LA SOGS PA RGYAS PAR BSHAD NAS, DE'I RJES SU SGRA DON DNGOS PO
MA YIN ZHING GZHAN SEL BA'I SGRA DON LA RJOD BYED KYI SGRA JI
LTAR BRDA SBYOR BA'I TSUL LA SOGS PA RGYAS PAR 'CHAD PA NI, SGRA
RNAMS KYIS NI BRDA BTAGS STON, ZHES PA NAS, DE BYED BRTAN PA'I
NGO BO'I

PHYIR, ZHES PA'I BAR RO, ,DE LTAR, SGRA DON DANG RTOG PA'I SNANG
YUL RDZAS SU GRUB PA BKAG NAS, SGRA RTOG SEL BAS 'JUG PAR BSHAD
PA LA, RTZOD PA SPONG BA NI, SHING MA YIN LDOG PA YIS, ZHES
SROGS TE, DE YANG SHING MA YIN LAS LDOG PA YIS, ,

@062A *, ,ZHES SOGS DANG, BLO DON 'GAL LAS RNAM BZLOG NAS, ,ZHES
SOGS DANG, GANG ZHIG GANG LAS THA DAD PA, ,ZHES SOGS KYIS RTZOD
SPONG RIM PA GSUM STON PAR BYED DO, ,RNAM GCOD GCIG GCIG CES PA
NAS, BRDA LAS BYUNG BA'ANG

BSNYAD PAR BYA, ,ZHES PA'I BAR GYIS, DE LTAR SEL BA SMRA BA'I
LUGS LA SPYI GZHI MTHUN SOGS KYI THA SNYAD 'THAD CING, PHYOGS
GZHAN LA MI 'THAD DO, ,ZHES RANG BZHIN GYI GRUB MTHA'I SKYON YON
GYI KHYAD PAR BSHAD PA'I SGO NAS PHYOGS GLANG GI LUGS 'DI LA
BRTEN

RIGS PAR BSTAN NO, ,GAL TE GCIG GNAS PA YI PHYIR ZHES SOGS KYIS,
PHYI ROL PA GANG DAG RTOG PA'I SNANG YUL DANG, SGRA DON DU GYUR
BA'I SPYI DNGOS PO BA YOD PAR 'DOD PA DE DAG 'GOG PA'I TSUL STON
PA YIN LA, DE YANG GAL TE GCIG GNAS PA YI PHYIR,,

ZHES PA NAS, BA LANG NYID SOGS DE LDAN 'THOB, ,CES PA'I BAR
GYIS, RGOL BA SO SO'I 'DOD PA DMIGS MA PHYE BAR, DE 'DRA'I SPYI
DNGOS PO PA LAS LEN PA LA DGAG PA SIR STON CING, GANG DAG RIGS
NI GSAL BA LAS, ,ZHES PA NAS, GZHAN NYID NA YANG RTAN

YIN PHYIR, ,ZHES PA'I BAR GYIS, BYE BRAG PA DANG GRANGS CAN PA'I
'DOD PA SO SOR PHYE NAS DGAG PA MDOR BSTAN PA YIN LA, DE MAN
CHAD KYIS, DE DAG GI 'DOD PA SO SO LA DGAG PA RGYAS PAR STON PA
YIN TE, DE YANG, MI 'GRO DE NA YOD PA'ANG MIN, ,ZHES PA

NAS; SGRA DANG SHES PA'I RGYU YIN NO, ,ZHES PA'I BAR GYIS BYE
BRAG PA'I 'DOD PA 'GOG PAR BYED CING, GAL TE LDOG PA SPANG BA
YI, ,ZHES PA NAS, 'JUG PA LA SOGS THAL 'GYUR PHYIR, ,ZHES PA'I
BAR GYIS GRANGS CAN GYI 'DOD PA 'GOG PAR BYED LA,

@062B GRANGS CAN GYI 'DOD PA BKAG PA DE NYID KYIS, GCER BU PA
YANG KHEGS PAR BSTAN PA'I SGO NAS DE NYID 'GOG PA NI, DE NYID
KYIS NI 'DZEM MED PA, ,ZHES SOGS YIN CING, DE LTAR JI SKAD BSHAD
PA THAMS CAD KYIS SGRUB PA'I SGRA RTOG SEL BA'I YUL CAN DU RGYAS
PAR

BSGRUBS NAS DGAG PA'I SGRA RTOG SEL BA'I YUL CAN DU'ANG DPE MED
PAR GRUB PA'I TSUL STON PA NI, DNGOS MED NGO BO MED PA'I PHYIR,
,ZHES SOGS RKANG PA BZHI'O, ,GZHUNG DE DAG NI NANG GSES KYI
'BREL RNAM PAR GZHAG PA'I BSDU BA DAG NI, RANG RANG GI TSIG DON
GYI SKABS SU

BSHAD PAR BYA'O, ,GNYIS PA RTOGS DKA' BA'I DON GYI GTZO BO NGOS
GZUNG BA NI, DE YANG BUM PA NYID LA MTSON NA, RTOG PA LA BUM PAR
SNANG BA RANG GI MTSAN NYID KYIS GRUB PA BKAG PA NA, RANG GI
MTSAN NYID KYIS GRUB PA'I BUM PA RTOG PA LA SNANG BA YANG KHEGS
NAS 'JOG

MI SHES SHING, DE BZHIN DU RTAG PA LA BUM PAR SNANG BA'I RANG
MTSAN YOD PAR BSGRUBS PA NA, RTOG PA LA BUM PAR SNANG BA YANG
RANG GI MTSAN NYID KYIS GRUB PA ME KHEGS SHING, RTOG PAS BTAGS
PA TZAM DU 'JOG MI SHES PAR 'GYUR LA, SPYI MTSAN DNGOS PO YIN PA

BKAG NA, DNGOS PO NYID KYANG KHEGS NAS DNGOS PO'I MTSAN GZHI MI
RNYED CING, RANG DBANG DU DNGOS PO'I MTSAN GZHI ZHIG KHAS BLANGS
NA, SPYI MTSAN YANG DNGOS POR KHAS LEN DGOS PA'I SGO NAS KUN
RDZOB TZAM DU YOD PA DANG, DON DAM DU YOD PA'I CHOS GNYIS GCIG

TSAD MAR BZUNG NAS, CIG SHOS SUN 'BYIN PA'I 'GAL 'DU 'BA' ZHIG
TU 'GYUR BA 'DI, RIGS PA'I DBANG PHYUG RNAM GNYIS KYI GZHU'I
GDON GYI GTZO BO GANG YIN PA DE MA RTOGS PAS NONGS PA YIN LA, DE
NYID KYI PHYOGS SU MA PHYIN PAR SDE BDUN MDO DANG BCAS PA'I

@063A *, ,DGAG BYA'I GTZO BO GANG YIN PA DE NYID GZHUNG LUGS KYI
SNYING PO DAM PAR BZUNG BAS, GANGS RI'I KHROD 'DIR PHYI RABS KYI
RTOG GE SMRA BA DAG GIS, KHA CIG GIS NI SGRA RTOG GI DNGOS YUL
DANG, BYAS PAS SGRA MI RTAG PAR SGRUB PA'I RTAGS CHOS

DON GSUM SOGS KYANG DNGOS POR KHAS BLANGS NAS, KUN RDZOB TZAM
DU
YOD PA'I CHOS RNAM PAR 'JIG PAR BYED LA, GZHAN DAG GIS NI, SPYI
MTSAN DNGOS PO YIN PA 'GOG PA'I RIGS PA THAMS CAD BUM PA DNGOS
PO YIN PA SOGS LA'ANG MTSUNGS PA

MTHONG NAS, DNGOS PO'I MTSAN GZHI, RDUL PHRAN TZAM YANG RANG
DBANG DU KHAS BLANGS MED PAR, DGE SDIG SOGS 'BRAS BU BSKYED PA'I
CHOS THAMS CAD LA SKUR BA 'DEBS PAR BYED PA'I CHAD PAR LTA BA
CHEN PO YONGS SU BZUNG STE, KHA BA CAN GYI LJONGS MTHA'

DAG MUN SPRUL GANG CI YANG RUNG BAS KHYAB PAR BYED DO, ,DES NA
RTOG PA'I SNANG YUL DANG, SGRA DON MTHA' DAG RANG MTSAN YIN PA
MA KHEGS NA, SGRA RTOG SGRUB PAS 'JUG PA KHEGS PA'I THABS MED
PAS RTOG PA'I SNANG YUL DANG, SGRA DON YIN PA'I RANG MTSAN

YOD PA LEGS PAR KHEGS DGOS SHING, DE'I PHYIR RTOG PA LA BUM PAR
SNANG BA DANG, BUM PA MA YIN PA LAS LOG PAR SNANG BA SOGS KYANG
DNGOS PO YIN PA KHEGS DGOS TE, GZHAN DU NA, BUM 'DZIN RTOG PA'I
SNANG YUL THAMS CAD DNGOS POR GRUB PA

KHEGS PA'I THABS MED DO, ,DE LTA NA YANG DNGOS PO YIN NA RTOG PA
LA DNGOS SU SNANG BA DANG, SGRAS DNGOS SU BRJOD PA YIN PAR MI
'GAL TE, GZHAN DU NA RJES DPAG TSAD MAS RANG GI GZHAL BYA DNGOS
SU RTOGS PA DANG, BUM PA ZHES BRJOD PA'I SGRA LAS

@063B BUM PA DNGOS SU GO BA SOGS KYI RNAM GZHAG PHAL CHE BA
NYAMS PAR 'GYUR RO, ,DES NA BUM PA RTOG PA LA DNGOS SU SNANG
ZHING, RTAG PA LA BUM PAR SNANG BA BUM PA MA YIN PA DANG, RTOG
PA LA BUM PAR SNANG BA RTOG PA'I SNANG YUL YIN CING, DNGOS PO MA

YIN KYANG, RTOG PA LA BUM PAR SNANG BA YIN NA RTOG PA'I SNANG
YUL YIN MI DGOS SHING, SGRO BTAGS YIN MI DGOS PA DANG, DE BZHIN
DU BUM PA SGRAS DNGOS SU BRJOD KYANG, SGRA DON MA YIN ZHING, BUM
PA ZHES BRJOD PA'I SGRA DON RDZAS SU MA GRUB CING, DE'I

DNGOS KYI BRJOD BYA RDZAS SU MA GRUB KYANG, DES DNGOS SU BRJOD
PA YIN NA, RDZAS SU MA GRUB MI DGOS PA'I TSUL 'DI NI, SDE BDUN
GYI THUN MONG MA YIN PA'I KHYAD CHOS YIN PAR SHES PAR BYA LA,
SGRA DON DANG, SPYI MTSAN DANG, RTOG PA'I SNANG YUL DANG, GZHAN

SEL BA ZHES BYA BA RNAMS NI MING GI RNAM GRANGS YIN CING, CI'I
PHYIR GZHAN SEL BA ZHES BYA ZHE NA, RANG SNANG YUL DU BYED PA'I
SHES PAS SGRUB PA RANG DBANG BA'I TSUL DU GZHAN GSAL BA LA MA
LTOS PAR YUL DU BYED PA MA YIN GYI, GZHAN GSAL BA'AM,

DE MIN RNAM PAR BCAD PA'I SGO NAS DNGOS YUL DU BYED DGOS PA'I
PHYIR, GZHAN SEL BA ZHES BYA'O, ,PHYI ROL PA DAG GIS KYANG RANG
MTSAN RTOG PA'I DNGOS YUL DU KHAS BLANGS PA NA, SNANG YUL DU
YANG KHAS LEN DGOS PAR SONG NAS SGRA RTOG SGRUB PAS 'JUG PAR

KHAS LEN PA YIN CING, SGRA DANG RTAGS LA SOGS PA SEL 'JUG TU
KHAS BLANGS NA, DE DAG RANG MTSAN LA GTAN NAS MA REG PAR RTOG
PAS RLOMS PA TZAM 'BA' ZHIG GO, ,SNYAM NAS RTOG PAS BTAGS PA
TZAM GYI CHOS LA, TSAD MA DANG GZHAL BYA'I RNAM GZHAG

@064A *, ,SKYON MED 'JOG MI SHES PAR, RTAGS DANG RJES DPAG SOGS
SEL BAS 'JUG NA, DE DAG GIS DON RANG MTSAN LA SGRO 'DOGS CHOD
PA DANG, RANG MTSAN LA MI SLU BAR JI LTAR 'GYUR ZHING, SGRA LAS
DON RANG MTSAN THOB PAR JI LTAR 'GYUR ZHES

SOGS KYI KLAN KA YANG DANG YANG DU 'BYUNG BA YIN NO, ,DES NA
RTOG PAS BTAGS PA TZAM GYI CHOS LA TSAD MA DANG, GZHAL BYA'I
RNAM GZHAG SKYON MED 'JOG MI SHES NA, MDO SEMS DANG DBU MA PA
GANG GI YANG LUGS CHA TZAM YANG 'JOG MI SHES SHING, THA SNYAD
TZAM DU

YOD PAS YOD PA'I GO MI CHOD PAR SGRO 'DOGS PA'I SGO NAS KUN
RDZOB KYI CHOS THAMS CAD LA 'DZEM MED DU SKUR BA 'DEBS PA RGYAD
PAN GYI RING LUGS 'DZIN PAR 'GYUR LA, RTOG PAS BTAGS PA TZAM GYI
CHOS DANG, DON BYED NUS PA'I GZHI MTHUN KHAS BLANGS NA, GZHUNG

LUGS 'DI PA DAG GI THUN MONG MA YIN PA'I DON DAM GYI TSUL LUGS
BSHIG PAR 'GYUR BA YIN NO, ,DE BAS NA, RANG GI MTSAN NYID KYIS
GRUB PA'I DNGOS PO YIN NA, BDEN PAR GRUB PAS KHYAB PAS DE NYID
SNANG YUL DU BYED PA'I SHES PA THAMS CAD SGRUB 'JUG MA 'KHRUL
BAR

'GYUR BA'I PHYIR, SGRA RTOG THAMS CAD SEL BAS 'JUG PA'I RNAM
GZHAG RGYAS PAR GSUNGS PA YIN CING, SDE BDUN LUGS KYI THUN MONG
MA YIN PA'I BDEN GNYIS KYI RNAM GZHAG JI LTA BA BZHIN DU RTOGS
PA NI, GZHAN SEL BA'I RNAM GZHAG KHONG DU CHUD PA LA RAG LAS

PA YIN PAS, 'DI NYID NAN TAN GYIS SGRUB PAR MDZAD DO, ,DE'I
PHYIR GANG DAG GZHUNG LUGS 'DI'I DGONGS PA DBU MAR GNAS SO,
,ZHES SMRA BA DAG GIS NI, RANG LA GZHUNG LUGS GANG GI YANG RNAM
GZHAG MA CHAGS PA GSAL BAR BYAS PA YIN TE, DBU MA PA'I LUGS LA
RTOG

@064B PAS BTAGS PA TZAM GYI CHOS DANG, DNGOS PO'I GZHI MTHUN MI
SRID PAR KHAS BLANGS NA, DNGOS PO YIN NA BDEN PAR MA GRUB PAS
KHYAB PA KHAS LEN DGOS PAR 'GYUR LA, GZHAN DU NA, RANG LUGS KYI
BDEN GNYIS KYI RNAM GZHAG BYED PA LA SEL BA'I RNAM GZHAG 'DI DAG
THAMS

CAD KHEGS DGOS PAS, 'BAD PA BRGYA PHRAG GIS BSGRUBS PA'I SEL
BA'I RNAM GZHAG THUN MONG MA YIN PA 'DI THAMS CAD RANG LUGS KYI
THUN MONG MA YIN PA'I DGAG BYAR 'GYUR BAS 'DI DAG SDE 'DUN RANG
LUGS KYI RIG PA GANG GIS TSUL JI LTAR 'GOG DBU MA LA DGA' BA
KHYED

KYIS SMROS SHIG ,GZHAN YANG RANG MTSAN GYI DON LDOG DANG, DE
NYID YUL DUS RANG BZHIN MA 'DRES PA'I DON LA SOGS PA SEL BA'I
SKABS KYI GZHUNG 'DI DAG GI DON 'CHAD PA LA SHIN TU NYE BAR MKHO
BA'I DKA' BA'I GNAS 'GA' ZHIG YOD MOD KYI KHO BOS TSAD MA YID
KYI MUN SEL

DU RGYAS PAR BSHAD ZIN PA'I PHYIR, 'DIR MA BRIS TE YI GE MANGS
PAR 'GYUR BAS 'JIGS PAS SO, ,GNYIS PA YAN LAG GI DON LA, GANG
NGES PAR BYA BA BDAG GCIG 'BREL GYI RANG LDOG DANG DON LDOG
BSHAD, GZHI GANG LA NGES PAR BYA BA RANG BZHIN RTAGS KYI SBYOR
BA'I

DBYE BA BSTAN, GZHI DE DAG LA 'BREL PA DE NYID NGES BYED KYI
TSAD MA BSHAD PA'O, ,DANG PO LA, DNGOS DANG, RTZOD PA SPANG BA
GNYIS, DANG PO NI, 'BRAS RTAGS SU MA ZAD RANG BZHIN GYI GTAN
TSIGS LA YANG RTAGS CHOS MED NA MI 'BYUNG BA'I 'BREL BA YOD PA
YIN LA, 'BREL

BA DE YANG JI LTA BU ZHE NA, RTAGS RANG NYID YOD PA TZAM DANG,
BSGRUB BYA'I CHOS DE RANG CHAS SU 'BREL BA'I BDAG GCIG 'BREL YIN
NO, ,DE LTAR BDAG GCIG 'BREL GYI RANG LDOG BSTAN NAS, DE'I DON
LDOG STON PA NI, YOD PA'I BDAG NYID BYAS PA CHOS CAN, KHYOD MI

@065A *, ,RTAG PA DANG BDAG GCIG TU 'BREL TE, MI RTAG PA DE MED
NA NI DE'I STOBS KYIS KHYOD KYANG MED PAR 'GYUR ZHING, KHYOD DE
DANG NGO BO THA DAD MED PA'I PHYIR RO, ,'DIS PHAN TSUN THA DAD
GCIG BKAG NA KHEGS SHING, NGO BO GCIG YIN PA BDAG GCIG 'BREL GYI

MTSAN NYID DU BSHAD PA YIN LA, 'ON KYANG THA DAD DNGOS SU MA
SMOS PA NI 'BREL PA TZAM LA THA DAD KYIS KHYAB PA GO SLA BA'I
DBANG DU BYAS PA'O, ,GNYIS PA RTZOD PA SPANG PA LA, RTZOD PA
DNGOS DANG, DE LAS 'PHROS PA'I DON RGYAS PAR BSHAD PA GNYIS,
DANG PO LA, RTZOD PA

DGOD PA NI, GAL TE BYAS MI RTAG RDZAS GCIG YIN NA, BYAS PA'I
RDZAS DANG MI RTAG PA'I RDZAS GCIG TU 'GYUR DGOS PA'I PHYIR,
BYAS PAS SGRA MI RTAG PAR SGRUB PA CHOS RTAGS THA DAD MED PA'I
MA GRUB PAR 'GYUR RO ZHE NA, BYAS MI RTAG RDZAS GCIG YIN KYANG
BYAS PA'I

RDZAS DANG MI RTAG PA'I RDZAS LDOG PA THA DAD PA YIN PAS SKYON
MED DO ZHES STON PA NI, GANG GI PHYIR DNGOS PO KUN RTOG PAS
BTAGS PA TZAM MA YIN PAR, RANG BZHIN GYIS GZHAN DANG MA 'DRES
PAR RANG RANG GI NGO BO LA GNAS PA'I PHYIR, RIGS MTHUN GYI DNGOS
PO DANG,

GZHAN RIGS MI MTHUN GYI DNGOS PO DAG LAS LDOG PA LA NI BRTEN PA
CAN YIN NO, ,'DIS NI DNGOS PO SGRA LTA BU GCIG KYANG MA BYAS
RTAG PA SOGS BYAS PA LA LTOS PA'I RIGS MI MTHUN DANG, BYAS PA LA
LTOS PA'I RIGS MTHUN BUM PA SOGS DANG, MA 'DRES PA'I NGO BOR

RANG RGYU LAS SKYES PAR BSTAN PA'I SGO NAS SGRA'I BYAS MI RTAG
SOGS SGRA DANG RDZAS GCIG YIN PA'I RGYU MTSAN BSTAN PA YIN LA,
DE NYID KYI DON BSDUS NAS BSTAN NA, SHES BYA CHOS CAN, SGRA BYAS
MI RTAG PA GSUM RDZAS GCIG YIN PAR THAL, SGRA DE RANG RGYU LAS

@065B SGRA MA YIN DANG, MA BYAS RTAG PA SOGS LAS LAG PAR SKYES
PA'I PHYIR, DE LTAR STON PA'I GZHUNG 'DI NYID KYIS SGRA BYAS MI
RTAG PA GSUM LDOG PA THA DAD DU 'BYED PA'I GZHI DANG RGYU MTSAN
BSTAN PA YIN TE, 'DI LTAR, SGRA'I BYAS MI RTAG LDOG PA THA DAD
DU 'BYED PA'I GZHI NI SGRA

YIN LA, DE'I STENG GI BYAS MI RTAG LDOG PA THA DAD DU 'BYED PA'I
RGYU MTSAN NI, SGRA DE NYID MA BYAS RTAG PA SOGS LOG SA THA DAD
LAS LOG PAR RANG RGYU LAS SKYES PA NYID YIN NO, ,DES NA, DES
NYID RGYU MTSAN DU BYAS NAS SGRA BYAS MI RTAG SOGS LDOG PA THA
DAD DU 'BYED PA YIN NO

ZHES STON PA NI, DE LTAR, SGRA DE NYID SGRA MA YIN DANG MA BYAS
RTAG PA SOGS LAS LOG PAR RANG RGYU LAS SKYES PA DE'I PHYIR, DON
SGRA DE NYID SGRA MA YIN DANG MA BYAS RTAG PA SOGS THA DAD PA'I
LOG SA GANG DANG GANG LAS LDOG PA DE'I RGYU MTSAN CAN GYI SGRA
BYAS MI RTAG SOGS LDOG PA'I

RIGS DU MA DBYE BA BYED DO, ,'DIR RIGS DBYE ZHES RIGS KYI SGRA
SMOS PA NI, SGRA BYAS MI RTAG PA GSUM THA DAD DU PHYE BA DE LDOG
PA'I DBYE BA YIN GYI, RDZAS KYI DBYE BA MA YIN ZHES BYA BA'I DON
TO, ,DES NA GZHUNG SNGA PHYI 'DI DAG GIS SGRA BYAS MI RTAG PA
GSUM RDZAS GCIG YIN

PA'I RGYU MTSAN SGRA DE NYID SGRA MA YIN DANG, MA BYAS RTAG PA
SOGS LAS LOG PAR RANG RGYU LAS SKYES PA'I PHYIR, ZHES PA DANG,
DE LTAR LOGS THA DAD DE DAG LAS LOG PAR GNAS PA DE'I PHYIR, SGRA
BYAS MI RTAG PA GSUM LDOG PA THA DAD DU DBYER RUNG BA YIN NO, ,

ZHES BYA BA 'DI NYID BSTAN PAS SGRA BYAS MI RTAG PA GSUM NGO BO
GCIG YIN KYANG LDOG PA THA DAD YIN PA MI 'GAL LO ZHES BSTAN PA
YIN NO, ,DES NA SGRA BYAS MI RTAG PA GSUM NGO BO GCIG YIN PA
DANG LDOG PA THA DAD YIN PAR MI 'GAL BAR MA ZAD NGO BO GCIG YIN
PA'I RGY

@066A *, ,MTSAN DE NYID KYIS LDOG PA THA DAD YIN PAR 'BAD MED DU
GRUB PA YIN TE, DE GSUM NGO BO GCIG YIN PAR GONG DU BSHAD PA'I
RTAGS DES 'GRUB CING, RTAGS DES DE GSUM LDOG PA THA DAD DU DBYER
RUNG BAR YANG 'GRUB PA'I PHYIR TE, LOG SA SGRA MA YIN DANG,

MA BYAS RTAG PA GSUM THA DAD PA'I PHYIR, DE'I PHYIR, NGO BO NYID
MED PAR SMRA BA'I LUGS LA SA BON LAS MYU GU SKYE BA DANG, DE DAG
BDEN MED YIN PA MI 'GAL BAR MA ZAD, SA BON LAS MYU GU SKYE BA'I
RTAGS KYIS DE DAG BDEN MED DU 'GRUB PA THUN MONG MA YIN PA'I

KHYAD CHOS YIN PAS, CHOS THAMS CAD BDEN MED YIN PA'I PHYIR, SKYE
BA YOD PA MA YIN NO ZHES KHAS BLANGS NA, DBU MA PA'I THUN MONG
MA YIN PA'I KHYAD CHOS GCIG PO DE BKAG PAR 'GYUR BA LTAR, 'DIR
YANG SGRA DANG MI RTAGS RDZAS GCIG YIN NA GCIG YIN

DGOS SO ZHES KHAS BLANGS NA, SDE BDUN GYI THUN MONG MA YIN PA'I
KHYAD CHOS 'DI NYID BKAG PAR 'GYUR BA YIN CING, BYAS MI RTAG
SGRA DANG GSUM PO GCIG TU KHAS BLANGS NA, GCIG TU SONG NAS RANG
BZHIN RTAGS KYI RNAM GZHAG SOGS THAMS CAD NYAMS PAR 'GYUR ZHING,

NGO BO THA DAD DU KHAS BLANGS NA SGRA RTAG PAR 'GYUR ZHING, BYAS
PA SGRA MI RTAG PAR SGRUB PA'I RTAGS YANG DAG TU MI 'GYUR BA
DANG, SGRA BYAS MI RTAG PA GSUM 'BREL MED DON GZHAN DU THAL PAR
'GYUR BAS, RDZAS GCIG YIN NA GCIG YIN PAS KHYAB PA KHAS BLANGS
PHYIN

CHAD JI LTAR BYAS KYANG RTAGS DANG RJES DPAG GI RNAM GZHAG DANG,
BDAG GCIG 'BREL GRUB PA'I CHOS CUNG ZAD KYANG KHAS BLANG DU MED
PA'I RIGS PA'I GZHUNG LUGS 'DI DAG THAMS CAD SPANGS SHING, TSAD
MA'I GNOD PA DANG 'GAL 'DU'I PHUNG PO DPAG TU MED PA

@066B ZHIG GI KHUR KHYER TE, RGYANG PHAN GYI NANG DU SON PAR
'GYUR RO, ,DKYUS MA NYID BSHAD PAR BYA STE, DE LTAR SGRA BYAS MI
RTAG PA GSUM LDOG PA THA DAD DU PHYE BA DE YI LDOG PA'I KHYAD
PAR GYIS, RTAGS CHOS DON GSUM DU PHYE BA'I SGO NAS, BYAS PA'I
RTAGS KYIS SGRA MI RTAG PA RTOGS

PAR 'GYUR BA DAG RAB TU BYED PA YIN PAS, BYAS PA SGRA MI RTAG
PAR SGRUB PA'I RTAGS YANG DAG YIN PA DANG, SGRA BYAS MI RTAG PA
GSUM NGO BO THA DAD MED PA LA 'GAL BA MED DO, ,DE YANG GZHUNG
'DI DAG GIS SGRA BYAS MI RTAG GSUM, LDOG PA THA DAD DU 'BYED
PA'I RGYU MTSAN

SGRA DE NYID SGRA MA YIN DANG, MA BYAS RTAG PA LAS LDOG PA'I NGO
BOR SKYOS PA DE NYID YIN PAR BSTAN PAS, DE DAG LDOG PA THA DAD
DU 'BYED BA'I RGYU MTSAN DNGOS PO'I GNAS LUGS SU GRUB PAR BSTAN
LA, SGRA DE RANG RGYU LAS MA BYAS RTAG PA SOGS DANG MA 'DRES
PA'I NGO BOR

SKYES PAR BSTAN PAS BYAS MI RTAG GI NGO BOR SKYES PAR BSTAN
CING, DE LTAR BSTAN PAS, SGRA BYAS MI RTAG PA GSUM LDOG PA THA
DAD DU PHYE BA DE DNGOS PO'I GNAS TSUL MA YIN GYI, RTOG PAS
BTAGS PA TZAM YIN PAR BSTAN PA YIN LA, DE LTAR DNGOS PO'I GNAS
TSUL DU GRUB PA'I

RGYU MTSAN DE LA BRTEN NAS SGRA BYAS MI RTAG PA GSUM LDOG PA THA
DAD DU PHYE BA'I SGO NAS, RTAGS KYI RNAM GZHAG BYED PAR BSTAN
PAS RTAGS DE LA BRTEN NAS DNGOS PO'I GNAS TSUL LA SGRO 'DOGS
GCOD NUS SHING, DON RANG MTSAN LA MI SLU BAR BSTAN PA YIN NO,,

DE LTAR NA SGRA LTA BU GCIG LA YANG SGRA MA YIN PA'I SHES BYA JI
SNYED YOD PA DE SNYED KYI GRANGS DANG MNYAM PA'I DE DAG LAS LOG
PA'I LDOG PA YOD CING, LDOG PA DE DAG KYANG GCIG BRJOD PA'I
SGRAS LDOG PA GZHAN DAG GO BAR MI NUS PA'I PHYIR, LDOG PA DE
SNYED KYI GRANGS DANG

@067A *, ,MNYAM PA'I SGRA RTOG 'JUG DGOS PA YIN NO, ,ZHES STON
PA NI, SGRA DE NYID SGRA MA YIN DANG MA BYAS RTAG PA SOGS RIGS
MTHUN MI MTHUN THAMS CAD LAS LOG PAR GNAS PA DE'I PHYIR SGRA LA
LOG PA DE DAG JI SNYED YOD PA'I GRANGS DANG MNYAM PA'I LDOG PA

DU MA KHYAD CHOS SU YOD CING, ,DE LTA BU'I LDOG PA'I KHYAD PAR
GANG ZHIG BYAS PA ZHES BRJOD PA LTA BU'I MING GIS CHOS GANG GIS,
THUN MONG MA YIN PAR GO BAR 'GYUR BA DE, MI RTAG BA ZHES PA LTA
BU MING GI CHOS GZHAN GYIS THUN MONG MA YIN PAR GO BAR NUS PA MA
YIN

ZHING, DE BZHIN DU LDOG PA'I CHOS GZHAN RNAMS LA YANG MTSUNGS PA
DES NA, SGRA'I STENG GI LDOG PA'I CHOS DE DAG RJOD PAR BYED PA'I
SGRA THAMS CAD KYANG DON THA DAD PAR RNAM PAR GNAS PA YIN LA,
DE'I PHYIR, DE DAG 'DZIN PAR BYED PA'I RTOG PA JI SNYED BA DE
DAG KYANG SNANG YUL THA

DAD PAR GNAS PA YIN PAS SGRA LTA BU'I DNGOS PO GCIG LA YANG SGRA
RTOG DU MA 'JUG PA DON YOD PA YIN NO, ,ZHES BYA BA 'DI NYID
KYIS, SGRA RTOG THAMS CAD SEL BA'I YUL CAN YIN PAR BSTAN PA YIN
LA, 'DI NYID RANG 'GREL GYI DGONGS PA RMA MED PA YIN CING, GANG

DAG GZHUNG 'DIS BYAS MI RTAG THA DAD DU SGRUB PA'I RIGS PA KHO
NA BSTAN NO SNYAM DU SEMS PA DE DAG NI, RGYA MTSO LAS SKRA'I
RTZE MOS CHU THIGS SHIG BLANGS TE, 'DI NYID KHO NA RGYA MTSO
CHEN PO'I SNYAM DU SEMS PA DANG 'DRA ZHING, CHOS ZHES PA LA,
RNAM PA SHAR BA'I BLO'I CHOS

ZHES PAR BSHAD NAS, DES NI TSAD MA'I YUL NA BYAS MI RTAG THA DAD
DU RNAM PAR GNAS ZHAS PA'I BSHAD PA YANG, GZHUNG GI GTING RDZOGS
PAR SLEB PA MA YIN NO, ,DE LTAR YANG RANG 'GREL LAS, DE LTA BAS
NA DNGOS PO 'DI DAG NI, RIGS MTHUN PAR 'DOD PA DANG, GZHAN

@067B LAS LOG PA YIN TE, RANG GI NGO BOS NGO BO GCIG PA'I PHYIR
RO, ,GANG DANG GANG LAS THA DAD PA'I DE'I DBYE BA SHES PAR BYA
BA'I PHYIR, THA SNYAD DU BYAS PA'I SGRA NGAG DE DANG DE LAS THA
DAD BA RGYUR BYAS NAS NGO BO NYID THA MI DAD KYANG CHES DU MA
SHES PAR BYED DO, ,SGRA DE DAG KYANG THA DAD PA

THAMS CAD MI 'PHEN YANG THA DAD PA GCIG BRJOD PAS DE'I RANG GI
MTSAN NYID DBYES PHYIN PA KHO NAR 'GYUR TE, DE GCIG LAS KYANG DE
THA DAD PA YOD PAS SO, ,DE LTA BAS NA, DNGOS PO GCIG LA GZHAN
GYI NGO BO JI SNYED PA DE LA LTOS NAS LDOG PA DE SNYED YOD DE,
DE LA MED PA'I

RGYU DANG 'BRAS BU CAN NI DE LAS THA DAD PA'I PHYIR RO, ,LDOG PA
JI SNYED PA DE'I RGYU DANG 'BRAS BU CAN MA YIN PA YONGS SU SPANG
PAR THA SNYAD KYI DON CAN GYI SGRA DAG KYANG DE SNYED DO, DPER
NA, SGRA NI BRTZAL MA THAG TU 'BYUNG BA CAN DANG NYAN PA YIN NO,
,ZHES BYA BA DE'I RGYU DANG 'BRAS BU CAN MA YIN

PA YONGS SU SPANG BA'I DON YIN PA LTA BU'O, ,DE'I PHYIR NGO BO
NYID THA MI DAD KYIS KYANG KHYAD PAR GYI BYE BRAG GANG ZHIG MING
GI CHOS GANG GIS GO BAR 'GYUR BA DE NI GZHAN GYIS GO BAR MI NUS
PAS, SGRA THAMS CAD NI DON GCIG PA MA YIN NO, ,ZHES GSUNGS SO,
,DES NA GZHUNG

'DIS DNGOS PO GCIG GI LDOG PA'I CHOS JI SNYED PA BRJOD PA'I SGRA
DE SNYED RNAMS LAS BYAS PA'I LDOG PA THUN MONG MA YIN PAR GO BAR
BYA BA'I PHYIR DE NYID BRJOD PA'I SGRA SBYOR LA, DE BZHIN DU MI
RTAG PA'I LDOG PA GO BAR BYA BA'I PHYIR, DE NYID BRJOD PA'I SGRA
SBYOR DGOS ZHES SOGS

SU BSTAN PA'I SGO NAS, SGRA DE DAG YUL THA DAD PAR MA ZAD DGOS
PA THA DAD PAR YANG BSTAN PA YIN PA, DE'I PHYIR TSIGS SU BCAD PA
GSUM PO 'DI NYID KYIS, RANG BZHIN RTAGS KYI RTAGS CHOS THA DAD
MED PA'I RTZOD PA SPANGS PA'I SGO NAS, GZHAN SEL BA'I RNAM PAR
BZHAG PA

@068A *, ,MDOR BSTAN PA YIN CING, DE YANG TSIGS SU BCAD PA DANG
POS, DNGOS PO THAMS CAD GZHAN DANG MA 'DRES PAR GNAS PAR BSHAD
NAS, DE'I PHYIR GANG DANG ZHES SOGS KYIS DE NYID RGYU MTSAN DU
BYAS TE, SGRA BYAS MI RTAG SOGS LDOG

BA DU MA'I DBYE BA BYED PAR BSTAN CING, TSIGS SU BCAD PA THAMS
CAD DE LTAR PHYE BA'I LDOG PA RNAMS LA SGRA SO SOR SBYOR BAR
BSTAN PA NA, DON 'DIR 'GYUR TE, SGRA DE NYID RTAG PA DANG MA
'DRES PAR GNAS PA RGYU MTSAN DU BYAS NAS, SGRA LA MI RTAG PA
ZHES BA'I SGRA

SBYOR ZHING, SGRA DE NYID MA BYAS PA LAS LOG PAR GNAS PA RGYU
MTSAN DU BYAS NAS, SGRA LA BYAS PA ZHES BRJOD PA'I SGRA SBYOR
BAS BYAS MI RTAG LDOG PA THA DAD YIN NO ZHES BSTAN PAS, SGRA LA
RTAG PA RNAM PAR BCAD PA'I SGO NAS, MI RTAG PA'I SGRA SBYAR BAS
MI

RTAG PA'I LDOG PA DNGOS SU GO BAR BYED KYI, BYAS PA'I LDOG PA
DNGOS SU GO MI NUS LA, DE BZHIN DU SGRA LA MA BYAS PA RNAM PAR
BCAD PA'I SGO NAS, BYAS PA'I SGRA SBYAR BAS BYAS PA'I LDOG PA
DNGOS SU GO NUS KYI, MI RTAG PA'I LDOG PA DNGOS SU GO MI NUS
PAS, SGRA RTOG

THAMS CAD SEL PAS 'JUG PA YIN NO ZHES BSTAN PA YIN NO, ,DE BAS
NA TSIGS SU BCAD PA GSUM PO 'DI NYID BRJOD BYA SHIN TU RGYA CHEN
PO STON PA'I NUS PA DANG LDAN PA'I SGO NAS, DON CHEN PO CAN YIN
PAS SGYU THABS KYIS BSHAD PA MI BYA BAR, BLO GROS DANG LDAN

PA DAG GIS ZHIB TU BSHAD PAR BYA'O, ,GNYIS PA DE LAS 'PHROS PA'I
DON RGYAS PAR BSHAD PA LA, SGRUB PA'I SGRA RTOG SEL BA'I YUL CAN
DU RGYAS PAR SGRUB PA DANG, DGAG PA'I SGRA RTOG RNAM GCOD KYI
YUL CAN DU 'BAD PA MED PAR GRUB PAR BSTAN PA'O, ,DANG PO LA,
SGRA

@068B RTOG SGRUB PAS 'JUG PA'I GNOD BYED DANG, SEL BAS 'JUG PA'I
RGYU MTSAN RGYAS PAR BSHAD, SLOB DPON PHYOGS GLANG GIS SPYI
RDZAS GZHAN LA BKOD PA'I NYES PA SEL BA SMRA BA LA MTSUNGS PA
SPANG, SPYI 'DZIN RTOG PA'I 'JUG TSUL DANG DE'I SNANG YUL GZHAN
SEL BA'I SPYI

RGYAS PAR BSHAD, SGRA DON DNGOS POR GRUB PA BKAG NAS GZHAN SEL
BA'I SGRA DON LA BRDA SBYOR TSUL RGYAS PAR BSHAD, SGRA RTOG DE
MIN RNAM PAR BCAD PA'I SGO NAS YUL LA 'JUG PA LA RTZOD PA RGYAS
PAR SPANG, DES NA SLOB DPON PHYOGS GLANG GIS BSHAD PA'I SEL BA
SMRA BA LA THA

SNYAD THAMS CAD 'THAD CING SPYI RTAG DNGOS LA MI 'THAD PAR
BSTAN, RTOG PA'I SNANG YUL DANG SGRA DON DU GYUR PA'I SPYI DNGOS
PO BA YOD PA RGYAS PAR DGAG PA'O, ,DANG PO LA, SGRA RTOG SGRUB
PAS 'JUG NA RTAGS DANG RJES DPAG DON MED DU THAL BA DANG, CHOS
CAN GCIG LA 'JUG

PA'I SGRA RTOG THAMS CAD RNAM GRANGS PAR THAL BA DANG, DE DAG LA
RTZOD PA SPANG PA'O, ,DANG PO NI, GZHUNG 'DI DAG JI LTAR 'BREL
BA'I TSUL LA, KHA CIG ,DON GYI RANG GI NGO BO GCIG ,CES SOGS
KYIS SGRA RTOG SGRUB PAS 'JUG PA LA SKYON JI LTAR 'BYUNG BA'I
TSUL DANG, SEL

BAS 'JUG PA LA SKYON DE DAG MI 'BYUNG BA'I TSUL BSTAN NAS, CHA
SHAS SGRA 'DOG JI SNYED PA, ,ZHES SOGS TSIGS SU BCAD PA GNYIS
KYIS DE'I DON BSDUS PA YIN NO, ,ZHES ZER BA MI 'THAD DO, RANG
'GREL DU, TSIGS SU BCAD PA GNYIS PO DE, BAR SKABS

GYI TSIGS SU BCAD PAR GSUNGS PA'I PHYIR RO, ,GZHAN DU NA BSDU
BA'I TSIGS BCAD DU GZUNG BAR RIGS SO, ,YANG KHA CIG BYAS MI RTAG
NGO BO THA DAD MED NA, BYAS PAS SGRA MI RTAG PAR SGRUB PA'I CHOS
RTAGS THA DAD MED PA'I MA GRUB PAR 'GYUR, ZHES PA'I RTZOD PA

@069A *, ,GANG PHYIR DNGOS KUN RANG BZHIN GYIS, ,ZHES SOGS KYIS
SPANGS SHING, DE'I SKABS SU SGRA RTOG SEL BAS 'JUG PAR BSHAD
PA'I RGYU MTSAN RGYAS PAR 'CHAD PA NI, DON GYI RANG GI NGO BO
GCIG ,CES SOGS YIN LA, BYAS MI RTAG NGO BO THA DAD MED NA, SGRA

BYAS MI RTAG PA BRJOD PA'I SGRA DANG NGES PA'I BLO THAMS CAD
RNAM GRANGS PAR 'GYUR TE, YUL GCIG LA 'JUG PA'I PHYIR RO, ,ZHES
BA'I RTZOD PA, CHA SHAS SGRO 'DOGS JI SNYED PA, ,ZHES SOGS KYIS
SPONG BA YIN NO, ,ZHES ZER RO, ,BSHAD TSUL DE LA YANG MI 'GRIG
PA CHER

MED MOD, 'ON KYANG RANG 'GREL GYE DGONGS PAR MI SEMS TE, DE LTAR
NA RTZOD PA DANG PO RANG 'GREL DU GSAL BAR BKOD NAS, GANG PHYIR
ZHES SOGS DE'I RTZOD SPANG DU GSAL BAR SBYOR BA LTAR, BYAS MI
RTAG THA DAD MED NA, DE DAG GI SGRA BLO RNAM GRANGS PAR 'GYUR
ZHES PA'I RTZOD PA

BKOD NAS, CHA SHAS ZHES SOGS DE'I RTZOD SPANG DU GSUNGS PAR RIGS
PA LAS MA GSUNGS PA'I PHYIR RO, ,DES NA 'GREL BSHAD DAG GIS
KYANG, DE LTAR MA BSHAD DO, ,YANG KHA CIG, RANG 'GREL LAS, DON
GYI RANG GI NGO BO GCIG ,CES PA'I MTSAMS SBYAR DU, YANG SGRA
DANG RTAGS DAG GIS

RNAM PAR BCAD PA RTOGS PAR BYED KYI, SGRUB PAS DNGOS PO'I RANG
GI NGO BO KHO NA MA YIN NO, ,ZHES BYA BA JI LTAR SHES ZHE NA,
TSAD MA GZHAN DANG SGRA GZHAN 'JUG PA'I PHYIR TE, ZHES GSUNGS PA
DES, RJOD BYED KYI SGRA DANG RTAGS DAG NI, GZHAN SEL BA'I YUL
CAN YIN TE, CHOS CAN

'JAL BA'I TSAD MA DE LAS TSAD MA GZHAN DANG, DE BRJOD PA'I SGRA
LAS SGRA GZHAN 'JUG PA'I PHYIR, ZHES PA'I RTAGS DGOD PAR MDZAD
PA YIN LA, DE LTAR RANG 'GREL DU BKOD PA'I RTAGS DE'I RTAGS
SGRUB PA NI, DON GYI RANG GI NGO BO GCIG ,CES SOGS DANG, KHYAB
PA

@069B SGRUB PA NI, CHA SHAS SGRO 'DOGS ZHES SOGS SHOLO KA GNYIS
KYIS STON PA YIN NO ZHES 'CHAD PAR MI 'THAD DE, DE LTAR YIN NA
DON GYI ZHES SOGS KYIS, CHOS CAN 'JAL BA'I TSAD MA LAS TSAD MA
GZHAN DANG, DE BRJOD PA'I SGRA LAS SGRA GZHAN 'JUG PAR SGRUB PA
YIN DGOS

NA'ANG, DE LTAR BKLUBS PA LA DGOS PA MED CING, GZHUNG GI YI GE'I
DON LA MA ZHUGS SO, ,DGOS PA JI LTAR MED NA, SGRA RTOG SGRUB PAS
'JUG PAR 'DOD PA'I BYE BRAG PA DANG, GRANGS CAN SOGS SU'ANG SGRA
'JAL BA'I TSAD MA DANG, DE BRJOD PA'I SGRA LAS THA DAD BA'I

SGRA'I CHOS BYAS PA LTA BU 'JAL BA'I BLO DANG BRJOD PA'I SGRA
'JUG PA MI SRID DO, ,ZHES MNGON SUM LA BSNYON PAR MI BYED CING,
THA NA RGYANG PHAN PAS KYANG, KHYAD GZHI BRJOD PA'I SGRA LAS THA
DAD PA'I KHYAD CHOS BRJOD PA MI SRID DO, ,ZHES MI SMRA NA GZHAN
DAG LTA CI SMROS,

DE BAS NA SGRA RTOG GZHAN 'JUG PAR SGRUB PA NI GRUB ZIN SGRUB PA
SHA STAG YIN NO, ,GZHUNG GI YI GE'I DON LA YANG MA ZHUGS TE,
GZHUNG 'DI DAG GIS NI, SGRA MNGON SUM DU MTHONG BA NA, DE'I
PHYIR MI RTAG KYANG MTHONG BAS, SGRA RTOG SGRUB PAS 'JUG NA
RTAGS DANG RJES

DPAG 'JUG PA DON MED PAR 'GYUR, ZHES SOGS BSTAN GYI, TSAD MA
GZHAN DANG SGRA GZHAN 'JUG PA'I SGRUB BYED CI YANG MA BSTAN PA'I
PHYIR RO, ,GZHAN YANG RANG NYID KYIS SGRA CHOS CAN, KHYOD LA
'JUG PA'I SGRA DANG RTAGS SEL BA'I YUL CAN YIN TE, KHYOD KYI
STENG DU

TSAD MA GZHAN DANG SGRA GZHAN 'JUG PA'I PHYIR, ZHES PA NYID DON
GYI RANG GI NGO BO, ZHES SOGS KYI GZHUNG GI DON BSDUS PAR SMRAS
PA DANG, GZHUNG 'DI NYID RANG 'BRAL GYIS BKOD PA'I RTAGS DE'I
RTAGS SGRUB TU SGRAS BA NI 'GAL BA YIN TE, 'DI LTAR SGRA CHOS
CAN MI RTAG

@070A *, ,STE, BYAS PA'I PHYIR, ZHES PA NI, BYAS PAS SGRA MI
RTAG PAR SGRUB PA'I RTAGS SGRUB MA YIN PA'I PHYIR RO, ,DE BZHIN
DU CHA SHAS SGRO 'DOGS ZHES SOGS KYANG RTAGS DE'I KHYAB SGRUB MA
YIN TE, 'DI LTAR RTAGS DANG RJES DPAG SEL BA'I YUL CAN YIN TE,
SGRA 'JAL

PA'I TSAD MA LAS GZHAN PA'I SGRA'I BYAS MI RTAG SOGS 'JAL BA'I
TSAD MA DANG, DE BRJOD PA'I SGRA LAS GZHAN PA'I DE'I BYAS SOGS
BRJOD PA'I SGRA 'JUG PA'I PHYIR ZHES PA'I KHYAB SGRUB TU, RTAGS
DANG RJES DPAG SEL BA'I YUL CAN YIN TE, SGRA LA MA BYAS RTAG PA
SOGS

CHA SHAS GZHAN SGRO 'DOGS PA BSAL BA'I PHYIR DU SGRA BYAS SOGS
SU BRJOD PA'I SGRA DANG NGES PA'I YANG DE SNYED 'JUG DGOS PA'I
PHYIR ZHES PA 'BREL MED DO, ,GZHAN DU NA, SGRA CHOS CAN, MI RTAG
STE, RGYU RKYEN GYIS BYAS PA'I PHYIR, ZHES PA YANG, BYAS PAS
SGRA MI RTAG PAR

SGRUB PA'I RTAGS KYI KHYAB SGRUB TU THAL LO, ,DES NA RTZA BA'I
RTAGS DANG, DE'I RTAGS SGRUB DANG, KHYAB SGRUB GSUM KA BSGRUB
BYA'I CHOS KHYAD PAR MED PA DE LTA BU 'THAD PA MA YIN NO, ,DES
NA RANG LUGS NI 'DI YIN TE, DON GYI RANG GI NGO BO ZHES SOGS
RNAMS KYIS SGRA RTOG

SGRUB BAS 'JUG NA, CHOS CAN BRJOD PA'I SGRA DANG NGES PA'I BLO
LAS THA DAD PA'I RTAGS DANG RJES DPAG GZHAN DON MED DU THAL BA
DNGOS SU 'PHEN CING, THAL BA DE DAG SEL BA SMRA BA LA MI MTSUNGS
PAR STON LA, SHUGS LA THAL BA DE DAG GIS 'PHANGS PA'I RANG RGYUD
STON

CING, DE YANG GZHUNG SNGA PHYI RNAMS KYI DON DRIL NA, DNGOS SU
BSTAN PA'I THAL 'GYUR NI, SHES BYA CHOS CAN, SGRA 'JAL BA'I TSAD
MA LAS GZHAN PA'I SGRA'I BYAS MI RTAG SOGS SGRUB PA'I RTAGS DANG
'JAL BA'I RJES DPAG DON MED PAR THAL, SGRA RTOG YUL LA SGRUB PAS

@070B 'JUG PA'I PHYIR ZHES PA YIN LA, DES 'PHANGS PA'I RANG
RGYUD NI, SGRA RTOG YUL LA SEL BAS 'JUG PA YIN TE, CHOS CAN 'JAL
BA'I TSAD MA LAS TSAD MA GZHAN DANG, DE BRJOD PA'I SGRA LAS SGRA
GZHAN 'JUG PA DON YOD PA'I PHYIR, ZHES PA YIN CING, TSAD MA
GZHAN NI SGRUB BYED TSAD

MA RTAGS DANG, 'JAL BYED TSAD MA RJES DPAG GO ,DES NA GZHUNG GI
THAL 'GYUR DNGOS SU BSTAN PA YIN CING, RANG 'GREL GYIS THAL
'GYUR DES 'PHANGS PA'I RANG RGYUD DNGOS SU SMOS PA'I SGO NAS,
'OG NAS 'CHAD PA'I GZHUNG 'DI DAG GIS DON 'DI STON PA YIN TE,
BA'I GZHUNG GI DON DNGOS BSTAN GYI THAL 'GYUR DRIL NA, DE LTAR
YIN KYANG GZHUNG DU NI SO SOR PHRAL NAS BSTAN TE, 'DI LTAR RANG
'GREL LAS 'PHROS NAS, 'BREL BSTAN NA, GAL TE RTAGS DANG RJES
DPAG DAG

GIS RNAM PAR BCAD PA RTOGS PAR BYED KYI SGRUB PAS DNGOS PO'I
RANG GI NGO BO KHO NA MA YIN, ZHES BYA BA JI LTAR SHES SHE NA,
ZHES PA'I LAN DU, TSAD MA GZHAN DANG SGRA GZHAN 'JUG PA'I PHYIR
TE, SGRUB PAS 'JUG NA RTAGS DANG RJES DPAG GZHAN MI 'JUG PAR
'GYUR RO, ,DE

YANG 'DI LTAR, SGRA RTOG SGRUB PAS 'JUG NA, SGRA'I BYAS MI RTAG
SOGS MA MTHONG BA MTHONG BAR BYA BA'I PHYIR, YANG RTAGS DANG
RJES DPAG GZHAN 'JUG PA DON MED LA, DE DAG MA NGES PA NGES PAR
BYA BA'I PHYIR YANG, RTAGS DANG RJES DPAG GZHAN 'JUG PA DON MED

PA'I PHYIR RO, ,ZHES SO SOR PHRAL NAS, MA MTHONG BA MTHONG BAR
BYA BA'I PHYIR RTAGS DANG RJES DPAG 'JUG PA DON MED DE, SGRA
MTHONG BA'I MNGON SUM GYIS DE DAG MTHONG BA'I PHYIR RO, ,ZHES
PA'I THAL 'GYUR 'PHANGS NAS NYES BA DE RANG LA MI MTSUNGS PA'I
TSUL STON PA, DO

@071A *, ,GYI ZHES SOGS YIN LA, GNYIS PA MA NGES PA NGES PAR
BYA BA'I PHYIR YANG RTAGS DANG RJES DPAG 'JUG PA DON MED PAR
'GYUR TE, SGRA RTOG SGRUB PAS 'JUG NA SGRA'I CHOS GCIG NGES
PA'I BLOS SGRA'I CHOS KUN NGES DGOS PA'I PHYIR, ZHES PA'I

THAL BA 'PHANGS NAS, DE NYID RANG LA MI MTSUNGS PA'I TSUL
RTZOD SPANG DANG BCAS PA STON PA NI, RJES SU DPAG PA LAS KYANG
DNGOS, ZHES SOGS SO, ,DE LTAR SO SOR PHYE NAS THAL BA 'PHEN PA
RANG 'GREL GYI DGONGS PA YIN TE, DE'I PHYIR RANG 'GREL LAS,
SGRUB

PA RAB TU 'JUG PA YIN, CES PA'I MJUG TU, DE LTA BAS NA MTHONG
BA LA MA MTHONG BA GZUNG BA'I PHYIR, TSAD MA GZHAN 'JUG PA NI
MA YIN NO, ,ZHES GSUNGS SHING, RJES SU DPAG PA LAS KYANG
DNGOS, ZHES PA'I KYANG GI SGRA MNGON SUM GYIS ZIN PA LA DE
NYID MTHONG

PA'I PHYIR RTAGS DANG RJES DPAG 'JUG MI DGOS PAR MA ZAD, MA
RTOGS PA RTOGS PAR BYA BA'I PHYIR YANG RJES DPAG GZHAN DAG
'JUG PA DON MED PAR 'GYUR ZHES PA'I DON DU BSHAD PA'I PHYIR
TE, RANG 'GREL LAS, GANG ZHIG MNGON SUM GYIS MTHONG BA LA,
TSAD

MA GZHAN MI 'JUG PA 'BA' ZHIG TU MA ZAD DE, GANG GI TSE RJES
SU DPAG PA LAS KYANG SGRUB PAS DNGOS PO RTOGS PAR BYED KYI,
RNAM PAR GCOD PA MA YIN PA DE'I TSE, CHOS GCIG NGES NA DE DANG
THA MI DAD PA'I PHYIR, CHOS THAMS CAD NGES PAS TSAD MA GZHAN

MI 'JUG STE, DE NGES NA DE'I BDAG NYID MA NGES PA NI RIGS PA
MA YIN NO ZHES GSUNGS PAS SO, ,DE LTAR GZHUNG SNGA PHYI DE DAG
GIS, SGRA RTOG SGRUB PAS 'JUG NA RTAGS DANG RJES DPAG GZHAN
'JUG PA DON MED DU THAL BA 'PHANGS NAS, DE LTAR SGRA RTOG
SGRUB

@071B PAS 'JUG NA, SGRA BYAS MI RTAG PA SOGS BRJOD PA'I SGRA
DANG NGES PA'I BLO THAMS CAD RNAM GRANGS PAR YANG 'GYUR TE,
YUL GCIG LA 'JUG CING DGOS PA THA DAD MED PA'I SGRA BLO THA
DAD YIN PA'I PHYIR, ZHES PA'I SKYON GYI RNAM GRANGS GZHAN STON
CING, DE NYID RANG LA MI 'BYUNG BA'I

TSUL STON PA NI, CHA SHAS ZHES SOGS TSIGS SU BCAD PA GNYIS SO,
,DE DAG GI RTZOD PA SPANG BA DGAG PA NI, GANG GI ZHES SOGS TE,
DE YANG, GANG GI LTAR NA, ZHES SOGS BYE BRAG PA'I RTZOD SPONG
DNGOS DGAG PA YIN LA, GAL TE 'KHRUL PA BZLOG PA'I PHYIR, ZHES
SOGS

NI, RANG GI DOGS PA BSU BA'I RTZOD SPONG DGAG PA YIN NO, ,DA
NI TSIG DON BSHAD PAR BYA STE, GAL TA SGRA RTOG THAMS CAD
SGRUB PAS MI 'JUG CING, SEL BAS 'JUG PA'I RGYU MTSAN CI ZHE
NA, SGRA RTOG SGRUB PAS 'JUG NA RTAGS DANG RJES DPAG GZHAN
'JUG PA DON MED

DU 'GYUR BA'I PHYIR TE, 'DI LTAR SGRA RTOG SGRUB PAS 'JUG PAR
'DOD PA KHYOD LTAR NA, SGRA 'JAL BA'I TSAD MA LAS GZHAN PA'I
SGRA'I BYAS MI RTAG SOGS SGRUB PA'I RTAGS DANG RJES DPAG SGRUB
PAS 'JUG PA DE, DE DAG MA MTHONG BA MTHONG BAR BYA BA'I PHYIR
'JUG

GAM, 'ON TE MA NGES PA NGES PAR BYA BA'I PHYIR 'JUG ,DANG PO
LTAR NA, SHES BYA CHOS CAN, SGRA LA SGRA 'DZIN MNGON SUM GYIS
MA MTHONG BA'I CHA GZHAN BYAS MI RTAG SOGS TSAD MA GZHAN RNAMS
KYIS BRTAG CING GZHAL BA'I SGO NAS MTHONG BAR BYA BA GANG CI
ZHIG

YOD DE MED PAR THAL, SGRA'I DON GYI RANG GI NGO BO GCIG PO DE
MNGON SUM GYIS MTHONG BA NA, DE DAG RDZAS CHA SO SOR DBYER MED
PA'I SGO NAS DE'I BDAG NYID DU GYUR BA'I RDZAS KUN MNGON SUM
GYIS MTHONG BA YIN PAS KHYAB PA'I PHYIR, ZHES PA'AM, YANG NA
SGRA BDAG NYID SGRA

@072A *, ,'DZIN NYAN SHES KYIS MNGON SUM DU MTHONG BA YIN PA'I
PHYIR, KHYAB PA YOD DE, SGRA DANG SGRA'I BYAS MI RTAG SOGS
RNAMS RDZAS CHA SO SOR DBYER MED PA'I GRUB BDE DANG GCIG PA'I
SGO NAS DON GYI RANG GI NGO BO GCIG YIN PA'I PHYIR, GRUB

BDE ZHES PA NI SH'AKYA BLOS, GRUB PA NI CHOS MA THOB PA LAS
'BREL BA'O, ,BDE BA NI THOB PA RJES SU 'JUG PA'O, ,ZHES BSHAD
LA, DE'I DON YANG SKYE BA DANG GNAS PA DANG GCIG PA'O, ,DES NI
'GAG PA DANG GCIG PA YANG SHUGS LA 'PHEN PAS GRUB BDE GCIG NA

SKYE 'GAG GNAS GSUM DANG GCIG PA ZHIG DGOS PA YIN NO, ,KHA
CIG, SGRA MNGON SUM DU BZUNG NA, SGRA'I BYAS MI RTAG KYANG
MNGON SUM DU BZUNG BAS KHYAB PAR THAL, SGRA DANG SGRA'I BYAS
MI RTAG KHYAB MNYAM RDZAS GCIG YIN PA'I PHYIR, ZER BA MI 'THAD
DE,

AUTPAL SNGON PO MTHONG BA'I MIG SHES CHOS CAN, KHYOD KYIS
AUTPAL SNGON PO'I DRI MNGON SUM DU MTHONG BAR THAL, KHYOD KYIS
AUTPAL DE MNGON SUM DU MTHONG BA GANG ZHIG ,DE GNYIS KHYAB
MNYAM RDZAS GCIG YIN PA'I PHYIR, KHYAB MNYAM YIN PAR THAL, DE
GNYIS

PHAN TSUN THA DAD, PHAN TSUN GCIG BKAG NA GCIG KHEGS PAS KHYAB
PA'I PHYIR, KHA CIG BUM PA'I MCHU 'DZIN PA'I MNGON SUM DES,
BUM PA'I ZHABS BZUNG BAR THAL, DES BUM PA GZUNG BA GANG ZHIG
,BUM PA DANG BUM PA'I ZHABS KHYAB MNYAM RDZAS GCIG YIN

PA'I PHYIR, 'DOD NA, DES BUM PA'I PHYI NANG GI RDUL PHRAN KUN
MTHONG BAR THAL LO, ,RTAGS SNGA MA MA GRUB NA, BUM PA'I RDUL
PHRAN MA MTHONG BAR BUM PA MI MTHONG BAR THAL LO, ,ZHES ZER
BA'I DGAG PA BRJOD PA'ANG MI 'THAD DE, BUM PA'I MCHU 'DZIN
PA'I MNGON SUM

@072B CHOS CAN, KHYOD LTO LDER ZHABS ZHUM PA'I RNAM PA SHAR
BA'I MNGON SUM YIN PAR THAL, KHYOD BUM 'DZIN MNGON SUM YIN
PA'I PHYIR, 'DOD NA, KHYOD KYIS BUM PA'I ZHABS MA BZUNG BA
BUD, RTAGS DNGOS, DES NA BUM PA MTHONG BA LA, LTO LDIR ZHABS
ZHUM PA'I RNAM PA 'CHAR DGOS

KYANG, BUM PA'I PHYI NANG GI RDUL PHRAN KUN GYI RNAM PA 'CHAR
MI DGOS SO, ,KHA CIG SGRA'I MI RTAG PA MNGON SUM DU MTHONG BAR
THAL, SGRA MNGON SUM DU MTHONG BA GANG ZHIG ,DE GNYIS GRUB BDE
RDZAS GCIG YIN PA'I PHYIR, ZHES ZER BA MI 'THAD DE, SNANG BA'I
KHYAD PAR DANG BRAL BA'I

MUN PA'I NANG DU, BUM PA LA LAG PA REG PA'I SGO NAS, BUM PA'I
REG BYA MNGON SUM DU 'DZIN PA'I LUS SHES CHOS CAN, KHYOD KYIS
BUM PA MNGON SUM DU MTHONG BAR THAL, BUM PA'I REG BYA MNGON
SUM DU MTHONG BA GANG ZHIG ,DE GNYIS GRUB BDE RDZAS GCIG YIN
PA'I PHYIR,

'DOD NA, BUM GZUGS MNGON SUM DU MTHONG BAR THAL LO, ,'DOD NA,
GZUGS 'DZIN DBANG SHES YIN NA, MIG SHES YIN PAS MA KHYAB PAR
THAL LO, ,DE GNYIS GRUB BDE RDZAS GCIG YIN PAR THAL, BUM PA
YIN NA, 'BYUNG BA'I RDUL 'DUS PA'I GONG BU YIN PAS KHYAB

PA'I PHYIR, RNAM RIG PA'I LUGS LA NI SNGO 'DZIN MIG SHES KYI
'DZIN RNAM CHOS CAN, SNGON PO MNGON SUM DU MTHONG BAR THAL,
SNGO 'DZIN MIG SHES MNGON SUM DU MTHONG BA GANG ZHIG ,DE GNYIS
GRUB BDE RDZAS GCIG YIN PA'I PHYIR, RTAGS MA GRUB NA LHAN CIG
DMIGS

NGES NYAMS SO, ,'DOD NA, GZHAN REG TU THAL LO, ,DE BZHIN DU
AUTPA LA'I DRI DANG AUTPA LA YANG MTSUNGS SO, ,KHA CIG ,SGRA
MNGON SUM DU MTHONG NA, SGRA'I MI RTAG PA MNGON SUM DU MTHONG
BAS KHYAB PAR THAL, SGRA'I MI RTAG PA YIN NA, SGRA DANG YIN
KHYAB MNYAM PA'I RDZAS GCIG

@073A *, ,YIN PAS KHYAB PA'I PHYIR, ZER BA'ANG MI 'THAD DE,
SGRA MNGON SUM DU MTHONG NA SGRA'I MTSAN NYID MNGON SUM DU
MTHONG BAS KHYAB PAR THAL, SGRA'I MTSAN NYID YIN NA, SGRA DANG
YIN KHYAB MNYAM PA'I RDZAS GCIG YIN PAS KHYAB PA'I PHYIR, 'DOD
NA,

SGRA'I MTSAN NYID RTOG PAS BTAGS PA TZAM MA YIN PAR THAL LO,
,KHA CIG ,SGRA MNGON SUM DU MTHONG NA, SGRA DANG YIN KHYAB
MNYAM PA'I CHOS KUN MNGON SUM DU MTHONG BAS KHYAB, CES ZER BA
MI 'THAD DE, BUM PAS DAG PA'I SA PHYOGS MNGON SUM DU MTHONG
NA, BUM PAS

DAG PA'I SA PHYOGS DANG, BUM MED KYI TSOGS DON MNGON SUM DU
MTHONG BAS KHYAB PAR THAL, DE GNYIS YIN KHYAB MNYAM PA'I CHOS
YIN PA'I PHYIR RO, ,DES NA RANG 'GREL DU, CHA SHAS MED PA LA
PHYOGS GCIG MTHONG BA MI RUNG BA'I PHYIR, ZHES GSUNGS PA LTAR,
RDZAS

CHA SO SOR DBYER MED PA'I SGRA'I YON TAN KUN, SGRA MNGON SUM
DU MTHONG BA NA MTHONG BAS KHYAB CES PA YIN CING, KHYAD PAR
CHA SHAS RNAM SPANGS PA, ZHES GSUNGS PA'I DON YANG DE YIN NO,
,RDZAS CHA SO SOR DBYER MED PA'I DON YANG SGRA'I RDZAS GANG
YIN PA DE NYID SGRA'I MI RTAG PA'I

RDZAS YIN LA, SGRA'I MI RTAG PA'I RDZAS GANG YIN PA DE NYID
SGRA'I RDZAS KYANG YIN GYI, SGRA DANG SGRA'I MI RTAG PA'I
RDZAS GNYIS MNGON SUM LA SO SOR SNANG MI SRID CING, MNGON SUM
SO SO LA RE RER SNANG MI SRID PA'O, ,DE NI SNGAR BSHAD THAMS
CAD LA MTSUNGS PA

MA YIN TE, SHES PAR SLA'O, ,SPROS PAS CHOG GO ,DKYUS MA BSHAD
PAR BYA STE, SGRA 'DZIN MNGON SUM GYIS SGRA'I BYAS MI RTAG KUN
MTHONG ZIN PA'I PHYIR, SGRA MI RTAG PAR SGRUB PA'I RTAGS DANG
RJES DPAG SOGS 'JUG PA DON MED PA'I NYES PA DE NYID KHYOD RANG
LA

@073B YANG MI 'BYUNG NGAM ZHE NA, JI LTAR GZUGS KYI CHOS DKAR
PA LA SOGS PA MTHUN PAR MTHONG BA LAS NYA PHYIS LA DNGUL GYI
RNAM PAR SGRO 'DOGS PA LTAR, GAL TE 'DRA BA GZHAN 'BYUNG SOGS
'KHRUL PA'I RGYU MTSAN GYIS SGRA LA RTAG PA SOGS KYI YON TAN
GZHAN SBYOR ZHING

SGRO 'DOGS PAR MI BYED NA, SGRA MI RTAG PAR 'JAL BA'I RJES
DPOG SOGS TSAD MA GZHAN 'JUG PA DAG LA'ANG DON MED NA'ANG, DE
LTAR SGRO 'DOGS PA MA 'ONG BAS DE 'DRA'I SGRO 'DOGS BZLOG
PHYIR TSAD MA GZHAN 'JUG PA YIN PAS SKYON MED DO, ,DE DAG GI
DON BSDU

BA NI, SGRA 'DZIN MNGON SUM CHOS CAN, SGRA DANG RDZAS CHA SO
SOR DBYER MED PA'I RDZAS SU GYUR PA'I YON TAN MTHA' DAG MTHONG
BA NYID YIN TE, SGRA'I DNGOS PO MNGON SUM DU MTHONG BA YIS SO,
,DE LTAR NA YANG, SGRA MI RTAG PAR SGRUB PA'I RTAGS DANG RJES
DPAG RAB TU

'JUG DGOS PA YIN TE, PHYI NANG GI 'KHRUL PA'I RGYUS MTHONG BA
LTAR NGES PAR MI BYED PAR PHYIN CI LOG TU SGRO 'DOGS PA MTHONG
BAS SO, ,GAL TE GNYIS PA LTAR NA, MNGON SUM GYIS MTHONG ZIN
PAS MA MTHONG BA MTHONG BAR BYE BA'I PHYIR RTAGS DANG RJES
DPAG SGRUB PAS

'JUG MI DGOS KYANG, PHYIN CI LOG TU SGRO 'DOGS PA BSAL BA'I
SGO NAS MA NGES PA NGES PAR BYA BA'I PHYIR DU RTAGS DANG RJES
DPAG RNAMS SGRUB PAS 'JUG PA YIN NO ZHES NA, MNGON SUM GYIS
SGRA'I BYAS MI RTAG SOGS MTHONG ZIN PAS DE DAG MTHONG PHYIR
DU,

RTAGS DANG RJES DPAG DON MED PAR MA ZAD RJES SU DPAG PA LAS
KYANG SEL BA MI GO BAR DNGOS PO KHO NA 'DZIN NA, MA NGES PAR
NGES PAR BYA BA'I PHYIR YANG RJES DPAG PHYI MA RNAMS DON MED
PAR 'GYUR TE, 'DI LTAR SGRA BYAS PAR NGES PA'I RJES DPAG CHOS
CAN,

@074A *, ,SGRA'I CHOS KUN 'DZIN CING NGES PAR THAL, SGRA'I
CHOS GCIG BYAS PAS KHYAD PAR DU BYAS PA'I SGO NAS SGRA SGRUB
PAS NGES PAR GYUR PA'I PHYIR, KHYED LA NYES PA DE MED DAM ZHE
NA, SEL BA SMRA BA LA NYES PA 'DIR NI THAL BAR MI 'GYUR TE,
TSAD MA SO SOS

SGRO 'DOGS SO SOR GCOD KYI GCIG GIS KUN GCOD PA MA YIN PA'I
PHYIR, DE LTAR GZHUNG SNGA PHYI RNAMS KYIS SO SOR PHYE STE
THAL BA 'PHANGS PA DE DAG GI DON BSDUS PA'I SGO NAS RTAGS DANG
RJES DPAG SGRUB PAS 'JUG NA, RTAGS DANG RJES DPAG GZHAN DON
MED

PAR THAL BA STON PA NI, DE'I PHYIR DE LTAR RTAGS DANG RJES
DPAG SEL BA'I YUL CAN YIN PAR RAB TU BSGRAGS KYI SEL BA'I YUL
CAN YIN PA LAS GZHAN DU SGRUB PAS 'JUG NA CHOS CAN SGRA TSAD
MAS GRUB PAR GYUR PA NA, TSAD MA DE LAS MA GRUB PA'I SGRA'I
RDZAS CHOS

GZHAN CI ZHIG YOD DE CI YANG MED PAS SGRA BYAS MI RTAG PA SOGS
SU SGRUB PA'I RTAGS DANG RJES DPAG THAMS CAD DON MED PAR THAL
LO, ,DE DAG LA RTZOD PA SPANG BA NI, GAL TE MNGON SUM GYIS
MTHONG BA'I DON 'GA' LA'ANG MTHONG BA LTAR LAS GZHAN DU SGRO
'DOGS

BA MED PAR 'DI SNGON PO SNYAM PA LA SOGS PA'I NGES PA'I SHES
PA SKYES PA GANG YIN PA DE YANG SEL BA LA 'JUG PA MA YIN PAR
THAL, BSAL BYA SGRO 'DOGS SNGAR YOD BSAL RGYU MED PA'I PHYIR,
'DOD MI RIGS TE, SPYI YI DON CAN YIN PAS RNAM RTOG YIN LA,

RTOG PA THAMS CAD SEL 'JUG TU KHAS BLANGS PAS SO ZHE NA, DE
'DRA'I NGES SHES CHOS CAN, SEL BA'I SPYOD YUL CAN YIN TE, RANG
GI 'DU BYED KYI NUS PA MA NYAMS KYI BAR LA, GZHAN GYI CHA SGRO
MA BTAGS PAR SGRO 'DOGS KYIS DBEN PA'I RNAG GI ZHEN YUL DE MIN
RNAM PAR

@074B BCAD PA'I SGO NAS NGES PA'I PHYIR, KHYAB STE, RANG GI
ZHEN YUL DE MIN RNAM PAR BCAD PA'I SGO NAS NGES PA DE TZAM
GYIS SEL 'JUG TU GRUB PA'I PHYIR, RTAGS SGRUB PA NI, SHES BYA
CHOS CAN, SNGON PO'O SNYAM PA'I NGES SHES 'DI NI RANG GI LDOG
PHYOGS KYI SGRO 'DOGS DE'I ZHEN YUL GYIS

DBEN PA'AM DE RNAM PAR BCAD PA'I GZHAN SEL LA 'JUG CES BYA BAR
SHES PA YIN TE, NGES PA DER NI DE'I LDOG PHYOGS KYI SGRO 'DOGS
SU GYUR PA'I YID GNYIS ZHEN STANGS DNGOS SU 'GAL BA'I GNOD BYA
GNOD BYED KYI NGO BO YIN PA'I PHYIR, 'DI DAG GIS SNGO 'DZIN
MIG

SHES KYIS DRANGS NAS SKYES PA'I SNGON PO NGES PA'I SHES PA LA
RANG GI SNANG YUL DE, SNGO MA YIN RNAM PAR BCAD PAR SNANG BAS
SEL 'JUG YIN CES BSTAN TO, ,DPANG LOS, GZHAN SGRO MA BTAGS CHA
SHAS LA, ZHES BSGYUR RO, ,DE YANG GNOD BYA GNOD BYED DU 'GYUR
BA'I TSUL

NI, TSAD MA DE'I BYED PA MA NYAMS PA'I BAR LA, DNGOS KYI GNOD
BYA SGRO 'DOGS MNGON GYUR SKYE BA'I GO SKABS MED PAR BYAS PA
YIN CING, DE LA SGRA MI RTAG RTOGS KYI RJES DPAG GIS, RANG GI
BYED PA MA NYAMS KYI BAR DU SGRA RTAG 'DZIN GYI SGRO 'DOGS KUN
BTAGS MNGON GYUR SKYE

BA'I GO SKABS MED PAR BYAS PA YIN GYI, SGRO 'DOGS LHAN SKYES
KYI ZHEN STANGS DANG ZHEN STANGS DNGOS SU 'GAL ZHING, DE'I
ZHEN YUL RNAM PAR BCAD PA NGES KYANG, SGRA RTAG 'DZIN GYI SGRO
'DOGS LHAN SKYES MNGON GYUR SKYE BA YANG 'JOMS MI NUS SHING,
DE LA, SGRA RTAG MI RTAG

DPYAD PA ZHUGS PA'I DBANG GIS SGRA RTAG SNYAM PA DANG, SGRA
RTAG PA 'THAD SNYAM DU 'DZIN PA NI KUN BTAGS YIN LA, LHAN
SKYES NI DE 'DRA'I DPYAD PA ZHUGS PA LA MI LTOS PAR SNGA PHYI
GCIG 'DZIN GYI BLO DANG GIS SKYE BA'O, ,DE BZHIN DU MTHONG LAM
DU YANG BDAG 'DZIN LHAN SKYES KYIS

@075A *, ,ZHEN PA LTAR GYI BDAG DANG BRAL BA'I RANG BZHIN
MNGON SUM DU RTOGS KYANG, KUN BTAGS KYI SA BON SPONG GI LHAN
SKYES MNGON GYUR SKYE BA YANG MI LDOG GO ,GNYIS PA CHOS CAN
GCIG LA 'JUG PA'I SGRA RTOG THAMS CAD RNAM GRANGS PAR THAL PA
NI, DED

SEL BA SMRA BA LTAR NA, SGRA'I YON TAN GYI CHA SHAS RNAMS LA
LDOG PHYOGS SU SGRO 'DOGS PA JI SNYED YOD PA DE BSAL BA'I PHYIR
DU NGES PA DANG SGRA YANG DE SNYED KHO NA 'JUG PA DES NA, SGRA'I
STENG GI BYAS MI RTAG SOGS BRJOD PA'I SGRA DANG NGES PA'I BLO DE
DAG SPYOD YUL DANG DGOS

PA THA DAD PA CAN YIN PAS DENG LA SGRA BLO DE DAG RNAM GRANGS
PAR 'GYUR BA'I NYES PA MED KYI, DE LAS GZHAN DU SGRA RTOG
SGRUB PAS 'JUG PA'I SGO NAS SGRA'I DNGOS PO GCIG PU'I YON TAN
GYI CHA SHAS MTHA' DAG LA, YON TAN DE DAG LAS GANG RUNG GCIG
BRJOD PA'I SGRA'AM

NGES PA'I BLO GCIG GIS YUL DU BYAS PAS KHYAB NA, BYAS PA BRJOD
PA'I SGRA DANG MI RTAG PA BRJOD PA'I SGRA GNYIS CHOS CAN, RNAM
GRANGS PA NI NYID DU 'GYUR BAR THAL, YUL GZHAN MA YIN PAR
BRJOD BYA DANG DGOS PA THA DAD MED PA'I RJOD BYED THA DAD YIN
PA DE'I PHYIR, KHA CIG SGRA

RNAM GRANGS PA NI, SHES RAB SNYING PO'I MDO LAS LEGS SO LEGS
SO ZHES LAN GNYIS GSUNGS PA DE LTA BU'O, ,ZHES ZER RO, ,DGOS
PA'I KHYAD PAR CHEN PO YOD PA'I PHYIR TSUL DE NI MI 'THAD DO,
,DGOS PA'I KHYAD PAR GANG YANG MED GZHIN DU, LEGS SO LEGS SO
ZHES

BRJOD PA LTA BU NI, SGRA ZLOS PA'I SKYON CAN YIN GYI, SGRA
RNAM GRANGS BA MA YIN LA, SGRA ZLAS PA DANG, SGRA RNAM GRANGS
PA TZAM GYI KHYAD PAR YANG MA PHYED NA SHIN TU BLUN PA GO BAR
BYED PA'O, ,DE BAS NA, SGRA RNAM GRANGS PA NI MING RNAM GRANGS
PA YIN LA, DE'I PHYIR ZLA BA DANG, RI BONG

@075B CAN DANG, BSIL ZER CAN ZHEG PA LA SOGS PA'I SGRA RNAMS
NI SGRA RNAM GRANGS PA ZHES BYA STE, SGRA DE DAG GANG LAS
KYANG ZLA BA THUN MONG MA YIN PAR GO NUS PAR KHYAD PAR MED
PA'I MING THA DAD YIN PA'I PHYIR, MDOR NA, SGRA DE DAG CHOS
CAN, SGRA RNAM GRANGS PA YIN PAR THAL, ZLA BA'I DNGOS

MING RNAM GRANGS PA YIN PA'I PHYIR, ZHES PA'O, ,DE'I PHYIR,
LHA DBANG BLOS KYANG, LE'U GNYIS PA'I 'GREL BAR, DBANG PO
DANG, BRGYA BYIN ZHES PA SGRA RNAM GRANGS BAR BSHAD DO, ,GSUM
PA DE DAG LA RTZOD PA SPANG BA LA, SGRA RTOG SGRUB PAS 'JUG
KYANG CHOS GCIG BZUNG BAS KUN BZUNG MI DGOS

BA'I LAN DGAG PA DANG, CHOS GCIG MTHONG BAS KUN MTHONG YANG
SGRO 'DOGS BZLOGS PHYIR SGRA RTOG GZHAN 'JUG DGOS PA'I LAN
DGAG PA'O, ,DANG PO NI, BYE BYAG PA GANG GI LUGS LTAR NA, BYAS
MI RTAG LA SOGS PA'I KHYAD PAR SNA TSOGS PA CAN GYI DON SGRA
DANG, DE'I KHYAD CHOS RNAMS

RDZAS THA DAD LA, KHYAD CHOS DE DAG KYANG NANG PHAN TSUN RDZAS
THA DAD DE, DPER NA TIL GYI 'BRU DU MA MAR GYI GONG BU GCIG LA
'BYAR BA NA, TIL DANG MAR YANG RDZAS THA DAD LA, TIL NANG PHAN
TSUN RNAMS KYANG RDZAS THA DAD PA BZHIN NO, ,DES NA DE LTA
BU'I KHYAD PAR GYI CHOS GCIG GIS KHYAD

PAR DU BYAS PA'I SGO NAS BLO RTOG PAS SGRA RANG MTSAN SGRUB
PAS 'DZIN KYANG, SGRA'I KHYAD CHOS GZHAN RNAMS BZUNG MI DGOS
PAS, SGRA RTOG SGRUB PAS 'JUG NA SGRA RTOG GZHAN DON MED DU
THAL BA DANG, SGRA BLO DE DAG RNAM GRANGS BAR THAL BA'I SKYON
MED DO ZHE NA, SGRA DANG DE'I KHYAD CHOS

RNAMS RDZAS THA DAD PA'I RTEN DANG BRTEN PAR PAS LEN NAS RDZAS
THA DAD RTAN DANG BRTEN PA'I 'BREL PA LA DE BYUD 'BREL LAS 'OS
BZHAN MED PAS, SGRA DE RANG GI KHYAD CHOS RNAMS KYI RGYUR
'GYUR LA, DE LTA NA SGRAS RANG GI KHYAD CHOS RNAMS LA PHAN
PA'I NUS PA DE DAG SGRA DAN 

@076A *, ,GRUB BDE DBYER MED PA'I SGRA'I RDZAS YIN NAM, 'ON TE
DE DAG SGRA LAS RDZAS THA DAD YIN, DANG PO LTAR NA, SGRA BYAS
PAR NGES PA'I RTOG PA CHOS CAN, KHYOD KYIS SGRA'I BDAG NYID DU
GYUR BA'I SGRAS RANG GI KHYAD PAR GYI CHOS LA PHAN 'DOGS PA'I

NUS PA KUN BZUNG ZHING NGES PAR THAL, RANG GI KHYAD PAR SNA
TSOGS LA PHAN PA'I YAN LAG TU GYUR PA'I NUS PA THAMS CAD LAS,
RDZAS CHA SO SOR DBYER MED PA'I SGRA'I BDAG NYID DE SGRUB PA'I
SGO NAS BZUNG ZHING NGES PA'I PHYIR, 'DOD NA, SGRAS RANG GI
KHYAD CHOS KUN LA

PHAN 'DOGS PA'I NUS PA NGES NA, SGRA RANG GI KHYAD CHOS KUN LA
PHAN BYED DU NGES DGOS LA, DE NGES NA, SGRA BYAS PAR NGES PA'I
RTOG PA CHOS CAN, KHYOD KYIS SGRA'I PHAN BYA'I BYE BRAG GAM
KHYAD CHOS GANG MA NGES TE KUN NGES PAR THAL, SGRA DE KHYAD CHOS
DE DAG THAMS CAD

LA PHAN BYED DU BZUNG ZHING NGES PA'I PHYIR, DE'I KHYAB PA SGRUB
PA NI, SHES BYA CHOS CAN, GCIG SGRA RANG GI KHYAD PAR GYI CHOS
RNAMS LA PHAN BYED YIN PAR SHES SHING NGES NA NI, SGRA DANG DE'I
KHYAD PAR GYI CHOS RNAMS GNYIS KA BZUNG ZHING NGES DGOS PAR
THAL, SGRA'I

KHYAD CHOS DE DAG SGRA'I PHAN BYAR NGES PA SGRA BDAG NYID DE DAG
LA PHAN BYED YIN PAR NGES PA LA RAG LAS SHING 'BREL LA, SGRA DE
DAG LA PHAN BYED DU NGES PA YANG SGRA'I KHYAD CHOS DE DAG SGRA
BDAG NYID KYI PHAN BYAR NGES PA LA 'BREL ZHING LTOS PA'I PHYIR,
DES NA SGRA BO RNAM

GRANGS BAR THAL BA DANG, SGRA RTOG PHYI MA DON MED DU THAL PA'I
NYES PA SO NA GNAS SO, ,YANG NA PHAN BYA'I BYE BRAG GANG MA NGES
ZHES PA YAN CHAD KYIS, SGRA KHYAD CHOS RNAMS KYI PHAN BYED DU
NGES NA KHYAD CHOS RNAMS SGRA'I PHAN BYAR NGES DGOS PAS SGRAS
RANG GI KHYAD CHOS

@076B RNAMS LA PHAN 'DOGS PA'I NUS PA SGRUB PA'I SGO NAS NGES
NA, KHYAD CHOS RNAMS KYANG BZUNG ZHING NGES DGOS ZHES PA'I GNOD
BYED BSTAN ZIN NAS, RKANG PA THA MA 'DI GNYIS NI, SKYON GYI RNAM
GRANGS GZHAN YIN TE, SHES BYA CHOS CAN, GCIG SGRA SGRUB PA'I SGO
NAS SHES NA NI,

SGRA DANG SGRA'I KHYAD CHOS GNYIS KA BZUNG DGOS PAR THAL, SGRA'I
KHYAD CHOS DE DAG SGRA'I BDAG NYID LA 'DI BA'I 'BREL BA RTAG
DNGOS GCIG GIS SPREL BA'I SGO NAS 'BREL BA'I PHYIR, RTAGS RTZA
BA'I GRUB MTHA' LAS KHAS BLANGS, KHYAB PA YOD PA'I RGYU MTSAN,
RTAG RDZAS LA CHA SHAS

MED PAS SO, ,BRAM ZE CHEN POS DE DAG 'DU BAS 'BREL ZHING, ZHES
SOGS GSUNGS BA'I DON YANG 'DI NYID YIN NO, ,GZHAN DAG GIS GZHUNG
'DI DAG LA CHA TZAM YANG DON 'CHAD NUS PA MANG PO MA BYUNG SNANG
NGO, ,KHO NA RE, RDZAS GCIG NA NYES PA DER 'GYUR YANG, KHYAD
CHOS LA

PHAN PA'I NUS PA DU MA YOD PA RNAMS SGRA LAS RZAS THA DAD YIN
PAS SGRA SGRUB PA'I SGO NAS BZUNG YANG DE DAG BZUNG MI DGOS SO
ZHE NA, 'O NA SGRA DES RANG GI KHYAD CHOS LA PHAN 'DOGS PA'I NUS
PA DE RNAMS LA PHAN 'DOGS PA MIN NA, DE DAG SGRA DE'I CI YIN,
SGRA DANG 'BREL MED

DU THAL, GAL TE SGRA DE YIS DE DAG LA PHAN PA'I NUS PA MED CING,
DE DAG GIS KYANG SGRA LA MI PHAN, RDZAS THA DAD YIN PA'I PHYIR,
GAL TE 'BREL MED MA YIN PAR, SGRAS RANG GI KHYAD PAR GYI CHOS LA
PHAN PA'I NUS PA DE DAG LA YANG PHAN 'DOGS NUS PA DE LTA YIN NA
YANG, NUS

BA DE DAG LA YANG PHAN 'DOGS DGOS PA LA SOGS PA'I SGO NAS THUG
MED DU THAL BAR 'GYUR RO, ,THUG MED DU 'GYUR NA SKYON CI YOD CE
NA, DE LTA NA SGRA KHYAD PAR GYI CHOS RNAMS LA PHAN 'DOGS PA'I
NUS PA CAN DU NAM YANG MI NGES PAR 'GYUR TE, SGRA RANG GI KHYAD
PAR

@077A *, ,GYI CHOS DE DAG LA PHAN PA'I NUS PA CAN DU NGES PA LA,
SGRAS NUS PA DE DAG LA PHAN PA'I NUS PA NGES DGOS SHING, DE NGES
PA LA YANG NUS PA DE DAG LA PHAN 'DOGS PA'I NUS PA NGES DGOS PAS
PHYI MA THUG MED DU BRGYUD

DGOS PA'I PHYIR RO, ,DE DAG GI DON BSDU BA NI, DES NA SHES BYA
CHOS CAN, SGRA DE RANG GI PHAN BYAR GYUR PA'I KHYAD CHOS BYAS PA
LTA BU GCIG GIS KYANG KHYAD PAR DU BYAS PA'I SGO NAS SGRUB PAS
BZUNG NA NI, SGRA'I KHYAD CHOS MI RTAG PA LA SOGS PA THAMS CAD
BZUNG

DGOS PAR THAL, SGRA DE RANG GI KHYAD CHOS BYAS PA LTA BU GCIG LA
PHAN BYED DU BZUNG NA NI BYAS PA DE LA PHAN PA'I NUS PA MTHONG
BA NA, DE DANG MA MTHONG BAR 'DOD PA'I SGRAS RANG GI KHYAD CHOS
MI RTAG PA SOGS LA PHAN PA'I NUS PA RNAMS SGRA LAS GZHAN MA

YIN PAR SGRA'I BDAG NYID DU GYUR BA'I SGRA'I RDZAS YIN PAR KHYAD
PAR MED PA DE'I PHYIR, MDOR NA, SGRAS RANG GI KHYAD CHOS GCIG LA
PHAN PA'I NUS PA SGRUB PAS BZUNG NA KHYAD CHOS THAMS CAD LA PHAN
PA'I NUS PA BZUNG DGOS TE, NUS PA DE DAG THAMS CAD SGRA DANG
GRUB

BDE DBYER MED KYI SGRA'I RDZAS YIN PAR KHYAD PAR MED PA'I PHYIR,
DES NA SGRA DE KHYAD CHOS GCIG GIS KHYAD PAR DU BYAS NAS SGRUB
PAS BZUNG NA KHYAD CHOS THAMS CAD BZUNG DGOS ZHES PA'O, ,GNYIS
PA CHOS GCIG MTHONG BAS KUN MTHONG YANG SGRO 'DOGS BZLOG PHYIR
SGRA

RTOG GZHAN 'JUG DGOS PAR 'DOD PA'I LAN DGAG PA NI, GAL TE SGRA
BYAS PAR NGES PA'I RTOG PA DE, SGRA LA SGRUB PAS 'JUG PA'I RGYU
MTSAN GYIS DES MA BZUNG BA'I SGRA'I YON TAN MI RTAG PA LA SOGS
PA MED KYANG, 'KHRUL PA'I RGYUS BZUNG BA LTAR NGES MA NUS PAR

@077B GZHAN DU SGRO 'DOGS PAR BYED PAS DE'I PHYIR NA, SGRA RTAG
PA SOGS SU 'KHRUL PA BZLOG PA'I PHYIR DU NGES SHES SNGA MAS
BZUNG ZIN PA LA YANG TSAD MA GZHAN 'JUG PAR 'DOD DO ZHE NA, DE
LTAR NA NGES SHES SNGA MA SEL BA'I YUL CAN DU GRUB CING, DE
BZHIN DU NGES SHES

PHYI MA RNAMS KYANG SEL BA'I YUL CAN DU GRUB PO ZHES STON PA
PHYI MA RNAMS KYANG SEL BA'I YUL CAN DU GRUB PO ZHES STON PA
GRUB PAR THAL, CHA SHAS RE RE KHO NA'I LDOG PHYOGS KYI SGRO
'DOGS SEL ZHING CHA SHAS GZHAN RNAMS MA NGES PA'I NGES SHES YIN
PA'I PHYIR, DE

LAS GZHAN PA NGES SHES PHYI MA'ANG CHOS CAN, SNGA MA DE DANG
'DRA BAR SEL BA'I YUL CAN DU THAL, RANG RANG GIS GANG NGES PA'I
CHA SHAS DE KHO NA'I LDOG PHYOGS SU SGRO 'DOGS PA MED CING, DES
DBEN PA'I YUL LA NI NGES PA'I RNAM PAS 'JUG PA'I PHYIR, DES NA
NGES

SHES RNAMS KYIS SGRA'I YON TAN GYI CHA SHAS SOGS RE RE KHO NA
NGES PAR 'DOD PA DANG, SGRA RTOG SGRUB PAS 'JUG CING SEL BA LA
MI 'JUG PAR 'DOD PA NANG 'GAL LO, ,DER MA ZAD, SGRA BYAS PAR
NGES PA'I BLO SGRUB 'JUG YIN PA DANG, DES SGRA'I MI RTAG PA SOGS

BZUNG YANG MA NGES PAR 'DOD PA NANG 'GAL BA YIN TE, 'DI LTAR,
NYES PA GZHAN YANG SGRA NGES PA'I SHES PA DE CHOS CAN, SGRA MI
RTAG PA'I NGO BO GANG KHYOD KYIS MA NGES PA DE NI JI LTAR KHYOD
KYIS GZUNG YUL YIN TE MA YIN PAR THAL, KHYOD SGRUB PAS 'JUG PA'I
NGES

SHES YIN PA'I PHYIR, DE LA KHYAB PA YOD PA'I RGYU MTSAN NI,
DBANG SHES RTOG MED MA 'KHRUL BA RANG GI GZUNG YUL LA SGRUB 'JUG
YIN PA'I RGYU MTSAN GYIS RANG GI GZUNG YUL DE DE MIN RNAM PAR
BCAD PA'I SGO NAS YUL DU BYED PA MA YIN PAR DNGOS PO'I RANG GI

@078A *, ,NGO BOS RNAM PAR GTAD PA'I SGO NAS YUL DU BYED PA YIN
PAS SGRA SNANG YUL DU BYAS PA NA, DE'I KHYAD CHOS BYAS MI RTAG
SOGS SNANG YUL DU BYAS PA NA, DE'I KHYAD CHOS BYAS MI RTAGS SOGS
SNANG MI SNANG GI CHA GNYIS 'GAL BA LTAR, SGRA BYAS PAR NGES
PA'I RTOG PA SGRUB 'JUG YIN NA, KHO BA'I NGES

YUL DU GANG SONG BA DE SNANG YUL DU 'GRO DGOS SHING, SGRA BYAS
PA SNANG YUL DU BYAS NAS, DE NYID SGRUB PA'I SGO NAS NGES NA, DE
MIN RNAM PAR BCAD PA LA MI LTOS PAR DNGOS PO'I RANG GI NGO BOS
RNAM PA GTAD PA'I SGO NAS NGES DGOS SHING, DE LTA NA SGRA'I

BYAS PA NGES NAS MI RTAG PA NGES PA'I CHA GNYIS 'GAL TE, SGRA
DANG DE'I BYAS MI RTAG DNGOS PO LA CHA SHAS SO SOR MED PA'I
PHYIR, ZHES PA'O, ,DE YANG RANG LUGS LA, DBANG SHES MA 'KHRUL PA
LTA BU'I SGRUB 'JUG RNAMS LA NI GANG DNGOS KYI GZHAL BYAR

SONG BA'I YUL DANG, SNANG YUL LA KHYAD MED CING, DNGOS YUL LA
SNANG YUL YIN MIN CHA GNYIS MED LA, SEL 'JUG RNAMS LA NI DE LTA
MA YIN TE, BUM PA NGES PA'I RTOG PA LTA BU GCIG LA'ANG, RANG
NYID GANG LA'ANG NGES SHES SU SONG BA'I BUM PA DE

DNGOS SU BZUNG YANG, SNANG YUL MA YIN LA, BUM PA'I SGRA DON LTA
BU SNANG YUL YIN KYANG, DE LA NGES SHES SU MA SONG BAS SO, ,'DI
BZHIN DU CHA GNYIS GNYIS YOD PA YIN KYANG BUM PA NGES PA'I RTOG
PA DE BUM PA LA SGRUB 'JUG YIN NA, BUM PA SNANG

YUL DU BYAS PA'I SGO NAS NGES DGOS KYI, BUM PA'I SGRA DON SNANG
YUL DU BYAS NAS BUM PA NGES PAR BYED PA'I THABS MED DE, DE LTA
NA, SEL 'JUG TU 'GYUR BAS SO, ,BUM PA SNANG YUL DU BYAS NAS NGED
NA, BUM PA DANG BUM PA'I BYAS MI RTAGS SOGS LA

@078B NGES MA NGES KYI CHA GNYIS 'GAL BAS KUN NGES DGOS LA, DE'I
PHYIR BUM PA NGES PA'I SHES PAS BUM PA'I BYAS MI RTAG SOGS SGRUB
PAS BZUNG BA DANG, MA NGES BAR 'DOD PA NANG 'GAL ZHES PA NYID
GZUNG 'DI'I DON YIN LA, t'IK BYED PHAL CHE BDAG NI CHOL SGROGS
PA

TZAM DU ZAD DO, ,GANG DAG RANG LUGS LA'ANG RTOGS PA'I GZUNG YUL
DANG NGES YUL KHYAD MED DU BSAMS NAS, SGRA MI RTAG PA CHOS CAN,
KHYOD JI LTAR SGRA NGES PA'I RNAM RTOG DE'I YUL YIN TE, MA YIN
PAR THAL, DE NGES SHES GANG ZHIG, DES KHYOD MA NGES

PA'I PHYIR ZHES 'GOD PAR BYED DO, ,DE LTAR NA, BUM PA'I SGRA DON
CHOS CAN, KHYOD BUM 'DZIN RTOG PA'I YUL MA YIN PAR THAL, DE NGES
SHES GANG ZHIG, DES KHYOD MA NGES PA'I PHYIR, LAN NI CI YOD SOMS
SHIG, PHYI MA MA GRUB NA, BUM 'DZIN RTOG PA BUM PA'I SGRA

DON LA NGES SHES SU THAL LO, ,'DOD NA, DE DE LA 'KHRUL SHES MA
YIN PAR THAL, DE DE LAS NGES SHES YIN PA'I PHYIR, MA KHYAB NA,
SGRA MI RTAG RTOGS KYI RJES DPAG TSAD MA SGRA MI RTAG PA LA
'KHRUL SHES SU KHAS BLANGS NA NYES PA CI YOD SMROS SHIG, 'DI
LTAR

DA DUNG RTOG PA'I SNANG YUL DANG ZHEN YUL GYI KHYAD PAR TZAM
YANG MI PHYED KYANG, RANG NYID RIGS PA'I DBANG PHYUG LTAR RLOM
PA'I MKHAS PA KHYOD NI SPRE'U ZLOS GAR GYIS KHENGS PA DANG CHOS
MTSUNGS PA YIN NO, ,'O NA KHYED RANG LA YANG MNGON SUM GYIS SGRA
SNANG

YUL DU BYAS PA LA SGRA BYAS MI RTAG PA SOGS MTHONG MA MTHONG CHA
GNYIS 'GAL BA LTAR, RTOGS MA RTOGS KYANG CHA GNYIS 'GAL PAS,
MNGON SUM GYIS SGRA RTOGS PA NA SGRA'I BYAS MI RTAG SOGS KYANG
RTOGS PAS KHYAB PAR 'GYUR LA, DE LTA NA SGRA MI

@079A *, ,RTAG PAR SGRUB PA'I RTAGS DANG RJES DPGA SOGS DON MED
PAR THAL BAR 'GYUR RO ZHE NA, SGRA'I KHYAD PAR BYAS MI RTAG SOGS
SGRA DANG RDZAS KYI CHA SHAS RNAM PAR SPANGS PA'I SGRA'I RDZAS
RNAMS SGRA 'DZIN MNGON SUM GYIS NI BZUNG BA LA YANG, KHYAD

PAR GANG LA MTHONG BA LTAR NGES PA 'DREN PA'I SGO NAS RTOGS PA
YI RKYEN GOMS PA GSAL BA SOGS TSANG BAR YOD CING, 'GAL RKYEN
'DRA BA GZHAN 'BYUNG SOGS MED PA NI RTOGS PAR 'GYUR GYI, MTHONG
YANG MTHONG BA LTAR NGES PA'I MTHUN RKYEN MA TSANG ZHING 'GAL
RKYEN NYE

BAR GNAS PA'I TSE, RTOGS PAR NUS PA MA YIN PAS MTHONG BA MTHONG
CHA GNYIS 'GAL YANG RTOGS MA RTOGS CHA GNYIS 'GAL MI DGOS SO,
,DPER NA, LHAS BYIN RGYANG RING PO NAS MTHONG BA'I TSE, DE GONG
BU MA YIN PA DANG, SEMS CAN MA YIN PA DANG, MI

MA YIN PA DANG, LHAS BYIN MA YIN SNYAM PA'I DOGS PA RIM CAN DU
GCOD DGOS PA BZHIN NO, ,GNYIS PA SLOB DPON PHYOGS GLANG GIS SPYI
RDZAS GZHAN LA BKOD PA'I NYES BA SEL BA SMRA BA LA MTSUNGS PA
SPANG BA NI, GZHUNG 'DI DAG 'PHROS SA GANG LA, TSUL JI LTAR
'PHROS PA

YIN SNYAM NA, DE PHYIR GANG DANG GANG LAS DON, ,SGRA DE NYID
SGRA MA YIN DANG MA BYAS RTAG PA SOGS LAS SOGS PAR GNAS PA RGYU
MTSAN DU BYAS NAS SGRSA BYAS MI RTAG PA LA SOGS PA LDOGS PA'I
CHOS DU MAR 'BYED CING, DE LAR PHYE BA'I SGRA'I LDOG PA CHOS CAN
DANG BYAS PA'I LDOG PA CHOS CAN DANG DPE LA THUM MONG DU RJES
'GRO BYED PA'I RTAGS DANG, MI RTAG PA'I LDOG PA BSGRUB BYA'I
CHOS SU BYAS NAS, BYAS PA'I RTAGS KYIS SGRA MI RTAG PA RTOGS PAR
'GYUR BA DAG RAB TU BYED CES BSHAD PA DES, BYAS PA MA YIN PA
DANG SGRA MA YIN GNYIS KA LAS LDOG

@079B PA'I LDOG PA GNYIS TSOGS DBYE BRAG GAM KHYAD GZHI DANG, MA
KHYAS PA LAS LDOG PA'I LDOG PA GCIG RKYANG DE SGRA BUM GNYIS KA
LA THUN MONG DU RJES 'GRO BYED PA'I SPYI DANG KHYAD CHOS SU
BSHAD PA YIN CING, DE 'DRA'I LDOG PA GNYIS TSOGS DE LA NI LOG PA
ZHES BYA LA,

LDOG PA GCIG RKYANG DE LA LDOG PA ZHES BYA ZHING, LOG LDOG CES
PA'I DON NI, DE LTAR SHES PAR BYA'O, ,DE LTAR BSHAD PA DE LA,
SPYOD PA BA'I STON PA GZHON NU MA LEN LA SOGS PA'I BSAM PA LA,
DE LTA BU'I LDOG PA DANG LOG PA GNYIS PA RDZAS SU GRUB PAR 'DOD
PA GO

NAS, GAL TE BA LANG MA YIN PA DANG, RTA YIN PA GNYIS GA LAS LOG
PA'I LDOG PA KHYAD GZHI'AM, CHOS CAN NAM, BYE BRAG CES BRJOD PAR
BYA BA DE DANG, RTA YIN PA LAS LOG PA'I LDOG PA KHYAD CHOS SAM,
SPYI ZHES BRJOD PAR BYA BA DE GNYIS RDZAS GCIG GAM THA DAD NA,
SLOB DPON PHYOGS

GLANG GIS, NGED SPYI GSAL RDZAS TA DAD DU 'DOD PA DAG LA, RANG
DBANG MED PHYIR DE LADAN MIN, ZHWS SOGS KYI SKYON BRJOD PA DE,
KHYED RANG SEL BA SMRA BA LA YANG MTSUGS SO, ,GAL TE, RDZAS GCIG
NA BA LANG MA YIN PA LAS SOGS PA DNAG, RTA YIN PA LAS LOG PA'I
LDOG PA KHYAD CHOS SAM

RDZAS GCIG YIN PA'I PHYIR, DE GNYIS LA SGRA RTOG THA DAD 'JUG
PAR MI 'GYUR RO, ,ZHES PA'I RTOD PA 'BYUNG BA LA RTZOD PA DE
NYID SPANGS PA'I SGO NAS NYES PA DE DAG RANG LA MI 'BYUNG ZHING,
GZHAN LA 'BYUNG BAR STON PA YIN LA, DE YANG, DE LA'ANG ZHES SOGS
RKANG BA BZHIS

LOG LDOG GNYIS RDZAS GZHAN MA YIN KYANG, SGRA THA DAD 'JUG PA MI
'GAL ZHWS BYAS PAS, BA LANG DANG RTA MA YIN PA LA SGRA THA DAD
'JUG PA TZAM DU MA ZAD, SGRA KHYAD PAR BA DE GNYIS CHES CHOS CAN
DU GO BAR BYED PA'I RNAM SBYE DRUG PA'I SGRA BA LANG GI RTA MA
YIN PA ZHES PA

@080A *, ,LTA BU SBYOR BAR BYED LA, RNAM DBYE DRUG PA'I SGRA NI,
LHAS BYIN DANG RIL PA LTA BU CHOS CHOS CAN RDZAS THA DAD PA KHO
NA LA SBYOR BA YIN TE, JI SKAD DU, BRDA SPROD PA'I LUGS LAS, THA
DAD PA NI DRUG PA'O ZHES 'BYUNG BAS SO, ,ZHES ZER BA LA, CHOS
CHOS

CAN BRJOD PA'I SGRA'I SBYOR TSUL DANG, KHYAD PAR SOGS BSHAD PA'I
SGO NAS DE'I LAN 'DEBS PA NI, GNYI GAS ZHES SOGS SO, ,DES NA
NGED SEL BAR SMRA BA LTAR NA, LOG LDOG RDZAS GZHAN MA YIN PAS,
RANG DBANG MED PHYIR ZHES SOGS KYI SKYON MI 'BYUNG GI, KHYED

SPYI GSAL RDZAS GZHAN DU 'DOD PA LA 'BYUNG NGO, ,ZHES STON PA
NI, DE'I PHYIR GZHAN SEL ZHES SOGS RKANG PBA BZHI'O, ,DER MA
ZAD, NGED SEL BA SMRA BA LTAR NA, SGRA THAMS CAD 'DOD PA TZAM
GYIS 'JUG PAR KHAS LEN PAS, DRUG PA'I RNAM DBYE MI RUNG BAR THAL
BA LA

SOGS PA'I SKYON YANG NGED LA MI 'BYUNG GI, KHYED SGRA DNGOS
DBANG GIS 'JUG PAR 'DOD PA DAG LA SKYON DE RNAMS 'BYUNG NGO,
,ZHES STON PA NI, GANG DAG CES PA NAS, BYA BA 'DI LA RGYU CI
YOD, CES PA'I BAR RO, ,DA NI TSIG DON BSHAD PAR BYA STE, DE
YANG, RTZOD PA NI

GONG DU BSHAD PA GZHIN SHES PAR BYA LA, DE'I LAN NI, SEL BA SMRA
BA'I LUGS DE LAS LOG LDOG RDZAS GZHAN MA YIN KYANG, SGRA THA DAD
'JUG PA MI 'GAL BAR THAL, GZHAN LAS LDOG PA DNAG, GZHAN LAS LOG
PA ZHES BYA BA'I, SGRA DANG NGES PA NYID DAG NI, DNGOS PO LA

DE GNYIS KYI RDZAS THA DAD DU YOD PA'I RJES SU BYED PA MA YIN
GYI, BRDA THA DAD PA YI RJES SU BYED PA YIN PA'I PHYIR, GAL TE,
BA LANG DANG, RTA MA YIN PA LA NI SPYIR SGRA THA DAD 'JUG PA
TZAM DU MA ZAD, BA LANG GI RTA MA YIN PA ZHES PA'I RNAM DBYE
DRUG PA'I SGRA SBYOR BA

@080B YIN LA, DE YANG CHOS CHOS CAN RDZAS THA DAD PA KHO NA LA
SBYOR BA YIN PAS, DE GNYIS KYANG RDZAS THA DAD PA KHO NA YIN TE,
GZHAN DU NA DE DAG LA RNAM DBYE DRUG PA'I SGRA SBYOR MI RIGS PAR
'GYUR RO, ,ZHE NA, DE'I LAN STON PA LA, THOG MAR GNAD KYI MAN
NGAG DAM PA

'DI SHES BAR BYA STE, KHOS DE GNYIS RDZAS THA DAD MA YIN NA,
RNAM DBYE DRUG PA'I SGR SBYOR MI RIGS PAR 'GYUR RO ZHES PA'I
RTZOD PA 'DI TZAM ZHIG 'BYUNG LA, BA LANG GI RTA MA YIN PA ZHES
PA'I RNAM DBYE DRUG PA'I SGR DE YANG CHOS BRJOD KYI SGR KHO NA
YIN GYI

CHSO CAN BRJOD PA'I SGRA MA YIN NO, ,DE BAS NA, DE GNYIS TDZAS
THA DAD MA YIN NA, CHOS DANG CHOS CAN BRJOD PA'I SGRA SO SOR
SBYOR BA MI 'THAD PAR 'GYUR RO ZHES PA'I RTZOD PA 'GOD PA LA NI,
'BREL GANG YANG MED DO, ,DE LA RTZOD PA DE'I LAN JI LTAR 'DEBS
PA'I TSUL

NI, SPYIR CHOS DANG CHOS CAN BRJOD PA'I SGRA'I TSUL 'DI LTR YIN
TE, NYAN POS BA LANG DPYAD PA'I GZHIR BYAS NAS DE'I STENG NA RTA
MA YIN PA'I KHYAD CHOS YOD MED SHES PAR 'DOD DE DRIS PA NA,
'CHAD PA POS BA LANG RTA MA YIN ZHES BRJOD PAR BYED CING, DE'I
TSE RTA MA

YIN PA KHYAD CHOS DANG BA LANG GI LDOG PA LHYAD GZHIR 'PHANGS
PA'I SGO NAS BA LANG CHOS CAN DU BSTAN PAS CHOS CAN BRJOD PA'I
SGRA ZHES BYA ZHING, RTA MA YIN PA ZHES THOS PA NA, NYAN PA POS
DE NYID DPYAD PA'I GZHIR BYAS TE, BA LANG DANG, MA HE SOGS GANG
GI RTA MA YIN PA

YIN SHES PAR 'DOD NAS,SU'I RTA MA YIN PA ZHES DRIS BA NA, 'CHAD
PA POS GZHAN MA HE SOGS KYI RT MA YIN PA LAS KHYAD PAR DU BYA
BA'I PHYIR BA LANG GI RTA MA YIN PA ZHES SBYAR BAR BYED LA, DE'I
TSE, SGRA DES RTA MA YIN PA KHYAD GZHI DANG, BA LANG DE'I KHYAD
CHOS 

@081A *, ,BRJOD PA YIN TE, DE'I TSE BA LANG DE RTA MA YIN PA DE
NYID MA HE'I STENG GI RTA MA YIN PA SOGS LAS KHYAD PAR DU 'BYED
PA'I BYED CHOS LTA BUR BRJOD PA'I PHYIR RO, ,DES NA 'DIS BA LANG
DE NYID KHYAD CHOS SU BRJOD PAS CHOS RJOD KYI SGRA ZHES BYA'O,
,DE

LTAR SHES PAR BYAS NAS RTZOD PA DE'I LAN 'DEBS LUGS 'DI LTAR
SHES PAR BYA STE, DE LTAR BA LANG GI RTA MA YIN PA ZHES PA'I
CHOS RJOD KYI SGRA DES BA LANG DANG RTA MA YIN PA LA DRUG PA'I
RNAM DBYE SBYAR BA'I SGO NAS, BA LANG KHYAD CHOS DANG RTA MA YIN
PA KHYAD GZHIR SO SOR

PHYE NAS BRJOD PA DE, BA LANG DANG RTA MA YIN PA DE 'DRA'I CHOS
CAN DANG CHOS SU DNGOS PO LA GNAS PA'I RDZAS THA DAD YIN NAS
BRJOD PA MA YIN TE, GAL TE DA LTAR YIN NA, RNAM PA THAMS CAD DU
BA LANG KHYAD CHOS DANG, RTA MA YIN PA KHYAD GZHIR 'GYUR DGOS PA
LA BA LANG RTA

MA YIN PA ZHES CHOS CAN BRJOD PA'I SGRA SBYAR BA'I TSE, BA LANG
KHYAD GZHI DANG, RTA MA YIN PA KHYAD CHOS SU 'GYUR BA'I PHYIR
RO, ,DES NA BA LANG KHYAD CHOS DANG, RTA MA YIN PA KHYAD GZHIR
DNGOS PO LA GNAS PA'I RDZAS THA DAD YIN PAS DRUG PA'I RNAM DBYE
DE LTAR SBYOR BA YIN NA,

BA LANG RTA MA YIN PA ZHES CHOS CAN BRJOD PA'I SGRAS KHYAD GZHIR
BSTAN PA'I DON DANG, BA LANG GI RTA MA YIN PA ZHES PAS KHYAD
CHOS SU BSTAN PA'I DON GNYIS DON MI GCIG PAR 'GYUR TE, BA LANG
NI RTA MA YIN PA'I KHYAD CHOS KHO NAR DNGOS PO LA GNAS KYI,
KHYAD GZHIR 'GYUR MI

SRID PA'I PHYIR RO, ,DE LTA NA YANG CHOS CHOS CAN BRJOD PA'I
SGRA DE GNYI GAS BA LANG RTA MA YIN PA LAS LOG PA'I LDOG PA GCIG
GCIG KHYAD CHOS DANG KHYAD GZHIR BRJOD PA YIN PAS, CHOS CAN
BRJOD PA'I SGRA DES BA LANG GI LDOG PA DE NYID KHYAD GZHIR BRJOD
LA, CHOS RJOD KYI

@081B SGRAS KYANG LDOG PA DE GNYIS KA RTA MA YIN PA'I KHYAD CHOS
SU BRJOD PA YIN PA'I PHYIR, BA LANG DANG RTA MA YIN PA'I RIM PA
BZHIN KHYAD CHOS DANG KHYAD GZHIR DNGOS PO LA GNAS PA'I RDZAS
THA DAD YIN PAS, BA LANG GI RTA MA YIN PA ZHES RNAM DBYE DRUG
PA'I SGRA SBYAR BA MA YIN MOD

KYI, DE LTA NA'ANG, BA LANG GI RTA MA YIN ZHES BA LANG KHYAD
CHOS DANG, RTA MA YIN PA KHYAD GZHIR THA DAD DU 'BYED PA RNAM
DBYE DRUG PA'I SGRA YIS, BA LANG KHYAD CHOS DANG, RTA MA YIN PA
KHYAD GZHIR DNGOS PO LA GNAS PA'I DON THA DAD PA BZHIN DU BLO
YUL DU SGRUB CING GO BAR BYED PA NI, LHA SBYIN

DANG RIL BA LTA BU BRJOD BYA CHOS CHOS CAN RDZAS THA DAD PA DAG
LA LHA SBYIN GYI RIL BA ZHES SOGS RNAM DBYE DRUG PA'I SGRA LAN
MANG DU SBYOR BA YANG YANG MTHONG BA GOMS PAS SHAN RGYAB PA'I
SHUGS KYI KHYAD PAR GYIS YIN NO, ,RANG 'GREL DU DE LTAR SBYOR BA
MTHONG BA LA GOMS PA'I

PHYIR RO ZHES GSUNGS PA LA DPAGS NA, BRJOD BYA'I SHAN GYIS KHYAD
PAR GYIS, ZHES PA'I DON DE LTAR MNGON LA, YANG NA BRJOD BYA BA
LANG GCIG PO DE NYID RTA MA YIN PA'I KHYAD CHOS SU GO BAR BYED
PA DANG, KHYAD GZHIR GO BAR BYED PA'I BRJOD 'DOD KYI SHAN GYIS
BRDA SBYOR TSUL GNYIS

SU 'BYUNG BA'I KHYAD PAR GYIS YIN NO, ,ZHES BSHAD PAR BYA'O,
,RANG 'GREL LAS, DON GCIG BRJOD MOD KYI KHYAD PAR 'GA' SHES PAR
BYA BA'I PHYIR, BRDAS KHYAD PAR DU BYAS NA ZHES SOGS GSUNGS PAS
'DI LA'ANG DGONGS PAR MA SLEB PA'I SKYON MED DO, ,MKHAS RLOM KHA
CIG

SHAN NI PHRA MO'AM CUNG ZAD LA ZER RO, ,ZHES 'CHAD PA NI, GSUNG
RAB KYI BRDA TZAM LA'ANG MA BYANG BZHIN DU BYUNG RGYAL SMRA BA
LA NGO TSA BA MED PA KHYOD NI SMYON PA'I GANG MKHAN NO, ,SHAN
CES PA RANG GI GNAS TSOD KYI DBANG GIS MA YIN PAR GZHAN GYI
SHUGS KYIS RANG LA'ANG CHOS NYID

@082A *, ,'ONGS PA STE, DPER NA CHOM RKUN DANG 'GROGS PA'I DGE
SLONG RANG NYID KYIS MA BYIN PAR MA BLANGS KYANG, GROGS KYI SHAN
GYIS DGE SLONG LA'ANG CHOM RKUN GYI THA SNYAD BYUNG BA LTA BU'O,
,DES NA 'DI YANG DNGOS PO LA DE GNYIS CHOS CHOS CAN THA

DAD DU MI GNAS KYANG, THA DAD PA LTA BUR GO BA NI, BRJOD 'DOD
KYIS BRDA SBYOR GYI SHAN PHOG PA YIN CES BYA BA'I DON TO, ,'DUL
BA SOGS NA SHAN GYI THA SNYAD DANG RNAM GZHAG SHIN TU MANG BA DE
DAG GI TSIG TZAM YANG RNA LAM DU MA SON PA'I MANG DU THOS PA

KHYOD, SHAN CES PA'I TSIG 'DI TZAM GYIS MGO RMONGS PAR BYAS PA
NGO MTSAR RO, ,KHA CIG BRJOD BYA'I SHAN CES PA'I SKABS NA, LO
SHA ZHES PA'I SKAD DOD YOD LA, DE NYID CHA ZHES PA LA'ANG 'JUG
PAS, BRJOD BYA'I CHA'I KHYAD PAR GYIS, ZHES BSGYUR NAS 'CHAD
MOD, SHAN LA

BLO RTZE GTAD RGYU MA BYUNG BA'I RNAM 'GYUR DU GSAL LA, RANG
'GREL DANG, 'GREL BSHAD GNYIS PO DANG GSUM KA LAS PHYI ROL TU
GYUR PA'I BSHAD PA'O, ,DES NA CHOS CHOS CAN BRJOD PA'I SGRA GNYI
GAS DON GCIG BRJOD, CES PA YANG, BA LANG RTA MA YIN CES PA'I

CHOS BRJOD PA'I SGRAS KHYAD GZHIR BRJOD PA DANG, BA LANG GI RTA
MA YIN PA ZHES PAS KHYAD CHOS SU BRJOD PA GNYI GA'I DON, BA LANG
GI LDOG PA GCIG PU DE NYID YIN CES PA'I DON GYI, BA LANG GI LDOG
PA DE NYID GNYI GAS BRJOD PAR KHYAD PAR MED CES PA TZAM GYIS

DON GYI GTING CI YANG MI DPOGS SO, ,GAL TE, BA LANG DANG RTA MA
YIN PA DNGOS PO LA CHOS CHOS CAN DU SO SOR GNAS PA MED BZHIN DU,
BA LANG KHYAD GZHIR STON PA CHOS CAN BRJOD PA'I SGRA DANG, DE
GNYIS KHYAD CHOS SU STON PA CHOS RJOD KYI SGRA GNYIS SBYAR BA LA
DGOS

@082B PA CI YOD CE NA, SGRA GNYIS KYI DGOS PA'I KHYAD PAR STON
PA NI, BA LANG GI LDOG PA DE NYID KHYAD PAR GZHAN GYI RTEN BYED
PA'I CHOS CAN NAM, KHYAD GZHI LTA BUR BLO YUL DU MI STON PA NI
SPONG BA STE, DE LTAR BLO YUL DU GO BAR MI BYED PAR RTA MA YIN
PA DE NYID MA HE'I STENG GI

RTA MA YIN PA SOGS LAS KHYAD PAR GO BAR BYED PA'I BYED CHOS LTA
BUR BLO YUL DU STON PA DANG, DE NYID KHYAD CHOS GZHAN GYI RTEN
BYED PA'I CHOS CAN NAM, KHYAD GZHI LTA BUR BLO YUL DU MI SPONG
ZHING, RTA MA YIN PA GANG LA LDAN PA'I KHYAD GZHI LTA BUR BLO
YUL DU STON PA DAG BA

LANG GI RTA MA YIN PA ZHES PA'I CHOS RJOD KYI SGRA DANG, BA LANG
RTA MA YIN PA ZHES PA'I CHOS CAN BRJOD PA'I SGRA DE GNYIS KYI
BRDA'I BYE BRAG YIN LA, DE LTAR BRDA'I KHYAD PAR SO SOR SBYAR
BA'I DGOS PA NI, BA LANG LA RTA YOD MED RTOGS PAR 'DOD PA DANG,
RTA MA YIN PA DE BA LANG GI RTA

MA YIN PA YIN PAR SHES SHING RTOGS PAR 'DOD PA PO'I SHES PAR
'DOD PA'I RJES SU BYED PA'I BA LANG LA RTA MA YIN PA KHYAD CHOS
SU LDAN PA DANG, RTA MA YIN PA DE BA LANG GIS KHYAD PAR DU BYAS
PA'I RTA MA YIN PAR BYE BRAG TU GO BAR BYED 'DOD PA'I 'CHAD PA
PO'I RJOD 'DOD

KYIS SBYAR BA'I BRDA THA DAD 'JUG PA YIN TE, DE BAS NA BA LANG
GI LDOG PA DE NI DE LTA BU'I DGOS PA'I PHYIR SBYAR BA'I BRDA THA
DAD 'JUG PA'I GZHI YIN NO, ,NGAG DON NI, SHES BYA CHOS CAN, CHOS
CHOS CAN RJOD PA'I SGRA GNYIS SBYAR BA LA DGOS PA YOD DE, BA
LANG LA RTA MA YIN PA

LDAN MI LDAN SHES PAR 'DOD PA LA BA LANG LA DE LDAN PAR SHES PAR
BYA BA'I PHYIR, BA LANG RTA MA YIN PA ZHES PA'I CHOS CAN BRJOD
PA'I SGRA SBYOR ZHING, BA LANG GIS KHYAD PAR DU BYAS PA'I RTA MA
YIN PA BYE BRAG TU SHES PAR BYA BA'I PHYIR, BA LANG GI RTA MA
YIN PA ZHES PA'I CHOS

@083A *, ,RJOD KYI SGRA SBYOR DGOS PA'I PHYIR, DE LTAR CHOS CHOS
CAN GNYIS SU MA ZAD BA LANG DANG BA LANG NYID LTA BU SPYI DANG
SPYI LDAN DANG, DKAR SOGS DANG BA LANG LTA BU YON TAN DANG YON
TAN CAN DANG, 'GRO BA DANG G-YO 'GUL LTA BU BYA BA DANG BYA BA

LDAN PA LA SOGS PA'I YUL KUN LA YANG RDZAS TE CHOS CAN RJOD PA
DANG, DNGOS PO TE CHOS RJOD PA'I SGRA DE NYID SBYAR BA'I KHYAD
PAR NI, LDOG PA GCIG NYID KHYAD GZHI LTA BUR BRJOD PA DANG,
KHYAD CHOS LTA BUR BRJOD PA 'DI NYID TZAM DU ZAD DE, DE'I PHYIR,
GZHI DE

RNAMS GANG YANG RUNG BA'I CHOS DANG CHOS CAN RJOD PA'I SGRA DE
DAG LA RANG GI BRJOD BYA BDAG NYID GCIG GO BAR BYED PA LA KHYAD
PAR 'GA' YANG YOD PA MA YIN NO, ,'DIS NI BA LANG DANG, RTA MA
YIN PA LTA BU LOG LDEG GNYIS LA SBYAR BA'I CHOS CHOS CAN RJOD

PA'I SGRA LA KHYAD PAR DE TZAM ZHIG YIN PAR MA ZAD, YON TAN DANG
YON TAN CAN SOGS LA SBYAR BA'I SGRA GNYIS KYI KHYAD PAR YANG DE
TZAM ZHIG YIN TE, BA LANG DKAR PO ZHES PAS BA LANG KHYAD GZHIR
GO BAR BYED LA, BA LANG GI DKAR PO ZHES PAS BA LANG KHYAD CHOS
DANG

DKAR PO KHYAD GZHIR GO BAR BYED CING, DE BZHIN DU, RNA BA G-YO
'GUL ZHES PA DANG, RNA BA'I G-YO 'GUL ZHES SOGS LA'ANG SHES PAR
BYA STE, MDOR NA SGRA DE GNYIS BRJOD BYA GANG LA SBYAR KYANG
KHYAD PAR DE TZAM DU ZAD CES BYA BA'I DON TO, ,SGRA DE GNYIS
BRJOD

TSUL JI LTA BUS SBYAR KYANG KHYAD PAR DE TZAM DU ZAD DO, ,ZHES
STON PA NI, SGRA DE GNYIS BRJOD BYA DE DAG GANG LA SBYAR KYANG
KHYAD PAR DE TZAM ZHIG YIN PAR MA ZAD, DON DE DAG SHES PAR BYED
'DOD PAS CHOS CHOS CAN RJOD PA'I SGRA DE GNYIS, DE LA PHAN
PA'AM, BYED LDAN

@083B NAM GAL TE YID BYED LA SOGS PA RKYEN GZHAN GYI MTHA' CAN
GYIS BRJOD KYANG RUNG, KHYAD GZHI LTA BUR GO BAR BYED PA DANG,
KHYAD CHOS LTA BUR GO BAR BYED PA DE LAS BRJOD BYA GO BAR BYED
TSUL GYI KHYAD PAR GZHAN MED DO, ,DE LTAR, LOG LDOG RDZAS GZHAN
MA YIN CING, DE LTA NA'ANG

SGRA THA DAD 'JUG PA DANG, DRUG PA'I RNAM DBYE SBYAR BA MI 'THAD
PA'I SKYON MED PAR BSTAN NAS, ,LOG LDOG RDZAS GZHAN MA YIN PAS,
SLOB DPON PHYOGS GLANG GIS SPYI RDZAS GZHAN LA BRJOD PA'I SKYON
DE DAG DED LA MI 'BYUNG ZHING, KHYOD LA 'BYUNG BA YIN NO ZHES
STON PA NI, BDE

GZHAN SEL SGRA RTOG GI YUL DU 'DOD PA'I PHYOGS LA NI, SPYI DANG
SPYI DE DANG LDAN PA'I GSAL BA RDZAS GZHAN DU 'DOD PA'I PHYOGS
LA, SLOB DPON PHYOGS GLANG GIS BRJOD PA'I SKYON DE DAG 'BYUNG BA
BSAL BA YIN TE, LUGS DE'I PHYOGS LTAR NA, LOG LDOG RDZAS GZHAN
MA

YIN PAR KHAS LEN CING, DE LA JI SKAD BSHAD PA'I TSUL GYIS NYES
PA CI YANG MED PA DE'I PHYIR, DES NA, RIGS DANG DE DANG LDAN PA
DAG RDZAS THA DAD PA NYID DU 'DOD PA YIN NA, SLOB DPON GYIS
BRJOD PA'I NYES PA DER 'BYUNG BA YIN PAS, KHYED RANG SPYI GSAL
RDZAS THA DAD DU

'DOD PA LA SKYON DE DAG 'BYUNG BAR 'GYUR BA YIN NO, ,'O NA KUN
LAS BTUS SU, SPYI RDZAS GZHAN 'GOG PA LA, RANG DBANG MED PHYIR
DE LDAN MIN, ,BTAGS PA'I PHYIR DANG MI SRID PHYIR, ,ZHES GSUNGS
PA'I DON GANG ZHE NA, SHING GSAL RNAMS LA SHING GI SPYI RDZAS
GZHAN DE LDAN PA'I

SGO NAS SHING GI SPYI SGRA 'JUG PA MIN PAR THAL, DE LTAR YIN NA,
SHING SGRA DE SHING GSAL RNAMS LA RANG DBANG DU 'JUG PA MED PAR
SHING SPYI RDZAS GZHAN DE LA DNGOS SU ZHUGS PA'I DBANG GIS SHING
GSAL RNAMS LA'ANG ZHUGS PA YIN PAR THAL BAR 'GYUR BA YIN PA'I
PHYIR

@084A *, ,DE LTAR THAL BA 'DOD DO ZHE NA, DE YANG MI 'THAD DE,
DE LTAR NA SHING GSAL RNAMS RANG NYID SHING DNGOS YIN PA'I RGYU
MTSAN GYIS, SHING SGRA 'JUG PA MA YIN PAR SHING SGRA DE SHING
GSAL RNAMS LA BTAGS NAS 'JUG PAR THAL BA'I PHYIR DANG,

DE'ANG 'DOD NA, SHING DANG SHING GSAL GYI GZHI MTHUN MI SRID PAR
'GYUR BA'I PHYIR RO ZHES BYA BA'O, ,DE LTAR SPYI RDZAS GZHAN DU
'DOD PA LA SLOB DPON GYIS BRJOD PA'I SKYON DE DAG KHYED LA
'BYUNG GI, NGED LA MI 'BYUNG BAR MA ZAD, NGED LA KHYED KYIS DRUG
PA'I RNAM DBYE MI RUNG BAR THAL

BA LA SOGS PA'I GNOD BYED BRJOD PA DE YANG, KHYED RANG SGRA
DNGOS DBANG GIS 'JUG PAR 'DOD PA LA 'BYUNG GI ,NGED SGRA BRJOD
'DOD KYIS 'JUG PAR 'DOD PA LA MI 'BYUNG NGO, ,ZHES STON PA NA,
BRDA SPROD PA DANG SPYOD PA PO LA SOGS PA GANG DAG GI LUGS LA
TSIG RNAMS DNGOS PO'I

DBANG GIS 'JUG PAR 'DOD PA LHUR LEN CING, RJOD BYED KYI SGRA
BRJOD 'DOD KYIS 'JUG PA'I PHYOGS LA MI BRTAN PA DE DAG LA NI,
DRUG PA'I SGRA DANG GCIG TSIG DANG MANG TSIG GI DBYE BA LA SOGS
MI 'THAD PA'I KLAN KA 'BYUNG BAR RIGS KYI, KHO BO CAG SEL BA
SMRA BA LA LOG LDOG

RDZAS THA DAD MA YIN NA, SGRA THA DAD 'JUG PA'I MANG TSIG MI
RUNG BA DANG, DRUG PA'I RNAM DBYE MI 'THAD PA LA SOGS PA'I KLAN
KA 'BYUNG BA 'THAD PA MA YIN TE, BRJOD BYA PHYI ROL DON GYI
DBANG GIS 'JUG PA LA MI LTOS PAR TSIG GANG SMRA BA POS BRDA JI
LTA BUR SBYAR BA'I SGO NAS, RJOD BYED NYID

DU NGES PAR BYED PA DE DE BZHIN DU RJOD BYED DU 'JUG PAR 'DOD PA
YIN PA'I PHYIR RO, ,'O ? DBANG GIS 'JUG PAR 'DOD PA DAG LA KLAN
KA DE DAG TSUL JI LTAR 'BYUNG ZHE NA, BUD MED GCIG CHOS CAN,
KHYOD LA BTZUN MO RNAMS ZHES PA'I THA DAD PAR BZHAG PA MANG TSIG
SBYOR MI SRID

@084B PAR THAL, KHYOD LA DE LTAR SGRA SBYOR BA 'DI LA DE'I RGYU
KHYOD BTZUN MO DU MAR CI YOD DE MED PA'I PHYIR, GRONG DRUG CHOS
CAN, KHYOD LA KHANG BZANG KYI PHRENG BA GCIG CES THA DAD MIN PAR
BZHAG PA'I GCIG TSIG SBYOR MI SRID PAR THAL, DE LTAR KHYOD LA
SGRA SBYOR BA 'DI LA DE'I RGYU KHYED GCIG TU JI

LTAR YOD DE MED PA'I PHYIR, LA SOGS PA BYE MA NYAG MA GCIG LA,
BYE MA RNAMS ZHES PA'I MANG TSIG SBYOR MI SRID PAR THAL BA SOGS
SDUD DO, ,NAM MKHA'I RANG BZHIN ZHES PA'I DRUG SGRA SBYOR MI
RIGS PAR THAL, NAM MKHA'I RANG BZHIN ZHES BYA BA'I DRUG SGRA 'DI
LA, DE LTAR SBYOR BA'I RGYU

NAM MKHA' DANG DE'I RANG BZHIN RDZAS THA DAD DU CI YOD DE MED
PA'I PHYIR, DRUG SGRA RDZAS THA DAD KHO NA LA SBYOR BAR KHAS
BLANGS PAS SO, ,NAM MKHA'I NGO BO NI NAM MKHA' NYID DO, ,ZHES DE
PHAN GYI RKYEN SBYAR DU MI RUNG BAR THAL, NAM MKHA'I NGO BO NI
NAM MKHA' NYID DO ZHES BYA BA 'DI LA, DE LTAR SGRA SBYOR

BA'I RGYU NAM MKHA' DANG NAM MKHA' NYID RDZAS THA DAD DU CI YOD
DE MED PA'I PHYIR RO, ,GSUM PA SPYI 'DZIN RTOG PA'I 'JUG TSUL
DANG, DE'I SNANG YUL GZHAN SEL BA'I SPYI RGYAS PAR BSHAD PA LA,
YUL SPYI'I GNAS TSUL BSHAD, DE LA RTZOD PA SPANGS NAS YUL CAN
RTOG PA'I 'JUG

TSUL BSHAD, DANG PO LA, KUN RDZOB BDEN PA ZHES PA'I KUN RDZOB
KYI SGRA BSHAD GZHI BLO KUN RDZOB PA NGOS GZUNG, ,DE'I SNANG YUL
BSAM NGO'I BDEN PA TZAM DU BSTAN, DE NYID DON DAM DU BDEN PA DAG
GI ,DES NA DE 'DZIN GYI BLO 'KHRUL BAR BSTAN, 'KHRUL PA GZHI MED
DU THAL BA'I

RTZOD PA SPANG PA'O, ,DANG PO NI, SNGAR, GANG PHYIR DNGOS KUN,
ZHES PA'I SKABS SU RANG MTSAN RNAMS RANG RANG GI NGO BO MA 'DRES
PAR GNAS PAR BSHAD CING, DE'I PHYIR GZHAN SOL YUL LA NI, ZHES
PAR GSAL BA LAS RDZAS GZHAN PA'I SPYI MED PAR SMRAS PA LA, GAL
TE LOG

@085A *, ,PA'I MING CAN GSAL PA RNAMS NI, RANG RANG GI NGO BO
PHAN TSUN RJE 'GRO MI BYED PAR MA 'DRIS PAR GNAS SHING, DE DAG
LAS GZHAN PA'I CI YANG MED NA, JI LTAR NA SPYI'I THA SNYAD 'THAD
DE SPYI MI SRID PAR 'GYUR RO ZHE NA, ZHES PA'I LAN BTAB PA'I
PHYIR DU

SPYI'I 'JOG LUGS, KUN RDZOB TU SPYI'I 'JOG TSUL DANG, DE DON DAM
DU MA GRUB PA'I TSUL DANG BCAS PA 'DI DAG STON PA YIN LA, GZHUNG
'DI'I 'PHROS TSUL NI 'DI KHO NA LTAR YIN TE, RANG 'GREL LAS
'DI'I MTSAMS SBYOR DU, DA NI, 'O NA JI LTAR GCIG TU LOG PA'I

NGO BO CAN RNAMS LA SPYI ZHES BYA STE, DE DAG DANG MA 'DREL PA'I
PHYIR DANG, GZHAN YANG MED PA'I PHYIR RO, ,ZHE NA ZHES GSUNGS
PAS SO, ,DE'I MJUG TU RANG 'GREL LAS, SPYI JI LTA BU YIN PA NI
BSHAD ZIN TO, ,MA 'DRES PA RNAMS KYI CIG SHOS DANG MA 'BREL BA
NI, DE LAS LDOG PA

CAN RNAMS KYI 'DRA BA NYID YIN NO ZHES BSHAD DO, ,ZHES GSUNGS
PA'I DON NI, GSAL BA RNAMS PHAN TSUN GCIG GCIG LA RJES SU MI
'GRO ZHING, SPYI DON GZHAN MED KYANG, DE DAG LA RJES SU 'GRO
BA'I SPYI JI LTA BU YIN PA NI SNGAR BSHAD ZIN TO, ,SNGAR GANG DU
JI LTAR BSHAD NA, SGRA MA YIN DANG

MA BYAS RTAG PA SOGS RIGS MTHUN MI MTHUN KUN DANG MA 'DRES PA'I
SGRA RNAMS KYI CIG SHOS RIGS MI MTHUN DANG MA 'BREL BA'I CHA MA
BYAS PA LAS LDOG PAR SNANG BA NI, MA BYAS DE LAS LDOG PA CAN
SGRA LA SOGS PA RNAMS KYI 'DRA BA'AM SPYI NYID YIN NO ZHES, GANG
PHYIR DNGOS KUN,

ZHES SOGS KYI SKABS SU BSHAD DO ZHES PA STE, DE LTA NA'ANG,
SNGAR DE 'DRA'I SPYI DE BLO KUN RDZOB PA'I BSAM NGO TZAM GYI
SPYIR 'JOG TSUL RGYAS PAR MA BSHAD PAS DE NYID 'DIR 'CHAD CES PA
YIN LA, DE'I PHYIR BRAM ZE CHEN POS, DE BLO'I BSAM PA'I DBANG
GIS SPYI YIN PA'I RGYU MTSAN, SNGAR

@085B RGYAS PAR MA BSHAD PAS 'DIR 'CHAD PAR GSUNGS PA YIN NO,
,TSIG GI DON BSHAD PAR BYA STE, DE YANG, RMA'I 'GYUR LAS, KUN
RDZOB DES BDAG THA DAD KYANG, ZHES 'BYUNG BA LTAR BSHAD PAR
BYA'O, ,SHING MA YIN PA LAS THA DAD PA'I SHING GSAL GYI DNGOS PO
RNAMS LA BRTAN NAS SHING GSAL

GYI DON RNAMS RIGS GCIG TU NI SNANG BA'I BLO SHING GI SPYI 'DZIN
CHOS CAN, BLO KUN RDZOB PA YIN TE, KHYOD GANG GI RANG GI NGO BO
SHING MA YIN LAS LOG PAR SNANG BA'I SGRA DON SNANG YUL DU BYAS
PA DE YIS GZHAN SHING GSAL RNAMS KYI THUN MONG MA YIN PA'I NGO
BO GZUNG YUL DU BYAS NAS

MTHONG BA LA SGRIB PAR BYED PA'I BLO YIN PA'I PHYIR RO, ,DES NA
SHING GSAL RNAMS BDAG NYID THA DAD KYANG BLO KUN RDZOB PA DE LA
SHING GSAL GYI DNGOS PO RNAMS SHING MA YIN LAS LDOG PA'I NGO BO
'GA' ZHIG GIS RIGS THA DAD MIN PA LTA BUR SNANG ZHES PA'AM, YANG
NA, SHING GSAL

RNAMS RANG BZHIN THA DAD MIN PA LTA BUR TE RANG BZHIN 'DRES PA
LTA BUR SNANG ZHES PA'O, ,DES NA RANG BZHIN MA 'DRES PAR GNAS
KYANG BLO DE LA 'DRES PAR SNANG BAS LTA BU ZHES SMOS SO, ,DE
LTAR SNANG BA YANG SHING MA YIN LAS LOG PAR SNANG BA'I SGRA DON
DE NYID GZUNG YUL DU BYAS PAS SHING

GSAL RNAMS GYI RANG BZHIN THA DAD PA NYID BSGRIBS PA YIS SO, ,DE
LA KUN RDZOB CES PA YAN CHAD KYIS BLO KUN RDZOB PA NGOS BZUNG
NAS, DES BDAG THA DAD KYANG, ZHES PA MAN CHAD KYIS BLO KUN RDZOB
PA DE LA JI LTAR SNANG BA'I SNANG YUL GYI SPYI NGOS GZUNG BA YIN
NO, ,DE YANG SHING GI SPYI

'DZIN RTOG PA LA SHING MA YIN LAS LOG PAR SNANG BA DE SGRA DON
YIN CING, SHING GI GZHAN SEL BA'I SPYI YIN LA, DE NYID SHING
GSAL RNAMS LA RJES SU 'GRO BA'I SPYI'ANG YIN CING, BLO KUN RDZOB
PA DE LA DE NYID SHING GSAL RNAMS LA RJES SU 'GRO BAR SNANG LA,
DE YANG SHING SHA PA'I

@086A *, ,RANG BZHIN DU GYUR PA'I SHING SPYI DE
SHING DE PA'I
RANG BZHIN DU GYUR PA'I SHING MA YIN LAS LOG PA'I YIN LA,
TZANDAN GYI RANG BZHIN DU GYUR PA'I SHING MA YIN LAS LOG PA GANG
YIN PA DE SENG LDING GI RANG BZHIN DU GYUR PA'I SHING MA YIN LAS

LOG PA DE YIN PA LTA BUR SNANG BA'I SGO NAS RANG BZHIN 'NGES PAR
SNANG BA MIN NO, ,DE LTA BU'I SPYI 'DZIN GYI BLO DE NI KUN RDZOB
CES PA'I SGRA BSHAD PA'I GZHI LA BLO KUN RDZOB PA DE'I NGO BO
BDEN PA'I PHYIR, KUN RDZOB BDEN PA ZHES BYA'O, ,DPER NA, DBU MA
PA'I GZHUNG LUGS

DAG LAS, GTI MUG RANG BZHIN SGRIB PHYIR KUN RDZOB STE, ZHES PA
DANG, GANG ZHIG GIS BSAM GANG ZHIG LA, YANG DAG SGRIB BYED DE
KUN RDZOB, CES BSHAD PA DANG 'DRA'O, ,RTOG PA DE KUN RDZOB KYI
SGRA 'JUG PA'I GZHI NI MA YIN TE, RANG MTSAN YIN PA'I PHYIR RO,
,GNYIS PA DE'I

SNANG YUL BAS MDO'I BDEN PA TZAM DU BSTAN PA NI, BLO DE LA SNANG
BA'I SPYI SHING MA YIN PAS LDOG PAR SNANG BA DE CHOS CAN, BSAM
PA'I DBANG GIS NI BDEN PAR YOD PAR NI RAB TU BSGRAGS TE, DON DAM
PAR MA GRUB PAR BLO'I SNANG BA TZAM GYI CHOS YIN PA'I PHYIR,
GSUM PA DE

NYID DON DAM DU GRUB PA DGAG PA NI, SHING GI SPYI 'DZIN GYI BLO
DE YIS JI LTAR KUN BTAGS PA SHING MA YIN LAS LDOG PAR SNANG BA
DE NI, DAM PA'I DON DU MED DE DON DAM PAR YOD NA, DE 'DZIN GYI
SPYI BLO DE SNANG YUL LA MA 'KHRUL BAR 'GYUR LA, DE LTA NA SHING
GI SPYI

BLO DE LA SHING GSAL RNAMS RANG BZHIN 'DRES PAR SNANG BAS SHING
GSAL RNAMS RANG BZHIN 'DRES NA'ANG, SHING GI GSAL BA RNAMS NI
PHAN TSUN GCIG LA GCIG RJES SU MI 'GRO ZHING, RANG BZHIN MA
'DRES PAR GNAS PA'I PHYIR, GSAL BA DE RNAMS LA

@086B RJES SU 'GRO BA'I SPYI RDZAS GZHAN NI MED DE, DE 'DRA BLO
MA 'KHRUL BA LA SNANG BA MED PA'I PHYIR, YANG NA DE CHOS CAN,
DON DAM PAR MED PAR THAL, SHING GSAL RNAMS DANG RDZAS GCIG THA
DAD GANG DU YANG MA GRUB PA'I PHYIR, RDZAS GCIG TU MA GRUB PAR
THAL, DE SHING GSAL RNAMS DANG RDZAS

GCIG TU GRUB NA, DE SNANG YUL DU BYED PA'I SHES PA LA SHING GSAL
RNAMS RANG BZHIN 'DRES PAR SNANG BA DE SNANG BA LTAR GRUB DGOS
PA GANG ZHIG ,SHING GI GSAL BA RNAMS NI PHAN TSUN RJES SU MI
'GRO BA'I PHYIR, DE SHING GSAL RNAMS LAS RDZAS GZHAN MA YIN PAR
THAL,

SHING GSAL RNAMS LA RJES SU 'GRO BA'I SPYI RDZAS GZHAN NI BLO MA
'KHRUL BA LA SNANG BA MED PA'I PHYIR, ZHES BSHAD PAR BYA'O, ,DE
LTA MA YIN PAR, SHING GSAL RNAMS SHING DANG RDZAS GCIG YIN NA,
SHING GSAL RNAMS RANG BZHIN MA 'DRES PA MA YIN PAR RDZAS GCIG TU
'GYUR

DGOS ZHES PA DANG MTSUNGS PA'I RIGS PA'I RNAM GZHAG TU GO NA,
DNGOS PO SHES BYA LA MI SRID PA'I GRUB PA'I MTHA' MI 'DOD BZHIN
DU KHAS LEN DGOS PAR 'GYUR RO, ,DE BAS NA RIGS PA'I GNAD GTUGS
PA GANG YIN PA DE SHES PAR BYA DGOS LA DE YANG GZHUNG LUGS 'DI
BDAG

RTOG PA'I CHOS DAG DNGOS POR GRUB PA 'GOG PA NA, DE'I YUL CAN
RTOG NGO'I SNANG YUL LA MA 'KHRUL PAR THAL BA 'PHANGS NAS, DE
LTA NA DE NYID LA JI LTAR SNANG BA LTAR GRUB DGOS PAS DNGOS PO'I
GNAS TSUL 'CHOL BAR THAL BA NYID LA RIGS PA'I RTZAL DU 'DON PA
YIN PAS GONG 'OG

MANG PO ZHIG TU RIGS PA'I TSUL 'DI NYID BSTAN PA YIN NO, ,DES NA
DNGOS PO KA BUM SOGS DANG RDZAS GCIG YIN KYANG, KA BUM RDZAS
GCIG TU 'GYUR MI DGOS LA, RTOG PA LA DNGOS POR SNANG BA DE KA
BUM DANG RDZAS GCIG YIN NA, KA BUM MANG RDZAS GCIG TU 'GYUR DGOS
SHING, DNGOS PO

@087A *, ,DANG RTOG PA LA DNGOS POR SNANG BA GNYIS KA'ANG KA BUM
GYI SPYI YIN PAR KHYAD PAR MED LA, KA BUM DE RTOG PA LA DNGOS
POR SNANG BA'ANG YIN ZHING, RTOG PA LA DNGOS POR SNANG BA DE
BSAM NGO'I BDEN PA DANG, GZHAN SEL BA'I SPYI DANG, SGRO BTAGS
DANG, DNGOS

POR MED PA'I CHOS YIN KYANG, RTOG PA LA DNGOS POR SNANG BA YIN
NA, RTOG PA'I SNANG YUL DANG, SGRO BTAGS DANG GZHAN SEL BA'I
SPYI LA SOGS PA YIN MI DGOS PAR SHES PAR BYA'O, ,GAL TE 'O NA,
GANG GI RANG GI NGO BO YIS, ,ZHES SHING MA YIN LAS LDOG PAR
SNANG BA DE

SPYI 'DZIN PA'I SHES PA NYID DU KHAS BLANGS PAS SPYI DE RDZAS SU
MA GRUB PA 'GAL LO ZHE NA, SHING GI SPYI 'DZIN SHES PA LAS THA
DAD MA YIN PA JI LTAR DON GZHAN SHING GSAL RNAMS LA RJES SU
'BRANG PA'I SPYIR 'GYUR TE, SHES PA MIN NA SHING LA MED DGOS
PA'I PHYIR RO, ,DE

BAS NA RTOG PA LA SHING MA YIN LAS LDOG PAR SNANG BA DE SHING GI
SPYI 'DZIN SHES PA DANG BDAG NYID GCIG YIN PAS DE'I NGO BO YIN
KYANG, DE'I RDZAS MA YIN PA'I PHYIR, SHES PA YIN PA'I SHING SPYI
KHAS BLANG DGOS PA'I SKYON MED DO, ,t'IKA BYED PHAL CHE BA DAG
SPYI 'DZIN RTOG

PA'I GZUNG RNAM SPYI YIN PA 'GOG PA LA SBYOR YANG, BSHAD TSUL
SNGA MA NYID RANG 'GREL GYI DGONGS PA YIN NO, ,BZHI PA DES NA DE
'DZIN GYI BLO 'KHRUL PAR BSTAN PA NI, DON SHING GSAL RNAMS LA
SHING GI BDAG NYID GCIG TU RIGS GCIG PAR 'DZIN PA'I RNAM RTOG
'DI

CHOS CAN, LOG PA'AM 'KHRUL PA YIN TE, SHING GSAL RNAMS PHAN TSUN
'DRE BA MED PA RANG BZHIN GCIG TU 'DRES PAR SNANG BA DES NA'O,
,ZHES PA'AM, YANG NA RANG GI SNANG YUL SHING SPYI DE BDEN PAR MA
GRUB PA DES NA'O, ,LNGA PA 'KHRUL PA GZHI MED DU THAL BA'I RTZOD
PA SPANG

@087B PA NI, GAL TE SHING GSAL RNAMS LAS RDZAS THA DAD PA'I
SHING SPYI DNGOS POR GRUB PA MED NA, SHING GI SPYI 'DZIN RGYU
MED DU 'BYUNG BAR 'GYUR RO, ,DES NA SHING GSAL RNAMS RIGS GCIG
TU 'DZIN PA'I BLO SKYE BA NI, SHING SPYI RDZAS GZHAN ZHIG DE
RNAMS LA RJES SU 'GRO BA LAS

SKYES PA YIN NO, ,ZHE NA, SHING GSAL RNAMS GCIG TU 'DZIN PA'I
BLO 'DI'I SA BON NI SHING GI MING GANG DANG LDAN ZHING MING DE'I
DON YAL GA LO 'DAB SOGS GANG DANG LDAN PA PHAN TSUN DU THA DAD
CING MA 'DRES PAR GNAS PA'I SHING GSAL DAG YIN TE, DE DAG MNGON
SUM GYIS

MTHONG BAS BZHAG PA'I BAG CHAGS SAD PA LAS SKYES PA'I PHYIR RO,
,DES NA SHING GSAL RNAMS RANG BZHIN 'DRES PAR SNANG BA'I SGO NAS
RIGS GCIG TU 'DZIN PA'I 'KHRUL RGYU NI BAG CHAGS DE NYID YIN LA
BAG CHAGS DE NYID GANG MTHONG BA'I SGO NAS 'JOG PA'I SA BON NAM
'KHRUL

GZHI NI SHING MA YIN DANG MA 'DRES PAR GNAS PA'I SHING RANG
MTSAN RNAMS YIN NO, ,DON 'DI NYID STON PAR BZHED NAS RANG 'GREL
DU RNAM PAR RTOG PA 'DI NI DE KHO NA 'DZIN PA NA, RANG GI BAG
CHAGS KYI RANG BZHIN LAS DE LTAR SNANG NGO, ,ZHES BYA BA LA SOGS
PA GSUNGS SO

GAL TE SHING SPYI DON GZHAN MED PA'I SHING GSAL DU MAS SHING GI
SPYI 'DZIN GCIG BSKYED PA MI 'THAD DE, GZHAN DU NA JI LTAR SHING
GSAL RNAMS KYIS SHING GI SPYI 'DZIN SKYED PAR BYED PA LTAR BA
LANG GI GSAL BA RNAMS KYIS KYANG SHING GI SPYI 'DZIN SHES PA
SKYED PAR 'GYUR TE,

SHING SPYI DON GZHAN DANG BRAL PA'I DU MAR KHYAD PAR MED PA'I
PHYIR RO, ,ZHE NA, SHING GSAL 'GA' ZHIG NI DON SHING GSAL RNAMS
RIGS GCIG TU RTOGS PA'I SHES PA BSKYED PA LA SOGS PA'I DON GCIG
SGRUB PA LA SPYI DON GZHAN MED PA'I THA DAD YIN YANG RANG BZHIN

@088A *, ,GYIS SAM RANG RGYU LAS DER NGES PA MI 'GAL TE, DPER NA
BYE BRAG PA KHYOD RANG GI LUGS LA DBANG PO DPAL SOGS PA BDAG
DANG, YID DANG, DE GNYIS PHRAD PA'I 'GREL PA RNAMS LA SPYI DON
GZHAN MED KYANG DBANG SHES GCIG BSKYED PA BZHIN NO,,

GZHAN YANG SPYI DON GZHAN MED NA, SHING GSAL BZHIN DU BA LANG GI
GSAL BA RNAMS KYIS KYANG SHING GI SPYI 'DZIN SKYED MI DGOS TE,
DPER NA, SMAN SLE TRES DANG PAR BA TA LA SOGS PA KHA CIG SPYI
DON GZHAN MED PA'I THA DAD YIN KYANG, DE DAG LHAN CIG SBYAR
BA'AM, SO SOR

SBYAR BA YIS RIMS LA SOGS BZHI PA'I 'BRAS BU GCIG BYED PAR
MTHONG GI ,DE DANG SMAN SPYI DON GZHAN MED PAR KHYAD PAR MED
KYANG, ZHO DANG GA GON LA SOGS PA GZHAN GYIS DE LTAR MA YIN PA
BZHIN NO, ,GA GON NI, SHING TOG 'BRAS BU CHEN PO SMIN PA RO
SKYUR

ZHING, NANG NA KHU BA MANG BA, 'DU BA'I NAD PHAL CHE BA LA GNOD
PA'O, ,DE YANG GZHUNG 'DI DAG GIS SPYI DON GZHAN MED PA'I DU MAS
'BRAS BU GCIG SKYED PA MI SRID PAR 'DOD PA LA KHAS BLANGS KYI
BSAL BA DANG, MNGON SUM GYI BSAL BA GNYIS BSTAN PA YIN TE, 

DANG PO NI, DBANG PO LA SOGS BZHIN, ZHES PA DANG, PHYI MA NI
DPER SMAN, ZHES SOGS KYIS SO, ,GAL TE SMAN DE DAG LA SMAN SPYI
DON GZHAN GCIG YOD PA DES NAD ZHI BA'I 'BRAS BU DE BYED PA YIN
NO, ,ZHE NA, SMAN SPYI DON GZHAN DES NAD ZHI BAR BYED PA MA YIN
PAR THAL, DE

YIN NA, DE NI SMAN THAMS CAD LA YOD PAR KHYAD PAR MED PAS, SMAN
GCIG GI MKHRIS NAD SEL BA LTAR, SMAN THAMS CAD KYIS MKHRIS NAD
SEL BAR 'GYUR BA'I PHYIR DANG, DE LTA NA, SMAN DE DAG SKYE SA'I
ZHING SOGS THA DAD KYANG NUS PA KHYAD PAR MED PAR THAL

@088B BAR 'GYUR BA'I PHYIR, DER MA ZAD SPYI DE NI RTAG PA YIN
LA, BRTEN PAS PHAN 'DOGS PA MED PA'I PHYIR YANG NAD ZHI BA'I
'BRAS BU BYED PA MI 'THAD DO, ,GNYIS PA DE LA RTZOD PA SPANGS
NAS YUL CAN RTOG PA'I 'JUG TSUL BSHAD PA LA, RTOG PA'I SNANG
TSUL SPYIR BSTAN PA DANG, RTOG PA'I

SNANG TSUL GYI KHYAD PAR GYIS SPYI GZHI MTHUN SOGS KYI RNAM
GZHAG BYED TSUL BYE BRAG TU BSHAD PA'O, ,DANG PO NI, DE LA BSAM
PA'I DBANG GIS NI, ,SPYI YOD PAR NI RAB TU BSGRAGS, ,ZHES SMRAS
PA LA, KHO NA RE, SHING MA YIN YIN LAS LDOG PAR RTOG PA LA SNANG
BA DE SHING

SPYI YIN NA, DE NYID SHING GSAL RANG MTSAN RNAMS LA RJES SU 'GRO
BA'I SHING SPYI YIN NAM, RTOG NGO'I SNANG BA KHO NA LA RJES SU
'GRO BA'I SPYI YIN, DANG PO LTAR NA SHING GSAL RANG MTSAN RNAMS
RTOG PA LA, SHING MA YIN LAS LDOG PAR SNANG BA DE YIN DGOS PAS,
RANG

MTSAN RTOG PA'I SNANG YUL DU 'GYUR MI SRID PA DANG 'GAL LA,
GNYIS PA LTAR NA, SHING GSAL RNAMS 'BRAS BU RIGS GCIG BYED PAR
MTSUNGS SHING, SHING MA YIN LAS LDOG PAR MTSUNGS PAS SHING MA
YIN LAS LDOG PAR RTOG PA LA SNANG BA DE NYID SHING SPYIR 'JOG

PA 'GAL BAR 'GYUR TE, RTOG NGO'I SNANG BA KHO NA YIN NA 'BRAS BU
BYED PA DANG, SHING MA YIN LAS LOG PAR 'GAL BAR BYED PA'I PHYIR
RO, ,ZHE NA, DE'I LAN STON PA LA, RANG BZHIN DE 'DZIN ZHES SOGS
KYIS SPYI 'DZIN RTOG PA'I SNANG TSUL SPYIR STON CING, SHES LA
YOD PA'I

ZHES SOGS KYIS, SNANG TSUL DE'I KHYAD PAR GYI SGO NAS SPYI GZHI
MTHUN SOGS KYI RNAM GZHAG BYED TSUL RGYAS PAR BSHAD NAS, RTZOD
PA DE'I LAN DNGOS STON PA YIN TE, DE YANG SPYI 'DZIN RTOG PA LA
SHING GSAL RANG MTSAN RNAMS SHING MA YIN LAS LDOG PAR SNANG

@089A *, ,ZHING, DE'I RGYU MTSAN GYIS, RTOG PA LA SHING MA YIN
LAS LDOG PAR SNANG BA DE NYID SHING GSAL RANG MTSAN RNAMS KYI
SPYI'I RNAM GZHAG BYED LA, RTOG PA LA SHA BA DE NYID SPYIR SHING
MA YIN LAS LOG CING, BYE BRAG TU SHA BA MA YIN PA LAS KYANG LOG

PA'I LDOG PA GNYIS TSOGS SU SNANG LA, DE NYID RGYU MTSAN DU BYAS
NAS SHA BA DANG SHING GI GZHI MTHUN GYI THA SNYAD BYED CING,
DE'I PHYIR RANG MTSAN LA RJES SU 'GRO LDOG BYED PA'I SPYI YIN
KYANG, RTOG PA LA SPYI DANG GZHI MTHUN DU SNANG BA DE DAG NI DON
DAM PAR YOD PA MA YIN GYIS

KUN RDZOB TZAM DU BTAGS PA'I CHOS YIN PAS RTOG PA'I SNANG YUL
RANG MTSAN KHAS LEN DGOS PA DANG, DE DAG LA RTOG PA LA SHING MA
YIN LAS LDOG PAR SNANG BA DE NYID RJES 'GRO MI BYED PAR THAL BA
GNYIS KA'I SKYON LAS GROL, CES LAN 'DEBS PA YIN TE, MDOR NA
SHING

RANG MTSAN RNAMS RTOG PA LA SHING MA YIN LAS LDOG PAR SNANG BA'I
SGO NAS RTOG PA LA SHING MA YIN LAS LDOG PAR SNANG BA DE NYID
SHING RANG MTSAN RNAMS LA RJES SU 'GRO BA'I SPYI YIN KYANG, RTOG
PA LA LDOG PA GNYIS TSOGS DANG, GCIG RKYANG DU SNANG BA DE DAG
RTOG PA'I SNANG YUL

YIN CING, SGRO BTAGS DNGOS POR MED PA'I CHOS YIN CES BYA BA'I
DON TO, ,, ,,DA NI TSIG DON BSHAD PAR BYA STE, ,SHING GI RANG
BZHIN DE 'DZIN PA'I MNGON SUM GYI BAG CHAGS LAS SKYES PA'I SHING
GI SPYI 'DZIN RNAM

PAR RTOG PA'I BLO NI, SHING RANG MTSAN RANG GI GZUNG DON DU MED
PA CAN YIN CING, DE LTAR YIN KYANG DE RANG GI GZUNG DON DU YOD
PA CAN DANG 'DRA BAR SNANG ZHING, SHING DE'I 'BRAS BU CAN MIN
PA'I DON LAS THA DAD PA'I SHING RANG MTSAN GYI MTHAR THUG CING
BRGYUD NAS SKYE BA STE, KHYAD PAR

@089B GSUM DANG LDAN PA YIN LA, DE LTA BU'I RTOG BLO KHYAD PAR
GSUM LDAN GANG YIN PA DE LA RANG LA SNANG BA SHING GI NGO BO LTA
BU DANG, PHYI ROL SHING DANG GCIG LTA BU DANG, GZHAN SHING MA
YIN LAS LOG PA LTA BUR SNANG BA GANG YIN PA DE CHOS CAN, SHING
DE NYID YIN TE,

SHING DON GNYER GYIS BRTAG PA YI YAN LAG ,SHING GI DGOS PA SGRUB
NUS SU MED PA'I PHYIR, 'DIS BSTAN PA'I RIGS PA'I GTUGS SA 'DI
YIN TE, SHING GI SPYI 'DZIN SHES PA LA SHIN TU SNANG BA DE DNGOS
POR GRUB NA DER SNANG GI RTOG PA DE SNANG YUL LA MA

'KHRUL BAR 'GYUR LA, DE LTA NA SNANG BA DE NYID SHING DU THAL,
DE LA SHING DU SNANG BA GANG ZHIG ,DE SNANG YUL LA MA 'KHRUL
BA'I PHYIR, 'DOD NA DES SHING GI DGOS PA SGRUB NUS DGOS PAS
SHING LA RTOG PA'I BLO GANG YOD DU SHING GIS PHONGS PA MI SRID
PAR 'GYUR RO, ,ZHES BYA BA

STE, DE LTAR NA RTOG PA DE LA DE 'DRA'I SNANG TSUL YOD KYANG,
SNANG BA DE LTAR MA GRUB PAS RTOG PA SNANG YUL LA 'KHRUL CES BYA
BA'I DON TO, ,GNYIS PA RTOG PA'I SNANG TSUL GYI KHYAD PAR GYIS
SPYI GZHI MTHUN SOGS KYI RNAM GZHAG BYED TSUL BYE BRAG TU BSHAD
PA LA, MDOR BSTAN

RGYAS BSHAD, DON BSDU BA'O, ,DANG PO NI, 'DI LTAR SHING GSAL
RANG MTSAN RNAMS SHING MA YIN LAS LDOG PA'I NGO BO CAN YIN PA
DES NA DE DAG RTOG PA LA THA DAD MIN PA'AM RIGS GCIG PA LTA BUR
SNANG STE, DE LTAR RTOG PA'I SHES PA LA YOD PA'AM SNANG BA'I DON
DE RNAMS LA SPYI'I

SPYOD YUL CAN DAG GI SHES PA DANG NI BRJOD PA YIS SHING GI
SPYI'I THA SNYAD RGYAS PAR BYED LA, 'DI LTAR SHING MA YIN LAS
LDOG PA'I NGO BO CAN GYI PAL SHA DE NYID GZHAN PA LA SHA MA YIN
PA THAS LOG PAR SNANG STE, DE LTAR SNANG BA'I SHES PA LA YOD
CING SNANG BA'I DON DE RNAMS LA GZHI MTHUN

@090A *, ,SPYOD YUL CAN DAG GI SHES PA DANG NI BRJOD PA YIS GZHI
MTHUN GYI THA SNYAD RGYAS PAR BYED DO, ,THA SNYAD JI LTA BU ZHE
NA, NOR BA'AM 'KHRUL PA'I DON CAN NO, ,GNYIS PA RGYAS PAR BSHAD
PA LA, NOR DON CAN, ZHES PA LA, RTZOD PA SPANG BA NI, GAL TE
SPYI

GZHI MTHUN GYI THA SNYAD THAMS CAD NOR BA'I DON CAN YIN NA, SGRA
MI RTAG RTOGS KYI RJES DPAG DANG, SGRA RTAG 'DZIN GYI SGRO 'DOGS
LA 'JUG YUL LA SLU MI SLU'I KHYAD PAR MED PAR THAL, GNYIS GA NOR
BA'I DON CAN GYI THA SNYAD DU KHYAD PAR MED PA'I PHYIR, ZHE NA,
DNGOS PO RNAMS KYI SPYI GZHI

MTHUN GYI THA SNYAD DE KUN YANG PHAN TSUN 'DRE BA MED PA'I ZHEN
YUL RANG MTSAN LA BRGYUD NAS BRTEN PA STE, DES NA GZHAN SEL
SNANG YUL DU YOD PA CAN GYI RTOG PA GANG LA RANG GI ZHEN YUL DU
GYUR PA'I DNGOS PO DANG BRGYUD NAS 'BREL BA YOD PA RNAMS NI
DNGOS PO RANG MTSAN RNYED

PA'AM THOB PA'I RTEN CAN YIN TE DE'I PHYIR RJES DPAG RNAMS
KYANG, RANG BZHIN DE 'DZIN RNAM RTOG BLO, ,ZHES SOGS SU JI SKAD
BSHAD PA BZHIN SGRO 'DOGS DANG SNANG YUL LA 'KHRUL BAR 'DRA YANG
GZHAN SGRO 'DOGS LAS 'JUG YUL THOB PAR NUS PA MIN ZHING, RJES
DPAG LAS

THOB PA'I KHYAD PAR 'THAD PA YIN NO, ,DPER NA, NOR BU'I 'OD LA
NOR BUR 'DZIN PA LAS NOR BU THOB PA DANG, MAR ME'I 'OD LAS NOR
BUR 'DZIN PA LAS NOR BU MI 'THOB PA'I KHYAD PAR YOD PA BZHIN NO,
,SH'AKYA BLO LTAR NA, GANG LA DNGOS DANG 'BREL YOD PA'I SGO NAS
DNGOS PO RNYED PA'I RTEN

BYED PA'I THA SNYAD DE YANG JI LTA BU ZHE NA, DE'I MTSAN GZHI
DPER BRJOD PA NI, SNGAR SEL BAS 'JUG PAR JI SKAD BSHAD PA'I RJES
DPAG JI LTA BA BZHIN NO, ,ZHES 'CHAD LA, SNGON CHAD SH'AKYA
BLO'I 'GREL BA'I DON 'CHAD SHES PA'ANG MA BYUNG BAR SNANG NGO,
,t'IKA BYED GZHAN DAG RJES DPAG

@090B RANG MTSAN LA MI SLU BAR SNGAR JI SKAD BSHAD PA BZHIN NO,
,GANG DU BSHAD NA, GTAN TSIGS DE NI RNAM GSUM NYID CES PA'I RANG
'GREL DU, RJES SU DPAG PAR BYA BA'I SHES PA 'DI GNYIS NI DNGOS
PO LAS MA SKYES PA'I PHYIR DE SNANG BA NYID MA YIN YANG, DE LAS
SKYES PA'I PHYIR, DER 'KHRUL BA

MED PA DAG YIN TE, DES NA TSAD MA YIN TE, MNGON SUM BZHIN NO
ZHES GSUNGS PA DER BSHAD DO, ,ZHES ZER BA MI 'THAD DE, RANG
'GREL MA BRTZAMS PA'I GONG DU GANG DU BSHAD KHUNGS SNYEGS MED
PAR THAL BA'I PHYIR RO, ,RTZA BA DANG RANG 'GREL DUS GCIG TU
'JUG PA GCIG GIS

BRTZAMS PA YIN PAS SKYON MED, CES PA'ANG LAN MA YIN TE, DE NYID
BSGRUB BYA YIN PA'I PHYIR RO, ,SHES LA YOD PA'I DON DE RNAMS,
,'DI LTAR LDOG PA'I NGO BO CAN, ,DES NA THA DAD MIN LTA BUR,
,SNANG STE DE LA, SPYI YI SPYOD YUL CAN DAG GI ,SHES PA DANG NI
BRJOD PA YIS, ,THA SNYAD RGYAS

BYED CES PA RGYAS PAR 'CHAD PA NI, DE 'DRA'I RTOG PA'I SNANG YUL
DE LA, SPYI'I THA SNYAD BYED PA'I RGYU MTSAN CI ZHE NA, DE LA
'BRAS BU RIGS GCIG PA CAN GYI SHING GSAL DU MA'ANG CHOS CAN,
BRJOD PA DANG SHES PAS KHYOD KYI SPYI GCIG NYID DU GYUR PA'I
SHING GI THA SNYAD KHYOD LA RAB TU 'JUG PAR

BYED PA'I RGYU MTSAN YOD DE, KHYOD RNAMS SHING DE'I 'BRAS BU CAN
MIN PA LAS GZHAN YIN PA LA BRTEN CING SHING MA YIN LAS LOG PAR
MTSUNGS PA CAN YIN PA'I PHYIR, SHES LA YOD PA'I DON DE RNAMS,
,'DI LTAR LDOG PA'I NGO BO CAN, ,DE NYID GZHAN LAS LOG PAR
YANG,,

SNANG STE DE LA GZHI MTHUN SPYOD YUL CAN DAG GI ,SHES PA DANG NI
BRJOD PA YIS, ,THA SNYAD RGYAS BYED, CES PA RGYAS PAR 'CHAD PA
NI, LDOG PA GNYIS TSOGS SU SNANG BA'I RTOG PA'I SNANG YUL DE LA
GZHI MTHUN GYI THA SNYAD BYED PA'I RGYU MTSAN CI ZHE NA, DE
BZHIN DU SHA BA LTA BU GCIG

@091A *, ,KYANG, 'BRAS BU THA DAD PA DU MA
BYED LA, DE'I RGYU
MTSAN GYIS 'BRAS BU DU MA BYED PO DE'I DNGOS POR YONGS SU
BSTAN PA'I PHYIR DU 'BRAS BU DU MA BYED PA CAN DE MIN PA'I DON
GZHAN LAS NI THA DAD PAS LDOG PA'I CHOS SNA TSOGS PA'I GZHI

MTHUN DU SHES SHING BRJOD PA 'JUG PA YIN NO, ,THA SNYAD NOR
DON CAN ZHES PA RGYAS PAR 'CHAD PA NI, 'O NA SPYI GZHI MTHUN
GYI THA SNYAD DE DAG NOR BA'I DON CAN YIN PA'I RGYU MTSAN CI
ZHE NA, SHES BYA CHOS CAN, SPYI GZHI MTHUN 'DI NI DNGOS PO'I
GNAS LUGS LA

GRUB PA MI SRID DO, ,SGRA DON SPYI 'DI DANG GZHI MTHUN NYID
DON DAM PAR YOD PA MIN YANG RTOG PA LA JI LTA BUR GRAGS PA
BZHIN DU BRJOD PA YIN PA'I PHYIR, 'O NA DE DAG DNGOS PO'I GNAS
LUGS LA MA GRUB NA, DE DAG GI RNAM GZHAG BYAS PA LA DGOS PA CI
ZHIG YOD CE NA,

KUN RDZOB KYI RNAM GZHAG BYAS PA'I DGOS PA STON PA NI, SGRA
BYAS MI RTAG PA SOGS, CHOS DANG CHOS CAN SO SOR PHYE BA'I RNAM
GZHAG DANG THA DAD CI 'DRA BA GZHI MTHUN DANG, THA DAD MIN PA
CI 'DRA BA SPYI'I RNAM GZHAG DE DAG DNGOS PO'I GNAS LUGS SAM
DNGOS PO'I DE KHO NA

NYID KYI DON LA NI MA BTAGS PAR 'JIG RTEN RTOG PA LA JI LTAR
GRAGS PA DE LA BRTEN NAS BZHAG PA YIN CING, RTOG PA LA SNANG
BA DE BZHIN KHO NAR BRTEN NAS NI BSGRUB BYA SGRUB PA KUN RNAM
PAR BZHAG PA DE YANG DGOS PA DANG BCAS PA YIN TE, GNAS SKABS
DANG MTHAR THUG GI DON

DAM PA'I DON LA 'JUG PAR BYA BA'I PHYIR DU MKHAS PA RNAMS KYIS
BYAS PA YIN PA'I PHYIR, DE YANG DPER NA, SGRA BYAS MI RTAG PA
GSUM RTAGS CHOS DON GSUM DU BDEN PAR GRUB NA, THA DAD DU BDEN
DGOS SHING, DE LTA NA BDEN PA'I THA DAD DU 'GYUR BAS DE GSUM
RTAGS CHOS DON

@091B GSUM DU PHYE BA LTAR BDEN PAR MA GRUB KYANG, DE 'DRA'I
RTAGS CHOS DON GSUM GYI RNAM GZHAG MA BYAS NA, BYAS PA'I RTAGS
LAS SGRA MI RTAG PAR NGES PA'I TSAD MA SKYE BA'I THABS MED
CING, DE MA SKYES NA SGRA RTAG 'DZIN GYI SGRO 'DOGS BZLOG PA'I
THABS MED PAS SGRA'I GNAS

LUGS LA GRUB PA'I MI RTAG PA DE RTOG PA'I THABS SU SGRA'I GNAS
LUGS LA MA GRUB PA'I RTAGS CHOS DON GSUM DANG, BSGRUB BYA
SGRUB BYED KYI RNAM GZHAG LA NGES PAR BRTEN DGOS PA LTAR, TSUR
MTHONG GI MNGON SUM GYIS DNGOS PO'I GNAS LUGS LA SGRO 'DOGS PA
PHAL CHER

BA GCOD PAR MI NUS SHING, DE DAG LA SGRO 'DOGS GCOD PA'I RJES
DPAG SKYE BA YANG, SPYI GZHI MTHUN CHOS CAN BSGRUB BYA SGRUB
BYED SOGS KYI RNAM GZHAG LA RAG LAS PAS, SDUG BSNGAL YID
'BYUNG BA'I GNAS SU SHES PA DANG, KUN 'BYUNG DE'I RGYU DANG
SPANG BYAR

SHES PA DANG, 'GOG BDEN THOB BYAR NGES SHING, LAM DE'I THABS
SU BSTEN PAR BYA BA DANG, THAR BA DANG THAMS CAD MKHYEN PA JI
LTA BU ZHIG GI RGYUR LAM JI LTA BU ZHIG BSTEN DGOS PA SOGS
'KHOR BA 'JUG LDOG GI TSUL RNAMS DANG, MI RTAG BDAG MED SOGS

DNGOS PO'I GNAS LUGS RNAMS LA SGRO 'DOGS KYI DBANG DU MA SONG
BAR DNGOS PO'I GNAS TSUL GANG MTHUN PA'I NGES PA SKYE BA NA
RTAGS DANG, BSGRUB BYA SGRUB BYED KYI RNAM GZHAG LA RAG LAS
SHING, DE YANG SPYI GZHI MTHUN SOGS KYI RNAM GZHAG LA RAG

LAS PA'I PHYIR, DON DAM PA'I GNAS TSUL KHONG DU CHUD PA NI,
KUN RDZOB KYI RNAM GZHAG NYID LA BRTEN PA YIN PAS DON CHEN PO
DANG LDAN PA YIN NO, ,TSUL 'DI TZAM ZHIG LA THEG PA CHEN PO'I
SLOB DPON MTHA' DAG

@092A *, ,DGONGS PA GCIG DANG DBYANGS GCIG PA YIN TE, DPAL
LDAN 'PHAGS PA KLU SGRUB KYIS, THA SNYAD LA NI MA BRTEN PAR,
,DAM PA'I DON NI RTOGS MI 'GYUR, ,DAM PA'I DON NI MA RTOGS
PAR, ,MYA NGAN 'DAS PA THOB MI 'GYUR, ,ZHES DANG, SLOB DPON

CHEN PO LEGS LDAN 'BYED KYIS, ,YANG DAG KUN RDZOB RNAMS KYI
SKAS, ,MED PAR YANG DAG KHANG PA YI, ,STENG DU 'DZEG PAR BYA
BA NI, ,MKHAS LA RUNG BA MA YIN NO, ,ZHES DANG, DPAL LDAN ZLA
BA GRAGS PAS, THA SNYAD BDEN PA THABS SU GYUR PA DANG, ,DON
DAM BDEN

PA THABS BYUNG GYUR PA STE, ,DE GNYIS RNAM DBYE GANG GIS MI
SHES PA, ,DE DAG RNAM RTOG LOG PAS LAM NGAN ZHUGS, ,ZHES
GSUNGS PA LTAR RO, ,'ON KYANG THA SNYAD DANG DON DAM PA'I RANG
LDOG DANG DON LDOG DANG, GZHI LDOG SOGS KYI TSUL LA CHOS MI
MTHUN PA YIN NO, ,CHOS

CHOS CAN SOGS DNGOS PO'I GNAS TSUL LA MA GRUB CING, THA SNYAD
TZAM DU TSAD MAS GNOD MED DU GRUB PA DANG, DE DAG GI RANG
LDOG BLOS BTAGS YIN KYANG, DE DAG GI GZHI LDOG YIN NA, BLOS
BTAGS YIN PAS KHYAB MI DGOS PA'I TSUL KHO BOS GZHAN DU RGYAS
PAR BSHAD

ZIN TO, ,'O NA SGRA DON 'DI DANG GZHI MTHUN NYID, ,YOD PA MIN
YANG, ZHES SMAS PA DE LA RGYU MTSAN DANG DGOS PA CI YOD CE NA,
DE'I RGYU MTSAN 'CHAD PA NI, DE LA SHING GSAL RNAMS NGO BO
GCIG PA'AM, RANG BZHIN 'DRES PAR SNANG BA'I RTOG PA'I SNANG
YUL DU GYUR PA'I SPYI DE

BLO YIS BSLAD PA'AM, BTAGS PA'I SNANG BA TZAM YIN GYI, DON DAM
PAR MA GRUB STE, DAM PA'I DON GYI DON SHING RANG MTSAN PA
RNAMS NI, RANG RANG GI NGO BO 'DRE BA MED PAR GNAS PA'I PHYIR,
SHING GCIG NYID KYANG BYAS MI RTAG SOGS DANG SHING GI LDOG PA
SOGS DU MI'I

@092B GZHI MTHUN DU SNANG BA'I RTOG PA'I SNANG YUL DE BLO YIS
BSLAD PA YIN GYI BDEN PAR MA GRUB STE, DAM PA'I DON GYI DON
SHING DANG DE'I BYAS MI RTAG SOGS RNAMS NI RDZAS THA DAD MED
PA'I PHYIR, DE YANG GZHI MTHUN BDEN PAR GRUB NA, AUT+PA LA
SNGON PO DE, AUT+PA LA DANG SNGON PO'I

LDOG PA GNYIS TSOGS SU BDEN DGOS SHING, DE LTA NA AUT+PA LA
DANG SNGON PO GNYIS THA DAD DU BDEN DGOS LA, DE LTA NA DE
GNYIS RDZAS THA DAD DU 'GYUR ZHES BYA BA'I DON TO, ,GSUM PA DE
DAG GI DON BSDU PA NA, SGRA'I RDZAS GCIG PO DE NYID LA GZHAN
SGRA MA YIN DANG, MA BYAS RTAG PA SOGS

LAS LDOG PA'I CHOS KYI BYE BRAG DU MA RAB TU BRTAG PA'I SGO
NAS DE LA SPYI BYAS PA DANG, KHYAD PAR SGRA ZHES BYA BA LA
SOGS PA'I SGRA BYAS MI RTAG PA THA DAD PA'I BYE BRAG SO SOR
PHYE BA 'DI NI, BLO RTOG PA LA SNANG BA'I DON KHO NA GNAS PA
YIN TE, BSGRUB BYA BSGRUB PAR RTOG PA LA RANG GI SNANG

YUL DNGOS PO MTHONG BA NYAMS SHING MED PA'I PHYIR, GAL TE DE
LTAR NA SLOB DPON PHYOGS GLANG GIS, GZHAN SEL BAS KHYAD PAR DU
BYAS PA'I KHYAD PAR 'DZIN TE, ZHES RJES DPAG GIS KHYAD PAR
RANG MTSAN SPYI DANG 'DRES PA SNANG YUL DU BYED PAR BSHAD PA
CI ZHE NA, RJES DPAG GIS

KHYAD PAR RANG MTSAN SPYI DANG 'DRES PAR 'DZIN PAR BSHAD PA
'DIR YANG RANG GI MTSAN NYID RJES DPAG GI SNANG YUL DU BSTAN
NO SNYAM DU GZUNG BYA MIN TE, SGRA RANG MTSAN DE NI SPYI DANG
KHYAD PAR GYI RNAM PA DANG, CHOS CHOS CAN SOGS CIR YANG RANG
GI MTSAN NYID KYI NGOS NAS SO

SO 'GRUB PA GZUNG BYA MIN PA'I PHYIR, DER THAL, BYAS MI RTAG
SOGS LDOG CHOS KYI BYE BRAG SO SO THA DAD PA'I KHYAD PAR MANG
PO RNAMS RANG MTSAN GCIG PO DE LA NI RTOG PAS BTAGS PA LA MA
LTOS PAR RANG NGOS NAS GRUB PAR GZUNG DU MI RUNG BA'I PHYIR,
'DI DAG NI KUN LAS

@093A *, ,BTUS KYI 'GREL BYED KHA CIG SLOB DPON GYIS RANG
MTSAN SPYI DANG 'DRES PA RJES DPAG GI SNANG YUL DU BSHAD PAR
'DOD PA 'GOG PA YIN LA, DE LTAR BKAG PA'I MJUG BSDUS PA'I SGO
NAS, BRDA SBYOR TSUL RGYAS PAR 'CHAD BZHED DE, GZHUNG

'OG MA'I RTZOD PA'I SKABS DBYE BA NI, DES NA SGRA RANG MTSAN
DE YI NGO BO RANG MA YIN KUN LAS LOG PAR GNAS PA DE SGRA DE'I
GNAS LUGS DE KHO NA BZHIN DU SGRA DON DU BYAS NAS RTOGS PAR
BYED PA'I SGRA YOD PA MA YIN ZHING GZUNG YUL DU BYAS NAS RTOGS
PAR

BYED PA'I RTAG PA YANG, YOD PA MA YIN TE, SGRA RTOG YUL LA
SPYI'I TSUL NYID DU NI 'JUG PA'I PHYIR RO, ,BZHI PA SGRA DON
DNGOS POR GRUB PA BKAG NAS GZHAN SEL BA'I SGRA DON LA BRDA
SBYOR TSUL RGYAS PAR BSHAD PA LA, SPYI'I DON DANG, YAN LAG GI
DON GNYIS, DANG PO NI,

GRANGS CAN DANG BYE BRAG PA SOGS, SGRA DON DNGOS POR 'DOD PA'I
TSUL NI, GRANGS CAN PA GSAL BA RNAMS GNAS SKABS THA DAD KYANG,
SPYI GTZO BO'I NGANG DU RANG BZHIN 'DRES PAS DE LTA BU'I SPYI
GTZO BO NYID LA BRDA SBYAR BAS GSAL BA RNAMS LA GO BAR 'DOD
LA, BYE BRAG PA YANG

GSAL BA RNAMS DANG SPYI RDZAS GZHAN DU 'DOD KYANG, GSAL BA
GCIG LA KHYAB PA'I SPYI GANG YIN PA DE NYID KYIS GZHAN LA'ANG
KHYAB PAR 'DOD PA LA GRANGS CAN DANG KHYAD PAR MED CING, DE
NYID BRDA'I YUL DU 'DOD PA LA, GNYIS KA'I LUGS LA YANG DKAR
ZAL LA BA LANG

GI BRDA SBYAR BAS NAG SGUR SOGS BA LANG DU GO BA'I RGYU MTSAN
YANG, BA LANG GI BRDA SBYOR BA'I YUL BA LANG GI SPYI YIN CING,
DKAR ZAL LA YOD PA'I BA LANG GI SPYI DE NYID NAG SGUR LA YOD
CING, DE LA MI 'DRA BA'I KHYAD PAR CUNG ZAD KYANG MED PAS DE'I
RGYU MTSAN GYIS

@093B YIN NO, ,DE YANG DKAR ZAL DANG NAG SGUR DE GNYIS LA CHA
'DI KHYAD PAR CUNG ZAD KYANG MED PAR GNYI GA LA YOD DO, ,ZHES
PA'I THUN MONG GI CHOS GCIG MED NA, DKAR ZAL GYI CHA 'DI NAG
SGUR LA KHYAD MED DU YOD CING, RTA LA MED DO ZHES PA'I RNAM
DBYE MED PAR 'GYUR LA, DE LTA NA DKAR

ZAL LA BA LANG GI BRDA SBYAR BAS PHYIS NAG SGUR MTHONG BA NA
BA LANG NGO SNYAM PA'I BLO SKYE BA LTAR, RTA MTHONG BA NA YANG
BA LANG NGO SNYAM PA'I BLO SKYE BAR THAL LO, ,DE BAS NA BA
LANG GI SPYI RTAG DNGOS GCIG NYID LA BA LANG GI BRDA SBYOR BA
YIN CING, SPYI RTAG DNGOS DE YANG DKAR ZAL NAG SGUR GNYIS

LA KHYAD PAR MED PAR YOD CING, RTA LA MED PAS, DKAR ZAL LA
BRDA SBYOR BA NA, PHYIS NAG SGUR MTHONG BA NA'ANG BA LANG GI
BLO SKYE ZHING, RTA LA DE LTAR MI SKYE BA YIN NO, ,ZHES ZER
RO, ,DE BAS NA 'OG TU SPYI DNGOS PO BA BRDA'I YUL YIN PA 'GOG
PA THAMS CAD DE DAG 'GOG PAR SHES PAR BYAS

LA BA LANG LA'ANG BRDA SBYOR MI SRID PA'I PHYOGS SU MA SON BAR
BYA'O, ,RANG LUGS NI, BA LANG DKAR ZAL LTA BU NI, BA LANG GI
BRDA SBYOR BA'I GZHI YIN LA, DE NYID LA BA LANG GI BRDA SBYOR
BA NI, NOG SOGS 'DUS PA'I GONG BU DKAR ZAL MA YIN PA LAS LOG
PA DANG, NOG SOGS 'DUS PA'I

GONG BU MA YIN PA TZAM LAS KYANG LOG PA'I LDOG PA KHYAB CHE
CHUNG GNYIS KYI TSOGS PA ZHEN YUL DU BYAS NAS, DKAR ZAL DE
NYID NOG SOGS 'DUS PA'I GONG BU MA YIN PA LAS LOG PA RGYU
MTSAN DU BYAS NAS NAG SOGS 'DUS PA'I GONG BU MA YIN PA RNAM
PAR BCAD PA DE LA SGRA BRDA SBYOR

BA YIN LA, BA LANG GI BRDA SBYOR BA'I GZHI DKAR ZAL LA BYAS
KYANG, NAG SOGS 'DUS PA'I GONG BU YIN PA RGYU MTSAN DU BYAS
NAS BRDA SBYAR BAS, PHYIS NAG SGUR SOGS NOG SOGS 'DUS PA'I
GONG BU'I GSAL BA GANG MTHONG YANG GZHI DE'I STENG DU NOG SOGS
'DUS PA'I GONG

@094A *, ,BU DANG, BA LANG GI SGRA'I MING DON GYI 'BREL BA
DRAN NAS BA LANG DU GO BAR 'GYUR BA YIN NO, ,DE LTAR NOG SOGS
'DUS PA'I GONG BU MA YIN PA RNAM PAR BCAD NAS SGRA SBYOR BA
NI, BA LANG GI BRDA GZHAN SEL BA'I SGO NAS SBYOR BA'I DON NO,
,ZHES PA

MDOR BSDUS PAR BSTAN PA YIN LA, GANG DAG RANG MTSAN BRDA'I YUL
DU GTAN NAS MI RUNG BAR 'DOD PA LA SOGS PA DAG NI GZHAN DU
BKAG ZIN TO, ,GNYIS PA YAN LAG GI DON LA, DNGOS PO KHO NA
BRDA'I YUL YIN PA DGAG PA DANG, GZHAN SEL BRDA'I

YUL DU SGRUB PA DANG, DE LA RTZOD PA SPANG BA'O, ,DANG PO LA,
DE MIN BCAD PA LA MI LTOS PA'I GSAL BKYANG PA BRDA'I YUL DU MI
RUNG, DE LA MI LTOS PA'I SPYI DNGOS PO BRKYANG PA BRDA'I YUL
DU MI RUNG, DE LA MI LTOS PA'I SPYI DANG BCAS PA'I GSAL BA
BRDA'I YUL DU MI

RUNG BAR BSTAN PA'O, ,DANG PO NI, GAL TE, DE YI NGO BO KUN LAS
LOG, ,DE DE BZHIN DU RTOGS BYED PA'I, ,SGRA YOD MA YIN CES
SMRAS NAS, ,DE MIN RNAM PAR BSHAD PA'I GZHAN SEL LA MA LTOS
PAR RANG MTSAN SGRA DON DU BYAS NAS SGRA SBYOR BA MI RUNG BA'I
RGYU MTSAN CI

ZHE NA, SHES BYA CHOS CAN, GZHAN SEL BRDA'I YUL DU MED PAR
GSAL BA RANG MTSAN KHO NA LA BRDA SBYOR BA MA YIN PAR THAL, DE
YIN NA, DKAR ZAL LA BA LANG GI BRDA SBYAR BA'I TSE, NOG SOGS
'DUS PA'I GONG BU MA YIN PA RNAM PAR BCAD PA LA BRDA MA BYAS
PAR

DKAR ZAL GYI RDZAS GCIG BU DE LA BA LANG GI BRDA BYAS PAR
'GYUR ZHING, DE LTAR BRDA DUS KYI DKAR GSAL GCIG BU DE NYID,
PHYIS BA LANG GI THA SNYAD KYI DUS SU'ANG 'ONG DGOS PA LA, THA
SNYAD KYI DUS DE'I TSE SNGAR BRDA BYED PA'I DUS KYI DKAR ZAL
RANG GI MTSAN NYID

@094B DE 'GAGS NAS MED PA'I PHYIR, DE'I RGYU MTSAN YANG, SGRA
RNAMS KYIS NI RANG GANG LA BRDA BTAGS PA'I DON DE STON LA,
BRDA DE NI THA SNYAD KYI DUS SU DON GO BA'I CHED DU BYAS PA'I
PHYIR, GZHAN DAG DKAR ZAL RANG MTSAN LA BA LANG GI BRDA DNGOS
SU SBYOR MI NUS ZHES SMA BA

DAG GIS NI, DKAR ZAL LA BA LANG GI BRDA SBYAR BA LA BRTEN NAS
DKAR ZAL BA LANG DU DNGOS SU GO MI NUS PAR KHAS BLANGS PA YIN
PAS, RANG NYID BRDA GANG LAS DON GANG YANG GO MI NUS PA'I
LKUGS PAR KHAS BLANGS PA YIN NO, ,GNYIS PA DE LA MI LTOS PA'I
SPYI DNGOS PO BRKYANG PA

BRDA'I YUL DU MI RUNG BAR BSTAN PA NI, BYE BRAG PA NA RE,
GZHAN SEL BRDA'I YUL DU MED CING, BRDA DUS KYI RANG MTSAN THA
SNYAD KYI DUS SU RJES 'GRO MI BYED KYANG, BRDA DANG THA SNYAD
KYI DUS GNYI GA'I TSE KHYAD PAR MED PAR RJES SU 'GRO BA'I SPYI
RDZAS GZHAN LA BRDA SBYOR BAS THA SNYAD KYI DUS SU DON GO

BA YIN NO ZHE NA, CI NAS KYANG BZHOL BKAL LA SOGS PA'I DON BYED
PA DON DU GNYER BA'I SKYES BU RNAMS NOG SOGS 'DUS PA'I GONG BU
LA DON DE BYED PA'I NUS PA YOD PAR SHES NAS, DON DE SGRUB PA'I
PHYIR DU NOG SOGS 'DUS PA'I GONG BU RNAMS LA BRDA 'DI LA BRTEN
NAS

'JUG PAR BYA'O SNYAM DU BSAMS NAS DKAR ZAL LA SOGS PA NOG SOGS
'DUS PA'I GONG BU'I DON RNAMS LA BA LANG ZHES BRJOD PAR BYED
PA'I SGRA BRDA SBYOR BAR BYED DO ZHES BA LANG GI BRDA SOGS
SBYOR BA'I TSUL DAR, DGOS PA SPYIR BSTAN NAS DGOS PA DE KHYOD
KYI SPYI DON

GZHAN DE LA BRDA SBYAR KYANG MI 'GRUB PAS DE KHO NA BRDA'I YUL
DU MI RIGS SO ZHES STON PA NI, DGOS PA DE LTAR YIN PA LA BA
LANG GI DGOS DON GZHAN DE CHOS CAN, BA LANG ZHES PA'I SGRA
KHYOD LA DNGOS MING DU BRDA SBYOR BA LA DGOS PA MED PAR THAL,
KHYOD KYIS BZHO BKAL

@095A *, ,SOGS KYI DON BYED PAR RUNG BA MA YIN PA'I PHYIR,
GSUM PA GZHAN SEL LA MI LTOS PAR SPYI DON GZHAN DANG BCAS PA'I
GSAL BA BRDA'I YUL DU MI RUNG BAR BSTAN PA NI, RIGS RKYANG PAS
DON DE DAG BYED MI NUS KYANG, DE DANG LDAN PA'I GSAL BAS DON
BYED NUS

PAS DE DAG LA BRDA SBYOR RO ZHE NA, 'O NA BRDA DE YANG NI CI'I
PHYIR NA SPYI'I SGO NAS GSAL BA LA SBYOR GYI, GSAL BA NYID LA
DNGOS SU SBYOR BAR MI BYED, GAL TE, GSAL BA RNAMS LA DNGOS SU
SBYOR MI NUS TE, GSAL BA RNAMS MTHA' YAS PA'I PHYIR ZHE NA, 'O
NA SPYI LDAN GSAL BA LA

YANG BRDA SBYOR MI NUS PAR THAL, DE LA'ANG MTHA' YAS PA 'DI
MTSUNGS PA'I PHYIR TE, SPYI GSAL BA NYUNG NGUR MA BYAS PA'I
PHYIR, GZHAN YANG BZHO BKAL SOGS KYI DON DE BYED PA'I DKAR ZAL
BZHO BKAL GYI DON DE BYED PA MA YIN PA LAS LOG PAR MTSUNGS
PA'I GZHAN SEL

LA RGYU MTSAN CIS NA BA LANG GI BRDA MA BYAS, GANG GIS NA BA
LANG GI SPYI DON GZHAN BRDA'I YUL DU RTOG PAR BYED CES DRIS
PAS, BA LANG GI SPYI DON GZHAN BRDA'I YUL DU KHAS BLANGS PA
LA, RANG DBANG MED PHYIR DE LDAN MIN, ,ZHES SOGS BKOD PA'I
NYES PA DE GZHAN SEL

BA'I SPYI KHAS LEN PA LA'ANG MTSUNGS PA'I PHYIR NYES PA 'BYUNG
MI 'BYUNG MTSUNGS PA LA GCIG BTANG NAS CIG SHOS CI'I PHYIR LEN
ZHE NA, DE'I NYES PA 'BYUNG MI 'BYUNG MTSUNGS PAS, GZHAN SEL
BA'I SPYI KHAS MI LEN PA YIN NA, DE NI SLA STE, GZHAN SEL BA'I
SPYI KHAS

BLANGS KYANG, GZHAN SEL BA'I RIGS DE NYID GSAL BA RNAMS LAS
DON GZHAN DU KHAS LEN MI DGOS PAS SO, ,MDOR NA DE'I SKYON MI
MTSUNGS PAR SGRUB PAR SLA STE, GZHAN SEL KHAS BLANGS KYANG
RIGS DON GZHAN KHAS LEN MI DGOS PA'I PHYIR ZHES BYA BA'I

@095B DON TO, GNYIS PA GZHAN SEL BRDA'I YUL DU SGRUB PA NI, BA
LANG GI BRDA SBYOR BA NA, BZHO BKAL SOGS KYI DON BYED NUS PA
DE LAS BZHAN PA YONGS SU SPANGS NAS 'JUG PAR 'GYUR ZHES KYANG
BSAMS NAS, BZHO BKAL SOGS KYI DON BYED PA'I GONG BU DE LA BA
LANG GI SGRA

BRJOD CING BRDA BYED PA YIN TE, DES NA BA LANG GI SGRA SBYOR
BA'I DGOS PA DE LTAR YIN PA LA, BA LANG ZHES PA'I SGRA LA
BRTEN NAS BA LANG MA YIN PA RNAM PAR GCOD DAM MI GCOD, GAL TE
BA LANG ZHES PA'I SGRA DE YIS BA LANG MA YIN PA DE DAG RNAMS
LAS PA LANG 'DI

THUN MONG MA YIN PAR YONGS SU MI GCOD NA NI, BA LANG ZHES PA'I
SGRA DE BRDA SBYAR BA LA DGOS PA JI LTAR YOD DE MED PAR THAL
LO, ,GAL TE SGRA 'DI LA BA LANG MA YIN PA RNAM PAR GCOD CING
BA LANG THUN MONG MA YIN PAR GO BAR BYED PA'I NUS PA YOD NA,
BA LANG ZHES SOGS

KYI SGRA RNAMS SBYAR BA'I DGOS PA NI, BA LANG LA SOGS PA 'DOD
PAS DMIGS PA'I DON RNAMS MI 'DOD PA'I DON RNAM PAR BCAD PA'I
SGO NAS GO BAR BYED PA DE TZAM DU ZAD PA MIN NAM, KHYED LA
BRDA SBYOR BA'I SKABS DER SPYI RDZAS GZHAN GYIS NI CI ZHIG BYA
ZHES TE, 'DI'I

DON YANG, BA LANG ZHES PA'I SGRA NGES BA LANG MA YIN PA RNAM
PAR BCAD PA'I SGO NAS BA LANG THUN MONG MA YIN PAR GO BAR BYED
NA, SPYI RDZAS GZHAN BRJOD PA'I SGO NAS THUN MONG MA YIN PAR
GO BAR BYED MI NUS DGOS PAS, SPYI RDZAS GZHAN BRDA'I YUL DU
KHAS LEN PA LA DGOS

PA MED CING, GZHAN SEL BRDA'I YUL DU GRUB CES BYA BA'I DON TO,
,'JUG 'GYUR ZHES KYANG, ZHES PA'I KYANG GI SGRAS, CI NAS SKYES
BU DON BYED PAR ZHES SOGS KYIS BSTAN PA'I DGOS BA SDUS PA YIN
STE, DGOS PA DE'I PHYIR BTDA SBYOR BAR MA ZAD DGOS PA 'DI'I
PHYIR YAN 

@096A *, ,BRDA SBYOR ZHES PA'O, ,DE LA SNGA MA YONGS GCOD KYI
DGOS PA DANG, 'DI RNAM BCAD KYI DGOS PA'O, ,DE BAS NA GZHUNG 'DI
DAG GI 'BREL, YANG NA 'DI LTAR SHES PAR BYA STE, GSAL BA RANG
MTSAN KHO NA BRDA'I YUL YIN PA DANG, SPYI LDAN

GSAL BA BRDA'I YUL YIN PA SOGS NI, GZHAN SEL LA MI LTOS PAR GANG
LA YANG BRDA SBYAR DU MI RUNG PAR SHES PA'I PHYIR DU MTHA' GZHAN
BKAG PA TZAM YIN LA, BYE BRAG PA DANG GRANGS CAN PA'I 'DOD PA
DNGOS NI, SPYI RTAG DNGOS KHO NA BRDA'I DNGOS YUL DU

'DOD PA YIN CING, DE LA YANG SPYI RDZAS GZHAN BRDA'I YUL YIN PA
BKAG PAS RDZAS GCIG PA'I GTZO BO SGRA SBYOR BA'I DNGOS YUL DU
'DOD PA'ANG DGAG SLA BAR DGONGS NAS 'DI LA DGAG PA RGYAS PAR
STON CING, DE YANG CI NAS SKYES BU ZHAS SOGS KYI SKABS SU,

SPYI RDZAS GZHAN KHO NA BRDA'I DNGOS YUL YIN NA, BRDA SBYAR BA'I
YONGS GCOD KYI DGOS PA MI 'THAD PAR SPYI NAS, 'DIR DE LAS GZHAN
PA ZHES SOGS KYIS SPYI RDZAS GZHAN DE KHO NA SGRA'I DNGOS YUL
YIN NA BRDA SBYAR BA'I RNAM BCAD KYI DGOS PA'ANG MI 'GRUB PAR

'GYUR ZHES PA'I GNOD BYED BSTAN PA YIN NO, ,ZHES SHES PAR BYA'O,
,GSUM PA DE DAG LA RTZOD PA SPANG PA LA, RTZOD PA DGOD PA NI,
SNGA PHYI GCIG TU NGO SHAS PA MI SRID PAR THAL, GSAL BA SNGA
PHYI PHAN TSUN RJES SU MI 'GRO ZHING, SPYI DON GZHAN MED PA'I
PHYIR, DES NA KHA SANG MTHONG BA'I BUM PA DANG, DE RING MTHONG
BA'I BUM PA GCIG TU NGO SHES PA DANG, DKAR ZAL LA BA LANG GI
BRDA SBYAR BAS PHYIS NAG SGUR MTHONG BA NA YANG PA LANG DU NGO
SHES PA'I BLO SKYE BA NI, DE DAG LA SPYI RDZAS GZHAN DE THUN MOD
DU KHYAD PAR MED PAR RJES SU 'GRO

@096B BAS YIN NO ZHE NA, GNYIS PA DE'I LAN BSTAN PA LA, SPYI
RDZAS GZHAN MED KYANG NGO SHES 'THAD PA'I TSUL BSTAN PA DANG,
SPYI 'DZIN SHES PA SPYI RDZAS GZHAN KHO NA LAS SKYE BA DGAG PA
GNYIS, DANG PO NI, SHES BYA CHOS CAN, SPYI RDZAS GZHAN MED KYANG
NGO SHES 'THAD BAR THAL, BUM PA'I

GSAL BA RNAMS NI SPYI RTAG DNGOS MED PA'I THA DAD YIN KYANG CHU
SKYOR PA LA SOGS PA'I BYA BA DE DANG DE BYED PA'I DON BUM GSAL
SNGA MA RNAMS MTHONG NAS PHYIS GZHAN BUM GSAL PHYI MA RNAMS
MTHONG BA NA YANG, CHU SKYOR BA SOGS KYI DON BYED PA DE LAS
GZHAN DANG BRAL BA YUL

CAN GYI NI NANG GI SGRA RTOG RNAMS KYIS BUM GSAL SNGA PHYI DE
DAG LHAN CIG TU SBYAR NAS 'DI'O ZHES NGO SHES PAR BYED PA YIN
PA'I PHYIR, GNYIS PA LA, SPYI 'DZIN SHES PA SPYI RDZAS GZHAN
GZUNG DON DU YOD PA KHO NA LAS SKYE BA KHAS BLANGS NANG 'GAL
GYIS DGAG PA DANG,

DE DE LAS SKYE BA'I RGYU MTSAN DGAG PA GNYIS, DANG PO LA, DNGOS
DANG, DE'I SKYON RIM PAR DGAG PA'O, ,DANG PO NI, BYE BRAG PA
GZHAN GYI LTAR NA'ANG SPYI RDZAS GZHAN KHO NA SPYI 'DZIN SHES
PA'I GZUNG DON DU KHAS BLANGS NA, BLO DE DE KHO NA GZUNG DON DU
BYAS PA LAS SKYE BAR 'DOD

DGOS NA'ANG, SPYI BLO DE NI SPYI NI 'BA' ZHIG GZUNG DON DU BYAS
PA LAS SKYE BA MA YIN TE, RTAG TU SPYI DE TZAM KHO NA RNAM PAR
SHES NA GSAL BA'I RNAM PA SHAR BA'I SGO NAS MI SHES PAR THAL BAR
'GYUR BA'I PHYIR RO, ,DE LTAR THAL BA 'DOD NA, SPYI BLO CHOS
CAN, KHYOD KYIS DUS NAM YANG

NI, SPYI DE DANG SPYI LDAN GSAL BA'I 'BREL BA MA BZUNG BAR THAL,
'DOD PA DE'I PHYIR, 'DOD NA, GSAL BA DE RNAMS SPYI DE DANG LDAN
PA'O ZHES NGES PAR MI 'GYUR BAR THAL, 'DOD PA DE'I PHYIR, 'DOD
NA, GSAL BA DE DAG LA JI LTAR THA SNYAD 'DOGS TE MI 'DOGS PAR
THAL TE,

@097A *, ,BYE BRAG PAS GSAL BA RNAMS LA SPYI DON GZHAN MTHONG
BA'I SGO NAS THA SNYAD 'DOGS PAR KHAS BLANGS PAS SO, ,THAL BA
SNGA PHYI THAMS CAD KYI KHYAB PA'ANG KHAS BLANGS PAS SO, ,GNYIS
PA DE'I SKYON SPONG RIM PAR DGAG PA NI, GAL TE SPYI DON

GZHAN DNGOS PO GCIG GIS GROGS BYED PA'I GSAL BA THA DAD PA RNAMS
KYANG SPYI 'DZIN SHES PA'I GZUNG DON DU GYUR PA'I RGYU YIN PAS
SPYI 'BA' ZHIG LAS SKYEN NA GSAL BA MI SHES PAR THAL BA LA SOGS
PA'I SKYON DE DAG MED DO ZHE NA, DE LTA NA YANG SNGAR DU MAS

'BRAS BU GCIG MI SKYED PAR KHAS BLANGS PA DANG NANG 'GAL STON PA
NI, 'O NA, SPYI DNGOS PO BA GCIG BU DES GSAL BA DE RNAMS KYI THA
DAD PA NYID KYI CHA SEL TAM CI STE SEL BAR THAL, SNGAR NI KHYOD
THA DAD MIN PA'I PHYIR YANG GSAL BA DE RNAMS LA SPYI GCIG GI

RNAM PAR SHES PA'I RGYUR MI 'DOD CING, RGYU MA YIN PAR 'THAD PAR
'DOD PA GANG ZHIG ,SPYI DNGOS PO BA GCIG GIS GROGS BYAS NAS DE
RNAMS KYANG BLO DE'I RGYU YIN PA'I PHYIR, GAL TE DE GNYIS 'GAL
BA'I SKYON MED DE, SNGAR NI SPYI RDZAS GZHAN MED PA'I GSAL

PA RNAMS KYIS 'BRAS BU SPYI BLO GCIG MI SKYED PAR SMRAS PA YIN
CING, GSAL BA DU MA'ANG SPYI RDZAS GZHAN GCIG LA LTOS NAS THA
DAD MIN PA'I SPYI BLO GCIG SKYED PA YIN NO, ,ZHE NA, DE LTA NA
YANG, GSAL BA RNAMS MED KYANG, SPYI RTAG DNGOS KHO NAS KYANG
SPYI BLO SKYED

PAR KHAS BLANGS PA DANG, SPYI BLOS GZHAN LA LTOS PA'I GSAL BA DU
MA RNAMS SPYI BLO'I GZUNG DON YIN PA NANG 'GAL BAR STON PA NI,
SHES BYA CHOS CAN, SPYI BLO YIS GSAL BA RNAMS GZUNG DON DU BYAS
NAS 'DZIN PA MED PA YIN PAR THAL, SPYI BLO LA GSAL BA DE

@097B RNAMS KYIS PHAN PA'I NUS PA MED PA'I PHYIR, RTAGS KHAS LEN
DGOS TE, GSAL BA SO SO DE DAG MED PAR YANG, SPYI DE GCIG GIS
KYANG BSKYED PAR BYA BA'I SPYI BLOR KHAS BLANGS PA'I PHYIR RO,
,GAL TE DA LTA NA KHYED RANG LA'ANG MTSUNGS BAR 'GYUR TE, MIG
SHES SNGON PO

GZUNG DON DU BYAS PA LAS SKYE MI SRID PAR THAL, SNGON PO MED
KYANG SER PO GZUNG DON DU YOD PA LAS KYANG MIG SHES SKYE BA'I
PHYIR ZHE NA, SHES BYA CHOS CAN, DE GNYIS MI MTSUNGS PAR THAL
SNGO SER SOGS KYIS RANG 'DZIN MIG GI RNAM SHES LA PHAN PA'I NUS
PA SNGO SER

SOGS SO SOR GNAS PA RNAMS LA MTHONG BA'I PHYIR NA, DE DAG TSOGS
PA LA'ANG RANG 'DZIN MIG SHES SKYED PA'I NUS PA 'GRUB PA YIN LA,
GSAL BA LA SPYI RTAG DNGOS MED PA'I TSE NA SO SO BA DANG TSOGS
PA JI LTAR YANG NI RANG 'DZIN GYI SPYI BLO SKYED PA'I NUS PA YOD
PA DE

LTAR MIN PA'I PHYIR, RTAGS PHYI MA KHAS BLANGS, GAL TE SPYI
RDZAS GZHAN MED NA GSAL BAS SPYI BLO SKYED MI SRID KYANG, SPYI
RDZAS GZHAN GYIS KYANG GSAL BA LA MA LTOS PAR SPYI BLO MI SKYED
DE, DPER NA THAGS BZANG MED PAR RAS YUG MI 'THAG LA, THAGS BZANG

KUN MED KYANG GCIG YOD PA LA LTOS NAS SKYES BUS RAS YUG 'THAG PA
LTAR GSAL BA LA MI LTOS PA'I SPYI 'BA' ZHIG GIS SPYI BLO MI
SKYED CING, GSAL BA KUN MED KYANG GSAL BA DE DAG GANG RUNG GCIG
GROGS SU YOD PA LA LTOS NAS DES SPYI BLO DE SKYED NUS PA

YIN NO, ,DES NA DO DAG SO SO MED PAR YANG, ZHES SOGS KYI SKYON
MED DO ZHE NA, DE LTAR NA SNGAR GSAL BA LA MA LTOS PAR RANG NYID
RKYANG BAS SPYI BLO SKYED MI NUS PA GSAL BAS GROGS BYAS NAS SPYI
BLO SKYED NUS SU SKYED PA'I PHYIR, GSAL BA RNAMS SPYI DE SPYI
BLO SKYED NUS SU

@098A *, ,SKYED PA'I RGYUR 'GYUR LA, DE LTA NA SPYI RTAG DNGOS
LA MA LTOS PAR GSAL BA DE DAG SPYI RTAG DNGOS DE GCIG BU LA PHAN
NA JI LTAR DE LA MI LTOS PAR SPYI BLO GCIG NYID LA PHAN PA MIN
ZHES TE, SNGAR GSAL BA DU MAS SPYI RTAG DNGOS GROGS

SU YOD PA LA MI LTOS PAR 'BRAS BU GCIG THUN MONG DU SKYED MI NUS
PAS, DE'I RGYU MTSAN GYIS SPYI LA MA LTOS PA'I GSAL BA DU MAS
SPYI BLO GCIG SKYED MI NUS PAR KHAS BLANGS PA DANG, 'DIR SPYI
RTAG DNGOS GROGS SU YOD PA LA MA LTOS PAR GSAL BA DU MAS

SPYI RTAG DNGOS GCIG LA PHAN 'DOGS PAR KHAS BLANGS PA NANG 'GAL
ZHES BYA BA'I DON TO, ,GZHAN YANG SPYI 'DI CHOS CAN, GSAL BA DE
RNAMS KYI 'BRAS BUR 'GYUR BAR THAL, DE RNAMS KYIS KHYOD LA PHAN
'DOGS PA GANG ZHIG ,PHAN 'DOGS GANG YIN SKYED BYED YIN

PA'I PHYIR, GNYIS PA SPYI RDZAS GZHAN KHO NA GZUNG DON DU YOD PA
LAS SPYI 'DZIN SHES PA SKYE BA'I RGYU MTSAN DGAG PA NI, GAL TE
THA DAD MIN PA'I SPYI GCIG GI RNAM PA SNANG BA'I BLO DE LA DU
MA'I RNAM PA SHAR NA, SPYI 'DZIN DU MI 'THAD PAS SPYI 'DZIN SHES
PA SPYI KHO NA

GZUNG DON DU YOD PA LAS SKYE BAR 'DOD KYI GSAL BA THA DAD RNAMS
GZUNG DON DU YOD PA LAS SKYE BAR MI 'DOD PA YIN NO ZHE NA, SPYI
BLO CHOS CAN, SNANG BA THA DAD PA'I RNAM PA SHAR TE, GSAL BA DE
DAG MTSUNGS SO ZHES 'DZIN PA'I BLO YIN PA'I PHYIR RO, ,GAL TE
KHYOD

KYI DE KHYAB PA 'GAL BA YIN TE, 'DI LTAR GSAL BA DE DAG MTSUNGS
PAR 'DZIN PA'I BLO'I GZUNG BYA YIN NA NI, DE DAG JI LTAR SPYI
DNGOS PO BA DON GZHAN MED PA'I RNAM PA THA DAD PA'I BLOS GZUNG
BYA YIN, 'DI LTAR GSAL BA RNAMS RANG RANG NANG PHAN TSUN THA DAD

@098B CING, DE DAG LA SPYI RTAG DNGOS GCIG KYANG YOD NA MTSUNGS
SO ZHES 'DZIN PAR RIGS PA YIN GYI, SPYI RTAG DNGOS GCIG THUN
MONG DU RJES SU MI 'GRO BA'I BA LANG DANG RTA LTA BU SHIN TU THA
DAD DANG, RANG RANG YANG THA MI DAD PA'I BA LANG DANG BA LANG
LTA BU SHIN TU THA MI DAD PA

DANG, MTSUNGS PAR 'DZIN PA MI RIGS SO, ,DES NA GSAL BA RNAMS
MTSUNGS PAR 'DZIN PA NYID KYIS DE DAG LA RJES SU 'GRO BA'I SPYI
RTAG DNGOS YOD PAR GRUB CING, DE'I PHYIR DE NYID SPYI BLO'I
GZUNG DON DU GRUB PAS GSAL BA MIN PAR GRUB STE, THA DAD THA DAD
MIN PA'I

RNAM PA DE 'GAL BA YIN NO ZHE NA, BUM GSAL RNAMS CHOS CAN, SPYI
RDZAS GZHAN GCIG GI SGO NAS MTSUNGS PA MA YIN PAR THAL, DE MED
KYANG 'BRAS BU RIGS GCIG BYED PA'I SGO NAS 'DRA BAR GZUNG BYA
YIN PA'I PHYIR, GAL TE MA GRUB STE, DE DAG GI 'BRAS BU

CHU SKYOR BA SOGS KYANG PHAN TSUN RDZAS THA DAD CING, DE DAG GI
'BRAS BU DE DAG 'DZIN PA'I DBANG BLO RNAMS KYANG RDZAS THA DAD
DO ZHE NA, BUM 'DZIN DBANG PO'I BLO RNAMS NI CHOS CAN, RIGS THA
DAD MED PA YIN TE, BUM GSAL RNAMS RIGS GCIG TU RTOGS PA'I SPYI
BLO'I

RGYU BYED PA'I NGO BOR MTSUNGS PA'I PHYIR, BUM GSAL RNAMS KYANG
CHOS CAN, RIGS THA MI DAD PA YIN TE, BUM BLO GCIG GI RGYU'I
DNGOS POR MTSUNGS PA'I PHYIR, GAL TE BUM GSAL RNAMS 'BRAS BU
RIGS GCIG BYED PAR MTSUNGS PA'I CHA DE NYID BUM GSAL RNAMS LA

RJES SU 'GRO BA'I SPYI RDZAS GZHAN YIN NO ZHE NA, BUM GSAL RNAMS
'BRAS BU RIGS GCIG BYED PAR MTSUNGS PA'I CHA DE'ANG CHOS CAN,
BUM GSAL RNAMS LAS RDZAS GZHAN PA'I SPYI MA YIN PAR THAL, DE
RNAMS CHU SKYOR BA SOGS DE'I 'BRAS BU CAN MIN PA

@099A *, ,DANG BRAL BA TZAM GYI CHA LA BZHAG PA'I GZHAN SEL BA
YIN PA'I PHYIR DANG, BUM GSAL DE RNAMS LAS RDZAS GZHAN PA'I
'BRAS BU RIGS GCIG BYED PAR MTSUNGS PA'I CHA BUM GSAL RNAMS RJES
SU 'GRO BA'I DNGOS PO YOD NA

BLO MA 'KHRUL BA LA SNANG DGOS PA LA DE 'DRA MA MTHONG BA'I
PHYIR DANG, BUM GSAL RNAMS 'BRAS BU RIGS GCIG BYED PAR MTSUNGS
PA'I CHA LA SOGS PA'I GZHAN SEL BA'I SPYI RNAMS RDZAS SU GRUB PA
SNGAR BKAG ZIN PA'I YANG PHYIR RO, ,YANG ZHES PA

NI, 'DI DAG RIGS PA RNAM GRANGS PAR STON PA'I TSIG GO ,GZHAN DAG
GSAL BA RNAMS LAS RDZAS GZHAN PA'I SPYI YOD PA SNGAR RJES 'GRO
GZHAN NI SNANG BA MED, CES PAR BKAG ZIN PA'I PHYIR ZHES 'CHAD PA
NI SHIN TU MI 'THAD DE, RJES 'GRO GZHAN NI

SNANG BA MED, CES PAS BSTAN PA'I RIGS PA DANG, DE LAS GZHAN PA
RJES 'GRO BA'I, ,DNGOS MA MTHONG PHYIR ZHES PAS BSTAN PA'I RIGS
PA LA KHYAD PAR CUNG ZAD KYANG MED PA'I PHYIR, DE NYID DNGOS SU
BZLAS ZIN PA'I MJUG TU, YANG DER BSHAD ZIN CES

PA'I KHA 'PHANGS PA LA DGOS PA MED CING, YANG ZHES PA'I TSIG GIS
DE GNYIS RIGS PA'I RNAM GRANGS SU BSHAD PA'ANG MI 'THAD PAR
'GYUR RO, ,'O NA RIGS PA SNGA MA DANG 'DI LA KHYAD PAR MED NA
ZLOS SKYON MI 'BYUNG NGAM ZHE NA, DGAG BYA LA KHYAD PAR YOD

PA'I PHYIR RO, ,DE LTAR BKAG PA RNAMS KYIS GRUB PA'I DON BSDU BA
NI, DE LTAR JI SKAD BSHAD PA'I TSUL GYIS GZHAN SEL LA BRDA MA
BYAS PAR GSAL BA RANG MTSAN DANG, SPYI DNGOS PO BA DANG, SPYI
LDAN GSAL BA SOGS GANG YANG BRDA'I YUL DU MI 'THAD PA DE'I

@099B PHYIR, BRDA RNAMS NI GZHAN SEL BA DE RIG CING GO BAR BYED
PA'I DON CAN YIN LA, DE LTAR BUM PA'I BRDA SBYAR BA'I SGRA DON
BUM PA'I GZHAN SEL BA'I SPYI YIN CING, DES DON BYED MI NUS
KYANG, BUM PA'I BRDA LAM DON BUM PA LA MI SLU BA YOD PAR 'DOD
DE, BUM SGRA DE RANG LA

SNANG BA LTAR GYI GZUNG DON MED PA CAN GYI BUM PA'I RTOG BLO
SKYED PAR BYED PA'ANG YIN LA, CHU SKYOR BA DE'I DON MI BYED PA
YONGS SU SPANGS NAS CHU SKYOR BA'I DON BYED PA'I BUM PA LA 'JUG
PA'I RGYU'I YAN LAG GI NGO BOR GYUR PA'I BUM PA'I SGRA'I THA
SNYAD MIN PA'I

PHYIR, DER THAL, BUM SGRAS BDAG RKYEN BYAS PA LAS SKYES PA'I BUM
'DZIN RTOG PA DE CHU SKYOR BA'I DON DE BYED PA MIN PA LA DON DE
BYED PA DANG 'DRA BA'I NGO BOR SNANG ZHING, CHU SKYOR BA'I 'BRAS
BU MI BYED PA'I DNGOS PO LAS THA DAD PA'I DNGOS PO TZAM GYI SA

BON CAN YANG YIN PA'I PHYIR, YANG NA BUM SGRA DE DON LA MI SLU
BA YOD PAR 'DOD DE 'DZIN STANGS KYI KHYAD PAR DE BYED MIN LA DE
BYED DANG 'DRA BA'I NGO BOR SNANG BA CAN YIN CING, RGYU'I KHYAD
PAR DNGOS PO THA DAD DE DNGOS TZAM GYIS SA BON CAN YIN LA SNA YU
GYI KHYAD PAR

PHYI ROL GZUNG DON DU GYUR PA MED PA CAN GYI RTOG BLO KHYAD PAR
GSUM LDAN SKYED PAR BYED PA'ANG YIN PA'I SGO NAS CHU SKYOR BA DE
MI BYED PA'I DON YONGS SU SPANGS NAS 'JUG PAR BYED PA'I YAN LAG
GI NGO BOR GYUR PA'I BUM PA'I SGRA'I THA SNYAD YIN PA'I PHYIR
DANG, DE'I

SGO NAS DNGOS PO THA DAD THOB PA'I RTEN BYED PA CAN YIN PA'I
PHYIR, ZHES BSHAD PAR BYA'O, ,DES NA BUM PA ZHES BRJOD PA'I SGRA
CHOS CAN, GZHAN SEL BA'I YUL CAN YIN TE, DE 'DRA'I RTOG BLO
DNGOS SU SKYED PA DE'I PHYIR DANG, CHU SKYOR BA SOGS KYI DON DE
BYED PA LA

@100A *, ,BRGYUD NAS BRTEN PA'I NGO BOR GYUR PA'I THA SNYAD DON
MTHUN YIN PA'I PHYIR, LNGA PA SGRA RTOG DE MIN RNAM PAR BCAD
PA'I SGO NAS YUL LA 'JUG PA LA RTZOD PA RGYAS PAR SPANG BA LA,
RTOG PA PHAN TSUN BRTAN PA'I RTZOD PA SPANG, GCAD BYA MED

LA RNAM GCOD MI 'THAD PA SPANG, RNAM GCOD THUG MED DU THAL BA'I
RTZOD PA SPANG BA'O, ,DANG PO LA, RTZOD PA DGOD PA DANG, DE'I
LAN BSTAN PA GNYIS, DANG PO NI, SPYOD PA PA'I STON PA GZHON NU
MA LEN LA SOGS PA NA RE, BRDA SBYOR RTOG PAS SGRA DON RANG

DBANG BSGRUB PA'I SGO NAS YUL DU MI BYED PAR DO MIN RNAM PAR
BCAD PA'I SGO NAS 'DZIN DGOS NA, SHING DANG SHING MIN GNYIS PO
DAG RTOGS PA PHAN TSUN BRTEN PAR THAL, SHING MA YIN LAS LDOG
PA'I SGO NAS SHING GI DON 'DZIN DGOS PA'I PHYIR,

KHYAB PA YOD DE, SHING 'DZIN RTOG PAS SHIG GO BA LA DE'I SNGON
DU SHING MA YIN RNAM PAR BCAD PA SHES DGOS, GCAD BYA SHING MA
YIN MA SHES PAR DE BCAD PA MI SHES PAS SHING MA YIN SHES DGOS,
SHING MA YIN SHES PA YANG SHING RNAM PAR

BCAD PA'I SGO NAS SHES DGOS SHING, DE LA YANG GCAD BYA SHING
SHES DGOS PA'I PHYIR, DES NA SHING DANG SHING MIN GNYIS GANG
RUNG GCIG SNGAR 'DZIN PA MED NA GNYIS MI 'DZIN PAR 'GYUR BA DE'I
PHYIR NA, GZHAN SEL LA BRDA 'DOGS PA MI SRID PAS

SPYI DNGOS POR SNANG YUL DU BYAS PA'I SGO NAS SGRUB PA'I TSUL
GYIS BRDA 'DOGS PA 'THAD DO ZHES KHA CIG SMRA'O, ,GNYIS PA DE'I
LAN BSTAN PA LA, MGO MTSUNGS KYI SKYON BSTAN PA DANG, NYES PA DE
MI 'BYUNG BA'I RGYU MTSAN DNGOS BSHAD PA'O, ,DANG PO NI,

@100B SPYOD PA BA DE DAG GI NI LUGS LA, YAL GA LO 'DAB DANG LDAN
PA LA SHING GI BRDAR 'DOGS PA LA, SHING MIN RNAM PAR GCOD DAM
GCOD PA MIN GAL TE RNAM PAR GCOD DO ZHE NA, DE LTA NA SHING MA
YIN PA BZUNG BAR SHING GZUNG NI NUS LA, SHING GI DON

'DZIN PA MED NA YANG, SHING MA YIN JI LTAR SHES TE MI SHES PAR
THAL LO, ,'DOD NA, SHING DANG SHING MIN GNYIS RTOGS PA PHAN TSUN
BRTEN PAR THAL LO, ,'DOD NA, SHING GI BRDA 'DOGS PA MI SRID PAR
THAL LO, ,THAL 'GYUR GSUM GA'I 'KHOR GSUM

KHAS BLANGS SO, SHING GI BRDA LAS SHING MA YIN DE DAG MI SEL NA,
SHING GI THA SNYAD 'DOGS PAR BYED PA RNAMS SHING MA YIN DE YONGS
SU SPANGS NAS SHING LA 'JUG PAR NI MI 'GYUR PAR THAL LO, ,DPER
NA SHING ZHES PA'I SGRA LAS SENG LDENG SOGS

SPANGS NAS SHING KHYAD PAR PA LA SHA KHO NA LA 'JUG PAR MI 'GYUR
BA BZHIN NO, ,GAL TE GZHAN SHING MA YIN BKAG NAS SHING MI SGRUB
PAR MDUN NA GNAS PA'I SHING SPYI GCIG GCIG RAB TU BSTAN NAS 'DI
SHING YIN ZHES BRDA BYED LA, PHYIS THA SNYAD 'DOGS

PA'I TSE NA YANG DE MIN BCAD PA LA MI LTOS PAR SHING DE RTOGS
PAR 'GYUR LA, DE'I PHYIR MGO MTSUNGS KYI NYES PA 'DI MED SNYAM
NA, BRDA SBYOR TSUL RIGS GNYIS LAS MED PAS 'DI YANG SHING YIN
ZHES BRDA SBYOR RAM, 'DI KHO NA SHING YIN ZHES BRDA SBYOR, DANG
PO

LTAR NA, SHING MA YIN RNAMS KYANG SHING YIN PA MA BCAD PAS, DE
YONGS SPANGS NAS 'JUG PAR NI, MI 'GYUR, ZHES BYA BA'I THAL BA
BZLOG PA MED LA, GNYIS PA LTAR NA, SHING MA YIN RNAM PAR BCAD
PA'I SGO NAS SHING BRDA SBYAR BAR SONG NAS, SHING

@101A *, ,GI DON 'DZIN
PA MED NA JI LTAR SHES, ZHES BYA BA'I
THAL BA BZLOG PA MED DO, ,GNYIS PA NYES PA DE MI 'BYUNG BA'I
RGYU MTSAN DNGOS BSHAD PA NI, YAL GA LO 'DAB DANG LDAN PA RIGS
GCIG TU RTOGS PA ZHES BYA'I

SHES PA NI GCIG LA SEMS RGYUD GNAS PA'I RTOGS BA POS YAL GA LO
'DAB DANG LDAN PA RNAMS ME 'BAR BA SOGS DE'I RGYU'I DON YIN PA
DANG, YAL GA LO 'DAB SOGS DANG MI LDAN BA ME 'BAR BA SOGS DE'I
RGYU'I DON MIN PA'I RIGS RNAMS BRDA'I SNGA

ROL NAS BDAG NYID KYI MNGON SUM TSAD MAS SO SOR RTOGS PA'I SGO
NAS DE DAG RIGS SO SOR RNAM BAR 'BYED NUS LA, DE LTAR MNGON SUM
LA YAL GA LO 'DAB DANG LDAN MI LDAN RIGS SO SOR SNANG BA DE'I
RJES SU 'BRANG BA'I BLO RTOG PA DE LA NI YOD

PA'AM SNANG BA'I DNGOS PO YAL GA LO 'DAB DANG MI LDAN PA LAS LOG
PA LTA BUR SNANG BA DE YAL GA LO 'DAB DANG LDAN PA MTHONG BA'I
BLO DBANG SHES KYI RGYU PHYI ROL GYI YAL GA LO 'DAB DANG LDAN PA
NYID DU SNANG BA DANG, DE'I RGYU MIN BA YAL GA LO 'DAB DANG MI

LDAN PA DAG GI NGO BO DANG BRAL BA LTA BUR SNANG BA DANG, PHYI
ROL GYI YAL GA LO 'DAB DANG LDAN PA DANG NGO BO GCIG 'DRAR SNANG
BA'I SGO NAS BDAG NYID KYIS YAL GA LO 'DAB DANG LDAN MI LDAN
RIGS SO SOR THA DAD PAR NI SHES PAR 'GYUR BAS DE LTAR SNANG

BA'I RTOG PA'I SNANG YUL DE SGRA DON DU BYAS NAS YAL GA LO 'DAB
DANG MI LDAN PA LAS THA DAD PAR SNANG BA LA SHING ZHES PA'I SKAD
SBYOR TE, DE 'DRA'I RTOG PA LA RANG LA SNANG BA'I DON GYI ROL
GYI SHING MA YIN KYANG, DE LTAR SNANG BA CI ZHE NA, SHING SGRA
SBYAR BA DE LAS YAL

@101B GA LO 'DAB DANG LDAN BA DE RTOGS PAR 'GYUR BA'I BLO RTOGS
PA RANG LA SNANG BA PHYI ROL GYI YAL GA LO 'DAB DANG LDAN PA MA
YIN KYANG SNANG BTAGS GCIG TU 'KHRUL BAS RANG LA SNANG BA DANG
PHYI ROL GYI DNGOS PO GCIG LTAR RTOGS PA YIN NO, ,ZHES TE, DE LA
SHO LO KA DANG POS SHING

BRNGA MA BYAS PA'I SNGA ROL NAS SHING BRNGA SBYOR BA BO'I MNGON
SUM GYIS YAL GA LO 'DAB DANG LDAN MI LDAN RIGS SO SOR RNAM PAR
'BYED NUS ZHES BSTAN LA, DE NAS SHO LO KA GCIG GIS, MNGON SUM
DE'I RJES SU 'BRANG BA'I RTOG PAS KYANG MNGON SUM LA SNANG BA
LTAR,

YAL GA LO 'DAB DANG LDAN MI LDAN RIGS SO SOR 'BYED NUS SHING,
RIGS SO SOR SNANG LA, DE LTAR SNANG BA'I RTOG PA DE LA RANG GI
SNANG BA PHYI ROL GYI YAL GA LO 'DAB DANG LDAN PA DANG, GCIG LTA
BU DANG, DE MIN DANG BRAL BA LTA BUR SNANG ZHES BSTAN TE, SHO LO
KA SNGA

MAS BRDA SBYOR RTOG PA'I SA BON NAM RGYU BSTAN LA, SHO LO KA
PHYI MAS BRDA SBYAR RTOG PA'I NGO BO DANG 'DZIN STANGS KYI KHYAD
PAR BSTAN CING, DE NAS RKAD PA GCIG GIS, BRDA SBYOR RTOG PA DE'I
SNANG YUL YAL GA LO 'DAB DANG MI LDAN PA LAS RIGS THA DAD PAR

SNANG BA'I GZHAN SEL LA BRDA SBYOR ZHES BSTAN CING, DE NAS RKANG
PA GNYIS KYIS DE LTAR BRDA SBYOR BA'I SGRA DE LA BRTEN NAS YAL
GA LO 'DAB DANG LDAN PA RNAMS LA SHING NGO SNYAM PA'I RTOG PA
SKYES PA'I RTOG PA LA RANG LA SNANG BA PHYI ROL GYI SHING LTA
BUR SNANG BA'I SGO

NAS PHYI ROL GYI SHING RTOGS PAR 'GYUR LA, DE LTAR SNANG BA NI,
SNANG BTAGS GCIG TU 'KHRUL BAS YIN NO ZHES STON NO, ,DE LTAR
GZHAN SEL LA BRDA SBYOR BA LA RTOGS PA PHAN TSUL BRTEN PA'I
SKYON MED CES PA'I DON YIN LA, DE THAMS CAD KYI DON DAG DON DU
DRIL

@102A *, ,NA; SHES BYA CHOS CAN, GZHAN SEL LA BRDA SBYOR BA LA
RTOGS PA PHAN TSUN BRTEN PA'I SKYON DE MED PAR THAL, BRDA SBYOR
BA'I SNGA ROL NAS MNGON SUM GYIS YAL GA LO 'DAB DANG LDAN MI
LDAN SO SOR BYED NAS DE'I RJES SU 'BRANG

BA'I RTOG PAS RANG LA SNANG BA PHYI ROL GYI YAL GA LO 'DAB DANG
LDAN PA'I NGO BOR SNANG BA'I SGO NAS YAL GA LO 'DAB DANG MI LDAN
PA'I CHOS LAS RIGS THA DAD PA LTA BUR SNANG BAS YAL GA LO 'DAB
DANG LDAN MI LDAN RIGS SO SOR PHYE NAS RANG LA SNANG BA

YAL GA LO 'DAB DANG MI LDAN PA LAS THA DAD PAR SNANG BA'I GZHAN
SEL DE SGRA DON DU BYAS NAS SHING BRDA SBYOR ZHING, BRDA DE'I
RJES SU 'BRANG BA'I RTOG PAS RANG LA SNANG BA PHYI ROL GYI SHING
DANG SNANG BTAGS GCIG TU 'KHRUL BA'I SGO NAS ZHUGS PAS SHING
RANG

MTSAN THOB NUS PA'I PHYIR, GNYIS PA GCAD BYA MED LA RNAM GCOD MI
'THAD PA SPANG BA NI, BUM PA SOGS BRJOD PA'I SGRA LA GCAD BYA
YOD PA'I SEL BAS 'JUG PAR RIGS SU CHUG KYANG, SHES BYA GZHAL BYA
SOGS BRJOD PA'I TSIG LA RNAM PAR GCAD BYA SHES

BYA MA YIN PA SOGS MED PA'I PHYIR, SEL 'JUG TU MI 'THAD PAS
BRJOD BYED KYI SGRA KUN RNAM PAR BCAD PA'I SGO NAS 'JUG PA MI
'THAD DO ZHE NA, NYAN PA PO'I BLO MI 'DOD PA'I DON 'GAL LAS RNAM
PAR BZLOG NAS 'DOD PA'I DON 'GA' ZHIG LA 'JUG

PAR BYA BA'I PHYIR DU RJOD BYED KYI SGRA NI RAB TU SBYOR BAR
BYED DE, GNAS SKABS LNGA BRAL GYI NGAG THAMS CAD RANG GI BRJOD
BYA'I DON DE NGES PAR GZUNG BA'I TSUL GYIS STON PA YIN PA'I
PHYIR RO, ,GZHAN DU NA NGES GZUNG GI SNYING PO CAN DU SBYOR BA
DON MED PAR 'GYUR RO,

@102B DPER NA, 'DI LTAR BUM PAR CHU 'ON CIG CES BRJOD PA'I TSIG
DE LA, BUM PA LAS GZHAN SNYIM PA LA SOGS PAR CHU KHYER BA 'ONG
BA DANG, CHU LAS GZHAN PHYAG DAR LA SOGS PA KHYER 'ONG BA DANG,
CI YANG KHYER MI 'ONG BA BCAD PA'I SGO NAS BUM PA KHO NAR CHU
KHO NA KHYER 'ONG

DGOS PA KHO NA GO BAR BYED PA'I NGES BZHUNG GI SNYING PO CAN DU
YOD PAYIN TE, GZHAN DU NA SNYIM PA SOGS SU CHU KHYER 'ONG BA
GCAD PAR MI 'DOD NA, BUM PA ZHES PA'I TSIG SBYAR BA DON MED
CING, PHYAG DAR SOGS GANG YANG RUNG BA KHYER 'ONG BA BCAD PAR MI
'DOD NA, CHU

ZHES PA'I TSIG SBYAR BA DON MED CING, CI'ANG KHYER MI 'ONG BA
GCOD PAR MI 'DOD NA 'ON CIG CES PA'I TSIG SBYAR BDON MED PAS SO,
,SPYIR GNAS SKABS LNGA BRAL GYI TSIG THAMS CAD MI 'DOD PA'I DON
LA NYAN PO PO'I BLO 'JUG PA RNAM PAR GCOD PA YIN PA NGES NA,
SHES

BYA LA SOGS PA'I TSIG NYAN PA POS DON GO BA'I PHYIR DU SBYAR
BA'I THA SNYAD DU NI 'JOG PA RNAMS LA'ANG, NYAN PA PO'I BLO MI
'DOD PA'I DON LA 'JUG PA RNAM PAR GCOD PA 'GA' ZHIG YOD PAS SHES
BYA MA YIN PA SOGS MED KYANG, SHES BYA SOGS BRJOD PA'I TSIG RNAM
PAR GCOD

PA'I YUL CAN YIN PA MI 'GAL LO ZHES BYA BA'O, ,GNAS SKABS LNGA
BRAL GYI DAG CES PA'I GNAS SKABS LNGA NI, SMYO GNYID GOMS DANG
RJES BZLOS NOR BA'I NGAG GO, ,GSUM PA RNAM GCOD THUG MED DU THAL
BA'I RTZOD PA SPANG BA LA, RTZOD PA DGOS PA NI, MU STEGS 'OD
BYED PA

LA SOGS PA KHA CIG NA RE, GAL TE, GZHAN SEL DE NYID SGRA DON YIN
NAM MIN, MIN NA, SGRAS GZHAN SEL BA'I DON DU SGRA DON DU BYED
PAR KHYED RANG GIS SMRAS PA DANG 'GAL LO, ,GAL TE GZHAN SEL SGRA
DON YIN NA, DE NYID BRJOD PA'I SGRA GZHAN SEL MA YIN PA RNAM PAR

@103A *, ,BCAD PA'I SGO NAS SBYOR RAM MI SBYOR, MI SBYOR NA SGRA
THAMS CAD DE MIN BCAD PA'I SGO NAS BYOR BA NYAMS SO, ,GAL TE
SBYOR NA GZHAN SEL MA YIN PA RNAM PAR BCAD PA LA SGRA SBYOR BA
LA'ANG DE MIN BCAD BYA LA SGRA SBYOR DGOS SHING, DE LA SGRA
SBYOR

BA SOGS KYI SGO NAS THUG MED DU THAL BAR 'GYUR RO, ,ZHE NA, DE'I
LAN STON PA LA, SHO LO KA DANG POS GZHAN SEL LA SGRA SBYOR BAS
GZHAN SEL SGRA'I YUL MA YIN PA'I SKYON MED CES STON LA, DE NAS
RKANG PA GSUM GYIS DE NYID SLOB DPON GYI DGONGS PAR BSTAN

PA'I PHYIR, KUN LAS BTUS KYI LUNG DANG SBYOR BA YIN NO, ,DE LA
DGOS PA CI YOD CE NA, KHOS RTZOD PA 'DI KUN LAS BTUS SU, SGRA
THAMS CAD SEL BAS 'JUG PA'AM, DE MIN BCAD PA'I SGO NAS BRDA
SBYOR BAR BSHAD PA LA RTZOD PA YIN LA, DE'I PHYIR

LAN 'DEBS PA NA'ANG, KUN LAS BTUS SU SGRA THAMS CAD DE MIN RNAM
PAR BCAD PA'I SGO NAS BRDA SBYOR BAR BSHAD PA LA SKYON DE MED
DE, ,SLOB DPON 'DI LTAR BZHED PA YIN NO, ,ZHES SHES PAR BYA BA'I
PHYIR DU, SLOB DPON GYI LUNG DANG SBYAR BA YIN NO, ,'DI LA

NGO BO CUNG ZAD MED, CES PAS GZHAN SEL DE LA YANG DNGOS POR MED
PAS DE LA SGRA SGRUB PA'I SGO NAS SBYOR NA, SGRA THAMS CAD SEL
'JUG TU SMRAS PA DANG 'GAL ZHES PA'I SKYON DE MED CES PA'O, ,DE
LTAR GZHAN SEL LA SGRA SBYOR BA NA'ANG, DE MIN BCAD PA'I SGO

NAS, SGRA SBYOR GYI, GZHAN SEL LAS RDZAS GZHAN PA'I SPYI LA
SGRUB PA'I SGO NAS SGTA MI SBYOR CES PA NI, SGTA RNAMS ZHES SOGS
RKYANG BA BZHI'O, ZHAN SEL LA BRDZA SBYOR BA NA, DE MIN BCAD
PA'I SGO NAS BRDZA SBYOR YANG THUG MED DU MI 'GYUR TE, GZHAN SEL

@103B LA BRDA SBYOR BA NA BRDA DE LAS THA DAD PA'I GZHAN SEL MA
YIN PA RNAM PAR BCAD PA LA SGRA GCIG SBYOR DGOS TE, DE SBYOR BA
LA'ANG, DE LAS THA DAD PA'I DE MIN RNAM PAR BCAD PA LA SGRA GCIG
ZUR DU SBYAR DGOS NA, THUG MED DU 'GYUR NA'ANG, DE LTAR SGRA SO
SOR SBYAR MI

DGOS KYI, GZHAN SEL MA YIN PA RNAM PAR GCOD PA'I SGRAS GZHAN SEL
GO BAR BYED NUS SHING, GZHAN SEL BRJOD PA'I SGRA DE KAS DE MA
YIN BCAD PA YANG GO BAR BYED NUS PA'I PHYIR, ZHES PA'I LAN DNGOS
STON PA NI, SGRA GNYIS ZHES PA RKANG PA PHYED DANG GNYIS SO,
,'DI

LA'ANG NGO BO CUNG ZAD MED PA'I RGYU MTSAN CI ZHE NA, DE NYID
'CHAD PA NI, 'DI ZHES SOGS SO, ,DE LTAR GO BA NI TSIG GI DON NI
BDE BLAG TU SHES PAR NUS MOD, 'ON KYANG MA TSANG BA MED PAR BYA
BA'I PHYIR BSHAD PAR BYA STE, YAL GA LO 'DAB SOGS DANG LDAN PA
GANG ZHIG ME DANG KHYI MA

DANG SHING RTA SOGS KYI DON MI BYED BA GANG LAS THA DAD PA DE
'DRA'I DON MI BYED PA DE RNAM PAR BZLOG NAS DE 'DRA'I DON MI
BYED PA DE DAG LAS THA DAD PA'I SHING GI KHYAD PAR RNAMS DON DE
DAG BYED PA'I RGYU MTSUNGS PA'I RNAM PAR SNANG BA CAN GYI RTOG
PA'I SNANG YUL DU GYUR PA'I GZHAN SEL

LA BRDA 'GOD BA DE NYID, KUN LAS BTUS SU SGRA RNAMS NI, GZHAN
LAS LDOG PA YI DNGOS PO DE YI CHA 'GA' ZHIG RTOGS PAR BYED PAR
'GYUR RO, ,ZHES GSUNGS PA DES RAB TU BSHAD PA YIN PAS GZHAN SEL
SGTA DON DU BZHED LA, 'ON KYANG RTOG PA LA SHING MA YIN LAS SAL
DOG

PAR SNANG BA 'DI LA'ANG, BDEN PA'I NGO BO CUNG ZAD KYANG MED PAS
DE NYID BRJOD PA'I SGRA SEL BA'I YUL CAN YIN CING, DE'I PHYIR
SHING ZHES SOGS KYI SGRA RNAMS LAS SHING MA YIN LAS LDOG PAR
SNANG BA'I GZHAN SEL DE SNANG YUL DU BYAS NAS RTOGS PA NYID KYIS

@104A *, ,GZHAN SHING MA YIN LAS LDOG PA'I SHING RANG MTSAN DAG
RTOGS PAR 'GYUR BA YIN NO, ,DE'I PHYIR DE LA SGRA SBYOR BA
NA'ANG DE MIN RNAM PAR BCAD PA'I SGO NAS SGRA SBYOR GYI DE
'DRA'I SGRA DON DE LA NI, SPYI DON GZHAN 'GA' YIS KHYAD PAR

DU BYAS PA'I SGO NAS SGRUB PAS RTOGS PAR 'GYUR BA 'GA' YANG MED
DO, ,YANG NA, GAL TE SHING MA YIN LAS LDOG PAR SNANG BA SGRA DON
YIN NA SHING MA YIN RNAM PAR BCAD TZAM GYI MED DGAG GI GZHAN SEL
DE YANG SGRA DON YIN NAM ZHE NA, SHING ZHES PA'I SGRA RNAMS

LAS SHING MA YIN LAS LDOG PAR SNANG BA BLO'I GZHAN SEL DE DNGOS
SU RTOGS PA NYID KYIS GZHAN SHING MA YIN LAS LDOG PA'AM SHING MA
YIN PAR BCAD TZAM GYI MED DGAG DE SHUGS LA RTOGS PAR 'GYUR BA
YIN PAS DE DE'I DNGOS KYI SGRA DON MA YIN LA, SGRA

DE LAS NI SHING GI SPYI DON GZHAN NI 'GA' YIS KHYAD PAR DU BYAS
PA DNGOS SHUGS GANG GI SGO NAS RTOGS PAR 'GYUR PA'I SPYI DON
GZHAN 'GA' YANG MED PAD DE 'DRA SGRA DON DU MI 'THAD DO ZHES
BSHAD PAR BYA'O, ,DE LTAR SHING MA YIN LAS LDOG PAR SNANG BA
SOGS

KYI GZHAN SEL LA SGRA SBYOR BA NA, DE MIN BCAD PA LA SGRA SBYOR
YANG THUG MED DU THAL BAR MI 'GYUR TE, GZHAN SEL DE GO BAR BYED
PA DANG, DE MIN BCAD PA GO BAR BYED PA'I SGRA THA DAD GNYIS
GNYIS SBYOR DGOS PA'ANG MA YIN GYI GZHAN SEL DE DANG DE MIN
GNYIS PHAN

TSUN GCIG LA GCIG YOD PA MA YIN PAR RNAM BCAD YONGS GCOD KYI SGO
NAS DNGOS SU 'GAL BAS GCIG DNGOS SU BRJOD PA'I SGRA DES CIG SHOS
BCAD PA'ANG GO BAR BYED NUS PA'I PHYIR, YANG NA, GZHUNG 'DI DAG
GI DON 'DI LTAR 'BREL TE, BRAM ZE CHEN

@104B POS; 'DI LA'ANG ZHES SOGS PHYOGS GLANG GI DGONGS PA MI
SHES PA'I 'GREL BYED SNGA MA DAG GI 'DOD PA 'GOG PAR BSHAD PA
LTAR, 'DI DAG KUN LAS BTUS KYI 'GREL BYED SNGA MA KHA CIG GI
GONG DU BSHAD PA'I GZHAN SEL LA BRDA SBYOR TSUL 'DI DAG SLOB
DPON GYI

DGONGS PA MA YIN NO SNYAM DU SEMS LA LDOG PA'I PHYIR DON DE SLOB
DPON GYI DGONGS PAR SGRUB PA YIN LA, DE YANG RANG 'GREL DU,
GZHAN LAS LDOG PA YI, ZHES PA'I MJUG TU, SGRAS NI DON GZHAN LAS
LDOG PAS, ZHES PA'I LUNG YANG DRANGS SHING, DE'I MJUG TU'ANG

ZHES BYA BA LA SOGS PAS BSTAN NO, ZHES LUNG KHUNGS GZHAN 'DREN
PA'I SOGS SGRA YANG SMOS LA, SOGS TSIG DES BSTAN PA'I LUNG NI,
'GREL BSHAD DAG GIS, SGRAS NI SGRA DANG DON GZHAN SEL BAR BYED
CING, ZHES SOGS LA BSHAD PAS 'DI LTAR BSHAD PAR

BYA'O, ,GANG ZHIG GANG LAS THA DAD BA, ,DE RNAMS LDOG NAS DE DAG
LAS, ,THA DAD KHYAD PAR MTSUNGS PA YI, ,RNAM PAR SNANG BA CAN LA
BRDA 'GOD PA'I TSUL DE NYID SLOB DPON GYI DGONGS PA YANG MIN NO,
,'O NA, DE SLOB DPON GYI LUNG GANG GIS BSTAN NA, KUN LAS BTUS
SU,

GZHAN LAS LDOG PA YI DNGOS PO DE'I CHA 'GA' ZHIG RTOGS PAR 'GYUR
RO, ,ZHES PA DANG SGRAS NI DON GZHAN LAS LDOG PA YIS KHYAD PAR
DU BYAS PA'I KHYAD PAR DAG GO BAR BYED DO, ,ZHES PA DANG SGRAS
NI SGRA DANG DON GZHAN SEL BAR BYED CING, RANG GI DON RJOD PAR
BYED DO,

ZHES GSUNGS PA RNAMS KYIS RAB TU BSHAD DO, ,GAL TE LUNG DANG PO
DES, GZHAN LAS LDOG PAR SNANG BA DNGOS POR BSHAD PA MA YIN NAM
ZHE NA, MA YIN TE, 'DI LA'ANG NGO BO CUNG ZAD KYANG MED PA'I
PHYIR RO, ,'O NA MED DGAG GI GZHAN SEL YANG SGRA DON YIN NAM ZHE

@105A *, ,NA; SGRA RNAMS LAS DE RTOGS NYID KYIS GZHAN LDOG RTOGS
'GYUR ZHES PA SNGAR BSHAD PA LTAR RO, ,GAL TE LUNG BAR BA DES
LDOG PA DON GZHAN GYIS KHYAD PAR DU BYAS PA'I KHYAD PAR SGRA DON
DU BSHAD PA MA YIN NAM ZHE NA MA YIN TE, SHING

GI KHYAD PAR DE LA NI SHING MA YIN LAS LDOG PA'I LDOG PA DON
GZHAN 'GA' YIS KHYAD PAR DU BYAS PA SGRA LAS RTOGS PAR 'GYUR
BA'I LDOG PA DON GZHAN 'GA' YANG MED PA'I PHYIR LUNG GSUM PA'I
DON LA RTZOD PA SPANG BA NI, GAL TE LUNG GSUM PA DES

SHING ZHES PA'I SGRA SBYOR BA NA, SHING LAS DON GZHAN SEL BAR
BYED PA'I SGRA DANG, SHING GO BAR BYED PA'I SGRA GNYIS GNYIS
SBYOR DGOS PAR BSHAD PA SA YIN NAM ZHE NA, DE 'DRA'I SGRA GNYIS
BYED DGOS PAR BSTAN PA'ANG MA YIN TE, SHING DANG SHING MA YIN
PHAN

TSUN YOD PA MIN PA'I DNGOS 'GAL YIN PAS GCIG YONGS GCOD DU GO NA
CIG SHOS RNAM PAR BCAD PA'I 'DI GO BAS KHYAB PA'I PHYIR RO,
,ZHES BSHAD PAR BYA LA, 'DI ZHES SOGS BSHAD TSUL SNGA PHYI GANG
GI DBANG DU BYAS KYANG, 'DI LA'ANG ZHES PA'I RGYAS BSHAD

DU 'CHAD PAR KHYAD PAR MED PAS 'DI LTAR BSHAD PAR BYA STE, GAL
TE SHING MA YIN LAS LDOG PAR SNANG BA 'DI LA'ANG NGO BO CUNG ZAD
MED PA'I RGYU MTSAN CI ZHE NA, RTOG PA LA SHING MA YIN LAS LDOG
PAR SNANG BA'I DON DAM PAR GRUB PA MIN TE, 'DI SHING GI

DNGOS POR MED KYANG, SHING GI DNGOS PO DANG LDAN PA NYID DU
MTHONG BA GANG YIN PA DE BLO RTOG PA YIS BSLAD CING SGO BTAGS PA
YIN PA'I PHYIR, SHING MA YIN LAS LDOG PAR SNANG BA BDEN PAR MA
GRUB PA LAS GZHAN DU GRUB NA, DE SHING GI DNGOS POR 'GYUR DGOS

@105B NA'ANG RTOG PA LA SHING MA YIN GYI DNGOS PO LAS LDOG PA'I
SNANG BA CHOS CAN, SHING GI DNGOS POR MI 'GYUR PAR THAL, SHING
GI 'BRAS BU ME DANG KHYIM DANG SHING RTA SOGS KYI DON BYED MI
NUS PA LAS LOG PA'I SGO NAS DE DAG GI DON BYED NUS PA MA YIN
PA'I

PHYIR, KHYAB STE, SHING GI DNGOS PO 'DI YIN NA, DE 'DRA'I DON
BYED MI NUS PA 'DI LAS THA DAD CING NUS DGOS PA'I PHYIR RO,
,RTOG PA'I SNANG BA DES DE 'DRA'I DON BYED NUS NA 'GA' YANG DGOS
PA DE DAG SGRUB PA'I PHYIR SHING TSEL BA'I RTZOL BA BYED PAR MI
'GYUR

RO; ;GZHUNG 'DI DAG 'CHAD TSUL JI LTA BA BZHIN DU SHES PA'I t'IK
BYED SNGON CHAD GANGS RI'I KHROD DU MA BYUNG BAR SNANG NGO,
,BRJOD CES PA NI TSAD MA KUN LAS BTUS LAS, DON 'DI BRJOD CES
PA'I THA TSIG GO, ,'DRES PA'I DON GCIG CES SOGS KYI GZHUNG 'DI'I

'BREL JI LTAR GNAS PA'I TSUL LA DGAG GZHAG GNYIS LAS, DANG PO
NI, t'IK BYED GZHAN DAG NA RE, SPYI DON GZHAN MED NA, RANG MTSAN
SGRA'I BRJOD BYAR 'GYUR LA, DE LTA NA DE LA CHA SHAS MED PAS
SGRA GCIG GIS KYANG CHA KUN BRJOD PAS SGRA DANG

TSAD MA PHYI MA GZHAN DON MED DU 'GYUR RO ZHE NA, ZHES PA'I
RTZOD PA BKOD NAS, GZHUNG 'DI DAG DE'I LAN DU 'CHAD PAR BYED DO,
,DE NI MI 'THAD DE, DE LTA NA RTZOD PA GCIG BSKAL BA'I BAR DU
BRGYUD NAS SPANG DGOS PAR 'GYUR TE, 'DI LTAR SNGAR RANG MTSAN

SGRA DON MA YIN PAR, SGRA RNAMS KYIS NI, ZHES SOGS KYIS RGYAS
PAR BSHAD CING, SGRA DON RANG MTSAN YOD NA, SGRA RTOG SGRUB PAS
'JUG DGOS PAS SGRA RTOG GZHAN DON MED DU THAL BA'I SKYON 'BYUNG
BAR YANG RANG NYID KYIS SNGAR RGYAS PAR BSHAD ZIN TO,

@106A *, ,DE BZHIN DU GSAL BA RNAMS LA RJES SU 'GRO BA'I SPYI
DON GZHAN YOD PA LA GNOD BYED DANG MED PA'I SGRUB BYED KYANG
RGYAS PAR BSTAN CING, DE 'DRA SGRA DON YIN PA'ANG RGYAS PAR BKAG
ZIN TO, ,DE LTAR SPYI DON GZHAN MED CING, RANG MTSAN SGRA DON

MA YIN KYANG, GZHAN SEL PA'I SPYI SGRA DON YIN PAR YANG RGYAS
PAR BSHAD ZIN TO, ,DE LTAR BSHAD ZIN MA THAG GI MJUG TU SPYI DON
GZHAN MED NA, RANG MTSAN SGRA DON DU 'GYUR RO ZHES PA'I RTZOD PA
'BYUNG NA, RTZOD PA DE LA GZHAN SEL SGRA DON DU BYED PA'I SKYON

MED, CES PA'I LAN BTAB ZIN MA KHAD, YANG DE 'DRA'I RTZOD PA DE
SLAR YANG SPANG DGOS PA'I PHYI MTHA' THUG MED DU 'GYUR ZHING,
MDOR NA SPYI DON GZHAN MED CING RANG MTSAN SGRA DON MA YIN
KYANG, GZHAN SEL SGRA DON DU 'GYUR RO, ,ZHES RGYU MTSAN DANG
BCAS PA BSHAD ZIN

MA KHAD SPYI DON GZHAN MED NA, RANG MTSAN SGRA DON DU 'GYUR RO
ZHES PA'I RTZOD PA 'BYUNG NA, RTZOD PA DE LAN GANG GIS KYANG
SPONG NUS PA'I THABS MED DO, ,GAL TE SNGAR DE LTAR RGAL BA GANG
LA BSHAD PA'I RGOL BA DANG, 'DIR RTZOD PA SMRA BA PO'I RGOL BA
THA DAD PAS SKYON MED

DO ZHE NA, SNGAR GYI DON GZHAN SGRA'I YUL YIN PAR SMRA BA DANG,
DE BKAG PA NA SPYI GZHAN MED NA RANG MTSAN SGRA DON YIN NAM ZHE
NA, DE YANG MA YIN NO ZHES BSTAN NAS, 'O NA GANG ZHE NA, GZHAN
SEL BA NYID SGRA DON YIN NA ZHES RGYU MTSAN DANG BCAS PA RGYAS
PAR

BSHAD PA'I PHYOGS SNGA MAR NI, BYE BRAG PA DANG SPYOD PA PA SOGS
YANG NAS YANG DU 'ONGS NA DE DAG LAS GZHAN PA'I SPYI DON GZHAN
SGRA DON DU SMRA BA SU ZHIG 'DI'I PHYOGS SNGA MAR 'ONGS PA SMRA
DGOS SO, ,GAL TE PHYOGS SNGA SMRA BA PO DANG RTZOD PA LA SNGAR
BSHAD

@106B DAG DANG KHYAD PAR MED CING DE'I LAN SNGAR YANG BSHAD ZIN
KYANG, RTZOD PA DE LA LAN 'DEBS PA'I RIGS PA'I RNAM GRANGS GZHAN
BSTAN PA'I PHYIR YIN PAS SKYON MED DO ZHE NA, RTZOD PA DE NYID
SPONG BA NA SGRA DANG RTAGS SEL BAS 'JUG GI DNGOS DBANG GIS 'JUG
PA MIN

PAS SKYON MED CES PA'I RIGS PA NYID NI, SNGAR YANG RGYAS PAR
BSHAD ZIN LA, DE LAS GZHAN PA'I RIGS PA'I RNAM GRANGS GZHUNG 'DI
DAG GIS JI LTA BU ZHIG BSTAN BRJOD PAR GYIS SHIG, DES NA RANG
LUGS NI 'DI LTAR YIN TE, GZHUNG 'DI'I MTSAMS

SBYAR DU, RANG 'GREL LAS, 'O NA JI LTAR DNGOS PO THA DAD PA MED
PA SGRAS BRJOD PA NA DE NYID GZHAN LAS THA DAD PA'I PHYIR CHA
MED PA'I THA DAD PA GCIG BRJOD PA NA, THA DAD PA THAMS CAD RTOGS
PAS DE LA SGRA DANG TSAD MA GZHAN DON MED PAR JI LTAR MI

'GYUR ZHE NA, 'DI LA NYES PA MED DE, GANG GI PHYIR 'DRES PA'I
DON GCIG GCOD PA NA, ZHES GSUNGS SO, ,DE'I DON YANG, THA DAD
KHYAD PAR MTSUNGS PA YI, ,RNAM PAR SNANG BA CAN LA 'GOD, ,CES
SOGS KYI SKABS SU SHING MA YIN LAS LOG PAR SNANG BA DE NYID
SHING

GI GSAL BA THAMS CAD LA KHYAD PAR MED PAR RJES SU 'GRO BA'I SPYI
YIN CING, DE NYID SHING ZHES PA'I SGRA DON YIN NO ZHES BYAS PA
LA RTZOD PAR BYED CING, RTZOD PA'I RGYU MTSAN SHING MA YIN LAS
LDOG PAR SNANG BA DE NYID SHING GSAL THAMS CAD LA KHYAD MED PA
RJES

SU 'GRO BA'I SPYI YIN NA, PAL SHA'I STENG GI SHING MA YIN LAS
LDOG PAR SNANG BA DANG, TZAN-DAN GYI STENG GHI SHING MA YIN LAS
LDOG PAR SNANG BA LA KHYAD MED DGOS SNYAM PA STE, SHING GSAL SO
SO'I SHING MA YIN LAS LDOG PAR SNANG BA'I CHA THAMS CAD CHA THA
DAD

@107A *, ,MED DGOS SNYAM PA'O, ,JI LTAR RTZOD PA'I TSUL NI, DE
LTA NA CHA THA DAD MED PA LA GCIG BRJOD PA DANG, GCIG MA BRJOD
PA'I CHA GNYIS 'GAL BAS, PA LA SHA'I STENG GI SHING MA YIN LAS
LDOG PAR SNANG BA DE NYID BRJOD PA NA, TZANDAN GYI YANG BRJOD
DGOS

PA LA SHA SHING SGRAS BRJOD PHYIN CHAD, TZA-N+DA-NA SOGS SHING
GSAL GZHAN RNAMS SHING DU BRJOD PA'I SGRA DANG NGES PA'I RTOG PA
THAMS CAD DON MED DU 'GYUR LA, DE BZHIN DU SGRA DANG BUM PA LA
SOGS PA MI RTAG PA'I GSAL BA THAMS CAD LA'ANG MI RTAG PA MA

YIN PA LAS LOG PAR SNANG BA DE NI KHYAD MED DU RJES SU 'GRO NA,
DE DAG GI MI RTAG PA MA YIN PA LAS LDOG PAR SNANG BA RNAMS CHA
THA DAD MED DGOS PAS SGRA LTA BU GCIG MI RTAG PAS BSGRUBS PA NA,
BUM PA LA SOGS PA'I GSAL BA GZHAN RNAMS KYI STENG

DU'ANG MI RTAG PA MA YIN PA LAS LOG PAR SNANG BA DE NYID BSGRUBS
PAR 'GYUR BAS GSAL BA GZHAN MI RTAG PAR SGRUB PA'I RTAG THAMS
CAD DON MED PAR 'GYUR RO, ,ZHES RTZOD PA YIN LA, DON 'DI NYID
RANG 'GREL DU, MTSAMS JI LTAR SBYOR BA'I TSUL GSUNGS PA'I

DGONGS PA DPYIS PHYIN PA YIN NO, ,DE'I LAN NI, SGRA DANG 'DRES
PAR RTOG PA LA SNANG BA'I DON RTAG PA LTA BU GCIG SGRA LA GCOD
PA NA, CHOS CAN SGRA DE LA RTAG PA BCAD PA YIS, MI RTAG PA'I
DNGOS PO'I CHOS MA LUS PA BRJOD BYAR BYAS PA'I NYES PA CI YANG
MED

PAR THAL, SGRA MI RTAG PAR BRJOD PA'I SGRA'AM, DE SGRUB PA'I
RTAGS NI SGRA MI RTAG PA GO BA GCIG PU YI BYA BA BYED KYI, DE
DAG GI GZUGS LA SOGS PA GZHAN MI RTAG PAR GO BA'I BYA BA BYED MI
NUS PA'I PHYIR, DE'I RGYU MTSAN YANG, SGRA GANG GI STENG GI MI
RTAG PA MA

@107B YIN PA LAS LDOG PAR SNANG BA DE NYID RJOD PAR BYED PA LAS
MI RTAG PA'I GSAL BA MA LUS PA'I STENG GI MI RTAG PA MA YIN PA
LAS LOG PAR SNANG BA DE NYID RTOGS PAR 'GYUR BA NI, SGRA'I STENG
GI MI RTAG PA MA YIN PA LAS LOG PAR SNANG BA DANG BUM PA'I STENG

GI DE LTAR SNANG BA SOGS CHA THA DAD MED PA'I SGO NAS MI RTAG
PA'I GSAL BA THAMS CAD RANG BZHIN MA 'DRES PAR GNAS PA'I DNGOS
PO'I NUS PA LAS YIN DGOS PA DES NA SGRA MI RTAG PAR GO BAR BYED
PA DANG BUM PA MI RTAG PAR GO BAR BYED PA LA SOGS PA'I 'BRAS BU
DU MA CAN GYI SGRA DANG RTAGS THAMS CAD RTEN GCIG LA 'JUG PAR
'GYUR DGOS NA'ANG DE NI MI 'THAD DE, SGRA BUM SOGS RANG BZHIN
THA DAD PA'I SGO NAS 'GAL BA'I PHYIR RO, ,DES NA KHO BO CAG NI
SGRA BUM SOGS THAMS CAD LA MI RTAG PA MA YIN PA LAS LDOG PAR

SNANG BA DE NYID KHYAD MED DU RJES SU 'GRO ZHING, DE LTA BU SGRA
DON YIN KYANG, DE NYID RTOG PA'I SNANG BA TZAM LA BRTEN PA YIN
GYI DNGOS PO RNAMS SPYI DE'I NGANG DU RANG BZHIN 'DRES PAR GNAS
PA'I DNGOS PO'I GNAS TSUL LA BRTEN PA MA YIN PAS SGRA'I STENG GI
MI RTAG PA MA

YIN PA LAS LOG PAR SNANG BA BRJOD PA NA BUM PA LA SOGS PA'I
STENG GI YANG BRJOD PA DANG SGRUB PA SOGS SU 'GYUR PA'I SGO NAS
SGRA DANG RTAGS GZHAN DON MED DU THAL BA'I SKYON MED DO, ,ZHES
PA STE, GZHUNG 'DI DAG GI DON 'DI LTAR YIN PAR YANG RANG 'GREL

LAS, SGRA 'BRAS BU DU MA CAN RTEN GCIG PA MA YIN TE, 'GAL BA'I
PHYIR RO, ,JI SKAD DU BRJOD PA'I BLO'I SNANG BA LA BRTEN PA NYES
PA YOD PA MA YIN NO ZHES SOGS GSUNGS SO, ,KHO BO 'BA' ZHIG GIS
SLOB DPON GYI DGONGS PA DRI MA MED PA LEGS PAR

@108A *, ,BSHAD PA YIN LA, t'IKA BYED GZHAN DAG GIS PHYOGS TZAM
DU'ANG MA PHYIN CING, 'BRAS BU DU MA RTEN GCIG 'GYUR, ,ZHES PA
LA 'BRAS BU DU MA DANG RTEN GCIG LA 'JUG PAR 'GYUR BA YIN, CES
RANG LUGS KYI TSAD GRUB LA SBYAR NAS 'CHAD

MOD, GONG DU DRANGS PA'I RANG 'GREL GYI TSIG DE MIG GIS KYANG MA
MTHONG BAR ZAD DO, ,DRUG PA DES NA, SLOB DPON PHYOGS GLANG GIS
BSHAD PA'I SEL BA SMRA BA LA THA SNYAD THAMS CAD 'THAD CING,
SPYI RTAG DNGOS SMRA BA LA MI 'THAD PAR BSTAN PA NI, ME TOG 'DI
AUTPA

LA SNGON PO'O ZHES BRJOD PA NA, SNGON PO'I SGRAS YON TAN RDZAS
GZHAN DANG, AU-T+PA LA'I SGRAS RDZAS DON GZHAN BRJOD PA YIN
GYI, AU-T+PA LAS DANG DE'I YON TAN SNGON PO GNYIS RDZAS KYI CHA
SO SOR MED NA AU-T+PA LA'I BRJOD PA'I RJES SU SNGON PO BRJOD
PA'I SGRA DON MED

BA'AM, YANG NA, AU-T+PA LA BRJOD PA DANG SNGON PO BRJOD PA'I
SGRA GNYIS RNAM GRANGS PAR 'GYUR RO ZHE NA, GANG GI TSE SNGON
PA'I SGRAS SNGON PO MA YIN PA RNAM PAR GCOD TZAM GCIG GCIG STON
PA NA, AU-T+PA LA'I MI SPONG ZHING MI SGRUB, AUTPA LA'I SGRAS
KYANG AUTPA LA MA YIN PA RNAM

BAR GCOD PA GCIG GCIG STON PA NA, GANG GI TSE GZHAN SNGON PO MI
SPONG ZHING MI SGRUB PAR GNAS LA, GANG GI TSE ME TOG 'DI AUTPAL
SNGON PO'O ZHES BRJOD LA DE'I TSE RTOG BLO'I NGOR BYAS NAS ME
TOG DE AUTPA LA DANG SNGON PO GNYIS KYI GZHI MTHUN PA NI NYID DU
'GYUR TE,

DE LTAR BRJOD PA NA, AUTPA LA MA YIN PA LAS LOG PA DANG, SNGON
PO MA YIN PA LAS LOG PA'I LDOG PA GNYIS PO DES NI MED TOG DE LA
KHYAB PA'I SGO NAS ME TOG GCIG PU'ANG LDOG PA GNYIS DANG LDAN PA
LTA BUR RTOG PA LA SNANG ZHING, DE LTA BU'I SGRA NI ME TOG DE
AUTPA LA DANG SNGON

@108B PO MA YIN PA RNAM PAR GCOD PAR BYED PA NA, SGRA NGES JI
LTAR BRJOD CING, RTOG PA DE LA ME TOG DE AU-T+PA LA DANG SNGON
POR JI LTAR SNANG BA LTAR ME TOG DE AUTPA LA YANG YIN, SNGON PO
YANG YIN PA'I DNGOS PO'I CHOS LA REG PAR 'GYUR BA'I SGO NAS LDOG
PA GNYIS PO DE NI ME TOG

DE LA YOD CES BYA BAR RIGS PA YIN PA'I PHYIR RO, ,DE YANG GZHI
MTHUN DU 'JOG PA LA AU-T+PA LA SNGON PO'I BYE BRAG TU GYUR PA'I
MED TOG GCIG GZHIR BYAS NAS DE AU-T+PA LA DANG SNGON PO'I GZHI
MTHUN DU 'JOG PA NA RTOG PA LA MED TOG KHYAD GZHI DANG, DE'I
KHYAD CHOS

AU-T+PA LA DANG SNGON PO MA YIN PA LAS LOG PA GNYIS THA DAD PAR
SNANG BA'I SGO NAS ME TOG DE LDOG PA GNYIS PO DE DANG LDAN PAR
SNANG BA GCIG DGOS SHING, DER MA ZAD RTOG PA LA DE LTAR SNANG BA
LTAR ME TOG DE RANG YANG AU-T+PA LA YANG YIN, SNGON PO YANG YIN
PAR DNGOS PO

LA GNAS PA'I SGO NAS LDOG PA GNYIS PO DE LDAN PA GCIG DGOS SO,
,DE DAG GIS ME TOG DE AU-T+PA LA DANG DNGON PO'I GZHI MTHUN DU
GZHAG NUS KYI, PHYI MA DNGOS PO LA DE LTAR GNAS PA MA TSANG NA,
RTOG PA LA DE LTAR LDOG PA GNYIS TSOGS SU SNANG BA TZAM GYIS
GZHI MTHUN DU

GZHAG MI NUS TE, SGRA DE MNYAN BYA MA YIN PA DANG, MI RTAG PA
LAS LDOG PA'I LDOG PA GNYIS TSOGS SU RTOG PA LA SNANG BA YIN
KYANG SGRA DE MNYAN BYA DANG RTAG PA'I GZHI MTHUN MA YIN PA
BZHIN NO, ,DNGOS PO LA DE LTAR GNAS PA TSANG YANG RTOG PA LA
LDOG PA GNYIS TSOGS

SU SNANG BA MA TSANG NA YANG GZHI MTHUN 'JOG MI NUS TE, DPER NA
BYAS PA DANG BYAS PA BZHIN NO, DE YANG GZHI MTHUN DU 'JOG PA'I
CHOS RTOG PA LA LDOG PA GNYIS TSOGS SU SNANG BA ZHES BYA BA DGOS
PAR, DES NI DE KHYAB GCIG PU'ANG SNANG, ZHES BAS BSTAN CING,
SNANG

@109A *, ,BA LTAR DNGOS PO LA'ANG, GZHI DE CHOS DE GNYIS KA YIN
DGOS PAR, SGRA NI ZHES SOGS RKANG PA GSUM GYIS BSTAN LA, DE LTA
BU'I SGO NAS GZHI MTHUN DU 'JOG PA'ANG RTOG PA TZAM GYI CHOS YIN
GYI, GZHI MTHUN DU DON DAM PAR MA GRUB

PO ZHES BSTAN PA'I SGO NAS GZHI MTHUN DU 'JOG BYED KYI BLO RTOG
PA YIN PAR STON PA NI, DE TSE ZHES PA RKANG PA GNYIS SO, ,DE
LTAR GZHAG PA'I GZHI MTHUN DON DAM DU MA GRUB PA'I RIGS PA STON
PAR BZHED NAS, RNAM GCOD GCIG STON PA NA, ,GANG TSE

GZHAN MI SPONG BAR GNAS, ,ZHES GSUNGS TE, DE YANG 'DI LTAR, BUM
PA LTO LDIR BA YIN PAR DNGOS PO LA GNAS PAS BRDA LA BYANG BA DAG
LA, BUM PA ZHES BRJOD PA NI, LTO LDIR BA'I DON SPYI 'BAD MED DU
'CHAR BAS KHYAB PA LTAR, ME TOG DE AUTPA LA DANG

SNGON PO'I GZHI MTHUN YIN PAR DNGOS PO LA GNAS NA ME TOG DE
AUTPA LA'O ZHES BRJOD PA NA, DE SNGON PO YIN PAR YANG SNANG DGOS
LA, DE SNGON PO'O ZHES BRJOD PA TZAM GYIS DE AUTPA LA YIN PAR
YANG SNANG DGOS PAS, RNAM GCOD GCIG GCIG

STON PA NA GANG TSE GZHAN MI SPONG BAR GNAS PA'I PHYIR RO, ,ZHES
PA'O, ,t'IKA BYED GZHAN DAG GIS NI PHYOGS SU MA PHYIN LA, SGRA
NI ZHES SOGS RTOG NGOR 'JOG KYANG RANG MTSAN LA MI SLU, ZHES
PA'I DON DU 'CHAD PAR BYED DO, ,RANG 'GREL DU TSIGS

SU BCAD PA 'DI DAG PAR TSIGS SU MDZAD NAS 'GREL BA MA MDZAD LA,
DE MI MDZAD PA YANG GONG DU, RTOG NGOR GZHI MTHUN 'JOG TSUL
RGYAS PAR BSHAD PA DAG LA DPAGS NAS 'DI NYID SHES SLA BA LA
DGONGS PA'O, ,DE LTAR RANG LUGS LA GZHI

@109B MTHUN 'JOG PA'I TSUL BSTAN NAS GZHAN SEL BA LAS MI LEN PAR
GZHI THUN GYI THA SNYAD DNGOS DBANG GIS 'JUG PAR 'DOD PA DAG GI
GZHI MTHUN 'JOG PA'I TSUL 'GOG PA NI, AUTPAL SNGON PO ZHES BRJOD
PA DE'I TSE, SNGON PO'I SGRAS YON TAN RDZAS GZHAN GYI DNGOS PO

CIG NI BRJOD PAR BYED PA MIN PAR THAL, DE YIN NA SNGON PO DANG
AUTPAL GNYIS SO SOR BLO MA 'KHRUL PA LA SNANG DGOS PA LA SNANG
BA MIN PA'I PHYIR, KHYAB STE, YOD NA SNANG RUNG GI DNGOS PO MA
DMIGS PA LA DNGOS PO MED PAS KHYAB PA NGES PA'I PHYIR RO, ,'DIS
GZHI

MTHUN RDZAS SU MA GRUB PA'I RIGS PA GCIG KYANG BSTAN PA YIN TE,
GZHI MTHUN RDZAS SU GRUB NA, ME TOG DE AUTPA LA DANG, SNGON PO'I
GZHI MTHUN DU BDEN PA'I PHYIR THA DAD DU BDEN DGOS LA, DE LTAR
PHYI ROL BA DAG GI GZHI MTHUN KHAS LEN TSUL LTAR AUTPA LA DE
DANG

YON TAN SNGON PO RDZAS GZHAN DU KHAS LEN DGOS PA LA, DE DAG SO
SOR BLO MA 'KHRUL BA LA ME SNANG BAR RDZAS GZHAN DU MED PA'I
PHYIR, GZHI MTHUN DU MI BDEN ZHES BYA BA'I DON TO, ,DES NA GZHAN
LUGS LA GNOD BYED KYI RIGS PA DANG, RANG LUGS LA GZHI MTHUN BDEN

MED KYI RIGS PA GNYIS KA BSTAN PA YIN NO, ,t'IKA BYED GZHAN DAG
,SPYI DNGOS PO BA DON GZHAN GCIG NI SGRAS BRJOD PAR BYED PA MIN,
ZHES 'CHAD PA LA RGYU MTSAN DANG 'BREL BA GANG YANG MED CING,
SNGAR PHYOGS SNGA'I SKABS SU YON TAN RDZAS GZHAN BRJOD PA'I SGO
NAS

GZHI MTHUN DU GYUR PA'I PHYOGS SNGA BKOD NAS, LAN GYI SKABS SU
DE NYID KYI GNOD BYED 'DI BSTAN GANG YANG MI SBYOR BA DANG, RANG
LA GZHI MTHUN RUNG ZHING SPYI BRJOD NA MI RUNG BAR BSTAN, ZHES
PA'I BSDUS DON BKOD NAS TSIG DON GYI SKABS SU GZHAN LUGS LA GZHI
MTHUN MI

@110A *, ,RUNG BA'I TSUL GANG GIS BSTAN SBYAR RGYUS PHONGS PA NI
SHIN TU NGO MTSAR RO, ,DE LTAR SEL BA SMRA BA RANG LUGS LA GZHI
MTHUN JI LTAR 'JOG PA'I TSUL DANG, GZHAN LUGS KYI GZHI MTHUN YON
TAN DON GZHAN LDAN PA'I SGO NAS 'JOG PAR

'DOD PA BKAG NAS, DES NA SPYI GZHI MTHUN GYI THA SNYAD THAMS CAD
SKYON MED DU SLOB DPON PHYOGS GLANG GIS BSTAN PA LTAR GYI GZHAN
SEL BA KHAS LEN PA DAG LA 'THAD KYI SPYI RTAG DNGOS KHAS LEN PA
DAG LA MI 'THAD DO ZHES STON PA NI, GZHI MTHUN GYI YUL CAN GYI
SGRA BLOR MA ZAD

SPYI YI YUL CAN GYI SGRA RNAMS DANG NI BLO NYID KYANG SLOB DPON
PHYOGS GLANG GIS GZHAN SEL BA'I YUL CAN DU BSTAN PA 'THAD PA YIN
TE, DE DAG GZHAN SEL BA'I YUL CAN DU KHAS BLANGS NA SPYI GZHI
MTHUN GYI RNAM GZHAG THAMS CAD TSAD MAS GNOD MED DU KHAS
BLANGS

PAS CHOG PA DE'I PHYIR, DE 'DRA'I SGRA BLO THAMS CAD SPYI RTAG
DNGOS KYI YUL CAN DU KHAS LEN PA MI 'THAD DE, DE 'DRA'I SPYI
RTAG DNGOS SGRA DON DANG RTOG PA'I SNANG YUL DU KHAS LEN PA LA
SPYI GZHI MTHUN DE DAG MI SRID PA'I SKYON DU 'GYUR BA'I PHYIR,
DE LTAR BSTAN PA'I DGOS PA

YANG GRUB PA'I MTHA' BZANG NGAN NI, LUGS DE LA 'JIG RTEN DANG
BSTAN BCOS LA GRAGS PA'I THA SNYAD THAMS CAD GNOD MED DU GZHAG
NUS MI NUS KYI RJES SU BYED LA, THA SNYAD DE DAG THAMS CAD KYANG
LUGS 'DI LA 'THAD CING, GZHAN LA MI 'THAD PAR BSTAN PA'I SGO NAS

GZHAN DAG LUGS 'DI LA GZHUG PA'I CHED YIN NO, ,'O NA DNGOS LA DE
DAG MI SRID PA'I RGYU MTSAN CI ZHE NA, GZHAN LUGS LA SPYI GZHI
MTHUN MI SRID PAR 'GYUR BA'I TSUL STON PA LA, GRANGS CAN SPYI
RTAG DNGOS CHA MED GCIG DANG, GSAL BA THAMS CAD RDZAS GCIG PAR

@110B 'DOD PA'I PHYOGS LA SPYI GZHI MTHUN MI RUNG BAR STON PA
NI, BA LANG GI SPYI RTAG DNGOS CHA MED DE DANG BA LANG GI GSAL
BA DAG RDZAS GCIG YIN NA GCIG YIN DGOS TE, SPYI DE'I RDZAS LA
CHA SHAS MED PA'I PHYIR RO, ,DES NA BA LANG GI SPYI GSAL GNYIS
NGO BO'AM RNAM PA THA DAD

PA'I BLO YUL GANG LAS YIN TE MA YIN PAR THAL, BA LANG GI SPYI
DNGOS PO BA'I NGO BO DANG, BA LANG GI GSAL BA'I NGO BO DAG GCIG
NYID YIN PA'I PHYIR, 'DOD NA, SPYI GSAL LA SGRA YANG THA DAD DU
'JUG PAR MI 'GYUR BAS GZHI MTHUN GYI SGRA BLO'I THA SNYAD THAMS
CAD RGYUN CHAD PAR

'GYUR TE, RANG NYID DANG RANG NYID GZHI MTHUN PA MI SRID PA'I
PHYIR RO, ,'DI NA KUN LAS BTUS SU, PHAN TSUN BYED PAR MED THAL
PHYIR, ,BSDUS PA GCIG NI YOD MA YIN, ,ZHES PA'I RIGS PA YIN LA,
YANG, BSDUS PA DU MA NYID 'GYUR PHYIR, ,ZHES GSUNGS PA LTAR SPYI
YANG MI

'THAD PAR BSTAN PA NI, DER MA ZAD BA LANG GI SPYI RTAG DNGOS CHA
MED DE DANG BA LANG DKAR ZAL RDZAS GCIG YIN NA GCIG YIN DGOS
PAS, DE NYID BA LANG NAG SGUR SOGS LA RJES SU 'GRO BA'I SPYIR MI
'GYUR RO, ,DE BAS NA SPYI'I THA SNYAD THAMS CAD KYANG RGYUN CHAD
PAR 'GYUR LA,

GAL TE BA LANG DKAR ZAL DANG GCIG YIN KYANG NAG SGUR SOGS KYI
SPYIR 'GYUR NA, BA LANG GI SPYI GTZO BO CHOS CAN, KHYOD BA LANG
NAG SGUR LA RJES SU 'GRO BA DANG, DE LAS LDOG PA GNYIS KA YIN
PAR THAL, KHYOD BA LANG NAG SGUR GYI SPYI'ANG YIN, BA LANG DKAR
ZAL DANG GCIG KYANG

YIN PA'I PHYIR, 'DOD MI NUS TE, DON GCIG NA GZHI GCIG LA RJES SU
'GRO LDOG GNYIS KA'I DON GCIG SPYOD YUL CAN DU RUNG BA MA YIN
PA'I PHYIR TE 'GAL BA'I PHYIR RO, ,'DI DAG NI RANG 'GREL GYI
DGONGS PA SPYIS PHYIN PA YIN LA, t'IKA BYED GZHAN DAG ,SNGO SER
GCIG TU THAL, SPY

@111A *, ,GTZO BO'I NGANG DU CHA MED GCIG YIN PA'I PHYIR, 'DOD
NA, SNGON PO DE SER PO LA RJES SU 'GRO LDOG GNYIS KA YIN PAR
THAL, ZHES 'CHAD MOD, SNGO SER GZHI MTHUN MI SRID PA DANG, SNGON
PO SER PO LA RJES SU MI 'GRO BAS SPYI GZHI MTHUN MI 'THAD PAR

'PHEN NUS MI NUS SOMS SHIG ,BYE BRAG PA SPYI GSAL RDZAS GZHAN
KHAS LEN PA LA DE DAG MI 'THAD PAR STON PA NI, SHA BA DANG SHING
GNYIS DBYER MED PA'I GZHI MTHUN GYI THA SNYAD DAG KYANG RGYU MED
DU 'GYUR BAR THAL, SPYI GSAL RNAMS RDZAS THA DAD DU GYUR

BA'I PHYIR NA'O, ,KYANG ZHES PAS GSAL BA DANG SPYI RDZAS GZHAN
YIN NA SPYI'I THA SNYAD MI 'THAD PAR MA ZAD, CES PA SDUD PA'I
TSIG YIN LA, DE YANG SPYI GSAL THA DAD NA 'BREL MED DON GZHAN DU
'GYUR BAS DE DAG LA RJES SU 'GRO BAR MI 'THAD SNYAM DU DGONGS

PA'O, ,DE LTAR SPYI GZHI MTHUN MI SRID PA'I NYES PA PHYOGS GZHAN
LA 'BYUNG BA'I TSUL BSTAN NAS, NYES PA DE DAG RANG LA MI 'BYUNG
BA'I TSUL STON PA LA, THOG MAR MDOR BSTAN PA NI, GAL TE KHYED
RANG LA YANG GZHAN SEL BA'I SPYI DE GSAL BA RNAMS DANG RDZAS
GCIG THA

DAD BRTAGS NA NYES PA DE DAG MI 'BYUNG NGAM ZHE NA, KHO BO CAG
LA THAL 'GYUR NYES PA DE DAG MED DE, RTOG NGO'I LDOG PA DE GSAL
BA KUN LA YOD PA'I SPYI YIN PAS RDZAS SU MA GRUB PA'I RGYU MTSAN
GYIS RDZAS GCIG THA DAD GANG DU'ANG BRTAG PA BYAR MED PA'I
PHYIR, GAL

TE DE LA DE LTAR BRTAG PA BYAR MED KYANG, SPYI BLO'I SNANG YUL
DU GYUR PA'I SPYI DNGOS POR GRUB PA MED NA, GSAL BA DU MA LA
SPYI SGRA GCIG 'JUG PA RGYU MED DU 'GYUR RO ZHE NA, BUM GSAL THA
DAD PA 'BRAS BU RIGS GCIG BYED PA DAG LA, RGAN PO BRDA SHES

@111B PAS BUM PA ZHES PA'I SGRA GCIG BRDAR BYAS PA CHOS CAN,
DGOS PA YOD DE, CHU SKYOR PA DE'I 'BRAS BU YONGS SU BSTAN PA'I
CHED YIN PA'I PHYIR, BUM GSAL RNAMS LA DE 'DRA'I SPYI SGRA SBYOR
BA'I RGYU MTSAN YOD DE, CHU SKYOR PA DE YI 'BRAS BU MED PA CAN

LDOG PAR RANG RGYU LAS SKYES PA CAN YIN PA'I PHYIR, LDOG PA KUN
LA YOD PA'I PHYIR, ZHES PA 'CHAD PA'I GZHUNG DU SBYAR NAS, GAL
TE RTOG NGO'I LDOG PA DE NYID GSAL BA KUN LA RJES SU 'GRO BA'I
SPYI YIN PA'I RGYU MTSAN CI ZHE NA, DE NYID SPYI MA YIN NA, SPYI
RTAG DNGOS

YOD PA'ANG GONG DU BSHAD PA'I RIGS PA RNAMS KYIS KHEGS PAS GSAL
BA DAG LA SPYI SGRA GCIG THUN MONG DU SBYOR BA MI 'THAD PAR
'GYUR ZHING, DE'I PHYIR GSAL BA SO SO DAG LA BRDA SBYOR DGOS
NA'ANG DE NI MI 'THAD DE, SHES BYA CHOS CAN, DE MIN BCAD PA LA
MA

LTOS PAR GSAL BA'I DNGOS PO RNAMS LA BRDA SBYOR BA MIN PAR THAL,
DE MIN BCAD PA'I LDOG PA BRDA SBYOR SHES PA LA MI SNANG BAR GSAL
BA RANG MTSAN THA DAD PA DAG BRDA SBYOR SHES PA'I SNANG YUL DU
BSTAN PA NI DKA' BA'I PHYIR DANG, DE MIN MA BCAD NA MI

'DOD PA'I DON LA MA 'DRES PAR BSTAN MI NUS PA'I PHYIR DANG, THA
SNYAD KYI TSE DON GO BA'I 'BRAS BU MED PA'I PHYIR, RTAGS ZUR
SNGA MA DER THAL, BRDA SBYOR SHES PA RANG BZHIN 'DRES 'DZIN GYI
BLO YIN PA GANG ZHIG ,DNGOS PO KUN RANG RANG NGO BO LA MA 'DRES
PA LA

GNAS PA'I PHYIR, DER THAL, BA LANG KHRA BO YI NI NGO BO GANG YIN
PA DE NI SER SKYA LA YOD PA MIN ZHING, SER SKYA'I NGO BO'ANG
KHRA BO LA MED PA'I PHYIR, GAL TE DA MIN BCAD PA LA MA LTOS PAR
RANG MTSAN KHO NA LA BRDA SBYOR BA SNGAR YANG BKAG ZIN PA MA YIN
NAM ZHE NA,

@112A *, ,RIGS PA GZHAN YIN PAS ZLOS SKYON MED DO, ,DE DAG GIS
GRUB PA'I DON BSDU BA NI, DE LTAR BA LANG KHRA BO'I NGO BO BA
LANG SER SKYA LA MED CING SER SKYA'I NGO BO BA LANG KHRA BO LA
MED KYANG, BZHO BKAL SOGS DE'I 'BRAS BU CAN

MIN PA LAS LDOG PA DE NI KHRA BO DANG SER SKYA GNYIS KA LA YANG
YOD PA YIN LA, DON GSAL BA RNAMS LA DE 'DRA'I SPYI GCIG THA DAD
MED PA'AM MTSUNGS PAR YOD PA LA YANG SGRA YI BYE BRAG THA DAD
KHO NA SBYOR BA MI RIGS PAS BA LANG ZHES PA'I SPYI SGRA

GCIG SBYAR BA YIN GYI, SPYI RTAG DNGOS GCIG RJES SU 'GRO BAS
SBYAR BA MA YIN NO, ,'DIR, DE 'BRAS CAN MIN LAS LDOG PA, ZHES
SOGS KYIS BA LANG GI LDOG PA DE KHRA BO DANG KHU YU GNYI GA DANG
NGO BO GCIG TU BSTAN CING, KHRA BO YI NI ZHES SOGS KYIS

KHRA BO DANG KHU YU NGO BO THA DAD DU BSTAN PAS, GZHAN DAG KA
BUM DNGOS PO DANG RDZAS GCIG YIN NA, KA BUM YANG RDZAS GCIG TU
'GYUR DGOS ZHES SMRA BA LA BSAL BA BSTAN PA YIN NO, ,DE'I PHYIR,
BA LANG GI GSAL BA RNAMS KYIS BZHO BKAL LA SOGS PA'I

'BRAS BU DE DAG BYED BAR MTSUNGS PAR 'DOD NA YANG, BZHO BKAL
SOGS DE'I 'BRAS BU MED PA LAS THA DAD PA NYID DE DAG THAMS CAD
LA RJES SU 'GRO BA'I PHYIR KHAS MI LEN PA'I THABS MED PAS GZHAN
SEL BA'I SPYI 'BAD MED DU GRUB PO, ,ZHES PA'O,

KE BYED GZHAN DAG 'BRAS BU RIGS GCIG BYED PAR MTSUNGS PA DE NYID
GSAL BA RNAMS LAS RDZAS GZHAN PA'I SPYIR 'DOD NA'ANG, DE NI
'BRAS BU MED PA LAS THA DAD PA'I GZHAN SEL YIN GYI, SPYI RDZAS
GZHAN MIN CES 'CHAD MOD, DE'ANG DE 'DRAS CAN MIN BRAL,

@112B CES PA LAS DGAG BYA DANG 'GOG BYED GNYIS KA LA KHYAD PAR
CUNG ZAD KYANG MED DO, ,YANG NA 'DI LTAR GAL TE, BA LANG GI
'BRAS BU BZHO RMO SOGS MI BYED PA LAS LDOG PA DE NYID BA LANG GI
GSAL BA RNAMS LAS RDZAS THA DAD PA'I SPYI'O ZHES 'DOD NA'ANG DE
'DRA'I LDOG PA

DE BZHE RKO SOGS KYI 'BRAS BU MI BYED PA LAS RDZAS THA DAD DAM
MI DAD, MI DAD NA, BA LANG GI GSAL BA BZHO RMO SOGS KYI 'BRAS BU
BYED PA DAG LAS RDZAS THA DAD CING, DE LAS LDOG PA DAG DANG
RDZAS GCIG PA DE NI DE DAG GI SPYIR 'GAL LO, ,GAL TE THA DAD NA
DE CHOS

CAN, BZHO RMO SOGS KYI 'BRAS BU BYED PA LAS RDZAS GZHAN MA YIN
PAR THAL, DE 'DRA'I 'BRAS BU MED PA DAG LAS RDZAS THA DAD YIN
PA'I PHYIR, KHYAB STE, DE 'DRA'I 'BRAS BU BYED MI BYED PHAN TSUN
SPANGS PA'I DNGOS 'GAL YIN PA'I PHYIR ZHES BSHAD NA, RANG 'GREL

GYI DGONGS PAR BRTAG TU RUNG TZAM YIN MOD NA'ANG, SNGA MA NYID
LEGS PAR BSHAD PA'O, ,DE LTAR SPYI GZHAN RTAG DNGOS MED KYANG
SPYI SGRA GCIG 'THAD PA'I RGYU MTSAN BSTAN NAS, DE 'DRA'I DPE
STON PA NI, SPYI GZHAN MED PA'I DU MA LA SPYI SGRA GCIG 'JUG PA,
DPER

NA, MIG DANG GZUGS DANG YID BYED LA SOGS PAS GZUGS 'DZIN PA'I
RNAM SHES GCIG GI 'BRAS BU THUN MONG DU SKYED PA CAN YIN PA GANG
GI PHYIR NA RGYU MTSAN DES, RKYEN GSUM DE'I KHYAD PAR MED PA'I
'BRAS BU SKYED PA'I NUS PA DE SGRA GCIG GIS STON PA DAG NI

SRID PAR 'GYUR LA, DGOS PA GANG GI PHYIR JI LTAR STON NA, DUS
'GA' ZHIG GI TSE MIG SHES KYI RGYU TSOGS KUN CIG CAR MING GCIG
GIS RTOGS PAR BYA BA'I PHYIR DU RKYEN GSUM PO DE'I NGO BO LAS NI
RDZAS THA DAD PA'I SPYI MED DU ZIN NA YANG MIG SHES KYI RGYU
ZHES PA'I BRDA LAS

@113A *, ,BYUNG BA GCIG GIS BSNYAD PAR BYA BA BZHIN NO, ,BDUN PA
RTOG PA'I SNANG YUL DANG SGRA DON DU GYUR PA'I SPYI DNGOS PO BA
YOD PA RGYAS PAR DGAG PA LA, SPYIR DGAG PA DANG, SO SOR DGAG PA
GNYIS, DANG PO NI, GAL TE GSAL BA RNAMS LA

SPYI RTAG DNGOS GCIG GNAS PA'I PHYIR GSAL BA MANG PO DAG LA'ANG
MNYAN PA GCIG 'JUG PA YIN NA GSAL BA RNAMS LA SPYI RTAG DNGOS
GCIG GNAS PA DE GSAL BA LA DON GZHAN GYI TSUL GYIS BRTEN PA YIN
NAM, 'ON TE SGRON MES GZUGS LTAR GSAL

BAS SPYI GSAL BAR BYAS PA YIN, DE LTAR DE LA GNYI GA MI RIGS SO,
,GNYI GA MI RIGS PA'I RGYU MTSAN CI ZHE NA, DANG PO MI RIGS PA'I
TSUL 'CHAD PA NI, SPYI CHOS CAN, KHYOD GSAL BA LA DON GZHAN GYI
SGO NAS BRTEN PA MA YIN PAR THAL, KHYOD RTAG PA GANG

ZHIG ,RTAG PA LA PHAN 'DOGS PA MED PA'I PHYIR, DON GZHAN RTEN
DANG BRTEN PA LA RGYU 'BRAS KYIS MA NGES TE, 'KHAR GZHONG LA
RGYA SHUG BRTEN PAR MTHONG NGO ZHE NA, 'KHAR GZHONG CHOS CAN,
RANG NANG GI RGYA SHUG LA PHAN MI 'DOGS BZHIN DU, DE'I RTEN BYED
PA MA YIN

PAR THAL, DE GEGS MED NA 'THUR DU LTUNG BA'I NGANG TSUL CAN GANG
ZHIG ,KHYOD KYIS DE'I RIGS 'DRA PHYI MA RNAMS RIGS 'DRA SNGA MA
RNAMS DANG YUL GO SA MTSUNGS PAR SKYED NUS PA'I PHYIR, SOGS PAS
'KHAR GZHONG LAS GZHAN PA'I RTAN DANG, RGYA SHUG

LAS GZHAN PA'I BRTEN PA CHU LA SOGS PA DAG SDUD DO, ,DE LTAR DPE
BKAG NAS, DPE DON CHOS MI MTSUNGS PAR BSTAN PA NI, TSUL DE YANG
SPYI DE LA MI SRID DE, RTAG PA'I PHYIR RO, ,SNGAR MED GSAR DU
BSKYED PA'I RTEN MA YIN KYANG GRUB ZIN GNAS PA'I RTEN YIN

@113B PAS GSAL BAS MI PHAN KYANG, DE LA BRTEN PA MI 'GAL LO ZHE
NA, GRUB ZIN GNAS PA'I RTEN YIN PA SPYIR DGAG PA NI, SPYI CHOS
CAN, GSAL BA DE KHYOD GRUB ZIN MI 'JIG PAR GNAS PA'I RTEN DU
DGOS PA MA YIN PAR THAL, DE KHYOD MI 'JIG PAR GNAS PA'I RTEN DU
MED NA YANG, MI 'JIG PAR GNAS PA'I RTAG PA YIN

PA'I PHYIR, SO SOR BRTAGS NAS DGAG PA NI, SPYI CHOS CAN, GSAL
BAS KHYOD GRUB ZIN GNAS PAR BYED PA DE YANG MI RIGS TE, GSAL BAS
KHYOD KYI GNAS PA KHYOD LAS RDZAS THA DAD PA BYED DAM, THA DAD
MIN PA BYED CES RNAM PAR DPYOD PAS BCAD NA DE GNYIS KA MI RIGS
PA NYID YIN PA'I PHYIR, DE YANG RDZAS THA DAD NA SPYI

GNAS PA MIN PAR 'GYUR RO, ,RDZAS GCIG NA SPYI RTAG DNGOS NI, CHA
MED YIN PAS DE DANG RDZAS GCIG YIN NA GCIG YIN DGOS PA'I PHYIR,
GSAL BAS GNAS PA SPYI DANG RDZAS GCIG PA BSKYED NA SPYI YANG
BSKYED DGOS PAS SPYI RTAG PA NYAM SO, ,DPANG LOS, GNAS MIN DE
YANG

THA DAD MIN, ,THA DAD DPYAD NA MI RIGS NYID, ,CES BSGYUR RO, ,DE
LTAR RTEN NAM ZHES PA'I BRTAG PA DANG PO BKAG NAS, GSAL BA YIN
CES PA'I DOGS PA 'GOG PA NI, BDAG LA ZHES SOGS TE, SPYI GSAL BA
LA GNAS PA'I DON GSAL BAS GSAL BAR BYED PA YIN PA 'GOG PA BDAG

LA ZHES SOGS YIN CING, SPYI GSAL BA LA GNAS PA'I DON DE LTAR YIN
NA GSAL BAS SPYI GSAL BAR BYAS PA'I RGYU MTSAN GYIS SPYI DANG
LDAN PAR 'DOD DGOS LA, DE YANG MI 'THAD DO ZHES STON PA RIGS
RNAMS KYI NI, ZHES SOGS, DE YANG 'DI LTAR, BDAG LA DMIGS PA'I

TSIG GI RNAM SHES SKYED RUNG BA'I DON GZHAN SGRON 'OD KYI NGOR
BYED PA GANG YIN PA'I MUN KHUNG GI BUM GZUGS LTA BU NI SGRON 'OD
KYIS GSAL BYA YIN LA, DE SNGAR RANG 'DZIN MIG SHES SKYED BYED MA
YIN PA DE'I SKAD CIG PHYI MA DAG RANG 'DZIN MIG SHES SKYED RUNG
NYID DU BYED PA PO NI

@114A *, ,SGRON 'OD YIN PAS GSAL BYA GSAL BYED KYI TSUL NI DE
LTAR YIN LA, DE'I PHYIR, DON GZHAN GNAS PA'I RTEN YIN NA RGYU
YIN DGOS PAR MA ZAD, GSAL BYED YIN NA YANG GSAL BYA DE'I RGYU DU
'DOD DO, ,SPYIR GSAL BYA GSAL BYED KYI TSUL DE LTAR

YIN PA LA SPYI 'DI NI SNGA NAS RANG 'DZIN SPYI BLO SKYED RUNG
NYID DU YOD PA YIN NA DER 'GYUR BA GSAL BAS GSAL BAR BYAS PA DE
LA LTOS PAR MI RUNG ZHING, SNGAR NAS DER MED NA, DER 'GYUR BA
GSAL BA DE LA LTOS PAR MI RUNG TE, 'GYUR BA MED PA'I PHYIR DES
NA SPYI DE NI

SPYI DE DANG LDAN PA'I GSAL BAS GSAL BAR BYAS PA LAS RANG 'DZIN
SPYI BLO SKYED PA GANG LAS YIN TE MA YIN NO, ,GAL TE GSAL BAS
SPYI'I NGO BO GSAL BAR BYAS PA'I SGO NAS SPYI BLO'I YUL DU SPYI
GSAL BA MA YIN GYI, SPYI 'DZIN DBANG PO GSAL BAS GSAL BAR

BYAS PA'I SGO NAS SPYI 'DZIN DBANG SHES SKYED BYED DU 'DU BYAS
TE, SPYI BLO LA SPYI GSAL BAR BYED PA YIN NO ZHE NA, GSAL BA
CHOS CAN, KHYOD LAS SPYI 'DZIN DBANG PO SPYI 'DZIN DBANG BLO
SKYED BYED DU 'DU BYED PA'I SGO NAS SPYI DE SPYI BLO'I GSUNG DON
DU GSAL BAR BYED PA MA YIN

TE; SPYI BLO DE KHYOD DBANG PO LA PHAN BYED DU YOD MED KYI DUS
DAG LAS SPYI RTOGS PA GSAL MI GSAL THA DAD MED PA'I PHYIR, 'ANG
SGRAS, GSAL BA DE SPYI'I GSAL BYED DU MI 'THAD PAR MA ZAD, DBANG
PO'I GSAL BYED DU'ANG MI 'THAD CES PA'O, ,LDOG KHYAB SGRUB PA'I
PHYIR DU MI

MTHUN DPE DNGOS SU SMOS PA NI, MIG SMAN LA SOGS PAS MIG DBANG
GSAL BAR SKYED PAS DES MIG DBANG GI SKYON BSAL BA'I SGO NAS MIG
SHES LA GZUGS GSAL MA GSAL GYI KHYAD PAR 'BYUNG BA BZHIN NO, ,DE
YANG 'DI NI MTHA' BCAD PA TZAM YIN GYI, BYE BRAG

@114B PA DANG GRANGS CAN PA GNYI GA'ANG 'DI LTAR RANG LUGS LA
KHAS LEN PA MA YIN NO, ,DE LTAR GSAL BAS SPYI GSAL BAR BYED PA
BKAG NAS SPYI'I GSAL BYED YIN PA'I RGYU MTSAN GYIS GSAL BA LA
SPYI GNAS PA DGAG PA NI, GAL TE RIGS RNAMS KYI NI GSAL BYED YIN
PA

TZAM GYIS KYANG RIGS DANG LDAN PAR 'DOD NA, SGRON ME LA SOGS
PA'I 'OD CHOS CAN, BA LANG NYID LA SOGS PA'I SPYI DE LDAN PA
'THOB PAR THAL, DE'I GSAL BYED YIN PA'I PHYIR, 'DOD NA, 'OD DE
DAG BA LANG NGO SNYAM PA'I BLO SKYE RIGS PAR THAL LO, ,RTAGS MA
GRUB NA,

BA LANG MTHONG BA'I MIG SHES KYIS BA LANG GI SPYI SNANG YUL DU
BYAS NAS MTHONG BA NYAMS SO, ,GNYIS PA SO SOR DGAG PA LA, BYE
BRAG PA DANG GRANGS CAN GYI 'DOD PA SO SOR DGAG PA MDOR BSTAN PA
DANG, SO SOR PHYE NAS DGAG PA RGYAS PAR BSHAD PA'O, ,DANG PO NI,

BYE BRAG PA DANG GRANGS CAN PA GANG DAG RIGS NI GSAL BA LAS
RDZAS GZHAN NAM GZHAN MIN NYID DU YOD PAR 'DOD PA DE GNYI GA'I
LUGS LA STON MED GSAR DU BYUNG BA'I BA LANG GI GSAL BA RNAMS LA
NI, 'DI BA LANG NGO SNYAM PA'I SPYI YI BLO GROS SKYE BA JI LTAR
YIN TE MIR

'THAD PAR 'GYUR RO, ,DE'I RGYU MTSAN DE GNYI GA'I LUGS LA'ANG
GCIG GSAL BA SNGA MA LA YOD PAR MTHONG BA'I SPYI NI GZHAN GYIS
BYUNG GI GSAL BA LA YOD PAR MTHONG BA MI SRID PA'I PHYIR TE,
SPYI LA CHA SHAS MED PAS SO, ,GZHAN YANG GRANGS CAN 'DOD PA LTAR
SPYI DE GZHAN GSAL BA

RNAMS LA RDZAS GZHAN NYID MIN PAR RDZAS GCIG YIN NA SPYI DE LA
CHA SHAS MED PAS SPYI GSAL GCIG TU 'GYUR ZHING, DE LTA NA SPYI
GSAL BA RNAMS LA RJES SU 'GRO BA BZHIN DU GSAL BA RNAMS KYANG
NANG PHAN TSUN GCIG LA GCIG RJES SU 'GRO DGOS PA LA, DE LTAR
RJES SU

@115A *, ,'GRO BA MED PA'I PHYIR DANG, BYE BRAG PA 'DOD PA LTAR,
SPYI GSAL RDZAS GZHAN NYID YIN NA YANG SPYI GSAL BA LA BRTEN
PA'AM RJES SU 'GRO BA MIN PAR 'GYUR TE, 'BREL MED DON GZHAN YIN
PA'I PHYIR, DES NA PHYOGS DE GNYIS KA MI 'THAD DO, ,ZHES TE,

RKANG PA THA MA 'DI GNYIS NI, LUGS GNYIS LA GNOD BYED SO SOR
BSTAN PA DANG, SNGA MA NI THUN MONG DU BSTAN PA YIN NO, ,GNYIS
PA SO SOR PHYE NAS DGAG PA RGYAS PAR BSHAD PA LA, BYE BRAG PA'I
LUGS DGAG PA DANG, GRANGS CAN GYI LUGS DGAG PA GNYIS, DANG

PO LA SPYI RDZAS GZHAN YOD PA DGAG ,DE YOD PA'I RGYU MTSAN DGAG
,DE MED PA'I GNOD BYED SPANG BA'O, ,DANG PO LA BYE BRAG PA'I
STON PO DRANG SRONG GZEGS ZAN GYIS SPYI NI THAMS CAD DU SONG
BA'O ZHES SMRAS PA LA, MKHAN PO 'DAS NAS, DE'I DNGOS SLOB PE
THAR DANG, PE LU KA

GNYIS DE'I DON LA MI MTHUN PAR SMRA BA NI, PE THAR NA RE, SPYI
NI RANG GI RTEN GSAL BA TZAM THAMS CAD LA KHYAB PA YIN NO, ,ZHES
SMRA LA, PE LU KE NI GSAL BA YOD MED KYI YUL KUN NA KHYAB PAR
'DOD LA, GNYIS KA'ANG SPYI RTAG DNGOS CHA MED GSAL BA RNAMS DANG
RDZAS

GZHAN DU 'DOD PA SOGS LA KHYAD PAR MED DO, ,DE LA LUGS DANG PO
DGAG PA NI, GSAR BYUNG GI BA LANG LA RJES SU 'GRO BA'I SPYI MED
PAR THAL, SNGAR NAS YUL GZHAN NA YOD PA'I BA LANG GI SPYI NI DE
LA RJES SU MI 'GRO BA LANG GSAR BYUNG SKYES PA'I GZHI DE NA,
DE'I SPYI SNGAR

NAS YOD PA'ANG MIN, GSAL BA DE SKYES PA'I PHYIS DE LA RJES SU
'GRO BA'I SPYI YOD PA'ANG MIN PA'I PHYIR, SPYI'I CHA GCIG SNGA
MA LA GNAS NAS CHA GCIG PHYI MA LA 'PHO BA'ANG MIN PAR THAL,
SPYI CHA DANG LDAN PA MA YIN PA'I PHYIR, GSAL BA SNGA MA SPANGS
NAS SPYI RIL

@115B PO GSAL BA PHYI MA LA 'PHO BA'ANG MIN PAR THAL, RTEN SNGA
MA GSAL BA SNGAR YOD NA SPYIS YONGS SU MI 'DOR BA'I PHYIR TE,
'DOR NA SNGA MA SPYI MED DU 'GYUR RO, ,DES NA RJES SU BRTZE
BA'AM, NGO MTSAR BAS NA, KYE MA ZHES BOS NAS, SPYI GSAL BA SNGA
MA LA YOD PAR

KHAS BLANGS NA, PHYI MA SPYI MANG DU 'GYUR ZHING, PHYI MA LA YOD
PAR KHAS BLANGS NA SNGA MA SPYI MED DU 'GYUR BA 'DI LTA BU'I
SPYI'I 'JOG TSUL NI, SPYIS PHONGS PA'I RGYU YIN NO ZHES SMAD
PA'O, ,MI 'GRO ZHES PA 'CHAD PA NI, GSAL BA SNGA MA GZHAN LA
GNAS PAR GYUR BA'I SPYI NI RANG

GI GNAS LAS MI G-YO ZHING DE LAS GNAS GZHAN SKYE BA'I GSAL BA
LA KHYAB NAS GNAS NA SHIN TU RIGS PAR LDAN TE MI RIGS PAR THAL,
SPYI LA CHA SHAS MED PA'I PHYIR, DE NA YOD PA'ANG MIN ZHES PA
'CHAD PA NI, BA LANG GI SPYI CHOS CAN, PHYIS KYI BA LANG DE DAG
GSAR

DU SKYES PA'I YUL NA YOD PA CAN GYI GSAL BA LA KHYAB NAS GNAS PA
CIG DE NI NGO MTSAR CHE STE MI RIGS PAR THAL, GANG NA GSAR BYUNG
GI DNGOS PO PHYIS KYI BA LANG DE GNAS PAR GYUR PA'I YUL DER NI
SNGAR NAS KHYOD 'BREL ZHING YOD PA'ANG MA YIN PA'I PHYIR, RTAGS

MA GRUB NA, SPYI RANG GI GSAL BA TZAM LA KHYAB KYI, GSAL BA MED
PA'I YUL NA MI SRID PAR DAM BCAS PA'I GRUB MTHA' NYAMS SO, ,MA
KHYAB NA G-YO BA MED PA'I RTAG PA YIN PA NYAMS SO, ,LUGS GNYIS
PA DGAG PA NI, PE LU KA NA RE, GAL TE KHO BO CAG

LTAR NA, GSAL BA YOD MED KYI YUL KUN NA RIGS GCIG DUS CIG CAR DU
'PHRE 'DU 'BREL BA'I TSUL GYIS YOD PAS JI SKAD BSHAD PA'I NYES
PA MED DO ZHE NA, BA LANG GI SPYI DE CHOS CAN, KHYOD YUL GCIG TU
GSAL BAS YUL THAMS CAD DU GSAL BA NYID

@116A *, ,DU THAL, KHYOD YUL THAMS CAD NA KHYAB CING CHA THA DAD
MED PA'I PHYIR, 'DOD NA, YUL GCIG TU MTHONG BAS YUL KUN TU CIG
CAR MTHONG BAR THAL LO, ,DES NA YUL GCIG TU BA LANG KHRA BO LTA
BU GCIG GIS BA LANG GI SPYI GSAL

BAR BYAS PA'I SGO NAS BA LANG GI SPYI MNGON SUM DU MTHONG NA,
YUL THAMS CAD NA 'PHROD 'DUS 'BREL BA'I BA LANG GI SPYI MNGON
SUM DU MTHONG DGOS SHING, DE LTA NA 'PHROD 'DU'I 'BREL BA YANG
RTAG DNGOS YIN PAS CHA MED YIN PA'I PHYIR, GZHI GANG LA SPYI

DE 'PHROD PA 'DUS PA'I 'BREL BA GCIG MTHONG BA NA KUN MTHONG
DGOS SHING, DE LTA NA 'BREL BA CAN KUN YANG MTHONG DGOS PAS, BA
LANG GCIG MNGON SUM DU MTHONG BA NA SHES BYA THAMS CAD CIG CAR
MNGON SUM DU MTHONG BAR THAL LO, ,GAL TE SPYI MTHONG BA NI

GSAL BAS GSAL BAR BYAS PA LA LTOS PAS GSAL BA MED PA'I YUL GYI
SPYI MTHONG BA DANG, GSAL BA MA MTHONG BA RNAMS KYI SPYI MTHONG
BAR THAL BA'I SKYON MED DO ZHE NA, SPYI RTOGS PA DE YANG GSAL
BAS GSAL BAR BYAS PA LA LTOS PA MIN PAR THAL, DE YIN

NA GSAL BA MA RTOGS PAR SPYI MI RTOGS DGOS PA'I PHYIR TE, GSAL
BYED SNGAR RTOGS PA MA YIN NA DE'I GSAL BYA YANG DAG PAR RTOGS
PA MIN PA'I PHYIR, GSAL BA MA RTOGS PAR SPYI MI RTOGS PA 'DOD DO
ZHE NA, DE LTA NA, SPYI DANG DE DANG LDAN PA'I GSAL BA DAG

CI'I PHYIR NA, RTOGS TSUL GO LDOG PAR 'DOD DE, SNGAR SMRAS PA'I
RTOGS TSUL RTZA BA'I GRUB MTHA' LAS 'DI GO LOG PAS KHAS BLANGS
NANG 'GAL BA YIN NO, ,DE'I RGYU MTSAN YANG SPYI MTHONG BA'I SGO
NAS GSAL BA LA SGRA BLO 'JUG DGOS PAR SNGAR GRUB PA'I

@116B MTHA' LAS SMRAS PA'I PHYIR RO, ,GNYIS PA SPYI RDZAS GZHAN
YOD PA'I RGYU MTSAN DGAG PA NI, GAL TE SPYI DON GZHAN YOD DE, DU
MA LA SPYI BLO DANG SPYI SGRA SKYE BA 'THAD PA'I PHYIR, DE MED
NA DU MA LA DU MA KHO NA'I BLO SKYE'I THUN MONG GI CHOS KYI BLO
SKYE MI SRID PAR 'GYUR

RO, ,ZHE NA, SHES BYA CHOS CAN, SPYI SGRA DANG SPYI BLO SKYE BA
LA SPYI DON GZHAN DGOS PAS MA KHYAB PAR THAL, THA DAD MED PA'I
DON SPYI RDZAS GZHAN MED PAR YANG 'BRAS 'TSED PA'I SKYES BU DU
MA LA 'TSED PA PO LA SOGS PA'I RJOD PA DANG SPYI BLO 'JUG PA YIN
PA'I PHYIR, GAL

TE SKYES BU DU MAS THAB 'DZUGS PA SOGS BYED PA'I LAS DE NYID DE
'DRA'I SGRA BLO'I RGYU'O ZHE NA, SKYES BU SO SO LA YOD PA'I LAS
CHOS CAN, DE 'DRA'I SGRA RTOG GI RGYU MIN PAR THAL, RDZAS THA
DAD DU MA YIN PA'I PHYIR, GAL TE SKYES BU SO SO LA 'BREL BA'I
LAS SO SO

RNAMS DE'I RGYU MA YIN KYANG, THAMS CAD LA THUN MONG DU 'BREL
BA'I LAS KYI SPYI DE DE 'DRA'I SGRA RTOG GI RGYU'O ZHE NA, BYE
BRAG PA RANG GI GRUB PA'I MTHA' LTAR NA, SKYES BU NI RDZAS YIN
CING, LAS DANG RDZAS DAG PHAN TSUN RDZAS THA DAD PA YIN LA,
SKYES

BU SOGS RDZAS KYI SGRA BLO'I RGYU YIN NA, RDZAS DE DAG LA DNGOS
SU 'PHRO 'DU 'BREL DGOS SHING, DE BZHIN DU LAS DANG, YON TAN LA
SOGS PA RNAMS KYI SGRA BLO'I RGYU YIN NA'ANG DE DAG LA DNGOS SU
'PHROD 'DUS 'BREL DGOS LA, RDZAS KYI SGRA BLO'I RGYU YIN NA, LAS

KYI SGRA BLO'I RGYU YIN PAR 'GAL BA SOGS SU 'DOD DO, ,DES NA DE
'DRA'I KHAS BLANGS DANG 'GAL BA BSTAN NAS 'GOG PA NI, LAS 'DI YI
RIGS CHOS CAN, 'TSED PA PO ZHES SOGS KYI SGRA BLO 'JUG PA'I RGYU
MIN PAR THAL, LAS LA DNGOS SU 'PHROD 'DUS 'BREL GYI,

@117A *, ,SKYES BU LA DNGOS SU 'PHROD 'DUS MA 'BREL PA'I PHYIR
DANG, 'TSED PA PO ZHES SOGS RDZAS SKYES BU'I MNYAN PA LAS GZHAN
LAS KYI SGRA BLO'I RGYU MTSAN YIN PA'I PHYIR, GZHAN YANG THAB
'DZUGS PA SOGS KYI LAS BYAS ZIN NAS YUN RING

DU LON PA'I SKYES BU LA 'TSED PA PO'I SGRA MI 'JUG PAR THAL, DE
LA DE 'DRA'I LAS KYANG GNAS PA YOD PA MA YIN PA'I PHYIR, KYANG
ZHES PAS LAS KYI SPYI'ANG MI GNAS PAR STON PA YIN NO, ,'BRAS
'TSED PA'I LAS BYAS ZIN NAS YUN RING DU LON PA'I SKYES BU DE LA
'TSED PA

PO'I SGRA 'JUG PA'I RGYU LAS KYI SPYI YIN PA MI RIGS PA MIN PA
MIN NAS MI RIGS PAR THAL, DE 'DRA'I SPYI DE SKYES BU DE LA 'BREL
PA MED PA'I PHYIR TE, LAS MED NA LAS KYI SPYI'ANG MED DGOS PA'I
PHYIR RO, ,KHYAB STE, 'BREL PA MED KYANG SGRA RTOG GI RGYU YIN
NA HA CANG THAL

BA'I PHYIR, GAL TE, SNGAR GYI 'BRAS 'TSED PA'I LAS DE DE 'DRA'I
SKYES BU LA 'TSED PA PO'I SGRA BLO 'JUG PA'I RGYU YIN NO ZHE NA,
DE 'DRA'I SKYES BU LA 'JUG PA'I SGRA BLO DE DAG SKYE BA LA MNGON
DU PHYOGS PA'I TSE SNGAR GYI LAS DE DAG MED LA, DE LTA NA'ANG,
ZHES BRJOD DE DAG GI

RGYU MA YIN NA SGRA BLO DE DAG RGYU MTSAN MIN PA STE RGYU MED DU
SKYE BAR THAL BA THOB PA'I PHYIR MI 'THAD DO, ,DES NA 'BRAS
'TSED PA'I LAS DANG LAS KYI SPYI GSAL BA SKYES BU DU MA LA 'BRAS
'TSED PA PO ZHES PA'I SGRA BLO GCIG 'JUG PA'I RGYUR MI 'THAD DO,
,GAL TE 'BRAS 'TSED PA'I

SKYES BU DU MA LA 'BRAS 'TSED PA'I BYA BA BYED PA'I NUS PA YOD
PA DE NYID DE 'DRA'I SGRA BLO'I RGYU'O ZHE NA, SKYES BU SO SO LA
YOD PA'I NUS PA DE 'DRA'I SGRA BLO'I RGYU MA YIN PAR THAL, PHAN
TSUN RJES 'GRO MED PA'I RDZAS THA DAD YIN PA'I PHYIR, 'ANG ZHES
PAS, LAS DANG LAS KYI SPYI

@117B DE 'DRA'I RGYU MIN PAR MA ZAD, CES STON PA'I SGO NAS SNGAR
BSHAD PA'I RIGS PA THAMS CAD 'DI LA'ANG MTSUNGS PAR STON PA YIN
LA, DE'ANG, THA DAD PHYIR NA LAS RGYU MIN, ,ZHES PA MTSUNGS PA'I
TSUL, RJES 'GRO MED PHYIR ZHES PAS DNGOS SU BSTAN NAS LHAG
MA'ANG

RIGS 'DRE BAR 'ANG ZHES PAS SHUGS LA 'PHEN CING, DE YANG 'DI
LTAR SKYES BU SO SO LA YOD PA'I NUS PA LA RJES SU 'GRO BA'I NUS
PA'I SPYI DE 'DRA'I SGRA BLO'I RGYU'O ZHE NA, 'DI YI RIGS MIN
LAS 'BREL PHYIR, ,MNYAN PA GZHAN GYI RGYU MTSAN PHYIR, ,NUS PA'I
DAG NAS

PA YOD MA YIN, ,ZHES SOGS BSHAD PAR BYA'O, ,GAL TE 'TSED PA'I
SKYES BU DU MA LA 'TSED PA PO NYID LA SOGS PA'I SPYI DON GZHAN
DANG PO SKYES TZAM NAS 'PHROD 'DUS 'BREL BA YIN PAS DE'I RGYU
MTSAN GYIS SGRA BLO DE DAG 'JUG PA YIN NO, ,DPER NA, DNGOS PO
RNAMS

LA YOD PA NYID, CES BYA BA'I KHYAB PA'I SPYI DANG PO GRUB TZAM
NAS 'PHROD 'DUS 'BREL BAS DE DAG LA YOD PA'I SGRA BLO 'JUG LA,
BA LANG THAMS CAD LA SKYES TZAM NAS BA LANG NYID CES BYA BA'I
SPYI 'PHROD 'DUS 'BREL BAS BA LANG GI SGRA BLO 'JUG PA BZHIN NO,
,DES NA DON

LA 'PHROD PA 'DU BA'I CHOS CAN GYI SPYI JI SNYED PA DE DAG NI
'DI SKYE BA DANG LHAN CIG 'PHROD PA 'DU BA DAG YIN NO, ,ZHES PA
KHO BO CAG GI GRUB PA'I MTHA' YIN NO, ,ZHE NA, SNGAR GYI NGAG NI
MTHA' GZHAN BKAG PA TZAM YIN LA, 'DI NYID BYE BRAG PA'I RTZA
BA'I 'DOD PA'O, ,'O

NA SKYES BU DE DAG DANG PO NYID DU SKYES TZAM NAS 'TSED PA PO
SNYAM DU BLO YUL DU GSAL ZHING, DE 'DRA'I SGRA BLO 'JUG PAR
'GYUR BAR THAL, DE 'JUG PA'I DNGOS RGYU NUS PA THOGS MED SPYI DE
SKYES TZAM NAS YOD PAS SO, ,DPER NA YOD PA NYID SPYI SKYES TZAM
NAS 'PHROD 'DUS

@118A *, ,'BREL BAS DE DAG LA DANG PO NAS YOD PA'I SGRA BLO 'JUG
PA SOGS BZHIN DU'O, ,'ON TE DANG PO NAS DE 'DRA'I SGRA BLO 'JUG
PA MIN NA NI, PHYIS KYANG 'JUG PAR MI 'GYUR TE, DE LTAR 'JUG
PA'I DNGOS RGYU THOGS MED DU KHAS BLANGS PA'I SPYI DE YOD PA

LA SNGAR DANG PHYIS KHYAD PAR MED PA'I PHYIR, t'IKA BYED GZHAN
DAG NI, SPYI DE DANG PO NAS 'PHROD 'DUS 'BREL MA 'BREL BRTAGS
NAS, 'BREL NA DANG PO NYID DU ZHES SOGS DANG, 'BREL BA MIN NA
NI, KHYAD PAR MED PA'I RTAG PA YIN PA'I PHYIR, PHYIS KYANG 'BREL
BAR

MI 'GYUR ZHES 'CHAD DO, ,GAL TE SKYES BU DE DAG LA DANG PO NAS
SPYI DE YOD KYANG PHYIS THAB 'DZUGS PA LA SOGS PA'I BYA BAS PHAN
'DOGS PA LA LTOS PA'I SKYES BUS SPYI DE GSAL BAR BYED PA'I SGO
NAS 'TSED PA PO ZHES PA'I SGRA BLO DE 'JUG DGOS PA YIN PAS

DANG PO SKYES TZAM NAS DE 'DRA'I SGRA BLO 'JUG PAR THAL BA'I
SKYON MED DO ZHE NA, BYE BRAG PA'I LUGS LA'ANG SKYES BU DANG
BDAG NI MING GI RNAM GRANGS YIN LA, DE YANG RTAG PA'I RDZAS SU
'DOD PA YIN PAS, DE NYID 'GAL BA BSTAN NAS 'GOG PA NI, SKYES BU
DE THAB 'JUGS

PA SOGS KYI RKYEN DBANG GIS 'GYUR RAM MI 'GYUR, MI 'GYUR NA BYA
BA'I RKYEN LA LTOS PA MED PAR THAL, RKYEN GYI DBANG GIS 'GYUR BA
MED PA'I PHYIR, 'DI NI BYA BAS PHUL DU BYUNG BA'I KHYAD PAR BYA
BA YOD DO ZHE NA YANG, 'BRAS 'TSED PA'I SKYES BU CHOS CAN, KHYOD
'BRAS 'TSED

PA'I BYA BA GANG LAS PHUL DU BYUNG BA'I KHYAD PAR BYAR MED PAR
THAL, DE YOD NA KHYOD SKAD CIG MAR 'GYUR DGOS PA GANG ZHIG
,KHYOD RTAG PA YIN PA'I PHYIR, RTAGS SNGA MAR THAL, 'BRAS 'TSED
PA'I LAS DE SKAD CIG MA NYID YIN PA'I PHYIR, t'IKA BYED PHAL CHE
BA DANG, 'BRAS

@118B 'TSED PA'I SKYES BU SKYES MA THAG PA DE CHOS CAN, KHYOD
SKAD CIG MA NYID YIN PAR THAL, KHYOD LA PHYIS 'BRAS MA TSED PA'I
BYA BAS KHYED PAR BSKYED DU YOD PA'I PHYIR, 'DOD NA KHYOD PHYIS
KYI 'BRAS 'TSED BA'I BYA BA GANG LA LTOS NAS SPYI'I GSAL BYED DU
'GYUR

BA MIN PAR THAL, PHYIS KYI BYA BA'I DUS NA KHYOD ZHI GNAS MED
PA'I PHYIR, ZHES 'CHAD PA NI MI 'THAD DE, 'BRAS 'TSED PA'I SKYES
BUS 'BRAS 'TSED PA'I BYA BA BYED PAS PHAN 'DOGS PA LA LTOS NAS,
SPYI GSAL BAR BYED CES SMRAS NAS, 'BRAS 'TSED PA'I BYA BA

BYED PA'I SKYES BU SPYI'I GSAL BYED DU SMRAS KYI 'BRAS 'TSED
PA'I BYA BA MI BYED PA'I SKYES BU SKYES MA THAG PA BYA BA LA
LTOS NAS SPYI'I GSAL BYED DU MA SMRAS PAS KHAS LEN MED PA'I
PHYIR DANG, RANG 'GREL LAS, SKAD CIG NYID PHYIR ZHES PA LAS LA
SBYAR GYI, SKYES

BU LA MI SBYAR BA'I PHYIR RO, ,YANG YID KYI SHING RTAS BYAS PA
YIN ZER BA'I 'BREL BA DANG t'IKA BYED KHA CIG ,'DU BYED THAMS
CAD SKAD CIG MA, ,MI GNAS BYA BA GA LA YOD, ,CES PA DANG SBYAR
NAS 'CHAD PA NI DE BAS KYANG CHES NOR BA'O, ,DES NA KHO BOS JI
SKAD BSHAD PA NYID

DGONGS PA YIN TE, RANG 'GREL LAS, RANG BZHIN BRTAN PA 'DI NI
PHUL DU DBYUNG DU MED PA'I PHYIR, KHYAD PAR DU BYAR MED PA LA
LTOS PA CI ZHIG YOD, PHUL DU DBYUNG DU YOD NA'ANG, LAS NI SKAD
CIG MA NYID YIN PA'I PHYIR, SKAD CIG MA RE RE LA PHUL DU DBYUNG
BA'I RANG BZHIN

DU GYUR BA GZHAN DANG GZHAN 'BYUNG BA'I PHYIR, DE YANG SKAD CIG
MAR 'GYUR RO, ,DE BAS NA RANG GI SKYE BA'I GNAS 'JIG PA CAN GYI
BYA BA GANG LAS GANG LA LTOS PA GSAL BAR BYED PAR 'GYUR, ZHES
GSUNGS PAS SO, ,GSUM PA DE MED PA'I GNOD BYED SPANG BA NI,

@119A *, ,GAL TE GSAL BA RNAMS LA THUN MONG DU RJES SU 'GRO BA'I
SPYI RDZAS GZHAN GCIG MED NA, JI LTAR BA LANG DKAR ZAL DANG NAG
SGUR SOGS LA RIGS GCIG TU 'DZIN PA'I BLO SKYE BA BZHIN DU, BA
LANG DKAR ZAL DANG, TZANDAN SOGS LA'ANG

RIGS GCIG TU 'DZIN PA'I BLO CI'I PHYIR MI SKYE ZHE NA, DE LTAR
RIGS GCIG TU 'DZIN PA'I BLO SKYE MI SKYE'I KHYAD PAR YOD PAS BA
LANG DANG SHING LA SOGS PA'I SPYI DON GZHAN YOD MI DGOS PAR
THAL, SHING GI GSAL BA RNAMS DANG, BA LANG GI GSAL

BA RNAMS BA LANG GI SPYI DON GZHAN MED PA'I PHAN TSUN RDZAS THA
DAD DU MTSUNGS PA YIN NA YANG, NOG SOGS 'DUS PA'I GONG BU MA YIN
PA LAS LEG PA'I RIGS DE NYID BA LANG GI GSAL BA RNAMS LA NYE BA
GANG GIS BA LANG GI GSAL BA 'GA'

ZHIG LA RIGS GCIG TU 'DZIN PA'I BLO DANG BRJOD PA'I SGRA RAB TU
'JUG CING, RIGS DE NYID RJES SU MI 'GRO BAS GZHAN TZANDAN DANG
KHRA BO LA RIGS GCIG PA'I SGRA BLO 'JUG PA MIN PA'I PHYIR, DES
NA GZHAN SEL BA'I SPYI DE NYID RANG GI GSAL BA RNAMS

LA THUN MONG DU SPYI SGRA DANG SPYI'I SHES PA 'JUG PA'I RGYU
MTSAN YIN NO, ,DE'I PHYIR SPYI DON GZHAN KHAS BLANGS PA LA DGOS
PA MED DO, ,GNYIS PA GRANGS CAN PA'I LUGS DGAG PA LA, DNGOS
DANG, ZHAR LA RIGS PA DES GCER BU PA'ANG KHEGS PAR BSTAN PA'O, ,

DANG PO LA 'DOD PA BRJOD PA DANG, DE DGAG PA GNYIS, DANG PO LA
GRANGS CAN GYI GRUB PA'I MTHA'I SPYI'I RNAM GZHAG DANG, GZHUNG
GI DON BSHAD PA GNYIS, DANG PO NI, GZHUNG GI SKABS GONG 'OG MANG
PO ZHIG TU GRANGS CAN GYI GRUB PA'I MTHA' DGAG PA

@119B LAN MANG DU 'BYUNG BAS, DES NA PHYOGS SNGA MA'I TSUL KHONG
DU CHUD PAR BYA BA'I CHED DU 'DIR GRANGS CAN GYI GRUB PA'I
MTHA'I SPYI TSUL MDO TZAM ZHIG BSHAD PAR BYA'O, DE YANG THUB PA
SER SKYAS BSTAN PA'I RJES SU 'JUG PA'I PHYIR SER SKYA ZHES BYA
LA, DE NYID

NYI SHU RTZA LNGA'I GRANGS KYI 'JUG PA'AM GRANGS KYI MTSAN NYID
YONGS SU SHES PA LAS GROL BAR 'DOD PA'I PHYIR GRANGS CAN PA ZHES
BYA ZHING, SPYIR MU STEGS PA'I LTA BA LA LTA BA NGAN PA SUM
BRGYA DANG DRUG CU RTZA GSUM, DE YANG BSDUS NA LTAR NA DRUG

CU RTZA BZHI, DE YANG BSDUS NA LUNG MA BSTAN GYI LTA BA BCU
BZHI, DE THAMS CAD KYANG MDOR BSDUS NA RTAG CHAD KYI LTA BA
GNYIS SU 'DUS SHING, RTAG PAR LTA BA PHAL CHE BA DAG NI THAR PA
YOD PAR 'DOD LA, CHAD PAR LTA BA DAG NI THAR PA LA SKUR BA 'DEBS
PAR BYED

CING, SHI NAS BDAG RGYUN CHAD PAR 'DOD MI 'DOD KYI KHYAD PAR MA
GTOGS, GNYI GA'ANG BDAG YOD PAR 'DOD PA SHA STAG GO ,DE YANG
GRANGS CAN PA DANG, BYE BRAG PA DANG, SPYOD PA BA LA SOGS PA NI
RTAG PAR LTA BA YIN LA, RGYANG PAN PA LA SOGS PA NI CHAD PAR

LTA BA YIN CING, DE YANG, GRANGS CAN PA NI, SHES BYA THAMS CAD
NYI SHU RTZA LNGAR GRANGS NGES PAR 'DOD LA, DE NYID NYI SHU RTZA
LNGA PO DE'I 'JUG PA SHES PAS 'KHOR BA LAS GROL BAR 'DOD PA YIN
TE, JI SKAD DU KHO RANG GI GZHUNG LAS, DE NYID NYI SHU LNGAR
SHES NA, ,RAL

PA'AM MGO ZLUM COD PAN CAN, ,GNAS NI GANG DANG GAR GNAS KYANG,
,GROL 'GYUR 'DI LA THE TSOM MED, ,CES 'BYUNG BA LTAR RO, ,DE LA
DE NYID NYI SHU RTZA LNGA PO DE YANG GANG ZHE NA, BDAG DANG,
GTZO BO DANG, CHEN PO DANG, NGA RGYAL DANG, DE TZAM LNGA DANG,
DBANG PO

@120A *, ,BCU GCIG DANG, 'BYUNG BA LNGA PO DAG LA NI DE NYID NYI
SHU RTZA LNGA ZHES BYA'O, ,DE YANG SKYES BU DANG, BDAG DANG,
SHES RIG CES BYA BA RNAMS NI RNAM GRANGS YIN LA, SPYI DANG, GTZO
BO DANG, RANG BZHIN CES BYA BA RNAMS NI RNAM GRANGS

YIN CING, BLO DANG, CHEN PO ZHES BYA BA RNAM GRANGS YIN LA, NGA
RGYAL DANG, SNYAM SEMS PA ZHES BYA BA NI RNAM GRANGS SO, ,DE
TZAM LNGA NI, SGRA DANG, REG BYA DANG, RO DANG, GZUGS DANG,
DRI'O, ,DBANG PO BCU GCIG NI, BLO'I DBANG PO LNGA DANG, LAS KYI
DBANG PO LNGA DANG, YID KYI

DBANG PO'O, ,DE LA BLO'I DBANG PO LNGA NI, RNA BA DANG, PAGS PA
DANG, MIG DANG, LCE DANG, SNA'I DBANG PO RNAMS SO, ,LAS KYI
DBANG PO LNGA NI, NGAG DANG, LAG PA DANG, RKANG PA DANG, RKUB
DANG, 'DOMS SO, ,'BYUNG BA LNGA NI, NAM MKHA' RLUNG, ME, CHU,
SA'O, ,DE LA

GTZO BO NI, RANG BZHIN YIN GYI, RNAM 'GYUR MIN LA, BLO, NGA
RGYAL, DE TZAM LNGA STE, BDUN NI, RANG BZHIN DANG, RNAM 'GYUR
GNYI GA YIN LA, LHAG MA BCU DRUG NI, RANG BZHIN MA YIN GYI, RNAM
'GYUR KHO NA'O, ,SKYES BU NI RANG BZHIN YANG MA YIN LA, RNAM
'GYUR

YANG MA YIN NO, ,ZHES ZER RO, ,DE LTAR YANG, DBANG PHYUG NAG
POS, RTZA BA'I RANG BZHIN RNAM PAR 'GYUR MIN LA, CHEN PO SOGS
BDUN RANG BZHIN RNAM 'GYUR ZHING, ,BCU DRUG PO NI RNAM PAR 'GYUR
BA STE, ,SKYES BU RANG BZHIN MA YIN RNAM 'GYUR MIN, ,ZHES BSHAD

DO, ,DE LA RANG BZHIN ZHES PA NI, 'BRAS BU NUS PA'I NGO BOR RANG
GI RANG BZHIN DU GNAS PAS RANG BZHIN ZHES BYA LA, RANG NYID
RGYU'I NGO BO LAS RNAM PA GZHAN DU GSAL BAR MNGON DU GYUR BA'AM
SKYES PAS NA RNAM 'GYUR ZHES BYA'O, ,DE'I PHYIR GTZO BO NI RGYU
KHO NA YIN

@120B CING, CHEN PO LA SOGS PA BDUN NI, RGYU DANG 'BRAS BU GNYI
GA YIN LA, LHAG MA BCU DRUG 'BRAS BU KHO NA YIN GYI RGYU MA YIN
ZHING, SKYES BU NI RGYU 'BRAS GNYI GA MA YIN NO, ,ZHES 'DOD DO,
,DE LA DE NYID NYI SHU RTZA LNGA JI LTAR 'JUG PA'I TSUL DANG, DE
MA SHES PAS

'KHOR BAR 'KHOR BA'I TSUL DANG, SHES NAS JI LTAR GROL BA'I TSUL
DANG, BDAG DANG GTZO BO SGRUB PA'I RIGS PA DAG BRJOD PAR BYA
STE, 'DI LTAR DE YANG GTZO BO NI, RDUL MUN PA SNYING STOBS GSUM
CHA MNYAM PA'I GNAS SKABS MI GSAL BA'I NGO BOR GNAS PA

YIN LA, RNAM 'GYUR RNAMS NI YON TAN GSUM CHA MI MNYAM PA'I GNAS
SKABS SU GYUR PA GSAL BA'I RANG BZHIN YIN NO, ,ZHES ZER LA, RDUL
MUN SNYING STOBS GSUM NI BDE BA DANG BTANG SNYOMS DANG SDUG
BSNGAL GSUM MO, ,GZHAN YANG GSAL BA DANG MI GSAL BA

GNYI GA YANG YUL YIN TE, LONGS SPYAD PAR BYA BA'I RANG BZHIN YIN
PA'I PHYIR RO, ,SPYI'ANG YIN TE, SKYES BU THAMS CAD KYIS THUN
MONG DU LONGS SPYAD PAR BYA BA YIN PA'I PHYIR, GYAD DANG, 'BANGS
MO BZHIN NO, ,SEMS MED PA'I BDAG NYID KYANG YIN TE, BDE BA DANG,

SDUG BSNGAL DANG, RMONGS PA LAM DU BYA BA RIG PAR BYED PA YIN
PA'I PHYIR RO, ,SKYE BA'I CHOS CAN YANG YIN TE, 'DI LTAR GTZO
BOS NI BLO SKYED PAR BYED DO, ,BLOS KYANG NGA RGYAL DANG, NGA
RGYAL LAS KYANG DE TZAM LNGA DANG, DBANG PO BCU GCIG GO ,DE TZAM
GYIS 'BYUNG BA CHEN

PO SKYED PAR BYED PA YIN NO, ,SKYES BU NI LONGS SPYOD PA PO
DANG, SHES PA DANG BCAS PA LA SOGS PA'I SGO NAS JI SKAD BSHAD PA
LAS LDOG PA'I ZHES ZER TE, JI SKAD DU, YON TAN GSUM DANG DBYE BA
MED YUL DANG, ,SPYI DANG SEMS MED SKYE BA'I CHOS CAN NI, ,

@121A *, ,GSAL BA DANG NI DE BZHIN GTZO BO STE, ,DE BZHIN DE LAS
LDOG PA'I SKYES BU'O, ,ZHES BSHAD PA LTAR RO, ,GZHAN YANG DBANG
PHYUG NAG POS, RGYU LDAN MA RTAG MA KHYAB PA, ,BYED BCAS DU MA
RTEN PA RTAGS, ,CHA SHAS DANG BCAS GZHAN DBANG GSAL, ,LDOG

PA DAG NI MI GSAL BA'O, ,ZHES BSHAD CING DE LA DON NI 'DI YIN
TE, GSAL BA NYID NI RGYU DANG LDAN PA YIN TE, GTZO BOS RGYU DANG
LDAN PA NI BLO'O ZHES BYA BA NAS, DE TZAM GYIS RGYU DANG LDAN PA
NI 'BYUNG BA'O ZHES BYA BA'I BAR RO, ,MI GSAL BA NI DE LTA BU MA
YIN TE, DE NI GANG

LAS KYANG MA SKYES PA'I PHYIR RO, ,DE BZHIN DU GSAL BA NI MI
RTAG PA YIN TE, SKYE BA'I CHOS CAN YIN PA'I PHYIR RO, ,DE LTAR
MI GSAL BA NI MA YIN TE, DE NI SKYE BA DANG MI LDAN PA'I PHYIR
RO, ,JI LTAR GTZO BO DANG, SKYES BU DE DAG NI LHA YUL DANG, SA
STENG DANG BAR SNANG

THAMS CAD DU KHYAB PA NYID KYIS 'JUG PA DE BZHIN DU GSAL BA NI
MI 'JUG PA STE, DE DAG NI MA KHYAB PA YIN NO, ,JI LTAR 'KHOR
BA'I TSE, BLO DANG, NGA RGYAL DANG, DBANG PO'I MTSAN NYID CAN
BYANG BA RNAM PA BCU GSUM DANG LDAN PA, PHRA BA'I LUS LA BRTEN
PA'I GSAL BA 'KHOR

BA DE BZHIN DU, MI GSAL BA NI MA YIN TE, DE NI KHYAB PA NYID
KYIS BYA BA DANG BCAS PA NYID DU MI RUNG BA'I PHYIR RO, ,BLO
DANG NGA RGYAL LA SOGS PA'I BYE BRAG GI GSAL BA RNAM PA MI 'DRA
BA DU MA DMIGS LA, MI GSAL BA NI MA YIN TE, DE NI RANG BZHIN
GCIG TU YOD PA NA 'JIG RTEN

GSUM GYI RGYU YIN PA'I PHYIR RO, ,GSAL BA NI DE LA BRTEN PA YANG
YIN TE, GANG ZHIG GANG LAS SKYE BA DE NI DE LA BRTEN PA YIN PA'I
PHYIR RO, ,MI GSAL BA NI DE LTA MA YIN TE, DE NI 'BRAS BU MA YIN
PAS GANG LA'ANG MI BRTEN PA'I PHYIR RO, ,GSAL BA RNAMS NI 'GRO
BA YIN TE

@121B 'JIG PA'I TSE GTZO BO'I NGANG DU THIM PAR 'GYUR BA'I PHYIR
RO, 'DI LTAR 'JIG PA'I TSE, 'BYUNG BA RNAMS NI DE TZAM LA THIM
MO, ,DE TZAM NI DBANG PO LA THIM PA LA SOGS PA'I SGO NAS SKYE
BA'I RIM PA BZHIN THIM NAS MTHAR GTZO BO'I NGANG DU THIM PAR
'GYUR TE, DE LTAR NA, DE NYID NYI

SHU RTZA LNGA LAS, RNAM 'GYUR DAG 'JUG PA DANG LDOS PA'I TSUL NI
DE LTAR YIN NA, GTZO BO NI GANG LA YANG THIM PA MA YIN TE, DE LA
RGYU MED PA'I PHYIR RO, ,GSAL BA DANG NI CHA SHAS DANG BCAS PA
YIN TE, SGRA DANG, REG DANG, RO DANG, GZUGS DANG, DRI'I BDAG
NYID KYI CHA SHAS

RNAMS DANG LDAN PA'I PHYIR RO, ,GTZO BO NI DE LTA MA YIN TE,
RTAG PA GCIG PU YIN PA'I PHYIR RO, ,GZHAN YANG DPER NA PHA BSON
PA NA, BU LA RANG DBANG YOD PA MA YIN PA DE BZHIN DU, GSAL BA NI
RGYU'I RNAM PA THAMS CAD LA RAG LAS PA'I PHYIR GZHAN DBANG YIN
NO, ,MI GSAL BA DE LTA MA YIN TE, DE NI RTAG TU RGYU LA RAG MA
LAS PA'I PHYIR RO, ,DE YANG GANG ZHIG GANG GI 'BRAS BUR GYUR PA
DE DAG NI MA SKYES PA'I SNGA ROL NAS RGYU LA NUS PA'I NGO BOR
YOD PA YIN TE, GANG GI PHYIR TIL LA TIL MAR NUS PA'I NGO BOR YOD
PA MA YIN NA, BYE MA DAG 'KHRUL 'KHOR GYIS BRTZIR BA

LAS KYANG CI'I PHYIR TIL MAR MI 'BYUNG, DE BAS NA RGYU'I BDAG
NYID LA 'BRAS BU SNGAR YOD PA MA YIN PA DE'I TSE, NAM MKHA'I PAD
MA BZHIN DU, DE SUS KYANG BYED PAR MI 'GYUR RO, ,DE LTA NA YANG
MA SKYES PA'I SNGA ROL DU GSAL BA'I NGO BO BAS NI YOD PA MA YIN
TE, SKYE BA DON MED

PAR THAL BA'I PHYIR RO, ,DE'I PHYIR DANG PO NAS RGYU'I BDAG NYID
LA NUS PA'I NGO BO YOD PA GANG YIN PA DE NYID RKYEN GYIS MNGON
PAR GSAL BAR BYAS PA LA 'BRAS BU SKYES PA ZHES THA SNYAD DU
BYA'O, ,ZHES ZER RO, ,DING SANG GANG RI'I KHROD KYI MKHAS RLOM
GANG DAG RGYU'I DUS NA 'BRAS

@122A *, ,BU GTAN NAS MED PA MA YIN TE, RGYUS SKYES MA NUS PAR
THAL BA'I PHYIR DANG, LCAGS BZHIN DU BONG BA LA SOGS BDAG KYANG
GSER 'GYUR GYI RTZI DANG PHRAD PA NA, GSER DU 'GYUR PAR THAL
BA'I PHYIR RO, ,RGYU'I DUS NA 'BRAS BU DNGOS SU YOD PA'ANG MA
YIN

TE, RGYU DON MED PAR THAL BA'I PHYIR RO, ,ZHES SMRA BA DE DAG
KYANG GRANGS CAN GYI RING LUGS 'DI NYID GSAL BAR 'ONGS PA YIN
NO, ,DE LA SER SKYA BDAG GIS JI SKAD BSHAD PA'I MTSAN NYID DANG
LDAN PA'I GTZO BO YOD PA NYID DU, SGRUB PA LA LDAN PA'I SBYOR BA
LNGA SMRAS TE, JI SKAD

DU, KHYAD PAR TSAD PHYIR RJES 'GRO'I PHYIR, ,NUS PA'I SGO NAS
'JUG PA'I PHYIR, ,RGYU DANG 'BRAS BU DBYER YOD PHYIR, ,RANG
BZHIN SNA TSOGS DBYER MED PHYIR, ,MI GSAL BA YI RGYU YOD DO,
,ZHES BSHAD PA LTA BU'O, ,DON 'DI YIN TE, GTZO BO NI YOD PA YIN
TE, KHYAD PAR RNAMS LA TSAD

YOD PA'I PHYIR RO, ,'JIG RTEN 'DI NA GANG LA BYED PA PO YOD PA
DE LA TSAD YOD PAR MTHONG STE, DPER NA RDZA MKHAN DAG 'JIM GONG
LAS BRE'U CHUNG BCU SHONG PA LA SOGS PA'I TSAD DANG LDAN PA'I
BUM PA BYED PA BZHIN NO, ,CHEN PO LA SOGS PA'I GSAL BA 'DI DAG
KYANG BLO GCIG

DBANG RGYAL GCIG DANG, DE TZAM LNGA DANG, DBANG PO BCU GCIG
DANG, 'BYUNG BA LNGA SHES BYA BA'I TSAD DANG LDAN PAR MTHONG
NGO, ,DE'I PHYIR GANG LAS TSAD DANG LDAN PA'I GSAL BA SKYE BAR
BYED PA'I GTZO BO YOD PAR RJES SU DPAG PA LAS BSGRUB PAR BYA'O,
,RIGS PA 'DI LAS KYANG GTZO BO

YOD DE, KHYAD PAR RNAMS RJES SU 'GRO BA MTHONG BA'I PHYIR RO,
,GANG RIGS DANG LDAN PAR DMIGS PA YANG YIN PA DE NI, DE'I BDAG
NYID KYI RGYU LAS BYUNG BA YIN TE, DPER NA BUM PA DANG KHAM PHOR
LA SOGS PA'I KHYAD PAR 'JIM PA'I RIGS DANG LDAN PA DE DAG NI 

@122B 'JIM PA'I BDAG NYID KYI RGYU LAS BYUNG BA BZHIN NO, ,GSAL
BA'I KHYAD PAR 'DI YANG BDE BA DANG, SDUG BSNGAL DANG, RMONGS PA
LA SOGS PA'I RIGS DANG LDAN PAR DMIGS SO, ,GANG LAS ZHE NA, RAB
TU DANG BA DANG, GDUNG BA DANG, ZHUM PA LA SOGS PA'I 'BRAS BU
DMIGS PA'I PHYIR

RO, ,'DI LTAR SNYING STOBS KYI 'BRAS BU NI, RAB TU DANG BA DANG,
YANG BA DANG, ZHEN PA DANG, 'PHEL BA DANG, DGA' BA RNAMS YIN NO,
,RNGUL GYI 'BRAS BU NI, GDUNG BA DANG, SKEMS PA DANG, THA DAD PA
DANG, RENGS PA DANG, SKYO BA RNAMS YIN NO, ,MUN PA'I 'BRAS BU
NI, ZHUM PA DANG

SGRIB PA DANG, SDOM PA DANG, RNAM PAR 'TSE BA DANG, LCI BA RNAMS
YIN NO, ,DES NA CHEN PO LA SOGS PA DE DAG THAMS CAD KYI 'BRAS BU
NI, RAB TU DANG BA DANG, YANG BA LA SOGS PA DMIGS PA DE LTA BAS
NA, 'DI NI BDE BA DANG, SDUG BSNGAL DANG, RMONGS PA RNAM PA GSUM
PO RNAMS

KYI GNAS LUGS KYI KHYAD PAR YIN NO, ,ZHES NGES PAR BYA'O, ,DES
NA 'DI DAG NI RAB TU DANG BA LA SOGS PA'I 'BRAS BU LAS BDE BA LA
SOGS PA DANG LDAN PA NYID DU GRUB CING, DE'I RJES SU 'GRO BA LAS
KYANG BDE SOGS DE'I BDAG NYID KYI RANG BZHIN LAS BYUNG BA NYID
DU GRUB BO, ,DE GRUB

PA NA YANG SHUGS KYIS RANG BZHIN GANG YIN PAR NI GTZO BO YIN NO,
,ZHES BYA BA'I GRUB BO, ,GZHAN YANG NUS PA'I SGO NAS 'JUG PA'I
PHYIR, ZHES BYA BA 'DI LAS KYANG GTZO BO YOD PA YIN TE, 'JIG
RTEN 'DI NYID NI, GANG ZHIG DON GANG LA 'JUG PA DE NI, DE LA NUS
PA YIN TE, DPER NA

THAG PA SNAM BU BYED PA LA 'JUG PA BZHIN NO, ,DE'I PHYIR GANG
GIS GSAL BA SKYED PAR BYED PA'I GTZO BO'I NUS PA YOD DO, ,ZHES
BSGRUB PAR BYA'O, ,NUS PA DE YANG RTEN MED PA CAN MA YIN TE,
DE'I PHYIR GANG LA NUS PA 'JUG PAR BYED PA'I GTZO BO YOD DO,
,'DI LAS KYANG GTZO BO YOD

@123A *, ,PA YIN TE, RGYU DANG 'BRAS BU RNAM PAR DBYER YOD PA'I
PHYIR RO, ,RTEN 'DI NI RGYU DANG 'BRAS BU DAG GI RNAM PAR DBYE
PA MTHONG STE, 'DI LTA STE, DPER NA, 'JIM PA'I GONG BU NI RGYU
YIN LA, BUM PA NI 'BRAS BU YIN PA BZHIN NO, ,DE YANG 'JIM PA'I

GONG BU LAS THA DAD PA'I NGO BO YIN TE, 'DI LTAR BUM PAS NI
SPRANG RTZI DANG, CHU DANG 'O MA 'DZIN PAR NUS KYI 'JIM PA'I
GONG BUS NI MA YIN NO, ,DE LTAR NA CHEN PO LA SOGS PA'I 'BRAS BU
'DI DAG MTHONG NAS, GANG LAS CHEN PO LA SOGS PA 'DI DAG SKYED
PAR BYED

PA'I RGYU GTZO BO YOD DO ZHES SGRUB BO, ,RIGS PA 'DI LAS KYANG
GTZO BO YOD DE, RANG BZHIN SNA TSOGS DBYER MED PA'I PHYIR RO,
,RANG BZHIN SNA TSOGS ZHES BYA BA NI 'JIG RTEN GSUM LA BRJOD DE,
'DI DAG NI 'JIG PA'I DUS NA 'GA' ZHIG TU DBYER MED PAR 'GYUR BA

TE, 'DI LTAR 'BYUNG BA LNGA NI, DE TZAM LNGA LA DBYER MED PAR
'GYUR RO, ,DE TZAM DANG DBANG PO DAG NI NGA RGYAL LA, NGA RGYAL
NI BLO LA, BLO NI GTZO BO LA DBYER MED PAR 'GYUR RO, ,DE'I PHYIR
DE LTAR NA, 'JIG PA'I DUS SU 'JIG RTEN GSUM GANG DU DBYER MED
PAR 'GYUR BA DANG, THIM

PAR 'GYUR BA'I GNAS ZHIG MED NA NI, 'DI DAG 'JIGS PA MI SRID PAR
'GYUR BAS DE LTA BU'I GNAS ZHIG YOD LA, DE YANG GTZO BO LAS GNAS
MA YIN PA'I PHYIR, GTZO BO YOD PAR GRUB BO ZHES ZER RO, ,SKYES
BU NI BDAG DANG SHES PA DANG, SEMS PA CAN ZHES BYA BA DAG DANG,

RNAM GRANGS SU 'DOD LA, DE YANG DGE BA DANG MI DGE BA'I LAS KYI
'BRAS BU GTZO BOS DRANGS PA'I BYED PO YIN GYI, LAS RNAMS KYI
BYED PA PO NI MA YIN TE, GTZO BO NYID THAMS CAD KYI BYED PA PO
YIN NO ZHES BYA BA NI GRUB PA'I MTHA' YIN CING, SKYES BU DE NI,
RTAG PA DANG, GCIG PU

@123B DANG, KHYAB PA DANG, YUL RNAMS LA LTA BAR BYED PA PA YANG
YIN CING, SKYES BU YUL LA LTA BA'I TSUL NI, SKYES BU NYID LA YUL
GYI RNAM PA 'CHAR BA YANG MIN LA, MIG LA SOGS PA'I SHES PA THA
DAD BDAG GIS RANG RANG GI DBANG PO LA BRTEN TE, YUL LA SO SOR
LONGS SPYOD PA YANG MA YIN GYI, JI

LTAR RGYAL PO PHO BRANG GI LAN KAN THA DAD PA DAG NAS KYED MOS
TSAL THA DAD PA DAG GI DPAL LA LTA BAR BYED PA BZHIN DU, SKYES
BU GCIG NYID MIG GI DBANG PO'I SGO NAS GZUGS LA LTA BAR BYED
CING, RNA BA'I SGO NAS SGRA NYAN PAR BYED DO ZHES BYA BA LA SOGS
PA NYID KYI TSUL GYIS YUL LA LTA

PAR BYED PA YIN CING, DE YANG BLO'I ME LONG CHEN PO LA YUL GYI
GZUGS BRNYAN 'PHES SHING, DE NYID SKYES BU LA SNANG BA'I SGO NAS
SKYES BU YUL LA LONGS SPYOD PA YIN CING, GANG YUL GYI RNAM PA
SHAR BA DE NYID KYIS YUL MTHONG BA MA YIN CING, YUL MTHONG BA PO
DE NYID LA YUL KYI RNAM BA SHES

PA MA YIN NO ZHES ZER RO, ,DE LTA BU'I BDAG SHES RIG GI SKYES BU
DE NYID SGRUB PAR BYED PA'I RIGS PA NI 'DI LTAR, MIG LA SOGS PA
NI GZHAN GYI DON BYED DE, 'DUS SHING BSAGS PA'I PHYIR, DPER NA,
MAL CHA DANG STAN GZHIN, ZHES BYA BA YIN LA, RIGS PA 'DIS MIG LA
SOGS PA DAG,,

BDAG GI DGONGS PA SGRUB NUS KYI BDAG GI BAR GRUB PA NA, DE DAG
LA LONGS SPYOD PA PO'I BDAG YOD PAR 'BAD PA MED PA NYID DU GRUB
SNYAM DU BSAMS PA'O, ,SBYOR BA 'DI DAG GI DON KYANG KHO BOS TSAD
MA YID KYI MUN SEL DU RGYAS PAR BSHAD ZIN TO, ,GAL TE SKYES BU
NI, SEMS PA

CAN YIN CING, BLO NI BEMS PO'I BDAG NYID YIN NA, BLO DANG SEMS
LA DE LTA BU'I KHYAD PAR YOD PAR CIS 'GRUB CE NA, BLO DANG BDE
BA LA SOGS PA NI SEMS MED PA YIN TE, SKYE 'JIG DANG LDAN PA'I
PHYIR, DPER NA, GZUGS DRI LA SOGS PA BZHIN, ZHES BYA BA NYID
KYIS SGRUB PAR

@124A *, ,BYED LA, 'DI NI RGYAS PAR GZHAN DON LE'U'I SKABS SU
RNAM PAR GCOD PAR 'GYUR RO, ,GZHAN YANG GRANGS CAN PA DAG RANG
BZHIN 'GYUR BA LAS BYUNG BA'I MTSAN NYID NI LNGA BCU'O ZHES SMRA
STE, 'DI LTAR MGU BA NI DGU'O, ,GRUB PA NI BRGYAD DO, ,NUS PA NI
NYI SHU

RTZA BRGYAD DO, ,PHYIN CI LOG PA NI LNGA STE, DE LTAR NA LNGA
BCU'O, ,DE LA CHU DANG, CHU RGYUN DANG, CHU BO DANG, CHAR 'BAB
PA DANG, LEGS PAR BRGAL PA DANG, GZHAN MA YIN PA DANG, MIG BZANG
BA DANG, 'OD CAN DANG, LUS MCHOG CES BYA BA NI, MGU BA DGU YIN
TE, YONGS SU MNYES PA ZHES BYA

BA'AM, TSIM PA ZHES BYA BA'I THA TSIG GO ,DE YANG RANG BZHIN LAS
'BRAS BU THOB PA YIN GYI, SKYES BUS BYAS PA NI MA YIN NO, ,ZHES
DE LTAR GANG GIS MTHONG BA DE NI, YONGS SU DGA' BA THAR PA LA
SOGS PA'I YUL LAS SKYE BAR 'GYUR BA NI CHU ZHES BYA'O, ,NYE BAR
LEN PA LAS 'BRAS

BU 'THOB KYI, SKYES BUS BYAS PA NI MA YIN NO, ,ZHES SHES NAS
THAR PA LA SOGS PA'I YUL LA YONGS SU DGA' BA SKYE BAR 'GYUR BA
NI CHU RGYUN ZHES BYA'O, ,DUS KYIS 'BRAS BU 'THOB KYI SKYES BUS
BYAS PA NI MA YIN NO ZHES SHES PA SOGS NI CHU BO'O, ,SKAL BAS
'BRAS BU 'THONG KYI

SKYES BUS BYAS PA MA YIN NO ZHES SHES PA SOGS NI CHAR 'BAB PA
ZHES BYA'O, ,YUL LA SOGS PA NYE BAR SGRUB PA'I SKYON MTHONG NAS
GANG THAR PA LA SOGS PA LA YONGS SU DGA' BA DE NI LEGS PAR BRGAL
BA ZHES BYA'O, ,KUN TU BSRUNG BA'I SKYON MTHONG NAS THAR PA LA
SOGS PA LA

YONGS SU DGA' BA DE NI, GZHAN MA YIN PA ZHES BYA'O, ,DE LTAR
THAR PA SOGS LA YONGS SU DGA' BAS TING NGE 'DZIN BSKYED DE THAR
PA MTHONG BA NI MIG BZANG BA ZHES BYA'O, ,DBANG PO LAS 'DAS PA
MTHONG BA NI 'OD CAN ZHES BYA'O, ,RNAM PAR 'TSE BA'AM SKYON
MTHONG NAS THAR PA

@124B SOGS LA YONGS SU DGA' BA DE NI, LUS MCHOG CES BYA STE, DE
DAG NI MGU BA RNAM PA DGU YIN NO, ,DE BZHIN DU YE SHES LAS SKYE
BA'I GRUB BA NI BRGYAD DE, 'DI LTA STE, SGROL BA PO DANG, LEGS
PAR SGROL BA PO DANG, SGROL BA'I MTHAR PHYIN PA DANG, DGA' BA
DANG, RAB TU DGA' BA DANG,

MGU BAR GYUR PA DANG, NYAMS DGA' BA DANG, MCHOG TU DGA' BA ZHES
BYA BA STE, YE SHES LA BRTEN NAS GRUB PA'I PHYIR DANG, RANG
GZHAN LA PHAN PA SGRUB PA'I PHYIR NA, GRUB PA ZHES BYA'O, ,DE LA
SHES PA GANG DPYAD PA BYAS NAS SKYE BA NA, SGROL BA PO ZHES
BYA'O, ,THOS PA LA SOGS PA

DAG GI SHES PA NI, LEGS PAR GROL BA PO ZHES BYA'O, ,BRJOD BYA
DANG, RJOD BYED SNGON DU SONG BA'I BLA MAS BSTAN PA LAS SKYES
PA'I SHES PA DE NI SGROL BA'I MTHAR PHYIN PA ZHES BYA'O, ,GRANG
BA DANG TSA BA LDOG PA'I THABS SHES PA NI DGA' BA ZHES BYA'O,
,NANG GI BDAG NYID KYI RLUNG DANG MKHRIS PA

DANG BAD KAN LA SOGS PA'I NAD GANG BDAG NYID DAM BLA MA LAS
SKYES PA'I LDOG PA'I THABS SHES PA GRUB PA DE NI RAB TU DGA' BA
ZHES BYA'O, ,DE BZHIN DU GANG DANG PO 'BYUNG BA LAS GYUR PA'I MI
DANG, BYOL SONG DANG, RI DVAGS DANG, SBRUL LA SOGS PA'I RGYU
MTSAN LAS BYUNG ZHING, SKYES

PAS 'JIGS PA DANG, 'THAB RTZOD DANG, RDOG PA LA SOGS PA'I SDUG
BSNGAL RNAMS BCOS PA'I THABS SHES PA GRUB PA DE NI MGU PAR GYUR
BA ZHES BYA'O, ,DE BZHIN DU SKAL BA DANG LDAN PA'I RGYU CAN GYI
BDE BA LA DMIGS PA LA SOGS PAS TSANGS BAR SPYOD PA'I SHAS PA DE
NI NYAMS DGA' BA

ZHES BYA'O, ,DE BZHIN DU GANG LDANG BA DANG, PHYAG 'TSAL BA
DANG, SKRA DANG KHA SPU BREGS PA LA SOGS PA SGRUB PAR BYED PA'I
SHES PA DE NI, RTAG TU DGA' BA ZHES BYA STE, 'DI DAG NI GRUB PA
BRGYAD YIN NO, ,YANG 'ON PA DANG, MDZE NAD DANG, DMUS LONG GI
NGO BO DANG, BEMS PO NYID DANG,

@125A *, ,DRI MI ZHIM PA NYID DANG, GRUM PO NYID DANG, RTAG SKAM
CAN DANG, MA NING DANG, LAG PA NYAMS PA DANG, LKUGS PA DANG,
SHES PA NYAMS BA ZHES BYA BA 'DI DAG GIS GRANGS JI LTA BA BZHIN
DU LPAGS PA DANG, MIG DANG LCE DANG, SNA LA SOGS PA DANG, NGAG
DANG

LAG PA DANG, RKANG PA DANG, BSHANG LAM DANG, 'DOMS ZHES BYA BA'I
DBANG PO LA GNOD PA 'DI DAG NI NUS PA BCU GCIG GO ,DE BZHIN DU
CHU MA YIN PA DANG, CHU RGYUN MA YIN PA DANG, CHU BO MA YIN PA
DANG, CHAR 'BAB PA MA YIN PA DANG, LEGS PAR BRGAL BA MA YIN PA
DANG, GZHAN

MA YIN PA MA YIN PA DANG, BZANG PO MA YIN PA DANG, 'OD CAN MA
YIN PA DANG, LUS MCHOG MA YIN PA ZHES BYA BA STE, DE YANG RANG
BZHIN RTAG TU YOD DU ZIN KYANG DE MA SHES PAS THAR BA LA SOGS PA
LA DGA' BA MI SKYE BA NI, CHU MA YIN PA ZHES BYA BA LA SOGS PA
NAS, RNAM

PAR 'TSE BA MTHONG YANG THAR PA LA SOGS PA LA DGA' BA MI SKYE BA
NI, LUS MCHOG MA YIN PA ZHES BYA BA'I BAR DU'O, ,DE BZHIN DU
SGROL BA PO MA YIN PA DANG, LEGS PAR SGROL BA MA YIN PA ZHES BYA
BA LA SOGS PA GRUB PA BRGYAD LA GNOD PA STE, DE YANG SHES PA
GANG

DPYAD PA BYAS NAS SKYE BA MA YIN PA DE NI SGROL BA PO MA YIN PA
ZHES BYA BA NAS JI SRID G-YO SGYU DANG SER SNA SOGS LA RIGS
PA'I DON MI DMIGS PA NI RTAG TU DGA' BA MA YIN PA ZHES BYA'O,
,ZHES BYA BA'I BAR DU STE DE LTAR NA 'DI DAG NI NUS PA NYI SHU
RTZA BRGYAD CES BYA'O, ,PHYIN

CI LOG RNAM PA LNGA NI 'DI LTA STE, MUN PA DANG, RMONGS PA DANG,
RMONGS PA CHEN PO DANG, SHIN TU MUN PAR GYUR BA DANG, SHIN TU
SMAG TU GYUR PA ZHES BYA BA NI, PHYIN CI LOG CES BYA STE, PHYIN
CI LOG GI DON STON PAR BYED PA 'DI LTA STE, GZHAN MA YIN PA LA
GZHAN GYI BLO DANG, LEGS

@125B PA MA YIN PA LA LEGS PAR YANG DAG PAR SGRUB BA DANG, BDE
BA MA YIN PA LA BDE BAR MNGON PAR NGA RGYAL BA DANG, MI NUS PA
LA NUS PAR MNGON PAR NGA RGYAL BA DANG, MI BZOD PA LA BZOD PAR
YID CHES PA ZHES BYA'O, ,'DI DAG NI PHYIN CI LOG RNAM PA LNGA
YIN PAR GRANGS CAN RANG NYID KYI

GZHUNG MTSAN NYID LNGA BCU PA LAS BSTAN PAR BSHAD DO, ,DE YANG
SKYES BU BCINGS PA GSUM GYIS BCINGS PA LAS 'KHOR BAR 'GYUR
ZHING, DE NYID LAS GROL BAS THAR PA RNAM PA GSUM 'BYUNG BA NI
THAR BA ZHES BYA'O, ,DE LA 'CHING BA RNAM PA GSUM NI, RANG BZHIN
GYI 'CHING BA DANG, 'GYUR

BA'I 'CHING BA DANG, NOR GYI 'CHING BA'O, ,DE YANG RE SHEG NOR
GYI 'CHING BA ZHES BYA BA NI, KHYIM PA'AM, TSANGS PAR SPYOD
PA'AM, NAGS NA GNAS PA LA SOGS PA RNAMS NI NOR RNYED PAS 'CHING
BA YIN TE, JI TZAM RNYED PA DE TZAM DU SRED PA 'PHEL BA NYID
KYIS SO, ,'GYUR BA'I 'CHING BA ZHES

BYA BA NI, RAB TU BYUNG BA RNAMS DE DANG DE LA LTA BA SOGS SU
'DOD PAS SGRA DANG REG BYA DANG RO DANG GZUGS DANG DRI RNAMS KYI
DBANG PO 'GYUR BAR BYED CING, DBANG PO YUL GYI RJES SU 'BRANG
BAR BYED PA'I PHYIR, NANG DU YANG DAG PAR GNAS PAR MI 'GYUR BAS
'CHING BA ZHES BYA'O, ,RANG BZHIN GYI

'CHING BA ZHES BYA BA NI, LHA DANG LHA MA YIN DANG MI DANG DUD
'GRO LA SOGS PA RNAMS KYIS LUS GANG DAG ,GZHAN DANG GZHAN RNAM
PA SNA TSOGS KYIS RNAG BZHIN DU 'GYUR BA'I BDAG NYID DU 'BYUNG
BA STE, BDE BA DANG, SDUG BSNGAL DANG, RMONGS PA'I BDAG NYID KYI
PHYIR DANG, BDAG NYID DE

NYID NGAR 'DZIN BA DANG, DE TZAM DANG, DBANG PO'I KHYAD PAR GYI
MTSAN NYID SNA TSOGS PA 'GYUR PA LAS BYUNG BA YIN PA'I PHYIR RO,
DE YANG 'KHOR BAR 'KHOR BA NA, YUL LA SRED PA NYID KYIS SKYES BU
DANG, RANG BZHIN LA GCIG PA NYID DU RMONGS PA YOD LA, DE'I PHYIR
RANG BZHIN NYID YU

@126A *, ,THAMS CAD LA RJES SU 'BREL ZHING, DE NYID KYI RNAM
'GYUR SNA TSOGS PA 'DI SPRUL PAR MA SHES PAR BDAG NYID KYIS LAS
BYAS PA DANG, BDAG NYID KYI 'BRAS BU BSKYED PA DANG, BDAG NYID
DE DAG LONGS SPYOD PA SOGS SU BZUNG BAS, BDAG NYID

YUL RNAMS LA SRED PA'I GZHAN DBANG DU 'GYUR TE, 'KHOR BAR 'KHOR
BA YIN LA, GANG GI TSE BLA MAS NYE BAR BSTAN PA DANG, THOS PA
SOGS LA BRTEN NAS RANG BZHIN GYIS 'BRAS BU DAG SPRUL BAR BYED PA
YIN GYI, SKYES BU NI BYED PA DANG BRAL BA YIN NO, ,ZHES SOGS

SU NGES PA'I SHES PA LHAG PA SKYES PAR GYUR PA NA, 'BRAS BU DAG
'BYIN PAR BYED PA DANG, YUL SNA TSOGS PA 'DI DAG SPRUL PAR BYED
PA'I RANG BZHIN YANG GZHAN LA BDAG KYANG GZHAN NO ZHES RTOGS
NAS, BDAG NYID DON THAMS CAD LA YONGS SU NGOMS PAR

GYUR BA'I PHYIR, TING NGE 'DZIN GYI STOBS KYIS LHA'I MIG BSKYED
DE, RANG BZHIN LA LTA BAR BYED PA NA, BDAG DANG RANG BZHIN GCIG
TU 'KHRUL BA'I DRI MA BRAL NAS RNAM 'GYUR SNA TSOGS PA'I 'DI DAG
GI GNAS LUGS SU GYUR BA'I DON DAM PA RANG BZHIN GYI DE KHO NA
NYID MNGON SUM DU

MTHONG NAS RANG BZHIN YANG SLAR SKYANGS PA'I TSUL GYIS RANG
BZHIN LAS BLO DANG, DE LAS NGA RGYAL DANG, DE LAS DE TZAM LNGA
DANG, DBANG PO BCU GCIG DANG, DE TZAM LNGA LAS 'BYUNG BA LNGA
NYE BAR SPRUL PAR BYED BA'I 'JUG PA NYE BAR BSDUS TE, RANG BZHIN
YAN GAR BAR GNAS SHING,

DE'I TSE RNAL 'BYOR BA'I BLO NGOR KUN RDZOB RNAM 'GYUR GYI TSOGS
THAMS CAD KYI SNANG BA LOG STE, SA LA SOGS PA'I BYA BA DANG, MIG
LA SOGS PA'I BYED PA RNAMS LDOG PAR 'GYUR BAS JI SKAD BSHAD PA'I
'CHING BA GSUM LAS GROL TE, SKYES BU YUL LA LONGS SPYOD PA MED
CING,

@126B BYED PA MED PAR GNAS PA DE'I TSE THAR PA THOB PA YIN NO
ZHES BYA BA NI, GRANGS CAN PA DAG GIS BCINGS PA DANG, THAR PA'I
TSUL RNAM PAR BZHAG PA YIN NO, ,DE BAS NA, SPYI GCOD ZHES BYA BA
CHOS RNAMS KYI RANG BZHIN DANG, GNAS LUGS DANG DON DAM PAR 'GYUR
BA'I BDEN

PAR GRUB CING, MI 'GYUR BA CHA SHAS CUNG ZAD KYANG MED PAS KHAMS
GSUM PO THAMS CAD KYI RANG BZHIN LA KHYAD PAR CUNG ZAD KYANG MED
PA YON TAN GSUM GYI BDAG NYID CAN GANG ZHIG MA SHES PA'I DBANG
GIS 'KHOR BAR 'KHOR ZHING RNAL 'BYOR BAS DE NYID MNGON SUM DU
MTHONG BA NA,

KUN RDZOB RNAM 'GYUR GYI SNANG BA THAMS CAD NUB STE, THAR PA
THOB PAR 'DOD PA DE NYID GRANGS CAN GYI GUB MTHA'I SNYING PO YIN
CING, DING SANG GANGS RI'I KHROD KYI GRUB PA'I MTHA' SMRA BA
GANG DAG BDE PAR GSHEGS PA'I SNYING PO ZHES BYA BA, CHOS THAMS
CAD KYI RANG BZHIN DANG, GNAS

LUGS SU GRUB PA'I DON DAM PA BDEN PAR GRUB CING, MI 'GYUR BA'I
RTAG PA 'DUS MA BYAS PA'I YON TAN THAMS CAD DANG LDAN PA CHA
SHAS CUNG ZAD KYANG MED PAS BRTAN PA DANG G-YO BA SEMS CAN DANG
SANGS RGYAS THAMS CAD KYI DON DAM PA DE NYID LA THA DAD DU BYA
BA CUNG ZAD KYANG MED

PA GANG ZHIG MA SHES BA'I DBANG GIS 'KHOR BAR 'KHOR ZHING, DE
NYID LUS BYED PA BCINGS PA SOGS KYI MAN NGAG LA BRTEN TE, TING
NGE 'DZIN MNGON SUM DU MTHONG BA NGO 'PHROD PAS THAR BA THOB PAR
'DOD PA DAG DANG, BDE BAR GSHEGS PA'I SNYING PO DANG, SPYI GTZO
BO ZHES BYA BA'I MING TZAM

ZHIG THA DAD PAR ZAD KYI, DON LA THA DAD DU BYA BA CUNG ZAD
KYANG YOD PA MA YIN PAR SHES PAR BYA'O, ,GRANGS CAN GYI GRUB
PA'I MTHA' RNAM PAR BZHAG PA MDO TZAM BSHAD ZIN TO,,

@127A *, ,LA RJES SU 'GRO BA'I SPYI GZHAN MED NA GCIG SA BON GYI
'BRAS BU DE SA LA SOGS PA GZHAN GYI 'BRAS BUR 'GYUR BA MIN PAR
THAL, SA BON GYIS MYU GU BSKYED PA'I RANG BZHIN DE SA SOGS LA
MED SA SOGS KYIS MYU GU BSKYED PA'I RANG BZHIN DE SA BON LA MED
PAS

RANG BZHIN SHIN TU THA DAD PA'I PHYIR, KHYAB STE, NUS PA RNAMS
RANG BZHIN THA DAD NA, NUS PA DE DAG GANG LA 'JUG PA'I GZHI
RNAMS KYANG RANG BZHIN THA DAD DGOS PAS GZHI GCIG LA RGYU DU MAS
NUS BA GCIG THUN MONGS DU 'JUG PA MI SRID PAR 'GYUR RO ZHE NA,
ZHES PA NI SPYI RTAG DNGOS BKAG

PA LA GNOD BYED BRJOD PA'I TSUL LO, ,'O NA KHYED RANG LTAR NA,
RGYU DU MAS 'BRAS BU GCIG BSKYED BA TSUL JI LTAR YIN ZHES DRIS
PAS, GAL TE KHO BO LTAR NA SA CHU LUD SA BON SOGS SPYI GTZO BO'I
NGANG DU BDAG NYID GCIG PA YIS SA BON GYIS MYU GU SKYED PA'I
RANG BZHIN GANG YIN PA DE NYID

SAS MYU GU SKYED PA'I RANG BZHIN YANG YIN PA LA SOGS PA'I SGO
NAS RGYU DU MA GNAS SKABS THA DAD KYANG RANG BZHIN GCIG YIN PA'I
'BRAS BU GCIG BYED PA YIN NO ZHE NA, GNYIS PA DE DGAG PA LA RGYU
DU MA'ANG SPYI GTZO BO'I NGANG DU RANG BZHIN THA DAD MED PA'I
RGYU MTSAN GYIS 'BRAS BU

GCIG BYED PAR 'DOD PA DE NYID DANG POR DGAG PA NI, MYU GU SKYED
PA LA CHU LUD LA SOGS PA'I LHAN CIG BYED PA DON MED DU 'GYUR BAR
THAL, SA BON GYI BDAG GCIG PO LA'ANG, MYU GU SKYED PA'I RANG
BZHIN YONGS SU RDZOGS PAR YOD PA'I PHYIR, MA GRUB NA SPYI GTZO
BO CHA MED PA GCIG

BU NGES MYU GU SKYED PA YIN CING, DE SA BON GYI RANG BZHIN YIN
PA 'GAL LO, ,KHYAB PA YOD DE, THA DAD MED PA'I NGO BO GTZO BO SA
BON LA RJES SU MI 'GRO BA DANG BRAL ZHING KHYAD PAR CHU LUD SOGS
RNAMS SA BON LA YOD PAR NGES PA DANG BRAL BA'I PHYIR, ZHES PA
STE, DON NI, SPYI GTZO

@127B BO'I NUS PA KHO NA MYU GU BSKYED NA, LHAN CIG BYED RKYEN
DON MED DU 'GYUR DGOS TE, DE LTA BU'I GTZO BO DE SA BON LA
RDZOGS PAR YOD CING, CHU LUD SOGS RNAMS SA BON LA MED PA'I
PHYIR, ZHES BYA BA'I DON TO, ,SHA'KYA BLO SOGS BYA MED KHYAD PAR
RNAMS DANG BRAL, CES 'CHAD PA LTAR NA, RKANG BA

'DI GNYIS SNGA MA'I KHYAB SGRUB MA YIN GYI, SPYI GTZO BOS MYU GU
SKYED NA, DE LTAR THAL BA'I SKYON YOD PA DES NA, CHA THA DAD MED
PA'I NGO BO SPYI GTZO BO DE CHOS CAN, KHYOD KYIS MYU GU SKYED
PA'I BYA BA BYED PA MIN TE, KHYOD RKYEN GYI KHYAD PAR RNAMS
GROGS SU YOD PA DANG, BRAL BA'I RTAG PA YIN

PA'I PHYIR, ZHES PA'O, MYU GU SKYED PA LHAN CIG BYED RKYEN LA
LTOS PAR CIS GRUB CE NA, MYU GU DE DAG CHOS CAN, LHAN CIG BYED
RKYEN GYI BYE BRAG RNAMS LAS NGES PAR 'BYUNG STE, RANG GI LHAN
CIG BYED RKYEN SA CHU SOGS GANG RUNG GCIG PHAN BYED DU YOD PA
DANG 'BRAL NA'ANG 'BRAS

BU KHYED SKYE BA MED PA'I DNGOS PO YIN PA'I PHYIR, GRANGS CAN
GYI SPYI GTZO BO DE NYID 'BRAS BU THAMS CAD KYI BYED PA PO DANG,
CHOS RNAMS KYI GNAS LUGS DANG, DON DAM PAR BDEN PAR 'DOD PA LA
GTZO BO 'BRAS BU YIN PA 'GOG PA'I RIGS PA DES GTZO BO DON DAM
PAR GRUB PA YANG

KHEGS PAR BSTAN PA NI, SPYI GTZO BO DE NYID CHOS RNAMS KYI RANG
BZHIN DANG, GNAS LUGS SU GYUR PA'I DON DAM PAR YOD PA MA YIN PAR
THAL, DON BYED NUS PA GANG YIN PA DE NYID DON DAM PAR YOD PA YIN
KYI, DON BYED MI NUS NA, DON DAM PAR YOD PA 'GAL BA'I PHYIR RO,,

YANG CHOS RNAMS KYI GNAS LUGS SU GYUR PA'I SPYI GTZO BO'I DANG
DU DON BYED NUS PA'I DNGOS PO RNAMS RANG BZHIN 'DRES PA MA YIN
PAR THAL, DON BYED NUS PA'I DNGOS PO CHU LUD LA SOGS PA DE RNAMS
YANG PHAN TSUN RJES SU 'GRO BA MED CING, GANG ZHIG GSAL BA RNAMS
LA RJES SU

@128A *, ,'GRO BA'I SPYI GTZO BO DE LAS 'BRAS BU MI 'BYUNG BA'I
PHYIR, DE KUN SPYI GTZO BO LAS 'BRAS BU 'BYUNG NA, LHAN CIG BYED
RKYEN DON MED DU 'GYUR ZHING 'BRAS BU MI 'BYUNG NA DE DON DAM
PAR GRUB PA DANG, SA CHU SOGS DER RANG BZHIN 'DRES PA MA YIN PAR
GRUB,

CES BYA BA'I DON TO, ,PHYIS KYI MKHAS RLOM KHA CIG ,GZHUNG 'DI
DANG, 'DI'I RANG 'GREL DU, DE BAS NA KHYAD PAR SKYED PAR BYED PA
YIN GYI SPYI NI MA YIN NO, ,DE'I PHYIR DE KHO NA DNGOS PO YIN
NO, ,ZHES SOGS GSUNGS PA RNAMS KYIS SPYI YIN NA 'BRAS BU MI
SKYED PAS KHYAB PAR

BSTAN NO, ,ZER BA NI RNAM PAR MA BRTAGS PA'I BAB CHOL YIN TE,
GZHUNG 'DI DAG GIS GRANGS CAN GYI 'DOD PA LA DGAG PA BSTAN PA'I
PHYIR, SPYI GTZO BO LAS 'BRAS BU MI 'BYUNG, ZHES PA TZAM ZHIG
BSTAN GYI, SPYI YIN NA 'BRAS BU MI 'BYUNG BAS KHYAB CES STON PA

GAL YIN, DE'I PHYIR SHA'KYA BLOS 'DI'I 'GREL BSHAD DU, DE BAS NA
DE LTAR GZHAN DAG GIS BTAGS PA'I RJES SU 'GRO BA CAN GYI NGO BO
SKYED PAR BYED PA NYID MA YIN PAR BSTAN PA YIN NO, ,ZHES BSHAD
DO, ,DE LTA MA YIN PAR SPYI YIN NA 'BRAS BU MI SKYED PAR KHAS

LEN PA DAG LA NI, 'JIG RTEN GYI KHAMS NA DNGOS PO YIN PA SHES PA
DUS MTHA'I SKAD CIG MA GCIG DANG, RDUL NYAG MA GCIG LAS MED PAR
KHAS LEN DGOS MI DGOS SHES PA RNAL DU ZHOG LA SOMS SHIG ,SA BON
DANG CHU LUD SOGS RANG BZHIN THA DAD PAR KHAS BLANGS PA LA RGYU
'BRAS NGES MED DU THAL BA'I RTZOD PA SPANG BA NI NAS KYI SA BON
DANG SA LU'I SA BON GNYIS KA DANG, RANG BZHIN THA DAD PAR KHYAD
PAR MED PA LA NAS KYI SA BON DANG TSOGS PA'I CHU LUD SOGS KYIS
NAS KYI MYU GU SKYED KYI, SA LU'I MYU GU MI SKYED PA LA SOGS
PA'I

@128B RNAM DBYE MI RUNG BAR 'GYUR RO ZHE NA, SHES BYA CHOS CAN,
SPYI GTZO BO LAS 'BRAS BU MI 'BYUNG BA DES NA DNGOS PO RNAMS
BDAG NYID THA DAD KYANG NAS KYI SA BON 'GA' ZHIG NAS KYI MYU
GU'I NYER LEN GYI RGYU YIN LA, SA LU'I SA BON SOGS GZHAN PA DE'I
NYER LEN YIN PA MI 'GAL BAR

THAL; NAS KYI SA BON NAS KYI MYU GU'I NYER LEN YIN GYI, SA LU'I
MYU GU'I NYER LEN MIN, SA LU'I SA BON SA LU'I MYU GU'I NYER LEN
YIN GYI, NAS KYI MYU GU'I NYER LEN MIN PAS DNGOS PO RNAMS RANG
BZHIN MA 'DRES BAR GNAS PA 'DI 'GRUB PA YIN PA'I PHYIR, DE LTAR
DNGOS PO

RNAMS SPYI GTZO BO'I NGANG DU RNAG BZHIN 'DRES PA'I RGYU MTSAN
GYIS RGYU DU MAS 'BRAS BU GCIG SKYED PAR 'DOD PA DGAG PA ZHAR
BYUNG RTZOD SPANG DANG BCAS PA BSHAD NAS, DE NI RGYU DU MAS
'BRAS BU GCIG BYED PA'I RGYU MTSAN DNGOS PO SPYI GTZO BO'I NGANG
DU RANG BZHIN THA DAD MED PAR GYUR

PA ZHES BYA BA DGAG PAR BYA'O, ,SHES BYA CHOS CAN, NAS DANG CHU
LUD SOGS GCIG CAR SKYE ZHING 'JUG PAR 'GYUR BAR THAL, NAS KYI
RANG BZHIN DANG CHU LUD SOGS KYI RANG BZHIN THA DAD ME PA'I
PHYIR, RTAGS KHAS BLANGS TE, NAS KYI RANG BZHIN DU GYUR PA'I
GTZO BO GANG YIN

BA DE NYID CHU LUD SOGS KYI'ANG RANG BZHIN YIN PA'I SGO NAS DE
DAG GTZO BO'I NGANG DU RANG BZHIN 'DRES PAR SMRAS PAS SO, ,DES
NA 'DI NI TSUL DE 'GOG PA YIN CING, RIGS PA 'DI RANG LUGS LA KA
BUM SOGS DNGOS PO DANG RDZAS GCIG TU KHAS BLANGS PA PA NI
MTSUNGS PA MA YIN TE,

DNGOS PO DANG BUM PA RDZAS GCIG YIN KYANG, DNGOS PO'I RDZAS DANG
BUM PA'I RDZAS KYANG GCIG YIN DGOS PA MA YIN LA, 'DIR NI GRANGS
CAN GYI NAS KYI RANG BZHIN DANG CHU LUD SOGS KYI RANG BZHIN GCIG
YIN PAR KHAS BLANGS BA YIN TE, DE DAG RNAMS KYI RANG BZHIN DU
GYUR

@129A *, ,PA'I GTZO BO LA CHA SHAS MED PAR KHAS BLANGS BA'I
PHYIR RO, ,NAS KYI RANG BZHIN DANG, CHU LUD SOGS KYI RANG BZHIN
GCIG YIN NA, NAS CHU LUD SOGS KYANG GCIG YIN DGOS PAS SKYE 'GAG
DANG GCIG PAR THAL BA 'PHEN PA YIN NO, ,

GAL TE GTZO BO DE LAS SKYES PA'I SA BON GYI RNAM 'GYUR THA DAD
PAS NYES PA DER MI 'GYUR RO ZHE NA GTZO BO CHOS CAN, KHYOD GSAL
BA SNA TSOGS PA'I RNAM 'GYUR DE YI RANG BZHIN MA YIN PAR DE DAG
DANG RDZAS THA DAD YIN PAR THAL, GCIG GSAL DE RNAMS 'JIG PA'I
CHON 'DI

BDAG NYID MI 'JIG PAR GNAS PA'I DNGOS PO YIN PA'I PHYIR, 'DOD
NA, DE GNYIS LA SPYI DANG KHYAD PAR GYI BLOR MI 'GYUR BAR THAL,
GTZO BO DE DAG GI RANG BZHIN MIN PA DES NA'O, ,'KHOR GSUM KAS
BLANGS SO, ,DE LTAR GSAL BA RNAMS KYI RANG BZHIN

GTZO BO'I NGANG DU THA DAD MED BA DGAG PA BSHAD NAS, RANG LA
MTSUNGS PAR SPANG BA NI, GAL TE GSAL BA 'JIG PA'I TSE SPYI 'JIG
GAM MI 'JIG MI 'JIG NA SPYI GSAL RDZAS THA DAD DU 'GYUR LA, 'JIG
NA GSAL BA RNAMS SKYE 'GAG CIG CAR BYED PAR 'GYUR RO,,

ZHES PA'I NYES PA KHYED RANG SEL BA SMRA BA LA'ANG MTSUNGS SO
ZHE NA, SEL BA GSUM LAS, GSUM PO GANG LA'ANG NYES BA DE MI
MTSUNGS SO ZHES STON PA NI, ,SLOB DPON CHOS GRAGS CHOS CAN,
GRANGS CAN GYIS SPYI GTZO BO DNGOS POR KHAS BLANGS BA LA GSAL BA
'JIG PA'I TSE GNAS

SAM MI GNAS, ZHES RTOG PA'I SGO NAS SKYON BRJOD PA DE KHYOD KYIS
MED DGAG GI SEL BA'I SPYI KHAS BLANGS PA LA YANG MTSUNGS PA MA
YIN PAR THAL, KHYOD LDOG PA MED DGAG GI GZHAN PA LA NGO BO NYID
MED PAR SMRA BA'I RGOL BA YANG DAG YIN PA'I PHYIR, SPYI BLO'I
SNANG

@129B YUL DU GYUR PA'I GZHAN SEL KHAS BLANGS BA LA YANG NYES PA
DE MTSUNGS BAR 'GYUR BA MA YIN PAR THAL, DE BSLAD BA'AM SGRO
BTAGS PA TZAM YIN PAR TSAD MAS GRUB PA'I SGO NAS KHAS LEN PA'I
RGOL BA YANG DAG YIN PA'I PHYIR, DON GYI SEL BA KHAS BLANGS PA

LA'ANG MTSUNGS PA MA YIN PAR THAL, DE YIN NA GSAL BA RANG MTSAN
NYID YIN DGOS PA'I PHYIR, DES NA, GTZO BO LA BRJOD PA'I SKYON DE
GZHAN SEL LA MTSUNGS PAR BRJOD BA'I SGO NAS SUM DBYUNG NUS PA
YANG MED DE, SEL BA GSUM PO GANG GI DBANG DU BYAS KYANG MI

MTSUNGS PA DE'I PHYIR, 'DIR DON GYI SEL BA DNGOS SU MA BKOD PA
NI, DE NI GSAL BA RNAG MTSAN NYID YIN PAS GSAL BA 'JIG PA'I TSE,
'JIG MI 'JIG BRTAGS NA SPYI DANG MTSUNGS PAR 'GYUR RO, ,SNYAM
PA'I DOGS PA SHAS CHUNG ZHIG MI MTSUNGS PAR SHES SLA BAS DE'I

PHYIR DNGOS SU MA BKOD PA YIN NO, ,GANG DAG LDOG PA MED DGAG
CHOS CAN, GSAL BA 'JIG PA'I TSE 'JIG MI 'JIG BRTAGS NAS SUN
DBYUNG DU MED DE, NGO BO MED PA'I PHYIR ZHES SMRA BA LA NI, SPYI
GTZO BO CHOS CAN, GSAL BA 'JIG PA'I TSE 'JIG MI 'JIG BRTAGS NAS

SUN DBYUNG DU MED PAR THAL, NGO BO MED PA'I PHYIR, ZHES BRJOD NA
'KHOR GSUM GA LAN MED PA NYID DU 'GYUR RO, ,'DIR SKABS SU BAB PA
GZHAN SEL BA'I NGO BO NGOS GZUNG BA'I RNAM GZHAG CUNG ZAD BRJOD
PAR BYA STE, DE LA GZHAN SEL BA ZHES PA NI, DGAG BYA GZHAN BSAL

BA'I SGO NAS RTOGS DGOS PAS DE'I PHYIR GZHAN SEL BA ZHES BYA LA,
DES NA GZHAN SEL GYI MTSAN NYID, DE MIN BSAL BA'I RNAM PA DNGOS
SU SHAR BA'I SGO NAS DNGOS SU RTOGS PAR BYA DGOS PA'I CHOS, DE
LA DBYE NA, DPAL LDAN ZHI BA 'TSOS, 'DIR NI SEL BA RNAM GNYIS

@130A *, ,TE; ;MA YIN DGAG DANG MED PA'O, MA YIN DGAG PA'ANG
RNAM GNYID TE, ,BLO DANG DON GYI DBYE BAS SO, ,ZHES BSHAD PA
LTAR, MA YIN DGAG GI GZHAN SEL DANG, MED DGAG GI GZHAN SEL LO,
,DANG PO LA DBYE NA, BLO'I SEL BA DANG, DON GYI SEL

BA GNYIS SO, ,DE LA BLO'I SEL BA NI, RTOG PA'I SNANG YUL GANG
YIN PA DE DAG LA BRJOD DE, DPER NA, BUM 'DZIN RTOG PA LA BUM PAR
SNANG BA LTA BU'O, ,DON GYI SEL BA NI DON RANG MTSAN YANG YIN
LA, SEL BA YANG YIN PA DAG LA BRJOD DE, DPER NA,

BUM MA YIN LAS LOG PA YANG YIN, BUM PA YANG YIN PA'I TSOGS PA
LTA BU'O, ,MED DGAG GI SEL BA NI, RANG GI DGAG BYA RNAM PAR BCAD
TZAM GYI CHA DAG LA BRJOD DE, DPER NA BUM MED LTA BU'O, ,DE YANG
GANG DAG ,SLOB DPON ZHI BA 'TSO'I LUGS 'DI NYID RANG

LUGS LA'ANG 'THAD LDAN DU KHAS 'CHE BZHIN DU, DON GYI SEL BA DON
RANG MTSAN THAMS CAD LA 'DOD PA NI 'THAD PA MA YIN TE, TSAD MA'I
DE KHO NA NYID BSDUS PA RTZA 'BREL GNYI GA LAS, DON GYI SEL BA
YIN NAM YIN DGAG YIN PAR CHOS GSAL BA NYID DU LAN

MANG DU BSHAD PA'I PHYIR DANG, RANG MTSAN YIN NA MA YIN DGAG YIN
PAS KHYAB PA NI, SHES RIG LDAN PA SU'ANG SMRA BAR MI BYED DO,
,DON GYI SEL BA YIN NA, SEL BA BTAGS PA DE YIN PAS KHYAB PAR
'DOD PA SLOB DPON DE DAG GI DGONGS PAR SMRA BA'ANG SLOB DPON

DE DAG GI GZHUNG LUGS MA MTHONG BAR GSAL TE, BLO DANG DON GYI
DBYE BAS SO, ZHES PA'I 'GREL BAR BDAG NYID CHEN PO KA MA LA
SH+'A LAS, 'DIS NI RANG GI MTSAN NYID GZHAN SEL BAR BRTEN PA
NI, DNGOS YIN NO ZHES SHES PAR BYA'O, ,ZHES SOGS KYIS DON KYI
SEL

@130B BA NYID SEL BAR NGOS YIN PAR LEGS PAR BSGRUBS PA'I PHYIR
RO, ,GZHAN YANG BUM PA DANG BUM MA YIN RNAM PAR BCAD PA'I TSOGS
PA DE GZHAN SEL MTSAN NYID BA MA YIN NA, DE NYID DGAG PA MTSAN
NYID PA MA YIN PAR YANG SMRA BA CIS 'GOG ,CI STE, DGAG PA

DNGOS SU BCAD PA'I RNAM PA CAN DU RTOGS PAR BYA BA YIN PA'I
PHYIR, DGAG PA DNGOS YIN NO ZHES ZER NA, DE LTA NA DGAG BYA
GZHAN BSAL BA'I RNAM PA DNGOS SU SHAR BA'I SGO NAS RTOGS PAR BYA
BA YIN PA'I PHYIR, GZHAN SEL YIN PAR YANG MTSUNGS SO, ,CI STE,
DE 'DRA'I

TSOGS PA DGAG PA MA YIN PA 'DOD PAS KHO BO CAG LA MI 'DOD PA
BSGRUBS PA CI YANG MED DO, ,ZHE NA, 'O NA NI DGAG BYA BCAD PA'I
RNAM PA DNGOS SU SHAR BA'I SGO NAS DNGOS SU RTOGS PAR BYED DGOS
KYANG DGAG PA MA YIN PA DE CI ZHIG GIS NONGS, GAL TE SGRUB CHOS

BUM PA DNGOS SU 'BREL BA'I PHYIR RO, ,ZHE NA, DE LTA NA SGRUB
CHOS GO BAR BYED NA DGAG PA MA YIN DGOS PAR THAL LO, ,DE BAS NA
MA YIN DGAG GIS DGAG PA'I GO MI CHOD PAR THAL LO, ,GAL TE MA YIN
DGAG GIS DGAG PA'I GO CHOD PAR 'DOD NA NI, DGAG BYA DNGOS SU
BCAD

PA'I RNAM PA SHAR BA'I SGO NAS DNGOS SU RTOGS PAR BYA DGOS PA
GANG ZHIG ,SGRUB CHOS 'PHEN PA MA YIN DGAG GI MTSAN NYID YIN
PAS, BUM PA DANG BUM PA MA YIN RNAM PAR BCAD PA'I TSOGS PA YANG
MA YIN DGAG TU MI 'DOD BZHIN DU KHAS BLANG BAR BYA DGOS TE,

MTSAN NYID DE RJES SU THUGS PA'I PHYIR RO, ,DE LTAR NA TSUL NGES
TSOGS PA DE NYID GZHAN SEL BA YIN PAR YANG 'PHAD MED DU GRUB PAS
DE'I PHYIR, DON GYI SEL BA SEL BA DNGOS PO YIN PA ZHES BYA BA
'DI NYID LEGS PAR GNAS PAR 'GYUR RO, ,CI STE KHO BO CAG NI MA
YIN

@131A *, ,DGAG GIS DGAG PA'I GO MI CHOD PA MGRIN PA BRKYANGS TE
SMRA BAR BYED NA, CI'I PHYIR DE NYID DU THAL BAS MI 'DOD PA
BSGRUBS PAR 'GYUR ZHE NA, 'O NA NI, SHES BYA CHOS CAN, RTOG PA'I
SNANG YUL YIN NA SGRUB PA YIN PAS KHYAB PAR THAL, DE YIN

NA MA YIN DGAG YIN PAS KHYAB PA'I PHYIR, MA GRUB NA, BLO'I SEL
BA THAMS CAD MA YIN DGAG TU SMRAS PA'I KHAS BLANGS PA DANG 'GAL
LO, ,'DOD NA RTOG PA YIN NA SGRUB 'JUG YIN PAS KHYAB PAR THAL
ZHING, RTOG PA'I SNANG YUL YIN NA RANG GI MTSAN NYID KYIS

GRUB PAS KHYAB PAR THAL, DE YIN NA SGRUB PA RANG DBANG BA YIN
PAS KHYAB PA'I PHYIR, 'DOD NA, DE YIN NA SGRO BTAGS MA YIN PAS
KHYAB PAR THAL BA DANG, RDZAS SU GRUB PAS KHYAB PA SOGS SU HA
CANG THAL ZHING, SGRUB CHOS 'PHEN NA SGRUB PA YIN PAS KHYAB PAR
THAL, MA YIN

DGAG YIN NA DGAG PA MA YIN PAS KHYAB PA'I PHYIR, 'DOD NA, RTOG
PA LA GSER BUM BUM PAR SNANG BA CHOS CAN, RDZAS YIN PAR THAL,
RDZAS CHOS 'PHEN PA'I PHYIR, DE MA GRUB NA BUM PAS DAG PA'I SA
PHYOGS KYIS SGRUB CHOS 'PHEN PA MA YIN NO ZHES SMRA BA CIS

'GOG LEGS PAR SOMS SHIG, RIGS PA'I RGYAL POS KYANG DE NYID DBE
BAR MI NUS SO, ,GAL TE SEL BA YUL DU BYED NA'ANG, SEL 'JUG TU
THAL ZHING, DE LTA NA MNGON SUM SEL 'JUG YOD PAR 'GYUR RO ZHE

NA; RTOG PA SGRUB 'JUG TU 'GYUR RO, ,ZHES SMRAS KYI RTOG PA'I
YUL DU GYUR PA'I SGRUB PA YOD NA, RTOG PA SGRUB 'JUG TU 'GYUR
RO, ,ZHES MA SMRAS PA'I PHYIR DANG, RANG GI SNANG YUL SEL BA YIN
PA'I MNGON SUM MI SRID PA'I PHYIR RO, ,GAL TE DON GYI SEL BA
RANG MTSAN

@131B DE NYID SEL BA MTSAN NYID PA YIN ZHING, RANG MTSAN YANG
YIN NA RANG GI SNANG YUL SEL BA YIN PA'I MNGON SUM MED PA 'GAL
LO ZHE NA, SGRA YANG YIN, MI RTAG PA YANG YIN PA'I TSOGS PA DE
LKOG GYUR YANG YIN CING, RANG MTSAN YANG YIN PA'I PHYIR, RANG GI
SNANG YUL LKOG

TU GYUR BA'I MNGON SUM MED PA 'GAL LO ZHES KHYED LA BRJOD NA,
LAN CI ZHIG YOD, DE BAS NA BUM PA YANG YIN, BUM PA MA YIN NA,
RNAM PAR BCAD PA YANG YIN PA'I TSOGS PA DE RANG MTSAN YIN KYANG
TSUR MTHONG MNGON SUM GYI SNANG YUL DU 'GYUR MI DGOS TE, SNGON
PO

YANG YIN, PHYI ROL GYI RDZAS SU MED PA YANG YIN PA RANG MTSAN
YIN KYANG TSUR MTHONG MNGON SUM GYI SNANG YUL YIN MI DGOS PA
BZHIN NO, ,DE YANG TSUR MTHONG MNGON SUM GYI SNANG YUL YIN NA,
CHOS KYI BDAG MED PA'I DE KHO NA NYID MNGON SUM DU MTHONG BA'I
TSUL

MTHONG YOD PA GANG GIS 'GOG SOMS SHIG, KHA CIG, GZHI GRUB NA SEL
BA YIN PAS KHYAB PAR THAL, RIGS MI MTHUN SEL BAS KHYAB PA'I
PHYIR ZHES SMRA'O, ,DE LTA NA GZHI GRUB NA DGAG PA YIN PAS KHYAB
PAR THAL, RIGS MI MTHUN PA BKAG PAS KHYAB PA'I PHYIR,

YANG KHA CIG MED DGAG GI GZHAN SEL SEL BA MTSAN NYID PA MA YIN
NO ZHES SMRA BA YANG GRAG STE, MED DGAG YIN NA DGAG PA MA YIN
PAS KHYAB PAR SMRA BA NI, SNGON MED PA'I GZHUNG LUGS SO, ,KHA
CIG SGRUB PA DANG SNANG BA DON GCIG CING, DE YANG DNGOS PO THAMS
CAD

LA BRJOD DO ZHES SMRAS NAS SGRA RTOG DON MTHUN KHO NA GZHAN SEL
BA'O ZHES SMRA BA NI NANG 'GAL BA NGO MI SHES PAR ZAD DO, ,DE
YANG SGRUB PA DANG SEL BA GNYIS SU CHOS THAMS CAD GRANGS NGES PA
YIN LA, SEL BA DANG DGAG PA DON GCIG CING, DE'I PHYIR DNGOS POR
MA GRUB

@132A *, ,BA'I CHOS YIN NA SEL BA DANG DGAG PA YIN PAS KHYAB LA,
DNGOS POR GRUB PA LA MA YIN DGAG TU GYUR BA'I DNGOS PO DAG NI,
DGAG PA DANG SEL BA YIN CING, DE MA YIN PA'I DNGOS PO DAG NI,
SGRUB PA KHO NA YIN LA, MED DGAG TU GYUR BA'I DNGOS PO NI

MED DO, ,DE'I PHYIR MA YIN DGAG GI DNGOS PO DANG, DON GYI SEL BA
ZHES BYA BA NI, DON GCIG PA YIN NO, ,DA NI 'DI DPYAD PAR BYA
STE, CI RTOG PA LA BUM PAR SNANG BA'I BLO'I SEL BA DANG BUM MA
YIN RNAM PAR BCAD TZAM GYI MED DGAG GI SEL BA DE DAG SPYIR SEL
BA DNGOS

YIN MOD, BUM PA'I GZHAN SEL MTSAN NYID PA YIN NAM MA YIN ZHE NA,
SNGON CHAD GNAS 'DI LA GZHAN DAG THE TSOM YANG MA ZHUGS PAR
SNANG MOD, KHO BO NI 'DI LTAR SMRA STE, RTOG PA LA BUM PAR SNANG
BA DE GZHAN SEL MTSAN NYID PA YIN KYANG BUM PA'I GZHAN SEL

DNGOS MA YIN NO ZHES SHES PAR BYA'O, ,'DI LA RIGS PA CI ZHIG YOD
CE NA, DE CHOS CAN, BUM PA'I GZHAN SEL MTSAN NYID PA MA YIN PAR
THAL, BUM PA YIN RNAM PAR BCAD PA DNGOS MA YIN PA'I PHYIR, DE MA
GRUB NA, BUM PAR THAL LO, ,TSUL 'DI NI BUM MA YIN

RNAM PAR BCAD TZAM GYI MED DGAG GI GZHAN SEL LA'ANG MTSUNGS PAR
SHES PAR BYA'O, ,GZHAN YANG DE DAG BUM PA'I GZHAN SEL DNGOS YIN
PA LA RIG PA CI ZHIG YOD BRJOD PAR BYA DGOS SO, ,GAL TE DE DAG
BUM PA'I GZHAN SEL MTSAN NYID PA YIN TE,

BUM PA MA YIN PA DNGOS SU BCAD PA'I RNAM PA CAN DU RTOG PAS
DNGOS SU RTOGS PAR BYA DGOS PA'I PHYIR, ZHE NA, BUM PA YANG CHOS
CAN, BUM PA'I GZHAN SEL BA YIN PAR THAL, BUM MA YIN RNAM PAR
BCAD PAR RTOG PAS DNGOS SU RTOGS PAR BYA BA YIN PA'I PHYIR, RTOG
PA

@132B LA SGRA RTAG PAR SNANG BA CHOS CAN, SGRA RTAG PA'I GZHAN
SEL YIN PAR THAL, SGRA RTAG PA MA YIN PA DNGOS SU BCAD PA'I RNAM
PA CAN DU RTOG PAS DNGOS SU RTOGS PAR BYA BA YIN PA'I PHYIR,
'DOD NA, SGRA RTAG PA CHOS CAN, KHYOD KYI GZHAN SEL MI SRID PAR
THAL, KHYOD GZHI MA GRUB PA'I PHYIR,

DES NA BUM PA'I GZHAN SEL NI, BUM PA'I DON GYI SEL BA KHO NA LA
BRJOD DO, ,'O NA BUM PA MA YIN PA RNAM PAR BCAD TZAM GYI MED
DGAG DE BUM PA MA YIN PA RNAM PAR BCAD PA'I SEL BA MA YIN NAM
ZHE NA, MA YIN TE, 'DI LTAR BUM PA MA YIN PA'I SEL BA YIN PA'I
PHYIR RO, ,DER

THAL; DNGOS POR MED PA'I SEL BA YIN PA'I PHYIR RO, ,DES NA BUM
MA YIN BSAL BA'I RNAM PA DNGOS SU SHAR BA'I SGO NAS DNGOS SU
RTOGS PAR BYA DGOS PAS, GZHAN SEL DU 'GRUB KYANG, BUM PA'I GZHAN
SEL DU MI 'GRUB PAR SHES PAR BYA LA, BUM 'DZIN RTOGS PA LA BUM

PAR SNANG BA DE BUM PA'I BLO'I GZHAN SEL NI YIN TE, BUM 'DZIN
RTOG PA'I SNANG YUL DU GYUR BA'I GZHAN SEL YIN PA'I PHYIR RO,
,DES NA BLO'I GZHAN SEL YIN PA LA GZHAN SEL YIN PAS KHYAB KYANG,
BUM PA'I BLO'I GZHAN SEL YIN PA LA BUM PA'I GZHAN SEL YIN PAS MA
KHYAB BO, ,

ZHES SHES PAR BYAS LA TSUL 'DI MED DGAG GI GZHAN SEL LA'ANG
MTSUNGS PAR SHES PAR BYA'O, ,GZHAN YANG, BUM MA YIN GSAL BA LTA
BUR SNANG BAS BUM PA'I GZHAN SEL DU 'GRUB NA, BUM 'DZIN RTOG PA
LA BUM PAR SNANG BA CHOS CAN, KHYOD BUM PA'I LDOG PA YIN PAR
THAL, KHYOD BUM

MA YIN LAS LDOG PA LTA BUR SNANG BA'I PHYIR, 'DOD NA BUM PAR
THAL LO, ,DE BAS NA SEL BA RNAM PA GSUM PO DE LAS BUM PA 'DZIN
PA'I RTOG PA LA BUM PAR SNANG BA LTA BU BLO'I SEL BA DE NYID BUM
'DZIN RTOG PA'I SNANG YUL DANG, DNGOS YUL GNYIS KA YIN LA BUM
'DZIN RTOG PA NYAMS SU

@133A *, ,MYONG BA'I RANG RIG MNGON SUM GYI SHUGS YUL YIN NO,
,BUM PA MA YIN PA RNAM PAR BCAD TZAM GYI MED DGAG GI SEL BA DE
NYID BUM 'DZIN RTOG PAS BLO'I SEL BA DE DNGOS SU RTOGS PA'I
SHUGS LA RTOGS PAR BYA BA YIN GYI, DNGOS SU RTOGS PAR BYA BA'AM 

YIN LA, 'ON KYANG BUM PA LA BUM PA MA YIN PA MED PA'I SNYAM DU
'DZIN PA'I RTOG PAS DNGOS SU RTOGS PAR BYA BA YIN CING, DE'I
PHYIR GZHAN SEL BA'I MTSAN NYID SMRAS PA DANG 'GAL BA MED DO,
,BUM PA DANG BUM MA YIN LAS LOG PA'I TSOGS DON LTA BU DON GYI
SEL BA DE NI, BUM

'DZIN RTOG PA'I DNGOS YUL DANG ZHEN YUL YIN CING, SNANG YUL MA
YIN LA TSUL 'DIS GZHAN DAG LA YANG RIGS SGRE BAR BYA ZHING,
BLO'I SEL BA YIN NA SGRA DON YIN PAS KHYAB LA, DON GYI SEL BA LA
SGRA DON MA YIN PAS KHYAB CING, BUM MA YIN RNAM PAR BCAD TZAM
LTA BU LA

BUM PA'I SGRA DON MA YIN PA SOGS KYIS KHYAB CING, SPYI MED DGAG
GI GZHAN SEL LA SGRA DON YIN PAS KHYAB STE, SPYI MTSAN YIN PAS
KHYAB PA'I PHYIR RO, ,ZHES SHES PAR BYA LA, RANG GI SNANG YUL
SGRUB PA KHO NA LA 'JUG PA'I PHYIR SGRUB 'JUG DANG, RANG GI
SNANG YUL SEL BA KHO NA LA 'JUG

PA'I PHYIR, SEL 'JUG CES BYA ZHING, CHOS DE DNGOS YUL DU BYAS PA
NA CHOS DE'I RDZAS CHA SO SOR DBYER MED PA'I YON TAN KUN DNGOS
YUL DU BYAS PAS KHYAB NA YUL DE LA SGRUB 'JUG YOD DGOS KYANG, DE
NYID SGRUB 'JUG GI DON MA YIN ZHING, YUL LA CHA SHAS SU PHYE NAS
'JUG PA

SEL 'JUG YIN PAS KHYAB KYANG, DE NYID SEL 'JUG GI DON MA YIN NO
ZHES SHES PAR BYA'O, ,'DI DAG LA RIGS PAS GTAN LA DBAB PAR BYA
BA MANG DU YOD KYANG MANGS PAS 'JIGS TE MA BRIS SO, ,GZHAN SEL
BA RNAM PA GSUM LA MTHA' BCAD PA BSHAD ZIN TO, ,DE LTAR GAL

@133B TE BDAG NYID GCIG PA YIS, ,DU MA 'BRAS BU GCIG BYED NA,
,ZHES GRANGS CAN RANG GI LUGS RNAM PAR BZHAG PA'I TSUL DE NYID
DGAG PA MDOR BSTAN PA MTSUNGS PA SPANG BA DANG, BCAS PA BSHAD
ZIN NAS, DA NI GCIG GI 'BRAS BU GZHAN GYI MIN, ,SHIN TU THA DAD
PHYIR ZHE NA,

ZHES SEL BA SMRA BA'I PHYOGS LA SKYON BRJOD PA DE NYID KYANG MI
'BYUNG BAR STON PA NI, SHES BYA CHOS CAN, SA BON CHU LUD SOGS
RNAMS SPYI GTZO BO'I NGANG DU RANG BZHIN 'DRES PA MA YIN NA, MYU
GU DE YI SKYED BYED KYI NGO BO GANG YIN PA'I SA BON DE LAS RANG
BZHIN GZHAN PA CHU LUD LA SOGS

PAS MYU GU JI LTAR SKYED CING MI SKYED PA'I SKYON MED PAR THAL,
DE DAG RANG BZHIN THA DAD PA YIN NA, KHYAD PAR CHU LUD LA SOGS
PA NYID KYIS KYANG, MYU GU SKYED PA 'THAD KYI, GTZO BO'I RANG
XZHIN GYIS 'BRAS BU SKYED NA, LHAN CIG BYED RKYEN DON MED DU
'GYUR BA DE'I PHYIR RTAGS MA

GRUB STE, DE DAG LA THA DAD MIN PA'I GTZO BO 'ANG RANG BZHIN
'DRES PA'I TSUL DU YOD PAS 'BRAS BU BSKYED PA YIN NO ZHE NA,
RTAGS DE NYID GONG DU BSGRUBS ZIN TO, ,ZHES STON PA NI, GTZO BO
DES 'BRAS BU DE BSKYED PA MIN PAR THAL, DE LA GNOD BYED GONG DU
BRJOD ZIN PA'I PHYIR,

GZHAN YANG SNGAR BSHAD PA LTAR, GTZO BOS 'BRAS BU BSKYED PA LA
GNOD BYED YOD PAR MA ZAD, RTAG PA DANG, GCIG PU DANG, KHYAB PA
DANG, RANG BZHIN YIN PA DANG, RNAM 'GYUR MIN PA'I KHYAD PAR LNGA
DANG LDAN PA'I GTZO BO DE LTA BU YOD PA MA YIN TE, 'DI LTAR SHES
BYA CHOS CAN, KHYAD PAR LNGA

LDAN GYI GTZO BO DE GSAL BA RNAMS LA RANG BZHIN 'DRES PA'I TSUL
DU YOD PA MA YIN PAR THAL, CHU LUD LA SOGS PA'I KHYAD PAR RNAMS
BLO MA 'KHRUL BA LA SNANG BA NA'ANG, GZHAN RANG BZHIN GCIG TU
SNANG BA LA MI BRTEN PAR RANG BZHIN RNAMS THA DAD PA KHO NAR
SNANG BA'I PHYIR,

@134A *, ,KHYAB STE, BLO MA 'KHRUL BAS RDZAS SO SOR DMIGS PA DE
RDZAS THA DAD PA'I 'JOG BYED YIN PA'I PHYIR, DE LTAR BKAG PA
RNAMS KYIS GRUB PA'I DON BSDU BA NI, JI SKAD BSHAD PA DE LTA BAS
NA SPYI 'DZIN RTOG PA'I SNANG YUL DU GYUR PA'I SPYI DANG, KHYAD
PAR

RANG MTSAN RNAMS KYI NANG NAS KHYAD PAR DE NYID DON DAM PAR YOD
PA YIN GYI, SPYI DON DAM PAR YOD PA MA YIN LA, BUM PA SOGS KHYAD
PAR RANG MTSAN DE NI BUM MA YIN SOGS GZHAN LAS LOG PAR GNAS PA
YIN GYI SPYI 'DZIN RTOG PA LA RANG GI SNANG YU DU GYUR PA'I SPYI

DE BUM MA YIN SOGS LAS LDOG PAR SNANG BA NI SGRO BTAGS PA YIN
CING, KHYAD PAR TANG MTSAN DE NI, RGYU DANG 'BRAS BUR BSHAD KYI,
SPYI DE RGYU DANG 'BRAS BUR MI 'THAD LA, KHYAD PAR DE NI RANG GI
MTSAN NYID KYIS GRUB PAR 'DOD RIGS KYI SPYI 'DZIN RTOG PA'I
SNANG YUL DE NI RANG GI MTSAN

NYID KYIS GRUB PA MA YIN ZHING, KHYAD PAR RANG MTSAN DE NI BLANG
DOR GYI 'BRAS BU BSKYED PA CAN YIN PAS SKYES BU THAMS CAD KYIS
'BRAS BU DON DU GNYER NAS 'JUG PA'I YUL YANG GSAL BA RANG MTSAN
NYID YIN PAR RIGS KYI SPYI BLO'I SNANG YUL DU GYUR BA'I SPYI NI
MA YIN NO, ,DE'ANG

GRANGS CAN PA DANG, SANGS RGYAS PA GNYIS KA'ANG SPYI DE SPYI
BLO'I SNANG YUL YIN PAR 'DOD PA LA KHYAD PAR MED LA, 'ON KYANG
RANG LUGS LA SPYI BLO'I SNANG YUL DE NYID GZHAN SEL BA'I SPYI
YIN LA, GRANGS CAN SPYI BLO'I SNANG YUL DE NYID KHYAD PAR LNGA
LDAN GYI SPYI GTZO BOR 'DOD PA

YIN NO, DE YANG DE NYID DON ZHES PA NI, DON BYED NUS PA GANG YIN
PA ZHES SOGS KYIS GRUB PA'I DON BSDU BA YIN LA, DE NI GZHAN LAS
LOG PA YIN, ZHES PA NI, LDOG PA NGO BO NYID MED PHYIR, ,ZHES
SOGS KYIS GRUB PA'I DON DANG, DE NI RGYU DANG 'BRAS BUR BSHAD,
CES PA NI, BDAG

@134B NYID GCIG LA'ANG DE YOD PHYIR, ZHES SOGS DANG, DE YANG
RJES 'GRO MED GANG ZHIG, CES SOGS DANG, THA DAD KHYAD PAR NYID
SKYED BYED, CES SOGS KYIS GRUB PA'I DON YIN ZHING, DE NI RANG GI
MTSAN NYID 'DOD, ,CES PA THA DAD PA MED NA, ZHES

SOGS DANG, SNANG BA'ANG ZHES SOGS GSAL A RNAMS RANG BZHIN 'DRES
PA BKAG PA DAG GIS GRUB PA'I DON YIN LA, DE NI BA LANG DOR 'BRAS
CAN PAS, SKYES DE THAMS CAD 'JUG PA YIN, ,ZHES PA GZHUNG SNGA MA
DAG GIS DON GYIS BSTAN YANG DNGOS SU DE NYID RGYAS PAR

MA BSHAD PAS DE'I PHYIR, GANG GI BDAG NYID MDUN BYAS NA, ,ZHES
PA NAS, 'JUG PA LA SOGS THAL 'GYUR PHYIR, ,ZHES BA'I BAR GYIS
SLAR DE NYID 'CHAD PAR BYED PA YIN NO, ,DE NI GZHAN LAS LOG PA
YIN, ,ZHES PA'I 'GREL BAR SH'AKYA BLOS, SPYI'I CHOS GZHAN DAG
MED PA

GANG YIN PA DE NYID NI DE DAG NYID KYI LDOG PA YIN PAR BTAGS PA
YIN NO, ,ZHES SOGS BSHAD PA NI, KHO BOS BSHAD PA JI LTA BA NYID
DO, ,DES NA BDAG NYID THA DAD KYANG, ,'GA' ZHIG RGYU YIN NI, JI
LTAR GRANGS CAN PHYED

RANG GI LUGS LA DNGOS PO SNA TSOGS PA 'DI THAMS CAD CHA THA DAD
MED PA'I GTZO BO'I NANG DU RANG BZHIN 'DRES PAR KHYAD PAR MED NA
YANG, RGYU THAMS CAD 'BRAS BU KUN GYI SGRUB BYED MIN PAR 'DOD PA
DE BZHIN DU, KHO BO CAG LTAR NA'ANG SA BON CHU LUD SOGS THAMS
CAD RANG BZHIN MA 'DRIS

PAR GNAS PA'I THA DAD PAR BYED KHYAD MED NA'ANG, RGYU THAMS CAD
'BRAS BU KUN GYI SGRUB BYED DU 'GYUR BA YIN NO, ,ZHES 'DOD PA
YIN LA, KHO BO CAG GNYI GA DE LTAR 'DOD KYANG, RGYU THAMS CAD
'BRAS BU KUN GYI SGRUB BYED DU 'GYUR BA MIN PAR RGYU 'BRAS SO
SOR NGES PA NI, KHO BO CAG DNGOS PO

@135A * [#LINE APPARENTLY MISSING THIS PAGE], ,RNAMS RANG BZHIN MA
'DRES PAR GNAS PAR 'DOD PA'I PHYOGS LA RUNG GI, RANG BZHIN 'DRES PAR
'DOD PA KHOD KYI PHYOGS LA RUNG BA MA YIN NO, ,DE'I RGYU MTSAN CI ZHE
NA, RANG LUGS LA RUNG BA'I SGRUB BYED 'CHAD PA NI, SHES BYA CHOS CAN,

KHYAD PAR RANG MTSAN RNAMS RANG BZHIN MA 'DRES PAR GNAS KYANG,
RGYU THAMS CAD 'BRAS BU THAMS CAD KYI SKYED BYED DU 'GYUR MI
DGOS PAR THAL, KHYAD PAR RANG MTSAN RNAMS RANG BZHIN MA 'DRES
PAR GNAS PA'I NGO BO THA DAD YIN NA'ANG DNGOS PO RNAMS RANG
BZHIN

SO SOR NGES PA LTAR NUS PA YANG SO SOR NGES PA'I DNGOS PO YI
CHOS NYID KYIS RGYU 'GA' ZHIG 'BRAS BU 'GA' ZHIG KHO BA'I BYED
PA POR 'GYUR BA'I TSUL 'THAD PA YIN PA'I PHYIR, KHO CAG LTAR NA,
RANG CZHIN MA 'DRES PA'I RGYU MTSAN GYIS NUS PA YANG MA 'DRES
DGOS PAS RGYU

'BRAS SO SOR NGES PA 'THAD LA, DE'I PHYIR RGYU 'BRAS 'CHOL BA'I
NYES PA DE NGED LA MI 'BYUNG NGO, ,ZHES BYA BA'I DON TO, ,NYES
PA DE RANG BZHIN 'DRES PA'I PHYOGS LA 'BYUNG BA'I RGYU MTSAN
'CHAD PA NI, SHES BYA CHOS CAN, SA LU'I SA BON DES SA LU'I SA
BON GYIS NAS KYI MYU GU

SKYED PA'I BYA BA MI BYED PAS 'CHOL BAR MI 'GYUR RO ZHE NA, 'O
NA NAS KYI MYU GU'I LHAN CIG BYED RKYEN CHU LUD SOGS KYIS KYANG
NAS KYI MYU GU MI BYED PAR THAL, NAS KYI SA BON DANG GNAS SKABS
THA DAD PA'I PHYIR, 'ON TE SPYI GTZO BO DE NYID RIM BZHIN NAS
KYI SA BON GYI RNAM PAR GYUR NAS

@135B NAS KYI MYU GU'I NYER LEN BYED LA, SA LU'I SA BON GYI RNAM
PAR GYUR NAS, SA LU'I MYU GU'I NYER LEN BYED PAS GTZO BO NYID
KHO NA 'BRAS BU THAMS CAD KYI NYER LEN BYED PA PO NYID YIN PA'I
PHYIR, GCIG NYID KYI BYED DANG MI BYED 'GAL BAR 'GYUR, ZHES PA
'DOD DO ZHE NA, DE LTA NA NI, NAS

KYI SA BON DANG, SA LU'I SA BON LA SOGS PA NYER LEN GYI BKOD PA
SNA TSOGS PA DE CI, SPYI GTZO BO DNGOS PO 'DI NYID KYI YIN PAR
'DOD PA'AM, DE LTAR NA GTZO BO MI GSAL BA DANG, RNAM 'GYUR MED
PA DANG, GCIG BUR KHAS BLANGS PA DANG, 'GAL LO, ,YANG NA 'DI
LTAR BSHAD PAR BYA STE,

'ON TE NAS KYI SA BON DANG, SA LU'I SA BON SOGS RANG BZHIN 'DRES
KYANG RGYU 'BRAS 'CHOLJ BAR MI 'GYUR TE, GTZO BO DE NYID RIM
GZHIN GAR MKHAN CHA BYAD SNGA MA BTANG NAS PHYI MA LEN PA LTAR,
NAS KYI SA BOM GYI RNAM PAR GYUR NAS NAS KYI MYU GU BYED PA PO
NYID YIN LA, DE'I TSE SA LU'I MYU GU MI

BTED CING, YANG NAS KYI SA BON GYI BKOD PA BTANG NAS SA BU'I SA
BON GYI RNAM PAR 'GYUR TE, SA LU'I MYU GU SKYED PA'I BYED PA PO
NYID YIN LA, DE'I TSE NAS KYI MI BYED PAS SO ZHE NA, DE LTA BU'I
NAS DANG SA LU'I BKOD PA SNGA MA BTANG NAS PHYI MA LEN PA'I GO
RIM DE SPYI GTZO BO DNGOS PO PA DE NYID KYI YIN PAR

'DO PA'AM, DE LTAR NA GTZO BO RTAG PAR 'GAL TE, BKOD PA SNGA MA
BTANG NAS PHYI MA LEN PA'I GO RIM DANG LDAN PA'I PHYIR RO, ,ZHES
PA STE, DE LTA NA'AM ZHES PA'I SGRA MI, SNGAR NI KHYOD GTZO BO
RNAM DBYE MED PA'I RTAG PAR KHAS LEN PA ZHIG NA, DE YANG DE LTA
BU'I GO RIM GYI RNAM DBYE DE GTZO

BO'I YIN PAR 'DOD PA'AM CI, ZHES KHAS BLANGS SNGA PHYI 'GAL BA
STON PA'I TSIG YIN GYI, DE CI DNGOS DE NYID KYI, ZHES PAS DNGOS
SU RIGS PA GZHAN BSTAN CING, 'ANG ZHES PAS KHONG NAS DRANGS PA'I
RGIS PA GZHAN SDUD PA NI MA YIN NO, ,GANG DAG 'AM ZHES PAS BSDUS
PA, RANG BZHI

@136A *, ,GZHAN BTANG NAS RANG BZHIN GZHAN 'THAB PA MA YIN PAR
THAL, DA LTA NA RANG BZHIN GCIG PA NYAMS PAR 'GYUR BA'I PHYIR,
ZHES PA NYID BSTAN PAR 'DOD PA MI 'THAD DE, DE LTA NA KHAS LEN
MED PA'I PHYIR TE, GRANGS CAN NI RANG BZHIN GCIG NYID RNAM PA

GZHAN DANG GZHAN DU GYUR PAR KHAS BLANGS KYI, GTZO BO RANG BZHIN
GZHAN DANG GZHAN DU GYUR BAR KHAS MA BLONGS PA'I PHYIR RO, DE
LTAR DNGOS PO RNAMS RANG BZHIN 'DRES PAR KHAS LEN PA LA RGYU
'BRAS 'TSOL BAR THAL PA'I NYES PA 'BYUNG BAR BSTAN NAS DE'I ZHAR
LA, DE LTAR KHAS

LEN PA LA SPYI DANG KHYAD PA GYI RNAM GZHAG MI 'THAD PAR THAL
BA'I NYES PA 'BYUNG BAR YANG STON PA NI, SPYI DE DANG LDAN PA
RNAM 'GYUR GYI DNGOS PO RNAMS SHIN TU THA DAD MED PAR 'GYUR PAR
THAL, GTZO BO CHA MED DE'I DANG DU RANG BZHIN 'DRES PA'I PHYIR,
GTZO BO DE SHIN TU THA DAD DU

THAL, RNAM 'GYUR RE RE NAS RANG GZHIN YONGS SU RDZOGS PAR 'DRES
PA'I PHYIR, 'AM ZHES PAS, THAL PA PHAN TSUN SDUD DO, ,DE LTA MA
YIN PAR GTZO BO SHIN TU THA MI DAD PA'I CHA MED GCIG YIN CING,
GSAL BA RNAMS RNAM 'GYUR SNA TSOGS PA'I THA DAD YIN NA, SPYI
ZHES PA'I RNAM

GRANGS 'DI BA THUN MONG BA'I GTZO BO DANG, KHYAD PAR ZHES PA'I
RNAM GRANGS MI 'DRA BA THUN MONG MIN PA'I BDAG NYID CAN GYI GSAL
BA RNAMS PHAN TSUN THA DAD DU 'GYUR BAR THAL, GTZO BO DE CHA MED
GCIG YIN, RNAM 'GYUR RNAMS SO SO DU MA YIN PA'I PHYIR, GZHUNG
'GYUR GSAR

DAG LAS, RNAM GRANGS PHAN TSUN THA DAD 'GYUR, ZHES 'BYUNG BA
LTAR NA, DE LTAR BSHAD PAR BYA DGOS KYANG, 'DI'I THA DAD KYI
SKAD DOD, TA YO:ZHES PA YOD CING DE NI DE DAG CES PA YIN PAS
RNAM GRANGS ZHES PA SGYUR BA THUGS MNYAM PAR MA BZHAG PA'O,
,ZHES DBANG LO-TZ+TSA BA 'CHAD DO, ,DE LTAR

@136B NA, DE DAG PHAN TSUN THA DAD 'GYUR ZHES BTON NAS 'DRA BA'I
BDAG NYID CAN GTZO BO DANG MI 'DRA BA'I BDAG NYID CAN KHYAD PAR
DE DAG PHAN TSUN THA DAD PAR 'GYUR THAR THAL, ZHES BSHAD PA'I
BYA'O, ,DE LDAN DNGOS PO ZHES SOGS LA, GTZO BO SHIN TU THA DAD
DANG SHIN TU THA MI DAD BA

GNYI GA YIN PAR THAL ZHES SOGS KYI BSHAD PA BYED PA NI RANG
'GREL MA MTHONG BAR ZAD DE, ,DE YANG PHAN TSUN THA DAD BAR 'GYUR
BA 'DOD DE, ,SPYI NI YON TAN GSUM CHA MNYAM PA'I GNAS SKABS NUS
PA'I NGO BO MI GSAL BAR GNAS PA YIN LA, RNAM 'GYUR RNAMS NI, DA

GSUM CHA MI MNYAM PA'I GNAS SKABS MNGON PAR GSAL BA YIN PAS SO
ZHE NA, SHES BYA CHOS CAN, SPYI ZHES BYA BA DE DAG KHYAD PAR
RDZAS THA DAD PA NYID DU 'GYUR BAR THAL, DE DAG LEGS THA DAD LAS
LEG PA TZAM GYIS THA DAD DU GZHAG PA MA YIN PAR GAL TE BDAG

GCIG NUS PA'I BDAG NYID YIN PA DANG, GCIG GSAL BA'I BDAG NYID
YIN PA GANG GIS THA DAD DU BZHAG PAS NA'O, ,'DOD PA DE LTA
NA'ANG JI LTAR BUM SNAM SOGS PHAN TSUN GCIG LA GCIG GI BLO MI
SKYES BA BZHIN DU, SPYI DANG KHYAD PAR DU 'DOD PA'I GTZO BO
DANG, RNAM 'GYUR

LA'ANG SPYI DANG KHYAD PAR GYI BLO SKYE BA CAN DU MI 'GYUR BAR
THAL LO, ,'ANG ZHES PA NI THAL BA SNGA MA SDUD PA'O, ,YANG NA,
JI LTAR ZHES SOGS, DES NA BDAG NYID THA DAD KYANG, ZHES SOGS
RGYAS PAR 'CHAD PA YIN LA, THA DAD MED NA'ANG GCIG NYID KYI,
ZHES SOGS NI, THA DAD

PA, MED NA CIG CAR SKYE 'JIG 'GYUR, ZHES PA'I RIGS PA'I RNAM
GRANGS 'CHAD PA YIN TE, 'DI LTAR, GSAL BA RNAMS GTZO BO'I NGANG
DU RANG BZHIN THA DAD MED NA SKYE 'JIG CIG CAR BYED PAR THAL
BA'I SKYON YOD PA MA ZAD, THA DAD MED NA'ANG RGYU 'BRAS 'CHOL
BAR

@137A *, ,'GYUR BA'I SKYON 'BYUNG ZHING, SPYI DANG KHYAD PAR GYI
RNAM GZHAG MI 'THAD PA'I SKYON YANG 'BYUNG ZHES BYA BA'I DON TO,
,DE NI, DE NI BLANG DOR 'BRAS CAN PAS, ,SKYES BU THAMS CAD 'JUG
PA YIN, ZHES PA'I DE NYID RGYAS PAR 'CHAD PA YIN TE, DE 'A RANG
MTSAN SKYES BU'I 'DOD DON SGRUB PA'I

'JUG YUL DU 'THAD PAR BSTAN PA DANG, SPYI GTZO BO MI 'THAD PAR
BSTAN PA GNYIS SU 'GYUR PA LAS, DANG PO NI BA LANG GANG GI BDAG
NYID MDUN DU BYAS NAS BSGRUB BYA'AM DON DU GNYER BYA BZHO BKAL
LA SOGS PA DE'I 'BRAS BU 'DOD PA CAN GYI SKYES BU 'DI NI

'JUG PAR 'GYUR BA DE'I RTEN YANG KHRA BO DANG NAG SGUR SOGS NANG
PHAN TSUN RDZAS THA DAD CING, BZHO BKAL LA SOGS PA'I 'BRAS BU
MIS BYED PA LAS LOG PAR RIGS THA DAD MED PA DAG YIN PAR DPYAD
PAR BYA BA'AM RTOGS PAR BYA BA STE, BA

LANG RNAMS RANG GI BDAG NYID PHAN TSUN THAD DAD CING MA 'DRES
PAR GNAS PA'ANG YIN CING, BZHO BKAL SOGS KYI 'BRAS BU MI BYED PA
LAS LDOG PAR MTSUNGS PA NYID BDAG DAG NI DE DAG LA YOD PA YIN
YIN PA'I PHYIR, tI+'A KA BYED GZHAN DAG NI DE'I RTEN YANG

THA DAD PA'I KHYAD PAR DANG, THA DAD MED PA'I GTZO BO GANG YIN
DPYAD PAR BYA ZHES 'CHAD MOD, TSUL 'DIR LEGS PAR BSHAD PA YIN
NO, ,GNYIS PA GTZO BO 'BRAS BU DON GNYER SKYES BU'I 'JUG YUL MA
YIN PAR BSTAN PA NI, DNGOS PO THAMS CAD

SPYI GTZO BO'I DANG DU RANG BZHIN GCI GPAR GYUR PA'I SGO NAS
GTZO BO DE NYID SKYES BU'I 'JUG PA YUL DU 'GYUR PA MA YIN PAR
THAL, DNGOS PO RNAMS PHAN TSUN GCIG LA GCIG RJES SU 'GRO BA MED
PA'I PHYIR DANG, DNGOS PO RNAMS GTZO BO CHA MED

@137B DE'I NGANG DU RANG BZHIN 'DRES NA GCIG YIN DGOS PAS ME DON
GNYER YANG CHU LA 'JUG PA LA SOGS PAR THAL BAR 'GYUR BA PHYIR,
GNYIS PA DES ZHAR LA GCER BU PA YANG KHEGS PAR BSTAN PA LA, GCER
BU PA'I GRUB PA'I MTHA' MDO TZAM BSHAD PA DANG, GZHUNG 

DON DNGOS BSHAD PA GNYIS, DANG PO NI, DRANG SRONG RGYAL BA DAM
PA STON PAR 'DZIN PAS RGYAL BA PA ZHES BYA BA DANG, GCER BU PA
DANG, ZAD BYED PA DANG, THAL BA PA DANG, NAM MKHA'I GOS CAN
DANG, PHYOGS KYI GOS CAN DANG, 'DZEM MED PA ZHES BYA BA DAG NI
RNAM GRANGS YIN LA,

STON PA NI RGYAL BA DAM PA DANG, KHYUM CHOG DANG, SDONG RIS
DANG, SNOD KYI SDE DANG, 'PHEL BYED LA SOGS PA'O, ,DE DAG THAMS
CAD KYANG SHES BYA THAMS CAD TSIG GI DON DBYUR SMRA STE, 'DI
LTAR, SROG DANG, ZAD PA DANG, SDOM PA DANG, NGES PAR RGA BA
DANG,

'CHING BA DANG, LAS DANG, SDIG PA DANG, BSOD NAMS DANG, THAR PA
ZHES BYA BA DANG GO, ,DE LA SROD NI, BDAG YIN LA, DE YANG, SKYES
BU RNAMS KYI LUS KYI TSUD JI LTA BA BZHIN DU YID PA SHES PA YIN
LA, NGO BO RTOG PAS DUS THAMS CAD DU RJES SU 'GRO

PA'AM 'JUG PA CAN DANG, RNAM GRANGS MI RTAG PAS GNAS SKABS LDOG
PA'I MTSAN NYID CAN YIN NO, ,ZHES SMRA STE, JI SKAD DU, KHYAD
PAR DU 'PHAGS PA'I BSTOD PA LAS, GCER BU LUS KYI TSAD BZHIN DU,
,SROG NI ZHUM DANG RGYAS PAR SMRA,

ZHES 'BYUNG BA LTAR RO, ,DE LA SROG CAN GYI SDE TSAN DGU STE, SA
DANG, SHING DANG, ME DANG, RLUNG DANG, SRIN BU DANG, GROG MA
DANG, BUNG BA DANG, MI ZHES BYA BA DAG GO, ,DE DAG LAS SA LA
SOGS PA LNGA NI, DBANG PO GCIG PA STE, REG PA'I DBANG PO DANG
LDAN PA'I

@138A *, ,PHYIR RO, ,SRON BU DANG, DUNG DANG, NYA PHYIS DANG,
SRIN DU PAD PA LA SOGS PA NI DBANG PA GNYIS PA STE, REG PA DANG,
RO'I DBANG PO DANG LDAN PA'I PHYIR RO, ,GROGS MA DANG SRIN GYI
ME LA SOGS PA NI DBANG PO GSUM PA STE, REG PA DANG,

RO DANG, SNA'I DBANG PO DANG LDAN PA'I PHYIR RO, ,BUNG BA DANG,
SBRANG BU DANG, SBRANG BU MCHUN RINGS PA LA SOGS PA NI DBANG PO
BZHI PA STE, REG PA DANG, RO DANG, SNA DANG, MIG GI DBANG PO
DANG LDAN PA'I PHYIR RO, ,MI DANG RKANG BZHI PA BYA LA SOGS PA

NI DBANG PO LNGA PA STE, REG PA DANG, RO DANG, SNA DANG, MIG
DANG, RNAM BA'I DBANG PO DANG LDAN PA'I PHYIR RO, ,DE LTAR DE
DAG NI SROG CAN GYI SDE TSAN RNAM PA DGU'O, ,ZHES ZER RO, ,ZAG
PA DE, DAG MI DGE'I LAS RNAMS TE, 'DIS ZAG PAR BYED

PA'I PHYIR RO, ,DE YANG LAS DAG MI DGE GANG GIS KYANG 'KHOR BAR
BYED PAS, DE'I PHYIR DE GNYIS KA'ANG ZAG PA'O, ,SDOM PA NI, ZAG
PA 'GOG PA NYID DE, LAS GSAR PA GANG YANG MI SOG PA'O, ,NGES PAR
RGA BA NI, SDOM PA DE NYID DANG, ZAS MI

ZA BA DANG, SKOM MI BTUNG BA DANG, BSAM GTAN DANG, SBYOR BA
DANG, LUS GDUNG BAR DANG, SKRA 'BAL PA LA SOGS PA'I DKA' THUB
DANG BCAS PAS SNGON NYE BA BSAGS PA'I LAS RGYAS PAR BYED PA STE,
ZAD PA'I RGYU YIN PA'I PHYIR RO, ,

'CHING BA NI NGES PAR SMRA BA SUM BRGYA DANG DRUG CU RTZA GSUM
PO DAG GIS BTAGS PA'I LOG PAR LTA BA'O, ,LAS NI RNAM PA BZHI
STE, PHYIS MYONG BAR 'GYUR BA DANG, MING DANG, RUS DANG, TSE
ZHES BYA BA DAG GO, ,SDIG PA NI CHOS MA YIN PA

@138B DAG GO, BSOD NAMS NI CHOS SO, ,THAR PA NI, DKA' THUB LA
SOGS PAS SNGAR BYAS SHING, LAS GSAR BA MA KYIS LAS THAMS CAD ZAD
PAR BSAGS PAS, 'JIG RTEN THAMS CAD KYI STENG NA 'DUG PA'I GNAS
'JIG RTEN 'DUS PA ZHES BYA BA, ZHA'AM KU MUD LTAR DKAR BA, SROG
YOD

PAS DNGOS PO YIN CING, 'KHOR BA LAS GROL BAS DNGOS PO MED PA'ANG
YIN PA, GDUGS DKAR PO GYEN LA BSLANGS PA LTA BU GCIG YOD PA DER
'GRO'O, ,ZHES ZER RO, ,JI SKAD DU RGYA BA DAM PAS, KHA BRGYA
SPOS ME TOG DANG, ,PA ZHO BA MO MU TIG MDOG

GDUGS DKAR BZUNG BA'I DBYIBS 'DRA BA, ,THAR PA YIN PAR RGYAL BAS
BSHAD, CES 'BYUNG BA LTAR RO, ,THUB PA NI THAMS CAD MKHYEN PA
MIN ZHING, DNGOS PO RNAMS GSER DANG GSER GYI RNA RGYAN LTAR,
RANG BZHIN GCIG CING GNAS SKABS THA DAD PAS

'BRAS BU THAMS CAD BDAG GZHAN GNYIS KA LAS SKYE BA YIN NO, ,ZHES
ZER RO, ,GCER BU PA'I 'DOD PA MDO TZAM GZHI BSHAD ZIN TO, ,BRTUL
SHUGS KYI KHYAD PAR BYA BA YOD KYANG MANGS PAR 'GYUR BAS MA BRIS
SO, ,GNYIS PA GZHUNG DON DNGOS BSHAD PA LA,

RIGS PA SNGA MAS KHEGS PAR BSTAN PA DANG, THUN MONG MA YIN PA'I
RIGS PA GZHAN BSTAN PA'O, ,DANG PO NI, DNGOS PO RNAMS RANG BZHIN
MA 'DRES PAR BSGRUBS PA'I RIGS PA DE NYID KYIS NI 'DZEM MED PA
DAG DNGOS PO DAG GI RANG BZHIN RNAMS

GCIG YIN PAS RNGA MO ZHOR 'GYUR ZHING GNAS SKABS THA DAD PAS MI
'GYUR RO, ,ZHES MUN SPRUL GANG CI'ANG RUNG BA SMRA BA DE DAG
KYANG NI BSAL BA YIN TE, RNGA MO DANG ZHO RANG BZHIN MA 'DRES
PAR LA SOGS PA ZHIB TU BSHAD PAR GNAS PA'I SGO NAS MTHA' GCIG TU
RDZAS THA DAD

@139A *, ,PA NI SRID PA'I PHYIR RO, ,GNYIS PA THUN MONG MIN PA'I
RIGS PA GZHAN BSTAN PA LA, DON LA 'JUG PA 'CHOL BAR THAL BA
DANG, SGRO BLO THA DAD MI SRID PAR THAL PA'O, ,DANG PO NI, ZHO
DON GNYER ZHO 'THUNG ZHES BSKUL PA NA, CI'I PHYIR RNGA MO 'THUNG
BA LA MI

RGYUG STE, RGYUG RIGS PAR THAL, DNGOS PO THAMS CAD RANG DANG
RANG MA YIN PA GNYIS KA'I NGO BO NYID YIN PA ZHO DANG RNGA MO'I
DE'I THA DAD PA'I KHYAD PAR BSAL ZHING MED PA'I PHYIR, ,'ON TE,
ZHO LA RNGA MO LAS PHUL DU BYUNG BA'I KHYAD PAR 'O MA'I RNAM
'GYUR 'GA' ZHIG YOD PA'I

RGYU MTSAN GANG GIS NA ZHO DON GNYER DAG, 'O MA'I RNAM 'GYUR GYI
KHYAD PAR DU BYAS PA'O ZHO LA 'JUG PAR 'GYUR GYI RNGA MO 'THUNG
BA LA 'JUG PAR MI 'GYUR RO, ,ZHE NA, DE LTA NA NI, 'O MA'I RNAM
'GYUR GYI KHYAD PAR GANG LA YOD PA DE NYID KHO NA ZHO YIN DGOS
PAS 'O MA'I

RNAM 'GYUR DE GZHAN RNGA MO LA MED PA'I PHYIR, RNGA MO NI ZHO
RNGA GNYI GA MIN GYI ZHO LAS GZHAN YIN PAR THAL LO, ,GNYIS PA NI
DNGOS PO RNAMS LA BLO SGRA THA DAD 'JUG PAR MI 'GYUR BAR THAL,
DNGOS PO THAMS CAD RANG DANG RANG MA YIN KUN GYI BDAG NYID YIN
PA'I PHYIR,

GZHAN DAG GIS THAMS CAD CES PA DANG, KUN ZHES PA GNYIS KA SMOS
PA'I DON MA GO BAR SNANG NGO, ,'DOD NA GNAS SKABS THA DAD RANG
BZHIN GCIG TU BSDUS PAR SMRA BA'I GCER BU PA LA THA DAD GCIG TU
BSDUS PA MI SRID PAR 'GYUR BAR THAL, SGRA BLO THA DAD DE

MED PA'I PHYIR NO'O, ,GNYIS PA DGAG PA'I SGRA RTOG RNAM GCOD KYI
YUL CAN DU 'BAD PA MED PAR GRUB PAR BSTAN PA NI, DNGOS POR MED
PA BUM MED CES BRJOD PA'I SGRA CHOS CAN, KHYOD KYI RANG GI SGRA
DON NGO BO'AM SGRUB PA RANG DBANG BA ZHIG BRJOD PA YIN NO

@139B ZHES DPYAD PAR BYA BA'AM GZUD PAR BYA BA MA YIN TE KHYOD
KYIS BUM PA'I NGO BO MED PA'AM RNAM PAR BCAD PA TZAM ZHIG BRJOD
PAR MNGON SUM GYIS GRUB PA'I PHYIR TE SGRA DE LA BRTEN NAS BUM
PA RNAM PAR DPYAD PA TZAM ZHIG DNGOS SU GO BA'I BLO SKYE BAR
MYONG BAS

GRUB PA'I PHYIR RO, ,t'IKA BYED PA GANG DAG BUM PA MED CES PA'I
SGRA DES, BUM PA'I NGO BO'AM RDZAS BRJOD CES DON MTHUN DU DPYAD
PAR BYA BA MIN TE, ZHES 'GAD PAS NI, RANG NYID CHES BLUN PA GO
BAR BYAS PA YIN TE, SGRA RTOG SGRUB PAS 'JUG PAR 'DOD PA DAG
KYANG

BUM PA MED CES PAS BUM PA BRJOD DAM SNYAM PA'I THE TSOM TZAM
YANG GA LA YOD, YANG, KHA CIG BUM PA MED CES PA'I SGRAS SEL BA
BRJOD DAM, SGRUB PA BRJOD SNYAM DU DPYAD PAR BYA BA MA YIN TE,
BUM MED SOGS DNGOS MED RNAMS LA RDZAS KYI NGO BO MED

PA'I PHYIR, ZHES 'CHAD PA'ANG CHES MI 'THAD DE, SGRA RTAG MI
RTAG GANG YIN SNYAM DU DPYAD PAR BYA BA MA YIN PAR THAL, SGRA
SKAD CIG MA YIN PA'I PHYIR, DE BAS NA'I 'DI LTAR 'CHAD PA DE DAG
GI LUGS LA, DPYAD PA CUNG ZAD KYANG BYAR MED PAR 'GYUR TE, DON

LA RTAG MI RTAG, BDAG YOD MED LA SOGS PA GANG YANG RUNG BA ZHIG
TU KHA TSON MCHOD PA'I CHOS MI SRID PA'I PHYIR RO, ,DE BAS NA
GONG DU JI SKAD BSHAD PA DAG GIS, YOD PA'I SGRA RTOG PA DANG,
DGAG PA'I SGRA RTOG THAMS CAD SEL BAS 'JUG

PAR GRUB PA'I PHYIR, DNGOS PO DANG DNGOS PO MED PA'I SGRA NI DE
DAG NYID THAMS CAD RNAM GCOD RJOD PAR BYED PA GRUB BO, ,ZHES BYA
BA NI, SEL BA'I RNAM PAR GZHAG PA'I SPYI'I DON BSDU BA'O, ,DE
LTAR NA GZHAN SEL BA'I RNAM PAR GZHAG PA STAN PA'I

@140A *, ,GZHUNG MTHA' DAG BSHAD ZIN TO, ,GNYIS PO GZHI GANG LA
NGES PAR BYA BA RANG BZHIN RTAGS KYI SBYAR BA'I DBYE BA BSTAN PA
LA, DBYE BA DNGOS DANG, RTZOD PA SPANG BA'O, ,DANG PO NI, BSGRUB
BYA SGRUB PA'I PHYIR BRJOD PA'I RANG BZHIN GYI RTAGS

YANG DAG CHOS CAN, SBYOR TSUL GNYIS YOD DE DE SGRUB KYI RTAGS
YANG DAG YIN NA RANG BRJOD PA'I SGRA KHYAD PAR BYED CHOS KYI BYA
BRAG 'PHANGS PA LA LTOS PA DANG, DE LTAR 'PHANGS PA LA MI LTOS
PA'I 'BA' ZHIG PA GNYIS SU YOD PA'I PHYIR, DANG

PA NI DPER NA SGRA 'JIG PAR SGRUB PA LA, 'BRAS BU'AM BYAS PA
RTAGS SU BKOD PA DANG, GNYIS PA NI DE LA YOD PA NYID DAM DNGOS
PO RTAGS SU BKOD PA BZHIN NO, ,'DIR YOD PA SGRA MI RTAG SGRUB PA
RTAGS YANG DAG TU BSHAD PA NI, YOD PA TZAM GYI

DBANG DU BYAS PA MA YIN GYI, JI LTAR NA RTEN 'BREL ZHES PA'I
SGRA YANGS 'JUG GI TSE CHOS THAMS CAD LA 'JUG CING, DOG 'JUG GI
TSE RGYU RKYEN LA BRTEN NAS 'BYUNG BA'I DNGOS PO KHO NA 'JUG PA
'DOD PAR LTAR, YOD PA'I SGRA YANGS 'JUG GI TSE

TSAD MAS DMIGS PA TZA THAMS CAD LA 'JUG LA, DOG 'JUG GA TSE
SGRUB PA RANG DBANG PA'AM RANG GI MTSAN NYID KYIS GRUB PAR YOD
PA LA GTZO BOR 'JUG PAS DE'I PHYIR, RANG GI MTSAN NYID KYIS YOD
PA LA YOD PA'I SGRA SPYIS

BYE BRAG LA SBYAR NAS BSHAD PA YIN PAS, ,SGRA MI RTAG PAR SGRUB
PA LA DNGOS PO RTAGS SU BSHAD PA YIN NO, ,'DI'I YOD PA ZHES PA
DNGOS POR YOD PA'I DBANG DU BYAS PA YIN KYANG RTAGS SU 'GOG PA'I
TSE DNGOS PO YIN PA'I PHYIR, ZHES

@140B DGOD PAR BYA'O, DNGOS PO YOD PA'I PHYIR ZHES DGOD PAR MI
BYA STE, DE LTAR NA KHYAD PAR PA'I RTAGS SU 'GYUR BA'I PHYIR RO,
,GZHAN DU NA, SKYE LDAN RTAGS SU BKOD PA 'DI LTOS PA BAR MI
'GYUR RO, ,GANG DAG YOD NA MI RTAG PAS KHYAB PA YON NO, ZHES

KHAS 'CHE BA DE DAG GIS NI, RI BONG GI RvA BZHIN DU, SHES BYA
DANG BDAG MED LA SOGS PA THAMS CAD KYANG TSAD MAS MA DMIGS
PA'AM, YANG NA DE DAG TSAD MAS DMIGS PA BZHIN DU RI BONG GI RvA
DANG MO GSHAM GYI BU LA SOGS PA DANG KYANG MTSAD MAS

DMIGS PAR 'GYUR TE, MED NGES YIN PAR 'TSUNGS PA LA TSAD MAS
DMIGS MA DMIGS KYI RNAM DBYE MI 'THAD PA'I PHYIR RO, ,DER MA
ZAD, YOD NA MI RTAG PAS KHYAB PA YANG MI RTAG PAR THAL, YOD PA
PHYIR, RTAGS KHAS BLANGS, 'DOD NA, 'BREL

PA'ANG MI RTAG PAR KHAS LEN DGOS PAS KHYED RANG GI GRUB PA'I
MTHA' DANG, RIGS PA'I GZHUNG LUGS NYID KYANG DOR BAR 'GYUR RO,
,SEL NGOR YOD NA MI RTAG PA YIN PAS KHYAB PAR KHAS LEN GYI,
SPYIR YOD NA MI RTAG PAS KHYAB PA YOD PAR

KHAS MI LEN NO ZHE NA, YOD NA MI RTAG PA KHYAB PA CHOS CAN MI
RTAG PAR THAL, SEL NGOR YOD PA'I PHYIR, RTAGS KHYAB DNGOS, 'DOD
NA NYAMS SO, ,SGRA RTAG PA'ANG CHOS CAN, MI RTAG PAR THAL, ,SEL
NGO YOD PA'I PHYIR, RTAGS KHAS BLANGS SO, ,

SEL NGER YANG NA SEL NGOR MI RTAG PAS KHYAB PAR YANG BAR KHYAB
LEN GYI, SEL NGOR YOD NA SPYI MI RTAG PAS KHYAB PA YOD PAR KHAS
MI LEN NO ZHE NA, DNGOS POR MED PA'I CHOS YIN NA, SEL NGOR MI
RTAG PAS KHYAB PAR THAL, DE YIN NA SEL NGOR

@141A *, ,YOD PAS KHYAB
PA'I PHYIR, DE 'DOD DE, SHES BYA MI
RTAG PAR SGRO 'DOGS PA'I BLO NGOR, SHES BYA'ANG MI RTAG PA YIN
NO ZHE NA, DE LTA NA, SEL NGOR CHOS THAMS CAD YOD PA'ANG YIN,
MED PA'ANG YIN PAS KHYAB PAR THAL, DE LTAR SGRO 'DOGS

PA'I RTOG NGOR DE YIN PA'I PHYIR, DE LTAR NA TSUL 'DIS GZHUNG
LUGS KYI PHA ROL TU SON PAR RLOM PA NI, GCER BU LAS KYANG GCER
BU PA, ,'DZEM MED LAS KYANG 'DZEM MED DE, ,BYIS LAS BYIS PA
PHYUGS LAS PHYUGS, ,BLUN PO YI NI DPYOD LA LTOS, ,GNYIS PA

RTZOD PA SPANG BA LA, RTZOD PA DGOD PA NI, GAL TE YOD PA'I
RANG BZHIN NAM DNGOS PO GTAN TSIGS SU RIGS NA, YOD PA JI LTAR
BSGRUB BYA'I CHOS SU RIGS PA MIN, DE YANG KHYED KYIS YOD TZAM
GRUB ZIN LA, YOD PA'I KHYAD PAR SGRUB BYA'I CHOS SU

BZUNG NA RJES 'GRO MED PAS BSGRUB BYA DAG LAS NYAMS PAR 'GYUR
RO, ,ZHES PA'I SKYON NI GTAN TSIGS LA'ANG MTSUNGS PAS BSGRUB
BYA'I CHOS SU MI RUNG NA, GTAN TSIGS SU YANG MI RUNG BAR 'GYUR
RO ZHE NA, ZHES PA STE, DE YANG PHYOGS

SNGA MA 'DI'I DON CUNG ZAD BSHAD NA, GRANGS CAN GYIS GTZO BO
SGRUB PA LA RIGS PA LNGA SMRA STE, KHYAD PAR TSAD PHYIR ZHES
SOGS GONG DU BSHAD PAR LTAR RO, ,DE DAG LAS RIGS PA'I GTZO BO
NI, RJES 'GRO'I PHYIR, ZHES PA DANG, NUS PA'I SGO NAS

'JUG PA'I PHYIR ZHES PA GNYIS YIN CING, DE YANG KHYAD PAR TSAD
PHYIR ZHES PA NI, DON BSDUS NA 'BYUNG BA LNGA DANG, DBANG PO
LNGA LA SOGS PA'I RIGS MTHUN SDE TSAN SDE TSAN LA, RIGS GCIG
PA'I SGRA BLO 'JUG PA'I PHYIR, DE LTAR 'JUG PA'I

@141B RGYA MI GSAL BA'I GTZO BO YOD DO ZHES PA STE, DE NI
SNGAR SPYI GTZO BO MED KYANG SEL BA'I SPYI RIGS GCIG PA'I SGRA
BLO'I RGYU MTSAN DU BSHAD PA'I RIGS PA DAG GIS BKAG PA YIN LA,
NUS PA'I SGO NAS 'JUG PA'I PHYIR ZHES PA NI, GAL TE BDAG NYID
GCIG PA

YIS, ,DU MA'ANG 'BRAS BU GCIG BYED NA, ZHES PA'I DON YIN PAS,
LHAG CIG BYED PA DON MED 'GYUR, ZHES SOGS DGAG PA RGYAS PAR
BSHAD PA YIN NO, ,RGYU DANG 'BRAS BU DBYER YOD PHYIR, ZHES PA
NI, CHU LUD SOGS GTZO BO'I NGANG DU RANG BZHIN

'DRES PA MA YIN NA, RGYU TSOGS 'GA' ZHIG LAS 'BRAS BU NAS KYI
MYU GU 'BYUNG LA, 'GA' ZHIG LAS MI 'BYUNG BA'I RNAM DBYE MI
'THAD PAS MI GSAL BA'I GTZO BO RGYUR YOD DGOS ZHES PA STE, DE
YANG, DES NA BDAG NYID THA DAD KYANG, ZHES

PA DANG, JI LTAR THA DAD MED KHYAD MED, CES SOGS KYIS BKAG PA
YIN NA, ,RANG BZHIN SNA TSOGS DBYER MED PHYIR, ZHES PA NI, THA
DAD MED NA'ANG GCIG NYID KYI, ZHES PA LA SOGS PAS KHEGS ZIN
CING, RJES 'GRO PHYIR, ZHES PA'I RIGS

PA 'DI 'GOG PA LA, TSAD MA MDOR, TSAD MA'I YUL MI SHES PA'I
PHYIR, ,GTZO BO RJES 'GRO DANG LDAN MIN, ZHES PA LA SOGS PAS
YOD PA TZAM KHYAD PAR RNAMS LA SGRUB NA GRUB ZIN PAS DGOS NUS
MED CING, MI GSAL BA'I GTZO

BO NUS PA'I NGO BOR GYUR PA'I RGYU YOD PA KHYAD PAR RNAMS LA
SGRUB NA, RJES 'GRO MED PA'I SKYON YOD, CES GSUNGS PA DE NYID
'DIR SGRA MI RTAG SGRUB PA LA DNGOS PO RTAGS SU BKOD PA LA'ANG
MTSUNGS PAR 'GYUR TE, DNGOS PO TZAM RTAGS

@142A *, ,SU BKOD NA DGOS NUS MED, DNGOS PO KHYAD PAR BRTAGS
SU BKOD NA, RJES 'GRO MED PAR 'GYUR BAS SO, ZHES PA'I MTSUNGS
PA NYID PHYOGS SNGA MA 'DI'I DON YIN LA, DE LTA BU'I MTSUNGS
PA SPONG BA NI, YOD PA'I KHYAD PAR TZAM DU NI, ZHES

SOGS YIN CING, DE YANG, KHO LA NYES PA DE 'BYUNG BA'I RGYU
MTSAN NI YOD PA'I, ZHES PA NAS, KHYAD PAR DAG NI BSGRUB BYAR
'GYUR, ZHES PA'I BAR RO, ,RANG LA MI 'BYUNG BA'I RGYU MTSAN
NI, DE YI KHYAD PAR ZHES SOGS SHO LO KA'O, ,DE LTAR KUN LAS
BTUS SU

RIGS PA DE LA GNOD BYED BSHAD PA DE RANG LA MI MTSUNGS PAR
BSTAN NAS, SLAR YANG DPAL LDAN GRAGS PA RANG NYIS KYIS, RJES
'GRO'I PHYIR, ZHES PA'I RIGS PA 'GOG PA'I RIGS PA GZHAN BSHAD
PA NI, MA GRUB PA LA YOD CHOS MED, CES SOGS

DE YANG GRANGS CAN GYIS SMRAS PA'I RIGS PA DE DAG GIS SBYOR
BA'I TSUL YANG 'DI YIN TE, KHYAD PAR TSAD PHYIR RJES 'GRO'I
PHYIR, ,NUS PA'I SGO NAS 'JUG PA'I PHYIR, ,RGYU DANG 'BRAS BU
DBYER YOD PHYIR, ,RANG BZHIN SNA TSOGS DBYER MED PHYIR, ,MI
GSAL

PA YI RGYU YOD DE, ZHES PA LA KHYAD PAR ZHES PA NI CHOS CAN
GYI DON NO, ,MI GSAL BA'I RGYU YOD DO ZHES PA NI BSGRUB BYA'I
CHOS SO, ,TSAD PHYIR ZHES SOGS NI RTAGS LNGA'O, ,DE BAS NA RJES
'GRO'I PHYIR, ZHES PA'I DON YANG, t'IKA BYED GZHAN DAG GIS GTZO
BO

YOD DE, KHYAD PAR RNAMS LA RJES 'GRO MTHONG BA'I PHYIR, ZHES
'CHAD PA LA BZUNG NAS, 'DIR YOD PA BSGRUB BYA'I CHOS MIN, ZHES
'GOG PA'ANG SBYOR BA 'DI LA SBYOR BA NI, CHA MED PA'I GZU LUMS
YIN NO, ,DE BAS NA SA DANG CHU DANG DGANG PO LA SOGS

@142B PA GSAL BA'I KHYAD PAR RNAMS CHOS CAN, YON TAN GSUM CHA
MNYAM PA'I GTZO BO NUS PA'I NGO BOR GYUR PA YOD DE, YON TAN
GSUM GYI RIGS CHA MI MNYAM PA RJES SU 'GRO BAR MNGON SUM GYIS
MTHONG BA'I PHYIR, ZHES PA NYID GRANGS CAN GYI SPYOD PA'I DON
YIN NO, ,DE

NI GRANGS CAN GYI RJES 'GRO'I PHYIR, ZHES PA'I RTAGS DE LA YOD
PA BSGRUB BYA'I CHOS SU MI RUNG BA'I RGYU MTSAN KUN LAS BTUS
PAS GSUNGS PA DE NYID PHYOGS DE LA 'BYUNG BA'I TSUL 'CHAD PA
NI, YOD PA'I KHYAD PAR ZHES BYA BA LA SOGS PA STE 'DI'I DON LA
t'IKA BYED

GZHAN DAG SPYI'I CHOS CAN ZHES PA GTZO BO LA 'CHAD PA DANG,
KHA CIG GTZO BO'I SGRA DON LA 'CHAD PA DANG, GZHAN DAG SPYI'I
CHOS CAN, CHOS CAN NGES GZUNG MED PA'I GANG YANG RUNG BA LA
'CHAD PA DAG NI, THAMS CAD KYANG GRANGS CAN GYI SBYOR BA DE'I
CHOS CAN GANG YIN NGO MA SHES PA'I

CAL COL DU ZAD LA, YOD TZAM SGRUB PA'AM, YOD PA'I KHYAD PAR
GTZO BO YOD PA SGRUB CES BRTAGS NAS 'GOG CING, YOD LA SHES PA
SPYIR SHES BYA LA YOD TZAM LA 'DZIN PA YANG, BRTAG PA BYED PA'I
TSUL MI RIGS PA NYID YIN TE, DE GNYIS SU KHA TSON MA CHOD PA'I

PHYIR DANG, RANG GIS RTAGS SU BKOD PA'I YOD PA YANG DE GNYIS
GANG RUNG DU KHAS LEN DGOS PA'I PHYIR RO, ,DE BAS NA 'DI LTAR
BSHAD PAR BYA STE, SPYI'I CHOS CAN ZHES PA NI, DE TZAM LNGA LA
SOGS PA KHYAD PAR DU GYUR PA'I GSAL BA RNAMS YIN LA, DE NYID
GTZO BO'I

RTEN NAM, GANG LA RJES SU 'GRO BA'I GZHI YIN PA'I PHYIR,
SPYI'I CHOS CAN ZHES BYA'O, ,GRANGS CAN KHYOD DE LTA BU'I
SPYI'I CHOS CAN, DE TZAM LNGA LA SOGS PA'I STENG DU DNGOS PO
YIN PA TZAM ZHIG SGRUB PA YIN NAM, DNGOS PO'I KHYAD PAR YON
TAN GSUM CHA MNYAM

@143A *, ,PA'I GTZO BO'I DNGOS PO SGRUB PA GANG YIN ZHES
BRTAGS NAS 'GO PA YIN LA, DE'I PHYIR YOD PA'I KHYAD PAR ZHES
PA GOG 'GO THAMS CAD DNGOS PO'I KHYAD PAR ZHES PA LA GO BAR
BYA STE, GZHAN DU NA, 'JIG LA 'BRAS DANG YOD NYID BZHIN

ZHES PA'I YOD PA'ANG DNGOS PO MA YIN PAR 'GYUR RO, ,DE'I PHYIR
'GYUR GSAR 'DI LAS 'DI LTA BU 'BYUNG YANG, RMA'I 'GYUR LAS,
DNGOS PO'I KHYAD PAR TZAM ZHIG NI, ,SPYI YI CHOS CAN LA SGRUB
NA, DON 'GA' ZHIG KYANG 'GRUB MI 'GYUR, ZHES

BSGYUR BA SHIN TU LEGS SO, ,TSIG DON BSHAD PAR BYA STE, SPYI'I
CHOS CAN DE TZAM LNGA LA SOGS PA LA, DNGOS PO'I KHYAD PAR YIN
PA TZAM ZHIG KHYAD PAR CHA MI MNYAM PA'I YON TAN GSUM RJES SU
'GRO BAR MTHONG BA'I RTAGS KYIS BSGRUB PAR BYA BA

YIN NA NI GRANGS CAN RANG GI MNGON PAR 'DOD PA'I DON 'GA' ZHIG
KYANG 'GRUB PAR MI 'GYUR ZHING, SANGS RGYAS PA'I NGAR BSGRUBS
PA LA 'BRAS BU MED PAR 'GYUR TE, GRANGS CAN GYIS KYANG DE DAG
LA DNGOS PO'I KHYAD PAR YIN PA TZAM ZHIG

SGRUB 'DOD NAS BKOD PA MA YIN ZHING, SANGS RGYAS PAS KYANG
GZUGS SOGS RNAMS DNGOS PO YIN PA DE 'DRA BA YANG BKAG PA MED
PAR NGES ZIN MA BRJED PA'I PHYIR, KHYAD PAR ZHES PA BZHI LA
RKANG PA THA MA GNYIS THOG MAR BLANGS TE, RIM

PA BZHIN DU SBYAR BA'I SGO NAS BRJOD PAR BYA'O, ,DES NA DNGOS
PO YIN PA TZAM ZHIG SGRUB NA DGOS NUS MED PA'I PHYIR, GRANGS
CAN GYIS KHYAD PAR YON TAN GSUM GYI RIGS CHA MI MNYAM MA RJES
SU 'GRO BAR MTHONG BA'I RTAGS KYIS CHOS

@143B CAN DE TZAM LNGA LA SOGS PA LA YOD PA BSGRUB BYA YIN NA
ZHE 'DOD LA YON TAN GSUM CHA MNYAM PA'I GTZO BO NUS PA'I NGO
BOR GYUR PA YOD PAS KHYAD PAR DU BYAS PA'I YOD PA DE DAG NI
CHOS CAN, DE TZAM LNGA LA SOGS PA LA BSGRUB BYAR 'GYUR DGOS

LA, DE LTA BUS KHYAD PAR DU BYAS PA'I SGO NAS DNGOS PO CHOS
CAN DE LA BSGRUB BYAR BZUNG NA 'THUN DPE 'DIR GTAN TSIGS
BSGRUB BYA'I CHOS LA RJES 'GRO MED PA CAN DU 'GYUR TE, DE LTA
BUS KHYAD PAR DU BYAS PA YOD PA'AM DNGOS PO MI SRID PA'I PHYIR
RO, ,

RANG LUGS LA YOD PA RTAGS SU SBYAR BA LA NYES PA DE MI
MTSUNGS PA'I TSUL NI, KHO BO CAG GIS SGRA MI RTAG SGRUB LA
DNGOS PO RTAGS SU BKOD PA NI, DNGOS PO DE'I KHYAD PAR SGRA'I
DNGOS PO DANG BUM PA'I DNGOS PO SOGS RTAGS SU BZUNG BA MED PAR

SGRA BUM SOGS THAMS CAD LA THUN MONG DU RJES SU 'GRO BA'I
DNGOS PO TZAM NI SGRUB BYED DU BKOD PA NA DNGOS PO DE TZAM
'THUN DPE'I STENG DU'ANG GI KHYAB BYED DU GYUR PA'I BSGRUB
BYA'I CHOS MI RTAG PA'I RJES SU 'GRO BA'I KHYAB PA NYAMS PA
MED

CING PHYOGS CHOS GRUB PAS RTAGS YANG DAG YIN PA'I PHYIR RO,
,GZHUNG DU PHYOGS CHOS DNGOS SU MA SMOS PA NI PHYOGS CHOS GRUB
PA LA RTZOD PA MED PAS DE'I STENG DU KHYAB PA CHAD PAR BSGRUBS
PA NA RTAGS YANG DAG TU 'GRUB SNYAM DU DGONGS PA'I, ,

DE LTAR KUN LAS BTUS SU GRANGS CAN GYI SBYOR BDE BSGRUB BYA'I
CHOS LA BRTAGS NAS 'GAG PA'I RIGS PA GSUNGS PA DE NYID RANG
GIS YOD PA RTAGS SU BKOD PA LA MTSUNGS PA SPANGS PA'I SGO NAS
RGYAS PAR BSHAD NAS SLOB DPON RANG

@144A *, ,NYID KYIS KYANG GRANGS CAN GYI SBYOR BA DE RTAGS KYI
NGOS NAS BRTAGS TE 'GOG PA'I RIGS PA GZHAN GSUNGS PA NI, SHES
BYA CHOS CAN, DE TZAM LNGA LA SOGS PA'I CHOS CAN GYI STENG DU
YON TAN GSUM CHA MNYAM PA'I NUS PA'I

NGO BOR GYUR PA'I GTZO BO YOD PA DE JI LTAR RTAGS YANG DAG GI
BSGRUB BYAR 'GYUR TE MI 'GYUR PAR THAL, DE LA RTAGS SU GANG
BKOD KYANG RTAGS LTAR SNANG GSUM LAS MA 'DAS PA'I PHYIR, DE
SGRUB PA NI, 'DI LTAR, RTAGS DE DON BYED NUS PA YIN

PA'I YOD CHOS ZHIG RTAGS SU BKOD DAM, RTAGS DE DON BYED NUS MI
NUS GNYIS KA LA RDZAS SU 'GRO BA'I GNYIS CHOS YIN PA ZHIG
RTAGS SU BGOD DAM, RTAGS DE YIN NA DON BYED NUS STONG YIN DGOS
PA'I MED CHOS 'GOD, DANG PO MI RIGS

STE, YON TAN GSUM CHA MNYAM PA'I GTZO BO MA GRUB PA LA DE'I
YOD CHOS DON BYED NUS PA MED PA'I PHYIR RO, ,GNYI GA LA BRTEN
PA'I CHOS SHES BYA LTA BU YANG DE SGRUB KYI RTAGS YANG DAG MA
YIN TE, KHYAB PA 'KHRUL PA CAN YIN PA'I PHYIR RO, ,MED

PA'I CHOS KYANG MA YIN TE, DE NI DE SGRUB LA KHYAB PA 'GAL
BA'I PHYIR RO, ,GZHI MA GRUB PA DE SGRUB KYI RTAGS SU MI 'THAD
PAR GRANGS CAN RANG GIS KYANG NGES ZIN PAS GZHI GRUB PA'I LDOG
PA GANG RTAGS SU BKOD KYANG RTAGS YANG DAG MA YIN PAR SHES

PAR BYA BA'I PHYIR GSUM GA LA CHOS ZHES SMOS LA, RTAGS DE
DNGOS PO MED PA'I CHOS YIN PA TZAM MED CHOS SU BYAS NA, SHES
BYA'ANG MED CHOS SU 'GYUR BAS GNYIS CHOS MI RNYED LA, YOD CHOS
DANG GNYIS CHOS GNYIS LA'ANG RTAGS DE YIN NA DON BYED NUS PA
YIN

@144B PA DANG, RTAGS DE YIN NA GNYI GA LA RJES SU 'GRO BA ZHIG
SBYAR NA, SHES BYA'ANG GNYIS CHOS MA YIN PAR 'GYUR RO, ,YOD
CHOS DANG MED CHOS DON BYED NUS PA DANG MI NUS PA'I LDOG PA
RANG LA BYAS NA CHOS 'KHRUL TE, LA LA DU BA YOD PA DE'I LTAR
BSGRUB BYAR 'GYUR

TE MI 'GYUR BAR THAL, DE LA DON BYED NUS PA DANG MI NUS PA
DANG SHES BYA GSUM GANG RTAGS SU BKOD KYANG RTAGS LTAR SNANG
LAS MA 'DAS PA'I PHYIR, 'DIS MTSON NAS RTAGS YANG DAG PHAL CHE
BA NYAMS PAR 'GYUR RO, ,DES NA DON BYED NUS PA

ZHIG 'GOD DAM, GNYI GA LA RJES SU 'GRO BA ZHIG 'GOD DAM, RTAGS
DE YIN NA DON BYED NUS MI NUS PA ZHIG YOD, DON BYED NUS PA
DANG GNYIS KA LA RJES SU 'GRO BA'I CHOS SOGS YIN PA JI 'DRA
ZHIG BKOD KYANG, RTAGS LTAR SNANG DU

'GYUR ZHES PA'O, ,RANG BZHIN GRUB PA ZHES SOGS LA BSHAD PA'I
TSUL GNYIS SU RIG PAR BYA STE, 'DI LTAR, 'JIG LA 'BRAS DANG
YOD NYID BZHIN, ZHES DPER BRJOD PA'I RANG BZHIN RTAGS KYI
SBYOR BA GNYIS PO DE'I DON BSTAN PA DANG, RTAGS

SBYOR DE DAG BRJOD PA'I NGAG DPER BRJOD PA NI, BSGRUB BYA'I
CHOS KYI KHYAB BYA'I RANG BZHIN DU GRUB PA BYAS PA DANG, DNGOS
PO LTA BU NI GO BYED YIN LA RTAGS DE DAG LA KHYAB BYED DU NGES
PA YI SGO NAS RTAGS DE'I RANG BZHIN DU NGES PA MI RTAG PA

LTA BU NI RTAGS DE NYID GANG LA PHYOGS KYI CHOS SU GRUB PA'I
CHOS CAN SGRA LTA BU'I STENG DU GO BYA YIN NO, ,DE LTA BU'I
BSGRUB BYA'I CHOS 'DI LDOG PA NA RTAGS DE LDOG PAR BYED PA NI,
RANG BZHIN GYI RTAGS KYI RTAGS CHOS KYI 'BREL PA YIN LA

@145A *, ,'BREL PA DE DPE'I STENG DU STAN PAR BYED PA'I SGRUB
NGAG NI, DPER NA GANG BYAS PA DE MI RTAG PA NYID YIN PAS
KHYAB, BUM PA BZHIN SGRA YANG BYAS PA YIN NO, ,ZHES PA CHOS
MTHUN SBYOR DANG, GANG MI 'JIG PA DE MA BYAS PAS KHYAB

NAM MKHA' BZHIN SGRA NI BYAS PA YIN NO ZHES CHOS MI MTHUN
SBYOR DU BKOD PA'I NGAG BZHIN NO, ,'GYUR RNYING DU, DPER NA
BYAS NYID MI RTAG PA'AM, 'JIG MED MA BYAS PA LTA BU'O, ,ZHES
'BYUNG BA LEGS SO, ,YANG NA 'DI LTAR 'BREL

TE, GRANGS CAN LA, MA GRUB PA LA YOD CHOS MED, CES SOGS KYIS
BRJOD PA'I SKYON DE RANG GI RTAGS SBYOR DPER BRJOD PA DE DAG
LA MI MTSUNGS PAR BSTAN PA NI, BYAS PA DANG DNGOS PO LA SOGS
PA'I RANG BZHIN CHOS CAN SGRA LA GRUB PA DE

SGRUB KYI GO BYED YIN PAS MA GRUB PA'I SKYON MED LA, DE LA
KHYAB BYED NGES PA YI, RANG BZHIN NGES PA GO BYA YIN PAS MA
NGES PA'I SKYON MED CING, 'DI LDOG PA NA DE LDOG BYED PAS 'GAL
BA'I SKYON MED PA, ,ZHES PAS RANG GI RTAGS SBYOR LA NYES PA DE

DAG MI MTSUNGS PAR DNGOS SU BSTAN PA'I TSE, DE LA KHYAB BYED
CES SOGS DANG, 'DI LDOG PA NI DE LDOG BYED, CES PAS BYAS SOGS
KYIS SGRA MI RTAG PAR SGRUB PA'I RJES SU 'GRO LDOG THA DAD PAR
BSTAN PA DE'I ZHAR LA, RJES SU 'GRO

LDOG DE GNYIS STON PA'I NGAG GI DBYE BA YANG THA DAD PAR SHES
PAR BYA BA'I PHYIR, DPER NA, ZHES SOGS SMOS SO, ,GSUM PA BZHI
DE LA 'BREL PA DE NYID NGES BYED KYI TSAD MA BSHAD PA LA,
'BREL PA SGRUB PA'I RTAGS DGOD, RTAGS DE'I PHYOGS

@145B CHOS SGRUB, DPE'I STENG DU KHYAB 'BREL BSTAN PA'O, ,DANG
PO NI, BYAS PA CHOS CAN, NANG GRUB TZAM NAS 'JIG PA NI RANG GI
NGO BOS RANG CHAS SU RJES SU 'BREL TE, RANG BSKYED PA'I RGYU
LAS RANG GI 'JIG PA'I RGYU RIGS GZHAN MED PAR RANG RGYU LAS
'JIG PAR SKYES PA'I PHYIR

NA'O, ,GNYIS PA PHYOGS CHOS SGRUB PA LA, BZLOG PA LA GNOD PA
CAN GYI TSAD MA BSTAN PA NI, GAL TE DE LTA MA YIN PAR, DNGOS
PO RNAMS 'JIG PA PHYIS KYI RGYU GZHAN LA LTOS DGOS NA BYAS PA
CHOS CAN, KHYOD 'JIG NGES MIN PAR THAL, KHYOD 'JIG PA

RANG LAS PHYIS 'BYUNG GI RGYU LA NGES PAR LTOS PA'I PHYIR,
KHYAB STE SNAM BU'I DNGOS PO SER POR 'GYUR BAR RANG GRUB DUS
LAS PHYIS 'BYUNG GI TSON LA LTOS PA DANG BCAS PA RNAMS NI NGES
PAR SER POR 'GYUR BA'I KHYAB PA MED PAR MTHONG BA'I PHYIR,
YANG NA, NGES

PAR 'GYUR BA CAN NI MTHONG ZHES 'CHAD PA LTAR BTON NAS, BUM
SOGS DNGOS PO RNAMS NI CHOS CAN, NGES PAR 'GYUR BA MIN PAR
MTHONG BA'I RTAG PA YIN PAR THAL, KHYOD 'JIG PA PHYIS 'BYUNG
LA LTOS PA DANG BCAS PA'I SGO NAS RANG GRUB DUS LAS DUS GNYIS

PAR SDOD PA'I PHYIR, ZHES BSHAD PAR BYA'O, ,GAL TE KHYAB PA
MED DE, 'JIG RGYU MANG PO YOD PAS GCIG DANG MA PHRAD KYANG,
GZHAN DANG NGES PAR PHRAD PAS PHYIS KYI 'JIG RGYU LA LTOS
KYANG 'JIG NGES MA YIN PA'I SKYON MED DO ZHE NA, BYAS PA DE LA
'JIG RGYU MANG

PO YOD NA'ANG BYAS PA 'GA' ZHIG LA NI 'JIG PA MI SRID PAR
'GYUR BAR THAL, PHYIS KYI 'JIG RGYU DANG MA PHRAD PA SRID PA'I
PHYIR, DES NA PHYIS KYI 'JIG RGYU LA BUM SOGS KYI 'JIG PA GNAS
PA'I NGES PA MED PA'I PHYIR, 'JIG PA PHYIS KYI RGYU DANG LDAN
PA 

@146A *, ,SMRA BA RNAMS KYI 'JIG PA'I RGYU NI THAMS CAD DAG
,'BRAS BU 'JIG PAR NGES PA LA 'KHRUL BA NYID DU BSHAD PA YIN NO
ZHES PA RIGS PA DES KHEGS PA'I DON BSDU BA'O, ,SLAR YANG RIGS PA
GZHAN BSHAD PA NI, PHYIS 'BYUNG GI THO BA

SOGS DE CHOS CAN, BUM PA'I 'JIG PA'I RGYU MA YIN TE, BUM PA'I
'JIG PA DNGOS PO PA DANG DNGOS MED GANG YANG BSKYED PA'I NUS PA
MED PA'I PHYIR, BUM PA'I 'JIG PA NI, BUM PA RANG GI RDZAS MA YIN
GYI, BUM PA ZHIG PA YIN LA, DE THO BA SOGS KYIS

BYED DO ZHE NA, 'O NA THO BA SOGS KYIS BUM PA'I DNGOS PO MED PA
BSKYED PAR THAL, BUM PA'I ZHIG PA SKYED PA'I PHYIR, 'DOD PAR MI
RIGS TE, DNGOS PO MED PA LA SKYED PA'I BYA BA MI SRID PAS SO,
,JI SKAD DU, RIGS PA'I GTER LAS, MED PA LA, BLTA DANG BLTA

RGYU MED PA BZHIN, ZHES BSHAD PA LTAR RO, ,YANG ZHES PA'I SGRA
NI, 'JIG PA BUM PA'I DNGOS MED BYED NA, BUM PA'I 'JIG PA BYED PA
'GAL ZHES PA'AM, 'JIG PA DNGOS MED BYED PA 'GOG PA'I RIGS PA
GZHAN 'PHEN PA'O, ,ZHES 'CHAD MOD, 'JIG

PA PHYIS RGYU LA LTOS PA, SNGAR BSHAD PA'I RIGS PAS MI 'THAD PAR
MA ZAD, RIGS PA 'DIS KYANG MI 'THAD CES BSHAD ZIN LA SBYAR
NA'ANG CHES 'GRIG GO ,GSUM PA DPE'I STENG DU KHYAB 'BREL BSTAN
PA NI, 'DI NI ZHES SOGS TE, DE LA DANG

POR DPE SGRUB PA NI, GLOG LA SOGS PA 'DI NI CHOS CAN, NGO BO
NYID KYIS 'JIG PAR 'GYUR TE, 'JIG RGYU PHYIS BYUNG LA LTOS MED
DU 'JIG PAR MNGON SUM GYIS MTHONG BA'I PHYIR, DPE DE LTAR
BSGRUBS NAS KHYAB 'BREL BSTAN PA NI, GANG

@146B LA NGO BO NYID KYIS 'JIG PAR 'GYUR BA MNGON SUM GYIS GRUB
PA ZHES BYA BA'I GLOG LA SOGS PA DE LAS GZHAN RE LA SOGS PA
RNAMS LA'ANG NGO BO NYID KYIS 'JIG PAR 'GYUR TE, PHYIS RGYU
GZHAN LA LTOS MED DU 'JIG PA'I PHYIR, DPER NA GLOG BZHIN NO,
,GSUM PA

'BRAS RANG GNYIS KYI 'BREL PA NGES BYED KYI TSAD MA BSHAD PA'I
DON BSDU BA NI, 'BREL PA NGES BYED KYI TSAD MA RGYAS PAR BSTAN
PA DES NA BSGRUB BYA DNGOS PO'I YUL CAN GYI RJES SU DPAG PA'I
RTEN GTAN TSIGS GANG YIN PA DE NI 'BRAS RANG GNYIS SU NGES

TE, SGRUB RTAGS LA 'BRAS BU DANG, KHYAB BYA'I NGO BO DE DAG LAS
RANG GI BSGRUB BYA'I CHOS RGYU DANG KHYAB BYED LA 'BREL PA NGES
SHING, DE LAS GZHAN MA MTHONG BA'I PHYIR, BZHI PA MA DMIGS PA'I
RTAGS KYI 'BREL PA NGES BYED KYI TSAD MA BSHAD PA LA,

DNGOS DANG, RTZOD PA SPANG PA GNYIS, DANG PO LA MI SNANG BA MA
DMIGS PA DANG, SNANG RUNG MA DMIGS PA'I 'BREL PA NGES BYED KYI
TSAD MA BSHAD PA'O, ,DANG PO NI, SHA ZA GANG LA BSKAL DAN DU
SONG BA'I GANG ZAG DE'I RGYUD KYI TSAD MAS MA DMIGS PA NI, GANG

ZAG DES YOD CES DAM BCA' BAR RIGS PA 'GOG PA LA TSAD MAR BSHAD
PA'I RGYU MTSAN YOD DE, DE YI NGO BO TSAD MAS MA DMIGS NA DE YOD
NGES KYI THA SNYAD DEN MTHUN 'JUG PAR MI BYED PAS KHYAB PAS DE
LTAR BSHAD PA YIN PA'I PHYIR, DE LTAR

KHYAB PA'I RGYU MTSAN, YANG NGES KYI THA SNYAD 'JUG PA NI, DE
DMIGS PA'I BLO SNGON DU 'GRO BA CAN YIN PAS KHYAB PA'I PHYIR,
GAL TE BSKAL DON MA DMIGS PAS MED PAR SGRUB NUS TE, BSKAL DON
YOD NA TSAD MA GSUM GANG RUNG GIS DMIGS PAS KHYAB

@147A *, ,PAS SO ZHE NA, BSKAL DON YOD NA LUNG TSAD MA'I BRJOD
BYAR BYED PAS KHYAB PA MED DE, BSKAL DON 'GA' ZHIG BSTAN BCOS
KYI BRJOD BYAR BYAS NA RTZOM PA'I SKABS DANG 'BREL MED BRJOD PAR
'GYUR BA'I PHYIR DANG, SHAR PHYOGS RGYA MTSO'I

NANG GI NYA'I KHA DOG LTA BU 'GA' ZHIG BRJOD BYAR BYAS KYANG
NYER MKHO MED CING, SKYES BU'I RNAM RTOG GI GRANGS SOGS 'GA'
ZHIG BRJOD BYAR BSTAN MI NUS PA'I PHYIR BSKAL DON YOD NA GANG
ZAG DE'I DBANG PO'I MNGON SUM GYIS DMIGS PA'I KYANG

MA KHYAB PAR THAL, BSKAL DON RNAMS YOD KYANG DE'I DBANG PA'I
MNGON SUM GYIS YUL LAS 'DAS PA SRID PA'I PHYIR, BSKAL DON GZHI
DER YOD NA GANG ZAG DE'I SGRUB BRTAGS LA BRTEN PA'I TSAD MAS
DMIGS PAS KHYAB PAR THAL, DE YOD KYANG

BSKAL DON DU SONG BA'I GANG ZAG DE'I NGOR DE SGRUB PA'I RTAGS
YANG DAG MED PA CAN YIN PA'I PHYIR, DES NA YUL DUS RANG BZHIN
GYIS BSKAL BA'I DON DE RNAMS NI GANG ZAG DE'I RGYUD KYI CHAD MAS
MI DMIGS PA'I PHYIR NA JI LTAR MED PAR 'GRUB

STE MI 'GRUB BO, ,DES NA MI SNANG BA MA DMIGS PA'I GTAN TSIGS DE
BSKAL DON YOD PA SGRUB PA DANG, MED PA SGRUB PA GANG LA YANG
TSAD MA STE RTAGS YANG DAG NYID DU MI 'GYUR TE BSKAL DON YOD PA
DANG MED PA GANG YANG NGES PA'I 'BRAS BU

CAN MA YIN PA'I PHYIR, GNYIS PA SNANG RUNG MA DMIGS PA'I 'BREL
PA NGES BYED KYI TSAD MA BSHAD PA NI, RTAGS KYI PHUL DU BYUNG
BA'I KHYAD PAR YOD NA SNANG DU RUNG BA YOD PA CAN GYI MA DMIGS
PA'I RTAGS LA LA RANG GI DGAG BYA'I CHOS MED NGES

@147B SGRUB PA LA TSAD MA DAG TU 'GYUR RO, ,DE LTA NA YANG SNGAR
MA DMIGS PAS MED NGES GO BAR BYED MI NUS PAR BSHAD PA DANG MI
'GAL TE, RANG GI RANG BZHIN YOD KYANG GANG ZAG 'GA' ZHIG GIS
SHES BYED GANG GIS KYANG MI SHES PA'I DBANG DU BYAS NAS GANG

ZAG DE'I NGAR MA DMIGS PAS MED PA GO BAR BYED MI NUS PA'I RIGS
PA 'DI NI BRJOD PA YIN PA'I PHYIR, 'O NA YOD NA SNAGN RUNG GI
KHYAD PAR DANG LDAN PA'I MA DMIGS PAS RTAGS KYIS MED PA GO BAR
BYED NUS RGYU MTSAN CI ZHE NA, DE LTA BU'I RTAGS

LA'ANG 'BREL ZLA MA DMIGS PA'I SBYOR BA'I DBYE BA GSUM LAS, ME
MA DMIGS PAS DU BA MED PA GO BAR BYAD PA LTA BU DAG NI KHYAB PA
'GRUL PA MED DE, RGYU MI SHES NA 'BRAS BU NI MED PA NYID DU
SGRUB PAR BYED PA STE RGYU BKAG NA 'BRAS BU KHEGS PA'I PHYIR,

ZHES PAS RGYU MA DMIGS PA'I RTAGS KYI KHYAB 'BREL NGES BYED KYI
TSAD MA RTAGS LOG DANG, BSGRUB BYA'I CHOS LOG GI RGYU 'BRAS
'BREL PA NGES BYED KYI TSAD MA NYID YIN PAR BSTAN PA YIN NO, ,DE
BZHIN DU SHING MA DMIGS PAS SHA BA MED PAR

SGRUB PA LTA BU DAG KYANG KHYAB PA 'KRUL PA MED DO, ,GZHI 'GAR
KHYAB BYA'I DON GYI RANG BZHIN BKAG PA RTAGS CAN LA KHYAB BYED
KYI RANG BZHIN MI DMIGS PA YANG GO BYED YIN PA'I PHYIR TE, KHYAB
BYED BKAG NA KHYAB BYA KHEGS PA'I PHYIR, ZHES

PAS KHAYB BYED MA DMIGS PA'I RTAGS CHOS 'BREL PA NGES BYED KYI
TSAD MA RTAGS LOG DE DAG CHOS LOG DE'I KHYAB BYA KHYAB BYED KYI
'BREL PA NGES BYED KYI TSAD MA NYID YIN PAR BSTAN NO, ,DE BAS NA
DE DAG GI DON 'DI LTAR SHES PAR BYA'I, RGYU MA

@148A *, ,DMIGS PA YANG 'BRAS BU MED PA GO PAR BYED PA YIN LA,
KHYAB BYED MA DMIGS PA YANG KHYAB BYA MED PA GO BAR BYED PA YIN
NO, ,ZHES PA TZAM ZHIG NI, SNGAR, DE PHYIR RGYU DANG RANG BZHIN
DAG ,CES SOGS SU'ANG BSHAD ZIN PAS,

ZLOS PA 'BA' ZHIG GI RNAM BSHAD MA 'GOD CIG ,ME DANG SHING SOGS
MA DMIGS PAR TSAD MA GANG GIS RTOGS PAR 'GYUR ZHE NA, RGOL BA
'GA' ZHIG GIS MNGON SUM GYIS NGES PA SRID LA, 'ON KYANG, ME DANG
SHING SOGS MA DMIGS

PA MNGON SUM GYIS GRUB KYANG, DE LA MED PA'I THA SNYAD MA SHES
PA 'GA' ZHIG LA NI, GAL TE GZHI DER ME DANG SHING SOGS MA DMIGS
PA'I GTAN TSIGS 'GA' ZHIG GIS DE MED PAR NI RTOGS PAR BYED PAR
'GYUR RO, ,'O NA CHOS DE MA DMIGS

PAS CHOS DE MED PA GO BAR BYED BA'I KHYAB PA JI LTAR MI 'KHRUL
ZHE NA, YOD NA SNANG RUNG GI BUM SOGS YOD KYANG MTHONG BA MED
PA'I RGYU SGRIB BYED SOGS MI SRID PAR NI GYUR PA DE YOD NA SNANG
RUNG GI BUM PA'I DNGOS PO MA DMIGS

PA'I RTAGS LAS GZHI 'GAR BUM PA'I DNGOS PO MED PA RTOGS PAR
'GYUR TE, YOD PA'I 'JOG BYED TSAD MAS DMIGS PA LAS GZHAN MED
PA'I PHYIR RO, ,DE LTAR 'BREL ZLA MA DMIGS PA'I KHYAB 'BREL NGES
BYED BSHAD NAS, 'GAL

ZLA DMIGS PA'I KHYAB 'BREL NGES BYED BSHAD PA NI, GZHI 'GAR
GRANG REG DE DANG 'GAL BA ME STOBS CHEN DMIGS PA NI, GRANG REG
GZHI DER MED PA NYID DU NGES PAR BYED PA LA KHYAB PA MI 'PHRUL
BAR 'GYUR TE, GRANG RAG DANG

@148B 'GAL BA'I DNGOS PO ME STOBS CHEN YOD NA YANG GZHI DER
GRANG REG DE RGYUN CHAGS SU YOD PA LA GNOD BYED YIN PA'I PHYIR,
ZHES PAS GZHI GCIG TU ME STOBS CHEN DANG GRANG REG GNOD BYA GNOD
BYED DU NGES PA'I TSAD MAS DE SGRUB KYI KHYAB 'BREL

NGES PAR BYED PAR BSTAN PA YIN LA, DE GNYIS GNOD BYA GNOD BYED
NGES PAR BYED PA'I TSAD MA NI MNGON SUM YIN CING, 'ON KYANG GNOD
BYA GNOD BYED KYI DON MA NYE BA'I STOBS KYIS GRANGS REG LDOG PA
MNGON SUM KYI MA GRUB KYANG, DE GNYIS GNOD

BYA GNOD BYED YIN PA'I THA SNYAD RTAGS KYIS SGRUB DGOS PA'ANG
SRID DO, ,YANG ZHES PA NI 'BREL ZLA MA DMIGS PA KHYAB 'BREL TSAD
MAS GRUB PAR MA ZAD CES PA'O, ,GNYIS PA RTZOD PA SPANG BA LA,
DGAG RTAGS GNYIS KYI GRANGS NGES LA RTZOD PA SPANG PA,

MI SNANG BA MA DMIGS PA'I RTAGS LA BYE BRAG TU RTZOD PA SPANG
BA'O, ,DNAG PO LA, RTZOD PA DGONG PA DANG, DE'I LAN BSHAD PA
GNYIS, DANG PO NI, GAL TE MA DMIGS PA'I RTAGS THAMS CAD YOD NGES
DGOG PA DANG, MED NGAS SGRUB PA GNYIS SU GRANGS

NGES PAR SMRA BA MI 'THAD PAR THAL, KHYED RANG GIS SLOB DPON
PHYOGS GLANG GIS, GTZO BO LA SOGS BA NI YOD PA MA YIN TE, MA
DMIGS PA'I PHYIR, ZHES BKOD PA'I RTAGS 'DI DE GNYIS GANG DU'ANG
MA 'DUS PA'I PHYIR, 'DI LTAR GTZO BO ZHES

PA'I SGRA'I BRJOD BYA YON TAN GSUM CHA MNYAM PA'I RANG BZHIN GYI
GTZO BO DE YOD NA YOD PA MIN TE ZEHS PA'I DAM BCA' BA'I TSIG
DNAG 'GAL BAR 'GYUR LA, DE MED NA'ANG GTZO BO ZHES PA'I SGRA
SBYOR MI RIGS PAR THAL, BRJOD BYA

@149A *, ,MED NA RJOD BYED MI 'JUG PA'I PHYIR, DES NA MED DO
ZHES PA 'BA' ZHIG TZAM SMRA DGOS PAR 'GYUR LA, DE'ANG MI RIGS
TE, DGAG BYA GNAG YANG BCAD PA LA MA LTOS PA'I DGAG PA MI SRID
PAS SO, ,ZHE NA, GNYIS PA DE'I LAN BSTAN

PA LA, SLOB DPON PHYOGS GLANG GIS GSUNGS PA'I RTAGS DE'I RTAGS
CHOS DON GSUM NGOS GZUNG, CHOS CAN DE NYID KHYAD PAR GNYIS LDAN
DU SGRUB, DE LA SLOB DPON GYI LUNG DANG 'GAL BA SPANG BA'O,
,DANG PO LA, CHOS CAN NGOS GZUNG BA NI,

THOG MA MED PA'I BAG CHAGS LAS BYUNG BA'I RNAM PAR RTOG PAS
YONGS SU BSGRUBS SHING SGRO BTAGS PA'I RTOG PA'I SNANG BA DE
NYID SGRA DON YIN LA, DE LTA BU'I SGRA DON DA YANG RNAM PA GSUM
STE, DNGOS POR YOD PA DANG, DNGOS POR MED PA DANG, GNYIS

KA LA BRTEN PA'I RTOG PA'I SNANG YUL RNAMS SU YOD PA'I PHYIR,
SGRA DON CHOS ZHES CHOS SMOS PA NI, DNGOS PO 'DZIN PA'I RTOG PA
LA DNGOS PO SNANG BA LTA BU YANG DNGOS PO'I CHOS MA YIN GYI,
SGRA DON GYI CHOS YIN NO ZHES SHES PAR BYA BA'I PHYIR

YIN NO, ,DE LTAR RTOG PA'I SNANG BA THAMS CAD SGRA DON YIN NO
ZHES SPYIR BSTAN PAS GTZO 'DZIN RTOG PA LA GTZO BOR SNANG BA'AM
SGRA DON DU GRUB LA, DE LTAR GTZO BO'I SGRA DON GYI GZHI LDOG
RTOG PA GTZO BOR SNANG BA DE NYID RTAGS SBYOR DE'I CHOS CAN YIN

ZHES BYA BA'I DON TO, ,DES NA GTZO BO NI YOD PA MA YIN TE, MA
DMIGS PA'I PHYIR, ZHES PA'I RTAGS KYI SHES 'DOD CHOS CAN NI,
GTZO BO DNGOS PO BA YANG MA YIN LA, GTZO BO'I SGRA DON GYI RANG
LDOG YANG MA YIN GYI, 'O NA CI ZHE NA, RTOG PA LA GTZO

@149B BOR SNANG BA DE NYID GANGS CAN PA DAG GTZO BO KHYAD PAR
LNGA LDAN DU 'DOD LA, RANG LUGS LA SGRA DON DU 'DOD PAS KHAYD
PAR LNGA LDAN GYI GTZO BO YIN MIN RTZOD PA'I GZHI YIN PA'I
PHYIR, RTOG PA LA GTZO BOR SNANG BA CHOS CAN DU GZUNG BAR BYAS
PA YIN NO, ,DE YANG

'DIS RTOG PA LA GTZO BOR SNANG BA DE NYID CHOS GNYIS DANG LDAN
PAR BSTAN PA YIN TE, RTOG PA'I SNANG YUL YIN PAS GTAN NAS MED PA
MA YIN PA DANG, RTOG PAS SGRO BTAGS PA YIN PAS DNGOS POR YOD PA
MA YIN PA'O, ,DE YANG DON LA CHOS GNYIS PO

DE DANG LDAN PA YIN KYANG, CHOS CAN DU 'DZIN PA'I TSE CHOS DE
GNYIS KYIS KHYAD PAR DU BYAS NAS 'DZIN PA NI MA YIN NO, ,CHOS
RTAGS NGOS GZUNG BA NI, RTOG PA LA GTZO BOR SNANG BA'I RNAM
'GYUR GYI DNGOS PO SNA TSOGS PA RNAMS KYI NYER LEN DU MED PA CAN

DU SGRUB PA LA DER TSAD MAS MA DMIGS PA NI, DE LTAR GTAN TSIGS
SU BKOD PA YIN PAS KHYOD KYIS BRJOD PA'I NYES PA DE DAG MED DE,
'DI LTAR RTOG PA LA GTZO BOR SNANG BA DE MED PA MA YIN PAS, GZO
BO ZHES PA'I SGRA SBYOR BA DANG MI 'GAL LA, LA LA,

DNGOS POR YOD PA MIN PAS RNAM 'GYUR GYI NYER LEN DU MED PAR
SGRUB PA'I DAM BCA' DANG MI 'GAL BAS SO, ,GNYIS PA CHOS CAN DE
NYID KHYAD PAR GNYIS LDAN DU SGRUB PA LA DE NYID MED PA YIN PA'I
SGRUB BYED MDOR BSTAN, SGRA SBYOR YUL DNGOS

POR YOD PAS KHYAB PAS GTZOR SNANG DNGOS PO YIN PA DGAG , GTZOR
SNANG 'GOG PA SLOB DPON GYI DGONGS PAR SMRA BA'I 'GREL BYED
KHYAD PAR DU DGAG ,SGRA DON DNGOS PO MIN PAS 'JUG YUL DU MI
'THAD PAR BSTAN PA'O, ,DANG PO NI, RTOG PA LA GTZO

@150A *, ,BOR SNANG BA DE GTAN NAS MED PA MA YIN PA'I RGYU MTSAN
CI ZHE NA, DE NYID NI MED PA MA YIN TE, GTZO BO ZHES PA'I SGRA
SBYOR BA'I PHYIR RO, ,DE YANG GTZOR SNANG MED NA, DE'I SGRA
SBYOR BA 'GAL BA YIN TE, SGRA DON MED PA'I RJOD BYED KYI SGRA MI

SRID PA'I PHYIR RO, ,GTZO BO MED NA GTZO BO ZHES SGRA SBYOR BA
'GAL DGOS PA NI MA YIN TE, DE LTA NA ZHEN YUL MED PA'I SGRA RTOG
MI SRID PAR 'GYUR RO, ,DE'I PHYIR GAD DGAG GTZO BO MED PA MA YIN
TE, DE'I SGRA SBYOR BA'I PHYIR ZHES 'CHAD PAS NI RANG NYID
PHYOGS

SNGA MA SMRA BA PO'I SLOB MAR KHAS BLANGS PA YIN NO, ,KHA CIG
,GTZO 'DZIN RTOG PA'I GZUNG RNAM DE NYID NI MED PA MA YIN TE,
ZHES SBYOR BAS NI, SHES RNAMS DON DU KHAS BLANGS PA YIN PAS SGRA
DON RANG MTSAN KHAS BLANGS PA'I PHYIR, SGRA DNGOS DBANG

GIS 'JUG PAR SMRA BA'I RING LUGS KHAS BLANGS PA YIN NO, ,GZHAN
YANG GZUNG RNAM YIN NA SHES PA YIN PAS MA KHYAB NA, GZUNG RNAM
GZHAL BYA LA 'DZIN RNAM TSAD MA DANG, RANG RIG 'BAS BUR JI LTAR
'GYUR ZHING, GRUB PA'I MTHA'I PHYOGS

THAMS CAD NYAMS PAR 'GYUR LA, KHAYB NA RTOGS PA'I GZUNG RNAM
SGRA DON DU JI LTAR 'GYUR, RNAM DPYOD CAN KHYOD KYIS RANG NYID
LHA'I MCHOD SBYIN GYI RDZAS SU GSAL BAR MA BYED CIG ,GNYIS PA NI
GTZO BOR SNANG BA RTOG PAS BTAGS PA DE

LTA MA YIN PAR RJOD BYED KYI SGRA THAMS CAD RANG GI DNGOS YUL
DON DAM PAR GRUB PA LA GCIG TU 'JUG PA NYID CAN YIN PAS KHYAB PA
GTZO BO'I SGRA DON GTZO BOR SNANG BA DE YANG DNGOS POR GRUB PA
YIN NA NI, PHYI NANG GI GRUB MTHA' SMRA BA RNAMS

@150B KYI MTHONG BA'I TSUL THA DAD PA'I BYE BRAG GIS CHOS CAN
GYI DON RE RE PA RNAMS LA NI, RTAG MI RTAG BDAG YOD MED LA SOGS
PA'I SGRA MI 'DRA BA RNAMS NI 'JUG PAR MI 'GYUR BAR THAL, DE
LTAR 'JUG PA'I RGYU SGRA DE RTAG MI RTAG GNYI GA'I DNGOS PO

YIN PA SOGS SU MED PA CAN YIN PA'I PHYIR, GZHAN YANG 'DAS DANG
MA SKYES PA LA YANG, SGRA 'JUG PAR MI 'GYUR ZHING, TSIG 'GA'
ZHIG KYANG BRDZUN PA YI DON CAN NYID DU MI 'GYUR BA'I PHYIR,
TSUL DE NI MI 'THAD DO, ,DE BAS NA GTZO BO

ZHES PA LA SOGS PA'I RJOD BYED KYI SGRA DE DAG THAMS CAD BLO
RTOG PAS BTAGS PA'I SGRA DON GYI DNGOS YUL CAN DU 'DOD DO, ,GSUM
PA NI, SGRA DON BSNYON NA BSGRUB BYA YI, ,CHOS KYI RTAN NI BSAL
BA'I PHYIR, ZHES 'BYUNG BA'I 'GYUR LEGS

PAS DE BZHIN DU BSHAD PAR BYA'O, ,GTZO BO'I SGRA DON RTOG PA LA
GTZO BOR SNANG BA MYONG BAS GRUB ZIN KYANG, DE LA BSNYON NAS
SLOB DPON PHYOGS GLANG GIS RTAGS DES GTZO BOR SNANG BA DE MED
PAR SGRUB PA YIN NO SNYAM DU SLOB DPON GYI

RJES 'JUG TU RLOM PA KHA CIG DEGS NA, SHES BYA CHOS CAN, RTAGS
DE'I CHOS DANG CHOS CAN GYI TSOGS PA BSGRUB BYAR MI 'GYUR BAS
KHYAB PAR THAL, DE 'DRA'I BSGRUB BYA'I CHOS KYI RTAN, GTZO BOR
SNANG BA DE BSAL BA'AM MED PA'I PHYIR DES NA

RTAGS DE'I CHOS YAN GAR BA BSGRUB BYAR 'GYUR RO, DE 'DOD DO ZHE
NA, MI RIGS TE, CHOS YIN GAR BA NI, DPE'I STENG DU PHYI RGOL
GYIS GRUB ZIN PA YIN PA'I PHYIR RO, DE YANG GTZO BOR SNANG BA
MED NA GTZO BOR SNANG BA CHOS CAN, ZHES PA

@151A *, ,DANG; GTZO BO
CHOS CAN, ZHES PA GANG YANG ZER DU MI
RUNG STE, SGRA DON MED PA'I RJOD BYED KYI SGRA MI SRID PA'I
PHYIR RO, ,DES NA RTAGS DE LA CHOS CAN GANG YANG GZUNG DU MED
PAS DNGOS PO'I NYER LEN DU MED DO, ZHES PA 'BA' ZHIG

BRJOD DGOS PAR 'GYUR LA DE'I PHYIR, CHOS YAN GAR BA BSGRUB BYAR
'GYUR ZHES BYA BA'I DON YIN NO, ,SPYIR CHOS CAN MED PA TZAM GYIS
BSGRUB BYA MED PAR 'GYUR BA NI MA YIN TE, 'DI LTAR BDAG RTAG PA
CHOS CAN, DNGOS POR MED DE, DON BYED

PAS STONG PA'I PHYIR, ZHES PA LTA BU LA MTSON NA, BDAG RTAG PA
GZHI MA GRUB PAS BDAG RTAG PA YANG YIN, DNGOS POR MED PA YANG
YIN PA'I GZHI MTHUN GYI TSOGS PA GZHI MA GRUB PA'I PHYIR RO, ,DE
'DRA'I TSOGS PA BSGRUB BYA MA YIN KYANG

BDAG RTAG PA DNGOS POR MED PA GZHI GRUB CING, DE NYID DE'I
BSGRUB BYA YIN LA, BDAG RTAG PA GZHI MA GRUB PA'I RGYU MTSAN
GYIS, BDAG RTAG PA DNGOS POR MED PA 'GRUB PA LA CHES SHIN TU
PHAN PAS SO, ,'O NA DE LA PHYOGS CHOS

JI LTAR GRUB CE NA, BDAG RTAG PA'ANG YIN DON BYED PAS STONG
PA'ANG YIN PA'I GZHI MTHUN TSAD MAS MA GRUB KYANG, BDAG RTAG PA
DON BYED PAS STONG BAR TSAD MAS GRUB PA'I PHYIR, PHYOGS CHOS MA
GRUB PA'I SKYON MED LA, 'ON KYANG

BDAG RTAG PA GZHI MA GRUB PA NYID BDAG RTAG PA DON BYED PAS
STONG PA'I RGYU MTSAN YANG DAG YIN PA'I PHYIR, CHOS CAN GZHI MA
GRUB PAS PHYOGS CHOS 'GRUB PA CHES SLA BA YIN NO, ,ZHES SHES PAR
BYA'O, ,'DI NYID SLOB DPON PHYOGS

@151B GLANG GIS BKOD PA'I RTAGS 'DI YANG DAG TU KHAS LEN PA'I
RJES 'JUG 'GA' ZHIG ,GTZO BOR SNANG BA MED PAR SGRUB PA YIN NAM
SNYAM PA'I DOGS PA GCOD PA YIN GYI, PHYI ROL PA LA 'DI LTAR
'PHANGS KYANG KHO'I 'DOD PA BSGRUBS PAR 'GYUR

GYI; MI 'DOD PA 'PHANGS PAR MI 'GYUR RO, ,BZHI BA NI, SGRA DON
MED DO ZHES BSNYON PA MED PA RNAMS KYIS KYANG, BTZO BSREG SOGS
KYI 'BRAS BU DON GNYER GYI SKYES BU DAG GIS TSANG MANG SOGS NA
ME'I DNGOS PO YOD DAM MED SNYAM PA'I

PHYOGS KYI BYE BRAG GIS DPYAD PAR BYA BA'I SGO NAS ME RANG MTSAN
DE'I 'JUG YUL YIN PAR SHES PAR BYA'I, BTZO BSREG SOGS KYI 'BRAS
BU DON GNYER GYIS DE'I 'BRAS BU SGRUB PA'I PHYIR, RTOG PA LA MER
SNANG BA DE NYID YOD MED DPYAD BYA MA YIN TE,

ME 'DI LAS BTZO BSREG SOGS KYI 'BRAS BU 'BYUNG BA RAG LAS SHING,
RTOG PA LA MER SNANG BA LA DE 'DRA'I 'BRAS BU 'BYUNG BA MI SRID
PA'I PHYIR, GZHAN DU NA SU'ANG MES PHONGS PAR MI 'GYUR RO,
,KHYAB TE, DON BYED NUS PA MA YIN PA

LA 'BRAS BU DON DU GNYER BAS YOD MED DU BRTAGS PAS DGOS PA'I BYA
BA CI ZHIG KYANG MED PA'I PHYIR, DPER NA MA NING GZUGS BZANG MI
BZANG ZHES 'KHRIG PA DON GNYER GYI 'DOD LDAN RNAMS KYIS DE'I
CHED DU BRTAGS PAS CI ZHIG

KYANG MI PHAN PA BZHIN NO, ,GSUM PA DE LA SLOB DPON GYI LUNG
'GAL SPANG BA NI, GTZO BO'I SGRA DON MED DO ZHES BSNYON PAR MI
BYED NA, SLOB DPON PHYOGS GLANG GIS BTAGS PA'I CHOS MA DMIGS PA
ZHES SGRA DON GTAN MED DU BSHAD

@152A *, ,PA DANG 'GAL LO ZHE NA, BTAGS PA'I CHOS ZHES PA DES
RTOG PA'I SHES PA'I SNANG YUL YIN PA NYID KYIS GTZO BO'I SGRA
DON NI BTAGS PA TZAM DU BSHAD PA YIN LA, RNAM 'GYUR GYI DNGOS PO
RNAMS KYI RTEN DU MA

GRUB PA MA DMIGS PA ZHES PA'I RTAGS 'DIS BSGRUB PAR BYA BA'I
CHOS DANG, TSAD MAS MA DMIGS PA DE SGRUB PA'I RTAGS YIN PA'I MA
DMIGS PA ZHES PA'I TSIG DES BSTAN PA'I SGO NAS RIGS PA SMRA BA
PHYOGS GLANG GIS GSUNGS

PA YIN PAS 'GAL BA MED DO, ,t'IK BYED GZHAN DAG ,DE DNGOS NYER
LEN MED PA CAN, ZHES PA LA'ANG GTZO BO'I SGRA DON DE DNGOS PO'I
NYER LEN CAN DU MED PAR SGRUB PA LA, ZHES PA DANG, 'DIR YANG,
DNGOS PO'I RTEN CAN DU MED PA ZHES PA'I

BSHAD PA BYED PA NI, PHYOGS SNGA MA'I DON GTOL MED PA YIN TE,
GRANGS CAN PA GTZO BO RNAM 'GYUR GYI DNGOS PO RNAMS KYI NYER LEN
DU 'DOD KYI, GTZO BO LA DNGOS PO BA'I NYER LEN YOD PAR MI 'DOD
PA'I PHYIR TE, GTZO BO LA RGYU MED

PAS 'BRAS BU MA YIN PAR 'DOD PA'I PHYIR RO, ,GNYIS PA MI SNANG
BA MA DMIGS PA'I RTAGS LA BYE BRAG TU RTZOD PA SPANG BA LA,
RTZOD PA DGOD PA NI, TSAD MA GSUM LOG PAS MED PAR MI 'GRUB, CES
BSHAD PA MI 'THAD DE, LUNG

STON BYED DU LOG NA MED PAS KHYAB PA'I PHYIR TE, LUNG SHES BYA
MA LUS PA'I YUL CAN YIN PA'I PHYIR, DES NA LUNG DE RANG GI BRJOD
BYA GO BYED KYI'ANG RTAGS YANG DAG TU 'GYUR RO ZHE NA, GNYIS PA
DE'I LAN BSHAD PA LA, TSIG

@152B RANG GI ZHEN PA'I BRJOD BYA SGRUB BYED YIN PA SO SOR DGAG
PA DANG, SPYIR DGAG PA DANG, DON BSDU BA'O, ,DANG PO LA, SKYES
BUS BYAS PA'I TSIG RANG GI ZHEN PA'I BRJOD BYA'I SGRUB BYED YIN
PA DGAG PA DANG, SKYES BUS MA BYAS PA'I RIG BYED TSAD MA

YIN PA DGAG PA'O, ,DANG PO LA, SKYES BUS BYAS PA'I TSIG TZAM
TSAD MA YIN PA DGAG PA DANG, SKYES BU KHYAD PAR BA'I TSIG RANG
GI ZHEN PA'I BRJOD BYA SGRUB BYED YIN PA DGAG PA'O, ,DANG PO LA,
DGAG PA DNGOS DANG, LUNG 'GAL SPANG BA'O, ,

DANG PO NI, RJOD BYED KYI SGRA DE RNAMS CHOS CAN, KHYOD LAS RANG
GI ZHEN PA'I BRJOD BYA'I DON GRUB PA MIN PAR THAL, KHYOD RANG GI
ZHEN PA'I BRJOD BYA'I DNGOS PO DANG LHAN CIG TU MED NA MI 'BYUNG
BA'I 'BREL PA NYID MED PA'I PHYIR, 'ON KYANG

TSIG DE DAG CHOS CAN, RANG PHYOGS KYI CHOS SU GRUB PA'I GZHIR
RANG SMRA BA PO'I RJOD 'DOD KYI BSAM PA YOD PA STON PAR BYED NUS
TE, KHYOD DE DPOG PA'I RTAGS YANG DAG YIN PA'I PHYIR, GNYIS PA
LUNG 'GAL SPANG BA NI, GAL TE LUNG RANG GI

BRJOD BYA SGRUB PA'I TSAD MA MA YIN NA, SLOB DPON PHYOGS GLANG
GIS, YID CHES TSIG NI MI SLU BA'I, ,SPYI LAS RJES SU DPAG PA
NYID, CES BSHAD PA NI CI ZHE NA, LUNG DE'I DON BSHAD PA'IS GO
NAS 'GAL BA MED PAR STON PA YIN TE, DE YANG,

YID CHES TSIG NI ZHES PA MI SLU BAR SGRUB RGYU'I LUNG NGOS 'DZIN
PA YIN LA, MI SLU ZHES PAS DE 'DRA'I TSIG RANG GI BRJOD BYA LA
MI SLU BA BSGRUB BYAR BSTAN PA YIN CING, SPYI LAS ZHES PAS DE'I
DPE STON LA, MI SLU BA'I RTAGS KHONG NAS 'DREN

@153A *, ,CING; RJES SU DPAG PA NYID CES PAS DE 'DRA'I YID CHES
RTAGS LA BRTEN PA'I BLO RJES DPAG TU BSTAN PA YIN NO, ,DE LTA
BU'I MDO TSIG DE 'CHAD PA LA, YID CHES TSIG NI ZHES PA'I DON
'CHAD PA NI, SLOB DPON GYIS RANG GI

BRJOD BYA LA MI SLU BA'I YID CHES PA'I TSIG TU BSHAD PA DE YANG,
BLANG BYA THAR PA DANG, DE'I THABS LAM BDEN DANG, DOR BYA SDUG
BDEN DANG, DE'I THABS KUN 'BYUNG SOGS 'KHOR BA 'JUG LDOG GIS
BSDUS PA'I BLANG DOR BTANG SNYOMS SU

GZHAG BYA'I DON RNAMS 'BREL CHAGS SU SDUD PA LA, PHAN 'DOGS PA'I
'BREL PA DANG NI SKYES BU'I 'DOD DON MNGON MTHO NGES LEGS SGRUB
PA DANG, RJES SU MTHUN PA'I THABS DANG, THABS DES BSGRUB PAR BYA
BA'I SKYES BU'I

MNGON PAR 'DOD PA'I DON RJOD PAR BYED PA'I NGAG GANG YIN PA DE
YIN LA, DE YANG MI SLU BAR KHAS LEN PA DE, DPYAD PA GSUM GYIS
DAG MA DAG YONGS SU BRTAGS PA'I DBANG DU BYAS PA YIN GYI, KHYAD
PAR GSUM PO DE DANG LDAN PA LAS

GZHAN PA'I LUNG GANG YANG RUNG BA'I DBANG DU BYAS NAS MI SLU BAR
KHAS LEN PA MIN ZHING, KHYAD PAR GSUM LDAN GYI LUNG YIN KYANG,
DPYAD PA GSUM GYIS DAG MA DAG BRTAGS PA DE LAS GZHAN PA MA
BRTAGS PA'I DBANG

DU BYAS NAS MI SLU BAR KHAS LEN PAR BSTAN PA MIN NO, ,DES NA, DE
LAS GZHAN PA'I DBANG BYAS MIN, ZHES PA 'DI GNYI GA LA SBYOR RGYU
YIN PAS MTHAR SMOS PA YIN NO, ,DE YANG, 'BREL PA DANG NI ZHES
PAS, DON GCIG

@153B LA BSDUR MI RUNG BA'I SE'U BCU PA'I TSIG LTA BU DAG SEL
LA, RJES MTHUN THABS, ZHES PAS GANG GI RGYA MTSO BAR PA LONGS
SPYOD LDAN NA YOD PA'I KLU'I RGYAL PO 'JOG PA'I GTZUG RGYAN GYI
NOR BU BLANGS NAS RANG GI LUS KYI RGYAN DU BYAS NA DUG ZHI BAR

BYED DO ZHES STON PA'I MAN NGAG TU THABS DE SKYES BUS SGRUB MI
NUS PA DANG, SKYES BUS THABS DE SGRUB NUS KYANG, THABS DES 'BRAS
BU DE SGRUB MI NUS PA MTHO RIS KYI DON DU PHYUGS KYI MCHOD SBYIN
STON PA LTA BU DAG SEL CING, SKYES BU'I DON NI BRJOD BYED

DAG CES PAS SKYES BU'I DON DU GNYER BYA MA YIN PA BYA ROG GI SO
BRTAG PA'I BSTAN BCOS LTA BU DAG SEL LO, ,SE'U BCU PA'I DAG NI,
RTZOD RIGS KYI 'GEL PAR, SLOB DPON ZHI BA'I CHOS, SE'U BCU KHUR
BA DRUG SNOD DANG, RI DVAGS LPAGS PA RTZA'I GONG

BU; ;DE NAS RDUN MA'I BU MO 'DI, ,SPA YKRA TA'I BA SHI'O, ,ZHES
PA LA BSHAD DO, ,'O NA KHYAD PAR GSUM LDAN GYI LUNG ZHIG GZHIR
BYAS NAS, DE RANG GI BRJOD BYA LA MI SLU BAR SGRUB PA YIN NA,
RTAGS GANG GIS BSGRUB PAR BYA ZHE NA, MTHONG BA MNGON

GYUR STON PA LA MNGON SUM GYIS GNOD PA MED PA, DPER NA SNGON PO
MNGON GYUR BSTAN PA LA, MNGON SUM GYIS GNOD PA MED CING GRUB PA
DANG, GZHAN DAG MNGON GYUR DU 'DOD PA'I SPYI DON GZHAN SOGS
MNGON GYUR MIN PA BSTAN PA LA MNGON SUM GYIS

GNOD PA MED PA LTA BU DANG, MTHONG BA LKOG GYUR GYI DON STON PA
LA DNGOS PO STOBS ZHUGS KYI RJES DPAG NYID KYIS GNOD PA MED PA,
DPER NA 'PHAGS PA'I BDEN PA BZHI GTAN LA PHAB PA LA DNGOS PO
STOBS ZHUGS RJES DPAG GIS GNOD

@154A *, ,PA MED CING GRUB LA, GZHAN DAG LKOG GYUR DU 'DOD PA'I
BDAG DANG GTZO BO SOGS BKAG PA LA RJES DPAG GIS GNOD PA MED PA
LTA BU DANG, MA MTHONG BA'I DNGOS PO SHIN TU LKOG TU GYUR BA'I
DON DE DAG LUNG DE LAS JI LTAR BSTAN

PA LTAR KHAS BLANGS PA LA LUNG LA RTEN PA'I RJES DPAG GIS KYANG
GNOD PA MED CING, RANG TSIG SNGA PHYI DANG 'GAL BA DANG DNGOS
SHUGS 'GAL BAS KYANG GNOD PA MED PA, DPER NA CHAGS SOGS SDIG
PA'I RTZA BA YANG YIN, KHRUS DANG MAR MER LNGAGS

PA SOGS KYIS SDIG PA DAG PA YANG YIN PA'I GZHI MTHUN BKAG PA
DANG, SBYIN PA DANG MI 'TSE BA SOGS CHOS SU BSHAD PA LA NANG
'GAL MED PA STE, DE LTAR DPYAD PA GSUM GYIS DAG PA DE KHYAD PAR
GSUM LDAN GYI LUNG 'DI YI RANG GI BRJOD BYA LA

MI SLU BA'I RGYU MTSAN YANG DAG YIN NO, ,SPYI LAS RJES SU DPAG
PA NYID, CES PA'I DON BSHAD PA NI, YID CHES KYI CHOG SHIN TU
LKOG GYUR STON PA'I SANGS RGYAS KYI GSUNG 'DI'I YUL SHIN TU LKOG
GYUR YIN NA'ANG SBYIN PA TSUL KHRIMS SOGS DANG,

'TSE BA SOGS LA PHAN YON NYES DMIGS CHEN PO GSUNGS PA DANG MTHUN
PAR BLANG DOR MA BYAS NA DON CHEN PO LAS NYAMS PAR 'GYUR ZHING,
DE DAG LA'ANG DNGOS PO STOBS ZHUGS DANG GRAGS PA'I TSAD MA 'JUG
PA'I GO SKABS MED PA'I PHYIR NA, DON CHEN

PO'I GNAS LA BLANG DOR BYED PAR 'DOD PA'I GDUL BYA DAG RJES SU
GZUNG BA'I PHYIR, LUNG DE DANG GZHAL BYA'I GNAS GZHAN GNYIS STON
PA'I LUNG DPYAD PA GSUM GYIS DAG PA'I SGO NAS RANG GI BRJOD BYA
LA MI SLU BAR MTSUNGS PA'I SPYI'I RTAGS LAS,

@154B RTAGS DE LA BRTEN PA'I BLO NI RJES SU DPAG PA NYID DU
GSUNGS PA YIN NO, ,ZHES PA 'DIS YID CHES RJES DPAG GSUNGS PA'I
DGOS PA 'CHAD PA YIN GYI, YID CHES PA'I RTAGS LA BRTEN PA'I BLO
RJES DPAG MA YIN KYANG RJES DPAG TU 'DOGS PA'I

DGOS PA 'CHAD PA MA YIN NO, ,'O NA GZHAL BYA'I GNAS GZHAN GNYIS
STON PA'I LUNG DANG MTSUNGS PA'I SPYI LAS SHIN LKOG STON PA'I
LUNG MI SLU BAR DPOG TSUL DE JI LTA BU ZHE NA, BLANG BYA'I DE
NYID 'GOG BDEN DANG, DOR BYA'I DE NYID SDUG BDEN DANG,

'GOG BDEN BLANG BA'I THABS LAM BSTEN PA DANG, SDUG BDEN DOR PA'I
THABS KUN 'BYUNG SPONG BA DANG BCAS PA SANGS RGYAS KYIS GSUNGS
PA LTAR DNGOS STOBS KYI TSAD MAS RAB TU NGES PA YIS, GTZO BO'I
DON BDEN BZHI'I GNAS LUGS LA

SANGS RGYAS DES JI LTAR GSUNGS PA LTAR MI SLU BAR DNGOS STOBS
KYI GRUB PA'I PHYIR NA, DE NYID MTSUNGS CHOS SU BYAS NAS DPYAD
PA GSUM GYIS DAG PA'I RTAGS KYIS GZHAN SHIN TU LKOG GYUR LA'ANG,
SANGS RGYAS KYI GSUNG DE NYID MI SLU BA RJES

SU DPAG PAR BYA BA YIN NO, ,'DIS BDEN BZHI STON PA'I SANGS RGYAS
KYI GSUNG DE NYID SHIN LKOG STON PA'I SANGS RGYAS KYI GSUNG,
RANG GI BRJOD BYA LA MI SLU BAR DPYAD PA GSUM GYIS DAG PA'I
RTAGS KYIS SGRUB PA'I MTHUN DPER GSUNGS

PA YIN GYI, SHIN LKOG STON PA'I SANGS RGYAS KYI GSUNG BRJOD BYA
LA MI SLU BAR SGRUB PA LA BDEN BZHI STON PA'I GSUNG BRJOD BYA LA
MI SLU BA GTAN TSIGS SU BSTAN PA NI MA YIN TE, DE LTA NA PHYOGS
CHOS MI 'GRUB PA'I PHYIR RO, ,

@155A *, ,GAL TE SHIN LKOG STON PA'I SANGS RGYAS KYI GSUNG RANG
GI BRJOD BYA LA MI SLU STE, BDEN PA ZHI BLANG DOR PHYIN CI MA
LOG PAR STON PA'I GSUNG DANG SMRA BA PO GCIG YIN PA'I PHYIR,
ZHES 'GOD PAR BYED DO ZHE NA, SPYIR SMRA BA PO

GCIG YIN PA TZAM BKOD PHYIN CHAD, KHYOD RANG GI BRJOD BYA LA MI
SLU STE, RANG GI BRJOD BYA LA MI SLU BA'I NGAG DE DANG SMRA BA
PO GCIG GI NGAG YIN PAR MTSUNGS PA'I PHYIR, ZHES PAR SONG BAS
BRDZUN TSIG MI SRID PAR 'GYUR TE BRDZUN TSIG

SMRA BA PO RNAMS KYIS KYANG RANG GI BRJOD BYA LA MI SLU BA'I
BDEN TSIG CUNG ZAD RE SMRA BAS KHYAB PA'I PHYIR RO, ,GAL TE, DE
DANG SANGS RGYAS KYI GSUNG YIN PAR MTSUNGS PA'I PHYIR, ZHES 'GOD
PAR BYED DO ZHE NA, DE LTA NA PHYOGS CHOS GRUB NA

BSGRUB BYA GRUB PAR THAL TE, SANGS RGYAS KYI GSUNG YIN PAR NGES
NA RANG GI BRJOD BYA LA MI SLU BAR NGES PAR KHYAB PA'I PHYIR RO,
,SANGS RGYAS CHOS CAN KHYOD KYI SHIN LKOG STON PA'I GSUNG RANG
GI BRJOD BYA LA MI SLU STE, ZHES 'GOD PA

LA'ANG CHOS CAN TSAD MAS GRUB NA BSGRUB BYA LA'ANG SGRO 'DOGS
CHOD PAR THAL BA'I SKYON DU 'GYUR RO, ,GAL TE, ZAS GTZANG MA'I
SRAS PO SH'AKYA THUB PA CHOS CAN, KHYOD KYIS MNGON MTHO LHA MI'I
GO 'PHANG THABS DANG BCAS PA DE LTA SHIN

TU LKOG TU GYUR BA BSHAD PA DE DAG RANG GI BRJOD BYA LA MI SLU
STE, KHYOD KYIS BDEN BZHI BLANG DOR THABS DANG BCAS PA BSHAD PA
DE DAG RANG GI BRJOD BYA LA MI SLU BA'I PHYIR, KHYAB STE, GTZO
BO'I DON LA MI SLU BA PHAL PA'I DON LA SLU BAR

@155B MI 'THAD PAS SO ZHES 'GOD PAR BYED DO ZHE NA, DE LTA NA,
SHES BYA CHOS CAN, GANG ZAG DES GTZO BO'I DON DE PHYIN CI MA LOG
PAR NGES NA, PHAL PA'I DON GANG LA'ANG THE TSOM DANG SGRO 'DOG
MI SRID PAS KHYAB PAR THAL, GANG ZAG DE'I GTZO BO'I DON DE

STON PA'I TSIG RANG GI BRJOD BYA LA MI SLU NA, GANG ZAG DE'I
PHAL PA'I DON STON PA'I TSIG KYANG RANG GI BRJOD BYA LA MI SLU
DGOS PA'I PHYIR, 'DOD NA, SDUG BSNGAL SHES BYA, KUN 'BYUNG SPANG
BYA, 'GOG PA MNGON DU BYA BA DANG, LAM BSTEN BYAR NGES

PA'I RJES DPAG RGYUD LA LDAN PA'I GANG ZAG YIN NA, SEMS CAN
RNAMS KYI RNAM RTOG GI GRANGS DANG SKRA'I NYAG MA JI TZAM DANG,
LUS KYI SRIN BU'I GRANGS SOGS JI SNYED GCIG YOD PA LA BLO KHA
PHYOGS KYANG THE TSOM ZA MI SRID PAR THAL LO, ,KHA CIG

SHIN LKOG STON PA'I GSUNG RAB CHOS CAN, RANG GI BRJOD BYA LA MI
SLU STE, NYES ZAD KYI TSIG YIN PA'I PHYIR, ZHES 'GOD PA'ANG BAB
COL TE, SMRA BA PO DE NYES ZAD DU NGES PA LA BRTEN NAS LUNG DE
BRJOD BYA LA MI SLU BAR KHAS LEN DGOS

PAR 'DOD PA NI, SKYES BU PHUL BYUNG LA LTOS PA, ,JI BZHIN DON DU
GZHAN GYIS SHES, ZHES PA'I PHYOGS SNGA MA SOR BZHAG RANG YIN
PA'I PHYIR DANG, PHYOGS CHOS GRUB NA BSGRUB BYA GRUB PAR YANG
THAL BA'I PHYIR RO, ,DE BAS NA KHO

BOS BSHAD PA LTAR, SBYIN PAS LONGS SPYOD KHRIMS KYIS BDE, ZHES
PA'I LUNG CHOS CAN, RANG GI BSTAN BYA'I DON LA MI SLU STE, DPYAD
PA GSUM GYIS DAG PA'I LUNG YIN PA'I PHYIR, DPER NA BDEN BZHI
STON PA'I GSUNG RAB

@156A *, ,BZHIN, ZHES PA'I YID CHES KYI SBYONG BA 'DI
NYID SLOB
DPON YAB SRAS KYI GZHUNG 'DI DAG GIS BSTAN PA YIN PAR SHES PAR
BYA LA, RTAG 'DI'I TSUL GSUM JI LTAR BSGRUB PA'I TSUL DANG, YID
CHES PA'I RTAGS LA LOG

PAR RTOG PA GZHAN DAG NI KHO BOS TSAD MA YID KYI MUN SEL DU
RGYAS PAR BSHAD ZIN TO, ,DE YANG SKABS KYI DON GYI GTZO BO MDOR
BSDUS NAS BSTAN NA, SNGAR LUNG RANG GI BRJOD BYA SGRUB PA LA
TSAD MAR MI 'GYUR NA, YID CHES TSIG NI ZHES SOGS

KYI MDO TSIG DANG 'GAL, ZHES PA'I RTZOD PA DE LA, GZHUNG 'DI DAG
GIS LAN JI LTAR BTAB PA YIN SNYAM NA, LUNG LA BRTEN PA'I YID
CHES TSAD MA MI SRID KYANG, SHIN TU LKOG GYUR LA DPYAD PA BYED
PA'I DGOS PA'I DBANG GIS LUNG LA BRTEN

PA'I BLO TSAD MAR BTAGS NAS BSHAD PA YIN NO, ,SNYAM DU GZUNG BAR
MI BYA STE, DE LTAR NA SHIN TU LKOG TU GYUR PA'I BLANG DOR GYI
GNAS DE DAG TSAD MAS MA GRUB PAR KHAS LEN DGOS PAS, SHIN TU DON
CHE BA'I GNAS DAG RI BONG GI RvA

BZHIN 'DOD PA LAS LOG PA'I LAM GSAL BAR BYA BA KHYOD LAS GZHAN
CI ZHIG YOD, DE BAS NA RTZOD PA DE LA, GZHUNG 'DI DAG GIS LAN
'DI LTAR BTAB PA YIN TE, SLOB DPON GYI MDO TSIG DE LUNG RANG GI
BRJOD BYA SGRUB PA'I RTAGS YANG DAG

DU BSHAD PA MA YIN GYI, SHIN TU LKOG GYUR STON PA'I LUNG KHYAD
PAR GSUM LDAN ZHIG GZHIR BYAS NAS DE NYID DPYAD PA GSUM GYIS DAG
PA'I RTAGS KYIS RANG GI BRJOD BYA LA MI SLU BAR SGRUB PA LA
RTAGS YANG DAG YIN PA DANG,

@156B RTAGS DE LA BRTEN NAS LUNG DE RANG GI BSTAN BYA'I DON LA
MI SLU BAR RTOGS PA'I BLO TSAD MA YIN PAR BSHAD PA YIN PAS, KHO
BOS LUNG RANG GI BRJOD BYA'I SGRUB BYED YANG DAG TU 'GYUR MI
SRID PAR SMRAS PA DANG, SLOB DPON GYI GZHUNG DE MI 'GAL LO,
,ZHES

BYA BA'I DON TO, ,GNYIS PA SKYES BU KHYAD PAR BA'I TSIG RANG GI
ZHEN PA'I BRJOD BYA SGRUB BYED YIN PA DGAG PA LA, DNGOS DANG,
ZHAR LA NYES ZAD SKYES BU SRID PAR SGRUB PA'O, ,DANG PO NI, RIGS
PA CAN PA SOGS NA RE, KHO BO CAG GI GROL BA THOB PA'I

SKYES BU LTA BU PHUL DU BYUNG BA NYES PA KUN ZAD YON TAN KUN
LDAN GYIS SMRAS PA LA LTOS PA'I TSIG DE JI LTA BA BZHIN GYI DON
CAN DU GZHAN GYIS SHES PAS DE NYID TSAD MAR KHAS LEN NO ZHE NA,
GAL TE SKYES BU DE'I GSUNG RAB KYI DON GTAN LA MA

PHAB PAR SKYES BU DE NYID NYES PA KUN ZAD YON TAN KUN LDAN GYI
PHUL DU BYUNG BA YIN PA DE TSAD MAS SHES PAR NUS NA DES GANG
SMRAS YID CHES PA'I TSIG YIN PA'I DON 'DI KHO BO CAG KYANG 'DOD
RIGS NA'ANG, SKYES BU DE'I GSUNG RAB GTAN LA

PHAB PA LA MA LTOS PAS, SKYES BU 'DI NI SKYON YON GYI RNAM PA
'DI LTA BU DANG LDAN PA'AM LDAN PA MIN NO ZHES PA'I TSUL GYIS
GANG ZAG GZHAN LA SKYON PHRA ZHING PHRA BA SEMS RGYUD LA LDAN
PA'AM, SKYON CUNG ZAD KYANG MED PA 'DI JI LTA BA BZHIN

DU RTOGS PA'I TSUR MTHONG GI TSAD MA RNAMS NI RNYED DKA' ZHING
MI RNYED PA'I PHYIR NA, SKYES BU DE'I GSUNG RAB GTAN LA PHAB PA
LA MA LTOS PAR SKYES BU DE NYID NYES PA KUN ZAD, YON TAN KUN
LDAN YIN PAR TSUR MTHONG GI TSAD MAS RTOGS DKA'

@157A *, ,ZHING MI RTOGS SO ZHES SLOB DPON LA SOGS PA GZHAN GYIS
SHES SO, ,NGAG DON NI, SHES BYA CHOS CAN, SKYES BU DE NYES PA
KUN ZAD, YON TAN KUN LDAN DU GTAN LA PHAB NAS, DES BYAS PA'I
RTAGS KYIS GUNG TSAD MA KHAS

LEN DGOS PA MI 'THAD PAR THAL, SKYES BU DE'I GSUNG RAB KYI DON
LA TSAD MAS MA BRTAGS PAR, SKYES BU DE DE 'DRA'I SKYES BU YIN
PAR TSUR MTHONG GI TSAD MAS NGES MI SRID CING, SKYES BU DE'I
GSUNG RAB KYI DON LA BRTAGS NAS DPYAD GSUM

GYIS DAG PAR RTOGS NA, BYED PA PO DE NYES PA KUN ZAD DU NGES PA
LA MA LTOS PAR LUNG DE YID CHES BA'I TSIG TU NGES PAR 'GYUR BA
YOD PA'I PHYIR, ZHES PA YIN PAS, DE 'DRA'I LUNG KHAS LEN TSUL MI
'THAD, CAS STON PA MIN GYI, NYES ZAD

KYI SKYES BU YOD PA LA TSAD MA MED PA STEN PA MIN NO, ,tIKA BYED
KHA CIG, GZHUNG 'DIS NYES ZAD KYI SKYES BU YOD PAR TSAD MAS MI
RTOGS PAR STEN PA YIN LA, GZHUNG 'OG MAS NYES ZAD SRID PA TZAM
ZHIG STEN PA YIN NO, ZHES ZER

BA NI RMONGS PA'I GDOL GTAM YIN TE, 'DI LTAR SANGS RGYAS YOD PAR
TSAD MAS MA DMIGS PAR THAL, NYES ZAD KYI SKYES BU YOD PAR TSAD
MAS MI RTOGS PA'I PHYIR, 'DOD NA, SANGS RGYAS MED NGES SU THAL
LO, ,DE LTA NA, CHOS DANG DGE

'DUN KYANG MED NGES SU THAL ZHING, SANGS RGYAS KYI BKA' TSIG
'BRU GCIG KYANG MED PAR KHAS LEN DGOS PAS AE MA DKON MCHOG GSUM
DANG BSTAN PA SPONG BA LA ZHE BAS CHAS PA KHYOD NI 'GRO BA JI
LTA BU'I 'GYUR ZHIG GU, GZHAN YANG,

@157B NYES ZAD SKYES BU MED NGES SU THAL, DE RTOGS PA'I TSAD MA
MED PAR NGES PA'I PHYIR 'DOD NA YOD SRID PA BUD, YOD KYANG SRID,
MED KYANG SRID DO ZHE NA, DE LTA NA DE RTOGS PA'I TSAD MA'ANG
YOD KYANG SRID, MED KYANG SRID DO ZHES PA'I SGO NAS, DKON

MCHOG GSUM 'DRE SHA ZA 'DRA BAR SMROS SHIG, GZHAN DU NA, DE YOD
KYANG SRID, MED KYANG SRID, DE RTOGS PA'I TSAD MA YOD PA MI SRID
PA 'GAL LO, ,KHA CIG GZHUNG GONG MAS SKYES BU GCIG BKAR NAS, 'DI
NYES PA KUN ZAD, YON TAN KUN

LDAN YIN TE, ZHES SGRUB PA'AM RTAGS PA'I TSAD MA MED PAR STON PA
YIN LA, GZHUNG 'OG MAS SPYIR NYES PA KUN ZAD KYI SKYES BU YOD
PAR STON PA YIN NO ZHES ZER BA'ANG MI 'THAD DE, 'O NA SH'AKYA
THUB PAS, BDAG NYID ZAG PA THAMS CAD

ZAD PA DANG, CHOS THAMS CAD RNAM PA THAMS CAD DU MNGON PAR
RDZOGS PAR SANGS RGYAS PA'O ZHES ZHAL GYIS BZHES PA'I GSUNG DE,
DPYAD GSUM GYIS DAG PA'I RTAGS KYIS RANG GI BSTAN BYA'I DON LA
MI SLU BAR SGRUB MI NUS PAR THAL, SKYES

BU GCIG DMIGS KYIS BKAR NAS DE NYES PA KUN ZAD DU TSAD MAS NGES
MI SRID PA'I PHYIR, STON PA SH'AKYA THUB PA ZAS GTZANG SRAS POS
GSUNGS PA'I THEG CHEN GYI MDO SDE RNAMS SANGS RGYAS KYI BKA' YIN
PAR TSAD MAS SGRUB MI NUS PAR

THAL, GANG ZAG GCIG DMIGS KYIS BKAR NAS SANGS RGYAS SU NGES PAR
BYED PA'I TSAD MA MI SRID PA'I PHYIR, 'DOD NA, DE DAG SANGS
RGYAS KYI BKA' MA YIN NO ZHES SKUR BA 'DEBS PA'I SGRO 'DOGS DE
SEMS LA 'BRAL MI RUNG GI DRI MAR THAL LO, ,

@158A *, ,GZHAN YANG, NYES ZAD KYI SKYES BU YOD PAR DNGOS STOBS
KYI TSAD MAS LEGS PAR 'GRUB CING, DE JI LTAR SGRUB PA'I TSUL
YANG TSAD MA GRUB PA'I LE'UR RGYAS PAR 'CHAD PA YIN NO, ,SMRAS
PA, BDAG NI RMAD BYUNG BSHES GNYEN

GYI, ,MGON DANG BCAS SHING RNAM DPYOD LDAN, ,SKAL BAR LDAN PAS
RGYAL BA DANG, ,DE YI BSTAN LA YID CHES RNYED, ,LOG PA'I TSIG GI
GZHUNG BZUNG NAS, ,STON DANG BSTAN PA SPONG BYED PA, ,MGO SKYES
BREGS PA'I BRTUL ZHUGS KYIS, ,SH'AKYA'I

SRAS RLOM 'DI DAG TSAR, ,BAR SKABS KYI TSIGS SU BCAD PA'O,
,GNYIS PA ZHAR LA NYES ZAD SKYES BU SRID PAR SGRUB PA LA, NYES
ZAD SKYES BU SRID PA'I RTAGS DGOD, THAR PA LA YID BRTAN MI RUNG
BA'I RTZOD PA SPANG, NYES PA'I RTZA BA NGOS BZUNG BA'O,

DANG PO NI, SKYES BU LA LA ZAG PA ZAD PAR 'GYUR BA YOD DE, SKYES
BU LA LA BDAG MED RTOGS PA'I SHES RAB DE GOMS PA LAS BLO DE'I
BDAG NYID DU NGANG GCIG TU 'GYUR BA YOD PA'I PHYIR, KHYAB STE,
NYES PA CHAGS SOGS KUN, BDAG MED RTOGS

PA'I SHES RAB DE 'PHEL BA'I RGYUD LA 'GRIB PA DANG, DE 'GRIB
PA'I RGYUD LA PHUL BYUNG BRTEN PA'I SGO NAS MI MTHUN PHYOGS SHES
RAB DE'I GNOD BYED DANG BCAS PA NYID YIN PA'I PHYIR, GNYIS PA
NI, GAL TE, LAN GCIG NYES PA ZAD KYANG,

NYES PA'I YUL DANG PHRAD PA NA, SLAR YANG NYES PA SKYE PAS NYES
PA GTAN DU ZAD PA MI SRID DO ZHE NA, NYES PA CHAGS SOGS KYI SA
BON SPANGS PA'I SPANGS PA DE NYID SLAR LDOG PA YIN NA, SPANGS PA
DE NYID RANG RGYUD LDAN GYI GANG ZAG GIS SLAR LDOG PA'I

@158B CHED DU 'BAD PA BYED PAS LDOG PAR 'GYUR BA YIN NAM, DE
LTAR 'BAD PA MI BYED KYANG RANG GI NGANG GIS LDOG PAR 'GYUR BA
GANG YIN, DANG PO MI RIGS TE, SPANGS PA DE NI 'KHOR BA'I NYE BAR
'TSE BA THAMS CAD MED PA YIN PAS NAM YANG YID GDUNG BA SOGS

SU MI BYED PAS DE DANG 'BRAL 'DOD MI SKYE BA'I PHYIR DANG, DE
LDOG PA'I CHED DU 'BAD PA BYED NA DE RGYUD LDAN SKYES BU'I BLO
NYES PA DE DAG GI RGYU BDAG 'DZIN GYI PHYOGS SU LHUNG DGOS PA
LA, SKYES BU DE'I BLO NI BDAG MED PA DE'I PHYOGS 'DZIN CING, DE
MNGON

SUM DU RTOGS PA'I NGANG DU GYUR PA'I PHYIR RO, ,PHYOGS GNYIS PA
LTAR NA, 'BAD PA MA BYAS KYANG, NGANG GIS LDOG PAR 'GYUR BA YANG
MA YIN TE, BDAG MED RTOGS PA'I SHES RAB DES YANG DAG PA'I DON
MTHAR THUG PA MNGON SUM DU RTOGS SHING SEMS

KYI NGO BO NYID LA 'BRAL MI RUNG DU ZHUGS PA'I PHYIR, DES NA BLO
PHYIN CI LOG GIS DE LDOG PA'I CHED DU 'BAD PA MI BYED CING, 'BAD
DU ZIN KYANG MI LDOG STE, DE LTAR LDOG PA'I RGYU MED PA'I PHYIR
RO, ,DAG DON NI, SHES BYA CHOS CAN, NYES PA'I

SA BON SPANGS PA'I SPANGS PA YIN NA SLAR NYAMS PA MI SRID PAR
THAL, BDAG MED MNGON SUM DU RTOGS PA'I SHES RAB YIN NA, RANG GI
RIGS 'DRA PHYI MA SLAR SKYE MI RUNG DU BYED PA'I GNYEN PO MI
SRID PAS KHYAB PA'I PHYIR, GSUM PA NI, GAL

TE, 'GRIB DANG PHUL BYUNG BRTEN PA KUN, CES NYES PA CHAGS SOGS
RNAMS KYI GNOD BYED, BDAG MED RTOGS PA'I SHES RAB YIN PAR SMRAS
PA DE LA RGYU MTSAN CI YOD CE NA, BDAG 'DZIN NYID NYES PA THAMS
CAD KYI RTZA BA YIN PA'I PHYIR RO, ,

@159A *, ,ZHES STON PA NI, SHES BYA CHOS CAN, BDAG MED RTOGS
PA'I SHES RAB 'PHEL 'GRIB LAS, NYES PA CHAGS SOGS 'GRIB PA DANG
'PHEL BAR 'GYUR BA 'THAD DE, NYES PA CHAGS SOGS KYI RNAM PA
THAMS CAD DAG RANG RGYU

'JIG TSOGS SU LTA BA LAS GTZO BOR SKYES PA YIN PA'I PHYIR, 'O NA
MDO SDE 'GA' ZHIG LAS, MA RIG PA NYES PA THAMS CAD KYI RTZA BAR
BSHAD PA JI LTA BU ZHE NA, 'JIG LTA NYES PA'I RTZA BAR BSHAD PA
DANG, MA RIG PA NYES PA'I RTZA BAR

BSHAD PA MI 'GAL TE, 'JIG LTA DE DANG NYON MONGS PA CAN GYI MA
RIG PA DON GCIG CING, DE LA BRTEN NAS BDAG DER CHAGS PA SKYE, DE
LAS BDAG GI PAR CHAGS PA SKYE, DE LAS ZHE SDANG LA SOGS 'BYUNG
BA DE NYID KYIS NA NYES PA

RNAMS KYI RGYU NI GTI MUG YIN PAR GSUNGS PA YIN CING, DE'I PHYIR
MDO GZHAN LAS 'JIGS TSOGS LA LTA BA 'KHOR BA'I RGYU'I GTZO BOR
BSTAN PA YIN TE, 'JIG LTA SPANGS PA NA NYES PA CHAGS SOGS THAMS
CAD SPONG STE

NYON MONGS PA THAMS CAD KYI RTZA BA YIN PA'I PHYIR RO, ,GNYIS PA
SKYES BUS MA BYAS PA'I RIG BYED TSAD MA YIN PA DGAG PA LA,
SPYI'I DON DANG, YAN LAG GI DON GNYIS, DANG PO NI, 'DI YAN CHAD
KYI LE'U DANG PO'I GZHUNG DAG NI, GTZO

POR DPYOD PA BA NYID 'GOG PA YIN LA, DE YANG DPYOD PA BA NA RE,
RIG BYED LA GANG SNANG BA NI RANG BYUNG YIN TE, DE NI DE KHO NA
NYID YIN NO ZHES BTAGS NAS, THAR PA THOB PA'I LAM BZANG PO GANG
YIN PA DANG, BSAM GTAN DANG, SHES

@159B PA DANG, GRUB PA'I MTHA' BZAD PA THAMS CAD LA 'GAL BAS
SKUR BA 'DEBS PAR BYED CING, MCHOD SBYIN LA SOGS PA BYA BA 'GA'
ZHIG GIS BYANG GROL THOB PAR 'GYUR RO, SNYAM DU BSAM NAS, MTHO
RIS DANG THAR PA TZAM ZHIG KHAS LEN GYI,

THAMS CAD MKHYEN PA NI MED DO ZHES SKUR PA 'DEBS PAR BYED LA,
BYAS PA'I SHUGS BZHI BCU RTZA BRGYAD KYIS BRAM ZER BYED PA MIN
NO, ,ZHES RGYAS PAR RJOD PAR BYED CING, RIG BYED NI RNAM PA BZHI
STE, 'DI LTAR, SNYAN TSIG GI RIG BYED DANG, SRID

BSRUNG GI RIG BYED DANG, NGES BRJOD KYI RIG BYED DANG, MCHOD
SBYIN GYI RIG BYED DO, ,RIG BYED NI RANG GI BRJOD BYA'I DON NGES
PA CAN GYI 'DOD PA'I DBANG GIS DON GANG YANG RUNG BA LA 'JUG PA
NI MA YIN TE, AAGNI HO T'RAm JU HO, ZHES PA'I RIG BYED KYI TSIG

DE NYID ME LA SNGAGS KYIS SBYANGS PA'I MER LDUGS PA KHO NA LA
'JUG GI, KHYI SHA ZA BA SOGS GZHAN LA 'DOD PA'I DBANG GI MI 'JUG
PA LTA BU'O, ,DE'I PHYIR, RIG BYED KYI SGRA RNAMS NI, DON BDEN
PA KHO NA STON PA YIN TE, SKYES BUS MA BYAS

PA'I NGAG YIN PA'I PHYIR RO, ,DE BAS NA RIG BYED KYI SGRA RNAMS
NI RTAGS PA'ANG YIN CING, DER MA ZAD RIG BYED KYI SGRA DANG RANG
GI BRJOD BYA'I 'BREL BA YANG RTAG PA YIN NO ZHES ZER RO, ,DPYOD
PA PA'I GRUB PA'I MTHA' 'DI DAG RGYAS PAR BSHAD NA,

YI GE HA CANG MANGS PAS MA BRIS SO, ,DE LA RIG BYED TSAD MA YIN
PA KHEGS NA, DE LAS BSHAD PA'I BYAS PA'I SHUGS BZHI BCU RTZA
BRGYAD KYIS BRAM ZER BYED PA SOGS MTHO RIS DANG THAR PA'I RGYU
YIN PA SOGS 'BAD MED DU KHEGS

@160A *, ,PAR 'GYUR BAS DE'I PHYIR, 'DIR RIG BYED KYI SGRA LUNG
TSAD MA YIN PA NYID NAN TAN GYIS 'GOG PAR MDZAD PA YIN CING, DE
YANG GZHUNG 'DI DAG GI BSDU BA NI, 'DI YIN TE, TSIG RNAMS LOG PA
NYID KYI RGYU, ZHES PA NAS,

GLANG CHEN KHRUS 'DRAR 'GYUR ZHES PA'I BAR GYIS, SKYES BUS MA
BYAS PA'I TSIG YIN NA BDEN PA'I DON CAN YIN PAS KHYAB PA'I RGYU
MTSAN DGAG PA YIN LA, 'BREL PA CAN RNAMS MI RTAG PHYIR, ZHES PA
NAS, GANG PHYIR DES DE GSAL

'DOD PA, ZHES PA'I BAR GYIS RIG BYED SGRA DON GYI 'BREL PA RTAG
DNGOS YIN PA 'GOG CING, 'BREL PAR DNGOS PO NYID GYUR MOD, CES PA
NAS, JI LTA BUR NI 'JUG PAR 'GYUR, ZHES PA'I BAR GYIS 'BREL PA
DE RDZAS SU GRUB PA 'GOG

PAR BYED DO, ,BYED PA PO RNAMS MI DRAN PHYIR, ZHES PA NAS,
MTHONG PHYIR THE TSOM DAG KYANG YIN, CES PA'I BAR GYIS, RIG BYED
SKYES BUS MA BYAS PA'I RGYU MTSAN 'GOG LA, YIG RNAMS GZHAN DANG
KHYAD MED PHYIR, ZHES PA NAS, JI

LTAR SKYES MIN RTEN CAN MIN, ZHES PA'I BAR GYIS RIG BYED MA BYAS
PA YIN PA NYID 'GOG PAR BYED DO, ,'JIG PA YOD TZAM 'BREL BA CAN
ZHES PA NAS, 'BREL PA'I SKYON GYIS BSAL BA YIN, CES PA'I BAR
GYIS, RIG BYED KYI

SGRA RTAG PA YIN PA NYID KYIS 'GOG PAR BYED LA, SKYES BUS MA
BYAS ZHES BYA NYID, CES PA NAS, GTAN TSIGS THAMS CAD RJES 'GRO
CAN, ZHES PA'I BAR GYIS SKYES BUS MA BYAS NA BDEN PA'I DON CAN
YIN PAS KHYAB PA NYID

@160B 'GOG PAR BYED CING, 'GA' YIS BRDA BYAS NYID YIN NA'ANG,
ZHES PA NAS, 'DOD PA KHO NA GSAL MI 'GYUR, ZHES PA'I BAR GYIS
RIG BYED KYI SNGAGS SKYES BUS MA BYAS PA YIN PA NYID BYE BRAG TU
'GOG PAR BYED DO, ,GANG PHYIR RIG BYED

PHYOGS GCIG PHYIR, ZHES PA NAS, BDEN PA'I DON CIG MED PA YIN,
ZHES PA'I BAR GYI PHYOGS GCIG BDEN PA'I RTAGS KYIS RIG BYED BDEN
PA'I DON CAN DU SGRUB PA 'GOG PA YIN LA, BRJOD PA PO LA 'BRAS
GNAS PAS, ZHES PA MAN CHAD NA

SNGAR BSHAD PA'I RIGS PA RNAMS KYI DON BSDUS TE BSTAN PA'I SGO
NAS BKAG PAS GRUB PA'I DON BSDU BA DANG BCAS PA STON PA YIN
CING, RIG BYED TSAD MA DANG NI, ZHES SOGS KYI TSIGS SU BCAD PA
NI RANG 'GREL GYI TSIG YIN GYI RTZA BA

MA YIN NO, ,DE YANG SPYOD PA PAS, RIG BYED BDEN PA'I DON CAN YIN
TE, SKYES BUS MA BYAS PA'I PHYIR ZHES BKOD PA DANG MTHO RIS 'DOD
PAS ME LA SBYIN BSREG BYA'O, ,ZHES PA'I RIG BYED KYI DAG CHOS
CAN, BDEN PA'I DON CAN YIN

TE, RIG BYED KYI PHYOGS GCIG YIN PA'I PHYIR, DPER NA, ZLA BA BCU
GNYIS LO YIN CES PA'I RIG BYED KYI TSIG BZHIN NO, ,ZHES BKOD
PA'I RIG BYED BDEN PA'I DON CAN DU SGRUB PA'I RTAGS GNYIS SMRAS
PA LA, RTAGS PHYI MA

LA NI, MNGON SUM GYIS GNOD PA'ANG BSTAN PAR NUS SHING, RIGS PA'I
GTZO BO MA YIN PAS DE 'GOG PA'I RIGS PA MDOR BSDUS PA TZAM DU
BSTAN LA, SNGA MA NYID SGRUB BYED KYI GTZO BO YIN PAS DE 'GOG
PA'I RIGS PA

@161A *, ,RGYAS PAR BSTAN LA, DE YANG RTAGS DE'I KHYAB PA
DGAG
PA DANG, PHYOGS CHOS DGAG PA GNYIS LAS, KHYAB PA DGAG PA LA'ANG,
KHYAB PA DE YOD PA'I RGYU MTSAN DGAG PA DANG, KHYAB PA DE NYID
GRUB PA DGAG PA GNYIS

LAS, DANG PO NI, TSIG RNAMS LOG PA NYID KYI RGYU, ZHES SOGS KYIS
'CHAD LA, GNYIS PA NI, SKYES BUS MA BYAS ZHES BYA NYID, CES SOGS
KYIS 'CHAD PA YIN PAS GZHUNG SNGA PHYI DE GNYIS KYIS RIGS PA'I
KHYAD PAR NI, DE LTAR SHES

PAR BYA ZHING, PHYOGS CHOS DGAG PA'ANG, DE BZHIN DU, RIG BYED
SKYES BUS MA BYAS PA YIN PA'I RGYU MTSAN DGAG PA DANG, RIG BYED
SKYES BUS MA BYAS PA YIN PA DGAG PA GNYIS LAS, DANG PO NI, BYED
PA PO RNAMS MI DRAN PHYIR, ZHES PA LA SOGS

PA YIN LA, GNYIS PA NI, YIG RNAMS GZHAN DANG KHYAD MED PHYIR,
ZHES PA LA SOGS PA YIN PAS, GZHUNG DE DAG LA'ANG KHYAD PAR DE
LTAR YOD PA YIN NO, RIG BYED KYI YI GE RNAMS KYI NANG NAS KYANG,
RIG BYED KYI SNGAG

NI, GO DKA', BRJOD DKA', DUG ZHI BAR BYED PA SOGS KYI NUS PA
KHYAD PAR DU GYUR PA YIN PAS SKYES BUS MA BYAS PAR 'DZIN PA'I
LOG RTOG GI GZHI CHE ZHING, DE'I PHYIR, DE NYID SKYES BUS MA
BYAS BA BYE BRAG TU DGAG PA'I RIGS PA

DAG GSUNGS PA YIN NO, ,ZHES BYA BAR SHES PAR BYA'O, ,GNYIS PA
YAN LAG GI DON LA, SKYES BUS MA BYAS PA'I RTAGS KYIS RIG BYED
BDEN PA'I DON CAN YIN PAR 'DOD PA DGAG ,PHYOGS GCIG BDEN PA'I
RTAGS KYIS BDEN

@161B PA'I DON CAN YIN PAR DGAG, SNGAR BSHAD RIGS PA RNAMS KYI
DON BSDUS TE BSTAN PA'I SGO NAS MJUG BSDU BA'O, ,DANG PO LA,
SKYES BUS MA BYAS NA BDEN PA'I DON CAN YIN PAS KHYAB PA'I RGYU
MTSAN DGAG ,RIG BYED SGRA DON GYI 'BREL BA RTAG PA DNGOS

YIN PA DGAG ,RIG BYED SKYES BUS MA BYAS PA'I SGRUB BYED DANG
BSGRUB BYA DGAG, RIG BYED KYI SGRA RTAG PA YIN PA DGAG, SKYES
BUS MA BYAS NA BDEN PA'I DON CAN YIN PAS KHYAB PA NYID DGAG, RIG
BYED KYI SNGAGS SKYES BUS MA BYAS PA BYE BRAG TU DGAG

PA'O, ,DANG PO LA, 'DOD PA BRJOD PA DANG, DE DGAG PA GNYIS, DANG
PO NI, TSIG RNAMS DON LOG PA STON PA NYID KYI RGYU MI SHES PA
DANG, BRTZE BA MED PA LA SOGS PA'I NYES PA RNAMS SKYES BU LA
BRTAN PA'I PHYIR, SKYES BUS MA BYAS PA'I TSIG YIN NA,

BDEN PA'I DON CAN YIN PAS KHYAB PA YIN NO, ,ZHES NI SPYOD PA PA
LA LA BRJOD PAR BYED DO, ,GNYIS PA DE DGAG PA LA, MGO MTSUNGS
KYI DGAG PA DANG, RIGS PA GZHAN BSTAN PA GNYIS, DANG PO NI,
SKYES BUS MA BYAS PA'I TSIG YIN NA LOG PA'I

DON CAN CIS MIN TE YIN PAR THAL, TSIG RNAMS DON BDEN PA STON PA
NYID KYI RGYU SHES RAB DANG BRTZE BA LA SOGS PA'I YON TAN RNAMS
SKYES BU LA BRTEN PA'I PHYIR, ZHES NI SANGS RGYAS PA GZHAN DAG
BRJOD DO, ,GNYIS PA RJOD BYED LA BRTAGS

LA DGAG PA DANG, BRJOD BYA LA BRTAGS LA DGAG PA GNYIS, DANG PO
NI, RIGS BYED KYI TSIG RNAMS CHOS CAN, KHYOD SKEYS BUS BYAS PA
MIN YANG DON LOG PA STON PA NYID DU SRID PAR THAL, KHYOD LAS DON
SHES SHING GO PAR BYED PA DAG GI RGYU NGAG

@162A *, ,GI BRDA DE NI SKYES BU LA BRTEN PA DE'I PHYIR, DE YANG
RIG BYED KYI SGRA 'DE DON 'DI LA 'JUG GO ZHES SGRA DON GYI 'BREL
PA SKYES BU'I BRDA LA LTOS NAS NGES DGOS PAS SO, ,RIG BYED SGRA
DON GYI 'BREL BA SKYES BUS BYAS PA MIN PAS SKYON

MED DO ZHE NA, 'O NA 'DI'I DON 'DI'O ZHES BRDA SBYAR BA RIG PA
MED PAR YANG RIG BYED KYI SGRA THOS PA TZAM GYIS DE'I DON RDZOGS
PAR RTOGS PAR 'GYUR PAR THAL, RIG BYED SGRA DON GYI 'BREL BA
RTOGS PA SKYES BUS BRDA BYAS PA LA LTOS PA MED PA'I

RTAGS DNGOS YIN PA'I PHYIR, GAL TE 'CHAD PA PO'I NGAG GI BRDA
LAS 'BREL PA RTAG DNGOS DE NI GSAL BAR BYED DGOS PA YIN PAS
SKYON MED DO ZHE NA, 'O NA, SGRA LAS DON GO BA SKYES BU LA MI
LTOS PAR BYA BA'I PHYIR DU SGRA DON GYI 'BREL BA DNGOS PO

BA GZHAN DAG BRTAGS PA DGOS NUS MED PAR 'GYUR TE, 'BREL BA RTAG
DNGOS YOD KYANG DE GO BA SKYES BU'I BRDA LA RAG LAS PA'I PHYIR
RO, ,GNYIS PA BRJOD BYA LA BRTAGS LA DGAG PA LA, RGYAS PAR BSHAD
PA DANG, DON BSUD BA GNYIS, DANG PO

NI, RIG BYED KYI TSIG RNAMS SKYES BUS MA BYAS PA'I DBANG GIS DON
SO SOR NGES PA YIN NA, RIG BYED KYI TSIG RNAMS DON GCIG KHO NA
LA RJOD BYED DU NGES SAM, DON DU MA DANG 'BREL, DANG PO LTAR NA,
'CHAD PA POS DON GZHAN LA SBYAR NAS

BSHAD KYANG, DON GZHAN LA 'JUG PAR RTOGS PAR MI 'GYUR BAR THAL,
RIG BYED KYI TSIG RNAMS 'BREL BA RTAG DNGOS KYI DBANG GIS DON RE
RE KHO NA LA RJOD BYED DU NGES PA'I PHYIR, 'DOD NA, RIG BYED KYI
TSIG GCIG 'CHAD PA PO MI

@162B MTHUN PA GNYIS KYIS BSHAD NA, GANG RUNG GCIG GIS JI TZAM
BSHAD KYANG, NYAN PA PO RNAMS KYIS DON GANG YANG GO MI SRID PAR
THAL LO, ,BRDA'I DBANG GIS DON DU MA DANG, BRJOD BYA RJOD BYED
DU MNGON PAR 'BRAL LO ZHE NA, RIG BYED KYI NGAG CHOS CAN, YANG

DAG PA'I DON DANG 'GAL BA LOG PA'I DON YANG GSAL BAR BYED PA YIN
PAR THAL, BRDA LAS DON DU MA DANG 'BREL BA'I PHYIR, 'DOD NA, RIG
BYED TSAD MAR SGRUB PA'I PHYIR DU SKYES BUS MA BYAS PA NYID
KYANG KUN TU BRTAGS PA DON MED PAR 'GYUR TE,

'DOD PA DE'I PHYIR, 'BREL BA SKYES BUS BYAS MIN NA, ZHES RIG
BYED SGRA DON GYI 'BREL BA SKYES BUS MA BYAS PA'I DNGOS POR KHAS
BLANGS PA YANG MI 'THAD DE, RIG BYED SGRA DON RNAMS CHOS CAN,
KHYOD LA 'BREL BA DNGOS PO PA YANG MED PAR

THAL, DA LTA BU YOD PAR RNAM PAR BZHAG PA'I PHYIR DU GTAN TSIG
YANG DAG BRJOD MI NUS PA'I PHYIR, DER THAL, RDZAS THA DAD DE
BYUNG 'BREL BA MED PA'I PHYIR, GNYIS PA DON BSDU BA NI, DE BAS
NA RIG BYED KYI TSIG SKYES BUS LEGS PAR MA

BYAS PAR KHAS LEN NA RNAM PA KUN TU BRJOD BYA'I DON STON PA'I
NUS MED DU 'GYUR ZHING NYES PA DE SPANG BAR 'DOD NAS, SKYES BU'I
RJOD 'DOD KYIS LEGS PAR BYAS SO ZHES KHAS LEN NA KHYOD KYI GRUB
MTHA' 'DI NI DNGOS SU GLANG CHEN GYI KHRUS

DANG 'DRA BAR 'GYUR TE, RIG BYED KYI TSIG DE, DON LOG PAR STON
PA DGAG PA'I PHYIR DU, SKYES BUS MA BYAS PAR KHAS LEN, DON MI
STON PA DGAG PA'I PHYIR DU SKYES BUS BYAS PAR KHAS LEN RIGS PA'I
PHYIR, GNYIS PA RIG BYED SGRA DON GYI

@163A *, ,'BREL PA RTAG DNGOS YIN PA DGAG PA LA, 'BREL BA DE
NYID RTAG DNGOS YIN PA DGAG PA DANG, 'BREL BA DE NYID RDZAS SU
GRUB PA DGAG PA GNYIS, DANG PO LA, RTAGS DGOD PA DANG, DE'I LEN
DGAG PA GNYIS, DANG PO NI, RIG

BYED KYI SGRA DON CHOS CAN, KHYOD KYI 'BREL BA RTAG PA'I DNGOS
POR YOD PA MA YIN TE, 'BREL BA CAN KHYED RNAMS MI RTAG PA'I
PHYIR, DES NA DON DANG SGRA YI 'BREL BA DE SKYES BU'I BLO RTOG
PA YIS LEGS PAR BRTAGS NAS BYAS PA YIN TE, BRDA

TZAM GYIS BZHAG PA YIN PA DE'I PHYIR, DE YANG SGRA DON GYI 'BREL
PA DE RTAG DNGOS YIN NA, SGRA DON YANG RTAG DNGOS YIN DGOS PA
YIN TE, SGRA DON ZHIG PA'I RJES SU YANG DE'I 'BREL BA DNGOS POR
GRUB PA MI RIGS PA'I PHYIR TE,

GZHAN DU NA, SGRA DE ZHIG NAS KYANG DON STON PAR 'GYUR BA'I
PHYIR RO, ,SPYIR SGRA DON MI RTAG PAS DE'I 'BREL BA RTAG PA MIN
PAR MI 'GYUR TE, 'BREL BA SGRO BTAGS YIN PA'I PHYIR RO, ,GNYIS
PA DE'I LAN DGAG PA LA, DON PHYI MA DANG

'BREL BA LHAN CIG SKYES PA DGAG ,RTEN ZHIG KYANG BRTEN PA MI
'JIG PA'I LAN DGAG PA'O, ,DANG PO NI, RTEN ZHIG NA BRTEN PA 'JIG
PAS, SGRA DON SNGA MA ZHIG PA NA, 'BREL BA DNGOS PO BA DE YANG
ZHIG PAS SGRA DON PHYI MA DON MED DU MI

'GYUR TE, GSAR BYUNG GI DON DANG LHAN CIG 'BREL PA SKYES SO ZHE
NA, RIG BYED KYI SGRA RNAMS CHOS CAN, KHYOD SNGAR MED GSAR BYUNG
GI DON DANG 'BREL MED KYI RANG BZHIN YIN PA DE RNAM PAR BZLOG
NAS, PHYIS DE DANG 'BREL BAR 'GYUR

@163B PA MI RIGS SO, ,KHYOD RTAG DNGOS YIN PA'I PHYIR, 'PHREL PA
CAN 'JIG PA NA 'BREL BA 'JIG MI 'JIG BRTAGS PA'I NYES PA KHYOD
LA BRJOD PA 'DI KHO BO CAG LA MTSUNGS PA MA YIN TE, KHO BO CAG
SGRA DON GYI 'BREL BA DE RTOG PAS RNAM

PAR BTAGS PA TZAM DU KHAS LEN PA'I PHYIR, GNYIS PA NI, GAL TE
RTEN 'BREL BA CAN DAG NI 'JIG PA NA YANG RTEN 'BREL BA DAG 'JIG
PAS KHYAB PA MIN TE, 'BREL BA RTAG PA'I PHYIR, DPER NA, RTEN
GSAL BA ZHIG KYANG BRTEN PA RIGS

RTAG DNGOS MI 'JIG PA DANG 'DRA'O, ,DES NA SNGAR GYI KHYAB PA MA
NGES SO, ,ZHE NA, DPE DGAG PA NI, RGYU MTSAN GANG GIS GSAL BA DE
RIGS RDZAS GZHAN GYI RTEN DU 'DOD PA RIGS PA YIN TE MIN PAR
THAL, RTAG PA RNAMS LA RTEN GYIS PHAN

'DOGS PA'I NUS PA GANG YANG MED PA'I PHYIR, RNAMS ZHES PA'I TSIG
NI, DPE DON GNYIS KA SDUD PA'I MANG TSIG YIN PAS DON DGAG PA LA
YANG SBYAR BAR BYA TE, 'DI LTAR 'BREL BA CAN MI RTAG PA DE DAG
RGYU MTSAN GANG GI 'BREL PA RTAG

DNGOS DE'I RTEN DU 'DOD PA YIN TE 'DOD MI RIGS PAR THAL, RTAG PA
RNAMS LA RTEN GYIS PHAN 'DOGS PA'I NUS PA GANG YANG MED PA'I
PHYIR, SKYED PA'I NUS PA MED KYANG MNGON PAR GSAL BAR BYED PAS
DON GZHAN GYI RTEN YIN NO ZHE NA,

DON GZHAN GSAL BYA GSAL BYED KYI RTEN DANG BRTEN PA YIN NA, RGYU
'BRAS YIN PAS KHYAB PO ZHES PA NI, BUM GZUGS KYI RANG 'DZIN SHES
PA SKYED PA'I LHAN CIG BYED PA'I DBANG PO DANG YID BYED LA SOGS
PA RNAMS TSOGS PA NA

@164A *, ,SGRON MAS BUM GZUGS DE GSAL BAR BYAS STOBS KYIS BUM
GZUGS KYANG RANG 'DZIN DBANG SHES DE SKYED PAR MI RUNG BA NYID
YIN PA'I PHYIR NA, RIGS PA SHES PAS BUM SOGS KYANG SGRON 'OD LAS
RANG 'DZIN

DBANG SHES SKYED RUNG GI NGO BOR SKYE BA LA NI, BUM GZUGS SGRON
'OD KYIS GSAL BAR BYAS PAR 'DOD PA YIN PAS SPYIR GSAL BYA GSAL
BYED KYI TSUL DE LTAR YIN PA LA, SGRA DON DANG DE'I 'BREL PA LA
NI TSUL DE YOD PA MA YIN TE, 'DI

LTAR SGRA DON DES SGRA DON GYI 'BREL BA DE GSAL BAR 'DOD PA MI
RIGS PAR THAL, GANG GI PHYIR NA GSAL BYED DU 'DOD PA'I SGRA DANG
DON RANG GIS 'BREL BA DE LA PHAN PA'I DON CI'ANG BYAS PA MED
PA'I PHYIR, DER THAL 'GYUR BA MED PA

RNAMS LA RKYEN GYIS KHYAD PAR BYAR MED PAS SO, ,GNYIS PA 'BREL
BA DE NYID RDZAS SU GRUB PA DGAG PA NI, RIG BYED SGRA DON GYI
'BREL BA DNGOS PO NYID DU GYUR DU CHUG MOD, 'BREL BA DE SGRA
DANG DON GNYIS PO DANG RDZAS GCIG GI

THA DAD, RDZAS THA DAD NA, RIG BYED KYI SGRA DANG DE'I DON DANG
DE GNYIS KYI 'BREL BA BLO MA 'KHRUL PA LA SNA TSOGS PA'I SO SOR
DNGOS SU SNANG BAR 'GYUR PAR THAL, DE RNAMS BLO MA 'KHRUL BA LA
DNGOS SU SNANG RUNG GI RDZAS THA DAD PA GSUM

YIN PA'I PHYIR, 'DOD NA, RIG BYED KYI SGRA DANG DON LAS LOGS SU
DE'I 'BREL BA BLO MA 'KHRUL PA LA DNGOS SU SNANG BA MED PAS BSAL
LO, ,RDZAS GCIG YIN NO ZHE NA, RIG BYED SGRA DON GYI 'BREL PA
CHOS CAN, RIG BYED KYI SGRA DON

@164B DE NYID DU THAL, DE LAS RDZAS THA DAD MED PAR RDZAS GCIG
YIN PA GANG ZHIG, KHYOD LA CHA SHAS MED PA'I PHYIR, 'DIR t'IKA
BYED GANG DAG GZHUNG GONG MA RDZAS THA DAD LA MA SBYAR NA, THA
DAD YIN NA BLO MA 'KHRUL PA LA THA DAD DU SNANG DGOS PA KHAS LEN

DGOS PAR 'GYUR BAS MA BDE ZHING, GZHUNG 'OG MA GCIG YIN PA 'GEG
PA LA MA SBYAR NA, DER THAL, DE DANG RDZAS GCIG YIN PA'I PHYIR,
ZHES PA'I KHYAB PA RANG RGYUD DU KHAS LEN DGOS PAS MA BDE BAR,
RDZAS THA DAD PA YIN NAM GCIG

YIN CES BRTAGS NAS GZHUNG GONG MA RDZAS THA DAD 'GOG PA DANG,
'OG MA DE GNYIS GCIG YIN PA 'GOG PA LA SBYOR BA NI, DE BAS
KYANG, NYES PA'I GNAS YIN TE, 'DI LAS GZHAN DNGOS YOD MA YIN,
ZHES DNGOS PO THAMS CAD

MTHA' GNYIS PO 'DIR KHA TSON TSED PAR GSUNGS PA'I PHYIR DANG,
RDZAS THA DAD YIN PA DANG GCIG YIN PA GNYIS SU DNGOS PO RNAMS
MTHA' MA NGES PA'I PHYIR TE, DE GNYIS GANG YANG MA YIN PA'I
DNGOS PO'I BYE BRAG MTHA' YAS

PA'I PHYIR RO, ,GZHAN YANG MTHA' MA CHOD PA'I BRTAG PAS GZHAN
GYI 'DOD PA CI'ANG SUN 'BYIN PAR MI 'GYUR BAS TSUL 'DI NI CHOS
DE CHA MED PA'I RDZAS YIN NA, CHOS DE DANG RDZAS GCIG YIN PA LA
CHOS DE DANG GCIG

YIN PAS KHYAB PA MGO BAS CI BYA GTOL MA BYUNG BAR SNANG ZHING,
GZHUNG GI DON YANG MA BRTAGS PAR ZAD DE, 'DI LTAR, DE LAS THA
DAD MIN DE NYID, CES PA'I DE NYID CES PA NI, SGRA DON DANG GCIG
TU THAL BA 'PHEN PA YIN

@165A *, ,LA, DE'I PHYIR, RANG 'GREL 'GREL BSHAD DAG GIS KYANG
DE LTAR BSHAD DO, ,DE LTAR YIN PA LA, KHYOD 'DOD PA LTAR, GCIG
YIN NAM, RDZAS THA DAD YIN CES DPYAD NAS GCIG YIN PA 'GOG PA YIN
NA, RTAGS

SU'ANG GCIG YIN PA'I PHYIR, ZHES 'GOD DGOS PAS, GCIG YIN PAR
THAL, GCIG YIN PA'I PHYIR, ZHES PAR 'GYUR BAS SO, ,RIGS MDZOD
DANG DE'I RJES SU 'BRANG BA DAG, GCIG THA DAD GANG YIN, CES
BRTAGS NAS THA DAD YIN NA, GSUM PO

BLO MA 'KHRUL BA LA THA DAD DU SNANG BAR THAL, DE GSUM BLO MA
'KHRUL BA LA SNANG RUNG GANG ZHIG, THA DAD YIN PA'I PHYIR, ZHES
'CHAD PA'ANG 'THAD PA MA YIN TE, AUTPA LA DANG, DE'I KHA DOG
DANG, DE'I DRI GSUM THA DAD DU DBANG SHES MA 'KHRUL BA

LA SNANG BAR THAL, DE GSUM DBANG SHES MA 'KHRUL BA LA SNANG RUNG
GANG ZHIG, DE GSUM THA DAD YIN PA'I PHYIR, 'DOD NA, DE GSUM GYI
THA DAD RTOG PAS BTAGS PA TZAM MA YIN PAR BDEN PAR GRUB PAR THAL
LO, ,'DOD NA GSUM PO

RDZAS THA DAD DU THAL LO, ,BLUN PO GANG DAG DE NYID DANG GCIG
YIN PAR THAL, DE DANG RDZAS GCIG YIN PA'I PHYIR, ZHES 'GOD PA NI
RDZAS GCIG YIN NA, GCIG YIN DGOS PAS GRANGS CAN GYI GRUB PA'I
MTHA' DANG PO NYID NAS 'ONGS PA YIN TE, RGYAS

PAR GZHEN DU BKAG ZIN TO, ,ZHAR LA 'ONGS PAS CHOG GO, DKYUS MA
BSHAD PAR BYA STE, GAL TE 'BREL BA DE SGRA DANG DON DAG DANG,
RDZAS GCIG THA DAD GANG YANG MA YIN NO ZHE NA, DE DNGOS POR MA
GRUB PAR THAL, DE DE DAG DANG RDZAS GCIG THA DAD DANG GANG YANG
MA

@165B YIN PA'I PHYIR, KHYAB TE, RDZAS GCIG THA DAD 'OD LAS GZHAN
PA'I DNGOS PO YOD PA MA YIN PA'I PHYIR, DES NA SGRA DON GYI
'BREL BA RTOG PAS BYAS PA TZAM YIN PAR THAL, BRJOD BYA RJOD BYED
KYI DNGOS PO'I NGO BO RDZAS THA DAD PA'I PHYIR, GZHAN YANG SGRA

DON GYI 'BREL BA DE GZHAN SGRA DON GNYIS LA RAG LUS PA'I GZHAN
DBANG GI 'BREL BAR JI LTAR 'GYUR TE MI 'GYUR PAR THAL, DE LA
LTOS MED DU YOD PA'I RDZAS YIN PA'I PHYIR, MA GRUB NA RTAG RDZAS
YIN PA NYAMS SO, ,GZHAN SGRA DANG DON GNYIS BDAG

GCIG TU 'DRES PA'I 'BREL PAR JI LTAR 'GYUR TE MI 'GYUR BAR THAL,
DE DANG RDZAS THA DAD YIN PA'I PHYIR, RIGS PA 'DI DAG 'DIR NI,
MDOR BSDUS NAS BSTAN LA, 'BREL BRTAG TU RGYAS PAR 'CHAD DO, DE
LTAR RDZAS GCIG THA DAD BRTAGS PA'I SGO NAS

'BREL BA DNGOS PO PA BKAG NAS RIG BYED KYI YI GE DANG MING TSIG
SOGS GANG LA YOD BRTAGS PA'I SGO NAS 'BREL BA RDZAS GRUB 'GOG PA
NI, BRJOD BYA'I DON DANG 'BREL BA DNGOS PO PA DE RIG BYED KYI YI
GE LA YOD DAM, DES BSAGS PA'I NGAG

TSIG LA YOD, DANG PO LTAR NA, MING TSIG SOGS GANG DU'ANG MA
LONGS PA'I GNAS SKABS KYI RIG BYED KYI YI GE CHOS CAN, KHYAD
DANG BRJOD BYA'I DON GYI 'BREL BA RDZAS GRUB MED PAR THAL, KHYOD
RANG GI BRJOD BYA'I DON STON PA'I NUS PA MED PA CAN DU

'GYUR BA YIN PA'I PHYIR TE, MING TSIG SOGS SU MA LONGS PA'I YI
GE RE RE BAS DON STON MI SRID PAS SO, ,ZHING ZHES PA 'OG MA SDUD
PA'O, ,'DIS NI MING TSIG SOGS SU MA LONGS PA'I YI GE RE RE BAS
DON STON PA'I NUS PA MED PAR BSHAD PA YIN

@166A *, ,GYI, YI GE YIN NA,
DON MI STON PAS KHYAB PA NI MA YIN
TE, DE YIN NA YI GE JI TZAM BSAGS KYANG DON STON PA MI SRID DGOS
PAS MING TSIG DANG NGAG THAMS CAD KYIS DON MI STON PAR 'GYUR
PAS, DON STON PA SHES BYA LA MI

SRID PAR 'GYUR RO, ,DA LTA'I RTOG GE PA RTOG DPYOD YONGS SU
SPANGS PA DAG, YI GE YIN NA DON MI STON PAS KHYAB CING, MANG
TSIG YIN NA DNGOS PO MA YIN PAS KHYAB PA YIN NO ZHES SMRA BA DAG
GIS NI, DON STON PA SHES BYA LA MED PAR KHAS

BLANGS PA YIN PAS RANG TSIG 'GAL BA'I MTHAR THUG PA YIN TE, RANG
GIS DE LTAR SMRAS PA'I TSIG DES DON DE STON PAR BYED 'DOD NAS
TSIG DE SMRAS PA YIN LA, YANG TSIG GANG GIS KYANG DON STON MI
NUS PAR KHAS BLANGS PAS SO, ,GZHAN DU NA,

NGAG THAMS CAD BRDZUN PA'I DON CAN YIN NO ZHES BYA BA'ANG CI'I
PHYIR RANG TSIG 'GAL BAR 'GYUR, TSIG GANG LA'ANG DON STON PA'I
NUS PA MED PAR KHAS BLANGS PA DANG, MING TSIG THAMS CAD DNGOS PO
MED PAR, TSIGS SOGS KUN BRTAGS

DNGOS MED LA, ZHES PA'I GZHUNG TSIG GIS BSTAN PAR 'DOD PA NI, DE
BAS NANG 'GAL BA CI ZHIG BYA RGYU YOD, CI STE MING TSIG SOGS
DNGOS MED YIN KYANG, DON STON PA MI 'GAL LO ZHE NA, DE LTA NA
SKYES BUS MA BYAS PA'I BDEN PA'I DON CAN GYI

TSIG RTAG PA'ANG KHAS LEN DGOS PAS RIG BYED 'GAG PA'I GZHUNG
TSOGS 'DI DAG THAMS CAD SLOB DPON GYIS RIG BYED LA SDANG SMRAS
BYAS PA TZAM DU 'GYUR MI 'GYUR LEGS PAR SOMS SHIG, GNYIS PA LTAR
NA, RIG BYED

@166B GYI NGAG TSIG SOGS CHOS CAN, KHYOD LA RANG GI BRJOD BYA'I
DON DANG DNGOS PA YI NI 'BREL BA 'DI JI LTA BUR NA 'JUG PAR
'GYUR TE ME 'GYUR BAR THAL, KHYAD RANG GI BRJOD BYA'I DON RJOD
BYED YIN PA'I CHA DE RTOG PAS KUN BTAGS PA TZAM YIN PAS DNGOS
POR MED

PA'I PHYIR, DE YANG 'DI'I RANG 'GREL DU, RJOD PAR BYED PA NI
TSIG GI YAN LAG GIS DE DANG LDAN PAR 'GYUR NA ZHES SOGS GSUNGS
PA DAG GIS MING TSIG SOGS RJOD BYED YIN PA'I CHA DNGOS MED YIN
PAR GSUNGS PA YIN GYI, MING TSIG DNGOS MED

DU STON PA MA YIN LA, MING TSIG RNAMS DNGOS MED YIN NA NI, GONG
DU BSHAD PA DAG DANG, GZHAN YANG SANGS RGYAS KYI GSUNG YIN NA
RGYU MED YIN PAS KHYAB PAR THAL BA DANG, SANGS RGYAS KYI GSUNG
YIN NA GDUL BYAS RTAG TU THOS PAS KHYAB

PA'AM, YANG NA LAN CIG KYANG THOS MI SRID PAR THAL BA DANG, TSIG
RNAMS RANG SMRA BA PO'I KUN SLONG YOD PA DPOG PA'I 'BRAS RTAGS
YANG DAG MA YIN PAR THAL BA SOGS KHAS BLANGS MNGON SUM GRAGS PA
DANG RJES SU DPAG PAS CIG CAR GNOD PA

'BAB PAR 'GYUR LA, BUM PA ZHES BRJOD PA'I TSIG LTA LDIR BA'I
RJOD BYED YIN PA'I CHA DANG LTO LDIR BA DE'I BRJOD BYA YIN PA'I
CHA LTA BU SGRO BTAGS YIN PAS MING TSIG RANG GI DON GYI RJOD
BYED YIN PA'I CHA DNGOS MED YIN PAR, TSIG SOGS KUN BTAGS DNGOS

MED LA, ZHES PAS BSHAD PA YIN NI, BRJOD BYED YIN PA'I CHA DE LTA
BU DAG RTOG PAS BTAGS PA TZAM YIN PA LA SHES BYED CI ZHIG YOD CE
NA, BUM PA ZHES PA'I TSIG LTO LDIR BA'I RJOD BYED YIN PA'I CHA
DANG, LTO LDIR BA DE'I BRJOD BYA YIN

@167A *, ,PA'I CHA SGRO BTAGS MA YIN NA, BUM PA ZHES PA'I SGRA
BRJOD BYA YIN PA'I CHA DE LTO LDIR PA'I DON GYI GNAS TSONG DU
GYUR PA'I RDZAS YIN DGOS LA, DE LTA NA, LTO LDIR BA LA DE'I BLO
SKYE BA BRDA LA MI LTOS PAR 'GYUR BAS, BRDA MI SHES

PAS LTO LDIR BA MTHONG TZAM NAS, DE LA BUM PA'I SGRA SBYOR SHES
PAR 'GYUR ZHING, BUM SGRA DE'I RJOD BYED YIN PA'I CHA SGRO BTAGS
MA YIN NA LTO LDIR BA'I RJOD BYED YIN PA'I CHA BUM SGRA'I DON
GYI GNAS TSOD DU GYUR PA'I RDZAS YIN DGOS PAS BUM

SGRA LAS LTO LDIR BA GO BA BRDA LA MI LTOS PAR 'GYUR LA, DE LTAR
NA BRDA MI SHES PA DAG GIS KYANG BUM PA'I SGRA THOS PA TZAM LAS
LTO LDIR BA'I BLO NGANG GIS SKYE BAR THAL BAR 'GYUR RO, ,DE BAS
NA DE DAG SGRO BTAGS YIN PAR GRUB PO ZHES SHES

PAR BYA'O, ,DES NA BUM PA DON DAM PAR GRUB PA DANG, DE SGRA'I
BRJOD BYA YIN PA'I CHA KUN RDZOB TZAM YIN PA SOGS KYI KHYAD PAR
LA RMONGS PAS RIG BYED KYI SGRA DON DAM PAR YOD PAR KHAS BLANGS
PHYIN CHAD, DES DON GO BAR BYED PA'I 'BREL PA YANG DON DAM DU
YOD PAR KHAS LEN DGOS PA LOG RTOG RNAMS BYANG BA YIN PAS SGRA
DON GYI 'BREL PA DON DAM DU YOD PA BKAG PA NA, SGRA YANG DNGOS
PO YIN PA 'GOG PAR MA BYED CIG, GSUM PA RIG BYED SKYES BUS MA
BYAS PA'I SGRUB BYED DANG SGRUB BYA DGAG

PA LA, SKYES BUS MA BYAS PA'I RGYU MTSAN DGAG PA DANG, SKYES BUS
MA BYAS PA DGAG PA GNYIS, DANG PO LA BYED PA PO MI DRAN PA'I
RTAGS DGAG PA DANG, 'DON PA PO YIN PA'I RTAGS DGAG PA'O, ,DANG
PO NI, RIG BYED SKYES BUS MA BYAS TE,

@167B BYED PA PO RNAMS MI DRAN PA'I PHYIR, DES NA RIG BYED BDEN
PA'I DON CAN YIN PAR MA ZAD, SKYES BUS MA BYAS PAR YANG 'DOD DO
LO DAM BCA' DANG SGRUB BYED LTAR SNANG 'DIR LTA BU LA'ANG RJES
SU BRJOD CING BDEN PAR ZHEN PA YOD PA DES NA SPYOD PA PA 'DIS NI

LOG RTOG NGAN PA'I MUN PAS KHYAB PAR BYED PA ZHIG GO ,'DI LTAR
BYED PA PO MI DRAN PA'I RTAGS MA GRUB STE, SANGS RGYAS PAS NI
RIG BYED KYI SNGAGS RNAMS DRANG SRONG BRGYAD PA DANG, MI'U THUNG
DANG, MI'U LHA DANG, SNA TSOGS BSHES GNYEN SOGS KYIS

BYAS PAR DRAN LA, GZIGS ZAN PA DAG GIS DBYIG GI SNYING PO LA
SOGS PAS BYAS PAR DRAN PA'I PHYIR RO, ,'DI NI SGRUB BYED LTAR
SNANG DU SUS KYANG RTOGS SLA PAS DGAG PA RGYAS PAR MA BSTAN NO,
,GNYIS PA 'DON PA PO YIN PA'I RTAGS DGAG PA LA, 'DOD

PA BRJOD PA DANG, DE DGAG PA GNYIS, DANG PO NI, JI LTAR BLTA RIG
BYED 'DAN PA'I SKYES BU 'DI SLOB DPON GZHAN LA MA THOS PAR NI
RIG BYED KYI YI GE DANG TSIG DANG TSIG GI BKOD PA NGAG DAG NI
BRJOD PA'I NUS PA MED LA, DE LTAR SLOB DPON GZHAN

DE LA'ANG, GZHAN LA MA LTOS PAR NUS PA MED PAS DA LTA RIG BYED
'DON PA PO CHOS CAN, 'DON PA PO GZHAN SNGON DU SONG STE, 'DON PA
PO YIN PA'I PHYIR, ZHES PA'I RTAGS LAS RIG BYED 'DON PA'I SKYES
BU'I THOG MA MED PAR GRUB LA, THOG

MA MED PA'I RTAGS LAS SKYES BUS MA BYAS PAR 'GRUB CING, SKYES
BUS MA BYAS PA'I NGAG YIN PA'I RTAGS LAS BDEN PA'I DON CAN DU
'GRUB BO ZHES SPYOD PA PA 'GA' ZHIG SMRA'O, ,GNYIS PA DE DGAG PA
LA, RTAGS DES THOG MED DU MI 'GRUB,

@168A *, ,GRUB KYANG MA BYAS PAR MI 'GRUB, MA BYAS PAR GRUB
KYANG BDEN PA'I DON CAN DU MI 'GRUB PA'O, ,DANG PO NI, NAG MO
'BANGS LA SOGS PA'I SKYES BUS SPEL ZHING BRTZAMS PAR MTHUN SNANG
DU GRUB PA YI NI GZHUNG GZHAN GZHON NU 'BYUNG

BA LA SOGS PA DE YANG CHOS CAN, RGYU MTSAN GANG GIS NA RIG BYED
BZHI PO DE LTAR THOG MA MED PAR CIS MI DPOG STE DPOG RIGS PAR
THAL, SLOB DPON SNGA MA'I MAN NGAG YOD PA LAS GZHAN PA'I SKYES
BU GZHAN DAG GIS 'DON PA DA LTA GANG

YANG MTHONG BA MED PA'I PHYIR, DES NA DE NYID KYANG SKYES BUS MA
BYAS PAR 'GYUR RO, ,GZHON NU 'BYUNG PA LA SOGS PA'I GZHUNG DE
DAG DA LTA 'DON PA PO RNAMS LA 'DON PA PO GZHAN SNGON DU 'GRO
DGOS KYANG SKYES BUS BYAS PA YIN PA NGES

NA, 'DON PA PO YIN PA'I RTAGS MA NGES PAR MA ZAD, GZHUNG DE DAG
DANG RANG BZHIN MTSUNGS PA'I RTAGS KYIS RIG BYED KYI NGAG SKYES
BUS BYAS PA GRUB BO ZHES STON PA NI, RTZOM PA PO SKYES BU RGYUR
YOD PA DNGOS SU DA LTA MA MTHONG BA CAN GYI RIG

BYED KYI NGAG GZHAN YANG CHOS CAN, RANG RGYU SKYES BU DE LAS
'GYUR BA'AM SKYES PAR YANG DAG PAR SHES TE, SKYES BUS BYAS PAR
MTHUN SNANG DU GRUB PA'I GZHON NU 'BYUNG BA'I GZHUNG GI NGAG
TSIG DAG DANG, NGAG TSIG RANG BZHIN DU MTSUNGS

PA'I PHYIR, KHYAB PA YOD DE, ME DANG BUD SHING BZHIN DU 'BRAS
BU'I RIGS GANG RGYU'I RIGS GANG LAS GRUB PA'I 'BRAS BU DE DANG
RANG BZHIN KHYAD PAR MED PA'I DNGOS PO YIN NA, RGYU'I RIGS DE
'DRA LAS GRUB DGOS PA'I PHYIR, DE DAG GI DON BSDU BA

@168B NI, RTAGS MI MTHUN PHYOGS LAS LDOG PA'I KHYAD PAR DAG NI
BSTAN PAR DA LTA RIG BYED BYED PA POR GRAGS PA'I DBYIG GI SNYING
PO SOGS DE LA CHOS CAN, RIG BYED 'DON PA PO GZHAN SNGON DU SONG
STE, 'DON PA PO SNGA MA'I 'BRAS BUR GYUR PA'I DA LTA RIG BYED
'DON

PA PO RNAMS DANG, 'DON PA PO YIN PAR MTSUNGS PAR MTHONG BA'I
PHYIR, ZHES PA'I GTAN TSIGS RAB TU SPROS PA GANG YIN PA DE DAG
THAMS CAD RTAGS 'KHRUL BA CAN YIN NO, ,YANG NA RIG BYED KYI YI
GE DE LA SKYES BU'I 'BRAS BU 'JIG RTEN PA'I YI GE

DAG DANG RANG BZHIN MTSUNGS PA DE MTHONG BA'I PHYIR NA, SKYES
BUS BYAS MA BYAS KYI KHYAD PAR DAG NI BSTAN PAR MI NUS PA DE DAG
SKYES BUS MA BYAS PAR SGRUB PA'I GTAN TSIGS RAB TU SPROS PA GANG
YIN PA DE DAG THAMS CAD RTAGS 'KHRUL PA CAN YIN

NE, ,DE YANG RIG BYED PA DGE YI GE RTAG PAR 'DOD PA'I RGYU DAG
NI, YI GE'I SKAD DOD AAKshAR ZHES PA 'GYUR MED LA 'JUG PAS, DE'I
DON NGO BO MI 'GYUR BA LA BSAMS NAS YI GE MI 'GYUR PA'I RTAG PAR
'DOD PA YIN LA, RANG LUGS LA

YI GE'I GDANGS KYI RNAM PA RIGS GZHAN DU MI 'GYUR BA YIN TE,
ME'I RANG BZHIN TSA BA LAS MI 'GYUR ZHES BYA BA LTA BU'O, GNYIS
PA THOG MED DU GRUB KYANG MA BYAS PAR MI 'GRUB PA NI, RIG BYED
RNAM PA KUN TU THOG MA MED PAR GRUB PAR GYUR DU

TSUG MOD, DE LTA NA YANG, DE TZAM GYIS SKYES BU MIN PA KHO NA LA
BRTEN PA CAN DU 'GRUB PA MIN TE THOG MA MED PA TZAM GYIS SKYES
BUS MA BYAS PAR 'GRUB CING, BYED PA PO MI DRAN PA TZAM GYIS THOG
MED DU 'GRUB NA DE'I PHYIR SKYES BUS MA BYAS

@169A *, ,PA NYID KYIS, 'JIG RTEN PA'I THA SNYAD GZHAN YANG MI
LA MI BRTEN PAR 'GYUR TE, 'DI LTAR KLA KLO SAG POS, MA BAG MAR
LEN PA'I BSTAN BCOS DANG, THAMS CAD LA SKUR BA 'DEBS PA MED PAR
SMRA BA'I RGYAD BAN LA SOGS

PA'I THA SNYAD KYANG CHOS CAN, SKYES BUS MA BYAS PA DE BZHIN DU
'GYUR BAR THAL, THOG MA MED PA'I THA SNYAD YIN PA'I PHYIR NA'O,
,RTAGS KYANG KHAS LEN DGOS TE, SNGON MA SNGON MAS 'DUS BYAS PA'I
RGYU LAS 'JUG PA YUN CHES RING DU LON PA YIN PAS

DANG POR BYED PA PO 'DI YIN NO ZHES MI DRAN PA'I PHYIR RO, ,GSUM
PA MA BYAS PAR GRUB KYANG BDEN PA'I DON CAN DU MI 'GRUB PA NI
GAL TE KLA KLO LA SOGS PA'I THA SNYAD DE 'DRA YANG SKYES BUS MA
BYAS PA NYID DU GRUB NA NI, SKYES BUS MA BYAS PAR GRUB

PA LA YON TAN CI ZHIG YOD DE BDEN PA'I DON CAN DU 'GRUB PA YON
TAN CI'ANG MED PAR THAL, LOG PA'I THA SNYAD DE LTA BU YANG SKYES
BUS MA BYAS PA YIN PA'I PHYIR RO, ,DER MA ZAD RIG BYED KYI TSIG
CHOS CAN, KHYOD BRJOD BYA'I DON MTHA'

GCIG TU NGES PA LA THE TSOM DAG KYANG SKYED PA YIN PAR THAL,
'CHAD PA PO MI MTHUN PA DU MA'I 'DU BYED KYI KHYAD PAR RNAMS LAS
DON GYI KHYAD PAR 'DI 'DRA BA DU MA LA SBYOR BA MTHONG BA'I
PHYIR, ZHES PA NI, KHYED RANG RIG BYED 'CHAD

PA RNAMS KYIS RIG BYED KYI TSIG RE RE YANG DON MI 'DRA BA DU MA
LA SBYOR BAR MTHONG BA 'DI NYID KYIS, RIG BYED KYI DON MTHA'
GCIG TU NGES PA LA THE TSOM SKYED PA YIN NO ZHES BYA BA'I DON
TO, ,GNYIS PA RIG BYED SKYES BUS MA BYAS PA DGAG PA LA,

@169B RIG BYED KYI YI GE MA BYAS PA DGAG PA DANG, RIG BYED KYI
NGAG MA BYAS PA DGAG PA GNYIS, DANG PO NI, RIG BYED KYI YI GE AA
LA SOGS PA RNAMS CHOS CAN, KHYOD SKYES BUS MA BYAS PAR SGRUB PAR
BYED NA DE'I 'BRAS BU SKYES BUS MA BYAS PA NYID DU SGRUB

PAR CI LTAR 'GYUR TE MI 'GYUR PAR THAL, GZHAN 'JIG RTEN GYI YI
GE AA LA SOGS PA RNAMS DANG SKYES BUS BYAS PAR KHYAD PAR MED
PA'I PHYIR, GNYIS PA RIG BYED KYI NGAG MA BYAS PA DGAG PA LA, YI
GE LAS RDZAS THA DAD PA'I MA BYAS PA'I DAG

DGAG PA DANG, YI GE'I GO RIMS KHYAD PAR CAN MA BYAS PA'I NGAG
YIN PA DGAG PA'O, ,DANG PO LA RTAGS DGOD, PHYOGS CHOS SGRUB
PA'O, ,DANG PO NI, RIG BYED KYI NGAG NI CHOS CAN, RIG BYED KYI
YI GE LAS RDZAS THA DAD DU YOD PA MA YIN TE, YOD

NA DE LTAR TSAD MAS DMIGS SU RUNG BA LAS MA DMIGS PA'I PHYIR,
GNYIS PA NI, RIG BYED KYI NGAG YI GE LAS RDZAS THA DAD PA DMIGS
NA, 'DI LTAR, DE LTA BU'I NGAG DE CHA DANG BCAS PA'AM, 'ON TE
CHA MED PA YIN, DANG PO LTAR NA, DE'I CHA RE RE LA DON STON

PA'I NUS PA YOD DAM MED, MED NA RIG BYED KYI NGAG 'DI CHOS CAN,
KHYOD BRJOD BYA LA RTOGS PA SKYED PA DE LTA BU'I DNGOS PO CAN
MIN PA LA DE LTA BU'I DNGOS PO CAN DU BTAGS PA YIN PAR THAL,
KHYOD YAN LAG DU MA'I BDAG NYID YIN YANG, KHYOD KYI CHA SHAS THA
DAD PA DE RNAMS

LA DON STON PA'I NUS PA MED PA NYID YIN PA GANG ZHIG, CHA RE RE
BA RNAMS LA DON LTOG PA'I NUS PAR MED NA DE RNAMS TSOGS PA'ANG
MED DGOS PA'I PHYIR, DPER NA BRAM ZE'I KHYE'U LA SENG GE NYID
BTAGS PA BZHIN NO, ,CHA RE RE BA RNAMS

@170A *, ,LA DON STON PA'I NUS PA MED NA, THAMS CAD TSOGS PA LA
YANG MED DGOS TE, MAR ME'I SKAD CIG SNGA PHYI RE RE BA RNAMS LA
SDONG BU SREG PA'I NUS PA MED NA, THAMS CAD TSOGS PAS BSREG MI
NUS PA BZHIN NO, ,'DI NI CHA RE RE BA

RNAMS LA DON STON PA'I NUS PA GTAN NAS MED PA 'GOG PA YIN LA,
GZHUNG 'OG MA CHA RE RES DON RDZOGS PAR STON PA 'GOG PA YIN NO,
,'ON TE, NGAG GI CHA RE RE BA RNAMS LA DON STON PA'I NUS PA YOD
DO ZHE NA, DE LTA NA DE'I CHA SHAS RNAMS

PHAN TSUN LTOS NAS DON STON PA MI 'THAD PAR THAL, RTAG DNGOS YIN
PA'I PHYIR, DE BAS NA PHAN TSUN LTOS MED DU DON STON DGOS PA'I
PHYIR, CHA SHAS RE RE KYANG DON RDZOGS PAR STON PAR 'GYUR LA, DE
LTAR CHA SHAS RE RES KYANG DON RDZOGS

PAR STEN PA'I NUS PA DANG BCAS PA NYID NA'ANG, RIG BYED KYI NGAG
CHOS CAN, KHYED LAS RANG GI BRJOD BYA GO BA'I CHED DU, KHYED CHA
DU MA CAN NYID DU BTAGS PA LOG CING DON MED PA YIN PAR THAL,
KHYOD KYI YAN LAG GCIG NI RTOGS PAS

KYANG KHYED KYI NGAG GI DON DAG RDZOGS PAR RTOGS PAR 'GYUR BA'I
PHYIR, CHA SHAS SNGA PHYI THAMS CAD CIG CAR THOS PA YIN PAS
SKYON MED DO ZHE NA YANG, RIG BYED 'CHAD PA ZHAG DANG LO DANG
ZLA BA LA SOGS PA'I DUS KYI KHYAD PAR LA LTOS PA MI RUNG

BAR THAL, RIG BYED KYI NGAG GI CHA SHAS THAMS CAD CIG CAR THOS
PAS KHYAB PA'I PHYIR, GAL TE RIG BYED KYI NGAG THAMS CAD CHA MED
YIN NO, ZHE NA, NGAG CHA MED GCIG NYID YIN NA YANG DUS KYI KHYAD
PAR LA LTOS PA MI RUNG BA'I SKYON SEN GNAS

@170B PA YIN TE, CHA THA DAD MED PA LA SNGA PHYI RIM GYIS RTOGS
PA MI SRID PA'I PHYIR, GZHAN YANG RIG BYED KYI NGAG CHA MED DE
RTAG PA'ANG MI RTAG PA GANG YIN, MI RTAG PA YIN NA NI RGYU LAS
SKYE DGOS PAS, DE 'DOD NA DE CHOS CAN, RJOD 'DOD KYI RTZEL BA
LAS BYUNG

BAR THAL, RGYU LAS SKYES PA'I NGAG YIN PA'I PHYIR, 'DOD NA, RIG
BYED KYI NGAG DE CHOS CAN, RGYU MTSAN CIS SKYES BU BYAS PA MIN
PAR 'GRUB STE, MI 'GRUB PAR THAL, RTZOL BA LAS BYUNG BA NGAG YIN
PA'I PHYIR, NGAG DE RTAG PA NYID YIN NO ZHE NA YANG,

NGAG DE NYAN SHES KYIS RTAG PAR NI DMIGS PAR 'GYUR BAR THAL, DE
NYAN SHES KYIS DMIGS RUNG GI RTAG PA GANG ZHIG ,RTAG PA LA GEGS
BYED PA'I 'GAL RKYEN SGRIB G-YOGS SOGS MED PA'I PHYIR RO, ,GAL
TE RIG SGRA RTAG PA YIN KYANG GNAS SKABS

'GAR MA THOS PA DE 'GAL RKYEN GYIS NUS PA NYAMS PAR BYAS PA MA
YIN GYI, LHAN CIG BYED RKYEN KUN SLONG GI RTZOL BA SKABS 'GA'
ZHIG TU MA TSANG BAS RTAG TU THOS PA MIN ZHE NA, RIG BYED KYI
SGRA THOS PA CI NAS BYANG RKYEN GZHAN LA LTOS

PA YIN PA SLA STE, RIG BYED KYI SGRA CHOS CAN, RTAG PA'I RANG
BZHIN DU NGES PA DAG NI 'GAL BA YIN PAR THAL, RKYEN GZHAN LA
LTOS PA'I PHYIR, SLA STE ZHES PA NI, DE LTAR YIN DU CHUG MOD,
KHO BO CAG KYANG 'OG DE LA LHAN CIG BYED RKYEN MED DO

ZHES MI SMRA LA, 'ON KYANG KHYED LA NYES PA DER 'GYUR RO ZHES
BYA'I DON TO, DE LTAR RIG BYED KYI NGAG RTAG MI RTAG BRTAGS NAS
CHA MED YIN PA BKAG NAS, NGAG DE CHA MED RTAG PA YIN PAS KHYAB
MA KHYAB BRTAGS NAS DGAG PA NI, RIG BYED

@171A *, ,DE DAG YUL THAMS
CAD DU KHYAB BYED YIN NAM MIN, GAL TE
DE DAG YUL THAMS CAD DU KHYAB BYED MIN NO ZHE NA, DE DAG RIG
BYED 'CHAD PA PO'I KHA'I DRUNG RANG MA GTOGS PA'I YUL THAMS CAD
DU NI MI DMIGS PAR MI 'GYUR BA THAL

YUL DE KHO NAR GNAS PA'I CHA MED RTAG PA YIN PA GANG ZHIG, RNA
BA'I DBANG POS SGRA PHRAD NAS 'DZIN DGOS PA'I PHYIR, RTAGS SNGA
MA RNAMS NI GONG NYID DU KHAS BLANGS LA, PHYI MA SPYOD PA PA
RANG NYID KYI GRUB PA'I MTHA' LAS BLANGS SO, ,GAL TE

NGAG DE YUL DUS THAMS CAD DU RTAG TU KHYAB PAR YOD DO ZHE NA,
RIG BYED KYI SGRA THAMS CAD RNA BA'I DBANG PO MA NYAMS PA'I
SKYES BU THAMS CAD KYIS GCIG CAR THOS SHING DMIGS PA DAG TU
'GYUR BAR THAL, NYAN SHES KYI GZUNG DON GANG

ZHIG, RTAG TU YUL THAMS CAD LA KHYAB PAR YOD PA'I PHYIR, GAL TE
'CHAD PA PO'I KHYAD PAR GYIS THOS RUNG DU 'DUS BYAS PA'I RIG
BYED KYI NGAG NYAN SHES KYIS DMIGS PA YIN GYI, DE LAS GZHAN PA
DAG DMIGS PA MIN PAS SKYON MED

DO ZHE NA, DE LTA NA YANG RIG BYED KYI NGAG CHOS CAN, RKYEN GANG
GIS KYANG 'DU BYED PAR 'GYUR BA MI 'THAD PAR THAL, 'GYUR MED YIN
PA'I PHYIR, GAL TE RNA BA'I DBANG PO RIG BYED KYI NGAG THOS RUNG
DU RKYEN GYIS LEGS PAR 'DUS BYAS PA DES THOS

PAR 'GYUR BA YIN GYI, GZHAN GYIS THOS PA MIN PAS THAMS CAD KYIS
THOS PAR THAL BA'I SKYON MED DO ZHE NA, RNA BA'I DBANG PO DE
LTAR RKYEN GYIS 'DUS BYAS PA YIN NA, DES KYANG RIG BYED MA LUS
PA CIG CAR THOS PAR 'GYUR PAS KHYAB

@171B PAR THAL, DES THOS RUNG GANG ZHIG YUL THAMS CAD LA KHYAB
PA'I RTAG PA YIN PA'I PHYIR, GAL TE RNA BA'I DBANG PO RNAMS RIG
BYED KYI NGAG RE RE KHO NA THOS PAR RKYEN GYIS LEGS PAR 'DU BYAS
PA'I KHYAD PAR LAS NGAG THOS PA'I NUS PA SO SO THA DAD

PA'I PHYIR, DUS GCIG LA DON RIG BYED KYI NGAG GCIG KHO NA THOS
PAR NGES PA YIN GYI, 'DUS BYAS PA'I RNA BA'I DBANG POS KYANG
THAMS CAD GCIG CAR THOS PA MIN PAS SKYON MED DO ZHE NA, ZHES PA
STE, DE YANG DUS GCIG LA RIG BYED KYI SGRA

GCIG KHO NA THOS PAR RNA BA'I DBANG PO RKYEN GYIS 'DU BYED PAS
KHYAB CES BYA BA'I DON TO, ,DE LTA NA RIG BYED KYI SGRA YI TSOGS
PA DU MA'I CA COS DUS GCIG TU JI LTAR YANG THOS PAR 'GYUR PA MI
SRID PAR THAL, RNA BA'I DBANG POS RIG BYED KYI

SGRA DUS GCIG TU RE RE KHO NA THOS PAR NGES PA'I PHYIR, 'DOD NA
RIG BYED 'DON PA PO BDUN TSAR DU DNGAR BA'I GAN DU YID GTAD NAS
'DUG KYANG DRUG GI SGRA GTAN NAS TSOR MI SRID PAR THAL LO, ,DE
LA GAL TE BRJOD BYA MI STON PA'I SGRA

TZAM YAN GAR BA DU MA DUS GCIG TU THOS PAR 'GYUR BA YIN GYI,
RJOD BYED DU MA THOS PA MIN NO ZHE NA, DE'I TSE, RIG BYED KYI
SGRA TZAM LAS RDZAS THA DAD PA'I RIG BYED KYI RJOD BYED YOD CES
BYA BA 'DI LA SHIN TU CHES KHYOD RANG DAD PAR

BYA BA TZAM YIN GYI, RIGS PAS GRUB PA MA YIN TE, DE YOD NA DMIGS
SU RUNG BA LAS SGRA TZAM LAS RDZAS THA DAD PA'I RJOD BYED MA
DMIGS PA'I PHYIR RO, ,MA GRUB PO ZHE NA, DE LTA NA, SGRA GZHAN
DAG NI MI 'DON PAR GNAS NAS,

@172A *, ,RIG BYED GCIG GCIG 'DON PA NA YANG DE'I SGRA LAS THA
DAD PAR DE'I RJOD BYED NYAN SHES KYIS THOS DGOS PA LA, DE LAS
THA DAD PA'I RJOD BYED JI LTAR THOS PA YIN TE MI THOS PA MYONG
PAS GRUB PA'I PHYIR RO, ,YANG

NA JI LTAR SGRA TZAM RDZAS THA DAD DU MA YANG JI LTAR RTOGS PAR
'GYUR TE CIG CAR RTOGS PA MI 'THAD PAR THAL, RNA BA'I DBANG POS
DUS GCIG TU SGRA RE RE KHO NA THOS PAR NUS PA NGES PA'I PHYIR,
DES NA SGRA TZAM DANG RJOD BYED RDZAS THA DAD

DU KHAS BLANGS KYANG, CA CO JI LTAR THOS PAR 'GYUR ZHES PA'I
SKYON LAS GROL BAR MI 'GYUR ZHES BYA BA'I DON TE, ,GAL TE SGRA
TZAM LAS RDZAS THA DAD PA'I RJOD BYED YOD DE, SGRA TZAM GYI CHA
RE RES DON STON MI NUS, SNGA PHYI LHAN CIG TU TSOGS

PA YANG MI SRID PAS SO, ,DES NA SGRA TZAM GYIS DON STON MI NUS
PAS SNGA PHYI'I GO RIMS MED PA'I RJOD BYED KYIS DON STON PA YIN
LA, DE LTA BU'I RJOD BYED DE, GO RIMS CAN GYI SGRA TZAM GYIS
GSAL BAR BYA BA YIN NO, ZHE NA, RJOD BYED

KYIS KYANG DON STON MI NUS PAR THAL, NYES PA GANG DANG GANG GIS
KYANG SGRA TZAM RJOD BYED DU MI 'DOD PA'I NYES PA DE JI LTAR
RJOD BYED LA DE MED DE YOD PA'I PHYIR, 'DI LTAR BRJOD BYED KYIS
KYANG DON MI STON PAR THAL, CHA RE RES

DON MI STON, CHA SNGA PHYI LHAN CIG TSOGS PA MED PA'I PHYIR,
RJOD BYED LA SNGA PHYI CHA MED DO ZHE NA, RJOD BYED CHOS CAN,
SNGA PHYI'I CHA YOD PAR THAL, SNGA PHYI'I CHA DANG BCAS PA'I
SGRA TZAM DAG GIS GSAL BAR BYA BA YIN PA'I PHYIR RTAGS

@172B GSAL KHAS SO, ,GNYIS PA YI GE'I GO RIMS KHYAD PAR CAN MA
BYAS PA'I NGAG YIN PA DGAG PA LA, GO RIMS YI GE LAS RDZAS GCIG
PA MA BYAS PA'I NGAG YIN PA DGAG PA DANG, YI GE GSAL BA'I GO
RIMS MA BYAS PA'I NGAG YIN

PA DGAG PA DANG, YI GE'I GO RIMS YI GE LAS RDZAS THA DAD PA MA
BYAS PA'I NGAG YIN PA DGAG PA DANG, GO RIMS SKYES BU LA BRTEN
PAR BSTAN PAS DON BSDU BA'O, ,DANG PO NI, GAL TE YI GE'I RIM PA
KHYAD PAR CAN SKYES BUS MA BYAS

PA'I NGAG YIN NO ZHE NA, YI GE'I GO RIMS RTAG PA DE NYID YI GE
RTAG PA CHA MED DE RNAMS DANG RDZAS GCIG NA GCIG YIN DGOS LA, DE
LTA NA YI GE'I GO RIMS CHOS CAN, KHYOD MA BYAS PA'I NGAG MIN PAR
THAL, YI GE RNAMS LAS CHA THA DAD

MED PA'I PHYIR, GZHAN YANG YI GE'I GO RIMS SKYES BUS MA BYAS
PA'I NGAG YIN NA, RIG BYED KYI YI GE'I GO RIMS MTHA' GCIG TU
NGES DGOS PA LA, RIG BYED KYI YI GE'I GO RIMS DE DAG MTHA' GCIG
TU RNAM PAR BZHAG PA'ANG

MED DE, DE LTA NA 'CHAD PA PO RNAMS KYI 'DOD PAS GO RIMS GZHAN
DANG GZHAN DU BSGYUR NUS PA NI 'GAL BA'I PHYIR RO, GZHAN YANG
KHAS BLANGS 'GAL BA'I NYES PAR YANG 'GYUR TE, 'DI LTAR KHYOD
KYIS RIG BYED KYI YI GE YUL THAMS

CAD DU KHYAB PA DANG, DUS THAMS CAD DU YOD PA'I CHA MED RTAG PAR
BRJOD CING KHAS BLANGS PA'I PHYIR, DE LTAR YIN NA YI GE LA YUL
DANG DUS KYI GO RIMS MED DGOS LA, SLAR YANG YI GE'I GO RIMS NGAG
YIN PAR KHAS BLANGS PAS

@173A *, ,SO, ,NYES PA DE SPANG PAR 'DOD NAS YI GE MI RTAG PA
DANG KHYAB BYED MA YIN PAR 'DOD PA NA, SKYES BUS MA BYAS PAR
KHAS BLANGS NAS, MI RTAG PA DANG YUL THAMS CAD DU KHYAB BYED MA
YIN PAR 'DOD PA'I SKYON YANG

SNGAR MI RTAG NA NI, ZHES SOGS SU BRJOD ZIN PA YIN NO, ,GNYIS PA
YI GE GSAL BA'I GO RIMS MA BYAS PA'I NGAG YIN PA DGAG PA NI, GAL
TE YI GE GRUB ZIN RKYEN GYIS GSAL BA'I RIM PA MA BYAS PA'I NGAG
YIN NO ZHE NA, ZHES

PA STE, 'DI NI SNGAR YI GE RANG GI GO RIMS NGAG YIN PA BKAG PA'I
SKYON SPONG YIN NO, ,YI GE LCE RKAN LA SOGS PAS GSAL BAR BYAS
PA'I RIM PA'ANG MA BYAS PAS NGAG MIN TE, RTAG PA LA RKYEN GYIS
GSAL PA'I BYED PA SNGAR

TSAD MAS BSAL ZIN PA'I PHYIR RO, DE LTAR YI GE RTAG PA YIN NA,
DE RKYEN GYIS GSAL BAR BYAS PA'I GO RIMS NGAG YIN PA MI 'THAD
PAR BSTAN NAS, RTZOL BA SOGS KYIS GSAL BAR BYAS PA'I GO RIMS DE
DAG YIN NA

NGAG MA BYAS PA'ANG 'GAL BAR BSTAN PA NI, RIG BYED KYI YI GE'I
GO RIMS CHOS CAN, 'BRAS BU YIN PAR THAL, BYED PA LCE RKAN LA
SOGS PA RNAMS KYI BYA BA NYID LAS GSAR DU GRUB PA YIN PA'I
PHYIR, GAL TE LCE RKAN LA

SOGS PAS YI GE'I GO RIMS SNGAR MED GSAR DU BSKYED PA MIN GYI,
SNGAR YOD KYI GO RIMS GSAL BAR BYED PA YIN PAS 'BRAS BUR 'GYUR
MI DGOS SO ZHE NA, SPYIR GSAL BYA GSAL BYED KYI RGYU 'BRAS SU
'GYUR BA'I TSUL NI

@173B 'DI YIN TE, GSAL BYA DE'I RIGS 'DRA SNGAR NAS GRUB ZIN
PA'I DON LA GSAL BYED RANG NYID KYANG RANG 'DZIN SHES BAS MTHONG
BAR GYUR PA'I SGO NAS, GZHAN GSAL BYA DE RIGS 'DRA PHYI MA RNAMS
RANG 'DZIN DBANG BLO'I GZUNG DON GYI RGYU 'GYUR

PAR SKYED PAR BYED PA NI GSAL BYED DU 'DOD DE, DPER NA MUN KHUNG
NA RIGS 'DRA SNGA MA GRUB ZIN NAS YOD PA'I BUM GZUGS PHYI MA
SGRON MES MIG SHES KYIS MTHONG RUNG DU SKYED PA BZHIN NO, ,DE
LTAR YIN PA LAS GZHAN DU RIGS

'DRA SNGAR MED GSAR DU SKYED PAR BYED PA YIN NA'ANG, DNGOS PO
RNAMS KYI NGO BO GSAR DU SKYED PAR BYED PA PO'I NYER LEN GYI
RGYU LAS GSAL BYED KYI RGYU 'DI KHYAD PAR CI ZHIG YOD CES PA
'DIS GSAL BYED KYI RGYU YIN NA, GSAL BYED SNGAR

NAS GRUB ZIN PA'I RIGS 'DRA SNGA MA'I NYER LEN DANG KHOS LHAN
CIG BYED RKYEN BYAS PA LA BRTEN NAS RANG 'DZIN MIG SHES SOGS LA
SNANG RUNG DU BSKYED PA ZHIG DGOS LA, RIGS 'DRA SNGAR MED GSAR
DU SKYED PAR BYED NA SKYED BYED

KYI RGYU NYER LEN THAMS CAD GSLA BYED KYI RGYUR THAL BAR 'GYUR,
ZHES BSTAN PA YIN NO, ,t'IK BYED GANG DAG GZHUNG 'DIS GSAL BYA
GSAL BYED DUS MNYAM DU BSTAN PA YIN NO, ,ZHES 'DOD PA DE DAG
GIS, DON GZHAN PHAN MI 'DOGS

PA'I GSAL BYA GSAL BYED LAN MANG DU BKAG PA DANG, BYED PA PO
YANG RGYU RU 'DOD, CES SOGS YID LA MA BZHAG PAR BYUNG RGYAL DU
BRIS PAR ZAD DO, ,DES NA GZHUNG 'DIS GSAL BYED YIN NA, RIGS 'DRA
SNGA MA SNGAR NAS

@174A *, ,GRUB ZIN PA'I RIGS 'DRA PHYI MA ZHIG, LHAN CIG BYED
RKYEN DANG GSAL BYED DU 'GYUR BAS KHYAB CES STON PA YIN NO,
,SPYIR DE LTAR YIN PA LA, RIG BYED KYI NGAG DANG LCE RKAN SOGS
LA TSUL DE MI RUNG NGO SHES STON PA

NI, RIG BYED KYI NGAG CHOS CAN, KHYOD LCE RKAN SOGS KYI 'BRAS BU
NYID YIN GYI GSAL BYA TZAM MA YIN TE, KHYOD KYI RIGS 'DRA SNGA
MA BYED PA LCE RKAN LA SOGS PA RNAMS KYI TSOGS PA YI BYA BA LAS
NI NGES PAR YANG SNGAR MED GSAR DU BYUNG

BAR DMIGS PA'I PHYIR, KHYAB TE GSAL BYED LA GSAL BYA DE'I RIGS
'DRA SNGA MA SNGAR MED GSAR DU SKYED PA DE MI SRID PA'I PHYIR,
GAL TE KHYOD KYI LUGS LA, GSAL BYED KYI TSUL DE LTAR MI 'DOD PAR
LCE RKAN SOGS KYIS SGRA DE'I

NGO BO THOS PA'I SGRIB BYED DANG BRAL BAR BYAS PA TZAM GSAL BAR
BYAS PA'I DON YIN DO ZHE NA, RIGS 'DRA THOS PA'I SGRIB BYED DANG
BRAL TZAM CHOS CAN, KHYOD LA LCE RKAN LA SOGS PA'I BYED PA'I
TSOGS KYI NUS PA DE 'JUG RUNG GU 'GYUR BA MI

'THAD PAR THAL, CI'I PHYIR NA, KHYOD DNGOS POR MED PA'I PHYIR,
GZHAN YANG RDZA MKHAN LA SOGS PA GZHAN DAG KYANG RDZA BUM SOGS
KYI GSLA BYED TZAM YIN GYI, SKYED BYED MA YIN PA THOB PAR 'GYUR
BAR THAL, LCE RKAN DOGS KYIS

SGRA SKYED PA DANG, DE DAG SKYED TSUL KHYAD PAR MED PA'I PHYIR,
DE BZHIN DU NI 'DOD CING KHAS LEN NA SKYED BYED KYI RGYU RNAMS
KUN NI DON MED PA NYID DU 'GYUR RO, ,SPYOD PA PA NA RE, BYA BA
LAS NI NGES PAR YANG, DMIGS PHYIR 'BRAS BU NYID

@174B YIN TE, ZHES BA DANG SGRA DANG KHYAD PAR MED PA'I PHYIR,
ZHES GANG SMRA BA DE THAMS CAD NI MA GRUB PA YIN TE, RIG BYED
KYI SGRA NI RTAG PA YIN PA'I PHYIR RO, ,DE YANG RTAG PA'I SGRUB
BYED KYI RIGS PA DAG NI 'DI LTAR, SNGON MING DANG 'BREL PAR
YONGS SU SHES PA

DE YANG PHRAD CING MTHONG BAR GYUR PA NA, LHA SBYIN DE NYID 'DI
YIN NO, ,ZHES NGO SHES PA 'BYUNG BA'I PHYIR DANG, SGRA SNGAR NAS
YOD YOD PA ZHIG DON LA BRDA SBYOR BA YIN PA'I PHYIR STE, STE'U
GRUB ZIN SHING GCOD PA'I BYA BA LA SBYOR BA BZHIN, ZHES BYA BA
DANG SOGS PA

NOG LKOG PA SHAL DANG LDAN PA'I RIL PO LA, LAN CIG BA LANG ZHES
BRJOD PA NA, YID CHES PA SKYE BAR 'GYUR PA YIN GYI, SKAD CIG RE
RE ZHING RJOD DGOS PA LA LTOS PA MA YIN PA'I PHYIR DANG, GANG GI
PHYIR, RIG BYED YANG DANG YANG DU GOMS PAR BYAS SHING,

'DRIS PAR BYAS PA LAS BRJOD PA MED PA 'BYOR BAS DON DANG BCAS
RTAG TU SEMS LA GNAS PA'I PHYIR DANG, RTAG TUN NA BA'I DBANG POS
GZUNG BAR BYA BA YIN GYI, DBANG PO GZHAN GYIS BZUNG BYA MA YIN
PA'I PHYIR DANG, PHYIS YI GE AA RTOGS PA

DANG, SNGAR AA RTOGS PA GNYIS GANG YANG YUL AA GCIG NYID YIN
PA'I PHYIR, ZHES BYA BA LA SOGS PA SGRUB BYED DU SMRA STE, JI
SKAD DU, LAN GCIG 'JUG PHYIR GOMS PA'I PHYIR, ,PHYIS KYANG SHES
PHYIR DE BZHIN DU, ,MNYAM BYA YIN PHYIR SGRA NYID BZHIN, SGRA NI

RTAG PAR SHES PAR BYA, ZHES SOGS 'BYUNG BA BZHIN NO, ,DE LTA BU
LA SOGS PA GANG YIN PA SGRUB BYED DU 'DOD NA NI, RIG BYED KYI
SGRA RTAG DNGOS YIN PA'I SGRUB BYED, DE SHES LA SOGS PA GANG
SMRAS PA DE DAG THAMS CAD MTHUN DPE YANG DAG MED PA CAN

@175A *, ,YIN TE, DNGOS MED YIN NA, DNGOS PO YIN PAR MI 'THAD
LA, DNGOS PO RNAMS MI SKAD CIG GIS NI 'JIG PA'I PHYIR RO, ,TSUL
'DIS RIG BYED KYI SGRA RTAG DNGOS YIN PAR SGRUB PA'I RTAGS DAN
PA GZHAN YANG SUN DBYUNG BAR BYA STE,

DE NYID LA RTAGS SU'ANG BKOD KYANG MTHUN DPE YANG DAG MI RNYED
PA'I PHYIR RO, ,'DI LTAR RIGS SGRA RTAG DNGOS YIN PAR SGRUB PA'I
MTHUN DPE YANG DAG YOD NA DE SGRUB KYI BSGRUB BYA'I CHOS RJES SU
'GRO DGOS LA, DE LTA NA RTAG PA'ANG YIN, DNGOS PO YANG

YIN PA'I MTHUN DPE ZHIG BTZAL DGOS NA YANG, DNGOS MED RNAMS NI
DNGOS PO MA YIN LA, DNGOS PO RNAMS NI SKAD CIG GIS 'JIG PAS RTAG
DNGOS YIN PA'I MTHUN DPE YANG DAG MI SRID PA'I PHYIR RO, ,t'IKA
BYED GZHAN DAG RIG BYED KYI SGRA

RTAG PAR SGRUB PA LA RTAGS SU GANG BKOD KYANG RTAGS CHOS GNYIS
LDAN GYI MTHUN DPE MI SRID CES 'CHAD PA NI, RNAM PAR MA BRTAGS
PA CHEN PO STE, DE LTAR NA SGRA RTAG PAR SGRUB PA LA MA BYAS PA
RTAGS SU GANG BKOD PA'I TSE, 'DUS MA BYAS

KYI NAM MKHA' MTHUN DPER BKOD PA'I TSE NA'ANG DE NYID DE SGRUB
KYI RTAGS CHOS GNYIS LDAN GYI MTHUN DPE MA YIN PAR THAL LO, ,DE
'DOD NA, MTHUN DPE YANG DAG YOD PA, RTAGS YANG DAG MA YIN PA
BUD, CES SMRAS NA MA NGES PA CI ZHIG

BRJOD DU YOD SMROS SHIG, GAL TE RIG BYED KYI YI GE GSAL BA'I DON
YI GE DANG YI GE'I GO RIMS GANG YANG LCE RKAN SOGS KYIS GSAL BAR
BYAS PA LA MI 'DOD KYI RIG BYED KYI YI GE THOS PA'I NYAN SHES
LCE RKAN SOGS KYIS GSAL

@175B BAR BYAS PA LA RIG BYED KYI YI GE GSAL BAR 'DOD DO ZHE NA,
DE LTA NA, YI GE GSAL BA'I RIM PA NYID MA BYAS PA'I NGAG YIN PAR
SMRAS PA'I PHYIR, RIG BYED KYI YI GE THOS PA'I NYAN SHES KYI GO
RIMS MA BYAS PA'I RTAG PA YIN PAR 'GYUR LA, DE'I

PHYIR NYAN SHES DE DAG KYANG MA BYAS RTAG PAR 'GYUR ZHING, DE
LTA NA RIGS PA MTSUNGS PA'I PHYIR BLO THAMS CAD SKYES BU LA MI
BRTEN PA'I RTAG PAR 'GYUR LA, DE LTAR BLO RNAMS NI SKYES BU'I
RTEN CAN MIN PA'I RTAG PAR KHAS LEN PA LA, KHAS

BLANGS MNGON SUM GRAGS PA DANG, RJES SU DPAG PAS CIG CAR GNOD PA
'BAB PAR 'GYUR RO, ,JI LTAR 'BAB PAR 'GYUR ZHE NA, SPYOD PA BA
RANG NYID KYIS, BLO THAMS CAD SKYES BU'I YON TAN YIN PAR GRUB
PA'I MTHA' LAS KHAS BLANGS PA YIN LA,

DE NI SKYE LDAN KUN GYI RGYU, ZHES PA DANG, SRID PA THAMS CAD DE
LAS SKYE, ZHES PAS BLO THAMS CAD KYANG SKYES BU NYI MA'I MDOG
CAN GYIS BYAS PAR KHAS BLANGS PA'I PHYIR, 'DIR BLO SKYES BU LA
MI BRTEN PAR DAM BCAS PA NI, KHAS BLANGS

DANG 'GAL BA YIN NO, ,YANG NA SNGAR NYES PA CHAGS SOGS THAMS CAD
SKYES BU LA BRTEN PAR, NYES RNAMS SKYES BU LA BRTEN PHYIR, ZHES
PA NYID DU KHAS BLANGS PA DE DANG KHAS BLANGS 'GAL BAS GNOD PAR
'GYUR BA YIN NO, ,BLO NYAN SHES

MA BYAS PAR KHAS BLANGS PA'I DON LA, MNGON SUM GYIS GNOD PAR
'GYUR TE, 'DI LTAR DBANG YID LA SOGS PA TSOGS PA'I SKABS LA LAR
NYAN SHES SKYE LA, DE DAG MED PA'I SKABS LA LAR MI SKYE BAR RANG
RANG GI MYONG BAS GRUB

@176A *, ,PA'I PHYIR RO, ,NYAN SHES MA BYAS PAR
KHAS BLANGS PA'I
THA SNYAD LA, RIG BYED KYI SGRA THOS PA'I NYAN SHES CHOS CAN,
SKYES BUS BYAS TE, DBANG YID DANG LCE RKAN GYI RTZOL BA SOGS
PHAN BYED DU YOD MED KYI RJES SU 'GRO LDOG

BYED PA PO YIN PA'I PHYIR, ZHES PA'I RTAGS LA BRTEN PA'I DNGOS
PO STOBS ZHUGS KYI RJES SU DPAG PAS GNOD PA YIN LA, RIG SGRA
THOS PA'I NYAN SHES RTAG PA'I NGAG TU KHAS BLANGS PA LA, NGAG
THAMS CAD 'DOD PA'I DBANG GIS DON

THAMS CAD LA 'JUG TU RUNG BA ZHES BYA BA GRAGS PA'I RJES DPAG
TSAD MAS GRUB PA'I DON GYIS GNOD PA YIN NO, ,'DIR t'IK BYED
MTHA' DAG MNGON RJES KYIS GRUB PA'I DON RNAMS GRAGS PAS KYANG
GRUB PAS KHYAB PAS GRAGS PAS GNOD,

CES 'CHAD MOD, GRAGS PA ZHES PA DE GRAGS PA'I TSAD MA LA 'DOD PA
ZHIG GAM, 'ON TE 'JIG RTEN PA DAG LA DE LTAR GRAGS PA 'DOD
GRANG, DANG PO LTAR NA DNGOS PO'I STOBS KYIS ZHUGS PA'I DON YIN
NA, 'DOD PA TZAM GYIS BZHAG

PA'I DON YIN PAS KHYAB PAR THAL, MNGON RJES KYIS GRUB PA'I DON
YIN NA, GRAGS PA'I TSAD MAS GRUB PA'I DON YIN PAS KHYAB PA'I
PHYIR, TSAD MA BZHI PA GNOD YUL SO SOR NGES PAR LE'U BZHI PA
NYID DU BSHAD PA DANG YANG

JI LTAR MI 'GAL, 'ON TE 'JIG RTEN PA DAG LA GRAGS PA LA DE LTAR
BRJOD DO ZHE NA, 'JIG RTEN NA JI LTAR GRAGS PA TSAD MAR MI BYED
NA GZHAN LA'ANG DE'I GNOD PA STON PAR MI 'CHAD CING, TSAD MAR
BYED NA, KHA SANG GI BUM PA DE DE RING

@176B YOD PA SOGS SU'ANG KHAS LONG ZHIG ,MNGON RJES KYIS GRUB
PA'I DON 'JIG RTEN PA LA'ANG GRAGS PAS KHYAB NA GRUB MTHA' LA
BLO KHA PHYOGS MA PHYOGS KHYAD MED PAR JI LTAR MI 'GYUR, 'DIR
KHAS BLANGS KYI GNOD PA NI, KHAS BLANGS SNGA PHYIR

'GAL BA'I GNOD PA YIN GYI, KHAS BLANGS PA'I LUNG GIS GNOD PA MA
YIN TE, BLO SKYES BU LA MI BRTEN PA YID CHES KYI BSAL BA YIN NA,
BLO SKYES BU LA BRTAN PA SHIN TU LKOG GYUR DU THAL BA'I PHYIR
RO, ,DE BAS NA GNOD YUL SO SOR BSHAD

PA YANG GNAS PAR 'GYUR RO, ,KHAS BLANGS 'GAL BA'I GNOD PA DANG,
MNGON SUM GYI GNOD PA NI GZHI GCIG GI STENG DU 'JUG PA YANG MI
'GAL TE, SNGAR SGRA MNYAN BYAR KHAS BLANGS NAS, KHAS BLANGS DE
NYID MA DOR BZHIN DU SGRA MNYAN BYA MA YIN

PAR KHAS BLANGS PA LTA BU'O, ,KHO BO 'BA' ZHIG GIS LEGS PAR
BSHAD PA YIN NO, ,GSUM PA YI GE LAS RDZAS THA DAD PA'I YI GE'I
GO RIMS MA BYAS PA'I NGAG YIN PA DGAG PA NI, RIG BYED KYI YI GE
RNAMS LAS RDZAS THA DAD PA'I

RIM PA'ANG MA BYAS PA'I NGAG MA YIN PAR THAL, YI GE LAS RDZAS
THA DAD PA'I NGAG YOD PA, NGAG NI YI GE LAS THA DAD, YOD PA MIN
TE MA DMIGS PHYIR, ZHES PAR GSAL BAR DPYAD CING BKAG ZIN PA'I
PHYIR, BZHI PA GO RIMS SKYES BU LA

BRTEN PAR BSTAN PAS DON BSDU BA NI, DE LTAR YI GE'I GO RIMS YI
GE LAS RDZAS THA DAD PA NI, RIGS PA YANG DAG GI LEGS PAR KHEGS
PAS NA, YI GE'I GO RIMS DE NI YI GE LAS THA DAD PAR RTOG PAS SGO
BTAGS PA TZAM YIN LA, DE LTA

@177A *, ,BAS NA YI GE'I GO RIMS YI GE LAS RDZAS THA DAD PA
SKYES BU LA BRTEN PA CAN MIN PA'I NGAG RTAG PA YIN NO ZHES JI
LTAR DAM BCA' BAR RIGS, tIK BYED GZHAN DAG ,YI GE'I GO RIMS DE
NI CHOS CAN, JI LTAR SKYES BU

LA BRTEN PA CAN MIN TE YIN PAR THAL, RTOG PAS SGRO BTAGS PA'I
PHYIR, ZHES 'CHAD MOD, RTOG PAS SGRA BTAGS PA SKYES BUS BYAS
PA'I RGYU MTSAN DU 'GOD PA'I RIGS PA SHAS PA CHES NGO MTSAR RO,
,BZHI BA RIG BYED KYI SGRA RTAG PA YIN PA DGAG PA

LA, RIG BYED KYI SGRA MI RTAG PAR SGRUB, TSUL DES RIGS CAN GZHAN
YANG KHEGS PAR BSTAN PA'O, ,DANG PO LA RTZA BA DANG KHYAB SGRUB
KYI RTAGS DGOD, DE LA GNOD PA SPANG BA'O, ,DANG PO NI, RIG BYED
KYI SGRA CHOS CAN, MI RTAG PA NYID YIN TE,

DNGOS POR YOD PA'I PHYIR, DE'I KHYAB SGRUB PA'I LTOS MED KYI
RTAGS BSHAD PA NI, DNGOS PO CHOS CAN, KHYOD YOD TZAM NAS 'JIG PA
RANG CHAS SU RJES SU 'BREL PA CAN NYID YIN TE, KHYED 'JIG PA
PHYIS RGYU LA LTOS PA MED PA RANG RGYU LAS 'JIG

PA'I RDZAS SU SKYES PA'I PHYIR, SNGAR, DNGOS PO LTOS DANG BCAS
RNAMS NI, ZHES BYA BA LA SOGS PAR YANG LTOS MED KYI RTAGS 'DI
BSHAD PA MA YIN NAM ZHE NA, BSHAD MOD, 'ON KYANG 'DIR, ZHIG 'JIG
GCIG TU 'DOD PA DAG GI LOG

RTOG DGAG PA'I GZHI 'DINGS BAR BYA BA'I PHYIR BSHAD PA YIN PAS
ZLOS PA'I SKYON YOD PA MA YIN NO, ,RIG BYED KYI SGRA RTAG PA YIN
PA YANG, SNGAR, MI RTAG NA NI RTZOL BYUNG PHYIR, ZHES SOGS SU
BKAG ZIN PA MA YIN NAM ZHE NA, DE NI RIG

@177B BYED SKYES BUS MA BYAS PA'I 'GOG BYED 'CHAD PA NA, YI
GE'AM NGAG MA BYAS, NGAG CHA BCAS CHA MED GANG MA BYAS, ZHES
BRTAGS NAS, NGAG CHA MED MA BYAS NA, DE RTAG MI RTAG GANG MA
BYAS ZHES BRTAGS NAS 'GOG PA'I YAN LAG GI RIM PA TZAM YIN GYI

RIG BYED KYI SGRA RTAG PA YIN PAR DAM BCAS PA'I RTZA BA'I DAM
BCA' LA GNOD PA STON PA'I PHYIR BKOD PA MA YIN LA 'DIR NI DE
'DRA BA'I RTZA BA'I DAM BCA' LA GNOD PA RGYAS PAR BSTAN PA'I
PHYIR YIN PAS KHYAD PAR CHEN PO YOD DO, ,GNYIS PA DE LA GNOD

PA SPANG BA LA, DNGOS PO'I 'JIG PA DON GZHAN DGAG ,'JIG PA DNGOS
PO'I RDZAS SU SGRUB, HA CANG THAL BA'I KLAN KA SPANG, RTZA BA'I
RTAGS LA MA NGES PA SPANG BA'O, ,DANG PO NI, ME LAS SHING GI
'JIG PA SHING LAS DON GZHAN DU GYUR PA DAG

PHYIS SKYE BAS 'JIG PA PHYIS BYUNG GI RGYU LA LTOS PA MED PA'I
RTAGS MA GRUB PO ZHE NA, MES BSREGS RJES SU YANG SHING NI MTHONG
BA NYID DU 'GYUR BA THAL, DE'I SNGAR MTHONG BA GANG ZHIG ,MES
BYAS PA'I SHING GI 'JIG PA DE SHING LAS RDZAS GZHAN

YIN GYI, SHING 'JIG PA'I RDZAS SU MED PA'I PHYIR, MES BYAS PA'I
'JIG PA DON GZHAN DE NYID SHING 'DI'I 'JIG PA YIN PAS, MES
BSREGS RJES SU SHING MI SNANG NGO ZHE NA, MES BYAS PA'I 'JIG PA
GZHAN NI CHOS CAN, JI LTAR GZHAN

SHING GI 'JIG PAR 'GYUR BA MI 'THAD PAR THAL, DE LAS PHYIS BYUNG
BA'I PHYIR, YANG NA MES BYAS PA'I 'JIG PA DE SHING GI 'JIG PAR
'GYUR PA MI 'THAD PAR THAL, DE GNYIS 'BREL MED DON GZHAN YIN
PA'I PHYIR, DE NYID SHING 'JIG

@178A *, ,PA YIN KYANG SLA STE, YIN DU CHUG MOD, MES BSREGS RJES
SU CI'I PHYIR SHING MI SNANG STE SNANG RIGS PAR THAL, MA BSREGS
PA'I GONG DU SNANG BA GANG ZHIG ,BSREGS NAS MI SNANG BA'I RGYU
MED PA'I PHYIR, 'JIG PA DON GZHAN NGOS BZUNG ZHING

ZIL GYIS MNAN PA'I PHYIR NA SNANG BA MIN NO ZHE NA, DE YANG
'THAD PA MIN TE, GANG GI PHYIR NA DE LTAR NA, 'JIG PA DON GZHAN
DES SHING GI RDZAS NYAMS PAR MA BYAS SHING BSGRIBS PA TZAM DU
'GYUR BA GANG ZHIG ,'JIG PA DON GZHAN DE YIS SHING MI SGRIB PA'I

PHYIR TE, 'DI LTAR DES DE SGRIB PAR BYED PA TZAM YIN NA, SHING
GI 'JIG PA DON GZHAN DE CHOS CAN, 'JIG PA CAN DU THAL, RANG RGYU
LAS SKYES PA'I PHYIR, MA GRUB NA, ME LAS SKYE BA NYAMS SO, ,'DOD
NA KHYOD RANG GI SKAD CIG GNYIS PA DER KHYOD ZHIG

PAR THAL LO, ,DE LTAR 'DOD PA DE LTA NA YANG, DUS DER SHING
MTHONG BAR 'GYUR BAR THAL, DUS DER SHING MTHONG BA'I GEGS SU
GYUR PA'I SGRIB BYED 'JIG PA DON GZHAN DE MED PAR GYUR PA GANG
ZHIG ,SHING GI SNGAR MA NYAMS PAR YOD PA'I PHYIR, DPER NA, BUM

PA GOS KYIS BSGRIBS PAR GYUR BA LAS, PHYIS GOS GSAL BA NA BUM PA
MTHONG BAR GYUR PA LTA BU'O, ,GANG DAG GZHUNG 'DI DAG GIS, RANG
LUGS KYANG RE SHIG ZHIG 'JIG GCIG TU 'DOD PA'I PHYOGS KHAS
BLANGS PA'I DBANG DU BYAS PAR SMRA BA NA, GZHUNG DON

'DI LTAR 'CHAD MA SHES PAS BDAG NYID PHYOGS SNGA MA'I SKABS SU
'JUG PAR BYED PA'O, ,KHYAB PA MED DE, GAL TE NAG PA SNGAR BSAD
CING PHYIS NAG PA'I GSOD BYED BSAD PA NA BSAD ZIN GYI NAG PA
SLAR NAG PAR 'BYUNG BA MIN PA JI LTA BA BZHIN DU

@178B 'DI LA'ANG SHING GI 'JIG PA DE ZHIG KYANG SHING SLAR SHING
DU MI 'BYUNG BA DE BZHIN DU 'DOD PAR BYA BA YIN NO ZHE NA, ,'DIR
t'IK BYED DAG ,GSOD BYED SRID SGRUB, BSAD BYA NAG PA ZHES ZER BA
NI, NAG PA DANG SRID SGRUB CES YONGS SU GRAGS PA'I SGRA TZAM LA
BRTEN PAR

ZAD LA, 'DIR RTZA 'GREL GNYIS SU NAG PA BSAD PA DPER SMOS PA NI,
SNGON LHA MIN NAG KHRA BO ZHES BYA BA LA KHYAB 'JUG SKRAG NAS
BROS TE, LHA MA YIN KUN GTONG ZHES BYA'I KHRI'I 'OG TU GAB PA
LAS NAG KHRA BOS MTSON THOGS TE, DE NYID KYI RJES SU BSNYEGS PA,
KUN

GTONG GIS BDAG NYID LA KLAN KA TSOL BAR SHES TE, MTSON BLANGS
NAS NAG KHRA BO LA BSNUN NAS PHAN TSUN GCIG GIS GCIG BSAD PAR
GYUR TO, ,ZHES SNYAN NGAG GI BSTAN BCOS DAG LAS 'BYUNG BA DPER
SMOS PA YIN NO, ,DE LTA NA YANG DE GNYIS DPE DON MTSUNGS PA MA
YIN TE NAG PA'I GSOD BYED NI NAG PA'I BSAD PA'AM SROG 'GAG PA'I
CHA NYID MA YIN LA, SHING GI 'JIG PA NI SHING ZHIG PA'I CHA NYID
YIN PA'I PHYIR, ZUR PHYI MA MA GRUB NA, ZHIG 'JIG DON GCIG TU
'DOD PA'I RTZA BA'I GRUB MTHA' NYAMS SO, ,YANG NA,

DE GNYIS DPE DON MI MTSUNGS PAR THAL, NAG PA SHI BA'I RJES SU
SKYES BU BSAD PA DE NI NAG PA'I GSOD BYED BSAD PA NYID MA YIN
PA'I PHYIR TE, NAG PA'I GSOD BYED YIN NA, NAG PA'I BSAD PA SKYED
BYED YIN DGOS PAS NAG PA SHI BA'I SNGAR 'GAG DGOS

PA'I PHYIR, YANG NA DE GNYIS DPE DON MI MTSUNGS PAR THAL, GSOD
BYED KYI BSAD PA'I DON NI SROG NYAMS PAR BYAS PA YIN GYI, SROG
BSGRIBS PA NYID MA YIN LA, SHING GI 'JIG PAS SHING GI RDZAS
NYAMS PAR MA BYAS PAR SHING BSGRIBS PA TZAM YIN

@179A *, ,PA'I PHYIR, ZUR PHYI MA KHAS BLANGS SO, ,GNYIS PA 'JIG
PA DNGOS PO'I RDZAS SU SGRUB PA NI, DES NA SHING NYID SHING GI
'JIG PA'I RDZAS NYID DU 'GYUR DGOS TE, SHING GI 'JIG PA SHING
LAS RDZAS GZHAN NYID MA YIN PAR DE DANG GRUB

BDE RDZAS GCIG YIN PA'I PHYIR, SHING LAS PHYIS BYUNG GI ME LA
SOGS PA SHING GI 'JIG PA'I RGYU MIN PA NYID DU THAL, DE SNGON DU
SONG BA MED PAR YANG SHING GI 'JIG PA 'BYUNG BA'I PHYIR RO, ,GAL
TE SHING GI 'JIG PA SHING LAS RDZAS GZHAN DU MED KYANG,

DE'I RDZAS SU YOD MI DGOS ZHE NA, SHING DANG SHING GI 'JIG PA
CHOS CAN, RDZAS GCIG DANG THA DAD DE LAS GZHAN PA'I RNAM PAR
YANG MED PAR THAL, RDZAS SU GRUB PA'I PHYIR, YANG NA GZHUNG 'DI
DAG 'DI LTAR 'BREL BA YIN TE, SHING GI 'JIG PA DE MI

LA SOGS PA PHYIS BYUNG GI RGYUS BSKYED DGOS NA, PHYIS RGYU DE
DAG GIS, SHING GI 'JIG PA SHING LAS DON GZHAN DU GYUR PA SKYED
DAM, SHING GI RDZAS SU GYUR PA NYID SKYED CES BRTAGS NAS DANG PO
LTAR, SHING MI 'JIG PAR 'GYUR RO ZHES PA NI, ME LAS

DON GZHAN GYUR PA DAG ,SKYE NA 'JIG PA MED PA'I PHYIR, ZHES BYA
BA LA SOGS PA DANG, GNYIS PA LTAR NA, SHING GI 'JIG PA SHING GI
RANG RGYU NYID LAS SKYES PAR 'GYUR ZHING, PHYIS RGYU NI SHING GI
RDZAS SKYED BYED DU MED PA'I PHYIR, 'JIG PA DE'I RGYU MIN

PA NYID DU 'GYUR RO, ,ZHES PA 'JIG PA GZHAN NYID MA YIN NA ZHES
PA LA SOGS PA'O, ,RKANG PA THA MA NI 'DRA'O, ,GSUM PA HA CANG
THAL BA'I KLAN KA SPANG PA NI, 'JIG PA RGYU MED CAN YIN NA'ANG,
ZHES BYA BA LA SOGS PA STE, 'DI LA YANG KLAN KA

@179B DGOD PA DANG, DE'I LAN BSTAN PA'O, ,DANG PO NI, RTZOD PA
SMRA BA PO NI, GNAS MA'I BU'I SDE PA LA SOGS PA ZHIG 'JIG DON
GCIG TU 'DOD PA DAG YIN LA, RTZOD PA 'DI'I SMRA BA PO 'DI DAG
NI, BUM PA'I 'JIG PA ZHES PA BUM PA THO BA SOGS KYIS BCOM

NAS BUM PA'I DNGOS POR MED PAR GYUR PA'I ZHIG PA NYID LA 'DOD
CING, DE LTA BU'I ZHIG PA DE YANG RTAG PA'I RDZAS SU 'DOD PA YIN
NO, ,'DI NYID ZHE BAS YID LA BZUNG NAS, RTZOD PAR BYED PA NI,
GAL TE BUM PA'I 'JIG PA DE PHYIS RGYU LA LTOS PA

MED PA CAN DU 'BYUNG BA'I BUM PA'I RDZAS YIN NA, DE LTA NA'ANG
BUM PA'I 'JIG PA BUM PA'I DNGOS POR MED PAR GYUR PA'I RTAG RDZAS
DE NYID BUM PA SKYES PA'I TSE NA YANG YOD PA'I PHYIR, BUM PA'I
DNGOS PO DANG BUM PA'I 'JIG PA'AM BUM

PA'I DNGOS PO MED PA'I CHA DE DAG LHAN CIG YOD PAR 'GYUR BAS BUM
PA YOD PA'I TSE NA'ANG BUM PA MED PAR 'GYUR RO ZHE NA, GNYIS PA
DE'I LAN BSTAN PA LA, ZHIG PA RTAG RDZAS YIN PA DGAG PA DANG,
'JIG PA DON GZHAN MED PA LA RTZOD

PA SPANG BA DANG, ZHIG PA RGYU LAS SKYE BA'I RTZOD PA SPANG BA
DANG, TSUL DES KLAN KA GZHAN YANG GSAL PAR BSTAN PA'O, ,DANG PO
NI, RDZA BUM GYI ZHIG PA CHOS CAN, RTAG PA'I RDZAS NYID GA LA
YIN TE, MA YIN PAR THAL, DNGOS POR MED PA'I PHYIR,

GZHUNG 'DI NI GNAS MA BU PA'I SDE BAS ZHIG PA RTAG RDZAS SU KHAS
BLANGS PA LA GNOD PA STEN PA YIN GYI, DNGOS POR MED PA'I RGYU
MTSAN GYIS RTAG PA MA YIN PAR STON PA GA LA YIN, 'DIR GZHAN DAG
,DNGOS POR MED NA RTAG PA MIN

@180A *, ,PAR GZHUNG 'DI DANG 'DI'I RANG 'GREL GYIS BSTAN PAR
'DOD PA DAG NI, LOG PA'I LAM CHEN PO YIN TE, DE LTA NA, RTAG PA
YIN NA BYAS PAS MI STONG DGOS PAR 'GYUR BA'I PHYIR, BYAS PAS
SGRA MI RTAG PAR SGRUB PA'I RTAGS 'KHRUL

BAR THAL BA DANG, RTAG MI RTAG PHAN TSUN SPANGS PA'I DNGOS 'GAL
MA YIN PAR THAL BA SOGS GNOD PA MTHA' YAS PA NGAG THOG TU 'BAB
PAR 'GYUR ZHING, RTAG NA DNGOS PO YIN DGOS NA, RTAG PA SHES BYA
LA MI SRID DGOS PAR 'GYUR TE,

SHES BYA LA RTAG DNGOS MI SRID PA'I PHYIR RO, ,DE LTAR 'DOD NA,
SHES BYA YIN NA MI RTAG PAS KHYAB PAR 'GYUR TE, RTAG PA SHES BYA
LA MI SRID PA'I PHYIR RO, ,DE BAS NA 'DI LTAR, KHAS LEN PA LAS
THA CHAD PA'I GRUB PA'I MTHA' SU ZHIG GIS LEN

PAR 'GYUR, RANG 'GREL LAS NI, RTAG MI RTAG GI RDZAS YIN NA,
DNGOS PO'I CHOS YIN PAR GSUNGS PA YIN GYI, RTAG MI RTAG DNGOS
PO'I CHOS SU GSUNGS PA GA LA YIN, DE YANG PHYI ROL BA DANG GNAS
MA'I BU PA LA SOGS PA DAG GIS NI, RTAG

PA ZHES BYA BA MI RTAG PA RNAM PAR BCAD TZAM GYI MANG DGAG LA
'JOG MI SHES PAR, RTAG RGYU'I RDZAS RANG DBANG BA ZHIG KHAS
BLANGS NAS YONGS GCOD KYI RTAG PAR 'JOG PAR BYED PA YIN CING,
GRUB PA'I MTHA' GONG MA MDO SDE PA YAN CHAD DAG NI

MI RTAG PA RNAM PAR BCAD PA'I RTAG PA NYID BZHED PA YIN GYI,
RTAG PA RANG DBANG BA MI BZHED LA, GANG ZHIG 'DI LTA BU'I KHYAD
PAR KHONG DU CHUD PA'I SGO NAS RNAM PAR BCAD PA TZAM GYI TSUL LA
RTAG PA 'JOG MI SHES PA DE NI, THUB PA'I DBANG PO'I GSUNG

@180B GI DGA' STON RGYANG RING DU SPANGS SHING, SHING RTA CHEN
PO DAG GI GZHUNG LAS LOG PA'I RGYUN PHYOGS SU GZHOL BAR 'GYUR
ZHING, JI SRID 'DI'I MNGON ZHEN GYI DRI MA 'THUG PO DANG LDAN PA
DE SRID DU CHOS KYI BDAG MED DNGOS SU BSTAN PA'I SNOD DU MI

RUNG PAR SHES PAR BYA STE, ZHIB PAR GZHAN DU BSHAD PAR BYA'O,
,GNYIS PA 'JIG PA DON GZHAN MED PA LA RTZOD PA SPANG PA NI, GAL
TE BUM PA'I 'JIG PA DON GZHAN MED NA, BUM PA MI 'JIG PAR THAL
BAR 'GYUR RO, ,ZHE NA, 'JIG PA DON

GZHAN MED PA LA DNGOS PO 'JIG PA MED PAR THAL BAR 'GYUR BA MI
RUNG STE GANG GI PHYIR NA, DNGOS PO RNAMS 'JIG PA DON GZHAN DANG
LDAN PA YIS 'JIG PA DAG NI MI 'DOD KYI RANG NYID RANG RGYU LAS
'JIG PA'I NGO BOR SKYES PAR 'DOD PA'I

PHYIR RO, ,GAL TE DNGOS PO DANG DE'I 'JIG PA DON GZHAN MA YIN
NA, DNGOS PO'I 'JIG PA ZHES DRUG SGRA SBYOR BA MI 'THAD PAR
'GYUR RO, ,DNGOS PO'I 'JIG PA RANG RGYU LAS SKYES NA, RGYU MED
PHYIR NA 'JIG PA NI, ZHES KHYED RANG GIS 'JIG

PA RGYU MED DU BSHAD PA DANG 'GAL LO ZHE NA, DNGOS PO DUS GNYIS
PAR MI SDOD PA'I GNAS SKABS DE CHOS CAN, RGYU MED PHYIR NA 'JIG
PA NI, ZHES BSHAD PA LA DOGS PA YOD DE, GTAN NAS RGYU LAS MA
SKYES PAS DE LTAR BSHAD PA MA YIN

GYI, DNGOS PO'I 'JIG PA DNGOS PO'I RGYU LAS GZHAN LA LTOS PA MED
PA YIN PA'I PHYIR NA DE SHES PA'I DON DU DE LTAR BSHAD PA'I
PHYIR, DNGOS PO DANG, 'JIG PA RDZAS THA DAD DU MED KYANG DRUG
SGRA 'JUG PA'I RGYU MTSAN YOD DE, RTOG PA'I SEMS

@181A *, ,KYIS DNGOS PO
DE'I 'JIG PA DNGOS PO LAS THA DAD DU
SGRO BTAGS NAS DNGOS PO'I 'JIG PA ZHES PA'I DRUG SGRA SBYAR BA
YIN PA'I PHYIR, GSUM PA ZHIG PA RGYU LAS SKYE BA'I RTZOD PA
SPANG BA NI, BUM PA ZHIG NAS MED PA BUM PA RANG

NYID KYI RGYU LAS GRUB ZIN DU YOD PAR THAL, BUM PA'I 'JIG PA BUM
PA RANG GI RGYU LAS GRUB ZIN PA'I PHYIR, 'DOD NA, BUM PA'I ZHIG
PA BUM PA DANG RDZAS GCIG THA DAD BRTAGS NA BUM PA ZHIG RJES SU
BUM PA MTHONG BAR THAL BA LA SOGS PA'I RNAM RTOG

'DI NI MTSUNGS PAR 'GYUR RO ZHE NA, RTZOD PA 'DI NI ZHIG 'JIG
GCIG TU 'KHRUL BAS NONGS PA YIN PAS ZHIG PA RDZAS SU MED CING,
RGYU LAS MA SKYES LA 'JIG PA RANG RGYU LAS SKYES PA YIN NO ZHES
DE GNYIS KYI KHYAD PAR PHYE BA'I SGO NAS LAN

'DEBS PAR BYED PA YIN LA, DE YANG DANG POR ZHIG PA LA TSUL DE MI
MTSUNGS PAR BSTAN PA NI, BUM PA ZHIG PA CHOS CAN, KHYOD BUM PA
DANG RDZAS GCIG THA DAD DU BRTAGS PA DE'I SGO NAS NYES PA CUNG
ZAD DU YANG 'GYUR BA MED DE, KHYOD BUM

PA MED PAR GYUR PA TZAM ZHIG GI DNGOS MED YIN PA'I PHYIR, BUM
PA'I ZHIG PA RDZAS YOD DU 'DOD PA LA, RDZAS GCIG DANG THA DAD
BRTAGS NAS SNGAR BSHAD PA'I SKYON GYI RNAM RTOG 'DIR 'BYUNG BAR
'GYUR TE, DNGOS PO'I ZHIG PA SGRUB PA RANG DBANG

BA'I RDZAS YIN NA, NGES PAR RDZAS GCIG THA DAD GANG RUNG GI SGO
NAS DNGOS PO DANG 'BREL DGOS PA'I PHYIR RO, ,'O NA KHYED RANG LA
YANG BUM PA ZHIG NAS MED PAR 'GYUR RO ZHES BUM PA'I ZHIG PA
'BYUNG 'GYUR DU BSHAD PA DANG 'GAL

@181B LO ZHE NA, DNGOS PO SKAD CIG MAR SMRA BAS PHYIS BUM PA
ZHIG NAS MED PA YIN PAR 'GYUR RO ZHES GSUNGS PA NI CHOS CAN, BUM
PA'I ZHIG PA RDZAS GRUB RGYU LAS 'BYUNG BAR BRJOD PA YIN TE, BUM
PA ZHIG NAS BUM PA'I DNGOS POR GRUB PA MIN ZHES BYA

BA'I MED DGAG TZAM ZHIG BRJOD PA YIN PA'I PHYIR, DE LTAR ZHIG PA
DNGOS MED YIN PAS RGYU LA MI LTOS PAR BSTAN NAS, 'JIG PA RANG
RGYU LAS SKYES PAR BSTAN PA NI, GAL TE BUM PA LAS PHYIS BYUNG
BA'I THO BA LA SOGS PAS BUM PA LA PHAN PA'I

BYA BA CUNG ZAD CIG YOD NA, BUM PA'I 'JIG PA YANG THO BA SOGS
DON GZHAN DE DAG LA LTOS PAR 'GYUR BA RIGS KYI, DNGOS PO GANG
BUM PA LA PHAN PA'I BYA BA CUNG ZAD KYANG MI BYED PA LA CI STE
BUM PA'I 'JIG PA RNAM PA 'GA' ZHIG GIS

LTOS PAR 'GYUR, DE BAS NA, BUM PA'I 'JIG PA NI BUM PA'I RDZAS
YIN PA'I PHYIR BUM PA NYID KYI RGYU LAS BYUNG BAR RIGS SO, ,BZHI
PA TSUL DES KLAN KA GZHAN YANG BSAL BAR BSTAN PA NI, DNGOS PO'I
'JIG PA DNGOS PO

RANG GI RGYU LAS SKYE BAR BSTAN PA DES NI, DNGOS PO'I 'JIG PA
RGYU MED PA CAN YIN NA'ANG DNGOS PO MA SKYES PA LAS SNGAR 'JIG
PAR THAL BA DANG, SNGAR YOD PA NYID DANG 'JIG PA YIN PA'I SKYON
HA CANG THAL BA BSAL BA YIN TE, DNGOS

PO'I 'JIG PA RANG RGYU LAS SKYE BAS TSAD MAS BSGRUBS PA'I PHYIR,
DE YANG 'JIG PA RGYU MED YIN NA, RTAG TU YOD DGOS PAS MA SKYES
PA'I SNGAR 'JIG PA YOD PAR THAL BA DANG, DE 'DOD NA, 'JIG PA'I
SNGAR SKYE BA 'GRO

@182A *, ,DGOS PAS, DNGOS PO'I YOD LDOG GRUB PA'I SKYE BA DANG,
DNGOS PO'I 'JIG PA GNYIS KA DNGOS PO MA SKYES PA'I SNGAR YOD PAR
THAL BA'I SKYON MI 'BYUNG STE, DNGOS PO'I 'JIG PA DNGOS PO RANG
NYID KYI RGYU LAS SKYES PAR GRUB PA'I

PHYIR, ZHES BYA BA'I DON TO, ,BZHI PA RTZA BA'I RTAGS MA NGES PA
SPANG PA NI, JI LTAR SKYE LDAN GYI BUM SOGS 'GA' ZHIG NYID THOGS
BCAS NYID DU 'DOD KYANG BLO LA SOGS PA THOGS MED YIN PA DE BZHIN
DU SKYE LDAN GYI YOD PA BUM SOGS RNAMS 'JIG

PA'I RANG BZHIN YIN YANG, SKYE LDAN MIN PA'I DNGOS PO NAM MKHA'
LA SOGS PA RNAMS 'JIG PA'I RANG BZHIN MIN PAS DNGOS PO YIN NA
'JIG PAS KHYAB PA MA NGES SO ZHE NA, DPE DON MI MTSUNGS TE, 'DI
LTAR 'BRAS BU BLO DANG BUM PA'I RANG BZHIN

THOG BCAS THOGS MED SO SOR NGES PA YIN TE, DE LTAR BSKYED PA'I
RGYU'I RANG BZHIN GYI NUS PA SO SOR NGES PA LAS SO, ,DNGOS PO LA
RTAG PA DANG MI RTAG PA'I NGO BO THA DAD PA GNYIS MED DE DE LTAR
THA DAD DU SKYED PA'I RGYU RNAMS MED CING, DNGOS PO

'JIG PAR SKYES PAS KHYAB PA'I PHYIR, GNYIS PA TSUL NGES RIGS CAN
GZHAN YANG KHEGS PAR BSTAN PA NI, JI SKAD BSHAD PA'I RIGS PA
RNAMS KYIS SGRA DANG DON DE RNAMS KYI 'BREL PA YANG RTAG PA'I
DNGOS PO YIN PA NYID NI BSAL

BA YIN TE DNGOS PO YIN NA 'JIG PAS KHYAB PA GRUB PA DE'I PHYIR,
SPYOD PA PA RIG BYED KYI SGRA BRDA MA SBYAR YANG DON STON PA'I
NUS PA YOD PAR 'DOD CING, DE LTA BU'I NUS PA RTAG PA'I DNGOS POR
'DOD PA'ANG, 'BREL PA CAN RNAMS MI RTAG PHYIR,

@182B ZHES SOGS SU SNGAR BSHAD PA'I 'BREL BA RTAG DNGOS 'DOD PA
LA BKOD PA'I SKYON GYIS BSAL BA YIN NO, ,DE'I PHYIR DE 'GOG PA'I
RIGS PA LOGS PA MA BSHAD DO, ,LNGA PA SKYES BUS MA BYAS NA BDEN
PA'I DON CAN NYID YIN PAS KHYAB PA DGAG PA NI, SKYES BUS MA

BYAS PA ZHES BYA BA NYID DE RIG BYED KYI SGRAS JI LTA BA BZHIN
GYI DON SHES PAR BYED PA KHO NA'I SGRUB BYED YANG DAG MIN PAR
THAL, SKYES BU'I NYES PA CHAGS SOGS KYIS BYAS PA'I SKYON MED
PA'I ME DANG ZLA BA'I 'OD LA SOGS PA RNAMS KYIS RNAM PA GZHAN DU
'KHRUL

BA'I SHES PA'I RGYU BYED PAR MTHONG BA'I PHYIR, GZHAN YANG, RIG
BYED KYI DAG DE NI MA BYAS PAR 'DOD NA YANG DAG SHES PA NYID KYI
RGYUR MI 'GYUR BAR 'DOD PA NYID RIGS PA YIN TE, RTAG PA DAG LA
RJES DU 'GRO LDOG GI DNGOS PO'I NUS PAS 'BRAS BU 'GA' YANG SKYE

BA YOD PA MA YIN PA'I PHYIR, 'O NA NAM MKHA' SOGS LA DMIGS PA'I
BLO SKYE MI SRID PAR THAL, RTAG PAS RANG 'DZIN SHES PA TZAM YANG
BSKYED PAR MI NUS PA'I PHYIR ZHE NA, RNAM RTOG BAG CHAGS LAS
BYUNG BA'I SGRO BTAGS SPYOD YUL CAN BLO DAG

'GA' ZHIG NAM MKHA'I SGRA DON LA DMIGS NAS BAG CHAGS DE LAS SKYE
BAR 'GYUR GYI GZUNG DON GYI SPYOD YUL CAN MA YIN PAS NAM MKHA'
LAS SKYE BA MA YIN NO, ,GAL TE SKYES BUS MA BYAS PA'I TSIG YIN
NA, BDEN PA'I DON CAN YIN PAS KHYAB STE,

RTAGS LDOG PA SKYES BUS BYAS PA DES BSGRUB BYA'I CHOS DANG 'GAL
BA LOG PA'I DON CAN LA KHYAB PA'I PHYIR RO, ,DER THAL, SKYES BUS
BYAS PA'I NGAG KHO NA LOG PA'I DON CAN NYID MTHONG BA'I PHYIR
NA'O, ,DES NA LDOG KHYAB DANG PHYOGS CHOS YOD PAS

@183A *, ,LDOG PA GCIG PU CAN GYI RTAGS YANG DAG YIN NO ZHE NA,
RTAGS DE DE SGRUB KYI MI MTHUN PHYOGS LA MA MTHONG TZAM YIN
KYANG MI MTHUN PHYOGS LA MED PAR NGES PAR BYA BA'I PHYIR DU LDOG
PA LA GNOD PA CAN GYI GTAN TSIGS MA BSTAN PAS RTAGS

DE NI MI MTHUN PHYOGS LA YOD PAR DOGS PAR 'GYUR TE, DE'I PHYIR
LDOG KHYAB GRUB PA MI 'THAD DO, ,GAL TE LDOG PA LA GNOD BYED MED
PA MA GRUB STE, 'DI LTAR LOG PA'I DON CAN CHOS CAN, KHYOD LA
SKYES BUS MA BYAS PA MED DE, SKYES BUS BYAS PA MTHONG BA'I
PHYIR, ZHE NA, CHOS DE SKYES BUS BYAS PA LA MTHONG BAS SKYES BUS
MA BYAS PA LA YOD PA DGAG MI NUS PAR THAL, DNGOS PO 'GAL BA DAG
LA'ANG CHOS GCIG MTHUN MONG DU KHYAB PAR BYED PA MTHONG BA'I
PHYIR RO, ,LOG PA'I DON CAN GYI NGAG LA SKYES BUS MA

BYAS PA MED DE, MA MTHONG BA'I PHYIR ZHES PA GNOD PA CAN GYI
TSAD MA'O ZHE NA, RTAGS MI MTHUN PHYOGS KUN LA MED PA PHYI RGOL
GYIS MI DMIGS PA TZAM GYIS MI 'GRUB CES NI SNGAR BSHAD ZIN TO,
,DES NA LDOG PA LA GNOD PA CAN GYI TSAD MA MED PA'I

PHYIR, RTAGS DE MI MTHUN PHYOGS LA MED PA NYID NI MA GRUB PAS
NA, RTAGS MI MTHUN PHYOGS LAS LDOG PA NYID LA THE TSOM ZA BA YIN
NO, ,DES NA GAL TE RTAGS MTHUN PHYOGS KHO NA LA RJES SU 'GRO BA
DANG MI MTHUN PHYOGS LAS LDOG PA NYID DANG BSGRUB

BYA'I CHOS CAN LA YOD PA NYID DE RNAMS NGES PA'I 'BRAS BU CAN
GYI YANG DAG SHES PA YIS GRUB PAR GYUR NA SGRUB BYED YANG DAG
YIN CING, RTAGS GANG LA SGRUB BYA'I CHOS KYI MI MTHUN PHYOGS KHO
NA LAS LOG PA NYID DU BRJOD PA DE NYID NI RTAGS

@183B 'DI'I CHOS MTHUN PA KHO NA LA YOD PA NYID DU 'GYUR BA NGES
NA GTAN TSIGS YANG DAG THAMS CAD RJES 'GRO CAN YIN GYI, LDOG PA
GCIG PU CAN GYI RTAGS YANG DAG MI SRID DO, ,NGAG DON NI, LDOG
KHYAB GCIG PU CAN GYI RTAGS YANG DAG MI SRID DE, RTAGS DE SGRUB
KYI MTHUN PHYOGS KHO NA LA YOD PAR NGES NA MI MTHUN PHYOGS LA
MED PA KHO NAR NGES PAS KHYAB PA'I PHYIR, DRUG PA RIG BYED KYI
SNGAGS SKYES BUS MA BYAS PA BYE BRAG TU DGAG PA LA, SNGAGS SKYES
BUS MA BYAS PA DGAG ,SNGAGS SKYES BUS BYAS

PAR SGRUB, SKYES BUS MA BYAS PA'I SGRUB BYED LTAR SNANG DU BSTAN
PA'O, ,DANG PO LAS, SNGAGS KYIS ZHI SOGS 'BRAS BU SKYED PA BRDA
LA LTOS PAR BSTAN, DE LA MI LTOS PAR DNGOS PO'I NUS PAS YIN PAR
'DOD PA DGAG PA'O, ,DANG PO NI, DRUG ZHI

BA SOGS KYI 'BRAS BU 'BYIN PA'I SNGAGS RNAMS CHOS CAN, YI GE
PHAL PA LA MED PA'I 'BRAS BU SGRUB PAR BYED PA YIN PA'I RGYU
MTSAN YOD DE, SNGAGS RTZOM PA'I MTHU KHYAD PAR CAN GRUB PA'I
SKYES BU 'GA' YIS BYIN GYIS BRLABS SHING,

BRDA BYAS PA NYID YIN PA'I DBANG LAS DE LTAR GRUB PA YIN PA'I
PHYIR NA'ANG ZHES PA'I 'DI SGRAS SKYES BUS MA BYAS NA DE LTAR MI
'GYUR ZHES BYA BA'I THAL BA KHONG NAS 'DREN PA'O, ,GNYIS PA LA
THAL BA DGOD PA DANG, BKAG PA LA GNOD

PA SPANG BA'O, ,DANG PO NI, CI STE BRDA LA MI LTOS PAR YI GE'I
DNGOS PO'I NUS PA NYID LAS ZHI SOGS KYI 'BRAS BU STER BA YIN NO
ZHE NA, 'DOD PA DANG CHO GA SOGS LOG PAR SBYAR BA GZHAN LA'ANG
'BRAS BU DE DAG JI LTA BA BZHIN DU 'BYUNG

@184A *, ,BAR 'GYUR TE, DE DAG LA YI GE'I NGO BO DE DAG KHYAD
PAR MED PAR TSANG BA'I PHYIR, GO RIMS LOG PAR SBYAR BA LAS 'BRAS
BU MI 'BYUNG STE, SNGAGS KYI YI GE LAS DON GZHAN PA'I GO RIMS
KHYAD PAR CAN NYID ZHI SOGS KYI 'BRAS

BU 'BYIN PA'I SNGAGS YIN PA'I PHYIR, ZHE NA, YI GE LAS DON GZHAN
NYID DU 'GYUR BA YI GE'I BKOD PA YANG SNGAR NI BSAL ZIN PA YIN
LA, GZHAN YANG SNGAGS MA BZLAS KYANG DUG ZHI BA LA SOGS PA DE'I
DON RTAG TU 'GRUB PAR 'GYUR

BAR THAL TE, SNGAGS DE DAG DNGOS PO'I NUS PA'I DBANG GIS 'BRAS
BU 'BYIN PA'I RTAG PA YIN PA'I PHYIR, DE LTA MIN PAR 'BRAS BU
'BYIN PA BZLAS PA DANG CHO GA SOGS LA LTOS PA YIN NA YI GE RNAMS
KYI DNGOS PO'I DBANG KHO NA LAS

'BRAS BU BSKYED PA'I NUS PA MED PAR 'GYUR RO, ,GZHAN YANG GAL TE
BRDA LA MI LTOS BAR SNGAGS KYI YI GE'I DNGOS PO'I NUS PA KHO NA
LAS 'BRAS BU 'BYIN PA DE 'DRA YIN NA RIG BYED KYI SNGAGS DE NI
CHOS CAN, 'DON PO PO GDOL

PA SOGS KUN GYI 'BRAS BU SGRUB BYED DU 'GYUR BAR THAL, BRDA LA
MI LTOS PAR YI GE'I DNGOS PO'I NUS PA KHO NA LAS 'BRAS BU 'BYIN
PA YIN PA'I PHYIR, 'DOD NA, BRAM ZE KHO NA LA DE LTAR 'GYUR GYI,
GZHAN LA MI 'GYUR BA 'GAL LO, ,

DE LTA MA YIN PAR 'DON PA PO BRAM ZE LA SOGS PA'I RIGS BZANG
NGAN DANG, CHO GA SOGS LAS 'BRAS BU 'BYIN PA'I NUS PA SO SOR
NGES PA YIN NA, RIG BYED KYI SNGAGS DE NI CHOS CAN, 'DON PAR
BYED PA PO'I RIGS KYI KHYAD PAR LA YANG

@184B LTOS PAR MI 'GYUR BA THAL, RKYEN GYIS LEGS PAR BYAS PA MIN
PA'I PHYIR, RTAGS MA GRUB NA, SNGAGS RTAG PA YIN PA NYAMS SO,
,RTAG PA YIN NA'ANG RKYEN LA 'BRAS BU BSKYED TSUL SO SOR NGES PA
'GAL BA YIN TE, 'DI LTAR SNGAGS RTAG PA BRAM ZE

DANG DMANGS RIGS SOGS 'DON PAR BYED PA PO'I KHYAD PAR LAS 'BRAS
BU 'BYIN PA'I NUS PA SO SOR NGES PA MA YIN PAR THAL, DNGOS PO
'DUS BYAS PA YI YANG 'BRAS BU 'BYIN PA RIGS BZANG NGAN TZAM GYIS
BSGYUR NUS PA MA YIN GYI DNGOS PO'I NYER

LEN GYI RGYU RIGS THA DAD PA'I DBANG GIS 'BRAS BU RIGS THA DAD
BYED DGOS PA'I PHYIR, RIGS BZANG NGAN YANG BRDA LA MA LTOS PAR
NGO BO NYID KYIS SO SOR NGES PA MA YIN TE, MI RIGS BZHI'I THA
SNYAD KYANG BRDA'I DBANG LAS SO SOR 'GYUR BA'I PHYIR,

YANG NA RIG BYED KYI SNGAGS KYANG BRDA'I DBANG LAS 'BRAS BU
'BYIN PA DE'I TSE 'DON PA PO RIGS BZANG NGAN SOGS LAS 'BRAS BU
'BYIN MI 'BYIN SO SOR NGES PAR 'GYUR SRID DE, SNGAGS BYED PA
PO'I SKYES BU MTHU LDAN GYIS, SNGAGS DE 'DON PA PO 'DI LTA

BUS 'DON PA LA 'BRAS BU 'DI LTAR 'BYIN PAR GYUR CIG CES BYIN
GYIS BRLABS SHING BRDA BYAS PA'I DBANG LAS DE LTAR 'GYUR SRID
PA'I PHYIR RO, ,DE LTA MA YIN PAR SNGAGS BRDA LA MI LTAS PA'I
RTAG PA YIN NA BRAM ZE CHOS CAN, KHYOD KYIS BYA BA CI

ZHIG BYED NAS KYANG, KHYOD KHO NA SNGAGS 'DON PA'I BYED PA POR
'GYUR BA MI 'THAD PAR THAL, SNGAGS RKYEN GYIS KHYAD PAR BYAR MED
PA CAN YIN PAS NA'O, ,GAL TE BRAM ZES SNGAGS GSAR DU BSKYED PA
MA YIN GYI ,SNGAGS GRUB ZIN MNGON PAR GSAL

@185A *, ,BAR BYED PA TZAM BRAM ZES SNGAGS SBYOR BA'I DON YIN NO
ZHE NA, SNGAGS RTAG PA RKYEN GYIS GSAL BA MI 'THAD PAR THAL,
RTAG PA RKYEN GYIS GSAL BAR BYED PA DE NI GONG DU RIGS PA YANG
DAG GIS BSAL ZIN PA YIN PA'I PHYIR, GAL

TE SNGAGS BZLAS PA'I RKYEN GANG LAS SNGAGS SGRA THOS PA'I NYAN
BLO SKYES PA DE SNGAGS SGRA GSAL BA YIN LA DE LTA BU'I SNGAGS
SGRA GSAL BA DE NI DUG ZHI BA LA SOGS PA'I 'BRAS BU 'BYIN PAR
SBYOR BA YIN NO ZHE NA, SNGAGS MI BZLAS PAR GZHAN GYIS

BZLAS PA NYAN PA PO'I RGYUD KYI SNGAGS SGRA GSAL BAR SNANG BA'I
SHES PA'ANG ZHI SOGS KYI 'BRAS BU DANG 'BREL PAR 'GYUR BAR THAL,
SMRA BA PO'I SNGAGS SGRA GSAL BA'I NYAN SHES 'BRAS BU DE'I RGYU
YIN PA GANG ZHIG ,RIGS PA MTSUNGS PAS SO,,

MNGON PAR GSAL MIN SGRA DAG GI BYED PA RNAMS KYI SBYOR BA SNGAGS
SHUB BUS BZLAS PA'AM, YID KYIS BZLAS PA DON MED DU 'GYUR BAR
THAL, SNGAGS KYI 'BRAS BU 'BYIN PA SNGAGS SGRA GSAL BAR SNANG
BA'I BLO LA RAG LAS SHING, SHUB

BU'AM YID BZLAS KYI TSE SNGAGS SGRA GSAL BAR SNANG BA DE MED
PA'I PHYIR TE, YOD NA SGRA NI RNA BA'I SPYOD YUL TE, MNYAN BYA
YIN PAS NYAN SHES LA DE'I TSE GSAL BAR SNANG DGOS PA LA MI SNANG
BA'I PHYIR, BRGYUD PAS SNGAGS SGRA DE LAS

SNGAGS SGRA 'DZIN PA'I YID BLO SKYES PA NYID KYI PHYIR, YID
BZLAS DUS KYI YID BLO DE'ANG SNGAGS SGRA GSAL BAR SNANG BA YIN
CE NA, YID BLO RTOG PA DE SNGAGS SGRA LAS SKYES PA'I SGO NAS
SNGAGS SGRA GSAL BAR SNANG BA YIN NA SNGAGS SGRA DE DE'I

@185B GZUNG DON YIN DGOS PA LA DE YANG MI 'THAD DE, GAL TE DE
'DRA'I YID BLO RTOG PA CHOS CAN, SNGAGS SGRA'I GZUNG DON CAN YIN
PAR MI 'GRUB PAR THAL, RTOG PAS BTAGS PAS GZUNG YUL GYI RJES SU
'GRO BA'I PHYIR RO, ,'O NA KHYED RANG LA YANG YID

BZLAS DON MED PAR THAL, SNGAGS SGRA RANG MTSAN PAS 'BRAS BU
'BYIN PA'I PHYIR RO ZHE NA, KHO BO CAG LTAR NA, YID BZLAS DANG,
SKAD GSANGS MTHON PO'I BZLAS PA GNYIS KA LA ZHI SOGS KYI 'BRAS
BU 'BYUNG BA MI 'GAL TE, SNGAGS KYI BRDA BYED

PA RNAMS KYIS SNGAGS SGRA RANG MTSAN PA DANG, YID LA SHAR BA'I
SNGAGS KYI SPYI'I RANG BZHIN RNAMS SO SOR MA PHYE BAR ZHI SOGS
KYI 'BRAS BU 'BYIN PA'I NGO BO GCIG TU SNANG BA'I BRJOD 'DOD
KYIS KUN NAS BSLANGS NAS DE 'DRA'I SNANG BA DE LA BRDA BYAS
SHING,

PHYIS BZLAS PA BYED PA RNAMS KYIS KYANG DE LTAR SNANG BTAGS GCIG
TU 'KHRUL BA'I SGO NAS BRJOD PA'I PHYIR, SNGAGS KYI DNGOS PO'I
NUS PAS 'BRAS BU 'BYIN PAR 'DOD PA LA TSUL DE 'THAD PA MA YIN
TE, PHYOGS DE LA BRDA LA LTOS PA MI RUNG BA'I PHYIR RO, ,

GNYIS PA BKAG PA LA GNOD PA SPANG BA LA, MDOR BSTAN PA DANG,
RGYAS PAR BSHAD PA'O, ,DANG PO NI, GAL TE YI GE LAS DON GZHAN
PA'I GO RIMS MED NA RA SA: ZHES THOS PA LAS RO DANG, SA RA: ZHES
PA LAS MTSO GI BA'I 'BRAS BU THA

DAD MED PAR 'GYUR TE, YI GE DE GNYIS KYI YI GE'I NGO BO LA KHYAD
PAR CUNG ZAD KYANG MED PA'I PHYIR ZHE NA, DE DAG LA GO RIMS DON
GZHAN MED PA'I RGYU MTSAN GYIS 'BRAS BU RO MTSO SO SOR MI GO
BA'I SKYON MED PAR THAL, YI GE DE DAG LA GO

@186A *, ,RIMS DE NI SKYES BU'I RTEN CAN YOD PAS DON STON PA'I
PHYIR, GNYIS PA RGYAS PAR BSHAD PA LA, GO RIMS NYID BSHAD PA'I
SGO NAS SKYES BUS BYAS PAR SGRUB PA DANG, DE SKYES BUS BYAS
PAR SGRUB PA'I RIGS PA GZHAN BSHAD PA'O, ,DANG

PO NI, YI GE SA RA: RA SA: SOGS SNGA MA SNGA MA KUN SLONG GI
SHES PA RNAMS LAS PHYI MA KUN SLONG GI SHES PA SKYES SHES PA
RIM CAN DE DAG LAS SNGAGS KYI YI GE'I SGRA RIM CAN DU SKYE 'O,
,DE LTA BU'I SKYE TSUL DE NI, YI GE'I RGYU RNAMS DANG YI GE
RNAMS KYI RGYU

NYID KYI NI GO RIMS DAG NI YIN ZHES BRJOD DO, ,YI GE DE DAG LA
DNGOS 'BRAS KYI GO RIMS KYANG YOD DE, 'DI LTAR KUN SLONG GI
SHES PA LAS RIM CAN DU SKYES PA DE LTA BU YIS KHYAD PAR DU
BYAS PA CAN GYI SGRA DE NI RNA BAS RIM CAN DU THOS PA'I SGO
NAS NGES

PAR 'GYUR BA YIN PAS SO, ,DE BZHIN DU BRGYUD 'BRAS KYI GO RIMS
KYANG YOD DE, 'DI LTAR NYAN SHES SNGA MA SNGA MA DE DAG GIS
BSKYED PA'I NYAN SHES KYI YUL DU YOD PA CAN GYI YI GE DE DAG
THOS PA MYUR MIN DAL BUS THOS PA NA YI GE SNGA MA SNGA MA DE
DAG

DRAN PA LA LTES NAS PHYIS NI YI GE PHYI MA'I BDAG NYID LA
DMIGS PA'I DRAN PA SKYED PAR BYED PAS SO, ,DE BAS NA TSUL DE
NI YI GE 'DZIN PA'I SEMS KYI GO RIMS DANG YI GE RNAMS KYI
DNGOS PO DANG BRGYUD PA'I 'BRAS BU NYID KYI GO RIMS DAG NI YIN
CES BRJOD DO,, DE YANG YI GE THOS PA'I NYAN SHES NI, YI GE'I
DNGOS 'BRAS YIN LA, NYAN SHES DES BSKYED PA'I YI GE DRAN PA'I
SHES PA NI, YI GE'I BRGYUD 'BRAS YIN NO, ,DE LTA BU'I GO RIMS
DE DAG KYANG SKYES BUS BYAS PA NYID YIN PA'I PHYIR, YI GE'I GO
RIMS DAG

@186B SKYES BU LA BRTEN PAR GRUB PO, ,SA RA: DANG RA SA: ZHES
PA'I YI GE GNYIS KYI NGO BO LA KHYAD PAR MED PA'ANG RTAGS MA
GRUB PA YIN TE, SA RA: ZHES PA'I TSIG GI YI GE NGO BO SA DE
DANG, RA SA: ZHES PA'I TSIG GI YI GE'I NGO BO SA DE LA RDZAS
GZHAN NYID DE GNAS

PAS KHYAB PA'I PHYIR, DER THAL, 'DON PAR BYED PA PO'I KUN
SLONG GI 'DU BYED LAS SNGA PHYI THA DAD DU SKYES PA'I PHYIR,
YI GE DE DAG LA GO RIMS DON GZHAN YOD PAS RO MTSO SO SOR GO BA
MA YIN TE, SA RA: ZHES LHAN CIG SBYAR BA DANG, RA SA: ZHES
LHAN CIG

SBYAR BA'I YI GE DE GNYIS LHAN CIG SBYOR TSUL GYI BRDA'I KHYAD
PAR LAS 'BRAS BU RO MTSO SO SOR GO BA'I KHYAD PAR BYED PA YIN
PA'I PHYIR, GNYIS PA GO RIMS SKYES BUS BYAS PAR SGRUB PA'I
RIGS PA GZHAN BSHAD PA NI, YI GE RNAMS KYI GO RIMS

DE'ANG CHOS CAN, RTAG PA MA YIN PAR THAL, SKYES BU'I 'DOD PA
JI LTA BA BZHIN DU SPEL BAR BYED PA LAS 'JUG PA YIN PA'I
PHYIR, KHYAB STE, SKYES BU'I 'DOD PA DANG MI 'GAL BAR SGRUB PA
CAN GYI GO RIMS RTAG PAR GNAS PA 'GAL BA'I PHYIR RO, ,

GZHAN YANG RIG BYED KYI YI GE'I RIM PA KUN SKYES BU LAS SKYE
BAR GRUB STE, SKYES BU DANG NI 'JIG RTEN PA'I YI GE RNAMS RGYU
'BRAS NYID DU GRUB PA GANG ZHIG ,RIG BYED DANG 'JIG RTEN PA'I
YI GE GNYI GA YANG DAG LA BRTEN PA'I SGRAR MTSUNGS PA'I PHYIR,

DPER NA ME GCIG BUD SHING LAS SKYE BAR GRUB PA NA, DE DANG MER
MTSUNGS PA'I RIGS PA ME GZHAN YANG BUD SHING GI 'BRAS BUR GRUB
PA BZHIN NO, ,GZHAN YANG ZHI SOGS KYI 'BRAS BU KHYAD PAR CAN
STAR BA'I RIG BYED KYI SNGAGS DE DAG SPYIR SKYES

@187A *, ,BUS BYAS PAR MA ZAD SKYES BU KHYAD PAR CAN GYIS BYAS
PAR YANG GRUB STE, 'DI LTAR DUG ZHI BA DANG, MI RANGS PA LA
SOGS PA'I 'BRAS BU BYED PA'I SNGAGS ZHES PA'I MING CAN GYI YI
GE'I GO RIMS GSAR DU RTZOM PAR BYED PA'I NGANG TSUL

CAN GYI SKYES BU CHOS CAN, SKYES BU THA MAL PA DANG, THUN MONG
MIN PA NYID DU GRUB STE, DUG ZHI BA LA SOGS PA'I 'BRAS BU BYED
PA'I YI GE'I GO RIMS DANG CHO GA LA SOGS PA MANG DU RTZOM SHES
SHING RANG JI LTAR 'DOD PA BZHIN GYI 'BRAS BU

'BYIN NUS SU BYIN GYIS RLOB PA'I MTHU DANG LDAN PA'I SKYES BU
YIN PA'I PHYIR, KHYAB STE, THA MAL PA'I SKYES BU GZHAN LA SHES
MTHU DE DAG MED PA'I PHYIR TE, ,DE NI MI 'THAD DE, SHES MTHU
DE DAG DANG MI LDAN PA'I LAM PO CHE'I SKYES BUS

SNGAGS BZLAS PA LAS KYANG DUG ZHI BA SOGS MTHONG BA'I PHYIR,
NGO BO NYID KYIS GRUB PA YI GE'I NUS PA LAS YIN NO ZHE NA,
GANG YANG NAM MKHA' LDING GI RGYUD RIG PA'I SKYES BU 'GA' ZHIG
GIS DE'I GSANG SNGAGS 'GA' ZHIG BYED

PAR 'GYUR PA LAS DUG ZHI BA SOGS MTHONG BA DE DAG CHOS CAN,
KHYOD SHES MTHU CAN DE 'DRA MIN YANG KHYOD KYIS SNGAGS BZLAS
PA SOGS KYI DUG ZHI BA SOGS SU 'GYUR BA'I RGYU MTSAN YOD DE,
GTZO BO RGYUD RTZOM PA PO DE'I MTHU LAS

DE LTAR 'GYUR BA YIN PA'I PHYIR, DER THAL, DES BSHAD PA'I DAM
TSIG DANG CHO GA LA SOGS PA'I RIGS PA'I RJES SU 'JUG PA LAS
YIN PA'I PHYIR, DE LTAR BKAG PAS GRUB PA'I DON NI, SNGAGS LAS
ZHI SOGS KYI 'BRAS

@187B BU 'BYUNG BAR 'DOD CING KHAS LEN PAS SNGAGS RNAMS NI
SPYIR RGYU YIS BYAS PA DANG, BYE BRAG TU SKYES BUS BYAS PAR
BRJOD PAR BYA RIGS TE, SKYES BUS MA BYAS PA'I SNGAGS LAS 'BRAS
BU MI 'BYUNG BA'I PHYIR RO, ,GSUM PA SNGAGS SKYES BUS

MA BYAS PA'I SGRUB BYED LTAR SNANG DU BSTAN PA LA, DNGOS DANG,
BRDA LA MI LTOS PA'I SNGAGS KYI DON NGES 'DOD PA BRDZUN YIN
PAR BSTAN PA DANG, SKYES BU KHYAD PAR CAN MED NA DON NGES 'DOD
PA 'GAL BAR BSTAN PA'O, ,DANG PO NI, SKYES BU LA DBANG PO LAS
'DAS PA'I DON MTHONG BA'I NUS PA MED PA SNGAGS SKYES BUS MA
BYAS PA'I SGRUB BYED DU SMRA BA NI, SNGAGS SKYES BU SHES MTHU
CAN GYIS BYAS PA SGRUB PA'I RIGS PA 'DI NYID KYIS NI BSAL BA
YIN TE, 'DIS SKYES BU THA MAL

PA LAS MTHU PHUL DU BYUNG BA'I SKYES BU YOD PAR GRUB PA'I
PHYIR, GZHAN YANG DBANG PO LAS 'DAS PA'I DON MTHONG BA'I SKYES
BU MED PA'I SGRUB BYED GANG SMRAS PA DE DAG KYANG LTAR SNANG
BA NYID YIN TE, JI LTAR ZHE NA, BLA DANG DBANG PO DANG

LDAN PA DANG, NGAG SMRA BA DANG SKYES BU YIN PA NYID LA SOGS
PA PHA ROL PO DBANG PO LAS 'DAS PA'I DON MTHONG BA'I NUS PA
MED PA'I SGRUB BYED DU GANG BRJOD PA DE DAG LAS JI BZHIN DON
RTOGS YOD PA MA YIN TE, DE DAG TSAD MA'AM GTAN

TSIGS LTAR SNANG YIN PA'I PHYIR, DER THAL, LHAG LDAN GYI RTAGS
YIN PAS SO, ,GNYIS PA BRDA LA MI LTOS PA'I SNGAGS KYI DON NGES
'DOD PA BRDZUN YIN PAR BSTAN PA NI, RIG BYED KYI SNGAGS KYI
DON STON PA BRDA LA MI LTOS NA, RIG BYED KYI

@188A *, ,SNGAGS 'DI DON GCIG KHO NA LA 'JUG GI ,GZHAN LA MI
'JUG GO ZHES BYA BA'I TSUL 'DI BRDA LA MA LTOS PAR SU ZHIG GIS
THOG MAR SHES ZHES DRIS PAS, THOG MAR RGYAL DPOG PAS RIG BYED
KYI DON NGES RIG ,DES SPYOD

PA PA LA BSHAD PA YIN PAS RIG BYED KYI DON NGES YOD DO ZHE NA,
RIG BYED KYI SGRA NI KHO BOS DON 'DI RJOD PAR BYED PA DANG,
'DI DON MED ZHES RGYAL DPOG PA LA RJOD PAR MI BYED CING, RGYAL
DPOG PA LA DON NGES 'CHAD PA PO GZHAN YANG MED PA'I

PHYIR, SKYES BU RGYAL DPOG PA'I DON 'GI BRTAGS PA YIN TE, DE
LAS GDON MI ZA'O, ,DE LTAR NA RGYAL DPOG PA DE YANG 'DOD CHAGS
SOGS DANG LDAN PA'I PHYIR, RIG BYED KYI DON LOG PAR STON PAR
'GYUR TE, NYAS RNAMS SKYES BU LA

BRTEN PHYIR, ,SKYES BUS MA BYAS LOG PA'I DON, ZHES PA KHYED
RANG GI GRUB PA'I MTHA' YIN PA'I PHYIR RO, ,GZHAN YANG RGYAL
DPOG PA DE GCIG BUS RIG BYED KYI DON DES DE NYID RIG GI GZHAN
GYIS MIN PA'I KHYAD PAR YANG NI SU YIS

BYAS, DE BAS NA RGYAL DPOG PA DE BZHIN DU, SKYES BU NYID BZHIN
GYI RNAM PA 'GAS KYANG, RIG BYED KYI DON NGES SHES PA DANG
LDAN PA 'GA' ZHIG SPYOD PA PA KHYED CI'I PHYIR MI 'DOD, GAL TE
RIG BYED 'CHAD PA PO MANG YANG RIG BYED GANG GI

TSIG RANG GI BRJOD BYA LA MI SLU BA'I MING DON GYI 'BREL BA
MNGON SUM TSAD MA YIS GRUB PA'I SKYES BU DES DON NGES RIG PA
YIN LA, DE LTA BU YANG RGYAL DPOG PA LAS GZHAN MED PA'I PHYIR
RO ZHE NA, 'DIS NI RGYAL DPOG PAS RIG BYED KYI YI GE MTHONG

@188B TZAM NA DE NYID RANG GI BRJOD BYA LA MI SLU BA'I 'BREL
PA MNGON SUM GYIS MTHONG BAS KHYAB PAR KHAS BLANGS PA YIN LA,
DE LTA NA RGYAL DPOG PAS LHA'I GNAS DANG TSANGS PA'I 'JIG RTEN
LA SOGS PA STON PA'I RIG BYED DAG KYANG, RANG GI BRJOD BYA

MI SLU BA'I 'BREL BA MNGON SUM GYIS GRUB DGOS LA, DE LTA NA
TSANGS PA'I 'JIG RTEN SOGS KYANG MNGON SUM GYIS GRUB DGOS NA
YANG, TSANGS PA'I 'JIG RTEN LA SOGS PA DE RNAMS LA 'JAL BYED
DU 'JUG PA'I MNGON SUM TSAD MA

RGYAL DPOG PA'I RGYUD LA YOD PA SRID PA MA YIN PAR THAL, DE
DAG SHIN TU LKOG TU GYUR PA'I PHYIR, GZHAN YANG RIG BYED GANG
GI TSIG NA, RANG GI BRJOD BYA LA MI SLU BA'I 'BREL BA MNGON
SUM TSAD MA YIS GRUB PA'I SKYES BU DE YID BYAS

PA'I TSIG DE LUNG YIN NO ZHES THOB PA DE'I PHYIR NA, LUNG TSAD
MA'I MTSAN NYID DU SKYES BUS BYAS PA YIN PA'I TSIG BTAGS PA
DON MED PA YIN PAR 'GYUR TE, DE GNYIS 'GAL BA YIN NO, ,GAL TE
SHIN TU LKOG GYUR DON LUNG MED PAR NI

MNGON SUM GYIS SHES PA SRID NA DBANG PO LAS 'DAS PA'I DON RIG
PA'I SKYES BU 'GA' YOD DE ZHES NI MNGON PAR 'DOD RIGS PAR
'GYUR BAS DBANG PO LAS 'DAS PA'I DON RIG PA'I SKYES BU MED PAR
KHAS BLANGS PA'I RTZA BA'I GRUB

PA'I MTHA' DANG YANG NANG 'GAL BAR 'GYUR RO, ,GSUM PA SKYES BU
KHYAD PAR CAN MED NA DON NGES 'DOD PA 'GAL BAR BSTAN PA LA,
MDOR BSTAN PA DANG RGYAS PAR BSHAD PA'O, ,DANG PO NI, RIG BYED
KYI DON DES SPYOD PA PA DAG

@189A *, ,NYID KYIS MI SHES PAR THAL, DE MI SHIS PA'I RGYU
'DOD CHAGS LA SOGS PA DANG LDAN PA'I PHYIR, SKYES BU GZHAN LAS
KYANG RIG BYED KYI DON DES RIG PA MIN PAR THAL, GZHAN YANG
'DOD CHAGS LA SOGS PA DANG LDAN PA'I

PHYIR, 'AM ZHES PA RTAGS SNGA MA PHYI MA LA'ANG DGOD PAR STON
PA'I TSIG GO ,RIG BYED RNAG NYID LAS KYANG RIG BYED KYI DON
NGES PA RDA LA LTOS MED DU RIG PAR BYED PA MIN PAR THAL, DE
YIN NA RIG PHYED THOS PA TZAM GYIS RIG BYED KYI DON

NGES RTOGS PAR 'GYUR BA'I PHYIR, DE LTA NA'ANG RIG BYED DON
NGES NI TSAD MA GANG LAS RTOGS TE RTOGS MI NUS PAR THAL, DE
RTOGS PA'I THABS MED PA'I PHYIR, DES NA MTHO RIS 'DOD PAS ME
LA SBYIN BSREG SBYIN PA KHO NA LA 'JUG GO ZHES

RIG BYED PA DAG GI NGAG LAS THOS PA'I AAG NI HO TR'Am ZHES
SOGS KYI TSIG LA KHYI SHA ZA ZHES BYA BA DE DUS NAM YANG DON
MIN NO ZHES BYA BA 'DI LA SGRUB BYED TSAD MA GANG YANG MED PAR
THAL, RIG BYED DON NGES RTOGS PA'I THABS MED PA'I PHYIR,

GNYIS PA RGYAS PAR BSHAD PA LA, THABS GZHAN LAS RIG BYED DON
NGES MI RTOGS PAR SGRUB PA DANG, RIG BYED RANG NYID LAS RIG
BYED DON DES MI RTOGS PAR SGRUB PA GNYIS, DANG PO LA, 'JIG
RTEN GYI GRAGS PA LAS MI RTOGS PAR BSTAN PA DANG,

LUNG LAS MI RTOGS PAR BSTAN PA GNYIS, DANG PO NI, 'JIG RTEN
PA'I TSIG LAS AAG NI ZHES SOGS KYI SGRA DE DON GCIG KHO NA LA
'JUG PAR RAB TU GRAGS PAS SGRUB BYED MED PA MA YIN NO, ,ZHAN,
DE LA 'JIG RTEN GYI BRAGS PA GANG GIS RIG BYED

@189B KYI SGRA 'DI DON 'DI KHO NA LA 'JUG LA, GZHAN LA MI 'JUG
GO ZHES BYA BA'I RNAM PAR DBE BA BGRUB PA MIN PAR THAL, 'JIG
RTEN GYI GRAGS PA RANG NYID 'GAL BA SNA TSOGS PA'I DON CAN YIN
PA'I PHYIR DANG, 'JIG RTEN PA LA DBANG PO LAS 'DAS PA'I DON
MTHONG

BA GANG YANG MED PA'I PHYIR, GZHAN YANG KHYOD KYI RIG BYED KYI
DON NGES DE GRAGS PA LA TSAD MAR BYAS NAS BRJOD PA MIN PAR
THAL, RIG BYED LAS MTHO RIS DANG LHA MO LA SOGS PA'I SGRA 'JIG
RTEN NA GRAGS PA MIN PA DE LAS DON LOG PA LA 'JUG PAR

BRJOD PA MTHONG BA'I PHYIR, DE YANG MTHO RIS NI 'KHRIG PA
DANG, LHA BO NI BTZUB STAN LA BRJOD PAS SO, ,AAG NI ZHES SOGS
KYI SGRA NI MAR MA NANG DU LDUGS PA KHO NA LA 'JUG PAR 'DOD PA
DE NYID KYI 'GREL BAS DE LTAR BSHAD PA LAS 'GRUB PA YIN NO ZHE
NA, RTZA BA

DE 'DRA'I SGRA GZHAN RIG BYED KYI 'GREL PA DAG LA NI CHOS CAN,
KHOD LA RTZA BA'I DON NGES SGRUB PA'I NUS PA MED PAR THAL,
KHYOD KYI BRJOD BYA'I DON MTHA' GCIG TU NGES PAR 'DOD PA LA
YANG RTZA BA DE 'DRA'I RNAM RTOG NYID DU 'GYUR BA'I SKYON YOD
PA'I PHYIR,

GZHAN YANG KHAS BLANGS DANG YANG 'GAL BA YIN TE, SPYOD PA PA
CHOS CAN, SLAR YANG 'JIG RTEN GYI GRAGS PA DE LAS RIG BYED KYI
DON NGES RTOGS PAR 'DOD PA 'DI NI CI ZHIG YIN TE MI 'THAD PAR
THAL, 'JIG RTEN GYI GRAGS PA DAG KYANG MI RNAMS KYI

RTOG PA DANG DES KUN NAS BSLANGS PA'I TSIG GIS BSDUS LA, TSIG
DE YANG TSAD MAR MI 'DOD PAR DE SGRUB BYED YIN PA LA SDANG
BA'I PHYIR TE, SKYES BUS BYAS PA'I TSIG YIN NA, LOG PA'I DON
CAN YIN PAS KHYAB PAR KHAS BLANGS PAS SO, ,GAL

@190A *, ,TE AAG NI ZHES SOGS ME LA SBYIN BSREG BYED PA KHO NA
LA 'JUG PAR 'JIG RTEN NA GRAGS PA LAS BRGAL TE, KHYI SHA ZA BA
LA YANG 'JUG PAR RTAG PA LA RGYU CI YED CEN ME LA SBYIN SREG
BYED PA KHO NA AAG NI ZHES SOGS KYI SGRA'I

DON DER RTOG PA LA YANG RGYU MTSAN CI ZHIG YOD DE MED PAR
THAL, GRAGS PA MIN PAR RGYU MTSAN MED, 'JIG RTEN NA RAB TU
GRAGS PA SGRUB BYED TSAD MA NYID MIN PA'I PHYIR, RIG BYED DON
NGES GRAGS PAS MI 'GRUB PAR MA ZAD, RIG BYED SGRA DON GYI

MTHA' GCIG TU NGES PA LA 'JIG RTEN GYI GRAGS PA NYID KYI DOGS
PA BSKYED PA'AM MA NGES PA YIN TE, GANG GI PHYIR NA, 'JIG RTEN
GYI GRAGS PA DE LA SGRA RNAMS 'DOD PA'I DBANG GIS DON SNA
TSOGS LA 'JUG PA CAN NYID DU MTHONG BA'I PHYIR

TE, GO'U ZHES PA'I SGRA GCIG KYANG, 'JIG RTEN NA DON DGU LA
SBYOR BAR MTHONG BAS SO, ,GNYIS PA LUNG LAS MI RTOGS PAR BSTAN
PA NI, RIG BYED KYI LUNG GI SGRA RANG NYID LAS KYANG BRJOD
BYA'I DON MTHA' GCIG TU NGES PAR 'DOD PA LA DOGS

PA SKYE PAR 'GYUR GYI, GCIG KHO NA LA 'JUG PA'I SGRUB MI NUS
PAR THAL, DON GCIG KHO NA LA 'JUG PA'I NGES BYED YANG DAG MA
MTHONG BA DAG GI PHYIR, DER THAL, DON GZHAN DU 'JUG PA MI SRID
PA'I RGYU MTSAN YANG DAG MED PA'I

PHYIR RO, ,DER THAL, LUNG DE DON SNA TSOGS STON NUS PA CAN YIN
PA'I PHYIR, GNYIS PA RIG BYED RANG NYID LAS RIG BYED KYI DON
NGES MI 'GRUB PAR BSTAN PA LA, RIG BYED RANG NYID KYIS DON
NGES BSTAN PA BRDZUN YIN PAR BSTAN PA DANG,

@190B DON GCIG KHO NA'I RJOD BYED DU MI 'THAD PAR BSTAN PA
DANG, BRDA LA BRTEN NAS DON SO SOR NGES PA'I RGYU BSTAN PA'O,
,DANG PO NI, RIG BYED KYIS RANG GI BRJOD BYA'I DON MTHA' GCIG
TU NGES PA RGYAL DPOG PA LA BSHAD, RGYAL DPOG PA DES NGED
SPYOD PA PA LA

BSHAD PA YIN NO, ZHE NA, SKYES BU G-YO CAN 'GA' ZHIG GONG
KHYER PA tA LI PU tA DER 'GRO BA'I LAM NI G-YAS PHYOGS MA 'DI
YIN TE YIN NO ZHES SDONG DUM 'DI NI SMRA BAR 'GYUR PA'I PHYIR
RO, ZHES SMRA BA DANG, SKYES BU BZHAN GYIS GANG LA YANG MA

BSNYAD PAR BDAG NYID KYIS LAM G-YAS MA 'DI YIN ZHES SMRA BA
GNYIS SKYES BU RANG GI 'DOD PAS SMRAS MA SMRAS KYI KHYAD PAR
MED PAR THAL, SKYES BU DE GNYIS KYI DE LTAR SMRAS PA GNAG ZHIG
,LAM STON PA'I NUS PA SDONG DU MA LA MED PA'I

PHYIR, DPE DE LTAR RGYAL DPOG PAS RIG BYED LA SNYAD BTAGS NAS
RIG BYED DON DES SMRAS PA DANG, MU STEGS GZHAN GYIS GANG LA
YANG MA BSNYAD PAR RIG BYED DON NGES SMRAS PA DE DAG CHOS CAN,
'DOD PA TZAM GYIS SMRAS MA SMRAS KYIS BYE BRAG

BRTAG PAR GYIS TE, BYE BRAG MED PAR THAL, MU STEGS GNYI GAS DE
LTAR SMRAS PA GANG ZHIG ,BRDA LA MA LTOS PAR RIG BYED RANG
NYID LA KHO BO'I DON 'DI LTAR NGES SO ZHES SMRA BA'I NUS PA
MED PA'I PHYIR, GNYIS PA DES NA, DON GCIG KHO NA'I RJOD

BYED DU MI 'THAD PAR BSTAN PA NI, RJOD BYED KYI SGRA CHOS CAN,
DON GCIG KHO NA'I GSAL BYED DU NGES PA GANG LAS YIN TE MA YIN
PAR THAL, BRDA SBYAR NA DON THAMS CAD LA 'JUG TU RUNG BA'I
PHYIR DANG, RJOD 'DOD KYIS BZHAG PA'I DON

@191A *, ,GYI NGES PA MA GTOGS PAR GANG GIS KYANG BRDA LA MA
LTOS SHING DBANG PO LAS 'DAS PA'I DON NGES SHES PA MI 'THAD
PA'I PHYIR, GSUM PA BRDA' LA BRTEN NAS DON SO SOR NGES PA'I
RGYU BSTAN PA NI, BRJOD 'DOD DE BRJOD BYA'I DON

SO SOR NGES PA'I RGYU YIN TE, RJOD 'DOD RTOG PA'I SNANG BA KHO
NA SGA DON DU 'GYUR DGOS PA'I PHYIR BRDA NI RJOD 'DOD KYI
DBANG GIS DON SO SOR NGES PA DE'I GSAL BYED YIN TE LUS NGAG GI
RNAM RIGS GI SGO NAS RJOD PAR 'DOD PA'I DON GZHAN

GYI BLO YUL DU GSAL BAR BYED DGOS PA'I PHYIR, SKYES BUS MA
BYAS PA'I RIG BYED DE DON GCIG KHO NA CAN DU NGES PA GANG LAS
KYANG MI 'THAD PAR THAL, DON SO SOR NGES PA'I RGYU DE NI SKYES
BUS BYAS PA MIN PA LA MED PAS NA'O, ,DE LTA

MIN PAR BRDA LA MA LTOS PAR RANG BZHIN GYIS NI DON SO SOR NGES
PA YIN NA, 'CHAD PA PO GZHAN GYIS DON GZHAN LA BSHAD PA DES
KYANG GO BA CUNG ZAD KYANG SKYED PAR MI RUNG NGO, ,DER MA ZAD
'DI'I DON 'DI'O ZHES 'CHAD PA POS BRDA BYAS

PA YANG, DON MED PA CAN NYID DU THAL BAR 'GYUR BAS RIG BYED
'CHAD PA DGOS PA MED PAR THAL LO, ,SKYON MED DE, BRDA LAS RJOD
BYED RNAMS RANG BZHIN GYIS DON LA 'BREL BA'I KHYAD PAR GSAL
BAR BYED PA DON MED MIN NO ZHE NA, RIG

BYED KYI SGRA CHOS CAN, DON GCIG ,BON GSA BA'I NGES PA'ANG LAS
YIN TE MA YIN PAR THAL, DON GO BA BRDA LA LTOS PA GANG ZHIG
,BRDA GANG LA YANG SBYAR DU RUNG BAS KHYAB PA'I PHYIR, DE LTAR
BKAG PAS GRUB PA DE DAG

@191B GI DON BSDU BA NI, DON GANG LA 'DOD PA DANG RGYUD PA'I
SA 'DOD PAS RANG DGAR SBYOR BA'I RJOD BYED DE LA BRJOD BYA'I
DON MTHA' GCIG TU NGES PA ZHES BYA BA GANG ZHIG YOD, DES NA,
BRDA NI 'DOD PA'I DBANG GIS DON THAMS CAD LA 'JUG TU RUNG PA
NYID

YIN PAS AAG NI ZHES SOGS KYI SGRAS SPYOD PA PA'I MNGON PAR
'DOD PA ME LA SBYIN PA SREG SBYIN PA KHO NA GSAL BAR BYED PA
SOGS SU MI 'GYUR RO, ,DE YANG RJOD BYED KYI SGRA DNGOS DBANG
GIS DON GCIG KHO NA LA 'JUG PA LTA BU'I DON

DES 'GOG PA YIN GYI, BUM PA ZHES PA'I SGRA RJOD 'DOD KYIS THOG
MAR SBYAR PA'I DBANG GIS LTO LDIR PA KHO NA'I DNGOS MED DU
NGES KYI GZHAN GYI DNGOS MING DU 'GYUR MI SRID PA LTA BU'I
RJOD 'DOD KYIS DON NGES PA RANG LUGS LA YANG KHAS LEN

LA, DE LTAR YIN KYANG BUM PA'I SGRA LTO LDIR BA LAS GZHAN LA
SBYAR BA MI RUNG BA ZHES BYA'I DON NI 'DOD PA MA YIN NO,
,GNYIS PA PHYOGS GCIG BDEN PA'I RTAGS KYIS RIG BYED BDEN PA'I
DON CAN YIN PA DGAG PA LA, 'DOD PA

BRJOD PA DANG, DE DGAG PA GNYIS, DANG PO NI, GANG GI PHYIR RIG
BYED KYI PHYOGS GCIG YIN PA'I PHYIR, DPER NA ME GRANG BA BZLOG
BYED YIN PA DANG, ZLA BA BCU GNYIS LO YIN CES PA'I RIG BYED
KYI DAG BDEN PA'I DON CAN YIN PA BZHIN DU,

RIG BYED KYI DAG GZHAN YANG DE DANG 'DRA BAR BDEN PA'I DON CAN
YIN NO, ,ZHES DE SKAD DU SPYOD PA PA GZHAN DAG ZER RO LO,
,GNYIS PA DE DGAG PA LA, SGRUB BYED LTAR SNANG DU BSTAN PA
DANG, BSGRUB BYA LA TSAD MAS GNOS PAR BSTAN

@192A *, ,PA'O, ,DANG PO NI, DE 'DRA RTAGS YANG DAG MA YIN TE,
LHAG LDAN YIN PAS KHYAB PA 'KHRUL PA CAN NYID YIN PA'I PHYIR
DPER NA SHING TOG LHAG MA 'DI RNAMS CHOS CAN, RO MNGAR BAR
'DRA STE GZUGS KYI NGO BO SMUG POR MTSUNGS

PA NYID KYI PHYIR ZHES PA DANG, PHRU NANG GI 'BRAS 'DI RNAMS
CHOS CAN, CHOS PA YIN TE, SNAR ZOS PA'I 'BRAS DANG SNOD GCIG
GI NANG DU CHUD PA LA YANG KHYAD PAR MED PA'I PHYIR, ZHES PA
BZHIN NO, ,DE BAS NA, 'DI 'DRA BA'I RTAGS YANG

DAG YIN PA RIGS PA SHES PA PHYOGS GLANG LA SOGS PAS BKAG GO
,GNYIS PA BSGRUB BYA LA TSAD MAS GNOD PAR BSTAN PA NI, RIGS
BYED CHOS CAN, KHYOD DON BDEN PA KHO NA STON PA MIN PAR THAL,
SKYES BU RTAG PA LAS BYED PA PO DANG,

RNAM SMIN LONGS SPYOD PA PO NYID DU STON PA'I PHYIR DANG, DANG
PO RNAMS RTAG PA DANG, SPYI DON GZHAN SOGS DBANG PO LAS 'DAS
PA RNAMS DBANG PO'I GZUNG BYAR STON PA'I PHYIR DANG, RGYU MI
MNYAM PA RTAG PA RGYUR 'GYUR BA DANG, GNAS PA MI MNYAM PA RTAG
PA RKYEN GYIS GNAS PAR BYED

PA DANG, 'JIG PA MI MNYAM PA PHYIS RGYU DON GZHAN GYI 'JIG PAR
BYED DGOS PAR STON PA'I PHYIR DANG, GZHAN YANG MNGON RJES KYI
TSAD MA RNAM GNYIS KYIS RNAM PAR GSAL BA'I SPYOD YUL LA MA LUD
LA LTOS PA'I RJES DPAG DANG

'GAL BA DAG NI BRJOD PAR BYED PA YIN PA'I PHYIR, DES NI MNGON
RJES KYI TSAD MA DANG 'GAL BA KUN DU BSAL ZHING, 'BREL BA DANG
NI RJES MTHUN THABS, ZHES SOGS SU BSHAD PA LTAR, KHYAD PAR
GSUM LDAN GYI BSTAN BCOS

@192B KYI DON YANG MA BSTAN LA, DE LTA NA YANG PHYOGS GCIG
BDEN PA TZAM GYI RIG BYED BDEN PA'I DON CAN DU SGRUB PA NI,
G-YEM MA MU COR GYI BDAG PO LAS RGYAL BA DANG 'DRA'O, ,GZHAN
YANG GAL TE PHYOGS GCIG LA MI SLU BA DE LTAR GRUB PA TZAM GYIS

RIG BYED THAMS CAD TSAD MAR GRUB NA 'O NA NGAG SMRA BA'I SKYES
BU 'DI DAG LA TSAD MA MIN PA'I TSIG CI YANG MED PAR THAL,
SKYES BU MANG DU SMRA BA LA BDEN PA'I DON GCIG MED PA MIN PA'I
PHYIR, GSUM PA SNGAR BSHAD RIGS PA RNAMS KYI DON

BSDUS TE BSTAN PA NI, RJOD BYED KYI SGRA 'DI CHOS CAN, RANG GI
ZHEN PA'I BRJOD BYA'I DNGOS PO LA 'BREL BA GANG YANG MED PAR
THAL, DE'I RANG BZHIN RNA 'BRAS BU GANG YANG MIN PA'I PHYIR,
DER THAL, BRJOD PA PO'I RJOD 'DOD

TZAM LA RTEN CING GNAS PAS 'BYUNG BA'I PHYIR, SNGA MA LA KHYAB
PA MED DO ZHE NA, 'DI GNYIS LAS RNAM PAR BZLOG PAS KYANG
'KHRUL PA MED PA'I 'BREL PA YOD PA MA YIN PAR THAL, 'BREL PA
BDAG GCIG DE BYUNG GNYIS SU NGES

PA'I PHYIR, GAL TE RJOD BYED RNASM KYI 'JOG PA NI BRJOD BYA
TSAD MAS MTHONG BAS BYED PAS DON LA BRGYAD LA 'BYEL PAS KHYAB
PO ZHE NA, SGRA LA RTAG MI RTAG TU BRJOD PA'I SGRA GNYIS KA
'JUG MI SRID PAR THAL, RTAG PHAN TSUN

DAG NI 'GAL BA'I DON DE NI, SGRA LTA BU GCIG LA GZHI MTHUN DU
'DU BAR JI LTAR YANG 'GYUR BAR MI 'THAD PA'I PHYIR, DES NA
LUNG DE LAS RTOGS PA PO'I ZHE NA DON GYI RNAM PA 'GA' YANG
NGES PAR NUS PA MA YIN PAR THAL, LUNG DAD ZHEN PA'I BRJOD

@193A *, ,BYA'I DNGOS PO RNAMS MED NA MI 'BYUNG BA'I 'BREL BA
MI 'GRUB PAS NA'O, ,DE'I PHYIR LUNG DE NI DON DE'I RJOD BYED
DU LOG NA YANG DON DE'I DNGOS PO MED PAR GRUB PAR MI 'GYUR BA
DES NA BSKAL DON MED NGES KYI 'BRAS BU CAN DU PHYI RGOL GYI
TSAD MA GSUM GYIS MI

DMIGS PAS NI MA 'GRUB PO ZHES SHES PAR BYA'O, ,DE LTAR NA RIG
BYED TSAD MAR KHAS LEN PA LA SOGS PA BLUN PO'I RTAGS YIN PAR
BSTAN PA'I PHYIR, RANG 'GROL LAS, RIG BYED TSAD MA DANG NI
ZHES BYA BA LA SOGS PA GSUNGS TE, DE YAGN MA BYAS PA DANG,
PHYOGS GCIG

BDEN PA SOGS KYI RTAGS KYIS, RIG BYED TSAD MA YIN PA DANG NI
BDAG LA SOGS PA'I RTAG PA 'GAS 'BRAS BU BYED PAR SMRA BA DANG
'BAB STEGS KYI KHRUS LAS SDIG PA 'DAG PA'I CHOS 'DOD PA DANG
NI, YON TAN CUNG ZAD MED KYANG, KHO BO CAG BRAM ZE YI NO ZHES
RIGS SMRA

BAS DREGS PA DANG, SEMS KYI SDIG PA GZHOM PA'I PHYIR DU MER
MCHOD PA LA SOGS PA'I GDUNG BA DU MA RTZOM PA ZHES BYA BA 'DI
RNAMS NI SPYOD PA BLUN PO ZHES RAB 'CHAL BA'I RTAGS LNGA YIN
NO, ,RAGS PA TZAM BSTAN PA'I DON DU LNGA NI MTSON BYED DU
SMROS PA YIN GYI

ZHIB TU PHYE NA MU STEGS DE DAG GI BLUN PA'I RTAGS NI DPAG TU
MED DO, ,LE'U DANG PO 'DI'I GZHUNG TSAD NI BRGYA DPE LAS SHO
SO KA SUM BRGYA DANG BZHI BCU RTZA GCIG CES 'BYUNG NGO, ,GANG
GI BLO GROS MGRIN PA'I PHUG ZAB NA, LEGS SHAD MA LUS NGAL SO
BYAS GYUR PA,,

DE YI TSIG NI PHYOGS KYI SKED TSAL DAG ,GSAR SKYES PADMOS
'GENGS PA'I BSER BU ZHIN, ,RGYAS BA'I BSTAN BCOD TSAD MA RNAM
'GREL GYI RGYA CHER BSHAD PA RIGS PA'I RGYU MTSO LAS, RNAG DON
DE'U'I RNAM PAR BSHAD PA STE DANG PO'O,, ,