*, ,'GREL PA BZHI SBRAG GI ZIN BRIS SNYING GI MUN SEL ZHES BYA
BA BZHUGS SO, ,

@001B #, ,BLA MA DANG DPAL RDO RJE SEMS DPA' LA PHYAG 'TSAL LO,
,GANG LA BSTEN NA MCHOG THUN DNGOS GRUB KUN, ,

'BAD MED STZOL MDZAD DRIN CAN BLA MA DANG, ,DBYER MED DANG PO'I
MGON PO'I ZHABS SEN RDUL, ,SNYING DBUS 'DAB BRGYAR BYANG CHUB
BAR DU BSTEN, ,BLOo

CHEN RGYAL BA'I THUGS GSANG ZAB MO'I BCUD, ,SKAL BZANGo 'GRO
BA'I YID KYI ZHING SA RU, ,'BEBS MKHAS TSULo GNAS KHRIMSo LDAN
GTZUG GI

RGYAN, ,MKHAS GRUBo RGYAo MTSO'Io MGON LA SNYING NAS 'DUD, ,GANG
GI ZHAL KHYIM RIN CHEN 'BYUNG GNAS LAS, ,LEGS 'ONGS DPAL LDAN
'DUS PA'I

@002A #, ,RGYUD 'GREL GYI, ,BSHAD LUNG ZAB BRLING MAN NGAG NOR
BU'I DBYA, ? ,BLO CHUNG BDAG YID BUM BZANG 'KHYIL BA GANG, ,

BRJED NGES CHOM RKUN 'JIGS LAS BSRUNG PA'I PHYIR, ,DRAN GSO'I
CHED DU BRJED BYANG RI MO'I 'PHRENG, ,SPEL LO BLO LDAN SGEG MO'I
DO SHAL DU, ,LONGS SHIG

CHOS BDAG BSRUNG MAS BYA RA MDZOD, ,CES SHIS PA BRJOD CING MCHOD
PAR BRJOD PA SNGON DU BTANG NAS GANG GLENG BAR BYA BA NI, SHING
SPREL ZLA BA DANG POR KHYAB

BDAG RDO RJE SEMS DPA' DANG ZHAL MI GNYIS PA BKA' DRIN ZLA MED
RJE BTZUN BLO BZANG TSUL KHRIMS RGYA MTSO DPAL BZANG PO'I ZHAL
SNGA NAS DPAL GSANG BA

@002B 'DUS PA'I RGYUD 'GREL GYI BSHAD LUNG THOB SKABS KYI GSUNG
BSHAD RANG BLOS GANG ZIN BRJED THOR 'GOD PA LA, THOG MAR BLA MAS
DBU BSKUL TE SHER SNYING TSAR GSUM, MKHA' LA SPYOD PA'I SHLOO KA
GCIG ,

SENG GZUNGS BRGYA SKOR GCIG ,TADYA TH'A ZHES SOGS BDUD BZLOG
BYAS RJES, BLA MAS DBU BSKUL TE, YID KYI ROL BA, ZHES SOGS RDOR
SEMS BSGOM BZLAS, YIG BRGYA NYER GCIG RE, BYANG 'DREN

GYIS DBU BSKUL TE 'GREL GTOR BSNGO BA DANG, MAndAL PHUL NAS,
'DUS PA GSANG BA LAS BYUNG BA, ,ZHES SOGS SHLOO KA GCIG GIS GSOL
BA BTAB PA, RMAD BYUNG MTSAN DPE MA KHA SKONG DANG BCAS PA'I

BRGYUD 'DEBS, SANGS RGYAS CHOS TSOGS MA LAN GSUM, DE NAS BLA MAS
GSUNG BSHAD SPYI BYE BRAG MTHA' YAS PA BKA' STZAL MOD BLO'I RVA
BAR MA 'CHUN BAS RE ZHIG BZHAG ,DNGOS GZHI'I GSUNG BSHAD

DANG BRDA' SBYOR TSUL 'GA' ZHIG BRJED BYANG DU 'GOD PA LA, ^
'GREL PA BZHI SBRAG GI BSHAD LUNG GI BRGYUD TSUL NI, SRAD RGYUD,
RGYUD SMAD, RGYUD STOD SOGS NAS BRGYUD BA YOD KYANG, NGED TSO'I

BRGYUD PA 'DI LA SRAD RGYUD DANG STOD RGYUD NAS RGYUD BA MED,
'DIR SMAD RGYUD KHO NA YIN, RJE RIN PO CHES SHES RAB SENG GE LA
GTAD TSUL SOGS DANG, DE NAS DAM PA GONG MA RNAMS RIM PAR BRGYUD
DE RGYAL BA

@003A *, ,BSKAL BZANG RGYA MTSO'I DRUNG DU KUN MKHYEN SKU BAR BA
RANG NYID KYIS ZHU BA PO GNANG STE DGYES BZHIN DU ZLA BA GCIG GI
RING LA GNANG BA NI NGO MTSAR BA YIN, SKU BAR BAS TSOGS CHEN 'DU

KHANG DU BLA MA DPAL MANG RIN PO CHE DANG DPAL RIS PA SOGS LA
GNANG, DE DUS SKU NA PHRA YANG THUGS RIG GSAL PAS PHYAG LEN DANG
BRDA' SBYOR TSUL SOGS GCIG KYANG MA BRJED KYI RANG NYID NAS
GSUNG,

'GREL BA BZHI SBRAG GI BSHAD LUNG TSAR BCO LNGA GNANG BA'I BCU
GSUM BCU BZHI PA GNYIS NYID NAS GSAN, DE GNYIS KYI SKABS RDOR
SEMS BSGOM BZLAS KYI DBUR YID KYI ROL BA SOGS MA GSUNG GSUNG,

'GREL BA BZHI SBRAG CES PA'I 'GREL BA BZHI BRTZI TSUL MI 'DRA BA
'GA' RE YOD KYANG, KUN MKHYEN SKU BAR BAS, RGYUD RTZA BAR BYAS
TE, SGRON GSAL DANG, DKYUS MCHAN ZUR MCHAN GNYIS GCIG TU BYAS,

BSDUS DON DANG, MTHA' DPYOD BZHI LA 'GREL BA BZHI SBRAG CES
GSUNG, YANG, RTZA RGYUD SGRON GSAL GNYIS BSHAD GZHIR BYAS, DKYUS
ZUR GYI MCHAN GNYIS SO SOR BGRANG, BSDUS DON DANG,

MTHA' DPYOD BZHI LAS NGO 'DZIN PA'I GSUNG RGYUN YOD, PHYI MA
LTAR NA RJE RIN PO CHES MDZAD PA'I 'GREL BA BZHI SBRAG GO ,RJE
RIN PO CHES RTZA RGYUD KYI DON RNAMS 'CHAD THABS YAN LAG LNGA'I
NANG NAS

@003B BSDUS DON GYIS 'CHAD PA LA BSDUS DON ZUR DU BKOL, BRGAL
LAN MTHA' DPYOD KYIS 'CHAD, TSIG DON RNAMS DKYUS MCHAN GYIS
'CHAD, DER MA 'DUS PA 'GA' ZHIG ZUR MCHAN GYIS 'CHAD PA YIN,

BSHAD LUNG SKABS, DANG POR 'GREL RKYANG DANG, DE NAS MCHAN DANG
SBRAG NAS 'DON PA SOGS LUNG THOB PA'I CHED YIN PAS BSHAD LUNG
THOB NA BZHI KA'I LUNG THOB PA'I GO CHOD GSUNG, 'GREL BA BZHI PO

DE SBRAG NAS DPAL GSANG BA 'DUS PA'I RTZA RGYUD KYI DON 'CHAD
PAS NA 'GREL BA BZHI SBRAG CES PA YIN, DE 'CHAD PA LA BSDUS DON
LAS, RJE BTZUN BLA MA ZHES PA NAS, DANG PO LAS PHYE BA NI MTHA'
DPYOD DU GSAL

LO; ;ZHES BRJOD, DE NAS MTHA' DPYOD LA PHEBS PAR ZHU GSUNG NAS,
MTHA' DPYOD KYI DBU RGYUD KYI RGYAL PO DPAL GSANG BA 'DUS PA'I
RGYA CHER BSHAD PA, ZHES PA NAS, DAM PA SNGA MA RNAMS KYI PHYAG
BZHES

LA 'DUG PA LTAR BYA'O, ,ZHES PA'I BAR LJAGS LUNG MDZAD, DE'I
GRANGS BDUN BAR, SHADHA KA RA WARMAS BSHAD CES PA NI DAD BYED GO
CHA ZHES PA YIN, 'PHAGS PA GSANG BA LUNG BSTAN PA'I MDO BOD DU
MA

'GYUR, MDO SDE GDAMS NGAG 'BOGS PA'I RGYAL PO'I NANG TSAN ZHIG
YIN PAR BU STON RIN PO CHES GSUNG GSUNG, BRGYAD PAR, RIG 'DZIN
GYI SDE THAMS CAD CES PA'I RIG PA STONG NYID LA BYED PAR SKU

@004A *, ,BAR BAS GSUNG, SNYIM PA'I ME TOG CES PA SHANTI PAS
MDZAD, NYER GNYIS BAR, 'BUM LA DGYES PA'I RDO RJE LAS, ZHES PA
NI KYEE RDO RJE'I RGYUD 'BUM PHRAG LNGA PA BOD DU MA 'GYUR BA

ZHIG YIN LA BRTAG GNYIS NI 'DI'I NANG NAS BSDUS PA YIN GSUNG, SO
BDUN PAR, KHA CHE LA KBVIL ? LAG SMI ZHES DPAL MANG RIN PO CHES
GSUNG, KHUNGS MA YIN ZHES PA KHUNGS LDAN MIN ZHES PA'I

DON YIN, RNAL 'BYOR RGYUD KYI SKABS SU BLA MED DRANG DON DU 'DOD
DGOS PAS, DRANG TSUL KUN SNYING GIS BSHAD PA LTAR YIN NAM ZHES
DPAL MANG RIN PO CHES GSUNG, NYIN GNYIS PA BLA MA RGYUN MCHOD

NYIN, RGYUD PA'I PHYAG LEN LA, RGYUD MCHOD SKABS BDAG BSKYED
TSOGS MANG NAS GSUNGS TE LONGS SKU SPYAN 'DREN MGOR BLA MA PHEBS
PA YIN, SNGAR SDE KHRI RIN PO CHE DANG, GUNG THANG RIN PO CHE
RNAM GNYIS

NAS DE LTAR GNANG, AA LAGS DPAL MANG RIN PO CHE NAS GNANG SKABS
GZIMS CHUNG SA KHYON CHUNG BA DANG, DGUNG LO MTHO BA BCAS PHEBS
BZHUGS KYI STABS MA BDE BAR BDAG BSKYED GSUNGS SKABS

DOM RA MNABS TE, LONGS SKU SPYAN 'DREN GYI MGOR DOM RA PHUD PA
YIN GSUNG STE KHONG GIS KYANG DE BZHIN MDZAD, MDUN BSKYED KYI
BLA MA RDO RJE 'CHANG DU BSKYED SKABS SU DBU ZHVA MAN PAS TE
RDOR DRIL

@004B BSNAMS PAS 'KHYUD RGYA DANG BCAS BZHUGS PA NI RGYUD MCHOD
GNYIS KAR 'DRA DKYIL 'KHOR GYI GTZO BOR BSKYED, PHYI NANG GSANG
BA'I MCHOD PAS MCHOD NAS BSTOD PA MAndAL GSOL BA BTAB PA DANG
SMON LAM

SHIS BRJOD RNAMS SNGON DU BTANG STE, RDOR SEMS BSGOM BZLAS,
'GREL GTOR, MAndAL 'BUL BA BRGYUD 'DEBS SOGS BYAS, DE NAS BLA
MAS SPYI BSHAD KUN SLONG 'CHOS TSUL SOGS KYI GSUNG BSHAD

GNANG NAS, KHYED RANG RNAMS DE RING NAS RGYUD 'GREL NAM GSAN RES
KYI GNAS 'DI YANG THA MAL GYI SNANG BA TZAM MA YIN PAR YE SHES
RANG SNANG LAS GRUB DPAL GSANG BA 'DUS PA'I LHA SUM CU SO GNYIS
KYI RTEN

DANG BRTEN PA'I DKYIL 'KHOR DNGOS DANG, BLA MA YANG SENG CHEN
BRGYAD KYIS BTEGS PA'I RIN PO CHE'I KHRI'I STENG DU LUS DKYIL
GYI LHA BKOD DE DKYIL 'KHOR GYI BDAG PO DANG NGO BO DBYER MED PA
DANG, SLOB MA KHYED RANG

RNAMS KYANG 'KHOR GYI RIGS LNGA GANG RUNG GI NGA RGYAL BZUNG BAR
BSHAD PAS DMIGS PA DE BZHIN MA YENGS PAR GSAN PAR MDZOD CES
BRGYUD PA'I BLA MA GONG MAS PHYAG BZHES YIN GSUNG, RGYUD 'GREL
'CHAD PA

LA; BSDUS DON LA PHEBS PAR ZHU ZHES BRDA' SBYAR NAS SA BCAD
BKRAMS RTZA RGYUD LA PHEBS PAR ZHU GSUNGS NAS, RTZA RGYUD LJAGS
KLOG GNANG, DE'I DON MTHA' DPYOD LA PHEBS PAR ZHU, MTHA' DPYOD

@005A *, ,BKLAGS, 'GREL BA'I MTSAN DON 'GREL RKYANG LA PHEBS PAR
ZHU, 'GREL PA MTSAN DANG SBRAGS PA LA PHEBS PAR ZHU ZHES NGES
CAN DU BRDA' SBYOR DGOS, 'GYUR PHYAG

MAN CHAD, 'GREL BA LA PHEBS DANG, MCHAN SBRAG LA PHEBS TZAM GYIS
CHOG ,AA LAGS DPAL MANG RIN PO CHES 'GREL BA'I MCHOD BRJOD KYI
SKABS 'GREL BA LA PHEBS PAR ZHU, DPAL LDAN

NAS BTUD TE ZHES PA'I BAR MCHOD BRJOD GSUNG STE, YANG BSDUS DON
GYI RTZOM PAR DAM BCA' 'GREL BA LA PHEBS PAR ZHU, ZLA BA GRAGS
PAS RIM BZHIN BSHAD, 'DI GNYIS MCHAN PHYOGS GCIG

TU YOD PAS 'DI GNYIS MCHAN SBRAG LA PHEBS PA ZHU ZHES SLAR YANG
DPAL LDAN RGYUD RGYAL NAS, RNYED PA BZHIN DU 'CHAD PA'I BAR
MTHAR CHAGS SU GNANG GSUNG NAS DE BZHIN MDZAD, 'GREL BA'I

BSHAD PAR DAM BCA'I MCHAN SBRAG 'DON SKABS MCHOD BRJOD KYI DBU
NAS 'DON PA DPAL MANG RIN PO CHE'I PHYAG LEN YIN, BA TSAB ZHES
SOGS PA'I MCHAN DANG MCHAN GYI STENG 'OG TU BA TSAB

DANG; CHAG CES YOD PA DE 'DRA LA 'GYUR MCHAN ZER, TSEG SKOR GYI
BRDA' SBYOR TSE, SNGON 'GREL BA BAR MA MANG PO MED BAS, 'I DE
TSEG GIS BCAD ZER BA LTA BU LA, 'I DE MED PA BYAS ZHES

@005B DANG, 'I DE YIG TSAG BYAS ZHES SOGS KYIS BRDA' SBYOR BAR
GSUNGS, TSEG GIS BCAD ZER BA, RGYAL BA SKAL BZANG RGYA MTSOS
GSUNGS PA YIN NAM GSUNG, 'I DE TSIG GIS BCAD LTA BU PHAL CHER

LA 'DRA YANG, GANG LTA BU LA GANG ZHES SBYAR NA MI BDE BAS, GANG
ZHES PA DE TSEG GIS BCAD CES BRJOD, ZUR MCHAN LA YIG RTAGS 'DUG
TSE, DPER NA, GZUR MCHAN LA PHEBS PAR ZHU DANG, SA GNAS

PA NYID KYI SA ZHES PA LA, KYI DE TSIG GIS BCAD, SA DE YAR SBYAR
NAS, GNAS PA NYID KYIS ZHES BKLOG DGOS PA 'OG GI DE 'DRA'I RIGS
THAMS CAD LA 'GRE ,RIM PA SO SO'I DON BSHAD LA SEMS

DMIGS KYI RIM PA'I TSIG DON BSHAD SKABS 'GREL BA BRKYANG NGAM,
YANG NA, MTHA' DPYOD DPAR GSAR DU SEMS DMIGS KYI SKABS SU SEMS
DMIGS KYI RIM PAR BSDUS PA'I LUS DBEN DANG

NGAG DBEN NI 'OG TU STON NO, ,ZHES PA'I MTSAMS SU SBRUL SHAD
GCIG YOD PAS DE'I KHA SKONG MTHA' DPYOD BYAS NA, LE'U DANG POR
MTHA' DPYOD NYER DGU YIN KYANG, NYID NAS DPAL MANG RIN PO CHER

MTSAMS 'DIR KHA SKONG MTHA' DPYOD DGOS SAM ZHU BAS, MTHA' DPYOD
KYI SEMS DMIGS KYI SKABS SU ZHES PA'I TSIG GI NUS PA LA DPAG NA
KHA SKONG MTHA' DPYOD DGOS SAM, 'ON KYANG KHO BOS

@006A *, ,SNGAR 'CHAD THABS SU, LE'U DANG POR MTHA' DPYOD NYER
BRGYAD BSHAD YOD PA DE LAS MI THUB GSUNG, DE TSIG NYUNG BAS STON
PO'I 'PHROR SPRUL SHAD MED PA BYAS SNANG BA

GSUM GYI MING GI RNAM GRANGS LA MAR SBYAR NAS SEMS DMIGS KYI RIM
PAR 'GREL RKYANG BYAS NA DPAL MANG RIN PO CHES GSUNGS PA DANG
'GRIG ,GONG GI 'GYUR PHYAG DE SONG NAS, GZHUNG DNGOS KYI

DON SHES PA DE, 'DI'I GSUM PA YIN PAS, DE LA GSUM, ZHES SA BCAD
GONG MA GANG YIN GYI MING 'OG GI GNYIS PA GSUM PA SOGS SO SO'I
THAD KAR BLANGS TE GSUNG, GONG GI SNANG BA GSUM

GYI MING GI RNAM GRANGS ZHES PA DE SONG NAS, DE'I SA BCAD RJES
MA GNYIS LUS YOD PA SKABS 'DIR YONG DGOS PAS, SNANG BA GSUM SO
SO'I MTSAN NYID DES KHUNGS MTHA' DPYOD LA PHEBS PAR

ZHU GSUNGS RED, 'OG MA RNAMS SU YANG DE BZHIN GNANG STE, 'OD
GSAL LAS ZUNG 'JUG 'GRUB LUGS ZHES PA'I SA KHUNGS MTHA' DPYOD
SONG NAS, BSDUS DON LA, RGYUD PA'I PHYAG

LEN SKABS 'DIR BSDUS RGYU GSUM YOD CES ZER YANG, ^ SKU BAR PAS
BSHAD LUNG SKABS, SKABS 'DIR GONG GI SA BCAD RIM PA LNGA BSTAN
PA DE SONG NAS, SA BCAD PHYI MA GNYIS LUS

@006B YOD PA SKABS 'DIR YONG DGOS PAS, DE NYID DU RGYUD KYI DON
KUN GSAL BAR BSTAN PA ZHES PA DE TSAR NAS, GONG GI RGYUD KYI DON
KUN BSDUS NA DU ZHIG TU 'DU BA, ZHES SOGS KYIS BRDA' SBYAR BAR
GSUNG

GSUNGS NAS NYID KYANG DE LTAR MDZAD, 'OG MA RNAMS SU YANG DE
BZHIN GNANG, SGRON GSAL LNGA BAR MTHAR BCAS ZHES PA'I MTSAMS SU
ZUR MCHAN DANG, DE NAS 'I MTHA' CAN NO ZHES BYUNG BA LTA BU LA
ZUR

MCHAN TSAR NAS MTHAR BCAS NI MTHA' CAN NO, ,ZHES BKLAGS DGOS
GSUNG, DPAL MANG RIN PO CHE NAS /KA /KHA 'DI 'DRA LA GA-YAS SKOR
DANG, KA/ KHA/ 'DI 'DRA GA-YON SKOR GSUNGS PAS,

SKU BAR BA DANG, RGYAL BA SKAL BZANG GI PHYAG LEN YIN PA 'DRA
GSUNGS, SDE KHRI RIN PO CHE DANG, GUNG THANG RIN PO CHES, SNGA
'KHOR PHYI 'KHOR ZHES GSUNGS, SDE KHRI RIN PO CHES, HOR TSANG
SKU GONG MA'I

MDUN NAS GSAN, DES SKU BAR BA LAS GSAN PA YIN YANG BRDA' SBYOR
TSUL MI 'DRA GSUNG, KHO TSE BSOD NAMS TSANG GIS GA-YAS GA-YON
SNGA MA LAS LDOG ZER, SHOG GRANGS BDUN PAR, {1}RGYUD ?

ZUR MCHAN 'DON, DE NAS GNYIS YIG LA PHEBS PAR, RGYUD DANG ZHES
'DON GSUNGS, SGRON GSAL 'DI 'GOS GYUR YIN PAS, BA TSAB KYIS
'GYUR MTSAN BYAS PA YIN, RGYUD LA SLOB PA LA

@007A *, ,THOG MAR RANG RANG GI CHO GA SA CHOG SBYIN SREG SOGS
'DON CHA'I RIM PA RNAMS BLO LA LEGS PAR SBYANG BA ZHIG BYAS, DE
NAS RTZA RGYUD LA ZHUGS NA GO BA LEGS PAR CHAGS PA ZHIG 'ONG,

SHOG GRANGS BCU PAR, MCHAN SBRAGS KYI DBUR, KHA DKYIL 'KHOR ZHES
SOGS YOD PA LA, MCHAN SBRAGS LA PHEBS PA'I THOG MAR KA BA LA
PHEBS PAR ZHU ZHES SBYOR, DER GSAL BA'I MTSAN GYI STENG DU BA

TSAB DANG, CHAG CES YOD PA LA, BA TSAB DANG, CHAG CES PA'I 'GYUR
MCHAN 'DUG CES PA DANG, BA TSAB DANG CHAG GIS ZHES PA LTA BUR
BRDA' SBYOR, BCU GSUM PAR, {1} DE NI BA'I MA {2}LUS PA CES PA

LA; GCIG YIG SONG NAS GNYIS YIG LA ZHES PA BA'I ZHES PA MI DGOS,
BCU BZHI PAR, {KHA}SHES {10} PA'I {GA} DBYE {2} BA YIS ZHES PA LA,
KA BA LA PHEBS PAR ZHU DBYE BA, KHA BA LA PHEBS PAR ZHU SHES PA,

GCIG YIG SONG NAS GNYIS YIG LA PHEBS PAR ZHU, DBYE BA YIS ZHES
BRDA' SBYOR, RGYUD PAS RGYUD GZHUNG GONG 'OG DKRUGS NAS GSUNGS
PA'I RGYU MTSAN NGA RANG GIS DPAL MANG RIN PO CHER ZHUS PAS,

BSNYEN SGRUB YAN LAG BZHI'I GO RIM DANG BSTUN PA YIN NAM SNYAM
PA YOD KYANG DA DUNG DPYAD DGOS GSUNGS PAS, DE LTAR NA LE'U DANG
PO'I 'GREL BAR DE NAS BCU DRUG GIS BSNYEN SGRUB YAN LAG

@007B BZHI RGYAS PAR BSHAD CES DANG, MTHA' DPYOD DU LE'U GNYIS
PA NAS BCU BDUN PA'I BAR BCU DRUG GI BZHI TSAN RE RES BSNYEN
SGRUB BZHI RE RE STON ZHES SOGS KYI STENG NAS DPYAD DGOS PA 'DRA
GSUNG, KO tA KHYA LA

SOGS PA BCU PHYAG NA RDO RJE'I MTSAN GYI RNAM GRANGS SU BSHAD PA
YANG YOD, SUM CU PAR, TE ZHES PA LTA BU TSIG GIS MA BCAD PA LTA
BU LA ZUR MCHAN GONG 'OG 'GRIG MI DGOS, DKYUS MCHAN LA 'GRIGS

DGOS PAS TSIG GIS BCAD PA YIN, SKU BAR BAS BSHAD LUNG GNANG
SKABS, SA KHUNGS MTHA' DPYOD DANG KHA SKONG MTHA' DPYOD SOGS KYI
BRDA' GNANG TSOD RED, BRDA' SBYOR TSUL DE 'GA' ZHIG ,DPAL

MANG RIN PO CHES, RGYUD PA'I GRVA BA GLING 'JAM DBYANGS ZHES
PA'I NGAG LAS GSAN PA YIN, DES NI DE'I BSHAD LUNG DPAL MANG
CHUNG BA TSANG GI GONG MA BLO BZANG RGYAL BA TSANG NAS THOB, DES
BSE KHRI RGAN TSANG

NAS THOB, BYA RKANG, MTHING RKANG LA SKU BA ZHOG NAS BRDA' SBYOR
MA GNANG BAS, ^ RGYAL BA SKAL BZANG RGYA MTSO DANG, KHRI NGAG
DBANG MCHOG LDAN GYIS BRDA' MA SBYAR BA 'DRA, DPAL MANG CHUNG BA
TSANG GI GONG

MA BLO BZANG RGYAL BAR GRAGS PA KHONG GIS, KHRI RGAN TSANG LAS
'GREL BA GSAN, PHYIS KHRI'I SKABS 'GREL BA GNANG TSE BRDA' SBYOR
MDZAD PAS KHRI RGAN DANG KUN MKHYEN GONG MA'I DUS YOD TSOD 'DUG
,DE LTAR

@008A *, ,NA SNGON RGYUD SMAD LA YANG YOD KYANG PHYIS ZHIG NA
CHAD PAR 'DRA, BLO BZANG RGYAL BA TSANG LAS 'GREL BA THOB PA'I
RGYUD PA'I AA MCHOD RGYA LDI ZER BA RJES SOR PHUNG PO MA BDE BAR

YOD SKABS SU, AA LAGS DPAL MANG RIN PO CHE'I MTHAR PHYIN ZER BA
MANG, BYA RKANG MTHING RKANG CI 'DRA LA NGOS 'DZIN DRIS PAR SHOG
LDEB GCIG BSKUR TE BZUNG BAS TE NAS ZHU BA 'DI YIN ZHUS,

KHONG GI 'DI'I STENG NAS THUGS DPYAD GNANG STE BKLOG TSUL 'GREL
BA'I 'CHAD THABS SU BKOD, DPAL MANG RIN PO CHES YANG YANG THUGS
DPYAD GNANG STE 'GREL BA GNANG SKABS RJES MA ZHIG LA,

BZUNG BAS TE NAS ZHES PA MTHING RKANG MA DANG, BZUNG BAS TE
BZUNG NAS ZHES 'DON NA BYA RKANG MA YIN NAM SNYAM GSUNG, YANG NA
BZUNG NAS TE BZUNG NAS SOGS MTHING RKANG MA NI 'DRA LA, DGONGS
PA

YIS NI STE DGONGS NAS ZHES 'GREL BA RANG DU BKROL YOD PA RNAMS
BYA RKANG MA BYAS NA CHOG GAM SHAR TSOD YIN PAS DPYAD GSUNG, DE
YANG RKANG PA MA SNYOMS PA'AM, CHA MA 'GRIGS PAS MTHING RKANG MA

ZHES BSHAD PA YIN, 'GREL BA DPAR GSAR SO BZHI PA'I NYIN PHRENG
LNGA PAR, SLOB MAS GSOL BA ZHES SOGS LA, SPRUL SHAD KYIS CHOD
PA'I GA RTAGS GCIG PU YOD PAS, KA KHA GNYIS SONG

@008B GA BA LA PHEBS BAR ZHU ZHES SBYOR, SO BRGYAD PAR, MA
MTHONG BA NA SNANG NGO, ,ZHES PA MA MTHONG BAR SNANG NGO ZHES PA
YIN NAM GSUNG, ZHE LNGA PAR, CHAG GIS, MTHA' DAG DE BZHIN GZUGS
RNAMS

LA ZER, DE LTAR NA, GCIG YIG SONG NAS GNYIS YIG LA PHEBS ZHES
SBYOR MDZAD, DE NYID RE RE'I DON SPANG BA ZHES BSGYUR, ZHES BDUN
PAR, GA LDUM GYI GYI DE TSEG GIS BCAD PA DE YAR SBYAR NAS NYID

KYIS ZHES SBYOR BAR MDZAD, LE'U DANG PO'I ZIL GNON RDO RJE'I
TING NGE 'DZIN BSHAD PA LA, SA BCAD BZHI YOD PA'I GSUM PA LA
'GREL BA MED PAR, RE GSUM PA'I NYIN PHRED DRUG PA NAS MCHAN
RKYANG

YOD DER BRDA' SBYOR TSE, DE LA BRTEN NAS YIG DON KHA BSKANG BA
DE NYID ZUR MCHAN LA PHEBS PAR ZHU, LNGA GCIG PAR, SKU'I DANG
ZHES PA TSIG GIS BCAD, YON TAN DANG SOGS PAS, GSUNG GI

YON TAN DANG THUGS KYI YON TAN ZHES PA'AM, YANG NA GSUNG DANG
THUGS KYI YON TAN ZHES SBYAR BA LA 'PHAR MA ZER, RE BRGYAD PAR,
{GA}'DI LA {KA}SNANG BA GSUM GYI DBYE {KHA}BA YIS SOGS LA, KA PA
LA PHEBS,

SNANG BA GSUM GYI DBYE BA, KHA PAR SONG NAS, GA BA LA PHEBS PAR
ZHU 'DI LANG BA LA PHEBS PAR ZHU THUN MTSAMS ZHES SBYAR, DON
DGU'I RGYAB PHRENG DANG POR, SKU BZHOG NAS YA M'AN TA KRI ZUR
MCHAN

@009A *, ,LA PHEBS PAR ZHU, YA MA GSHIN RJE, AANTA MTHAR, TA KRI
BYED PA ZHES 'DON PA SKU BAR BAS GSUNG, GSOL DPON BSTAN PA DAR
RGYAS KYIS GSHIN RJE AANTA ZHES YOD PA'I

TSUL GSUNG, 'DI GONG GI RIGS 'GRE LA DPAG NA DKYUS MCHAN YIN
TSOD 'DUG KYANG, YA MA DANG AANTA MTSAMS PAS DKYUS LA 'JUG PA
BDE BA YIN NAM GSUNG, GLAN TSA NYI MA LCAM DANG, RDOG A'ARYA

DE BAS RGYUD 'GREL YOD, BSHAD RGYUN LA BGOS DANG, KHRID RGYUN LA
MAR LUGS BZANG PAS MTHA' DPYOD KYI MJUG TU YANG, 'GOS LUGS BSHAD
RGYUD KYI CHE BA DANG, MAR LUGS GDAMS NGAG GI

CHE BA ZHES GSUNGS, 'GOS KYI STOD THUN CHEN MO, RJES KYANG TSAD
MAR MDZAD LA, SKABS 'GAR DPYAD PA CUNG ZAD RE MDZAD, RNAM SNANG
GTZO BO BYAS NAS LHA SO BDUN RE RE GTZO BOR BYAS NAS 'DON

CHOG KYANG, RANG RE'I CHO GA LA BSHAD RGYUN MED PAS SBYOR TSUL
DKA', 'JAM RDOR YANG, GSANG 'DUS MI BSKYOD PA'I NANG NAS 'JAM
DBYANGS GTZO BOR BYAS STE LHA BCU DGU TZAM GYIS CHOG PAR BYAS PA

YIN; JO BO RJES LHA BLA MA BYANG CHUB 'OD LA 'JAM RDOR LA GTZO
BO 'PHO'I MAN NGAG GIS, 'JIG RTEN DBANG PHYUG GTZO BOR BYAS TE
DA LTA'I GSANG 'DUS 'JIG RTEN DBANG PHYUG GI DKYIL CHOG 'DI

@009B GNANG BA YIN, RGYUD NAS BSHAD PA'I RDO RJE SLOB DPON MTSAN
LDAN GYIS GTZO BOR 'PHO BA'I SAR SO SOR DBANG BSKUR CHOG ,YONGS
GRAGS KYI GSANG 'DUS MI BSKYOD PA'I DBANG THOB NA GTZO BO 'PHO
BA'I SO

SO'I DBANG THOB PA'I GO CHOD, LE'U GNYIS PA'I MTHA' DPYOD DON
GNYIS PA'I RGYAB TU, YANG DNGOS PO MED SOGS, DE BYANG CHUB KYI
SEMS TSUL BZHIR BSHAD PA'I SBAS DON LA YAR SBYOR BA YOD KYANG,
AA

LAGS DPAL MANG RIN PO CHE'I MTHA' DPYOD DRUG GIS BSHAD PA'I MJUG
TU SBYAR, BRGYA GNYIS PAR, MRKA TA ZHES BRGYA SKAD DNGOS YIN, DA
LTA MRKAD ZHES PA ZUR CHAGS PA YIN GSUNG, RGYUD SMAD BA BLA

MA ZHIG GIS LE'U LA SKABS 'GOD PA DANG, SH'U N+YA TA'I SNGAGS
DON RDOR BZLAS SU BSHAD PA GNYIS, SA BCAD SO SOR BYAS NAS, GNYIS
PA LA LNGA ZHES DANG, 'GREL BA BRGYA DANG GSUM PAR, LE'U

GSUNG PA'O ZHES PA'I MTSAMS SU SPRUL SHAD BZHAG KYANG, 'PHAGS
'OD YON TAN RGYA MTSOS SGRON GSAL RNAM NGES DANG, DGA' LDAN BAR
GSAR RNYING GNYIS KAR GNYIS PA LA BZHI ZHES YOD PAS MI DGOS,

DE YANG 'GREL RKYANG GI DBANG DU BYAS NAS LE'U LA SKABS 'GOD PA
BYAS NA SKABS 'DIR 'BREL MED, LE'U LA SKABS 'GOD PA DANG, SH'U
N+YA TA'I SNGAGS DOR GNYIS RDOR BZLAS SU BSHAD PAR MTSUNGS PA'I
RGYU

@010A *, ,MTSAN GYIS GCIG BYED GSUNG, BRGYA DRUG PAR, MTSON PA
STE MTSON PA ZHES PA LA, YANG NA GONG GI BZUNG BAS STE BZUNG NAS
ZHES YOD PA LA MTHING RKANG MA RANG GI NGOR 'DI LTAR YOD

PA LA, BYA RKANG MA ZER RAM GSUNG, BRGYA BRGYAD PAR, BA TSAB
KYIS GZHI DANG SBYOR BA LA ZHES SOGS BA TSAB KYIS ZHES GZHUNG NA
YOD PA LA DKYUS MCHAN DANG STENG DU BA TSAB ZHES YOD PA LA 'GYUR
MCHAN ZHES

PA'I ZHIB CHA YOD GSUNG, BRGYA DANG BCO BRGYAD PA'I RGYAB KYI
ZUR MCHAN LA, SKU BZHOG NAS 'DI KLU BYANG GI SDOM YIN PAS, DANG
POR SA GZHI SBYANG BA DANG ZHES SOGS YOD PA LA, SBYANG BA DANG
GCIG ,SA YONGS

SU 'DZIN PA DANG GNYIS ZHES SOGS SBYAR NAS DE LTAR GNANG, BSDUS
DON TU 'JUG BSDUS TE GZHAN DU KHA 'PHANG BA ZHES PA NI 'GREL BAR
RGYA CHER NI KLU BYANG GI DKYIL 'KHOR GYI CHO GA LAS BLTA BAR
BYA'O ZHES PA DE

YIN PAS, DKYIL CHOG NYI SHU PA LA BLTA DGOS PA YIN GSUNG, LUS
KYI MCHOD PAR PHYAG BSKOR SOGS 'JOG PA'I KHUNGS BRGYA BCU BDUN
PAR YOD, LE'U DRUG PAR, 'GYUR 'PHAR MA'I SKABS 'GREL

BAR PHEBS PAR ZHU, ZHES 'GREL RKYANG YUL DU BYAS PA'O YID NI
DGA' ZHING ZHES SOGS 'DON, YANG NA 'GYUR 'PHAR MA LA PHEBS PAR
ZHU, ZHES YUL DU BYAS PA'O, ,YID NI DGA' ZHING SOGS 'DON, ,

@010B DE NAS 'GYUR 'PHAR MA'I MCHAN SBRAGS LA PHEBS PAR ZHU,
ZHES 'PHAR MA'I THAD KYI MCHAN SBRAGS 'DON, SGRON GSAL 'DI DGOS
'GYUR YIN ZHING 'GOS 'GYUR LA THAD 'DI MED PAS, BA TSAB KYIS
GYUR NAS,

RJE RIN PO CHES KHA BSKANG BA YIN PAS, BA TSAB KYI HOR KHUNGS
BSAB PA MCHAN SBRAGS DANG BCAS PA LA PHEBS PAR ZHU, ZHES SBYAR
KYANG CHOG GSUNGS, 'DON TSUL 'DI NGES CAN MIN DKYUS LTAR BTON
KYANG CHOG ,DA

LTA DBU SOGS NAS YANG DKYUS LTAR 'DON, 'DON TSUL 'DI DPAL MANG
RIN PO CHES GNANG BA YIN GSUNGS, RIM PA GNYIS KYI PHRA MO'I
SBYOR BA RGYAS BSHAD KYI DRANG DON LA, RGYUD SMAD PA'I PHYAG LEN
LA RGYUD 'DON SROL

YOD PAS, 'DON NA DE'I MDOR BSTAN GYI RGYUD SLAR YANG 'DON DGOS
PA YIN, 'DON DGOS PA'I NGES PA MED GSUNG, TSOGS 'KHOR KYI SKABS
BZA' BTUNG SOGS LA RGYA SKAD KYIS SMOS DGOS PAS, GO RI

LA RGYA SKAD MI SHES PAS 'KHUR BA ZER, RTZAM PA LA RGYA SKAD
KYANG MED DE CES GSUNGS, 'DIR BA TSAB RTZAM PA'I ZHES SOGS LA
DPAG NA RGYA SKAD YOD DAM GSUNG, RGYA GAR DU RTZAM PA MED KYANG
MING YOD CHOG RGYU RED

GSUNG, SPYI DON YAN LAG GNYIS SU PHYE BA'I SPYI DON LA MTHA'
DPYOD KYIS KHYAB, LUS BRTAS PAR BYED PA'I RNAL 'BYOR DANG, LCE
CHUNG LAS BDUD RTZI BTUD TSUL GNYIS SBRAGS NA BZANG GSUNG, RNAM
SNANG MNGON

@011A *, ,BYANG SPYOD RGYUD DU ZLA BAS BSHAD PA NI MNGON PAR
BYANG CHUB PA ZHES BYA BA SPYOD PA'I RGYUD LAS ZHES PA 'DI YIN
GSUNG, BLA MA'I RGYUN MCHOD SKABS LAG PA GA-YAS LA GSHIN RJE
GSHED

CES PA'I SKABS SU RDZAS BSDUS PA'I RGYU MTSAN, DPAL MANG RIN PO
CHES LEN PA PO LAG PA YIN PAS LAG PA GSHIN RJE GSHED DU MOS DGOS
PA YIN GSUNG, NYID NAS MI BSKYOD PA DE YI LAG PA MA RIG PA

NYER THOB YIN TE ZHES DANG, ZHES MI BSKYOD PA'I DAM TSIG GI NGES
DON SKABS GSUNGS PA DE DE'I NGES DON YIN NAM GSUNG, LE'U BCU
PA'I RGYUD KYI PHYAG 'TSAL TE ZHES PA DANG, BSHAD DU GSOL ZHES
PA'I SPRUL

SHAD GANG RUNG ZHIG MI DGOS GSUNGS KYANG, DANG PO DE MED PA BYAS
NA BDE GSUNG, BLO BZANG RGYAL BA TSANG GIS 'GREL PA NYAN PA'I
GRVA RGAN SGA PHUG TSANG GI NGAG NAS LE'U BCU GCIG PA LA 'PHAR
MA GSUM

YOD PA DPE CHA ZHIG LA RTAGS RGYAB PA DA LTA DNGOS MI ZIN TSUL
DPAL MANG RIN PO CHES GSAN TE, KHONG GIS PHYIS SU DPE CHA DE
RTZAR BCAD NAS GZIGS KYANG RTAGS MA BYUNG LE'U DE 'PHAR MA 'DI
RED

SNYAM PA ZHIG MA RNYED GSUNGS PAS, SKA PHUG TSANG GIS LE'U GZHAN
ZHIG LA 'CHUG PA YIN NAM GSUNGS, BSDUS DON DU YI GE GSUM GYIS
SNGAGS KYI SKU PHYAG RGYA CHEN PO BSKYED TSAL ZHES PA'I

@011B THAD KYI 'GREL BA BRGYA SO DRUG GI RGYAB GZIGS STENG,
PHYAG RGYA CHEN PO ZHES BYA BA NI SOGS ZUR MCHAN BCAS PA DER
'PHAR MA YOD MED RTOG PA TZAM GNANG, SGRON GSAL GNYIS BRGYA SO
GSUM PAR, GANG

DU YANG ZHES SOGS LA MCHAN SBRAGS LA PHEBS PAR ZHU, GANG DU YANG
RUNG BA'I SNGAGS KYI GSANG BA LA, ZUR MCHAN LA PHEBS PAR ZHU,
SNGAGS NI ZHES SOGS SBYAR NA BDE GSUNG, 'GREL BA

'CHAD THABS SU, LE'U BCU GNYIS PA LA SA KHUNGS MTHA' DPYOD LNGA
YOD GSUNGS KYANG, PHYIS KHONG GIS 'GREL BA RJES MA GNANG SKABS
MTHA' DPYOD BRGYA BCO BRGYAD PA'I CHOS RNAMS RANG BZHIN DAG PA

LAS; NAS, 'JIGS NAS MA BRIS SO, ,ZHES PA'I BAR 'DI BSDUS DON GYI
DON DAM LA DMIGS NAS ZIN PA'I NGANG NAS SPROS PA RNAMS BYA BAR
BSTAN PA ZHES PA'I KHA SKONG LA SBYOR DGOS PA 'DRA STE, CHOS

RNAMS SOGS RKANG PA GNYIS PO DE, DE'I THAD KYI RGYUD 'GREL BA
GNYIS KAR BYUNG ZHING, SPYI DON GYI KHUNGS LA MA SBYAR NA RTZA
'GREL GYI THAD NAS RING DU 'JUR 'GRO BAR 'DUG ,DES NA MA BRIS
PA'I 'JUG ,RGYUD

'DIR ZHES PA'I MGOR DPAR GSAR GYI SPRUL SHAD PHYIS SU BLANG BA
DE YANG DGOS GSUNG, ZHES SNGAR GYI MTHA' DPYOD DE NYID SPROS PA
RNAMS BYA BAR BSTAN PA ZHES PA'I KHA SKONG DU GNANG STE, 'DI
LTAR BYAS NA LE'U

@012A *, ,BCU GNYIS PA LA MTHA' DPYOD DRUG YOD DGOS GSUNG, LE'U
'DIR PHYAG MCHAN GYI RIG 'DZIN SGRUB SKABS KYI BSDUS DON DU,
DANG PO LA GNYIS, SGRUB PA'I TSUL DANG, PHAN YON

MJUG SDUD DANG BCAS PA'O, ,GNYIS PA DANG, GSUM PA DANG, BZHI PA
YANG DE DANG 'DRA'O, ,ZHES GSUNGS PA LA, GNYIS PA RDO RJE RIG
'DZIN SGRUB PA LA GNYIS, SGRUB PA'I TSUL DANG, PHAN YON

MJUG SDUD DANG BCAS PA'O, ,GSUM PA PADMA'I RIG 'DZIN SGRUB PA LA
GNYIS, SGRUB PA'I TSUL DANG, PHAN YON 'JUG SDUD DANG BCAS PA'O,
,BZHI PA RAL GRI'I RIG 'DZIN SGRUB PA LA GNYIS, SGRUB PA'I

TSUL DANG, PHAN YON 'JUG SDUD DANG BCAS PA'O, ,ZHES SOGS SO SOR
SBYAR NAS GNANG, SUM BRGYA GSUM PAR, THAMS CAD DU NI STE LA'I
DON NO ZHES PA LA, THAMS CAD DU NI THAMS CAD LA'I

DON NO ZHES BKLOGS, SUM BRGYA BZHI PAR, MA NING STE DNGOS PO STE
RANG BZHIN MED PA ZHES SOGS LA, 'DI DANG 'DRA BA DBUS STE 'KHOR
LO STE ZHES PA ZHIG LA, DPAL MANG RIN PO CHES DE 'DON

TSUL JI LTAR YIN MA SHES GSUNGS PAS, 'DI 'DRA LA 'DON TSUL GZHAN
ZHIG YOD DAM GSUNGS, SUM BRGYA LNGA BZHI PAR, KE SA'AM SHA RI BA
ZHES PA LA, KEE SHA RI BA'AM, KEE SA RI BA ZHES

@012B PA KLAG KYANG CHOG GSUNG, YANG, KE SA'AM KE SHA RI ZHES
BKLAG KYANG CHOG ,MTHA' DPYOD BRGYA NYER BZHI PAR, GZI BRJID
PHUNG PO GTZUG TOR RGYAL, ,ZHES PA'I RKANG PA BZHI PA'I DON CES
PA'I MGOR SPRUL

SHAD BZHAG PAS 'GREL BA LA DPAG NA, RGYUD KYI YANG TSIG BCAD
DE'I GONG DANG, SGRON GSAL GYI YANG DE'I 'GREL GYI GONG DU SPRUL
SHAD BYAS NA BDE'AM SNYAM PA 'CHAR YANG, DPAL MANG RIN PO CHER
ZHU BAR,

DE 'DRA'I YAR GCOD MAR GCOD KYI RIGS DOGS PA CAN 'GA' RE YOD CES
PA TZAM LAS MA GSUNG, SNGON RGYUD PA'I SBYIN SREG GI RIGS SROD
LA BYAS PAS RLUNG LDANG BA SOGS KYI RKYEN GYIS, RGYUD PA BLA MA
'JAM

DBYANGS DPAL LDAN GYIS RGYUD KHRI'I SKABS ZHIG SNGA DRO'I DUS SU
SBYIN SREG BYAS PA SHIN TU LEGS PO BYUNG BAS, DE NAS DUS 'KHOR
SMAN PA SOGS DE TSUN LA TSUGS PA YIN PAS SROL DE TSUGS SONG BA
YIN,

RANG GI LAS RUNG SOGS KYI KHA SKONG GI SBYIN SREG SROD LA THUB
NA LEGS ZHES GSUNGS, SUM BRGYA ZHE BDUN PAR, BYA MU SA'AM, SHA
LA ZHES PA MTHING RKANG, MU SA LA ZHES BTON NA BYA RKANG, MU SA
LA'AM,

MU SHA LA BYAS NA 'PHAR MA DANG, DE BZHIN DU, SUM BRGYA NGA BZHI
PAR, N+YA KE SA'AM, SHA RI, MTHING RKANG, KE SA RI BYA RKANG, KE
SA RI 'AM, KE SHA RI 'PHAR MA BYAS NA CHOG GSUNGS, LE'U BCU BZHI
PAR,

@013A *, ,KHRO BO DGU'I 'PHRENG SNGAGS GSUNGS KYANG, GTZUG TOR
'KHOR BSGYUR GYI 'PHRENG SNGAGS MA GSUNGS PA NI, RGYUD 'DIR SBAS
PA YIN LA, DE NAS GUR NAS 'BYUNG BA DE YIN PAR SNGAGS

RIM CHEN MOR GSUNGS, KUN MKHYEN GONG MAS DBUS SU RI CHOS GRAGS
LAS LAM RIM CHEN MO'I BSHAD LUNG GSAN SKABS, DGE LUGS PA LA MI
DGA' BA ZHIG GIS DUG DRANGS PAR GSANG 'DUS NAS

BSHAD PA'I DUG SBYONGS MDZAD GSUNGS PA NI, LE'U BCU GSUM PA'I
RTA MGRIN GYI SGO NAS ? DUG BSAL ZHES PA 'DI YIN ZHING, DE SKABS
TZAB YA'I PHOR BA ZHIG GI NANG DU ZHABS MTHIL ZHAGS PAS MTHIL
NAS

KHRAG NAG PO ZHIG THON PAR DGE BSHES RGAN PO'I NGAG RGYUN LA
'DUG STE DE'I THAD KYI 'GREL BAR, KHA DOG NAG PO'AM SNGON PO LTA
BU 'OG TU BTANG STE 'DAB NAS RKANG MTHIL NAS 'DRUD CES PA 'DI
DANG 'GRIG PAR

'DUG GSUNGS, SDE SRID KYIS ZHO DRANGS PA'I PHYI LAM LCANG THANG
SGANG BRGYUD DE GCIG PUR PHEBS TSE BSGUNGS NAS PHEBS MA THUB PAR
YOD PA LA, AA BO GZHON NU GNYIS YONG NAS MCHAN PHAN TSUN NAS
SKYOR TE PHA

BOD CHEN PO ZHIG GI STENG DU DUG SBYONG GNANG, AA BO GNYIS NI
DAM CAN CHOS RGYAL DANG, KshE TRA P'A LA YIN 'DUG ,MDZOD DGE
DPON PO ZHIG LA DUG NAD BYUNG BA LA ZHAL CHUS BSHAL BA BLUD PAS
BDE SONG BA

@013B SOGS KUN MKHYEN NAS DE 'DRA MANG PO GNANG GSUNGS, RJE'I
GSUNG 'BUM DU BZHUGS PA'I STOBS PO CHE'I CHAR 'BEBS DE YANG,
'DIR STOBS PO CHE'I SGO NAS CHAR 'BEBS ZHES BYA BA 'DI YIN, LE'U
BCU BZHI PA

LUS LA PHUR BU GDAB PA CES PA LA MTHA' DPYOD DANG, YID KYI GNAS
LA PHUR BUS GDAB PA CES PA LA MTHA' DPYOD BYED LUGS GNYIS YOD,
GTAN NAS GNYIS PO GANG LA YANG MTHA' DPYOD MI BYED PA GCIG KYANG
YOD PAS

'CHAD THABS SU LE'U BCU BZHI PAR MTHA' DPYOD BZHI 'AM LNGA ZHES
DANG, KHYON BSDOM NA MTHA' DPYOD BRGYA DANG BZHI'AM LNGA ZER
BA'I RGYU MTSAN DE YIN, YONGS GRAGS BSDUS DON RTAGS BTAB YOD PA
PHAL CHER

LAS; LUS LA PHUR BUS GDAB PA ZHES PA LA MTHA' DPYOD YOD PA'I
DBANG DU BYAS SNANG, RGYU MTSAN YANG, PHAN TSUN BKRI BA'I TSUL
DU BYA ZHES PA'I RGYUD 'DI SA BCAD, DANG PO'I RGYUD YIN PA DE
MTHA' DPYOD

DAR YOD PA'I RGYU MTSAN GYIS YIN, 'CHAD THABS LAS, YID KYI GNAS
LA PHUR BU GDAB PA CES PA LA MTHA' DPYOD YOD TSE, 'GREL BA'I
DGONGS PA'O ZHES PA'I MTSAMS NAS SPRUL SHAD BGYI ZHES PA LA DOGS

PA GNANG BA MA GTOGS, DANG PO LA DOGS PA TZAM YANG BYAS MED PAS,
DANG PO LA MTHA' DPYOD BYAS TSE 'CHAD THABS DANG MI MTHUN, PHYI
MA LA BYAS KYANG PHAN TSUN ZHES SOGS KYI RGYUD DON BSHAD PAS MI
GNOD DE,

@014A *, ,RDZOGS RIM LE'U GNYIS PA'I BSDUS DON BYANG CHUB KYI
SEMS BSKYED PAR GDAMS SHING GDAMS PA LTAR BSKYED PA LAS SA BCAD
GSUM YOD PA'I NGES DON LA KHA SKONG MTHA' DPYOD MDZAD PA'I

TSIG LA GSAL GSUNGS PA'I PHUR GDAB SKABS KYI MTHA' DPYOD DU YANG
DE'I DON BSHAD PA YOD, 'CHAD THABS KYI DON YANG MTHA' DPYOD DU
GZHAN GNYIS LA ZHES NGAG DANG YID KYI GNAS LA PHUR GDAB YANG
BSHAD YOD

PAS; GSUM GA'I MTHAR SBYAR NA 'GRIG PAR DGONGS PA YIN, 'PHAGS
'OD YON TAN RGYA MTSO'I SGRON GSAL RNAM NGES LTAR NA RNAM SNANG
GI RIGS KYI SPYOD PA DANG, MI BSKYOD PA'I CHO GA LHAG MA ZHES PA
GNYIS KYI

MTSAMS SU SPRUL SHAD BYAS TE SA BCAD BKRAM SKABS YANG, DANG PO
LA BDUN CES PA DANG, RGYUD KYI BTZO BLAG MKHAN GYI BDAG NYID CHE
CES PA'I MGOR DANG, 'GREL BA'I BU MO AUTPAL CES PA'I MGOR SPRUL
SHAD

'JOG PA'I DBANG DU BYAS KYANG, 'CHAD THABS SU DGA' LDAN DPAR
RNYING GI BSDUS DON RJE RIN PO CHE'I DUS NAS PHUD PAS KHUNGS
THUB BYAS, PHYIS KYI DBUS DPAR 'DI KHRI DGE 'DUN PHUN TSOGS KYIS
ZHUS DAG GNANG

NAS THUD PA YIN PAS DE GNYIS DANG BSTUN TE SPRUL SHAD MI 'JOG
PA'I DBANG DU BYAS SO, ,RTZA RGYUD LE'U BCO LNGA PAR, GNOD SBYIN
MO YI SNGAGS RGYUD LA, ,GSHIN RJE GSHED NI BRTAGS PAR BYA, ,ZHES
PA 'DI LHA MO LA

@014B RDO RJE 'JIGS BYED KYIS DBU BRGYAN PAR GSUNGS PA'I KHUNGS
YIN ZHES AA LAGS DPAL MANG RIN PO CHES GSUNGS BSHAD GNANG GSUNG,
LE'U BCO LNGA PAR, SKU DKYIL DANG GSUNG DKYIL GSUNG NAS THUGS

DKYIL MA GSUNG BA NI GONG DU LE'U BZHI PA'I SKABS SU BSHAD ZIN
PAS YIN NO, ,GSANG 'DUS KYI CHO GA SOGS KYI DPE CHA'I 'JUG TU
ZAS KYI LHAG MAS SBYIN SREG BYA ZHES PA'I DON LE'U BCO LNGA PA'I
BSDUS DON GYI

GNYIS KA'I RGYUD LAS GSUNGS PA'I CHO GAS NANG DANG PHYI'I ZAS
KYI SBYIN SREG RIM CAN DU BYA BA ZHES PA'I THAD KYI RGYUD, DNGOS
GRUB KUN GYI 'BRAS 'DOD PAS ZHES SOGS, RTZA 'GREL LAS BSHAD,
'PHAGS 'OD YON TAN

RGYA MTSO'I SGRON GSAL RNAM NGES DANG, RGYUD CHEN SBYIN PAS BRIS
ZER BA'I 'CHAD THABS SOGS SU RGYUD KYI GSHANG GCI BA YI BYA BA
DANG ZHES PA'I DBU DANG, 'GREL BA'I JI LTAR ZHE NA ZHES PA'I
MGOR SPRUL SHAD 'JOG PA'I

DBANG DU BYAS NAS, SHA LNGA BDUD RTZI LNGA'I BSKYED CHOG GSAL
BAR BSHAD PA CES PA'I SA BCAD LA RGYUD 'GREL MTHA' DPYOD GSUM GA
SBYAR YANG, DPAL MANG RIN PO CHES PHYI MA LAS KHUNGS MTHA' DPYOD
GCIG PU TZAM

SBYOR BAR MDZAD, LE'U BCU DRUG PA'I 'GREL PAR, THEG PA GSAR BA
ZHES PA SNGAGS KYI THEG PA YIN ZHES DPAL MANG RIN PO CHES GSUNG,
LE'U BCU BDUN PAR, DRAG PO MI SDUG KHROS PA NI, ,AUTPAL SNGON
PO'I KHA DOG

@015A *, ,'DRA; ;PHYAG BZHI PA YI CHO GA YI, ,ZHES SOGS RTZA
'GREL LAS MGON PO PHYAG BZHI PA BSTAN PAR SA SKYA BA'I GSUNGS
LAS BSHAD, DE'I THAD KYI 'GREL BAR, SRIN BU SAD PA LTAR YAN

LAG THAMS CAD LA GNAS PA'I KHRAG DRANGS LA, ,ZHES PA'I SRIN BU
SAD PA NI N'A RO PA'I RNAM THAR DU GSAL BA LTAR CHUR GNAS PA'I
SRIN PO DANG POR KHAB RTZE LTA BU'I PHRA MO RIM GYIS YAN LAG
SOGS KYI KHRAG 'JIBS PA

NA 'DZUB MO SOGS KYI CHE CHUNG TZAM DU 'GRO BA DE YIN GSUNGS, ^
PAn CHEN DPAL LDAN YE SHES KYIS KYANG, CHUR GNAS PA'I SROG CHAGS
PHRA MO MI'I KHRAG 'JIBS PAS CHEN POR 'GRO BA ZHIG YOD GSUNGS,

SGRON GSAL LE'U BCU BDUN PA'I, MI BSKYOD PA'I LUS DANG NGAG DANG
SEMS GANG LA GNAS ZHES PA NI ZHU BA'O ZHES PA'I MJUG GI SPRUL
SHAD DE, RGYUD KYI SPRUL SHAD DANG BSTUN NA DE'I GONG DU DGOS
SAM SNYAM ZHING,

RGYUD 'GREL MTHA' DPYOD KYI SPRUL SHAD DANG GCOD MTSAMS RGYUD
CHEN GONG MA RNAMS KYI RGYUD t'IKKA TSO LA BLTAS TE DPYAD NA BLO
SKYED CHE ZHING DPYAD GZHI GANG CHEN SHA STAG SNANG GSUNG, RGYUD
DON RTAGS BTAB PA 'GA'

RER; LE'U GNYIS PAR BYANG CHUB KYI SEMS BSKYED PAR GDAMS SHING
GDAMS PA LTAR BSKYED PA LA SA BCAD GSUM YOD PA'I NANG NAS DE LA
DRANG DON LA MTHA' DPYOD BYAS PA DANG, RDO RJE 'CHANG DPAL MANG
RIN

@015B PO CHES, BYANG CHUB KYI SEMS TSUL BZHIR BSHAD PA'I MTHAR
THUG LA KHA SKONG MED PAR, SBAS DON LA YOD PA'I LUGS SU BYAS
GNANG, 'GREL GRANGS RE BRGYAD THIG PHRENG DANG POR, 'GREL TSIG
GCIG CES PA DANG, DKYUS

NA DE ZHES PA'I BAR DU TU ZHES BCUG ,PHRENG LNGA PAR, DE TZAM
ZHIG RGYU BA ZHES DANG, SPYAN MA ZHES PA'I BAR DU SGROL MA DANG,
DE NAS YANG DE TZAM RGYU BA ZHES BDUG ,LHA DANG BZHI'I BAR DU MO
ZHES BCUG ,LE'U BCU PAR,

DANG PO SBYOR BA LA KHA SKONG BYED DGOS KYANG DE MA BYAS PAR,
DKYIL 'KHOR RGYAL MCHOG LA KHA SKONG ZHES PA 'DUG ,LE'U BCU GCIG
PAR RTEN GZHAL YAS KHANG BSKYED TSUL DOGS GCOD DANG BCAS PA LA
KHA SKONGS,

MTHA' DPYOD RE BZHI BA'I SRIB 'PHRO BAR, SEMS PA'I DON NO'I
'PHROR SPRUL SHAD CHAD, CHAG LO TZTSA BA RIN CHEN CHOS BZANG GIS
'GYUR THUGS LA BABS PA'I SKABS SU 'GYUR MTSAN BTAB STE DKYUS LA
GCIG YIG

GNYIS YIG SOGS KYI RTAGS BTAB PA YIN, DE RNAMS KYI DON RJES 'JUG
LA SBYAR TE BSHAD PA CES PA'I SKABS SU SA KHUNGS MTHA' DPYOD DU
MJUG GI BLA MA RGYUN MCHOD BYED TSUL BSTAN LA, MJUG GI BLA MA
RGYUN

MCHOD SKABS KHRO BO'I GTOR 'BUL YANG DGOS GSUNGS, RGYUD PA BLA
MA 'JAM DBYANGS DPAL LDAN SKU GONG MA'I TSUS YIN, MJUG TSAR BA'I
GO RIM NGES PA MED GSUNGS, NYID NAS DANG PO BSDUS DON, DE NAS
RGYUD,

@016A *, ,'GREL BA MTHA' DPYOD RNAMS RIM GYIS 'GRUB PAR MDZAD,
DGE 'DUN PHUN TSOGS DPAR GRUB MA THAG CUNG DKAR BLO BZANG PHUN
TSOGS TSANG GIS PHYAG LA 'GREL BA TSAR BCU LHAG ZHIG

KUN MKHYEN GONG MA LA BSKUR BAR MDZAD, KUN MKHYEN NAS PHAL CHER
RGYUD PA'I DPE MDZOD LA BZHAG KYANG DPE MDZOD MANG PO MED PAS,
'GREL BA'I DPE CHA CIG DA LTA RIN CHEN CHOS BZANG TSANG GI PHYAG
DPE'I KHROD

DU YOD PA RJES MA DPAL MANG RIN PO CHES, KHONG RGYUD PA'I BLA MA
BYAS DUS DPE CHA GZHOGS SLONG GI SGO NAS BLANGS PA YIN ZHES ZHAL
RTZED YANG GSUNG, DPAL MANG RIN PO CHES RGYUD PAR LO LNGA LA
TSAR LNGA, MDZOD

DGE NAS LO GSUM LA TSAR GSUM, GNANG BA DE TSAR BCO LNGA GNANG
BA'I GRANGS YIN, TSAR BCO LNGA PO DPE GCIG PO DE'I STENG DU
GNANG ZHING, RJES MA MDZOD DGE LA DAD STEN DU GNANG YOD, DPAR
MA'I MJUG TU 'DI

LA SPYIR ZHES SOGS KHRI DGE 'DUN PHUN TSOGS KYIS DPAR PHUD DUS
BRIS PA YIN, RTZA BA SER 'BYED CES PA SGRON GSAL GYI TSIG THAMS
CAD SER LEB BYED PA MIN, SGRON GSAL DU DE NAS CES BYA BA LA SOGS
PA'I

ZHES PA'I DE NAS ZHES PA DANG, NAM MKHA'I DBYINGS KYI ZHES BYA
BA LA SOGS PA LA CES PA'I NAM MKHA'I DBYINGS KYI ZHES PA LTA BU
RGYUD KYI TSIG RNAMS SER LEB BYED PA YIN GSUNG, 'GREL PA DPAR
RNYING GI DPAR

@016B BYANG LUNG YANG GNANG, 'GREL BA DE GZHUNG GIS DPAR PHUNG
PA'I RKYEN GYIS DPAR BYANG, RGYAL DBANG PAD DKAR 'DZIN PAS GSUNG
TSUL GNANG BA MA GTOGS, KHRI DGE 'DUN PHUN TSOGS KYIS GSUNGS PA
YIN TSOD RED

GSUNGS, NGA TSO 'KHOR BA THOG MA MED PA NAS 'KHYAMS PAS RE 'GA'
BRGYA BYIN, RE 'GA' BDUD DGA' RAB DBANG PHYUG SOGS KYI SKYE BA
BLANGS PA YANG GRANGS KYIS MI CHOD, RE 'GA' BSAM GTAN GZUGS

MED SOGS SU'ANG SKYES RIS RI KHROD PA LTA BU BYAS NAS DKA' LAS
CHEN PO'I SGO NAS DGE BA BSGRUBS SNOD BCUD GNYIS KA ZAD 'GRO BA
NI DPER NA SHING GI SNOD DU BZA' BTUNG SOGS BLUG STE ME SBAR NA
SKABS ZHIG

SNOD BCUD GNYIS KA MED 'GRO BA DE DANG 'DRA, DA RE STES DBANG
GIS DAL 'BYOR RTEN 'DI THOB NAS RGYUD KYI DON LA NYAN BSAM 'DI
'DRA BYED RGYU RED BYUNG BA 'DI SKAL PA BZANG SNYAM DU BSAM
DGOS, 'DUS PA'I BSHAD

RGYUD SNGA MA DRUG 'DREN TSE, 'PHAGS PA YAB SRAS KYIS GSAL BAR
BSHAD PA LNGA DANG MA BSHAD PA GCIG STE DRUG GO ,BOD DU 'GYUR BA
LNGA DANG MA GYUR GCIG STE DRUG GO ,SNGA MA LTAR NA LHA MO BZHI
ZHU, DGONGS

PA LUNG STON, RDO RJE 'PHRENG BA, YE SHES RDO RJE KUN LAS BTUS
PA, LHA'I DBANG POS ZHU PA STE LNGA DANG, RTZA RGYUD KYI LE'U
BCO BRGYAD PA'O, ,PHYI MA LTAR NA DBANG POS ZHU BA MA GYUR BAR
BYED, RTOGS BRJOD DU

@017A *, ,GSUNGS PA PHYI MA 'DI LA BYED DGOS SAM SNYAM GSUNG,
AINDRA BHU TIS MCHOG BRNYES PAS, YUL GYI SKYE BO RNAMS GROL BAR
MDZAD PAS YUL STONG PA'I SHUL DU HE RU KA RANG BYUNG

GI LHA KHANG BZHENGS, MTSO CHEN PO KLUS GANG BAR PHYAG NA RDO
RJES CHOS BSTAN PAS KLU SKYES PA'I RNAL 'BYOR MA BYUNG, MTSO
SKAM SHUL DU GRONG KHYER CHAGS PA DA LTA'I AO RGYAN NO, ,KLU
SGRUB SNGAGS LUGS LA

TSE GCIG LUS GCIG LA SANGS RGYAS BAS RDO RJE CAN ZHES GSUNGS,
BOD DU RIN SBUNG, BA TSAB, CHAG SOGS MANG YANG, MAR 'GOS GRAGS
CHE, MAR PAS N'A RO LAS RGYUD DANG MAN NGAG GSAN,

SGRON GSAL BSHAD PA YANG GSAN KYANG BSHAD RGYUN MA TSUGS, RJES
MAR BA'I GSUNG SGROS CUNG ZAD RE YOD PA DRANG BAS TSAD LDAN KHO
NA DANG DGOS KYIS RGYA GAR DU BLA MA DON GNYIS SOGS LAS 'DUS
SKOR BZHI

SOGS BSHAD RGYUN MAN NGAG RDZOGS PAR GSAN, STONG THUN BZHI
SBRAGS SOGS LAS TSAD MAR MDZAD BYANG TSIG RIS SOGS YANG GNANG BA
RE GNYIS KYANG YOD PAS, KHRID KYI SKOR MAR PA CUNG MI MNYAM PA
'DRA,

RJE RE MDA' PA, BU'I SLOB MA KHYUNG PO LHAS PA, CHOS KYI DPAL PA
GSUM GA SDOM PA LAS 'PHAGS SKOR RDZOGS PAR MNOS ZHES MTHA' DPYOD
DU GSUNGS, 'DUS PA'I DKA' GNAD PHRA MO RNAMS 'JAM

@017B DBYANGS LAS DNGOS SU GSAN TSUL NANG GI RTOGS PA SOGS DKROL
BA YIN, PHYI'I RKYEN BSHES GNYEN BSTEN TSUL DE LTAR LA, THOS
BSAM MDZAD TSUL, RTOGS BRJOD LAS, RTZA BA'I RGYUD DU SOGS, RIM

GNYIS KYI GNAD MTHA' DAG GI BYUNG KHUNGS RTZA RGYUD YIN, BSHAD
RGYUD DANG MA SBYAR BAR RTOGS MI NUS, SBYOR TSUL YANG MAN NGAG
LA MA BSTEN PAR, RIN PO CHE LTA BU'I GANG ZAG GIS KYANG RANG
DBANG DU SHES MI NUS,

RIM LNGA LAS, DPAL LDAN 'DUS PA'I RGYUD DU NI, ,DE NYID 'DI DAG
RGYAS BTAB NAS, ,BSHAD PA'I RGYUD KYI RJES 'BRANGS TE, ,BLA MA'I
ZHAL LAS RTOGS PAR BYA, ,ZHES PA LTAR RED, MAN NGAG GIS KYANG

RGYUD DU MI GSAL BA GSAL BAR BYED DGOS PA NI, SKAD DOD AU PA DE
SHA NYE BAR 'AM BDE BLAG TU RTOGS BYED LA 'JUG PAS SHES RGYUD NA
MED PA'I SHOG DRIL DANG BKA' RGYA MA LTA BU ZUR DU YOD PAR GO MI

RUNG; MDOR BYAS, SPYOD BSDUS, SGRON GSAL SOGS RJE YAB SRAS LTA
BU LA MAN NGAG TU 'GRO YANG, DENG SANG GI GDUL BYAS DE'I STENG
NAS RGYUD DON BDE BLAG TU RTOGS MI NUS PAS, RIM LNGA GSAL

SGRON DANG, GDAN RDZOGS SGRON GSAL GYI DON BZHIN GTAN LA PHEBS
PA DE DAG MAN NGAG GI SNYING POR BYAS NAS RTOGS DGOS SO, ,LE'U
BCU BDUN PA'I RGYUD YONGS SU GTAD PA'I TSUL LA BZHI YOD PA'I

@018A *, ,GSUM PA DE RNAMS KYI DON RJES 'JUG LA SBYAR TE BSHAD
PA ZHES PA'I SA BCAD LA MTHA' DPYOD MJUG BYANG GI BAR RDZOGS PAR
BYAS, DE NAS RGYUD PHYI MA LE'U BCO BRGYAD PA'I LJAGS

LUNG BSTZAL, PHYI NYIN BLA MA RGYUN MCHOD LA GSANG BDUS MDUN
BSKYED KYI MCHOD 'PHRENG GI 'GOR MAndAL PHUL TE PHYAG 'TSAL
SNGON DU 'GRO BA'I SLOB MA GSUM TSAN RE'I 'GOR RGYUD KYI GLEGS
BAM GTAD DE 'GREL DBANG

GNANG, MTHA' DPYOD KYI 'JUG GI RIGS KYI BU KHYED RNAMS KYI, ZHES
PA NAS, 'DI BZUNG SHIG ,CES PA'I BAR BKA' BSKO RGYAS PA DANG, DE
RJES SLOB MA GSUM TSAN LNGA DRUG TZAM LA, KHYED RNAMS KYIS

DE BZHIN GSHEGS PA THAMS CAD KYI DAM TSIG GI DE KHO NA NYID
BZUNG SHIG ,CES BSDUS PA GNANG, GONG 'OG KUN TU, THAMS CAD KYIS,
DE BZHIN DU BGYI'O, ,ZHES KHAS BLANG, DE RJES TSOGS 'KHOR BYIN
GYIS

RLABS TE PHUL BA'AM MIN KYANG MCHOD PHRENG RNAMS DANG DKYIL
'KHOR PA'I LHA'I BSTOD PA'I 'JUG TU, MTHA' DPYOD LAS GSUNGS PA
LTAR GYI BSTOD PA YI RANG LEGS SO 'BUL BA'I TSIGS BCAD RNAMS
DANG

KHRO BO LA GTOR 'BUL BKA' BSGO SOGS BYAS NAS, GTANG RAG DANG
'DUS PA'I SMON LAM SHIS BRJOD RGYAS PAR BYA, NYER BSDUS RGYUD
STOD LA MDZAD KYANG, RGYUD SMAD KYI PHYAG LEN LA NYER BSDU MI
BYED, DE NAS

@018B CHOS THUN PHYI MA'I MGOR 'GREL GTOR MAndAL BRGYUD 'DEBS
SOGS DKYUS BZHIN BYAS NAS RGYUD 'GREL GYI MJUG RDZOGS PAR MDZAD,
SLAR YANG, MA 'ONGS PA'I RTEN 'BREL GYI CHED RGYUD KYI RGYAL
PO'I DBU NAS SHIN TU

GANG BAR SNANG BAR GYUR TO, ,ZHES 'KHOR PHUN TSOGS RDZOGS PA'I
BAR DANG, BSDUS DON GYI MCHOD PAR BRJOD CING BSHAD PAR DAM BCA'
BA'O, ,ZHES PA'I BAR DANG, MTHA' DPYOD KYI BYE BRAG TU RGYUD
'GREL

GNYIS KYI DON BSHAD PA'O, ,DANG PO LA GNYIS, ZHES PA'I BAR DANG,
MCHAN 'GREL GYI ZLA BA GRAGS PAS RIM BZHIN BSHAD, CES PA'I BAR
'GREL RKYANG DANG MCHAN SBRAG BYAS TE BKLAGS NAS 'JOG PAR

MDZAD DE, GTANG RAG GI MAndAL, 'DUS PA'I SMON LAM DANG BSTAN PA
RGYAS PA'I SMON LAM SHIS BRJOD BYAS TE BKRA SHIS KYI CHAR CHEN
DBAB PAR MDZAD DO, ,RGYUD 'GREL DBU TSUGS NAS MJUG RDZOGS PA'I

BAR DU NYIN BZHIN CHOS THUN DANG POR BLA MAS DBU BSKUL TE YID
KYI ROL BA ZHES LAN GSUM, RDOR SEMS BSGOM BZLAS DANG 'BREL BA'I
YIG BRGYA NYER GCIG ,DBU MDZAD KYIS DBU BSKUL TE, 'GREL GTOR,

MAndAL, RGYUD 'DEBS RNAMS MA CHAG PAR NGES CAN DU MDZAD LAGS SO,
,'DIR SMRAS PA, KHYAB BDAG RDO RJE SEMS DPA'I ZHAL GYI BUM BZANG
LAS, ,'ONG BA'I LEGS BSHAD 'CHI MED BDUD RTZI GSAR BA

@019A *, ,GANG; ;RANG DANG SKAL MNYAM LEGS BRIS TSOGS KYI DGA'
STON DU, ,'GYED LA CI DGAR ROL CIG ZAB DON SGO 'PHAR PHYE, ,TSUL
'DIR 'BAD PAS DGE BA'I CHA GANG 'CHIS, ,

SKYE DANG SKYE BAR DAL 'BYOR LEGS BRGYUD DE, ,THEG MCHOG BSHES
GNYEN DAM PAS RJES BZUNG NAS, ,SA LAM RIM BSGROD SKU BZHI MYUR
THOB SHOG , (,,CES PA 'DI NI SHING SPREL ZLA BA DANG POR KHYAB
BDAG RDO RJE 'CHANG CHEN PO

RJE SGO MANG BLO BZANG TSUL KHRIMS RGYA MTSO DPAL BZANG PO'I
ZHAL SNGA NAS DPAL GSANG BA 'DUS PA'I MAN NGAG 'GREL PA BZHI
SBRAG GI BSHAD LUNG GNANG SKABS GSUNG BSHAD RGYA MTSO LTA BU LAS
BRDA' SBYOR PHYAG LEN 'GA' ZHIG CHOS MED SNYOM LAS PA 'DU SHES
GSUM LDAN

BLO BZANG BYANG CHUB BSTAN PA'I SGRON ME NAS RANG GI BRJED BYANG
DU BRIS PA DGE , ,,