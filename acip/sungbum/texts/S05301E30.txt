` ,,BZHI PA NI, BLA MA DAM PA'I ZHABS LA GUS PAS PHYAG 'TSAL LO, ,DE
LA 'DIR PHYI ROL GYI PHYAG RGYA DANG SNYOMS PAR ZHUGS PAS, SROG
RTZOL DU 'GRO PA'I TSUL ZHAS PA DA LTAR GYI

GANG ZAG LA DNGOS SU MI DGOS PA SHAS CHE YANG DE'I GO BA CHAGS NA
BSKYED RIM SGOM PA SOGS KYI SKABS SU YE RGYA LA BRTEN PA LA PHAN
YON CHE BAS NYE BAR MKHO BA YIN NA, ,DE YANG SPYIR BLA MED KYI
RGYUD SDE RNAMS NAS LAS RGYAL LO GRANGS BCU GNYIS MA

NAS SUM CU MA'I BAR GSUNGS PA NI, DE GNYIS LAS RGAN PA DANG GZHON
PAS RANG GI RTZA SAD PAR MI NUS SAM, NUS KYANG THABS KYI RTZA SAD
PA'I RKYEN DU 'GRO MI NUS PA'I SGO NAS SPANG DGOS PA YIN CING, 'DI
LA RNAL 'BYOR MA TING NGE 'DZIN KHYAD PAR CAN RGYUD

LA MNGA' BA SEGS NI MA NGES SO, ,'O NA RTZA SAD THABS JI LTAR BYA
SNYAM NA DE NI RNAL 'BYOR PA KHYAD PAR CAN LAS RGYA DANG SNYOMS
PAR
'JUG PA'I TSE, MDZUB MO DANG LCE LA YI GE 'GOD PA SOGS KYI SBYOR BA
GZHAN NAS GSUNGS PA LTAR BYA'O, ,DE LTAR RTZA DBU MA

SAD PA'I PHYAG RGYA'I THABS DANG SNYOMS PAR 'JUG PA NA, PHYAG
RGYA'I RTZA SAD PA'I RKYEN DES THABS KYI RTZA AA WA DH'U T'I SAD
PAR 'GYUR LA, DE SAD NA RO RKYANG GNYIS KHA ZUM 'GRO BA CHOS NYID
YIN CING, DBU MA SAD PA'I NANG DU THUR SEL ZHUGS, DES

@056B GTUM MO SBAR BA SOGS KYI RKYEN GYIS LHAN SKYES 'CHAR RO, ,'DI
NI RGYUD DON YIN PAR DA LTA NYAMS BZANG BAS GANG ZAG 'GA' ZHIG GI
YE RGYA LA BRTEN PA'I TSE THOG MAR YUM GYI RTZA NAS RLUNG CHUR
BYUNG NAS RANG GI RDO RJE'I BU GAR ZHUGS PA SNYAM BYED PA 'BYUNG
BAR SNANG

BAS KYANG SHES SO GSUNG, DES NI YAB YUM GYI SNA RTZE GNYIS PHRAD
MTSAMS SU THIG LE PHRA MO BSGOM PA YANG SNA RTZE GNYIS SAD PA'I
CHED DU YIN NO, ,'O NA LAS RGYA LA BRTEN PA SNYING GA'I SDUD RIM DU
'GRO TSUL JI LTAR YIN ZHE NA, DE NI RIL 'DZIN DANG RJES GZHIG GI

BSAM GTAN GNYIS DANG, SNYING GA'I SDUD RIM GYI DMIGS PA DANG, RDOR
BZLAS DANG, GSANG BA'I SNA RTZER RDZAS KYI THIG LE'I SROG RTZOL
DANG, SNYING GAR SDUD RIM RNAMS SKABS DER BYED PA'I STOBS KYIS YIN
NO, ,(RJE BTZUN TZONG KHA PA CHEN PA'I ZHAL GYI GDAMS PA,

MKHAS GRUB RJES ZIN BRIS MDZAD PA'O),,