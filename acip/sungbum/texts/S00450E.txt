*, ,KUN DHA LE'I SGRUB THABS BZHUGS SO,,

@001A #, ,NA MO BADZRA P'A nI YE, RGYAL KUN MTHU STOBS GCIG
BSDUS NAS, ,MA RUNGS 'DUL DKA' 'DUL BA'I PHYIR, ,KHRO RGYAL
'BYUNG

'DUL SKUR BSTAN PA, ,RDO RJE 'DZIN LA GUS PAS 'DUD, ,SKAL DMAN
DANG PO'I LAS CAN RNAMS, ,LOG 'TSO'I MA SBAGS CHOS MTHUN GYI,
,'TSO BA SBYOR BA'I MAN NGAG

ZHIG ;DAM PA'I GSUNG BZHIN 'DI NA SPEL, ,'DIR MKHAS GRUB KHYUNG
BA'I RNAL 'BYOR GYI ZHAL NAS, MI'I YON BDAG NGO SRUNG DKA',
,LHA'I YON BDAG SGRUB PAR BYA, ,

ZHES GSUNGS PA LTAR, DENG SANG CHOS SNYING NAS LHUR BYED MKHAN
LA CHOS MTHUN GYI 'TSO BA RNYED SHIN TU DKA' BA'I SKABS 'DIR
KHOL BO KUNDHA LI 'DI SGRUB NA CHA RKYEN

@002A #, ,TSOGS MED DU 'GRUB SLA BAR GSUNGS PAS DE SGRUB PAR
'DOD NA GZHUNG LAS GSUNG PA'I BRIS SKU LEGS PAR 'DU BYAS,

LHA CHEN TSOGS BDAG DKAR PO BKA' GDAMS LUGS SAM JO BO LUGS KYI
SKU RJE'I PHYAG TSVA LTA BU BYUNG NA RAB, MIN KYANG BRIS 'BUR CI
RIGS PA'I MDUN DU KHOL BA'I SKU

BKRAM, TSOGS BDAG LA BAG PHYE MAR DANG SBOS SBRANG RTZI SBYAR
BA'I LA DU RIL BU MANG DU BSHAMS, KHOL BO LA, 'BRAS CHEN, DKAR
GSUM, MNGAR GSUM, SHING 'BRAS

SNA TSOGS SOGS BZA' BA GTZANG MA'I SBUNG GTOR DANG, SPOS DKAR
DANG TZANDAN GYI BDUG RDZAS SOGS 'DU BYAS LA, SKYABS SEMS TSAD
MED BZHI SNGON DU BTANG,

@002B RANG YI DAM 'BYUNG 'DUL GYI NGA RGYAL LA GNAS DGOS BAS
BRAL DUS SKAD CIG DKRONG BSKYED TZAM GYIS 'THUS, LONG YONG DUS,
AOm SHU N+YA T'AS NAS KONYRA HAm, STONG PA'I NGANG LAS HR'I: LAS
CHU SKYES DBUS, RAm LAS NYI DKYIL

STENG DU RANG SEMS H'Um, ,DE NYID YONGS GYUR RDO RJE H'Um MTHING
NAG ,'OD KYIS 'PHRO 'DU YONGS SU GYUR BA LAS, ,RANG NYID KHRO
RGYAL 'BYUNG PO 'DUL BYED CHE, ,SKU MDOG MIG SMAN LTAR NAG CHER
'BAR BA, ,SPYAN GSUM

ZHAL GDANGS LJAGS 'DRIL MCHE BA GTZIGS, ,SMIN MA SMA RA DBU SKRA
GYEN DU BRDZES, ,PHYAG BZHI DANG PO GNYIS KYI PHYAG RGYA 'CHING,
,GA-YAS KYI 'OG MAS 'BAR BA'I RDO RJE 'PHYAR, ,GA-YON GYI 'OG
MAS SDIGS MDZUB

ZHAGS PA BSNAMS, ,GA-YAS BSKUM GA-YON RKYANG TSOGS BDAG STENG NA
'GYING, ,STAG PAGS SHAM THABS MI MGO'I DBU RGYAN CAN, ,MGO RLON
DO SHAL KLU BRGYAD SKU LA BRGYAN, ,SPYI BOR MI BSKYOD RGYAL POS
RGYAS

BTAB CING, ,YE SHES ME DPUNG 'BAR BA'I DBUS NA BZHUGS, ,GNAS
GSUM YI GE GSUM GYIS LEGS PAR MTSAN, ,THUGS KA'I 'OD KYIS RGYAL
KUN SPYAN DRANGS TE, ,DZA: H'Um BAm HO: DAM YE DBYER MED GYUR, ,

AOm BHU TA tA MA RA SA PA RI W'A RA AA RGHAm NAS SHAPTA'I BAR
GYIS MCHOD, DPAL CHEN DRI MED NAM MKHA'I MDANGS DANG LDAN, ,DUS
MTHA'I SPRIN LTAR H'Um SGRA 'BRUG STONG CHE, ,'BAR BA'I RDO RJES
BGEGS KYI KLANG

@003A *, ,PA 'GEMS, ,PHYAG NA RDO RJE BSNAMS LA PHYAG 'TSAL LO,
,ZHES BSTOD, BZLAS PA NI, THUGS KAR RDO RJE RTZE LNGA PA'I LTE
BAR H'Um MTHING NAG GI MTHAR SNGAGS 'PHRENG GIS BSKOR BAR

BSAM LA, H'Um BADZRA PHAt, CES SNYING PO CI NUS BZLAS LA, MCHOD
BSTOD MDOR BSDUS BYA, ,DE NAS MCHOD PA BYA RGYUD LTAR BYIN GYIS
RLABS LA, RANG GI MDUN DU PAD ZLA'I GDAN LA LHA CHEN TSOGS BDAG
DKAR PO GLANG PO

CHE'I GDONG PA CAN, PHYAG GA-YAS GNYIS NA LA PHUG DANG 'PHRENG
BA CAN, GA-YON GNYIS NA NE'U LE DANG DGRA STA 'DZIN PA, GSUS PA
'PHYANG BA, RIN PO CHE'I RGYAN DANG STAG SPAGS KYI STOD GA-YOGS
SMAD GA-YOGS GSOL

BA; RAL BA'I THOR TSUGS CAN, SNA SHAL DMAR PA GA-YAS BRKYANG GI
ROL BA'I STABS KYIS BYI BA'I GDAN LA BZHUGS PAR BSAM LA, RIL BU
RNAMS 'BRU GSUM GYIS BYIN GYIS RLABS, AOm A'A: H'Um, ZHES MTHEB
SRIN

GA-YAS PAS RIL BU RNAMS RIM PAS CHU NANG DU BSGYUR PAS SNA SHAL
GYIS BLANGS SHING GSOL BAR BSAM LA, NYER GCIG GAM BDUN SOGS GANG
NUS SU PHUL, DE NAS, TSOGS KYI BDAG PO'I MDUN DU THANG KA SKAD
CIG GIS GNOD

SBYIN KUNDHA LI DKAR PO GA-YAS LCAGS KYU DANG, GA-YON GLANG PO
CHE'I SNA NAS KHRID PA, THUN MTSAMS RE LA STONG GSUM BSKOR BAR
NUS PA MDUN DU BZHUGS PAR GYUR, AOm PI SHA TZI KUNDHA LI AI DAM
PA LI TAm KHA KHA KH'A HI KH'A

@003B HI, ZHES LAN NYI SHU RTZA GCIG BRJOD CING, GTOR MA NAS
PHUNG GTOR BYA, SPOS DKAR TZANDAN GYI DUNG BAS BDUG ,BDAG DANG
TSOGS BDAG LA NOR BU DANG 'BRU'I MCHOD PA 'BUL ZHING, STONG GSUM
BSKOR BAR BSAM LA, AOm PI SHA TZI

KUNDHA LI MAH'A BUDDHA SH'A RA, DHI RI DHI RI, PHO BA PHO BA,
SIDDHI H'Um SV'AH'A, ZHES NYER GCIG LAS MI NYUNG BAR BZLA'O, ,DE
LTAR RGYUN DU MCHOD NA LHA YON BDAG DU SGRUB PA ZHES BYA STE
'TSO BA TSOGS MED PAR GRUB PAR

GSUNGS SO, SMRAS PA, AE MA DENG DUS SBYIN SOGS RNAM DKAR LA,
,BRTZON PA LTAG BCAD YUR CHU RJES SU 'GRAN, ,'DOD YON RTZOL
SGRUB SKOM PAS TSA GDUNG BZHIN, ,NYIN MTSAN TSA GRANG DKA' SPYAD
DON RE CHUNG, ,

DON MED CHOS BRGYAD GA-YO KHRAM RDZU 'PHRUL GYI, ,GAR MKHAN SNA
TSOGS 'KHRUL THABS GZHAN SNANG BSGYUR, ,RANG GZHAN 'GRAN PA'I
RMANG RDO GTAN 'JIGS PA'I, ,NGANG TSUL 'DI BSAM SNYING NAS SKYO
BA SKYE, ,DE

SLAD DAM PA'I GSUNG RGYUN BDUD RTZI'I ZAS, ,MA NYAMS RANG BZO'I
DRI MAS MA SPAGS PAR, ,NGO MTSAR DON YOD 'PHRUL GYI YOL KOR
NANG, ,BCUD DU LEGS BTAMS RNAL 'BYOR SKYES SU PHUL,, ,,