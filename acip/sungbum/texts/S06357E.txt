*, ,BRUL GTOR DKOR SGRIB DAG BYED ZLA SHEL CHU RGYUN GYI 'KHRID
YIG GNAD KYI DON GSAL ZHES BYA BA BZHUGS, ,
@01A *, ,NA MO GU RU LO KE SHVA R'A YA, RGYAL KUN THUGS RJE'I
RANG GZUGS SPYAN RAS GZIGS, ,NGUR SMRIG GOS KLUBS RTZA BA'I BLA
MA LA, ,GUS PAS BTUD NAS DE LA BZHAD PA BZHAN, ,BRUL GTAR

PHYAG LEN DMIGS RIM MDOR BSDUS BSHAD, ,'DIR 'PHAGS PA THUGS RJE
CHEN POS DBON STON SKYER SGANG PA CHOS KYI SENG GE LA DNGOS SU
GNANG BA'I ZAN BRAL BRUL GYI GTOR MA LA BRUL GTOR DU GRAGS PA
PAn CHEN

BLO BZANG CHOS KYI RGYAL MTSAN GYI GZHUNG LA BRTEN NAS GTONG
TSUL LA GNYIS, SNGON GYI GLING GZHI DANG, GTONG TSUL DNGOS SO,
,DANG PO NI, CHOS RJE RMOG COG PA'I DRUNG DU BLA MA SKYER SGANG
PA BZHUGS TSE NUB GCIG RMI

LAM DU, MI GTZANG BA'I PHUNG PO ZHIG DBANG MED DU ZOS PA'I MOD
LA YI GE AA ZHIG GIS GSUS PA LA PHAR THAL TSUR THAL DU PHUG PAS,
ZUG RDU BZOD DKA' BA BYUNG BA RMIS, NANG PAR STONG LUNG PA'I YON

@02A *, ,BDAG GCIG GIS CHOS GLEGS BAM ZHIG BTZONGS PA'I DKOR
SBYONG LA SKYER SGANG PAS GTZOS PA'I DGE SLONG BZHI BSNYEN BKUR
LA 'BOD DU BYUNG BA LA, KHONG GIS MA BYON PAS,

BLA MA RMOG COG PA'I ZHAL NAS, DA LAN KHYOD CIS KYANG SONGS
GSUNGS PAS BKA' NAN MA THEG PAR BYON, BSNYEN BKUR BZANG PO BYAS,
DE GSOL BAS GRAL GROL MA THAG SHIN TU BSNYUNG BAR GYUR,

SMAN DANG RIM GROS MA PHAN PAR GRONGS LA THUG PA NA, 'PHAGS PA
SPYAN RAS GZIGS LA GSOL BA BTAB PAS THO RANGS DNGOS SU BYON PA
LA GNAS TSUL ZHUS PAS, KHA SANG GI YON BDAG DES

KHYED DGE BSHES BZHI PO GSUNG RAB BTZONGS PA'I DKOR SBYONG DU
GDAN DRANGS PA YIN, CHOS KYI SKU BLUS ZOS PAS KHYOD RGYUD DAG
PAS SKYE BA 'DI LA NAD TSABS CHEN SMIN PA YIN, KHONG GROGS GSUM

PO SKYE BA PHYI MA MNAR MED PA'I DMYAL BAR SKYE GSUNG BA LA,
SKYER SGANG PAS TSE 'DIR NAD LAS GROL ZHING PHYI MA NGAN SONG DU
MA 'GRO BA'I THABS ZHUS PAS BRUL GTOR 'DI GNANG, KHONG GIS GTANG
BLA

@02B BSNYAN LAS GROL LO, ,ZHES SNGON GYI YIG RNYING DAG LAS
'BYUNG BA LTAR RO, ,GNYIS PA GTONG TSUL DNGOS LA GSUM, SNGON
'GRO, DNGOS GZHI, MJUG CHOG GO ,DANG PO LA GSUM, YO BYAD BSHAMS
PA, ,SKYABS

'GRO SEMS BSKYED, BDAG MGRON BSKYED PA'O, ,DANG PO NI, GTOR MA'I
YO BYAD SPYI DANG KHYAD PAR MTHEB SKYA BCO LNGA, ZAN RIL LNGA
BCU RTZA GCIG ,CHU GTZANG BCAS STA GON BYA BA'O, ,GNYIS PA
SKYABS 'GRO SEMS

BSKYED NI, DGE SEMS RNAM PAR DAG PAS, MDUN GYI NAM MKHAR RIN PO
CHE'I KHRI'I STENG DU PADMA 'DAB MA BZHI PA'I LTE BAR BLA MA KHA
SARB'A nI, MDUN GYI 'DAB MAR RTZA BRGYUD KYI BLA MA, GA-YAS KYI
'DAB MAR YI DAM

SANGS RGYAS, RGYAB KYI 'DAB MAR MDO SNGAGS KYI GLEGS BAM, GA-YON
GYI 'DAB MAR BYANG SEMS NYAN RANG MKHA' 'GRO CHOS SRUNG BCAS
DANG, RANG GI MTHA' SKOR DU SEMS CAN THAMS CAD 'KHOD PAR BSAMS
NAS

RANG GZHAN SEMS CAN THAMS CAD 'KHOR BA'I SDUG BSNGAL GYIS MNAR
BA LA 'JIGS SHING SNYING RJE BA DANG, SKYABS YUL RNAMS LA 'JIGS
PA LAS SKYOB PA'I NUS MTHU YOD PAR YID CHES KYI SGO NAS, BDAG

DANG 'GRO BA NAM MKHA' DANG MNYAM PA'I SEMS CAN THAMS CAD BLA MA
LA SKYABS SU MCHI'O, ,SANGS RGYAS LA SKYABS SU MCHI'O, ,CHOS LA
SKYABS SU MCHI'O, ,DGE 'DUN LA SKYABS SU MCHI'O, ,ZHES LAN GSUM

@03A *, ,BRJOD PAS SKYABS YUL RNAMS LAS BDUD RTZI BABS PAS RANG
GZHAN GYI SDIG SGRIB BKRUS NAS SKYABS 'OG TU CHUD PA'I MOS PA
BYA'O, ,DE NAS, MA SEMS CAN THAMS CAD KYI DON DU MYUR BA MYUR
BAR YANG DAG

PAR RDZOGS PA'I SANGS RGYAS KYI GO 'PHANG RIN PO CHE CI NAS
KYANG THOB PAR BYA, DE'I PHYIR DU MCHOD SBYIN GTOR MA'I RIM PA
LA 'JUG PAR BGYI'O, ,ZHES SMON 'JUG GI SEMS LAN GSUM BSKYED NAS,
SENG KHRI PAD 'DAB KYI STENG GI

SKYABS YUL RNAMS RANG GI SMIN MTSAMS SU BSDU'O, ,GSUM PA BDAG
MGRON BSKYED PA NI, SKYABS YUL THIMS PA'I RKYEN GYIS RANG YANG
'OD DU ZHU NAS YE SHES CHOS SKU MNGON DU GYUR PA'I MOS PA BYA,
DE'I NGANG LAS SKAD CIG TZAM

GYIS PAD DKAR ZLA BA'I DKYIL 'KHOR GYI STENG DU RANG NYID 'PHAGS
PA SPYAN RAS GZIGS KHA SA RB'A nI SKU MDOG DKAR PO ZHAL GCIG
PHYAG GNYIS PA, GA-YAS MCHOG SBYIN GYI PHYAG RGYA DANG, GA-YON
PADMA 'DZIN PA, DBU SKRA THOR

TSUGS CAN, RIN PO CHE'I RGYAN DANG DAR GYI NA BZAS KLUBS SHING,
ZHABS GNYIS SKYIL KRUNG PHYED PA'I STABS KYIS BZHUGS PA'I THUGS
KAR ZLA BA'I STENG DU HRI: YIG DKAR PO, DE LAS 'OD ZER DMAR PO
LCAGS KYU LTA BU

'PHROS PAS SRID PA 'KHOR BA DANG ZHI BA MYANG 'DAS KYI MGRON
THAMS CAD SPYAN DRANGS, GAR BZHUGS RDO RJE'I, ZHES PA NAS, 'DOD
PA'I GANG NA LA BZHUGS PAR GYUR, CES PA'I BAR BRJOD PAS, MGRON
RANG RANG GANG NA

@03B BZHUGS PA'I RDO RJE'I PHO BRANG NI, DBYINGS STONG PA NYID
KYI DANG NAS SPYAN 'DREN PA'I DON DANG, AE HYE HI NI TSUR BYON
TSUR BYON ZHES PA DANG, KA MA LA NI PADMA NYI ZLA SOGS DON MANG
POR 'JUG PAR SGRA'I SNYE MA LAS BSHAD PA LTAR, MGRON RANG RANG
JI

LTAR 'DOD PA'I GDAN LA BZHUGS PAR GSOL BA YIN PAS, RTZA BA'I BLA
MA DANG DBYER MED PA'I 'PHAGS MCHOG SPYAN RAS GZIGS KYI LHA
TSOGS RNAMS RANG GI MDUN GYI KHRI STENG GI PADMA'I LTE BA DANG,
RTZA BA'I BLA MA LA LONGS SKU'I RNAM PA CAN GYI

SANGS RGYAS BYANG SEMS MKHA' 'GRO CHOS SKYONG GIS BSKOR BA RNAMS
GA-YAS KYI PAD 'DAB DANG, SH'AKYA'I RGYAL PO LA SPRUL SKU'I RNAM
PA CAN GYI SANGS RGYAS BYANG SEMS NYAN RANG BKA' SDOD KYIS BSKOR
BA RNAMS GA-YON GYI PAD 'DAB DANG, RIGS

DRUG SPYI DANG GDON BGEGS LAN CHAGS KYI MGRON RNAMS RGYAB KYI
PAD 'DAB RNAMS LA BZHUGS PAR BSAM MO, ,GNYIS PA DNGOS GZHI LA
MGRON TSAN LNGA STE, GSUNG BA PO SPYAN RAS GZIGS KYI LHA TSOGS,
LONGS SKU'I RNAM PA CAN GYI LHA TSOGS

SPRUL SKU'I RNAM PA CAN GYI LHA TSOGS, RIGS DRUG GDON BGEGS LAN
CHAGS KYI MGRON, BKA' SDOD WA RU nA 'KHOR BCAS SO, ,DANG PO NI,
MDUN GYI GTOR SNOD DU MTHEB SKYU GSUM DANG CHU GTZANG BLUG PA,
BADZRA AA MRi TA'I SNGAGS DANG RANG

GI SNYING GA NAS KHRO BO BDUD RTZI 'KHYIL PA SPROS TE BGEGS
BSANGS, SVA BHA WA'I SNGAGS DANG, GTOR MA SNOD DANG BCAS PA 'OD
DU ZHU NAS CHOS THAMS CAD RANG BZHIN GYIS DAG PA'I LTA BA DRAN
TE THA MAL GYI SNANG ZHEN SBYANGS, STONG PA'I

@04A *, ,NGANG LAS BH'Um YIG DKAR PO LAS RIN PO CHE'I SNOD YANGS
SHING RGYA CHE BA'I NANG DU GTOR MA BDEN 'DZIN BAG CHAGS DANG
BCAS PA'I ZAG PA MED PA'I YE SHES NYID BDUD RTZI'I RGYA MTSO
CHEN PO'I RNAM PAR BSKYED, AOm A'A:

H'Um LAN GSUM BRJOD PAS DANG POS SKYON SBYANGS, GNYIS PAS BDUD
RTZI DKAR SER DU BSGYUR, GSUM PAS RGYA CHEN POR SPEL BAR BSAM
STE BYIN GYIS BRLABS LA, RANG GI THUGS KA NAS RIN PO CHE'I SNOD
THOGS PA'I LHA MO SPROS PAS BDUD

RTZI NAS BCUS TE, BLA MA 'PHAGS PA 'JIG RTEN DBANG PHYUG 'KHOR
DANG BCAS PA GTOR MA MCHOD MCHOD MCHOD CIG MCHOD CIG CES PA'I
DON CAN GYI GTOR SNGAGS, AOm GU RU A'ARYA LO KE SHVA RA SA PA RI
W'A RA BA LAm TA KHA KHA KH'A HI KH'A HI, ZHES

PA LAN GSUM GYIS GTOR MA PHUL, AOm GU RU A'A R+YA LO KE SHVA RA
SA PA RI W'A RA AARGHAm NAS, SHAPTA PRA TI TZTSA SV'AH'A'I BAR
GYIS CHU GNYIS NYER SPYOD ROL MO'I MCHOD PA PHUL, 'DOD YON LNGA
LDAN ZAG MED KYI, ZHES SOGS KYIS 'DOD DON LA GSOL

BA GDAB PO, ,'DI'I SKABS KYI GTOR MA LA 'DOD YON LNGA LDAN TSUL
NI, MIG TU GZUGS MDZES PA, RNA BAR SGRA SNYAN PA, SNAR DRI ZHIM
PA, LCER RO BDA' BA, LUS LA RIG BYA 'JAM PA'O, ,SPYAN RAS GZIGS
KYI LHA TSOGS NI, 'PHAGS PA

SENG GE SGRA DANG YID BZHIN NOR, ,PADMA GAR DBANG THUGS RJE MI
GSHOL DANG, ,DON YOD ZHAGS DANG HA LA HA LA STE, ,SPYAN RAS
GZIGS DBANG RNAMS LA PHYAG 'TSAL LO, ,PADMA RGYAN DANG RDO RJE
CHOS DBANG PHYUG ,HA RI HA RI LA ZHON MGRIN SNGON

@04B TE, ,PHYOGS BCUR BZHUGS PA'I 'PHAGS PA THUGS RJE CAN,
,SPYAN RAS GZIGS DBANG RNAMS LA PHYAG 'TSAL LO, ,ZHES PA LTAR
DANG, SPYAN RAS GZIGS KYI 'KHOR NI, SGROL MA, KHRO GNYER CAN,
RTA MGRIN, RAL GCIG MA SOGS YIN PAR

GSUNG, MCHOG GI DNGOS GRUB NI SANGS RGYAS KYI GO 'PHANG DANG,
PHYI NANG MTHUN MONG GI DNGOS GRUB NI, GRUB PA BRGYAD DANG LAS
BZHI'O, ,(GNYIS PA LONGS SKU'I RNAM PA CAN GYI LHA TSOGS LA 'BUL
BA NI), GTOR SNOD DU RANG GI LONGS SPYOD KYI MTSON

BYED MTHEB SKYU GSUM DANG CHU GTZANG BLUG PA, AA MRI TAS BSANGS,
SVA BHA WAS SBYANGS, STONG PA'I NGANG LAS GSUNG GI SA BON A'A:
YIG DKAR PO LAS BYUNG BA'I THOD PA DUM BU GCIG PA PHYI DKAR LA
NANG DMAR BA, DPRAL BA MGRON LA BSTAN PA YANGS

SHING RGYA CHE BA'I NANG DU, GTOR MA BA KHYI GLANG RTA MA'I SHA
LNGA DANG, DRI SRANG KHU KHRAG DANG, BDUD RTZI LNGA'I NGO BO ZAG
PA MED PA'I YE SHES KYI BDUD RTZI'I RGYA MTSO CHEN POR BSKYED,
AOm A'A: H'Um, LAN GSUM GYIS SBYANGS BSGYUR SPEL, GTOR MA'I NANG
DU LAG PA

GA-YON GYIS ZAN RIL NYER GCIG DANG GA-YAS KYIS CHU THIGS NYER
GCIG 'JUG PA DANG MNYAM DU KHA NAS MA nI NYER GCIG BRJOD PA'I
MTHAR, 'DOD YON PHUN SUM TSOGS PA MI ZAD PA'I CHAR BABS PAR
BSAMS TE SE GOL GANG BA, RANG KHA SARBA nIR

GSAL BA'I SKU LAS THA MAL PA'I LUS SHIG CHAD PA THOD PA'I NANG
DU PHAR GYIS SONG BAS BDUD RTZI DANG RO GCIG TU 'DRES PAR BSAMS
LA, AOm A'A: H'Um, LAN GSUM GYIS BYIN GYIS BRLAB, RANG GI THUGS
KA NAS THOD PA'I SNOD THOGS PA'I LHA MO SPROS

@05A *, ,PAS BDUD RTZI NAS BCUS TE, GA-YAS KYI PAD 'DAB TU
BZHUGS PA'I RTZA BRGYUD KYI BLA MA RNAMS DANG, RGYAN DANG CHA
LUGS SNA TSOGS PA'I LONGS SKU'I RNAM PA CAN GYI SANGS RGYAS
BYANG SEMS CHOS SRUNG DPA' BO MKHA' 'GRO'I

LHA TSOGS RNAMS LA PHUL BAS, LJAGS 'OD ZER GYI SBU GUS DRANGS TE
GSOL BAS DGYES PAR BSAMS LA, SAMBHU RA NYER GCIG GIS 'BUL,
SNGAGS DON NI, NA MA: PHYAG 'TSAL LO, ,SARBA THAMS CAD, TA TH'A
DE BZHIN, GA TA GSHEGS PA,

WA KUN TU, LO KE TE GZIGS PA LA, AOm GYI AA AU MA GSUM RDO RJE
GSUM GYI NGO BOR BYIN GYIS BRLABS PA'I GTOR MA MTSON BYED, SA MA
GNYIS BDE BA, BHA RA GNYIS RGYAS PA, H'Um YAR MGRON LA THUGS
DANG MAR MGRON LA SEMS MTSON BYED DE

DE BZHIN GSHEGS PA THAMS CAD KUN TU GZIGS PA LA PHYAG 'TSAL LO,
,RDO RJE GSUM GYI NGO BO'I GTOR MA PHUL BAS MCHOD YUL GYI THUGS
LA BDE BA RGYAS PAR GYUR CIG ,SBYIN YUL GYI SEMS LA BDE BA RGYAS
PAR GYUR CIG ,CES PA'O, ,DE

NAS, AOm AARGHAm, P'A DYAm, PUshPE, DHU PE, A'A LO KE, GANDHE,
NEE WI DYE, SHAPTA PRA TI TZTSA SV'AH'A SA MCHOD, 'DOD YON LNGA
LDAN ZAG MED KYI, ZHES SOGS KYIS 'DOD DON LA GSOL BA GDAB BO,
,'DI'I RIGS LNGA NI, MI BSKYOD PA, RNAM

SNANG, RIN 'BYUNG, 'OD DPAG MED, DON GRUB RNAMS DANG, GNAS GSUM
LA PHYI'I GNAS GSUM NI, SA 'OG ,SA STANG, SA BLA GSUM DANG, NANG
GI GNAS GSUM NI, SPYI BO, MGRIN PA, SNYING GA GSUM DANG, GSANG
BA'I

@05B GNAS GSUM NI, SNGAGS SKYES, ZHING SKYES, LHAN SKYES GSUM LA
BSHAD, DKOR NI NOR DANG, SKU BLUS NI SKU GSUNG THUGS RTEN
BTZONGS PA'I RIN DANG, MA DAD BRNYAS SMOD BGYIS PA NI, SEMS KYIS
MA DAD PA DANG, LUS KYIS BRNYAS PA DANG,

NGAG GIS SMAD RA BYAS PA DANG, PHAN BDE NI 'PHRAL DU PHAN PA
DANG PHUGS SU BDE BA'AM, PHAN PA GZUGS SKU DANG, BDE BA CHOS SKU
LA BSHAD DO, ,GSUM PA SPRUL SKU'I RNAM PA CAN GYI LHA TSOGS LA
'BUL BA NI, SNGAR BZHIN GTOR SNOD DU MTHEB SKYA

GSUM DANG CHU GTZANG BLUG PA, AA MRi TAS BSANGS, SVA BH'A WAS
SBYANGS, STONG PA'I NGANG LAS PADMA'I MING YIG DANG PO THIG LES
BRGYAN PA PA YIG SER PO LAS BYUNG BA'I RIN PO CHE SNA TSOGS LAS
GRUB PA'I PADMA 'DAB MA RGYAS PA LTA BUR ZLUM LA YANGS

SHING RGYA CHE BA'I SNOD KYI NANG DU GTOR MA 'O ZHO MAR TE DKAR
GSUM, SBRANG KAR BU RAM STE MNGAR GSUM LAS GRUB PA'I LHA RDZAS
KYI NGO BO ZAG PA MED PA'I YE SHES KYI BDUD RTZI'I RGYA MTSO
CHEN POR BSKYED, AOm A'A: H'Um, LAN GSUM GYIS SBYANGS BSGYUR
SPEL,

SNGAR BZHIN ZAN RIL CHU THIGS MA nI NYER GCIG GI MTHAR, 'DOD YON
PHUN SUM TSOGS PA MI ZAD PA'I CHAR BABS PAR BSAMS TE, SE GOL
GDAB, RANG GI LUS PADMA'I SNOD KYI NANG DU PHAR GYIS SONG BAS
BDUD RTZI DANG RO GCIG TU 'DRES PAR BSAm

LA, AOm A'A: H'Um, LAN GSUM GYIS BYIN GYIS BRLAB, RANG GI THUGS
KA NAS PADMA'I SNOD THOGS PA'I LHA MO SPROS PAS BDUD RTZI NAS
BCUS TE, GA-YON GYI PAD 'DAB TU BZHUGS PA'I SH'AKYA'I RGYAL PO
LA SOGS PA'I RAB BYUNG SPRUL SKU'I RNAM PA

@06A *, ,CAN GYI SANGS RGYAS BYANG SEMS NYAN RANG BKA' SDOD KYI
SRUNG MA DANG BCAS PA LA PHUL BAS, LJAGS 'OD ZER GYI SBU GUS
DRANGS TE GSOL BAS DGYES PAR BSAMS LA, SAMBHA RA NYER GCIG GIS
PHUL, ,AOm

AARGHAm SOGS KYIS MCHOD, 'DOD YON LNGA LDAN ZAG MED KYI, ZHES
SOGS KYIS 'DOD DON LA GSOL BA GDAB BO, ,'DI'I BSKAL BZANG GI
'DREN PA STONG NI, 'KHOR BA 'JIG LA SOGS PA BSKAL BZANG RGYAN
'PHRENG LAS 'BYUNG BA STER

DANG, DUS GSUM NI, 'DAS PA DANG, MA 'ONGS PA DANG, DA LTA BA'O,
,PHYOGS BCU NI, PHYOGS BZHI, MTSAMS BZHI, STENG 'OG GNYIS RNAMS
SO, ,MTSAMS MED LNGA NI, PHA BSAD PA, MA BSAD PA, DGRA BCOM PA
BSAD PA, DGE

'DUN GYI DBYEN BYAS PA, DE BZHIN GSHEGS PA LA NGAN SEMS KYIS
KHRAG PHYUNGS BA'O, ,MI DGE BCU NI, SROG GCOD, LOG GA-YEM, RKU
BA, RDZUN SMRA, PHRA MA, TSIG RTZUB, NGAG BKYAL, BRNAB SEMS,
GNOD SEMS, LOG LTA

RNAMS SO, ,SOGS SGRAS BSTAN PA NYE BA'I MTSAMS MED LNGA NI, MA
DAG BCOM PA SUN PHYUNG NGO, BYANG SEMS NGES GNAS GSOD PA, SLOB
PA GSOD PA, DGE 'DUN GYI 'DU SGO 'PHROG PA, MCHOD RTEN 'JIG PA
RNAMS SO, ,DKON MCHOG

GSUM NI, SANGS RGYAS, CHOS, DGE 'DUN NO, ,SKU GSUM NI, CHOS SKU,
LONGS SKU, SPRUL SKU'I, ,BZHI PA RIGS DRUG GDON BGEGS LAN CHAGS
KYI MGRON LA 'BUL BA NI, SNGAR BZHIN GTOR SNOD DU MTHEB SKYU
GSUM DANG
@06B CHU GTZANG BLUG PA, AMRi TAS BSANGS, SVA BHA WAS SBYANGS,
STONG PA'I NGANG LAS RIN PO CHE'I SA BON BH'Um DKAR PO LAS RIN
PO CHE'I SNOD YANGS SHING RGYA CHE BA'I NANG DU GTOR MA MGRON
RANG RANG JI LTAR 'DOD PA'I GZUGS SGRA DRI RO REG BYA'I

'DOD YON LNGA DANG, NAS 'BRAS GRO SRAN TI LA SOGS 'BRU DANG,
GSER DNGUL BYU RU MU MAN MU TIG SOGS RIN PO CHE DANG, DRI SMAN
SNYING PO DAR GOS SOGS 'DOD RGU THAMS CAD 'BYUNG BA'I BDUD
RTZI'I RGYA MTSO CHEN POR BSKYED, AOm

A'A: H'Um, (LAN GSUM GYIS SBYANGS BSGYUR SPEL, SNGAR BZHAN
BRAN RIL CHU THIGS MA nI DGU RE'I MTHAR, SO SO'I 'DOD PA'I
DNGOS PO CHAR LTAR BABS PAR BSAMS TE, (SE GOL GDAB), RANG GI
LUS RIN PO CHE'I SNOD KYI NANG DU RGYANGS

KYIS SONG BAS BDUD RTZI DANG RO GCIG TU 'DRES PAR BSAMS LA,
AOm A'A: H'Um, (LAN GSUM GYIS BYIN GYIS BRLAB, NAM MKHA'I ZLA
GZUGS GCIG NYID CHU SNOD SO SOR 'CHAD PA BZHIN, BYIN GYIS
BRLABS PA'I GTOR MA SNOD DANG BCAS

PA RE, RGYAB KYI PAD 'DAB TU GNAS PA'I RIGS DRUG LAN CHAGS
GDON BGEGS GNOD BYED KYI MGRON SO SO'I MDUN DU SPRUL PA LA,
MGRON SO SOS JI LTAR 'DOD PAR LONGS SPYAD PAS TSIMS SHING MGU
BAR BSAMS LA, SAMBHA RA DGUS

BSNGOS, DE BZHIN GSHEGS PA RIN CHEN MED LA PHYAG 'TSAL LO, ,DE
BZHIN GSHEGS PA GZUGS MDZES DAM PA LA PHYAG 'TSAL LO, ,DE
BZHIN GSHEGS PA SKU 'BYAMS KLAS LA PHYAG 'TSAL LO, ,DE BZHIN
GSHEGS PA 'JIGS PA

@07A *, ,THAMS CAD DANG BRAL BA LA PHYAG 'TSAL LO, ,ZHES
BRJOD, DMIGS PA JI LTAR BYA BA NI, BKLAGS PAS DON GRUB LAS,
RANG GI MDUN DU CHU SKYES 'DAB BZHI'I DBUS, ,RGYAL BA SH'AKYA
THUB GTOR MA'I

RDZAS RNAMS KUN, ,MANG POR SPEL PHYIR DE BZHIN GSHEGS PA MCHOG
,RIN CHEN MED LA GUS PAS PHYAG 'TSAL LO, ,MDUN NGOS PHYAG NA
PADMA MI SDUG PA'I, ,NGAN PA'I GZUGS 'CHANG MTHA' DAG YID 'ONG
BAR, ,MNGON PAR GRUB MDZAD DE

BZHIN GSHEGS PA MCHOG ,GZUGS MDZES DAM PA DE LA PHYAG 'TSAL
LO, ,GA-YAS SU ZUR PHUD LNGA PA GZA' BTUNG LA, ,BRTEN PA'I
'TSE BA ZHI ZHING BZANG PO'I RO, ,RAB TU MYOD MDZAD DE BZHIN
GSHEGS PA SKU, ,'BYAMS KLAS GANG

LA GUS PAS PHYAG 'TSAL LO, ,GA-YON DU LAG NA RDO RJE PHAN TSUN
KUN, ,'THAB BRTZOD 'PHROG BRDUNG 'JIGS PA LAS SKYOB PA'I, ,DE
BZHIN GSHEGS PA 'JIGS PA THAMS CAD DANG, ,YONGS SU BRAL BA
GANG LA PHYAG 'TSAL LO, ,ZHES GSUNGS

PA LTAR RO, ,'DOD YON LNGA LDAN ZAG MED KYI, ,ZHES SOGS KYIS
'DOD DON LA SMON LAM GDAB BO, ,'DI'I RIGS DRUG NI, LHA, MI,
LHA MIN, DUD 'GRO, YI DVAGS, DMYAL BA RNAMS SO, ,SHA 'KHON NI
ZHE NAS 'KHON PA DANG,

GDON NI PHAN GNOD RES 'JOG TU BYED PA DANG, BGEGS NI MTHA'
GCIG TU LEGS TSOGS LA BAR DU GCOD PAR BYED PA'O, ,SDANG BA'I
BSAM PA DANG GDUG PA'I SBYOR BA ZHI NAS PHAN 'DOGS 'DOD KYI
BYAMS PA DANG GNOD PA SEL 'DOD KYI

@07B SNYING RJES SEMS RGYUD PHYUG CES SOGS SLA'O, ,LNGA PA
BKA' SDONG BA RU nA 'KHOR BCAS LA 'BUL BA NI, RANG NYID SPYAN
RAS GZIGS KHA SARBA' nIR GSAL BA'I THUGS KA'I HR'I: YIG GI 'OD
ZER GYIS RGYA MTSO CHEN PO NAS KLU RGYAL BA RU nA 'KHOR DANG

BCAS PA SPYAN DRANGS, GDENGS KA NOR BU 'BAR BA'I 'OD ZER GYIS,
,SA 'OG MUN PA MA LUS SEL MDZAD CING, ,BSTAN LA RAB DGA' MTHU
STOBS BSAM MI KHYAB, ,KLU RGYAL MA LUS 'KHOR BCAS GNAS 'DIR
GSHEGS, ,AE HYE HI, KA MA LA YE STAm

'DOD PA'I GDAN LA BZHUGS PAR GYUR, ,CES PA RU nA LA KLU GNYAN
SA BDAG GIS BSKOR BA SPYAN DRANGS TE MDUN GYI PAD 'DAB TU
BZHUGS PAR BSAM, GTOR SNOD DU MTHEB SKYU GSUM DANG CHU GTZANG
BLUG PA, BSANG BA, SBYANG BA BSKYED PA BRLAB PA

RNAMS DANG PO LTAR BYA, THUGS KA NAS RIN PO CHA'I SNOD THOGS
PA'I LHA MO SPROS PAS BDUD RTZI NAS BCUS TE, CHU LHA 'KHOR
DANG BCAS PA GTOR MA MCHOD MCHOD MCHOD CIG MCHOD CIG CES PA'I
DON CAN GYI GTOR SNGAGS, AOm BA RU nA SA BA RI WA RA

BA LIm TA KHA KHA KH'A HI KH'A HI, ZHES PA LAN GSUM GYIS GTOR
MA PHUL, AOm BA RU nA SA PA RI WA RA ARGHAm NAS SHPTA PRA T'I
TZTSA SV'A H'A'I BAR GYIS MCHOD, 'DOD YON LNGA LDAN ZAG MED
KYI, ZHES SOGS KYIS 'PHRIN LAS 'TSOL, 'DI'I KLU RGYAL BA RU nA
NI

SKU MDOG DKAR PO STONG LHA LA LTE BA MAN CHAD SPRUL MJUG TU
'KHYIL BA, ZHAL GCIG PHYAG BZHI'I DANG PO GNYIS THUGS KAR THAL
MO SBYAR BA, GA-YAS 'OG MAS RIN PO CHE'I SNYEM DANG, GA-YON
'OG MAS SPRUL GYIS DKRIS PA'I DBYUG PA 'DZIN PA, DBU

@08A *, ,LA SPRUL MGO'I GDENGS KA BDUN DANG LDAN PA'O, ,'KHOR
NI KLU CHEN BRGYAD SOGS KLU RIGS LNGA DANG, GNYAN DANG SA BDAG
RNAMS SO, ,GSUM PA MJUG CHOG NI, BSDUN BSNGO SMON DANG SHIS
BRJOD TZAM GYIS CHOG PAR MNGON

LA, SPRO NA, BDEN STOBS, CHOS SBYIN, GSHEGS BSDU, SMON LAM,
SHIS BRJOD RNAMS BRGYA RTZA LTAR MDZAD PA BDAG GI BLA MA RNAMS
KYI PHYAG BZHES LA YOD DO, ,SMRAS PA, DHA RMA SING HA SKAL
LDAN SHING RTA CHES, ,DKOR SGRIB DUG CAN BU RUS BKRU

BYA'I PHYIR, ,SNYING RJE'I LHA MCHOG MES PO'I YUL SA NAS,
,BRUL GTOR LAM GSUM 'GRO RGYUN PHAB PA GANG, ,DHA RMA DHA DZA
STENG 'PHUR DBANG PO YI, ,RNAM 'BYED RAL PA'I KHROD DU SIM LAS
SLAR, ,TSIG SBYOR SOR MO'I 'PHRUL GYIS BTZIR BA LAS, ,

LEGS BSHAD SPRIN GYI ME TOG LHUNG LHUNG 'BAB, ,DHA RMA BHA DRA
DRANG SRONG DZA H'USA, ,BRTZON PA'I HUB KYIS 'THUNGS NAS BLO
GROS LTAR, ,BSGYINGS PA SKYES MCHOG BHA GI RA THA'I NGOR,
,SKYUGS PAS 'GRO GSUM DRI MA DRUNG 'BYIN SHOG , (CES BRUL GTOR
DKOR SGRIB

(DAG BYED ZLA SHEL CHU RGYUN GYI 'KHRID YIG GNAD GYI DON GSAL
ZHES BYA BA 'DI NI, SKYID SHONG BDE CHEN GSANG SNGAGS MKHAR
GYI GLO BZUNG RJE ZHAL SNGA NAS BLO BZANG BSTAN DAR GYIS GSUNG
SHOG GI LAM NAS BSKUL MA MDZAD NGOR, BEN RGAN SNYOM LAS BADHA
RMA BAH DRAS BLA MA'I PHYAG BZHES DANG 'DI SKOR GYI YIG CHA
GUNG BSGRIGS,

TE, SGYUR BYED CES PAS PHAG NAG PA ZLA BA'I DMAR PHYOGS KYI
BZANG PO GSUM PA'I NYIN BZHAD DNGUL CHU'I RI KHROD DGA' LDAN
RTZER SBYAR BA'O), , SARBA DZA GA TAm,, ,,