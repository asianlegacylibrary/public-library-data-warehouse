*, ,DGE SLONG CHOS SMRA BA BLO BZANG CHOS KYI RGYAL MTSAN GYI
NGAG THOR BU BA PHYOGS GCIG TU SGRIGS PA LAS KLU GTOR GYI RIM PA
BZHUGS,,

@001A #, ,NA MO LO KE SHVA R'A YA, RGYAL BA KUN GYI K'A RU nI KA
,GCIG TU BSDUS PA RGYAL SRAS GZHON NU, ,SA BCU'I DBANG PHYUG PAD
DKAR 'DZIN PA'I, ,ZHABS ZUNG SPYI

BO'I GTZUG TU BSTEN NAS, ,GTAN PA MED PA'I MCHOD SBYIN RGYA
MTSOS, ,RANG GZHAN RGUD PA MING TZAM BYAS TE, ,GNAS SKABS MTHAR
THUG DGOS 'DOD MA LUS, ,STZOL BA'I

NOR BU'I PHRENG BA SPEL LO, ,'DIR KLU GTOR GTONG BAR 'DOD PAS,
DKAR GSUM MNGAR GSUM DAR SNA RIN PO CHE'I RIGS DANG 'BRU SNA KLU
SMAN SOGS GTOR SNOD DU CHU

GTZANG DANG SBYAR BA LAG LEN BZHIN BSHAMS, SKYABS 'GRO SEMS
BSKYED SNGON DU BTANG, RANG CHO GA GSUM SKYED KYI SGO NAS SPYAN
RAS GZIGS SU BSKYED, YE SHES PA

@002A *, ,BCUG ,DBANG BSKUR RGYAS BTAB SOGS BRGYA RTZA'I THOG
MAR BYA BA JI BZHIN DU BYED, DE NAS KLU GTOR GYI RDZAS DE DAG
,AA MRi TAS BSANGS, SVA BH'A WAS SBYANGS,

STONG PA'I NGANG LAS BH'Um LAS RIN PO CHE LAS GRUB PA'I SNOD
YANGS SHING RGYA CHE BA RNAMS KYI NANG DU MCHOD GTOR MTHUN PA'I
DAM RDZAS DANG BCAS PA RNAMS, AOm DANG RANG RANG GI MING YIG
THIG

LES BRGYAN PA LAS BYUNG BA'I YE SHES KYI BDUD RTZI DANG, SDUG
BSNGAL THAMS CAD SEL BA'I SMAN DANG, DGOS 'DOD 'BYUNG BA'I YID
BZHIN GYI NOR BU'I TSOGS DANG, YID DU 'ONG

BA'I GNAS DANG PHO BRANG LA SOGS PA MDOR NA, KLU RGYAL 'KHOR
DANG BCAS PA LA GANG LA GANG 'DOD PA'I LONGS SPYOD PHUN SUM
TSOGS PAR GYUR, SNGAGS DRUG DANG PHYAG RGYA DRUG DANG,

AOm AARGHAm A'A: H'Um, ZHES PA NAS, SHAPTA A'A: H'Um, ZHES PA'I
BAR GYI BYIN GYIS BRLABS, DE NAS MGRON BSKYED CING SPYAN DRANG
BA NI, RANG GI MDUN DU RIN PO CHE LAS GRUB PA'I BRAG GSER

@002B GYI BYA SKYIBS CAN GYI 'OG TU, MTSO DANG, RDZING BU DANG,
LTENG KA DANG, NE'U SING ME TOG GIS BRGYAN PA DANG, CHU MIG
DANG, KHRON PA DANG, 'BAB CHU DANG, LU MA DANG, SPANG LJONGS
DANG, SKYED MOS TSAL LA

SOGS PA KLU'I GNAS DANG, PHO BRANG RIN PO CHE LAS GRUB PA YID DU
'ONG BA RNAMS KYI NANG DU, KLU RGYAL WA RU nAS GTZO BYAS, KLU
CHEN PO BRGYAD DANG KLU DANG SA BDAG MA LUS PA'I TSOGS KYI 'KHOR
GYIS BSKOR

BA 'KHOD PAR GYUR, RANG GI THUGS KA'I HR'I:'I 'OD ZER GYIS, RGYA
MTSO CHEN PO NAS KLU RGYAL 'KHOR BCAS SPYAN DRANGS PAR BSAMS LA
NGAG TU, GDENGS KA NOR BU 'BAR BA'I 'OD ZER GYIS, ,SA 'OG MUN PA
MA LUS

SEL MDZAD PA'I, ,BSTAN LA RAB DGA' MTHU STOBS BSAM MI KHYAB,
,KLU RGYAL MA LUS 'KHOR BCAS GNAS 'DIR GSHEGS, ,AOm N'A GA R'A
DZA SA PA RI W'A RA AE HYE HI SA MA YA DZA: DZA: DZA: H'Um BAm
HO: PADMA KA MA LA

YE STVAm, DE NAS RANG NYID SPYAN RAS GZIGS SU GSAL BA'I PHYAG GI
MTHIL LAS BDUD RTZI'O MA'I RGYUN LTA BU BABS PA DANG 'DRES PA'I,
MDUN GYI MCHOD GTOR DAM RDZAS RIN PO CHE DANG SMAN SNA SOGS YE

SHES LAS GRUB PA'I 'DOD DGU'I RGYA MTSO CHEN PO LA MGRON RNAMS
KYIS LONGS SPYAD PAS LUS DANG YAN LAG DANG DBANG PO NYAMS PA
BSOS, SDUG BSNGAL DANG SDIG SGRIB DAG ZAG MED KYI BDE BAS RGYUD

@003A *, ,GANG BAR BSAMS LA, LAG PA GA-YAS PAS MCHOD GTOR NANG
DU CHU RGYUN SBRENG, GA-YON PAS SE GOL GDAB, ,AOm B'A SU KI MAm
SV'AH'A, ZHES BRGYA RTZA BZLA BA NI KLU GTOR GYI DNGOS GZHI'O, ,

DE NAS KLU TSOGS KUN GYI RJER GYUR CING, ,GDENGS KA NOR BU'I 'OD
ZER GYIS, ,'DOD DGU'I DNGOS GRUB MCHOG STZOL BA'I, ,WA RU nA LA
PHYAG 'TSAL LO, ,MTHA' YAS DANG NI 'JOG PO DANG, ,STOBS KYI

RGYU DANG RIGS LDAN DANG, ,NOR RGYAS DANG NI DUNG SKYONG DANG,
,PADMA DANG NI CHU LHA DANG, ,DGA' BO DANG NI NYER DGA' BO,
,RGYA MTSO DANG NI RGYA MTSO CHE, ,DPAL GYI 'OD DANG 'OD CHEN
DANG, ,GZUGS CHEN SBRUL BZANG

STOBS PO CHE, ,KLU YI RGYAL PO 'KHOR DANG BCAS, ,'DIR GSHEGS
BRGYAN PA'I GTOR MA BZHIS, ,MDZES PA'I DKAR GSUM MCHOD PA DANG,
,MNGAR GSUM 'O MA'I RGYA MTSO 'KHYIL, ,RIN CHEN MDZES PA'I

THEM SKAS CAN, ,KLU YI SDUG BSNGAL SKYOB BYED PA'I, ,MTHUN PA'I
RDZAS SU 'DI GYUR CIG ,MCHOD SBYIN GTOR MA 'DI BZHES LA, ,BDAG
CAG YON MCHOD 'KHOR BCAS LA, ,BZHI BRGYA RTZA BZHI'I NAD RNAMS

DANG; ;KLU LAS GYUR PA'I NAD KYI RIGS, ,MTHONG BA'I DUG DANG REG
PA'I DUG ,BSAM NGAN DUG DANG KHA RLANGS DUG ,SBYOR BA'I DUG LA
SOGS PA KUN, ,MA LUS MYUR DU ZHI GYUR CIG ,BDAG LAS GTZOS PA'I

@003B RDZAS KHYER LA, ,KLU YI NAD RNAMS ZHI BAR MDZOD, ,'PHRIN
LAS RNAM BZHI'I DNGOS GRUB DANG, ,DPAL 'BYOR LONGS SPYOD RGYAS
PAR MDZOD, ,RGYUN PAR YIN NA CHOS SBYIN BYED, NAD PA SOGS KYI
DON DU YIN NA, JI SKAD BRJOD PA'I

SMAN GYI BDUD RTZI RGYA MTSOS, KLU GNYAN SA BDAG RNAMS KYI NAD
DANG SDUG BSNGAL SOS PAR BSAMS LA, 'DI LTAR, SMAN GYI RGYAL PO
BZANG DRUG GIS, ,DON SNOD NYAMS PA SOS GYUR CIG ,DZ'A TI GUR GUM
BZANG PO YIS, ,

SHA KHRAG MCHIN PA NYAMS PA SOS, ,MGRON BU DUNG DANG DAR DMAR
GYIS, ,SO RUS LCE NYAMS SOS GYUR CIG ,RMA BYA'I MDONGS DANG DAR
TSON LNGAS, ,GZIM DANGS RGYAS SHING SNYING ZHO SHA, ,MKHAL MA
ZHE SHA GLA GOR SHAS,

SNYING MKHAL GLO BA'I NAD SOS GYUR, ,DBANG LAG CHU SRIN SDER MO
YIS, ,YAN LAG NYAMS PA SOS GYUR CIG ,PU SHEL RTZE DANG RDO RGYUS
KYIS, ,RTZA RGYUS NYAMS PA SOS GYUR CIG ,SPANG SPOS SLE TRES BYI
THANG KA ,RGYA MTSO LBU BA 'BRAS

BU GSUM, ,SMAN GYI BYE BRAG SNA TSOGS KYIS, ,PHUNG KHAMS SKYE
MCHED NYAMS PA SOS, ,RIN CHEN SNA LNGA 'BRU TSOGS KYIS, ,BANG
MDZOD NYAMS PA SOS GYUR CIG ,DKAR GSUM MNGAR GSUM KHA ZAS KYIS,
,KHA DOG NYAMS PA

SOS GYUR CIG ,MDOR NA MTHUN PA'I RDZAS RNAMS KYIS, ,KLU DANG SA
BDAG THAMS CAD KYI, ,NAD DANG SDUG BSNGAL SOS GYUR TE, ,DBANG PO
GSAL ZHING LONGS SPYOD RGYAS, ,BYAMS PA'I SEMS KYIS RGYUD GANG
NAS, ,'JIG RTEN

@004A *, ,KHAMS RNAMS THAMS CAD DU, ,LO PHYUGS LEGS SHING CHAR
CHU SNYEMS, ,RTZI BCUD 'BRAS BU RGYAS PAR MDZOD, ,DE NAS KLU
RNAMS KYI SDIG SGRIB SBYANG BA'I PHYIR, NA MO RATNA TRA Y'A YA,
ZHES SOGS MI 'KHRUGS

PA'I GZUNGS LAN BDUN SOGS CI RIGS BZLAS NAS, CHOS RNAMS THAMS
CAD RGYU LAS BYUNG, ,ZHES SOGS CHOS SBYIN CI RIGS BYA STE, KLU
DANG SA BDAG 'KHOR BCAS RNAMS, ,RANG GI LUS LA DPE LONG LAS,
,GZHAN LA

GNOD PA MA BYED CIG ,PHAN PA'I 'BRAS BU BDE BA DANG, ,GNOD PA'I
'BRAS BU SDUG BSNGAL 'BYUNG, ,SA BON TSA BA RNAMS LAS NI, ,'BRAS
BU TSA BA 'BYUNG 'GYUR ZHING, ,SA BON MNGAR BA RNAMS LAS NI,
,'BRAS BU MNGAR BA

'BYUNG BAR 'GYUR, ,DE BZHIN DAM TSIG DRAN GYIS LA, ,ZHE SDANG
KHRO BA'I SEMS BOR TE, ,BYAMS PA'I SEMS KYIS KHYAB PAR MDZOD,
,DBANG PO LNGA YI SPYOD YUL DU, ,'DOD DGU'I LONGS SPYOD PHUN SUM
TSOGS, ,KLU YI NAD

RNAMS SOS GYUR NAS, ,SDUG BSNGAL KUN LAS GROL GYUR CIG ,PHYAG NA
RDO RJE'I ZHAL MTHONG STE, ,MKHA' LDING BYE TSAN 'JIGS PA DANG,
,NGAN SONG SDUG BSNGAL LAS GROL NAS, ,RDO RJE SEMS DPA'I TSE
THOB SHOG ,SARBA N'A GA R'A

DZA SA PA RI W'A R'A GATZTSA, ZHES GSHEGS SU GSOL ZHING, GZHAN
YANG BSNGO BA SMON LAM CI RIGS PA DANG, SHIS PA BRJOD PAR BYA'O,
,KLU GTOR 'O MA'I RGYA MTSO DU MA, ,RNAM DPYOD SA 'DZIN DBANG
POS BSRUBS LAS, ,

@004B LEGS 'ONGS BDUD RTZI'I KEE LA SHA 'DI, ,SKAL BZANG MKHAR
NYAL TSOGS KYI LONGS SPYOD, ,DE PHYIR 'DIR 'BAD RNAM DKAR PHUNG
PO, ,DUNG LTAR DKAR BA JI SNYED BSAGS DES, ,MKHA' MNYAM 'GRO LA
BDAG NYID GCIG PUS, ,

'DOD DGU STZOL BA'I YID BZHIN NOR GYUR, ,TSUL 'DI DON DU GNYER
BA'I SKYES BU, ,DPYOD LDAN RNAMS KYIS BSKUL BAR GYUR TSE,
,PHYOGS BRAL RGYAL KHAMS NYUL BA'I BTZUN PA, ,BLO BZANG CHOS KYI
RGYAL MTSAN GYIS SDEBS, ,

MANGGA LAm,, ,,*, ,AOm SVASTI, PHAN BDE'I 'BYUNG GNAS RGYAL
BSTAN YONGS 'DU'I LJON, ,RAB RGYAS 'GRO KUN THAR MCHOG 'BRAS
BZANG LA, ,SPYOD PHYIR BKRA SHIS LHUN GRUB CHOS GRVA CHER, ,CHOS
SBYIN 'DZAD MED

DAL 'GRO'I RGYUN 'DI SPEL, ,SARBA DZA GA TAm,, ,,