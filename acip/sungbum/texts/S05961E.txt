*, ,RGYAL BA BYAMS PA LA BRTEN PA'I 'PHO BA LEGS PA CIG BZHUGS
SO, ,

@001A #, ,NA MO MANYDZU GHO sh'A YA, 'DIR DGA' LDAN GYI GNAS SU
'PHO BAR 'DOD NA, SKYABS 'GRO SEMS BSKYED SNGON DU BTANG STE,
SVA BH'A WAS STONG PAR SBYANGS, STONG PA'I NGANG LAS RANG

GI MDUN GYI NAM MKHAR SENG GE CHEN PO BRGYAD KYIS BTEG PA'I RIN
PO CHE'I KHRI YANGS SHING RGYA CHE BA'I STENG DU, SNA TSOGS
PADMA 'DAB MA STONG DANG LDAN PA, DE'I STENG DU SENG KHRI PAD
ZLA'I GDAN

LA; NGO BO RANG GI DRIN CAN RTZA BA'I BLA MA YIN PA LA, RNAM PA
RGYAL BA BYAMS PA MGON PO DE NYID SKU MDOG GSER BTZO MA LTA BU
SKU LA CHOS GOS NGUR SMRIG GSOL BA MTSAN DANG DPE BYAD KYIS

BRGYAN PA, GSUNG DBYANGS YAN LAG DRUG CU DANG LDAN PA, THUGS
SHES BYA THAMS CAD MNGON SUM DU MKHYEN PA, ZHAL 'DZUM BAG DANG
BCAS PA'I SPRUL PA'I SKU'I CHA BYAD CAN, PHYAG GA-YON

@002A *, ,RIL BA SPYI BLUGS KYIS MTSAN PA'I PADMA 'DZIN CING,
PHYAG GA-YAS DAR DKAR YUG GCIG BRKYANGS PA'I SNE NAS BZUNG STE,
SKAL LDAN RIGS KYI BU 'DI LA 'PHYONGS LA DGA' LDAN

CHOS KYI PHO BRANG DU DA LTA NYID DU SHOG CIG CES GSUNGS LHANG
LHANG BYON NAS BZANG PO'I BZHUGS STANGS KYI SGO NAS MNGON SUM DU
BZHUGS PAR GYUR, CES BRJOD NAS SPYAN 'DREN PA NI, GNAS MCHOG

DGA' LDAN LHA YI YUL NAS, ,RGYAL BA MI PHAM CHOS KYI BLA MA, ,YE
SHES SPYAN GYIS RGYANG NAS GZIGS TE, BRTZE BA'I THUGS KYIS
DGONGS PAR MDZOD DANG, ,DRAN PA TZAM GYIS MDUN DU BYON NAS, ,

PHYAG GA-YAS BDAG GI PHYOGS SU BRKYANGS TE, ,KHYOD ZHAL BLTA
ZHING KHYOD GSUNG NYAN PA'I, ,SKAL BA LDAN PAR BYIN GYIS RLOBS
DANG, ,DE LTAR KHYOD LA GSOL BA BTAB PAS, ,'DI'I SEMS GA-YEL BA
MED

PAR GYUR TE, ,MI DGE SDIG PA'I TSOGS LAS LDOG NAS, ,CHOS DANG
MTHUN PAR BYIN GYIS RLOBS SHIG ,CES PA LAN GSUM BRJOD PAS SKAD
CIG DE NYID LA BYAMS MGON THUGS RJE'I GTER CHEN

@002B MNGON SUM DU BYON PA'I DMIGS PA BYA, DE NAS CHU GNYIS NYER
SPYOD ROL MO MAndAL SOGS MCHOD PA PHUL NAS, BLA MA BYAMS MGON LA
GSOL BA GDAB PA NI, RGYAL BA KUN GYI MKHYEN BRTZE PHRIN LAS KUN,
,SNYIGS

DUS NGUR SMRIG 'DZIN PA'I TSUL BZUNG BA, ,LHA BCAS 'GRO BA'I
'DREN PAR BSNGAGS PA YI, ,MA PHAM RGYAL BA'I DBANG POR GSOL BA
'DEBS, ,DUS GSUM SANGS RGYAS KUN GYI NGO BO NYID, ,ZAB DANG RGYA
CHE'I CHOS

RNAMS KUN GYI MDZOD, ,'PHAGS MCHOG DGE 'DUN KUN GYI GTZUG GI
RGYAN, ,GSOL BA 'DEBS SO BLA MA RIN PO CHE, ,DGA' LDAN GNAS SU
'KHRID PAR MDZAD DU GSOL, ,DAG PA MKHA' SPYOD GNAS SU KHRID DU

GSOL, ,BDE STONG DBYER MED YE SHES SKYED DU GSOL, ,GNAD GCOD BAR
DO'I 'JIGS LAS BSKYAB TU GSOL, ,RE SA GZHAN NA MED DO THUGS RJES
GZUNG, ZHES GSOL BA 'DEBS, DE NAS RANG GZHAN 'CHI 'PHO

SOGS BAR DO'I 'JIGS PA LAS DA LTA NYID NAS BSGRAL BAR BYA SNYAM
PA'I MOS PA'I SGO NAS BAR DO'I GSOL 'DEBS BYAS TE, 'PHO BA'I
DMIGS PA BYA BA NI, RANG GI LUS KYI DBUS KYI DKYIL DRANG POR
RTZA DBU MA SBOM

PHRA MDA' SMYUG TZAM YAR SNE TSANGS BUG TU SKYA THAL LA BA
BSGOMS, RANG GI SEMS DE NYID SNYING GAR THIG LE DKAR PO SRAN MA
TZAM 'OD KYI RANG BZHIN CAN 'PHIR LA KHAD GCIG TU BSGOMS, SLAR
YANG NAN GYIS BLA MA

@003A *, ,RIN PO CHE, BDAG DAG PA MKHA' SPYOD KYI GNAS SU DRANG
DU GSOL CES SOGS GSOL BA BTAB, BLA MA'I THUGS KA NAS 'OD ZER
LCAGS KYU LTA BU ZHIG BYUNG STE RANG GI TSANGS BUG NAS ZHUGS,

RANG GI SEMS THIG LE DKAR POR GSAL BA LA PHOG PAS GYEN DU DRANGS
PAR BSAM ZHING 'OG RLUNG DRAG TU 'THEN, HI KA CES BRJOD PAS DE
NYID DBU MA'I NANG NAS YAR DKAR YER TE SONG TSANGS BUG NAS
RGYANGS TE THON

NAS BLA MA'I THUGS KAR SIM GYIS THIM PAS BLA MA'I THUGS CHOS KYI
SKU'I BDAG NYID DANG RANG GI SEMS RO GCIG TU DBYER MED PAR BSAMS
LA 'PHO BAR BYA'O, ,GZHAN LA BYA BA'I TSE DE'I LUS DRANG POR
BSRANGS TE

RTZA DBU MA YANG LEGS PAR GSAL BTAB DE'I RNAM SHES KYANG KHO
RANG GI SNYING GAR DBU MA'I NANG DU THIG LE DKAR PO GSAL ZHING
DVANGS LA 'PHIR LA KHAD GCIG TU BSAMS, DE NAS GDANGS SNYAN POS
LAG PA

'GRAM PAR GTAD DE KHO LA 'DI LTAR BRDA SPRAD DO, ,KYE GSON CIG
SKAL LDAN RIGS KYI BU, ,LAR SKYES PA'I THA MA 'CHI BA YIN, ,MI
RGAN GZHON KHYAD PAR MI 'DUG PAS, ,DON 'CHI BAS GTUGS LA DGOS
PA'I

CHOS; ;MI KHO BOS BSHAD PA'I LEGS BSHAD 'DI, ,SEMS MA YANGS
SNYING GI DKYIL DU ZHOG ,BU LUS RTEN 'DI LA MA CHAGS SHIG ,NOR
LONGS SPYOD SOGS LA MA CHAGS SHIG ,YUL KHANG KHYIM SOGS LA

@003B MA CHAGS SHIG ,GNYEN NYE DU SOGS LA MA CHAGS SHIG ,CHAGS
NA YI DVAGS SOGS SU SKYE, ,MA CHAGS DGA' LDAN GNAS SU 'GRO
,BSAGS PA'I THA MA 'DZAD PA YIN, ,BRTZIGS PA'I THA MA 'JIG PA
YIN, ,'GROGS

PA'I THA MA 'BRAL BA YIN, ,SKYES PA'I THA MA 'CHI BA YIN, ,BU
KHYOD LA 'CHI BA'I DUS DE BYUNG, ,BU KHYOD NYID GCIG PU 'CHI BA
MIN, ,THAMS CAD 'DI KHA'I CHOS NYID YIN, ,SHI SNYAM SDUG BSNGAL
BYA MI DGOS, ,BU KHYOD LAS

DGA' BA SU YANG MED, ,KHYOD LAS SKYID PA SU YANG MED, ,SPYI
GTZUG NYI ZLA'I GDAN STENG NA, ,DRIN CAN RTZA BA'I BLA MA DANG,
,DBYER MED BYAMS PA MGON PO BZHUGS, ,LAM GYI BAR CHAD SEL BA
DANG, ,'PHO BAS LAM SNA ZIN

PA'I PHYIR, ,GSOL BA SNYING GI DKYIL NAS THOB, CES BRJOD NAS,
BLA MA'I THUGS KA NAS 'OD ZER LCAGS KYU LTA BU KHO'I TSANGS BUG
NAS ZHUGS KHO'I SEMS THIG LE DKAR POR GSAL BA LA PHOG PAS GYEN
DU DRANGS PAR

BSAM ZHING HI KA BRJOD PAS SPYI GTZUG NAS RGYANGS TE THON BLA MA
BYAMS MGON GYI THUGS KAR SIB KYIS THIM PAS THUGS CHOS KYI SKU'I
BDAG NYID DANG RO GCIG PAR BSAMS NAS DMIGS PA LAN GSUM BYA, SHI
NAS ZHAG KHA

YAR SONG BA LTA BU YIN NA RNAM SHES DGUG GZHUG BYA DGOS PAS DE'I
TSUL NI 'DI LTAR TE, NA MO SANGS RGYAS KYI BKA' BDEN PA DANG,
CHOS KYI BKA' BDEN PA DANG, DGE 'DUN GYI BKA' BDEN PA DANG,
GSANG SNGAGS DANG

@004A *, ,RIG SNGAGS RNAMS KYI x, KHYAD PAR DU YANG RTEN 'BREL
BSLU BA MED PA'I x, CHOS NYID 'GYUR BA MED PA'I BDEN PA'I STOBS
KYIS TSE LAS 'DAS PA CHE GE MO ZHES BYA BA'I RNAM PAR SHES PA DE
NYID MTHO SRID

PA'I RTZE MO NAS, DMA' DMYAL KHAMS KYI BAR GYI SA 'OG SA STENG
SA BLA GANG DU GNAS KYANG SKAD CIG NYID LA 'DIR KHUG CIG CES LAN
GSUM BYA, DE NAS KYE SKAL LDAN RIGS KYI BU ZHES SOGS BYA'O, ,LAS
LA SBYOR BA'I CHE YIN

GYI 'PHO BA SBYONG BA'I GNAS SKABS SU RNAM SHES TSANGS BUG LA
REG TZAM MA GTOGS TSANGS BUG LAS THON PAR MI BSAM MO, ,ZHES BLA
MA'I RNAL 'BYOR LA BRTEN PA'I 'PHO BA'I MAN NGAG DON GNYER CAN
'GA' ZHIG GIS BSKUL BA

LA BRTEN NAS DGE SLONG BLO BZANG CHOS KYI RGYAL MTSAN GYIS CHOS
SDE CHEN PO DPAL GYI BKRA SHIS LHUN POR SBYAR BA'O,, ,,MANGG'A
LAm,, *, ,AOm SVASTI, PHAN BDE'I 'BYUNG GNAS RGYAL BSTAN YONGS
'DU'I LJON,,

RAB RGYAS 'GRO KUN THAR MCHOG 'BRAS BZANG LA, ,SPYOD PHYIR BKRA
SHIS LHUN GRUB CHOS GRVA CHER, ,CHOS SBYIN 'DZAD MED DAL 'GRO'I
RGYUN 'DI SPEL,, ,,SARBA DZA GA TAm,, ,,