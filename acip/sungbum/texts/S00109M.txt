@078A *, ,(BDE BAR GSHEGS PA'I SKU GSUNG THUGS KYI RTEN BZHENGS
PA SOGS KYI PHAN YON BSHAD PA DGE LEGS CHAR 'BEBS ZHES BYA BA
BZHUGS SO,,) *, ,MTSAN DPE'I DPAL GYIS MIG GI BDUD RTZIR GYUR,
,DRUG

CU'I DBYANGS KYIS THOS PA'I MOD LA GROL, ,ZAB YANGS THUGS KYIS
CHOS KUN GSAL BAR GZIGS, ,GSANG GSUM RDO RJE'I SKU BRNYES RNAMS
LA 'DUD, ,BLANG DOR KUN BYAD CHOS KUN

GSAL BAR STON, ,NYES BRGYA'I RTZA BA NYON MONGS DRUNG NAS 'BYIN,
,SRID PA'I SDUG BSNGAL RGYU BCAS GTAN DU 'GOG ,LUNG DANG RTOGS
BA'I DAM CHOS RNAMS LA 'DUD, ,NGES PAR

LEGS PA'I DGE TSOGS YON TAN SPEL, ,SDIG LTUNG NYONG MONGS NYES
PA'I SKYON KUN SPONG, ,TSOGS KYI MCHOG TU RGYAL BAS RAB TU
BSNGAGS, ,THEG GSUM SLOB PA'I DGE 'DUN RNAMS LA

'DUD; ;GANG ZHIG BZHED DANG BSNYEN BSKUR LEGS BGYIS PAS, ,MTHO
RIS THAR BAR BGROD PA'I BSOD NAMS KYIS, ,ZHID MCHOG BDE BAR
GSHEGS PA'I GSANG BA GSUM, ,LEGS

MTSON SKU GSUNG THUGS RTEN RNAMS LA 'DUD, ,'DIR SKYED GU RNAMS
KYI BSOD NAMS KYI SOG PA'I ZHING DAM PA SKU GSUNG THUGS KYI RTEN
LA BRTEN NAS TSOGS JI LTAR SOGS PA'I TSUL BSHAD PA LA,

RTEN GSUM PO SNGON JI LTAR BYUNG BA'I TSUL BSHAD PA, ,DA LTAR JI
LTAR BZHENGS PA'I TSUL BSHAD PA, ,TSUL BZHIN BZHENGS PA'I PHAN
YON BSHAD PA, ,DE LA PHYAG MCHOD BSNYEN BKUR BYAS

PA'I PHAN YON BSHAD PA, ,PHAN YON DE THOB PA'I RGYU'I GTZO BO
BSHAD PA DANG LNGA, DANG PO NI, SKU'I RTEN NI SANGS RGYAS BYANG
SEMS SOGS KYI SKU BRNYAN BRIS 'BUR DU BZHENGS PA RNAMS YIN LA,,

@078B BRIS 'BUR GYI SKU BRNYAN BCOM LDAN 'DAS SH'AKYA THUB PA
'JIG RTEN NA BZHUGS PA'I DUS SU BYUNG BA YIN TE, DE'I DUS NA
RGYAL PO GZUGS CAN SNYING PO DANG, RGYAL PO AU TRA YA NA GNYIS
YUL

THAG RING YANG PHAN TSUN GCIG GIS GCIG LA SKYES SKUR RES BYED
KYI NA YONG PA LA, NAM ZHIG AUTRA YA NAS RIN PO CHE BEE d'URYA'I
KHRAB RIN THANG GZHAL DU MED PA ZHIG BSKUR BA'I SKYES LAN DU
GZUGS CAN SNYING BOS

SANGS RGYAS KYI SKU BRNYAN GYI BRIS SKU BSKUR NA JI LTAR RUNG
ZHES BCOM LDAN 'DAS LA ZHUS PAS STON PAS DBUS SU SANGS RGYAS KYI
SKU BRNYAN, STENG DU BRTZAM PAR BYA ZHING DBYUNG BAR BYA, ZHIS

SOGS KYI TSIGS BCAD, 'OG TU RTEN 'BREL LUGS 'BYUNG LDOG RNAMS
BRIS LA SKUR ZHIG ,CES BKA' STZAL PA LTAR BSKUR PA AU TRA YA NAS
MTHONG BA LA BRTEN NAS BRTEN PA MTHONG BA NA RGYAL

POS; ;RING NA BZHUGS PA'I SANGS RGYAS KYIS, ,SHES RAB KYI MIG
RNAM PAR SBYONGS, ,GANG LA DE 'DRA'I GSOS MNGA' BA'I, ,SMAN PA'I
MCHOG LA PHYAG 'TSAL LO, ,ZHES BSTOD PHYAG

MDZAD PAR 'DUL BA LUS LAS BSHAD CING, BCOM LDAN 'DAS SUM CU RTZA
GSUM DU GSHEGS PA'I TSE, RGYAL PO AU TRA YA NAS BCOM LDAN 'DAS
KYI SKU TSAB LTA BUR RGYU TZAN DAN LAS GRUB PA'I

TZANDAN JO BOR GRAGS PA BZHENGS, BCOM LDAN 'DAS LHA YUL NAS RIN
PO CHE'I THEM SKAS LAS BAB PA'I TSE SKU BRNYAN DES GOM PA DRUG
SPOS NAS BSUS, BCOM LDAN 'DAS KYIS SKU BRNYAN 'DIS

RGYA NAG GI YUL DU 'GRO BA'I DON BYED PAR 'GYUR RO CES LUNG
BSTAN PAR MDO LAS BSHAD CING, DE NAS RIM GYIS RGYA NAG GI YUL DU
SPYAN DRANGS PA DA LTA 'JAM DBYANGS GONG MA CHEN POS GTZO MDZAD
PA'I

@079A *, ,CHE PHRA DPAG TU MED PA'I MCHOD YUL DAM PAR BZHUGS PA
YIN LA, BCOM LDAN 'DAS KYI ZHAL GYI SGO NAS 'OD ZER GSUM BYUNG
BA TSANGS PA DANG, KHYAB 'JUG DANG, BRGYA

BYIN GSUM LA PHOG PAS DE GSUM BCOM LDAN 'DAS KYI DRUNG DU 'KHOD
NAS SKU GSUM GYI RTEN BZHENGS PA'I SBYIN BDAG BYED BAR ZHUS TE
LHA TSANGS BAS LHA'I RIN PO CHE LAS CHOS SKU'I RTEN MCHOD RTEN
BZHENGS PA

AU RGYAN NA YE SHES KYI MKHA' 'GRO MA RNAMS KYI MCHOD PA'I RTEN
DU BZHUGS, KHYAB 'JUG GIS KLU'I RIN PO CHE LAS LONGS SKU'I RTEN
THUB BA GANGS CAN MTSO BZHENGS PA, PHYI'I RGYA MTSON GZA'

DANG RGYU SKAR RNAMS KYI MCHOD PA'I RTEN DU BZHUGS, BRGYA BYIN
GYIS LHA DANG MI'I RIN PO CHE LAS SPRUL SKU'I RTEN CHE 'BRING
CHUNG GSUM BZHENGS PA'I CHE BA THUB DBANG DGUNG LO NYER LNGA'I
SKU TSAD SUM CU RTZA

GSUM DU LHA RNAMS KYI MCHOD PA'I RTEN DU BZHUGS PAR 'PHAGS PA
'JIG RTEN DBANG PHYUG BOD RJE'I TSUL BZUNG BA RGYAL PO SRONG
BTZAN SGAM PO'I BKA' 'BUM LAS BSHAD DO, ,DA LTA CHOS 'KHOR DPAL

GYI LHA SA'I RTEN GYI GTZO BO JO BO SH'AKYA MU NI 'DI YANG LHA'I
DBANG PO BRGYA BYIN GYIS LHA DANG MI LA SOGS PA'I NOR BU RIN PO
CHE SNA TSOGS PA SKU RGYUR SPUNGS PA, LHA'I BZO BO BI SHVA
KARMAS LUGS SU BLUG

SH'AKYA'I RGYAL PO DGUNG LO BCU GNYIS PA'I SKU TSAD CAN LTA BAS
CHOG MI SHES SHING MTHONG THOS DRAN REG TZAM GYIS THAR BA'I SA
BON KHYAD PAR CAN 'JOG NUS PA LUS CAN THAMS CAD KYI BSOD NAMS
KYI

ZHING DAM BAR BSKRUN, RGYAL BA RANG NYID KYIS RAB GNAS MDZAD,
BYIN RLABS KYI GZI 'OD RAB TU 'BAR BA, RIM GYIS LHA YUL AU
RGYAN, YUL DBUS MA GA TA RNAMS SU BYON,

@079B DE NAS RGYA NAG GI RGYAL PO'I BSOD NAMS KYI MTHUS RGYA GAR
NAS RGYA NAG TU RDZINGS LA SPYAN DRANGS, MA HA TZI NA'I YUL GYI
LUS CAN RNAMS KYI MCHOD PA'I ZHING DU BZHUGS PA'I TSE 'PHAGS PA
'JIG

RTEN DBANG PHYUG MI RJE'I TSUL BZUNG BA CHOS RGYAL SRONG BTZAN
SGAM POS, 'JAM DBYANGS BRTAN PA'I 'KHOR LO'I MI'I GZUGS SU RNAM
PAR ROL PA RGYA NAG GONG MA CHEN PO THAD THA'I RDUNG GI SRAS MO

RJE BTZUN SGROL MA'I RNAM 'PHRUL 'O SHING KONG JE BTZUN MOR
SPYAN DRANGS BA'I RTEN SKAL DU GDAN DRANGS PA THOG MAR RA MO
CHER BZHUGS KYANG PHYIS SU LHA SA'I RTEN GYI GTZO BOR LUS CAN
RNAMS KYI BSOD NAMS

SOG PA'I ZHING DAM BAR BZHUGS SU BCUG PA DANG, RA MO CHE'I RTEN
GYI GTZO BO JO BO MI SKYOD RDO RJE 'DI YANG BRGYA BYIN GYIS
SBYIN BDAG BYAS NAS BZO BO BI SHVA KARMAS SH'AKYA'I RGYAL PO
DGUNG LO BRGYAD

PA'I SKU TSAD DU BZHENGS PAR SANGS RGYAS NYID KYIS RAB GNAS
MDZAD PA RIM GYIS BAL PO'I YUL DU BZHUGS PA BOD RJE SRONG BTZAN
SGAM PO'I BTZUN MOR JO MO KHRO GNYER CAN GYI RNAM 'PHRUL BAL ZA

KHRI BTZUN BYON SKABS RTEN SKAL DU SPYAN DRANGS TE THOG MAR LHA
SAR BZHUGS PA PHYIS RA MO CHER SKYED DGU'I BSOD NAMS KYI ZHING
DAM PAR BZHUGS SU BCUG PAR 'GRO MGON PHYAG NA PADMO NGUR SMRIG
GAR GYI

RNAM PAR ROL BA RGYAL DBANG THAMS CAD MKHYEN PA NGAG DBANG BLO
BZANG RGYA MTSOS LHA SA'I KAR CHAGS TU BSHAD PAS SO, ,'DI DAG NI
SH'A KYA'I RGYAL PO ZHING 'DIR MNGON SUM DU BZHUGS PA'I SKABS

SU RGYAL BA RANG NYID KYI SKU BRNYAN BRIS 'BUR BYUNG TSUL MDO
TZAM BRJOD PA YIN GYI, SPYIR NA SH'AKYA THUB PA ZHING 'DIR MA
BYON PA'I GONG DU'ANG SKU GSUNG THUGS KYI RTEN BYUNG BA NI DA
LTA LHA SA'I BYAMS PA CHOS

@080A *, ,'KHOR DU GRAGS PA 'DI 'DZAM BU GLING PA TSE LO NYI
KHRI BA'I DUS SU CHOS RGYAL KRI KRIS SBYIN BDAG BYAS NAS RGYU LI
DMAR LAS RJE BTZUN MI PHAM MGON PO'I SKU BRNYAN BZHENGS PA LA
SANGS RGYAS

'OD SRUNG GIS RAB GNAS MDZAD, RIM GYIS BAL YUL DU BZHUGS PA BAL
ZA KHRI BTZUN GYIS RTEN SKAL DU SPYAN DRANGS PA'I TSE LAM BAR DU
BRAG DANG CHU 'THAB PA'I SAR ZHABS THANG LA DNGOS SU BYON PA

DANG PHYIS KYANG 'OD ZER 'PHROS PA SOGS SHIN TU NGO MTSAR BA'I
RTEN KHYAD PAR CAN YIN PAR RGYAL DBANG LNGA PAS BSHAD LA, DES
MTSON TE GZHAN YANG MANG DU YOD PA GOR MA CHAGS BAS SO, ,

GSUNG GI RTEN NI RGYAL BA'I GSUNG RAB DGONGS 'GREL DANG BCAS PA
YI GER 'KHOD PA RNAMS YIN LA, KHA CIG SDE SNOD GSUM GYI GLEGS
BAM BKA' BSDU GSUM PA'I SKABS SU BYUNG ZHING ,

DE YAN CHAD DU GSUNG RAB YI GER 'KHOD PA MED PAR 'DOD PA YOD
KYANG, BCOM LDAN 'DAS ZHAL BZHUGS PA'I DUS SU'ANG GSUNG RAB YI
GER 'KHOD PA YOD DE, BCOM LDAN 'DAS ZHAL BZHUGS

PA'I DUS SU YUL KO'U SHAM BI'I RGYAL PO SHAR BA'I BTZUN MO SNGO
BSANG MA 'KHOR BUD MED LNGA BRGYA DANG BCAS BAS MTSAN MO SGRON
ME'I 'OD LA SANGS RGYAS KYI BKA' BKLAG PAR 'DUL BA LUNG LAS
BSHAD PAS

SO; ;THUGS KYI RTEN NI 'GA' ZHIG ,'KHOR LO,, RDO RJE RIN PO CHE
SOGS PHYAG MTSAN GYI RIGS LA BYED CING, MTSED RTEN NI CHOS SKU'I
RTEN DU GSUNGS PAS, SKU'I RTEN YIN GYI

THUGS KYI RTEN MIN PAR BZHED PA YOD NA'ANG CHOS SKU ZHES PA SGRA
YANGS PA'I DBANG DU BYAS NA SANGS RGYAS KYI SKU GSUNG THUGS
THAMS CAD LA 'JUG CING, BYE BRAG PA YE SHES CHOS SKU ZHES PA NI
SANGS RGYAS

@080B KYI THUGS MKHYEN PA'I YE SHES LA BYED PAS CHOS SKU YIN PAS
SANGS RGYAS KYI THUGS MA YIN PAR MI 'GYUR ZHING, YE SHES CHOS
SKU YIN NA SANGS RGYAS KYI THUGS YIN DGOS PAS, MCHOD RTEN KYI

DAG PA SBYOR BA NA BANG RIM DANG PO NAS PRE'I BAR DRAN PA NYER
BZHAG NAS 'PHAGS LAM YAN LAG GI BAR BYANG PHYOGS SO BDUN, CHOS
'KHOR BCU GSUM NI STOBS BCU DANG MA 'DRES PA'I DRAN PA

NYER BZHAG GSUM, THUGS RJE MDO GZUNG, THUGS RJE CHEN PO DANG
STONG PA NYID DBYER MED PA, GDUGS DANG CHAR KHEB, THABS DANG
SHES RAB, ZAR TSAG 'PHRIN LAS BZHI,

ZLA NYI MKHYEN PA GNYIS, TOG GNYIS MED ZUNG 'JUG DANG SBYOR BAR
BSHAD PAS THUGS KYI RTEN DU MI RUNG BA MED CING, DE YANG BCOM
LDAN 'DAS ZHAL BZHUGS PA'I DUS SU BYUNG BA YIN DE,

BCOM LDAN 'DAS GRONG KHYER SER SKYAR SKU BLTAMS PA'I TSE, PAD
SPUNGS MCHOD RTEN, RGYAL PO'I KHAB TU MNGON PAR RDZOGS PAR BYANG
CHUB BA'I TSE, BYANG CHUB MCHOD RTEN, BAR NA SIR

CHOS 'KHOR BSKOR BA'I TSE, BKRA SHIS SGO MANG MCHOD RTEN SOGS
BDE GSHEGS MCHOD RTEN BRGYAD RIM GYIS BYUNG BAR MDO LAS BSHAD
BAS SO, ,GNYIS PA JI LTAR BZHENGS PA'I TSUL BSHAD

PA LA; SBYIN BDAG ,BZO BO SKU RGYU SOGS NI, RGYAL DBANG LNGA PA
THAMS CAD MKHYEN PA NGAG DBANG BLO BZANG RGYA MTSOS MDZAD PA'I
GZUNG 'BUL 'KHRUL SPONG NYIN BYED LAS, RGYU'I YAN

LAG SBYIN BDAG DE NI MKHAS PA'I GSUNG LAS, SDIG LA MI 'DZEM DAD
'DUN CHUD, PHAN YON NAM MTHONG YID MI CHES, BSGRUB BLO MED PA'AM
YOD NA YANG, TSE 'DI'I LO 'DOD GRAGS

@081A *, ,'DOD PHYIR, ,RKYEN DANG MI 'TSAM BLO RGYA BYED, ,DAD
THUNG BLO DOG BZOD SRAN CHUNG, ,LHA DANG BZO PO SMOD BYED CING,
,'GYOD BA SKYES NAS 'PHRO 'JOG PA'O, ,

ZHES PA LTA BU'I SKYON DANG MI LDAN ZHING, ,PHAN YON MTHONG BA'I
SHES RAB CAN, ,RTZE GCIG SEMS PA'I BSAM GTAN CAN, ,BRTAN CING
SPRO BA'I BRTZON 'GRUS CAN, ,DKA' SPYAD MI SKYO

BZONG BSRAN CAN, ,NGANG RING TSIG 'DZAM TSUL KHRIMS CAN, ,G-YO
MED GTONG PHOD SBYIN PAR LDAN, ,RIMS KYIS DGA' SPRO BSGOM PA'O,
,ZHES PA'I YON TAN DANG LDAN PA ZHIG DGOS SO, ,

DE BZHIN DU NI BZO BO YANG, ,YON TAN MI MKHAS NGA RGYAL CHE,
,'GROGS PA MI BDE BKUR STI 'DOD, ,'PHRAL DU TSIG RTZUB PHUG 'DOD
CHE, ,YON BRGYAG GLA THANG TSAD MED 'BEBS, ,

NGES KYANG MI TSIM RGYU CHA RKU, CUNG ZAD TZAM LA BZO 'PHRO 'JOG
,'GRO SDIG BYAD CING CHANG NAG 'TSOL, ,DGE LAS SDIG PAR BSGYUR
MKHAN YIN, ,ZHES PA'I SKYON RNAMS DANG MI LDAN ZHING, ,

YON TAN GYI KHYAD PAR SDOM 'BYUNG LAS, ,DUL ZHING BZO RNAMS KUN
SHES LA, ,CHO GA MTHONG ZHING MNYAM GZHAG PA, ,ZHES DANG, ,DPAL
KHA SBYOR LAS, DUL ZHING DAD LDAN LANG TSOR LDAN, ,

DBANG PO RNAMS GSAL RNAM RTOG MED, ,KHRO MED LKOG 'PHYAS MI BYED
CING, ,SHIN TU MKHAS LA SPRO BA CHE, ,BZOD LDAN SNYING RJE CHEN
PO CAN, ,ZHES RGYUD SDE RNAMS LAS LEGS PAR GSUNGS PA

DANG LDAN DGOS SHING, SKU'I RGYU RNAMS KYANG RANG NYID KYI 'BYOR
BZHIN DU SER SNAS BCINGS TE RGYU NGAN DON TZAM BTANG BA LA 'BRAS
BU BZANG POR 'DOD PA DANG, BLO GROS KYI RTZAL DANG MI LDAN PA

@081B DAG GIS BKOD PA LEGS SU RE BA RNAMS NI NAM MKHA'I PADMA
DANG MTSUNGS SHING, GZHAN YANG SKU RGYU DANG RGYAN SPROS KYI RIM
PA SOGS KYANG SPYIR BTANG DMIGS BSAL GYI DBYE BA LEGS PAR PHYED
DGOS SO,,

ZHES GSUNGS PA LTAR GYI SKYON DANG BRAL ZHING YON TAN DANG LDAN
PA TSOGS PAR BYAS TE SKU'I RTEN LA, CHAG TSAD JI LTA BA BZHIN MA
BYUNG BA'I NYES DMIGS NI, BDE MCHOG SDOM 'BYUNG LAS, GOS GO

MGRIN PA BYIN PA STE, GSUM PO RING NA SKYON CHEN PO, ,SNGAGS PA
BDAG NYID NGES PAR NI, ,GNAS LAS NYAMS SHING BSKRAD PAR 'GYUR,
,SNYAN DANG SHANGS DANG PHYAG SOR TE, ,GSUM PO

THUNGS NA SKYON CHEN PO, ,DNGOS GRUB NGES PAR 'JOMS PA DANG, ,DE
BZHIN DPAL YANG NYAMS PAR 'GYUR, ,ZHES SOGS TSAD DANG MI LDAN
PA'I SKYON PHRA MO RES KYANG NYES PA CHEN PO SKYED BAR GSUNGS
PAS,

DPAL DUS KYI 'KHOR LO'I RGYUD, ,BDE MCHOG SDOM PA 'BYUNG BA'I
RGYUD, ,DE DAG GI 'GREL PA LA SOGS PA RGYA BOD KYI BKA' BSTAN
BCOS NAS 'BYUNG BA RNAMS DANG, KHYAD PAR DU RJE BTZUN 'JAM PA'I

DBYANGS KYI RNAM 'PHRUL SMAN BLA DON 'GRUB PA'I THIG RTZA DANG,
DBYANGS CAN MAS DNGOS SU RJES SU BZUNG BA'I SPRUL SKU 'PHRAD KHA
BA'I THIG RTZA SOGS THIGS RTZA TSAD LDAN RNAMS LAS BSHAD PA LTAR
GYI SKYON DANG

BRAL ZHING, CHAG TSAD DANG LDAN PA DGOS, GSUNG GI RTEN YANG,
LANTSA WARTU LA SOGS PA RGYA GAR GYI YI GE TSAD LDAN BYUNG NA
SHIN TU LEGS NA'ANG, DE LTA BU 'BRI KLOG SHES PA DKON PAS, ,

RJE BTZUN 'JAM PA'I DBYANGS KYI RNAM 'PHRUL THON MI SAm BHO dA
NAS BRGYUD PA'I GZAB MA, THIG BTAB GRU BZHI SGROM BTZAL TE, THU
? PHYIN SNAG RO MED PA DANG, DKAR CHE KHONGS YANGS CHE SNYOM
DRAD

@082A *, ,THAMS CAD GRU BZHI ZUR DOD LEGS, ZHES SOGS NAS BSHAD
PA LTAR GYI TSAD DANG LDAN PA DANG, GSHAR MA LA YANG, 'BRU TSA
DANG, CHOG SGRIG ,ZLUM BRIS SOGS

YIG RIGS RNAMS TSAD DANG LDAN PA DGOS LA KHYAD PAR DU YANGS
BZANG MA TI BAS, LEGS PA BAS KYANG MGYOGS PA GTZO, ,MGYOGS PA
PAS KYANG SNYOM PA GTZO, ,SNYOM PA PAS KYANG DAG PA GTZO, ,

DES NA DAG PA GTZO BO YIN, ,ZHES GSUNGS PA LTAR SDE BAS DAG PA
GAL CHE LA, DE YANG THON MI SAM BHO tAS MDZAD PA'I SUM CU BA
DANG RTAGS 'JUG GNYIS, DE DAG GI 'GREL PA MKHAS PA RNAMS KYIS

MDZAD PA DANG, LO CHEN BLO LDAN SHES RAB KYIS MDZAD PA'I DAG YIG
NYER MKHO, ,LO CHEN CHOS SKYONG BZANG POS MDZAD PA'I DAG YIG ZA
MA TOG SOGS NAS BSHAD PA LTAR YI GE SDEB DANG THOB THANG SOGS

MA NOR ZHING CHAD LHAG MED PA DGOS, THUGS KYI RTEN NI, MCHOD
RTEN GYI CHAG TSAD, GTZUG TOR DRI MED 'GREL BA DANG BCAS PA
DANG, 'DUL BA LUNG DANG, BU STON THAMS CAD MKHYEN PAS

MDZAD PA'I MCHOD RTEN SGRUB PA'I CHO GA BYIN RLABS DPAL 'BAR,
STAG LO SHES RAB RIN CHEN GYIS MDZAD PA'I MCHOD RTEN GYI THIG
RTZA, SPRUL SKU 'PHRAD KHA PAS MDZAD PA'I MCHOD RTEN GYI THIG
RTZA SOGS

MKHAS PAS MDZAD PA'I YIG CHA TSAD LDAN LAS BSHAD PA LTAR GYI
TSAD DANG LDAN PA BZHENGS DGOS, DE LTAR SKU GSUNG THUGS KYI RTEN
BZHENGS TSAR NAS BZO BO YON LA SOGS PAS MNYES PAR BYA DGOS TE ,

RAB TU GNAS PA'I RGYUD LAS, BZO BO MA MNYES PA'I LHA LA YE SHES
PA MI 'JUG STE, RAB GNAS KYI THOG MAR BZO BO MNYES PAR BYA ZHES
DANG, MI G-YO BA'I RGYUD LAS KYANG, BRIS RGYU TSAD

@082B LDAN YONGS SU ZIN NAS BRIS MKHAN LA JI LTAR 'DOD PA'I YON
PHAB PA BZHIN SBYIN PAR BYA'O, ,ZHES GSUNGS PAS SO, ,RTEN DE DAG
LA RGYUD SDE NAS BSHAD PA LTAR GYI RAB GNAS TSAD DANG

LDAN PA BYA DGOS TE, RGYUD LAS, GANG DU SKU GZUGS RDZOGS PA LA,
BYIN MA RLABS PAR RING GNAS NA, ,DE LA BKRA SHIS MI 'BYUNG
ZHING, ,DE SRID MCHOD PAR MI 'OS SO, ,ZHES DANG, SDOM 'BYUNG
LAS,

JI LTAR RAB TU MI GNAS LHA, ,RAB TU GNAS PAR BYA BA NUS, ,SLOB
MI DAD PAS GSOL 'DEBS PA'I, ,BSOD NAMS PHYIR NI BYA BA YIN,
,ZHES DANG, RDO RJE GUR LAS, RTAG TU

SANGS RGYAS RAB GNAS BYA, ,ZIN PA'I DE MA THAG PA RU, ,RAB TU
GNAS PA MCHOG TU 'GYUR, ,'KHOR LO SGYUR BA'I RGYAL PO YI, ,DBANG
PHYUG THOB PAR THE TSOM MED, ,CES GSUNGS PAS

SO; ;GSUM PA BZHENGS PA'I PHAN YON BSHAD PA LA, ,SKU'I RTEN
BZHENGS PA'I PHAN YON NI, ,DAM CHOS PAD DKAR LAS, ,LA LAS 'DI NA
RIN CHEN SNA BDUN DANG, ,LA LAS DE BZHIN ZANGS

DANG 'KHOR BA LAS, ,BDE BAR GSHEGS PA RNAMS KYI GZUGS BYAS PA,
,DE DAG THAMS CAD BYANG CHUB THOB PAR 'GYUR, ,ZHES DANG, RO NYE
DANG NI LCAGS SAM SA LA'ANG RUNG, ,BDE BAR

GSHEGS PA RNAMS KYI GZUGS BYAS TE, ,BLTA NA SDUG PA'I 'JIM PA'I
LAS BYED BCUG ,DE DAG THAMS CAD BYANG CHUB THOB PAR 'GYUR, ,ZHES
DANG, GANG GIS RTZIG NGOS GZUGS KYI RI MO

DAG ;BSOD NAMS BRGYAS MTSAN YONGS SU RDZOGS PA'I SKU, ,GANG GIS
BRIS SAM 'BRI RU BCUG KYANG RUNG, ,DE DAG THAMS CAD BYANG CHUB
THOB PAR 'GYUR, ,ZHES DE BZHIN GSHEGS PA'I

@083A *, ,SKU GZUGS RIN PO CHE SNA BDUN LA SOGS PA'I RGYU BZANG
PO DANG, ZHA NYE DANG LCAGS DANG SA LA SOGS PA'I RGYU NGAN PA
DAG LAS 'BUR DU BZHENGS PA DANG, RTZIG BA'I NGOS DANG THANG

KHA SOGS LA RI MOR RANG GIS BRIS SAM GZHAN LA 'BRIR BCUG PA
THAMS CAD KYIS, DE LA BRTEN NAS BLA NA MED PA'I BYANG CHUB MCHOG
MYUR DU 'THOB PAR GSUNGS SHING, YANG DE NYID LAS ,

SKYES BU DAG GAM 'ON TE GZHON NU 'ANG RUNG, GANG DAG LA LAS DE
NI SLOB PA'I TSE, ,RTZED MO DAG DANG SAD PAR BYED PA YIS, ,RTZIG
NGOS SE NA MO 'AM SHING BUS GZUGS BRIS PA, ,DE DAG

THAMS CAD BYANG CHUB 'THOB 'GYUR TE, ,DE DAG THAMS CAD SNYING
RJE LDAN PAR 'GYUR, ,THAMS CAD KYANG NI SROG CHAGS BYE BA SGROL,
,BYANG CHUB SEMS DPA' MANG PO YANG DAG ? 'DZUD ?, ,

CES GANG LA LA ZHIG GIS RTZED MO DANG, ,NYAMS SAD PAR BYED 'DOD
PA'I BSAM PAS RTZIG NGOS SOGS SU DE BZHIN GSHEGS PA'I GZUGS BRIS
NA DES KYANG BLA NA MED PA'I BYANG CHUB 'THOB CING SNYING RJE

CHEN POS SROG CHAGS DPAG TU MED PA 'KHOR BA LAS SGROL BA DANG
BLA NA MED PA'I BYANG CHUB LA 'GOD PAR GSUNGS, GSAL RGYAL GYIS
ZHUS PA'I MDO LAS, ,'DI NA RGYAL BA'I SKU GZUGS BYED PA NI, ,

GZUGS DANG SKAL BZANG YON TAN NYE BAR LDAN, ,DE NI DBANG PO SBAS
DANG NYI MA'I 'OD, ,'JIG RTEN KUN GYIS MTHONG NA DGA' BAR 'GYUR,
,ZHES SKU GZUGS BZHENGS PAS GNAS SKABS

GZUGS BZANG BA, DBANG PO SBAS PA STE DUL BA, ,'OD GSAL BA MTHONG
NA DGA' BAR 'GYUR PA RNAMS 'BYUNG BA DANG, YANG DE NYID LAS, BDE
BAR GSHEGS PA'I SKU GZUGS BZHENGS

@083B PA DAG ;DE YI LUS NI DRI MA MED PA DANG, ,NAD DANG 'JIGS
DANG MYA NGAN SDUG BSNGAL BRAL, ,PADMA'I NANG BZHIN 'JAM DANG
YANGS PAR 'GYUR, ,ZHES LUS LA DRI ? NGA ? DANG MTSAN NGAN MED

PA; NAD MED PA, PHA ROL GYI DGRA'I 'JIGS PA MED PA, YID LA MYA
NGAN MED PA, SDUG BSNGAL MED PA, LUS PADMA'I 'ONG BA MA BZHIN
'JAM ZHING BLO GROS YANGS PAR 'GYUR BA DANG

YANG DE NYID LAS, 'DI NA RGYAL BA'I SKU GZUGS BYED PA GANG,
,BRAN DU MI 'GYUR DBUL PO'I RANG BZHIN MIN, ,LAS BYED MA YIN
SKYE BA DMAN PAR MIN, ,DBANG PO MA TSANG MIN TE SKYES

MCHOG 'GYUR, ,ZHES BRAN DANG DBUL PO DANG GLA RNGAN ? LA BLTAS
TE LAS BYED PA DANG, SKYE BA DMAN PA DANG, DBANG PO MA TSANG BA
RNAMS SU MI 'GYUR ZHING DE DAG LAS BZLOG PA'I SKYES BU

MCHOG TU 'GYUR BAR BSHAD, 'PHAGS PA SPYAN RAS GZIGS KYI MDO LAS,
'DREN PA'I SKU GZUGS RAB TU MDZES BYAS NA, ,DE NI MCHOG 'GYUR
SKYE BO MANG MCHOD 'OS, ,BLO LDAN PHYUG

CING CHE NYID RGYA CHER LDAN, ,DBANG LDAN 'KHOR LOS SGYUR BA'I
RGYAL POR 'GYUR, ,ZHES MI RNAMS KYI NANG NAS MCHOG TU 'GYUR BA
DANG, ,MI MANG POS MCHOD PA'I 'OS SU 'GYUR BA DANG, BLO GROS

DANG LDAN ZHING LONGS SPYOD KYIS PHYUG PA DANG, DBANG PHYUG RGYA
CHEN PO DANG LDAN PA DANG, 'KHOR LOS SKYUR BA'I RGYAL POR 'GYUR
BAR BSHAD CING, GZHAN YANG MDO RGYUD BSTAN BCOS DU MA NAS

GNAS SKABS DANG, MTHAR THUGS GI PHAN YON DPAG TU MED PA BSHAD,
GSUNG GI RTEN BZHENGS PA'I PHAN YON NI, SDUD PA LAS, LA LAS GANG
GA'I GLUNG GI BYE SNYED ZHING RNAMS NA, SEMS

@084A *, ,CAN JI SNYED 'KHOD KUN DGRA BCOM NYID BTUL PAS, GANG
GIS SHES RAB PHA ROL PHYIN 'DI YIG BRIS TE, SEMS CAN MCHOG LA
GLEGS BYIN BSOD NAMS KHYAD PAR 'PHAGS, ZHES

GANG GA'I GLUNG GI BYE MA SNYED KYI ZHING KHAMS NA SEMS CAN JI
SNYED YOD PA DE DAG THAMS CAD DGRA BCOM PA'I GO 'PHANG LA BKOD
PA'I BSOD NAMS LAS, SHES RAB KYI PHA ROL TU PHYIN PA'I MDO YI
GER BRIS

TE GLEGS BAM 'DI DAG NYAMS SU LEN PA'I SEMS CAN MCHOG LA BYIN
PA'I BSOD NAMS KHYAD PAR DU 'PHAGS PAR GSUNGS, BDE MCHOG SDOM
'BYUNG LAS, HE RU KA DPAL MNGON RDZOGS RGYUD, ,

KLOG GAM 'CHANG NGAM BRIS PAS NI, ,DNGOS GRUB RDZU 'PHRUL SKAL
BZANG DANG, ,BYANG CHUB SEMS DPA' THOB PAR 'GYUR, ,ZHES HE RU
KA'I RGYUD BRIS PAS DNGOS GRUB CHEN PO BRGYAD DANG, RDZU 'PHRUL

DANG; SKAL BZANG DANG, BYANG CHUB SEMS DPA'I GO 'PHANG YANG THOB
PAR 'GYUR ZHES BSHAD CING, GZHAN YANG MDO BSTAN BCOS DU MA NAS
GSUNG RAB BZHENGS PA'I PHAN YON DPAG TU MED PA

'BYUNG; THUGS KYI RTEN BZHENGS PA'I PHAN YON NI, DAM CHOS PAD
DKAR LAS, RGYAL BA'I MCHOD RTEN DAG LA SUS MCHOD CING, ,RIN CHEN
MCHOD RTEN STONG PHRAG DU MA DAG ,GSER DANG

DNGUL DANG 'ON TE SHEL GYI 'AM, ,RDO YI SNYING PO'I MCHOD RTEN
GANG GIS BYAS, ,BEE d'URYA MCHOG DE BZHIN AINTRA RNYIL, ,LA LAS
MU TIG KE KE RU LAS BYAS, ,DE DAG GIS KYANG BYANG CHUB THOB PAR

'GYUR; ;ZHES GSER DANG DNGUL LA SOGS PA RIN PO CHE SNA BDUN PO
GANG RUNG LAS BYAS PAS BLA MED BYANG CHUB THOB PAR 'GYUR BA
DANG, YANG GANG GIS MCHOD RTEN RDO LAS BYAS PA DANG, ,

@084B GANG GIS AA GA RU DANG TZANDAN NAM, ,GANG GIS THANG SHING
MCHOD RTEN BYAS PA DANG, ,LA LAS SHING NGAM GZHAN LAS BYAS PA
DANG, ,SA DANG SO PHAG LAS NI BRTZIGS PA YI, ,RGYAL BA'I MCHOD

RTEN DGA' BZHIN BYAS PA DANG, ,DE BZHIN SA RDUL PHUNG PO DAG LAS
KYANG, ,MYA NGAN DGON PA DAG TU BYAS PA DANG, ,PHYIS PA'I RTZED
MOR DE DAG DE DAG TU, ,GANG GIS RGYAL BA DE PHYIR MCHOD RTEN DAG
,

BYE MA LAS NI PHUNG PO BYAS PA YANG, ,DE RNAMS KYIS KYANG BYANG
CHUB THOB PAR 'GYUR, ,ZHES RDO ? DANG AA KA RU DANG TZANDAN DANG
THANG SHING DANG, ,DE DAG SA GZHAN PA'I SHING DANG SA LA SOGS PA
LAS

SEMS DGA' BZHIN BYAS PA DANG, ,THAN BYIS PA'I RTZED MO'I BSAM
PAS BYE MA SOGS LAS BYAS PAS KYANG BYANG CHUB 'THOB PAR BSHAD,
,GSAL RGYAL GYIS ZHUS PA LAS, BCOM LDAN 'DAS

KYI MCHOD RTEN RNAMS DANG NI, ,SKU GZUGS RNAMS LA RDUL PHRAN CI
YOD PA, ,DE 'DRA'I GRANGS DE SNYED KYI RGYAL SRID DAG ,LHA YUL
SA STENG MI YIS NGES PAR 'THOG ,CES GNAS SKABS SU

MCHOD RTEN DANG SKU GZUGS LA RDUL PHRAN JI SNYED YOD PA DE SNYED
KYI GRANGS DANG MNYAM PA'I LHA DANG MI'I RGYAL SRID 'THOB PAR
BSHAD CING, GZHAN YANG MDO BSTAN BCOS RNAMS LAS MCHOD RTEN
BZHENGS

PA'I PHAN YON DPAG TU MED PA BSHAD, BZHI PA MCHOD PA SOGS BSNYEN
BKUR PA'I PHAN YON BSHAD PA LA, SKU'I RTEN LA MCHOD PA PHUL BA'I
PHAN YON NI, DAM CHOS PAD DKAR LAS ,

DE BZHIN GSHEGS PA RNAMS KYI RING BSREL DANG, 'JIM PA'I GZUGS
DANG MCHOD RTEN DAG LA'ANG RUNG, ,RTZIG NGOS BRIS DANG RDUL
PHUNG MCHOD RTEN LA, ,DE LA ME TOG DANG NI SPOS GSOL TE, ,

@085A *, ,DER NI GANG GIS RAB SNYAN CANG ? TE'U DANG, ,DUNG DANG
RNGA CHEN ROL MO'I SGRA BYED BCUG ,BYANG CHUB MCHOG RAB MCHOD
PAR BYA BA'I PHYIR, ,GANG GZHIG RNGA RNAMS RAB TU BRDUNG BYED

CING; ;PI WANG DANG NI PHEG DANG MKHAR CHEN RNGA, ,RDZA RNGA
RGYUD GCIG GLING BU YID 'ONG DANG, ,AA GO NA DA RAB TU SNYAN
'BYIN PA, ,DE DAG THAMS CAD BYANG CHUB THOB PAR 'GYUR, ,ZHES DE

BZHIN GSHEGS PA'I RING BSREL DANG SKU GZUGS DANG MCHOD RTEN SOGS
LA ME TOG DANG SPOS DANG ROL MO LA SOGS PA'I MCHOD PA PHUL BA LA
BRTEN NAS BLA MED BYANG CHUB 'THOB PAR BSHAD, 'PHAGS

PA SPYAN RAS GZIGS KYI MDO LAS, DE BZHIN GSHEGS PA MCHOD BYAS
NA, ,GZUGS DANG DON LDAN LONGS SPYOD DANG, ,KHA DOG DANG NI
'BYOR BA DANG, ,KUN TU GRAGS DANG LDAN PAR 'GYUR, ,

ZHES GZUGS DANG LONGS SPYOD DANG KHA DOG DANG 'BYOR BA DANG
GRAGS PA PHUN SUM TSOGS PA DANG LDAN PAR 'GYUR BA DANG, YANG DE
NI TSE RABS DRAN 'GYUR ZHING, ,'DOD CHAGS KYIS KYANG 'PHROG MI

'GYUR, ;'DOD PA RNAMS KYI SKYON SHES SHING, ,TSANGS PAR SPYAD PA
SPYOD PAR 'GYUR, ,ZHES TSE RABS DRAN PA DANG, 'DOD CHAGS KYI
DBANG DU MI 'GRO BA DANG, ,'DOD PA'I SKYON SHES SHING

TSANGS PAR SPYAD PA SPYOD PAR 'GYUR PA DANG, YANG 'JIG RTEN
SGRON ME MCHOD BYED PA, ,TSE RABS DAG NI THAMS CAD DU, ,MYA NGAN
MED CING GNOD MED DANG, ,'KHOR LOS SGYUR BA 'BYOR CHEN 'GYUR, ,

ZHES TSE RABS THAMS CAD DU MYA NGAN DANG NAD MED PA DANG 'KHOR
LOS SGYUR BA DANG 'BYOR BA CHEN PO DANG LDAN PAR 'GYUR PAR
BSHAD, YUL 'KHOR SKYONG GIS ZHUS PA'I MDO LAS, KHYOD LA MCHOD
PAS LHA

@085B YI BDE BA NI, ,RNAM PA MANG DANG DE BZHIN MI YI 'THOB, ,MI
YI BDAG PO 'GROL PHAN BGYID PA, ,PHYUG CING NOR CHEN 'BYOR BA
CHEN POR 'GYUR, ,ZHES LHA DANG MI YI BDE BA RNAM PA MANG PO
'THOB PA

DANG; ;MI'I RGYAL PO GZHAN LA PHAN 'DOG PA DANG PHYUG CING 'BYOR
BA CHEN PO DANG LDAN PAR 'GYUR BA DANG, MTSUNGS MED KHYED LA DAD
PA SKYES PA YIS, ,GLING BZHI'I BDAG PO 'KHOR LOS SGYUR BA MCHOG

'GRO LA DGE BA BCU PO KUN BYED PA, ,RIN CHEN DAR BZANG BDUN LDAN
'THOB PAR 'GYUR, ,ZHES GLING BZHI LA DBANG BSGYUR ZHING 'GRO BA
RNAMS DGE BA BCU LA 'GOD PAR BYED PA RIN CHEN SNA BDUN DANG LDAN
PA'I

'KHOR LOS BSGYUR BA'I RGYAL POR 'GYUR BA DANG, RGYAL BA KHYOD LA
MCHOD PA BGYIS PA NI, ,TSANGS PA BRGYA BYIN 'JIG RTEN BDAG PO
DANG, ,YONGS SU DGA' LDAN LHA YI BDAG PO DANG, ,GZHAN

'PHRUL BA DANG 'THAB BRAL RAB DGA' 'GYUR, ,ZHES TSANGS PA DANG
BRGYA BYIN 'JIG RTEN SKYONG BA DANG DGA' LDAN LA SOGS PA'I LHA
RNAMS KYI RGYAL POR 'GYUR BAR BSHAD CING, 'GRO BA'I RNAM MANG

SDUG BSNGAL SEL MDZAD PA, ,MNYAM MED KHYOD LA MCHOD DANG
MTHONG
BA DANG, ,THOS PA'ANG DE LTAR 'BRAS BU MCHIS LEGS TE, ,GNAS
MCHOG RGA SHI MED PA THOB PAR 'GYUR, ,ZHES BSHAD MA

THAG PA'I PHAN YON DE DAG MCHOD PA PHUL BA DANG MTHONG BA DANG
THOS PAS DANG PA LA'ANG 'BYUNG ZHING DER MA ZAD THOB BYA'I GNAS
MCHOG TU GYUR BA RGA SHI MED PA MYA NGAN LAS 'DAS PA'ANG THOB
PAR 'GYUR ZHES

BSHAD, GSUNG GI RTEN MCHOD PA'I PHAN YON NI, SDUD PA LAS, LA LAS
BDER GSHEGS YONGS SU MYA NGAN 'DAS PA YI, ,MCHOD RTEN RIN CHEN
BDUN LAS BYAS SHING MCHOD BYED LA, ,

@086A *, ,BDE BAR GSHEGS PA'I MCHOD RTEN DE DAG GANG GA YI, ,BYE
MA SNYED KYIS BYE BA STONG PHRAG ZHING BKANG STE, ,YONGS SU
BRTAG BZUNG ZHING RNAMS BYE BA MTHA' YAS NA, ,SEMS CAN

JI SNYED 'KHOD PA DE DAG THAMS CAD KYIS, ,LAS GZHAN MI BYED LHA
YI ME TOG SPOS RAB DANG, ,BYUG PAS DUS GSUM BSKAL PA'ANG DE BAS
LHAG MCHOD LA, ,GANG ZHIG GANG LAS RNAM 'DREN

STOBS BCU 'BYUNG GYUR PA, ,BDE BAR GSHEGS KYI YUM 'DI GLEGS BAM
LA BRIS TE, ,'CHAD ZHING ME TOG BYUG BAS BSTI STANGS BYED PAR
'GYUR, ,MCHOD RTEN BYAS MCHOD BSOD NAMS DES NI

CHAR MI PHOD, ,CES RIN CHEN SNA BDUN LAS BYAS PA'I MCHOD RTEN
GYIS ZHING GANGGA'I KLUNG GI BYE MA SNYED BYE BA PHRAG STONG
BKANG STE, ZHING ? BYE BA MTHA' YAS PA NA YOD PA'I SEMS CAN JI
SNYED PA DE THAMS CAD

KYIS LHA'I ME TOG DANG SPOS DANG BYUG PA SOGS KYIS NYIN RE ZHING
DUS GSUM DU MCHOD PA BSKAL PA'AM DE BAS LHAG PAR MCHOD PA'I BSOD
NAMS KYIS, SHES RAB KYI PHA ROL TU PHYIN PA'I GLEGS BAM BRIS TE

'CHANG ZHING ME TOG DANG BYUG PA SOGS KYIS BSTI STANGS BYAS PA'I
BSOD NAMS KYI CHAR YANG MI PHOD PAR GSUNGS SHING, DE BZHIN DU
MDO BSTAN BCOS MANG PO LAS GSUNGS, THUGS KYI RTEN MCHOD PA'I

PHAN YON NI, GSAL RGYAL GYIS ZHUS PA'I MDO LAS, SU DAG BDE BAR
GSHEGS PA'I MCHOD RTEN LA, ,MCHOD PA'I KHYAD PAR CI 'DOD CI
'BYOR BA, ,MTSAN PAR 'BUL BYED DE DAG DRI MED CING, ,

MYA NGAN MED PA'I BLA MED BYANG CHUB 'THOB, ,CES SANGS RGYAS KYI
MCHOD RTEN LA CI 'BYOR BA'I MCHOD PA PHUL BAS, BLA MED BYANG
CHUB 'THOB PAR GSUNGS, LAS RNAM PAR 'BYED PA'I MDO LAS, DE BZHIN

@086B GSHEGS PA'I MCHOD RTEN LA ME TOG PHUL PA'I PHAN YON BCU
STE, BCU GANG ZHEN, 'JIG RTEN NA ME TOG LTA BUR 'GYUR BA DANG,
DE'I SNA'I DBANG PO NAM YANG NYAMS PAR MI 'GYUR BA DANG, LUS

KYI DRI NGA BA RNAM PAR DAG PAR 'GYUR BA DANG, DRI ZHIM PA
'BYUNG BAR 'GYUR BA DANG, PHYOGS DANG PHYOGS 'TSAMS RNAMS SU
DE'I TSUL KHRIMS KYI DRI DAD LDANG BAR 'GYUR BA DANG, 'JIG RTEN
GYI

SNGON DU 'GRO BAR 'GYUR BA DANG, SDUG PA'I CHOS RNAMS THOB PAR
'GYUR BA DANG, LONGS SPYOD CHE BAR 'GYUR BA DANG, MTHO RIS SU
SKYE BAR 'GYUR BA DANG, MYUR DU YONGS SU MYA NGAN LAS

'DA' BA STE, BCU PO 'DI DAG NI DE BZHIN GSHEGS PA'I MCHOD RTEN
LA, ME TOG PHUL BA'I PHAN YON YIN NO, ,ZHES ME TOG PHUL BA'I
PHAN YON DANG, YANG DE BZHIN GSHEGS PA'I MCHOD RTEN

LA SPOS PHUL BA'I PHAN YON BCU STE, BCU GANG ZHE NA, 'JIG RTEN
NA SPOS LTA BUR 'GYUR PA DANG, SNA'I DBANG PO RNAM PAR DAG PAR
'GYUR BA DANG, LUS KYI DRI MI ZHIM PA RNAM PAR DAG PAR 'GYUR

BA DANG; RTAG TU LUS DRI ZHIM PAR 'GYUR BA DANG, GZUGS BZANG BAR
'GYUR BA DANG, 'JIG RTEN GYI MGON DU 'GRO BAR 'GYUR BA DANG,
SDUG PA'I CHOS RNAMS THOB PAR 'GYUR BA DANG, LOGS

SPYOD CHE BAR 'GYUR BA DANG, MTHO RIS SU SKYE BAR 'GYUR BA DANG,
MTHAR YONGS SU MYA NGAN LAS 'DA' BA STE, BCU PO 'DI DAG NI DE
BZHIN GSHEGS PA'I MCHOD RTEN LA SPOS PHUL BA'I PHAN YON YIN NO,

ZHES SPOS PHUL BA'I PHAN YON DANG, DE BZHIN GSHEGS PA'I MCHOD
RTEN LA MAR ME PHUL BA'I PHAN YON BCU STE, BCU GANG ZHE NA, 'JIG
RTEN NA MAR ME LTA BUR 'GYUR BA DANG, SHA'I MIG RNAM PAR

@87A *, ,DAG PA 'THOB PA DANG, LHA'I MIG RNAM PAR DAG PA 'THOB
PAR 'GYUR BA DANG, DGE BA DANG MI DGE BA'I CHOS RNAMS LA SHES
RAB 'BYUNG BAR 'GYUR BA DANG, MA RIG PA DANG GTI MUG GI MUN PA
SEL BA DANG, SHES

RAB KYI SNANG BA THOB PAR 'GYUR BA DANG, DE 'KHOR BA NA 'KHOR
BA'I TSE NAM DU YANG MUN PA NA GNAS PAR MI 'GYUR BA DANG, LONGS
SPYOD CHE BAR 'GYUR BA DANG, MTHO RIS SU SKYE BAR 'GYUR BA DANG,
MYUR DU YONGS SU MYA NGAN LAS 'DA' BA STE,

BCU PO 'DI DAG NI DE BZHIN GSHEGS PA'I MCHOD RTEN LA MAR ME PHUL
BA'I PHAN YON YIN NO, ZHES MAR ME PHUL BA'I PHAN YON DANG,
'PHAGS PA SPYAN RAS GZIGS KYI MDO LAS, RGYAL BA'I MCHOD RTEN
SPOS BYUG PHUL BYAS NA, ,DE NI NGAN SONGS

RNAMS MA LUS SPONG, ,DE BZHIN GSHEGS DANG NYE BA 'THOB PAR
'GYUR, ,DAD PA 'THOB CING RTAG TU BDE LA DGA', ,ZHES BYUG PA
PHUL BA'I PHAN YON DANG, ,LAS RNAM PAR 'BYED PA'I MDO LAS, ,DE
BZHIN GSHEGS PA'I MCHOD RTEN LA ROL MO SIL

SNYAN BUL BA'I PHAN YON BCU STE, BCU GANG ZHE NA, GZUGS BZANG
ZHING BLTA NA SDUG PAR 'GYUR BA DANG, SKAD SNYAN PAR 'GYUR BA
DANG, YID DU 'ONG BA SMRA BA DANG LDAN PAR 'GYUR BA DANG, GRAGS
PA DANG LDAN PAR 'GYUR BA DANG, GZUNG BA'I TSIG TU

'GYUR BA DANG, RTAG TU DGA' BAR 'GYUR BA DANG, KUN DGA' BA'I
SGRA RGYA CHEN PO THOB PAR 'GYUR BA DANG, LONGS SPYOD CHE BAR
'GYUR BA DANG, MTHO RIS SU SKYE BAR 'GYUR BA DANG, MYUR DU YONGS
SU MYA NGAN LAS 'DA' BA STE, BCU PO 'DI DAG NI DE BZHIN

GSHEGS PA'I MCHOD RTEN LA ROL MO SIL SNYAN PHUL BA'I PHAN YON
YIN NO, ,ZHES ROL MO PHUL BA'I PHAN YON GSUNGS, GSAL RGYAL GYIS
ZHUS PA'I MDO LAS, MI RNAMS GANG DAG SANGS RGYAS MCHOD RTEN NAM,
,SKU GZUGS DAG LA MGOS GTUGS

PHYAG 'TSAL BA, ,DE DAG LHA RNAMS DANG NI MI RNAMS KYI, ,CHER
YANG CHE BAR BKUR BA'I GNAS SU 'GYUR, ,ZHES DANG, 'PHAGS PA
SPYAN RAS GZIGS KYI MDO LAS, SANGS RGYAS MCHOD RTEN THAL SBYAR
PHYAG 'TSAL BA, MTHO RIS 'JIG RTEN GNAS

@87B SHING LHA DBANG 'GYUR, ,MIR GYUR NA YANG MI YI RGYAL POR
'ONG, ,DE NI GZHAN YANG YONGS SU NYAMS MI 'GYUR, ,ZHES PHYAG
'TSAL BAS TSE RABS THAMS CAD DU LHA DANG MI RNAMS KYIS BKUR BA'I
GNAS SU 'GYUR BA DANG, LHA DANG MI'I RGYAL POR

'GYUR BA DANG, NAM YANG NYAMS PAR MI 'GYUR BA SOGS KYI PHAN YON
'BYUNG BAR BSHAD, GSAL RGYAL GYIS ZHUS PA'I MDO LAS, SU ZHIG DAD
PAS THUB PA'I MCHOD RTEN NAM, ,SKU GZUGS DAG LA SKOR BA BYED PA
DE, PHYI MA'I TSE LA DGRA

CHAN RNAMS KYIS BTUD, ,CES DANG, 'PHAGS PA SPYAN RAS GZIGS KYI
MDO LAS, 'JIG RTEN MGON GYI MCHOD RTEN LA, ,MI GANG SKOR BA BYED
PA YI, ,BSNGAGS PA BSKAL PA BYE BAR YANG, ,BRJOD PAS ZAD PAR
BYED MI NUS, ,ZHES SKOR

BA BYAS PA'I PHAN YON BRJOD KYIS MI LANGS PAR GSUNGS, GZHAN YANG
MCHOD PA PHUL BA DANG PHYAG 'TSAL BA DANG SKOR BA BYAS PA SOGS
BSNYEN BKUR BYAS PA'I PHAN YON MDO RGYUD BSTAN BCOS MANG PO NAS
DPAG TU MED PA BSHAD

DO; ;LNGA PA NI, DE LTAR SKU GSUNG THUGS KYI RTEN BZHENGS PAS
MDO SDE NAS BSHAD PA'I PHAN YON DE LTA BU 'THOB PA LA RGYU'I KUN
SLONG BZANG BA CIG GAL CHE STE, KUN SLONG BZANG PO'I SGO NAS
SBYOR BA DAN PA BYAS KYANG NYES SKYON MED PAR

'BRAS BU PHAN YON BZANG PO 'BYUNG BA DANG, KUN SLONG DAN PA'I
SGO NAS SBYOR BA BZANG PO BYAS KYANG 'BRAS BU NGAN PA 'BYUNG BAR
GSUNGS PAS SO, ,DE YANG YIN TE, SNGON BCOM LDAN 'DAS ZHAL BZHUGS
PA'I DUS SU DGE SLONG PHA BU GNYIS

RGYAL BYED TSAL DU 'ONG BA GHANDE BRDUNG BA'I SGRA THOS PAS DGE
SLONG GZHON PAS RANG GI PHA DGE SLONG RGAN PO LA MYUR DU 'GRO
ZHES BSKUL BAS DGE SLONG RGAN POS RGAS DRAG PAS DBUGS 'TSANG NAS
SHI BA BCOM LDAN 'DAS LA ZHUS PAR BU'I

BSAM PA BZANG BAS 'TSAMS MED DU MI 'GYUR BAR GSUNGS PA DANG,
DGRA BCOM PA ZHIG SHIN TU BSNYUNG BAS NAD KYIS GDUNGS NAS NAD
G-YOG BYED PA'I DGE SLONG LA NGA YI MGRIN PA SNGOM ZHES SNGOM
DU BCUG PA NAD G-YOG DGE SLONG GIS

@88A *, ,BSDAMS PAS DGRA BCOM PA GRONG BA LA YANG DE BZHIN
GSUNGS PA DANG, MCHOD RTEN RNYING BGOG BO ZHIG GSOS BYA BA'I
PHYIR BSHIGS PAS NYE BA'I MTSAMS MED KYI RGYU BYAS KYANG NYES
PAR MI 'GYUR BAR BSOD NAMS KYI PHUNG PO 'BA' ZHIG

'THOB PA DANG, LAM KHA ZHIG NA THUB PA'I SKU 'DRA ZHIG YOD PA
CHAR CHEN PO ZHIG 'BAB PA'I NYIN MO LAM DER 'GRO MKHAN ZHIG GIS
MTHONG NAS SKU 'DRA CHANG GYIS ZHIG DOGS PAS CHAR KHEB BTZAL BAS
GZHAN MA RNYED PAR MCHIL LHAM GOG BO 'PHANG BA ZHIG RNYED DE

SKU 'DRA'I DBU LA BZHAG PA DANG, DE'I RJES SU 'GRO MKHAN ZHIG
GIS DE MTHONG NAS SKU 'DRA'I DBU LA RTZOG PA 'DI 'DRA BZHAG PA
NYES PA CHE SNYAM NAS MCHIL LHA MA BLANGS PAS MCHIL LHA MA 'JOG
MKHAN DANG BSAL MKHAN GNYIS KA'I BSAM PA BZANG

BAS GNYIS KAS SBYOR PA DE LA BRTEN NAS RGYAL SRID THOB PAR
GSUNGS, RGYU MTSAN DE'I PHYIR NA BSAM PA KUN SLONG LEGS NYES KYI
DBANG GIS DGE SDIG DANG 'BRAS BU BZANG NGAN GYI RGYUR 'GYUR BAS
SO, ,DE LTAR YANG, 'PHAGS PA LHAS MDZAD PA'I

SEMS KYI SGRIB SPYOD LAS, CHOS RNAMS SNGON DU 'GRO BA'I YID,
,YID GTZO YID NI SNGON 'GRO STE, ,YID KYI YIS NI 'BAD PA YIS,
,SMRA BA 'AM NI BYED PA'O, ,DGE SLONG RANG GI PHA RGAN LA, ,MYUR
'DENGS ZHES NI BSKUL GYUR NAS, ,BSKUL BAS DE NI SHI GYUR KYANG,
,

'TSAMS MED SBYOR BA MA YIN NO, ,SHIN TU NA BA'I DGRA BCOM PAS,
,DGE SLONG NAD G-YOG BYED PA LA, ,NGA YI MGRIN PA SDOM ZHES
BSKUL, ,DE NI SHI YANG SKYON MED BSTAN, ,CES DANG, DE 'DU BYA
BA'I BLO YIS NI, ,MCHOD RTEN BSHIG GSUNGS NYES PA

MED; ;NYE BA'I 'TSAMS MED BYAS PAS KYANG, ,BSOD NAMS PHUNG PO
'BA' ZHIG GO ,BSAM PA BZANG POS MCHIL LHAM GNYIS, ,THUB PA'I DBU
LA BZHAG PA DANG, ,DE BZHIN GZHAN GYIS BSAL GSUNGS PA, ,GNYIS
KAS RGYAL SRID THOB PAR 'GYUR, ,DE PHYIR BSAM PA'I RTZA BA

LAS, ,BSOD NAMS SDIG PA NYE BAR GNAS, ,ZHES GSUNGS PAS SO, ,DGE
BA BYAS PA'I MJUG TU DGE BRDZOGS BYANG DU BSNGO BA'I BSNGO BA
SMON LAM RNAM PA DAG PAS 'TSAMS SBYAR PA CIG GAL CHE STE, DPER
NA CHU SHING LA 'BRAS BU CHAGS PAN CHU SHING DE SKAM 'GRO BA
LTAR

@88B RDZOGS BYANG DU MA BSDOS PA'I DGE BA RNAMS RANG GI 'BRAS BU
PHYUNG BA NA DGE BA DE ZAD PAR 'GYUR LA, RDZOGS BYANG DU BSDOS
PA'I DGE BAS 'BRAS BU PHYUNG KYANG BYANG CHUB KYI BAR DU MI
'DZAD PAR 'PHEL BAR 'GYUR BAS SO, ,DE LTAR YANG, RGYAL SRAS ZHI
BA

LHA'I SPYOD 'JUG LAS, DGE BA GZHAN KUN CHU SHING BZHIN DU NI,
,'BRAS BU PHYUNG BAS ZAD PAR 'GYUR BA NYID, ,BYANG CHUB SEMS KYI
LJON SHING RTAG PAR YANG, ,'BRAS BU 'BYIN PAS MI ZAD 'PHEL BAR
'GYUR, ,ZHES DANG, BLO GROS RGYA MTSOS ZHUS PA'I

MDO'I DON TSIGS SU BCAD PA LAS, JI LTAR RGYA MTSO CHE NANG CHU
THIG LHUNG, RGYA MTSO MA ZAD BAR DU DE MI 'DZAD, ,DE BZHIN BYANG
CHUB YONGS BSNGOS DGE BA YANG, ,BYANG CHUB MA THOB PAR DU DE MI
'DZAD, ,CES GSUNGS PAS SO, ,DE YANG THOG MTHA'

BAR GSUM THAMS CAD DU RANG BZHIN MED RTOGS KYI LTA BAS RTZIS ZIN
PA CIG BYUNG NA SHIN TU LEGS PAS RNAM DPYOD DANG LDAN PA RNAMS
KYIS DUS GSUM DU BSAGS PA'I DGE RTZA THAMS CAD RANG BZHIN MED
PAR LTA BAS RGYAS GDAB PAR

BYA'O, ,SMRAS PA, DE LTAR SKU GSUNG THUGS RTEN BZHENGS PA DANG,
,DE LA PHYAG MCHOD BSNYEN BKUR BGYIS PA YI, ,PHAN YON MDO LAS JI
SKAD BSHAD PA RNAMS, ,BLTA DANG MNYAN DANG YID LA BSAM BYAS TE,
,BDAG CAG 'GRO BA

KUN LA RGYU MED PAR, ,GCIG TU PHAN PAR MDZAD DGOS THUGS RJE CAN,
,KUN MKHYEN BDEN PA KHO NA GSUNG BA YIS, ,BDEN PA'I GSUNG GIS
'DI LTAR BKA' STZAL TO, ,SNYAN PA'I YID CHES DAD BDUN

SHUGS DRAG GIS, ,RTEN BZHED SOGS LA NUS PA CI YOD KYIS, ,BDAG
NYID LEGS SU 'DOD RNAMS 'DAB 'TSAL ZHES, ,RANG GZHAN KUN LA GSOL
'DEBS BGYID LAGS SO, ,

CES BDE BAR GSHEGS PA'I SKU GSUNG THUGS KYI RTEN BZHED PA SOGS
KYI PHAN YON BSHAD PA DGE LEGS CHAR 'BEBS ZHES BYA BA 'DI NI
SKYE BAS THOB PA'I BLO GROS KYI RTZAL DANG LDAN ZHING RIGS

@89A *, ,GNAS YON TAN DU MA LA SBYANGS BA MI DMAN PA, KHYAD PAR
BZO RIG PA'I GTZO BO SKU GSUNG THUGS KYI RTEN GYI CHAG TSAD DANG
RI MO, ,LANYTSA, WARTU, GZAB MA, ZLUM

RIG SOGS LA RNAM DPYOD PHUL DU PHYUNG BA'I DGE SLONG BLO BZANG
CHOS GRAGS ZHES BGYI BAS 'DI LTA BU ZHIG GYIS ZHES BSKUL BA LTAR
YUL BYANG PHYOGS KYI MTHAR SKYES PA'I BAN CHUNG GYI NA BA NGAG
DBANG BLO BZANG CHOS

LDAN GYIS 'JAM DBYANGS GONG MA'I RGYAL KHABS BE'I CING GI BOD
CHOS LHA KHANG DU RDZOGS PAR SBYAR BA'I YI GE SNOD RAB 'BYAMS LA
RNAM DPYOD YANGS PA'I SDOM BRTZON RAB 'BYAMS SMRA BA BLO BZANG
NYI MA'O,,

'DIS KYANG LUS CAN MTHA' DAG DGE BA LA SPRO SHUGS 'PHEL TE RNAM
DKAR LA BRTZON PA DRAG POS MYUR DU MNGON PAR RDZOGS PAR 'TSANG
RGYA BAR GYUR CIG , ,,