*, ,YANG GTUM PO BSGRUB PAR 'DOD PAS, SKYABS 'GRO SEMS
BSKYED SNGON DU BTANG NAS, SVA BH'A WAS STONG PAR SBYANGS, STONG
PA'I NGANG LAS RANG GI SEMS NYID H'Um LAS RDO RJE H'Um GIS MTSAN
PA

YONGS SU GYUR PA LAS, DPAL RDO RJE GTUM PO SKU MDOG MTHING NAG
ZHAL GDANGS SHING MCHE BA GTZIGS PA, DMAR LA ZLUM PA'I SPYAN
GSUM DANG LDAN ZHING KHRO GNYER BSDUS PA, ZHAL GCIG PHYAG GNYIS
KYI GA-YAS GSER

GYI RDO RJE RTZE LNGA PA PHRAG GONG DU 'PHYAR ZHING, GA-YON DRIL
BU DKUR BRTEN PA, DBU SKRA DANG SMA RA DMAR SER GYEN DU 'BAR
ZHING, RIN PO CHE'I DBU RGYAN DANG SNYAN RGYAN LA SOGS PA RIN PO
CHE DANG SBRUL GYIS BRGYAN PA, DE'I SPYI BOR KHYUNG

DKAR PO, MGRIN PAR KHYUNG DMAR PO, THUGS KAR KHYUNG SNGON PO,
LTE BAR KHYUNG SER PO, GSANG GNAS SU KHYUNG LJANG GU ,ZHABS
GA-YAS BSKUMS SHING GA-YON BRKYANGS PA'I STABS KYIS BZHUGS PA'I
SPYI BOR AOm DKAR PO, MGRIN PAR A'A: DMAR PO,

@154A *, ,THUGS KAR H'Um SNGON PO, THUGS KA'I H'Um LAS 'OD ZER
'PHROS, LCANG LO CAN NAS BSGOMS PA DANG 'DRA BA'I YE SHES PA
DANG DBANG GI LHA SPYAN DRANGS, DZA: H'Um BAm HO: DAM TSIG PA
DANG GNYIS SU MED PAR GYUR, DBANG GI

LHAS DBANG BSKUR, MI BSKYOD PAS DBU BRGYAN PAR GYUR, LCANG LO
CAN GYI GNAS MCHOG DAM PA NA, ZHES SOGS KYIS PHYAG BYA, AOm
BADZRA P'A nI SA PA RI W'A RA AARGHAm NAS, SHAPTA'I BAR GYIS
MCHOD, DNGOS BSHAMS YID SPRUL MCHOD PAR

LUS 'BUL, ZHES PA NAS, THAMS CAD RDZOGS PA'I BYANG CHUB CHEN POR
BSNGO, DE NAS RANG GI THUGS KAR NYI MA'I STENG DU H'Um GI MTHAR
SNGAGS KYIS BSKOR BA LA DMIGS NAS, AOm BADZRA TZAndA MAH'A RO
shA nA H'Um PHAt, CES PA'I SNGAGS THUNG

MANG DU BZLA ZHING, SNGAGS DE'I MJUG TU, GA RU dA HAm SA HE TZA
LE TZA LE SV'AH'A, ZHES BTAGS PA'ANG MANG DU BZLA'O, ,MJUG TU,
DGE BA 'DI YIS MYUR DU BDAG ,CES SOGS BSNGO BA DANG SMON LAM
BYA'O, ,ZHES PA 'DI NI DAD PA DANG GTONG BA DANG  

TSUL KHRIMS LA SOGS PA DAM PAS BSNGAGS PA'I YON TAN TSAD MED PA
DANG LDAN PA'I MNGA' RIS DKA' BCU PA SHES RAB 'OD ZER DANG, DPON
PO LEGS PA GNYIS KYIS 'DI LTA BU'I 'KHYER BDE BA ZHIG DGOS CES
NAN GYIS BSKUL BA LA BRTEN

NAS, BLO BZANG CHOS KYI RGYAL MTSAN ZHES BYA BAS DBEN SA CHOS
KYI PHO BRANG GI GTZUG LAG KHANG DU SBYAR BA'O,, ,,