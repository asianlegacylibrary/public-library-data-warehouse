*, ,MGON DKAR YID BZHIN NOR BU LA BRTEN PA'I TSE SGRUB 'CHI MED
MCHOG SBYIN ZHES BYA BA BZHUGS SO, ,

@001A #, ,GU RU MAH'A K'A LA YE, GANGS RI LHUN POR NYIN BYED BYE
BA'I 'OD, ,'KHYUD PA JI BZHIN GZI LDAN DBANG PHYUG MGON, ,KHYAB
BDAG RDO RJE 'CHANG

DANG DBYER MED ZHABS, ,GANG DER GUS PAS BTUD DO BRTZE BAS
SKYONGS, ,LHA CHEN KHYOD LA BRTEN NAS TSE'I DNGOS GRUB, ,SGRUB
BYED DAM PA'I GSUNG GI SNANG BA LA, ,BRTEN NAS TSE SGRUB 'CHI

MED MCHOG SBYIN 'DI, ,SHES LDAN RNAMS KYIS NYAMS SU BLANGS PAR
RIGS, ,(DE LA 'DIR LHA CHEN GZI LDAN DBANG PHYUG LA BRTEN NAS,
'CHI MED TSE'I DNGOS GRUB BSGRUB PAR 'DOD PA'I GANG ZAG GIS BLA
MED KYI DKYIL

'KHOR GANG YANG RUNG BAR DBANG BZHI SKU BZHI'I SA BON THEBS NGES
SU MNOS NAS DAM TSIG SDOM PA LAG CES SPRAS BYED CING, KHYAD PAR
LHA CHEN 'DI NYID KYI RJES SU GNANG BA ZAB MO THOB PA DAG GIS
SBYOR DNGOS RJES GSUM LAS, DANG PO SBYOR PA NI,

@002A #, ,GNAS DBEN PAR BYI DOR LEGS PAR BYAS, DRI BZANG DANG BA
BYUNG GIS CHAG CHAG LEGS PAR BTAB NAS, NAS DKAR RJEN BTAGS LA
TSE RDZAS DANG BDUD RTZI RIL BU KHUNGS THUB DKAR

MNGAR MAR ZHUN MAS SPRUS TE GTOR MA NOR BU'I DBYIBS CAN MTHAR
TSE RIL GYIS BSKOR BA MAR DKAR GYIS BYUGS, BRANG RGYAN, RTAGS
BRGYAD DANG RTZE RGYAN NOR BU CHA DGU PAS BRGYAN, GZHAN YANG
DBYIBS GONG MTSUNGS KYIS 'BUL GTOR NYER SPYOD TSAR BZHI

LAS MI NYUNG BAR BSHAMS, 'DOD YON LNGA YANG 'OS 'GAB SOGS SU
BSHAMS, RDUL MI 'GRO'I CHED GTOR SGAM MAM SHOG BUS GUR PHUBS,
GTOR GSO SOGS KYANG STA GON BYED, 'OS SKABS GANG RIGS SU GZHI
BDAG GI GTOR MA,

RANG GI MDUN DU d'A DRIL 'THOR 'BRU SOGS DANG NANG MCHOD BSANG
CHU RNAMS 'DU BYA'O, ,GNYIS PA DNGOS GZHI LA, SKYABS YUL GSAL
BTAB NAS SKYABS 'GRO SEMS BSKYED TSAD MED BZHI SPYI LTAR BSGOM
NAS TSOGS ZHING RNAMS RANG GI SMIN MTSAMS

@002B SU THIM PAR BSAM MO, ,DE NAS BDAG BSKYED NI,) SVA BH'A WAS
SBYANGS,) STONG PA'I NGANG LAS PAm LAS PADMA DANG RAm LAS NYI
MA'I DKYIL 'KHOR GYI STENG DU NOR BDAG PHO MO GLANG PO CHE'I
GDONG BA CAN GYI STENG DU RANG SEMS H'Um YIG DKAR PO LAS 'OD ZER
'PHROS, 'PHAGS PA MCHOD,

SEMS CAN GYI DON BYAS, TSUR 'DUS YONGS SU GYUR PA LAS, RANG NYID
BCOM LDAN 'DAS MGON PO YID BZHIN NOR BU SKU MDOG DKAR LA DMAR
BA'I MDANGS CHAGS PA, KHRO 'DZUM SGEG PA'I NYAMS CAN SPYAN GSUM
PA, ZHAL GCIG PHYAG DRUG PA, PHYAG

GA-YAS KYI DANG POS NOR BU RIN PO CHE DBANG GI RGYAL PO DANG,
GA-YON DANG POS RIN PO CHES BKANG BA'I THAD MA DGU GA-YON PA LA
BRTEN NAS 'DZIN PAS 'DOD DGU'I CHAR 'BEBS PA, BAR BA GNYIS NA
DBUL BRTZAD NAS GCOD PA'I RDO RJE GRI GUG DANG, KHAMS

GSUM ZIL GYIS GNON PA'I RTZE GSUM 'DZIN PA, 'OG MA GNYIS NA GNAS
GSUM MKHA' 'GRO 'BOD PA'I CANG TE'U DANG, SRID ZHI DBANG DU SDUD
PA'I LCAGS KYU 'DZIN PA, SMIN MA DANG SMAR DMAR SER 'BAR ZHING
DBU SKRA KHAM SER GYEN DU BRDZES PA'I

DBRAL PAR SINHU RAS BYUGS PA, RIN PO CHE SNA TSOGS LAS GRUB PA'I
DBU RGYAN, SNYAN RGYAN, MGUL RGYAN, PHYAG GDUB, ZHABS GDUB LA
SOGS PA RIN PO CHE'I RGYAN BRGYAD KYIS BRGYAN PA, LHA RDZAS LAS
GRUB PA'I DAR BZANG PO'I STOD GA-YOGS

(DANG SMAD GA-YOGS LHAB LHUB TU) GSOL BA, RIN PO CHE'I 'PHRENG
BA DANG, GSER GYI DRIL BU GA-YER KHAS SPRAS PA, ZHABS GNYIS DUR
KHROD CHEN PO BSIL PA TSAL NAS DA LTAR NGA BYON PA 'DRA BA, BYON
'PHRO LA BZHUGS PA 'DRA BA'I ZHABS 'OG NA TSOGS BDAG GA-YAS

@003A *, ,LA PHUG DANG GA-YON NE'U LE BZUNG BA RE RE MNAN PA'I
KHA DANG BSHANG LAM THAMS CAD NAS RIN PO CHE LHUG LHUG 'ONG BA
MGON PO'I SPYI BOR BLA MA RDO RJE 'CHANG DGOS 'DOD THAMS CAD
'BYUNG BA ZHAL

'DZUM BAG DANG LDAN PA GA-YAS RIN PO CHE DANG, GA-YON DES YU BA
BYAS PA'I DRIL BU 'DZIN PA, ZHABS RDO RJE SKYIL KRUNG GIS BZHUGS
PA, MGON PO'I THUGS KAR DBANG SDUD KYI MKHA' 'GRO MA DMAR MO
ZHAL GCIG PHYAG GNYIS MA RGYAN SNA TSOGS

KYIS BRGYAN PA PHYAG GA-YAS LCAGS KYU, GA-YON THOD PA BSNAMS PA,
ZHABS GNYIS GAR STABS LING NGE BA, SPYAN GSUM NAM MKHA' LA HRIG
HRIG GZIGS PA, KHAMS GSUM DBANG DU BSDUD PA, DE'I SNYING GAR
CHOS NYID KYI THIG LE

DMAR PO 'OD 'PHRO BA, DE LAS 'OD ZER 'PHROS PAS, DUR KHROD CHEN
PO BSIL BA'I TSAL NAS MGON PO MKHA' 'GRO'I TSOGS DANG BCAS PA
AOm BADZRASA MA DZA: (ZHES PAS SPYAN DRANGS,) DZA: H'Um BAm HO:
GNYIS SU MED PAR GYUR, (MCHOD PA RNAMS BLA MED SPYI

LTAR BYIN GYIS BRLABS,) AOm GU RU MAH'A K'A LA SA PA RI W'A RA
AA RGHAm (NAS,) SHAPTA'I (BAR DANG,) R'U PA (NAS,) SPA RSHA'I
(BAR GYIS MCHOD, RTZA SNGAGS LA 'BRU GSUM BTAGS PA'I NANG
MCHOD,) H'Um RGYAL KUN THUGS RJE'I NGO BO PAD DKAR 'CHANG,
,THUGS BSKYED GZHAN DBANG

GYUR BA'I SGYU 'PHRUL GAR, ,SKAL DMAN SEMS CAN RE BA YONGS SKONG
BA, ,MGON PO ZLA BA'I SPUN ZLA LA PHYAG 'TSAL, (,DE NAS BZLAS PA
NI,) RANG GI SNYING GAR CHOS NYID KYI THIG LE DMAR PO'I MTHAR
RTZA SNGAGS BYI RU'I PHRENG BA LTA BUS BSKOR

@003B BA LAS 'OD ZER LCAGS KYU'I RNAM PA GRANGS MED PA 'PHROS
PAS RANG GI TSE 'CHI BDAG GSHIN RJE RGYAL GDON MI MA YIN RNAMS
KYIS 'PHROG PA DANG, BRKUS PA DANG, YAR BA 'KHYAMS PA LA SOGS PA
RNAMS BUM PA DANG THOD PA BDUD RTZIS GANG BA'I RNAM

PAR BSDUS NAS SNGAGS PHRENG LA THIM, DE BZHIN DU 'BYUNG BA
LNGA'I BCUD DANG, SKYE 'GRO BSOD NAMS CAN RNAMS KYI TSE DANG
BSOD NAMS, SRID PA GSUM GYI PHUN TSOGS THAMS CAD DANG, RGYAL BA
SRAS BCAS RNAMS KYI SKU GSUNG THUGS KYI BYIN RLABS

THAMS CAD 'CHI MED TSE'I BDUD RTZI'I RNAM PAR BSDUS NAS SNGAGS
PHRENG LA THIM, DE LAS BDUD RTZI'I RGYUN BABS PAS 'CHI MED TSE'I
DNGOS GRUB THOB PAR (BSAM LA,) AOm GU RU MAH'A K'A LA HA RI NI
SA A'A YUR DZNY'A NA SIDDHI DZA: (ZHES PA CI NUS SU BZLAS LA,

MCHOD BSTOD MDOR BSDUS BYA,) DGE BA 'DI YIS (ZHES SOGS BYA, DE
NAS TSE GTOR BSANG SBYANGS,) STONG PA'I NGANG LAS GTOR MA'I GO
SAR BAm LAS PADMA DANG RAm LAS NYI MA'I DKYIL 'KHOR GYI STENG DU
NOR BDAG PHO MO GLANG PO CHE'I GDONG BA CAN GYI STENG DU SEMS
NYID YI GE

H'Um DKAR PO LAS 'OD 'PHROS, 'PHAGS PA MCHOD, SEMS CAN GYI DON
BYAS, TSUR 'DUS YONGS SU GYUR PA LAS TSE GTOR DANG GNYIS SU MED
PA'I BCOM LDAN 'DAS MGON PO YID BZHIN NOR BU SKU MDOG DKAR LA
DMAR BA'I MDANGS CHAGS

PA; (ZHES PA NAS,) AOm BADZRA SA MA DZA: (ZHES PAS SPYAN
DRANGS,) DZA: H'Um BAm HO: DAM TSIG PA DANG GNYIS SU MED PAR
GYUR, (MCHOD PA BYIN GYIS BRLABS TE SPRON, RTEN 'BYUNG MA'I
MCHOD 'PHRENG DANG BCAS NYER SPYOD 'DOD YON LNGA NANG MCHOD BCAS
GONG BZHIN 'BUL,) RGYAL KUN (MAS BSTOD,

@004A *, ,DE NAS, BZLAS PA'I SKABS,) RANG MGON POR GSAL BA'I
ZHAL NAS 'OD ZER 'BYUNG STE GTOR MA MGON POR GSAL BA'I ZHAL NAS
ZHUGS, THUGS KA'I CHOS NYID KYI THIG LE DMAR PO RTZA SNGAGS

KYI PHRENG BAS BSKOR BA LA THIM PAS THUGS RGYUD BSKUL, THUGS KA
NAS 'OD ZER GYI TSOGS DPAG TU MED PA 'PHROS, PHYI NANG SNOD BCUD
KYI YON TAN, RGYAL BA SRAS BCAS KYI SKU GSUNG THUGS KYI BYIN
RLABS, LHA MI'I DRANG SRONG TSE'I RIG 'DZIN

THOB PA RNAMS KYI NUS MTHU THAMS CAD 'CHI MED TSE'I BDUD RTZI
DMAR SER GYI RNAM PAR BKUG ,GTOR MA MGON POR GSAL BA LA THIM PAS
MTHU STOBS NUS PA PHUN GSUM TSOGS PAR GYUR, MGON PO'I SKU LAS
BDUD RTZI'I RGYUN

DPAG TU MED PA BYUNG STE GTOR MA RIL BU DANG BCAS PA LA THIM PAR
GYUR (BAR BSAM LA,) AOm GU RU MAH'A K'A LA (ZHES SOGS RTAGS MA
BYUNG GI BAR DU BZLAS LA, THUN MTHAR YIG BRGYA BZLAS LA, MCHOD
BSTOD MDOR BSDUS BYA, GTOR MA NANG MCHOD LTAR BYIN GYIS RLABS,)
MGON

PO YID BZHIN NOR BU'I LJAGS 'OD ZER GYI SPU GUS GTOR MA'I BCUD
DRANGS TE GSOL BAR GYUR, (RTZA SNGAGS LA AI DAm BA LINGTA BTAGS
PA GSUM MAM BDUN GYIS PHUL LA, GONG BZHIN MCHOD BSTOD BYA, DE
NAS,) MGON PO YID BZHIN GYI NOR BU, 'CHI

MED TSE'I MNGA' BDAG 'KHOR DANG BCAS PA KHYED RNAMS LA DAM
RDZAS RGYAN DANG LDAN PA'I GTOR MA 'DOD YON LNGA LDAN GYI BDUD
RTZI RGYA MTSO'I GTER DU GYUR PA 'DI 'BUL LO, ,BZHES LA SANGS
RGYAS KYI BSTAN PA SRUNGS SHIG ,DKON MCHOG GI

@004B DBU 'PHANG BSTOD CIG ,DGE 'DUN GYI CHOS 'KHOR SKYONGS SHIG
,DPAL LDAN BLA MA DAM PA'I SKU TSE SRINGS SHIG ,SGRUB MCHOG RNAL
'BYOR BA BDAG LA SNYAN PA'I GRAGS PAS SA STENG KHYAB PA DANG,
DGOS 'DOD THAMS CAD CHAR BZHIN DU BABS NAS DPAL

'BYOR LONGS SPYOD ZAD MI SHES PA DANG, MI NOR ZAS GSUM DBANG DU
'DU ZHING, THOS BSAM SGOM GSUM GYI SHES RAB 'PHEL PA DANG, KHYAD
PAR DU 'CHI BA MED PA TSE'I DNGOS GRUB DA LTA NYID DU STZAL DU
GSOL, (ZHES 'DOD DON LA GSOL BA GDAB, YIG BRGYA

BRJOD,) GANG YANG BDAG BLO (SOGS KYIS NONGS PA BSHAGS,) BLA MA
MGON PO DBYER MED LA, (,ZHES SOGS LAN BDUN NAM NYER GCIG BRJOD
NAS THUN MTSAMS LA 'JUG GO ,DE LTAR SGRUBS PAS PHYI NANG GI
RTAGS SOGS NGES CAN DU BYUNG NA MJUG BSDU BAR BYA STE, GROL
RGYU'I THUN THA MAR,)

TSE GTOR GYI LHA 'OD DU ZHU NAS DAM RDZAS 'CHI MED KYI BDUD
RTZIR GYUR, (ZHES BRJOD, MJUG TU BKRA SHIS BKA' RGYA MA'I SHIS
PA BRJOD PA'I CHAR DBAB PAR BYA'O, ,YUL KHYAD PAR CAN LA 'BUL
NA, TSE GTOR SRI ZHU DANG BCAS GDAN DRANGS TE 'BUL YUL GYI SPYAN
SNGAR STEGS KYI KHAR BKOD, PHYAG BYAS 'KHOD LA,)

MGON PO YID BZHIN NOR BU THUGS RJE'I GTER, ,KHYOD ZHABS GUS PAS
BSTEN CING GSOL 'DEBS NA, ,BYIN RLABS THUGS RJE'I MTHU DPUNG
CHER BSKYED DE, ,BLA MA'I SKU TSE BRTAN PAR BYIN GYIS RLOBS,
,AOm GU RU MA H'A K'A LA SOGS CI 'GRUB BZLAS MTHAR,

TSE GTOR LAG TU THOGS NAS, 'CHI MED BDUD RTZI'I RANG BZHIN BA
LING TA, ,SNA TSOGS RGYAN SPRAD TSE GTOR 'DI PHUL BAS, ,MGON
KHYOD ZHABS ZUNG MI 'GYUR RDO RJE'I KHRIR, ,BGRANG YAS BSKAL BA
RGYA MTSOR RTAG BRTAN CING, ,THOS BSAM SGOM

@005A *, ,DANG 'CHAD RTZOD RTZOM PA SOGS, ,GZHAN PHAN MKHAS
BTZUN BZANG PO'I MDZAD PA YIS, ,BSTAN 'GRO'I PHAN BDE LEGS TSOGS
MA LUS PA, ,YAR NGO'I ZLA LTAR 'PHEL BAR MDZAD DU GSOL, ,

RJE BTZUN BLA MA'I SKU TSE ZHES SOGS DANG, BDAG SOGS RNAMS KYIS
DENG NAS BYANG CHUB PAR, (,ZHES SOGS BRJOD PAR BYA'O, ,DE MIN LA
SBYIN BDAG SOGS GANG DMIGS DER 'BUL ZHING, DE NYID KYIS LONGS
SPYAD PAS TSE'I DNGOS GRUB THOB PAR GYUR PA YIN NO, ,SMRAS PA,)

DPAL LDAN SHANGS PA'I MAN NGAG RGYA MTSO LAS, ,DAM PA'I THUGS
RJE'I SA 'DZIN BSRUB LAS THON, ,RMAD BYUNG TSE DPAL STER MDZAD
'DOD 'JO 'DI, ,SKAR LDIL ZONG GIS KHUG 'DI AE MA HO, ,(ZHES MGON
DKAR YID BZHIN NOR BU LA BRTEN PA'I

TSE SGRUB 'CHI MED MCHOG SBYIN ZHES BYA BA 'DI YANG AA BHA KA
T'A WANG SHOG GTZUG LAG SMRA BA'I DBANG PO RDO RJE SLOB DPON ZUR
BA BLO BZANG RAB RGYAS NAS 'DI LTA BU ZHIG DGOS ZHES YANG YANG
RNA BA 'DZER BA'I NGO MA BZLOG PAR CHOS MED BAN RGAN SNYOM LAS
BA ^CHOS KYI RDO RJES DAM BA'I GSUNG LAS BTUS

TE CHA LAG TSANG BAR SUG BRIS SU BGYIS BA'O,, ,,MANG+GA LAm,,)
,