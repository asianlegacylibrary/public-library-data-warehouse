` DPAL PHYAG NA RDO RJE DRAG PO GSUM DRIL GYI SGRUB THABS DANG RJES GNANG GI CHO GA GSANG BDAG DGYES PA'I MCHOD SPRIN

DNGOS GRUB BDE STZOL ZHES BYA BA BZHUGS SO, ,NA MO GU RU BADZRA P'A nA YE, 'DIR DPAL PHYAG NA RDO RJE DRAG PO GSUM DRIL GYI SGRUB THABS NYAMS SU LEN PA LA, RTEN GYI GANG ZAG MTSAN NYID DANG LDAN PAS, SKYABS SEMS TSAD MED BZHI BSGOM PA SNGON DU BTANG NAS, AOm SVA BH'A WASHUDDHA: SARBA

@215A *, ,DHARMA: SVA BH'A WA SHUD DHONYAHOm, STONG PA NYID DU GYUR, STONG PA'I NGANG LAS PAm LAS SNA TSOGS PADMA, DE'I STENG DU RAm LAS NYI MA'I DKYIL 'KHOR GYI STENG DU RANG GI SEMS NYID H'Um YIG MTHING GA, DE LAS 'OD ZER 'PHROS, SEMS CAN

THAMS CAD LA PHOG PAS SDIG SGRIB SBYANGS, GSANG BA'I BDAG PO'I GO 'PHANG LA BKOD CING GNOD BYED RNAMS LA PHOG PAS DE THAMS CAD BTUL, 'OD ZER TSUR 'DUS H'Um LA THIM, YANG H'Um LAS 'OD ZER 'PHROS, PHYOGS BCU'I RGYAL BA SRAS BCAS

THAMS CAD LA MNYES PA'I MCHOD PA PHUL, DE RNAMS KYI SKU GSUNG THUGS KYI BYIN RLABS NUS MTHU DNGOS GRUB THAMS CAD BSDUS NAS H'Um LA THIM, DE YONGS SU GYUR PA LAS, RANG NYID DPAL GSANG BDAG PHYAG NA RDO RJE SKU MDOG MTHING NAG ZHAL GCIG

PHYAG GNYIS KYI GA-YAS GSER GYI RDO RJE RTZE LNGA PA NAM MKHA' LA 'PHYAR ZHING, GA-YON RJES SU BSTAN PA'I SGIGS MDZUB THUGS KAR GDENGS PA, DBU SKRA KHAM SER GYEN DU 'KHYIL BA'I GSEB NA RTA MGO LJANG ZHUR RTA SKAD LAN GSUM 'TSER BAS KHAMS GSUM DBANG

DU SDUD PA, GA-YAS SU RTA SKAD BTON PAS PHO RGYUD DANG, GA-YON TU RTA SKAD BTON PAS MO RGYUD DBANG DU SDUD CING, DBUS SU RTA SKAD BTON PAS SGRUB PA PO LA DNGOS GRUB STER BA, RTA MGO'I SPYI GTZUG TU BYA KHYUNG RGYAL PO SKU MDOG DKAR PO SPYAN GSUM PA, GSHOG SGRO RAL GRI

LAS BYAS SHING, GA-YU'I RVA RU CAN, RVA PHRAG NA RIN PO CHE 'BAR BAS BRGYAN PA, PHYAG GNYIS KYIS KLU RIGS BZHI ZHAL DU GSOL BA, MCHU SDER RDO RJE LAS BYAS PA, BA SPU THAMS CAD 'KHOR LO DANG RDO RJE DANG SPU GRI'I RNAM PA CAN, KLU RIGS LNGAS YAN LAG

@216B BRGYAN PA, GSANG BDAG GI DBU SKRA LA SBRUL RGYAL RIGS DKAR KHRAS BRGYAN CING, RJE RIGS SER KHRAS SNYAN RGYAN DANG DPUNG RGYAN, BRAM ZE'I RIGS DMAR KHRAS MGUL RGYAN DANG SKE RAGS, DMANGS RIGS LJANG KHRAS PHYAG GDUB DANG ZHABS

GDUB, GDOL BA NAG POS DO SHAL BYAS SHING STAG GI PAGS PA'I SHAM THABS CAN, RIN PO CHE'I RGYAN THAMS CAD KYIS BRGYAN PA, ZHABS GA-YAS BSKUM ZHING GA-YON BRKYANG PA'I STABS KYIS YE SHES KYI ME RAB TU 'BAR BA'I DBUS NA BZHUGS PA'I SPYI

BOR AOm DKAR PO, MGRIN PAR A'A: DMAR PO, THUGS KAR PAm LAS PADMA DANG RAm LAS NYI MA'I DKYIL 'KHOR GYI STENG DU H'Um YIG SNGON POS MTSAN PA, DE LAS 'OD ZER 'PHROS, CHOS KYI DBYINGS KYI PHO BRANG NAS BSGOMS PA DANG 'DRA BA'I YE SHES PA MDUN

GYI NAM MKHAR SPYAN DRANGS PAR GYUR PAR BSAM, AOm BADZRA P'A nI SA P'A RI WA RA AARGHAm PRA T'I TZTSA H'Um SV'AH'A NAS, SHAPTA PRA T'I TZTSA H'Um SV'AH'A'I BAR GYIS MCHOD, GNYEN PO'I LHA GSUM GCIG TU 'DUS PA'I NGO BO DPAL GSANG BA'I BDAG POS BDAG LA MCHOG DANG

THUN MONG LA SOGS PA'I DNGOS GRUB MA LUS PA STZAL DU GSOL, DE LTAR GSOL BA BTAB PAS, MNYES BZHIN DU RANG GI SPYI GTZUG TU BYON, DZA: H'Um BAm HO: RANG LA THIM PAS GNYIS SU MED PAR GYUR PAR BSAM, 'DIR DBANG BSKUR RGYAS GDAB BYED KYANG RUNG LA

MA BYAS KYANG SNYAN BRGYUD RTZA BAR MA BYUNG BAS CHAD SKYON MED DO, ,BZLAS PA BYA BA NI, RANG GI THUGS KA'I H'Um YIG GI MTHAR SNGAGS PHRENG GIS BSKOR BA LAS 'OD ZER 'PHROS, LUS KYI NANG THAMS CAD GANG, THOG MED NAS BSAGS PA'I SDIG SGRIB DANG KHYAD PAR NAD GDON DMIGS

@217A *, ,KYIS BSAL BA GANG YIN PA THAMS CAD SBYANGS SHING BSREG ,'OD ZER PHYIR 'PHROS SNOD BCUD LA PHOG ,SNOD THAMS CAD GZHAL YAS KHANG DANG, BCUD KYI SEMS CAN THAMS CAD KYI NAD GDON SDIG SGRIB SBYANGS NAS GSANG

BDAG GI GO 'PHANG LA BKOD, RGYAL BA SRAS BCAS THAMS CAD LA MNYES PA'I MCHOD PA PHUL, DE RNAMS KYI BYIN RLABS NUS PA TSUR BSDUS RANG LA THIM PAS YON TAN THAMS CAD THOB, SNGAR BAS KYANG MTHU STOBS NUS PA CHER 'PHEL BAR GYUR PAR

BSAMS NAS, AOm BADZRA P'A nI HA YA GR'I WA GA RU nA H'Um PHAt, CES PA'I SNGAGS CI NUS SU BZLA, YIG BRGYAS CHAD LHAG BSKANG ZHING MCHOD BSTOD BYA, 'DI'I RJES GNANG BYA BA LA, STEGS GTZANG MA RTEN KHEBS KYIS GA-YOGS PA'I KHAR MANYDZI'I STENG DU MAndAL LA TSOM BU SNGON PO DANG, DE'I MDUN DU DKAR

GTOR CHA BZHI, CHU GNYIS NYER SPYOD SOGS MCHOD PA RGYAS PAR BSHAMS LA BDAG BSKYED SNGAR LTAR BSGOM NAS, MDUN GYI MAndAL TSOM BU DANG BCAS PA BSANGS SBYANGS, LHAR BSKYED CING BSGRUB STE BZLAS PA SOGS BYA, GTOR MA CHA BZHI BSNGOS LA SLOB MA'I DON DU GSOL BA GDAB, SLOB MA RNAMS

KHRUS BYAS MAndAL 'BUL DU BCUG LA, BLA MAS, GSOL BA 'DEBS PA 'DI'I RJES ZLOS MDZOD BYAS LA, SLOB DPON DGONGS SU GSOL, BDAG LA DPAL PHYAG NA RDO RJE'I RJES GNANG STZAL DU GSOL, LAN GSUM, DE NAS MDUN GYI MAndAL TSOM BU DANG BCAS PA

'DI NYID SNA TSOGS PADMA DANG NYI MA'I DKYIL 'KHOR GYI STENG DU DPAL GSANG BDAG PHYAG NA RDO RJE SKU MDOG MTHING NAG ZHAL GCIG PHYAG GNYIS KYI GA-YAS GSER GYI RDO RJE RTZE LNGA PA NAM MKHA' LA 'PHYAR ZHING, GA-YON RJES SU BSTAN PA'I SDIGS MDZUB THUGS

@218B KAR GDENGS PA, DBU SKRA KHAM SER GYEN DU 'KHYIL BA'I GSEB NA RTA MGO LJANG ZHUR RTA SKAD LAN GSUM 'TSER BAS KHAMS GSUM DBANG DU SDUD PA, GA-YAS SU RTA SKAD BTON PAS PHO RGYUD DANG, GA-YON DU RTA SKAD BTON PAS MO RGYUD DBANG DU SDUD CIG ,DBUS

SU RTA SKAD BTON PAS SGRUB PA PO LA DNGOS GRUB STER BA, RTA MGO'I SPYI GTZUG TU BYA KHYUNG RGYAL PO SKU MDOG DKAR PO SPYAN GSUM PA, GSHOG SGRO RAL GRI LAS BYAS SHING, GA-YU'I RVA RU CAN, RVA PHRAG NA RIN PO CHE 'BAR BAS BRGYAN PA, PHYAG GNYIS KYIS KLU

RIGS BZHI ZHAL DU GSOL BA, MCHU SDER RDO RJE LAS BYAS PA, BA SPU THAMS CAD 'KHOR LO DANG RDO RJE DANG SPU GRI'I RNAM PA CAN, KLU RIGS LNGAS YAN LAG BRGYAN PA, GSANG BDAG GI DBU SKRA LA SBRUL RGYAL RIGS DKAR KHRAS BRGYAN CING, RJE RIGS SER KHRAS

SNYAN RGYAN DANG DPUNG RGYAN, BRAM ZE'I RIGS DMAR KHRAS MGUL RGYAN DANG SKE RAGS, DMANGS RIGS LJANG KHRAS PHYAG GDUB DANG ZHABS GDUB, GDOL BZHAG POS DO SHAL BYAS SHING STAG GI PAGS PA'I SHAM THABS CAN, RIN PO CHE'I RGYAN THAMS CAD

GYIS BRGYAN PA, ZHABS GA-YAS BSKUM ZHING GA-YON BRKYANGS PA'I STABS KYIS YE SHES KYI ME RAB TU 'BAR BA'I DBUS NA BZHUGS PAR MOS LA, DE NAS SKU'I RJES GNANG ZHU BA'I DON DU GSOL BA 'DEBS PA 'DI'I RJE BZLOS MDZOD, BLA MA RDO RJE 'DZIN PA CHEN PO

BDAG LA DGONGS SU GSOL, DPAL PHYAG NA RDO RJE'I SKU'I RJES GNANG STZAL ZHING DBANG BSKUR DU GSOL, LAN GSUM, DE LTAR GSOL BA BTAB PAS, BLA MA PHYAG NA RDO RJE'I SPYI GTZUG GI BYA KHYUNG RGYAL PO'I SKU LAS 'OD ZER DKAR PO'I TSOGS 'PHROS,

@219A *, ,SLOB MA RNAMS KYI LUS LA PHOG ,SDIG PA DANG SGRIB PA THAMS CAD DAG ,SLAR YANG 'OD ZER 'PHROS PAS, SANGS RGYAS DANG BYANG CHUB SEMS DPA' SKU'I LHA TSOGS DPAG TU MED PA DANG BCAS PA MDUN GYI NAM MKHAR SPYAN DRANGS,

AARGHAm SOGS KYIS MCHOD, PHYOGS BCU'I SANGS RGYAS DANG BYANG CHUB SEMS DPA' THAMS CAD KYIS SLOB MA 'DI RNAMS KYI LUS RDO RJER BYIN GYIS BRLAB TU GSOL, LAN GSUM, DE LTAR GSOL BA BTAB PAS, SANGS RGYAS DANG BYANG CHUB

SEMS DPA' THAMS CAD KYI SKU'I NGO BO AOm DU GYUR TE SLOB MA RNAMS KYI SPYI BOR ZHUGS, AOm SARBA TA TH'A GA TA AA BHI shINYTZA AOm, SLOB MA RNAMS KYI SPYI BOR 'KHOD PA'I AOm DKAR PO LAS BDUD RTZI DKAR PO'I RGYUN BABS, LUS KYI NANG THAMS CAD

GANG BAS LUS KYI SGO NAS BSAGS PA'I SDIG SGRIB THAMS CAD BYANG ZHING DAG ,BUM PA'I DBANG THOB, LUS LHA'I SKU BSGOM PA LA DBANG NGO, ,ZHES BRDA' SPRAD, GSUNG GI RJES GNANG ZHU BA'I DON DU GSOL BA 'DEGS PA 'DI'I RJES ZLOS MDZOD, BLA MA RDO RJE

'DZIN PA CHEN PO DGONGS SU GSOL, DPAL PHYAG NA RDO RJE'I GSUNG GI RJES GNANG STZAL ZHING DBANG BSKUR DU GSOL, LAN GSUM, DE LTAR GSOL BA BTAB PAS, BLA MA PHYAG NA RDO RJE'I SPYI GTZUG GI RTA MGO LAS 'OD ZER DMAR PO 'PHROS, SLOB MA RNAMS

KYI NGAG LA PHOG ,SDIG SGRIB THAMS CAD DAG ,YANG 'OD ZER 'PHROS PAS, SANGS RGYAS DANG BYANG CHUB SEMS DPA' GSUNG GI LHA TSOGS DPAG TU MED PA DANG BCAS PA MDUN GYI NAM MKHAR SPYAN DRANGS, SNGAR BZHIN MCHOD, PHYOGS BCU NA BZHUGS PA'I

@220B SANGS RGYAS DANG BYANG CHUB SEMS DPA' THAMS CAD KYIS SLOB MA 'DI RNAMS KYI DAG RDO RJER BYIN GYIS BRLAB TU GSOL, ZHES GSOL BA BTAB PAS, SANGS RGYAS DANG BYANG CHUB SEMS DPA' THAMS CAD KYI GSUNG GI NGO BO A'A: YIG TU GYUR TE SLOB

MA RNAMS KYI MGRIN PAR ZHUGS, A'A: SARBA TA TH'A GA TA AA BHI shINYTZA A'A: SLOB MA RNAMS KYI LCE RDO RJE RTZE LNGA PAR GYUR TE RTZE LNGA LA AOm BADZRA P'A nI HA YA GR'I WA GA RA nA H'Um PHAt, CES PA'I SNGAGS KYIS MTSAN PAR GYUR, BLA MA'I THUGS KA'I SNGAGS ZHAL NAS THON,

SLOB MA RNAMS KYI KHAR SONG, AA WA DHU TI'I DBYIBS BRGYUD GSANG GNAS NAS THON, BLA MA'I GSANG GNAS NAS ZHUGS TE SLAR YANG 'GAL ME LTAR 'KHOR BAR DMIGS TE, BLA MA'I PHRENG BA NAS BZUNG LA 'DI'I RJES ZLOS MDZOD, SNGAGS LAN BRGYA RTZA BZLA, DES GSANG

BA'I DBANG THOB, GNYEN PO'I LHA GSUM GYI SNGAGS BZLA BA'I RJES GNANG THOB PA YIN NO, ,THUGS KYI RJES GNANG ZHU BA'I DON DU GSOL BA 'DEBS PA 'DI'I RJES ZLOS MDZOD, BLA MA RDO RJE 'DZIN PA CHEN PO DGONGS SU GSOL, DPAL PHYAG NA RDO RJE'I THUGS KYI RJES

GNANG STZAL ZHING DBANG BSKUR DU GSOL, LAN GSUM, DE LTAR GSOL BA BTAB PAS, BLA MA PHYAG NA RDO RJE'I THUGS KA NAS 'OD ZER SNGON PO 'PHROS, SLOB MA RNAMS KYI YID LA PHOG ,YID KYI SDIG SGRIB DAG ,YANG 'OD ZER 'PHROS PAS SANGS RGYAS DANG BYANG CHUB

SEMS DPA' THUGS KYI LHA TSOGS DPAG TU MED PA DANG BCAS PA MDUN GYI NAM MKHAR SPYAN DRANGS, SNGAR BZHIN MCHOD, PHYOGS BCU N BZHUGS PA'I SANGS RGYAS DANG BYANG CHUB SEMS DPA' THAMS CAD KYIS SLOB MA 'DI RNAMS KYI YID RDO RJER BYIN GYIS

@221A *, ,BRLAB TU GSOL, ZHES GSOL BA BTAB PAS, SANGS RGYAS DANG BYANG CHUB SEMS DPA' THAMS CAD KYI THUGS KYI NGO BO H'Um DU GYUR TE SLOB MA RNAMS KYI SNYING GAR ZHUGS, H'Um SARBA TA TH'A GA TA AA BHI shINYTZA H'Um, H'Um LAS 'OD ZER 'PHROS

KHYED RANG RNAMS KYI LUS 'OD DU ZHU STE RDO RJE LA THIM, RDO RJE H'Um LA, PAD ZLA ZHABS KYU LA, ZHABS KYU 'A LA, 'A HA LA, HA DPUNG PA LA, DPUNG PA SKE LA, SKE MGO LA, MGO ZLA TSES LA, ZLA TSES THIG LE LA, THIG LE SNGON PO TIL TZAM LA DMIGS

PA GTAD DE, MTHAR MI DMIGS PA'I DAD LA MNYAM PAR BZHAG PAR MDZOD, DES SHES RAB YE SHES KYI DBANG THOB, RDZOGS RIM BSGOM PA LA DBANG NGO, MAndAL GYI RJES GNANG ZHU BA'I DON DU GSOL BA 'DEBS PA 'DI'I RJES ZLOS MDZOD, BLA MA

RDO RJE 'DZIN PA CHEN PO BDAG LA DGONGS SU GSOL, BDAG NYID GCIG PU SDUG BSNGAL DANG BRAL ZHING, BDE BA'I DON DU ZHU BA MA LAGS KYI, SEMS CAN THAMS CAD 'KHOR BA SDUG BSNGAL GYI RGYA MTSO CHEN PO LAS SGROL BA'I DON DU 'PHRIN LAS BZHI'I

RJES SU GNANG BA STZAL DU GSOL, LAN GSUM, DE NAS MAndAL SLOB MA RNAMS KYI MGOR BZHAG STE, GSANG BDAG PHYAG NA RDO RJE'I 'PHRIN LAS KYI LHA TSOGS RNAMS KYIS SLOB MA 'DI RNAMS LA BYIN GYIS BRLAB TU GSOL, 'PHRIN LAS BZHI'I SGO NAS SEMS

CAN LA PHAN DPAG TU MED PA THOGS SHIG ,SEMS CAN THAMS CAD 'KHOR BA SDUG BSNGAL GYI RGYA MTSO CHEN PO LAS 'DREN PA'I DED DPON CHEN POR 'GYUR BAR BYIN GYIS BRLAB TU GSOL, LAN GSUM, BLA MAS DE LTAR GSOL BA BTAB PAS, BLA MA PHYAG

@222B NA RDO RJE'I SPYI GTZUG GI BYA KHYUNG RGYAL PO LAS 'OD ZER DKAR PO 'PHROS TE, ZHI BYED KYI LHA TSOGS DKAR PO BSAM GYIS MI KHYAB PA SPYAN DRANGS, SLOB MA RNAMS KYI LUS LA THIM PAS NAD GDON BAR CHAD THAMS CAD ZHI BAR BSAMS LA, SNYING PO'I MJUG TU SHANTIm

KU RU YE SIDDHI AA BHI shINYTZA AOm ZHES BRJOD, BLA MA PHYAG NA RDO RJE'I SKU'I RIN PO CHE'I RGYAN RNAMS LAS 'OD ZER SER PO 'PHROS TE, RGYAS BYED KYI LHA TSOGS SER PO BSAM GYIS MI KHYAB PA SPYAN DRANGS, SLOB MA RNAMS KYI LUS LA THIM PAS TSE DANG BSOD NAMS

THAMS CAD RGYAS PAR BSAMS LA, SNYING PO'I MJUG TU AA YU RDZNY'A NA PUshdAm SIDDHI AA BHIshINYTZA TRUm CES BRJOD, BLA MA PHYAG NA RDO RJE'I SPYI GTZUG GI RTA MGO LAS 'OD ZER DMAR PO 'PHROS TE, DBANG BYED KYI LHA TSOGS DMAR PO BSAM GYIS MI KHYAB PA SPYAN DRANGS, SLOB MA

RNAMS KYI LUS LA THIM PAS SEMS CAN THAMS CAD CHOS LA 'GOD PA'I NUS PA DANG LDAN PAR BSAMS LA, SNYING PO'I MJUG DU WA SHAm KU RU YE AA BHI shINYTZA HRI: ZHES BRJOD, BLA MA PHYAG NA RDO RJE'I THUGS KA NAS 'OD ZER SNGON PO 'PHROS TE, DRAG BYED KYI LHA TSOGS SNGON PO

BSAM GYIS MI KHYAB PA SPYAN DRANGS, SLOB MA RNAMS KYI LUS LA THIM PAS BSTAN PA DANG SEMS CAN LA GNOD PA'I DGRA 'GEGS TSAR GCOD PA'I NUS PA DANG LDAN PAR BSAMS LA, SNYING PO MJUG TU MA R'A YA SIDDHI AA BHI shINYTZA A'A: ZHES BRJOD, DE LTAR MAndAL GYI LHA

RNAMS SLOB MA RNAMS KYI LUS LA THIM PAS, LUS NGAG YID GSUM DAG PA'I MOS PA MDZOD, CES BRJOD, SLOB MA RNAMS DAM TSIG KHAS BLANG DANG MAndAL PHUL RJES, BLA MAS MCHOD BSTOD YIG BRGYA BZOD GSOL RNAMS BYAS BDZRA MU: YE SHES P'A RANG BZHIN GYI GNAS SU

@223A *, ,GSHEGS, DAM TSIG BSKU'I STOD SMAD NAS RIM GYIS 'OD DU ZHU STE THUGS KA'I H'Um LA THIM, DE YANG ZHABS KYU NAS RIM GYIS N'A DA'I BAR LA YAL NAS MI DMIGS PAR GYUR, STONG PA'I NGANG LAS RANG NYID GSANG BA'I BDAG PO'I SKUR

BZHENGS PAR GYUR PAR BSAMS LA, SMON LAM SHIS BRJOD KYIS MTHA' BRGYAN PAR BYA'O, ,ZHES DPAL PHYAG NA RDO RJE DRAG PO GSUM DRIL GYI SGRUB THABS DANG RJES GNANG GI CHO GA GSANG BDAG DGYES PA'I MCHOD SPRIN DNGOS GRUB BDE STZOL ZHES BYA BA 'DI 'ANG DGO 'PHEL DGA' LDAN CHOS MDZOD GLING GI GRA RIGS

GZHUNG DON SMRA BA'I DBANG PHYUG LHA LDAN RAB 'BYAMS PA 'JAM DPAL GZHON NUS BSKUL NGOR 7 DUS MTHA'I DGE SPYOD CI BDE BA NGAG DBANG BLO BZANG BSTAN PA'I RGYAL MTSAN DPAL BZANG POS, BKA' GDAMS PA RNAMS KYI BSTI GNAS DGE 'PHEL DGA' LDAN CHOS MDZOD GLING GI BLA BRANG BKRA SHIS BSAM GTAN

PHO BRANG DU GSAR BSGRIGS BGYIS PA'O,, ` GSANG BDAG SNYAN BRGYUD KYI RJES GNANG YONGS RDZOGS THOB PA'I BRGYUD PA NI, GSANG BDAG PHYAG NA RDO RJE, LHO BRAG GRUB CHEN LAS KYI RDO RJE, RJE RIN PO CHE BLO BZANG GRAGS PA, YAB SRAS DE GNYIS KA LA GNYAL

GUNG SNANG BA 'BROM BTZUN PAn CHEN MDZES PA DPAL, DE NAS RJE BLO GROS MCHOG LDAN MDZES PA, SENG GE DPAL MDZES, NAM MKHA' DPAL MDZES, NAM MKHA' CHOS MDZES, NAM MKHA' 'OD MDZES, NAM MKHA' LHUN GRUB DPAL MDZIS,

NAM MKHA' MDZES PA DPAL, NAM MKHA' BSOD NAMS 'OD MDZES, DPAL 'BYOR DON YOD MDZES PA, SHES RAB GRAGS MDZES, NYI ZLA 'OD MDZES, MGON PO DPAL LDAN MDZES PA'I RDO RJE, MGON PO MDZES PA'I DBANG PHYUG ,BLA MA RAB

@224B 'BYAMS PA 'PHAGS PA BSTAN DAR, SNGAGS RAM PA BSOD NAMS LUNG RIGS, CHU BAR SPRUL SKU KHYAB BDAG DGE 'DUN BKRA SHIS, LHO BRAG GRUB CHEN DANG THUGS RGYUD GCIG BAR RJE RANG NYID KYIS ZHAL GYIS BZHES, SEMS DPA' CHEN PO KLONG RDOL NGAG GI DBANG

PO, RJE BTZUN DKON MCHOG 'JIGS MED DBANG PO, BKRAS 'KHYIL SMAN PA SLOB ZUR MKHAS DBANG BLO BZANG RGYAL MTSAN, DES BDAG LA GDAN SA CHEN PO BLA BRANG BKRA SHIS 'KHYIL DU BKA' DRIN DU STZAL TO,, ,,
