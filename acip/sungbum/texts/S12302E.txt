@001A *, ,CHOS SDE CHEN PO DGE 'PHEL DGA' LDAN CHOS MDZOD GLING,
DGA' LDAN THEG CHEN BSOD NAMS KUN SDUD GLING, DGA' LDAN THEG
CHEN BSHAD SGRUB GLING RNAMS KYI SKOR TSAD BZHUGS SO, ,

@001B #, ,GANG GI ZHABS RDUL LHA BCAS 'JIG RTEN GYI, ,DO KER
RTZE NA RIN CHEN DBANG RGYAL BZHIN, ,MNGON MDZES THUB DBANG MA
PHAM 'JAM PA'I DBYANGS, ,

BRGYUD PAR BCAS LA MI PHYED DANG BAS 'DUD, ,BLO BZANG RGYAL BAS
GTAN 'BEBS 'KHRUL BRAL GYI, ,MDO SNGAGS DKA' GNAD LEGS STON SRID
ZHI YI, ,GDUNG SEL BSLU

MED SKYABS MCHOG RNAM GSUM GYI, ,BDAG NYID BLA MA RNAMS LA PHYAG
BTZAL NAS, ,RMAD BYUNG LEGS BYAS G-YAS PHYOGS BSKOR 'GROS KYIS,
,RLABS CHEN BSOD

NAMS LAM BZANG MYUR BGROD DE, ,BYANG CHEN GZHAL MED KHANG DU BDE
BLAG TU, ,'JUG PA'I THABS TSUL GSAL BYED GTAM 'DI SPEL, ,DE'ANG
SNGON BSAGS LEGS BYAS

@002A #, ,DU MAS 'PHANGS PA'I DAL 'BYOR GYI RTEN BZANG PO THOB
PA'I SKABS 'DIR GTAN BDE BLA NA MED PA THAR PA'I LAM DU 'GYUR
NGES PA'I LAS LA MA 'BAD NA LHA MI SOGs

SRID PA'I PHUN TSOGS JI LTA ZHIG THOB KYANG DE'I MOD LA 'JIG PAR
'GYUR PAS SNYING PO GANG YANG MED PAS NA NYIN RE BZHIN BSOD NAMS
DANG YE SHES KYI TSOGS GNYIS BSAGS PAS

RANG RGYUD SMIN PA DANG, BSDU BA'I DNGOS PO BZHI'I NYAMS LEN
GYIS GZHAN RGYUD SMIN PAR BYED PA ZHIG DGOS LA, DE'ANG MNYAM MED
DPAL LDAN AA TI SHA RGYUN DU BSKOR BA MDZAD PA

LA; 'BROM RIN PO CHES, DGE SBYOR BZHUGS NAS MI MDZAD PAR SKOR BA
NYE TSE MDZAD PA JI LTAR LAGS ZHUS PAS, KHYED KYIS MA GO BA YIN,
'DI LA LUS NGAG YID GSUm

@002B KA'I LAS YOD PA YIN, SGOM PA LA GCIG LAS MED, 'DI LAS LAS
'KHOS CHE BA MED PA YIN GSUNGS, DER PHYIS RVA SGRENG PA'I SROL
NA 'DI LA GTZIGS CHE, 'BROM STON PA NYID KYANG 'DI KHO NA MDZAD,
PHYIS

ZHABS KYIS MI PHYONG? PA NA YANG KHYOG BYAS NAS GSUM GSUM MA
CHAG PAR MDZAD CES BKA' GDAMS GONG MA'I GSUNG SGROS LAS BYUNG BA
BZHIN BSKOR BA JI LTAR BYA TSUL SKU RTEN SNANG BRNYAN GYI MDZOD
SPU DANG, GSUNG

RTEN GLEGS BAM GYI YIG 'BRU DANG, THUGS RTEN GYI BUM PA SOGS LAS
'OD ZER 'PHROS, BLA MA MCHOG GSUM DANG, SKU GSUNG THUGS RTEN
SOGS SKOR BA'I YUL PHYOGS BCU NA GANG DAG YOD PA THAMS CAD LUS

PA MED PAR SPYAN DRANGS TE RTEN DE DAG DANG DBYER MED DU BZHUGS
PAR BSAMS NA GNAS CHEN THAMS CAD LA SKOR BA BYAS PAR 'GRO'O, ,DE
NAS RANG GI LUS BRGYA STONG KHRI 'BUM SOGS SU SPRUL BAS SKOR BAR
MOS LA,

MA SEMS CAN THAMS CAD KYI DON DU SANGS RGYAS KYI GO 'PHANG CI
NAS KYANG BSGRUB PAR BYA, DE PHYIR DU SKOR BA SOGS LA 'BAD DO
SNYAM PA'I SEMS BSKYED KYIS ZIN PA'I SGO NAS LUS KYIS G-YAS
PHYOGS SU BSKOR ZHING,

NGAG NAS DE BZHIN GSHEGS PA RIN CHEN RGYAL MTSAN GYI MTSAN DANG,
NA MO BHA GA WA TI, RATNE KE TU R'A DZA YA, TA TH'A GA T'A YA,
AARHA TE SAm MYAKA SAm BUDDHA YA, TADY'A TH'A, AOm RATNE RATNE
MAH'A RATNE RATNA BI DZA YE SV'AH'A, ZHES PA'I

@003A *, ,GZUNGS 'DIS SKOR BA STONG 'GYUR DU 'GRO BAR GSUNGS PAS
'DI 'DON PA 'AM BLOR MA CHUB NA MI 'KHRUGS PA'I GZUNGS DANG MA
nI SOGS GZUNGS ZAB MO GANG YANG RUNG BA'I BZLAS BRJOD DANG,

YID THA MAL BA'I RNAM RTOG RANG GA BAS MA SLAD PAR SKOR BA BYED
PA PO DANG, SKOR YUL DANG, BSKOR BA'I DGE RTZA THAMS CAD RANG
BZHIN MED PAR THAG BCAD NAS SGYU MA LTA BU'I RNAL 'BYOR GYI
NGANG NAS SKOR BA LAN CIG TZAM

BYAS KYANG PHAN YON MTHA' GLAS PA 'THOB PA GDON MI ZA BAS DE LTA
BU'I THABS MKHAS KYI NYAMS LEN GNAD DU 'KHEL BAS SGO GSUM 'PHYAR
G-YENG GI SKYON BSDAMS NAS BSKOR BA BYAS TE SKOR THEBS RE'I MJUG
TU DGE BA

RNAMS RDZOGS BYANG DU BSNGO BAR BYA'O,, DE LTAR BSKOR BA'I PHAN
YON NI, GTZUG LAG KHANG RTEN DANG BRTEN PAR BCAS PA BSKOR BA'I
DON DU GOMS PA LAN CIG BOR BA'I BSOD NAMS GSER SRANG STONG PHRAG
SBYIN PAR BTANG PA

LAS PHAN YON CHE BA DANG, GNAS SKABS SU PHAS RGOL GYIS MI TSUGS
SHING DE DAG TSUR 'DUD PA DANG, YON TAN SKYE BA'I SNOD DU 'GYUR
PA DANG, SKYE BA KUN TU LONGS SPYOD RGYAS PAR 'GYUR PA DANG,
RGYAL RIGS DANG KHYIM BDAG

RIGS CHE ZHING MTHO BA DANG, CHOS LDAN GYI RGYAL PO DANG, 'KHOR
LOS BSGYUR BA'I RGYAL PO DANG, LHA RNAMS KYI BDAG POR 'GYUR PA
DANG, MIR SKYES NA YANG MNGAL DU BDE BAR GNAS SHING BDE BAR
BTZAS PA DANG, NYE DU RNAMS

@003B KYIS BYAMS PAS SKYONG BA DANG, BYAD GZUGS BZANG ZHING LUS
SKYON CAN DU MI 'GYUR PA DANG, MIG DKYUS RING ZHING MIG MTHON
MTHING DU 'GYUR PA DANG, YAN LAG THAMS CAD TSANG ZHING STOBS
DANG LDAN PA DANG, SKAD SNYAN

PA DANG, MI DANG MI MA YIN GYI GNOD PA MED CING NAD MED PAR
'GYUR PA DANG, DRAN PA NYE BAR BZHAG PA BZHI DANG, RDZU 'PHRUL
GYI RKANG PA BZHI LA SOGS PA'I YON TAN RNAMS MNGON DU BYAS TE
MTHAR DGRA BCOM PAR 'GYUR PA DANG,

TSOGS GNYIS RDZOGS TE MYUR DU MNGON PAR RDZOGS PAR 'TSANG RGYA
BA SOGS PHAN YON RGYA CHER 'DUL BA LUNG GZHI DANG, GSAL RGYAL
GYIS ZHUS PA'I MDO DANG, MCHOD RTEN BSKOR BA'I TSIGS SU BCAD PA
RNAMS LAS GSUNGS

BA'I DON RDO RJE 'CHANG D'A NA'I ZHABS KYIS BSDUS TE BKOD PA 'DI
BZHIN YIN LA, MDOR NA BSKOR BA'I BSNGAGS PA 'AM PHAN YON BSKAL
PA'I BAR DU BRJOD KYANG MI 'DZAD PAR 'PHAGS PA SPYAN RAS GZIGS
KYI MDO LAS GSUNGS SHING

SNGON SANGS RGYAS 'OD SRUNG GI MCHOD RTEN ZHIG GI MTHA' SKOR DU
RTA'I SPANGS YOD PA LA SBRANG BU SPANGS? KYI DRI LA RIM BZHIN
'KHOR BAS MCHOD RTEN LA CHED DU MA BSAMS KYANG BSKOR BA GCIG
'KHOR BA'I MTHU LAS BDAG CAG GI STON

PA'I DUS SU KHYIM BDAG DPAL SKYES SU GYUR NAS DGRA BCOM PA'I
'BRAS BU THOB PAR GSUNGS NA BSAM PA RNAM PAR DAG PAS BSAMS BZHIN
DRA? DKON MCHOG GI SRI ZHUR BRTZON PA LTA CI SMOS, DES NA BYA
SLA LA PHAN YON CHE

@004A *, ,BA'I SKOR BA'I LAS LA BRTZON PAR RIGS SO, ,KHA CIG
,PHYAG MCHOD BSKOR BA LA SOGS 'DI DAG CHOS ZAB MO'I NYAMS LEN MI
SHES PA'I PHAL BA RNAMS LA BSNGAGS PA YIN GYI, BLO'I NUS PA

SHIN TU CHE BA RNAMS LA 'DI MI DGOS SNYAM PA GTAN MI RUNG STE,
MDO SDE SA BCU PA LAS SA GONG MA GONG MA'I SKABS SU LUS NGAG GI
DGE SBYOR YANG CHES GONG 'PHEL DU 'GRO BAR GSUNGS SHING, BYANG
SA LAS KYANG PHYAG MCHOD

SKOR BA SOGS RGYAL SRAS KYI NYAMS LEN RMAD DU BYUNG BAR GSUNGS
SO, ,LA LAS GSANG SNGAGS PAR 'DI 'DRA MI DGOS PAR SMRA BA YANG
LOG PAR RTOG PAS NONGS TE, PAn CHEN N'A RO PA, MAR MI SOGS GRUB
CHEN DU MAS

PHYAG SKOR THUGS DAM GYI MTHIL DU MDZAD PA'I LO RGYUS MANG DU
MCHIS, MAH'A RA TA ZHES SOGS KYI SNGAGS DON LTAR SNGAGS RANG LAM
LA SKOR BA BYED TSUL THUN MONG BA LAS KYANG CHES ZAB TU BTANG
NAS BYED DGOS PA YIN, 'ON

KYANG NYAMS LEN GANG THANG LA'ANG MA MTHA' GSUNG RAB KYI DON LA
TSIG SPYI TZAM GYI GO BA CHAGS PA ZHIG BYAS NAS THOS DON BSGRUB
PA LA GZHOL DGOS KYI GDAMS PA'I GNAD NGOS MA ZIN PAR NAD GDON
ZHI BA DANG RNYED BKUR GYI DON

DU SNGAGS GRANGS GSOG PA TZAM DANG, YUL PHYOGS MANG PO BSKOR BA
LA NYAMS LEN DPE MED DU BRTZI BA NI CHOS PA'I GZUGS KYIS CHOS
MIN KHO NAR MI TSE BSKYEL BAR SNANG, DES NA CI YANG MI SHES PAS
GNAS

@004B CHEN GANG DU PHYIN KYANG PHAN GNOD GANG YANG MED, AO RGYAN
DANG TZA RI TRA SOGS NA KLA KLO BLUN PO MU STEGS BYED DANG 'BROG
PA RNAMS KYIS GANG YOD KYANG DE DAG GRUB PA THOB BAM, SGOM CHEN
RTOGS LDAN YUL DER PHYIN PAS

MKHA' 'GRO RNAMS KYIS BYIN GYIS RLABS PA'I DGOS PA YOD KYANG
GSANG SNGAGS MI SGOM PA'I BLUN PO RANG GA BAS YUL CHEN BGROD PA
DON MED YIN, RJE BTZUN MI LAR RAS CHUNG BAS RGYAL KHAMS PHYOGS
MED 'GRIM PA DANG,

LHA SA BSAM YAS SOGS SKOR BAR DBUS SU 'GRO ZHES ZHUS PAS, RJE
BTZUN GYIS BLA MA SANGS RGYAS SGOM DUS RGYAL KHAMS 'GRIM PAS CI
LA PHAN ZHES MA GNANG, DE BZHIN DU DAM PA THAMS CAD DGONGS BZHED
MTHUN

PAR 'DUG PAS BSLAB KHRIMS RNAM PAR DAG PA LA GNAS NAS RANG RANG
GI BSTI GNAS SU LAM KHRID SOGS KYI SHAR SGOM DANG KHA 'DON DGE
SBYOR GANG YIN LA GTZO BOR 'BAD PA'I THUN GSENG RNAMS SU BKA'
GDAMS GONG

MA'I PHYAG SROL LTAR RTEN DNGOS SU BSHAMS YOD NA DE LA SKOR BA
BYA, RTEN MED NA, BHRUm SER PO LAS BYUNG BA'I DPAG BSAM GYI
SHING RGYA CHE BA'I STENG DU SKYABS YUL THAMS CAD BZHUGS PAR MOS
LA BZLAS PA SOGS SNGA MA

BZHIN DU BYAS PAS 'THUS SHING, LHA KHANG SOGS KYI SKOR BA SKYE
BO'I RGYU 'GRUL NYUNG ZHING, SEMS G-YENG RIGS CHUNG BA'I SKABS
MA GTOGS PHAL CHE BAR KHA YAN MIG YAN BYAS SGO GSUM 'PHYAR
G-YENG GI RGYUR

@005A *, ,'GRO BAS, MI RTAG PA MA GO BA'I SKOR BA RKANG PA NA
ZER BA LTAR DON MED RANG YIN, DE'I RGYU MTSAN SNGON DGE BSHES
BZANG BA ZHIG GIS BLA MA'I DUS MCHOD BCAD PAS DPON PO DGA' BDE
ZER BAS KHONG

GI SLOB MA ZHIG LA, DA LTA DBUS KYI DGE BSHES TZAM LA KHONG
BZANG BAR 'DUG KYANG BLA MA'I DUS MCHOD BCAD PA RANG MI 'THAD
DAM ZHES KHREL TSUL BLA MA LA ZHUS PAS, NGA BLA MA LA MOS GUS
MED PA 'AM CHA RKYEN PHANGS PA MIN,

DE LA DMIGS NAS TSONG PA MANG PO YONG BA DANG, DGE 'DUN RNAMS
G-YENGS NAS DGE SBYOR CHAG PA DANG, BTZUN PA GNYEN PO CHUNG
CHUNG RNAMS CHUD ZA BAR 'DUG PAS BCAG PA YIN, SDOM GSUM LA NYES
LTUNG GIS MA

GOS PA ZHIG BYED KYIN YOD 'DIS THUGS DGONGS RDZOGS MCHI GSUNG BA
LA, RGYAL SRAS RIN PO CHES DUS MCHOD RANG DE NGOS BZANG BAR 'DUG
SHIN TU NGO MTSAR CHE GSUNGS PA DANG TSUL MTSUNGS PAS 'DI RNAMS
KYI GNAD

BKAG LEGS PAR PHYED DGOS, GANG LA BSKOR BA'I YUL NI, 7 RGYAL
BA'I BSTAN PA RIN PO CHE BYANG NAS BYANG PHYOGS SU RGYAS PAR
'GYUR PA LUNG GIS ZIN PA BZHIN CHEN PO HOR GYI RGYAL KHAMS KYI
SA'I CHA 'BYOR BA RGYAS SHING

DGE MTSAN DAR BA'I YUL 'DIR NGED KYI GONG MA PAndI TA RIN PO CHE
DE NYID DANG, PE'I LE DPAL 'BYOR RDO RJE YON MCHOD NAS GSAR DU
BSKRUN PA'I DGE 'PHEL DGA' LDAN CHOS MDZOD GLING GI RTEN GTZO
STON PA THUB PA'I DBANG PO'I

@005B 'JIM SKU NGAD?, RGYAL BA MA PHAM PA'I SNANG BRNYAN GSER
ZANGS LAS BZHENGS PA BYIN RLABS KYI GZI 'OD 'BAR BA 'DI GNYIS
KYIS DBUS SKU RTEN KHRIR NYE BA DANG, RGYAL BA'I BKA' 'GYUR RO
COG TSAR GNYIS SOGS GSUNG RTEN

BKA' BSTAN GYI GLEGS BAM BDUN BRGYA TZAM, BDE BAR GSHEGS PA'I
MCHOD RTEN BRGYAD SOGS THUGS RTEN GRANGS MANG BAR BZHUGS PA
DANG, PHYIS SU KHO BOS LHAG BSAM BZANG POS GSAR DU BSKRUN PA'I
DGON SDE BSOD

NAMS KUN SDUD GLING DU GRAGS PA'I GTZUG LAG KHANG GI RTEN GTZO
JO SH'AKA? RNAM GNYIS DNGUL BSLAD MED LAS BSGRUBS PA, BSKAL
BZANG SANGS RGYAS STONG GI GSER SKU SOGS LDER SKU STONG DANG
LNGA BRGYA SKOR, THANG GA CHE CHUNG BDUN

BRGYAR NYE BA, BKA' BSTAN YONGS RDZOGS SOGS GSUNG RAB KYI PU STA
KA STONG DANG NYIS BRGYA SKOR, BKA' GDAMS GDUNG RTEN SOGS MCHOD
RTEN MANG BA, MKHAS GRUB MANG PO'I NA BZA' DANG SKU'I NYER SPYAD
RIGS

KYI NANG RTEN, DGA' LDAN THEG CHEN BSHAD SGRUB GLING DU RTEN
GTZO RTA MGRIN SDE BRGYAD ZIL GNON GYI SMAN SKU BYIN RLABS SHIN
TU CHE BA, GZHAN YANG BRIS 'BUR GYI SKU GSUNG THUGS RTEN RAB TU
MANG BAR BZHUGS PA DANG DGE 'DUN

'DUS PA'I TSOGS DRI GTZANG KHANG DANG BCAS PA YIN CING, SKOR
BA'I GRANGS KYI TSAD MTHA' GCIG TU NGES BZUNG MA MCHIS RUNG,
DENG SANG GRAGS TSOD LTAR NA DGON SDE GSUM GYI PHYI'I SKOR LAM
LA GZHU 'DOM BZHI @006A *, ,BRGYA YOD PAR DGA' LDAN CHOS MDZOD GLING GI RTEN GTZO
JO BO'I ZHABS PAD KYI 'KHOR GCIG LA 'DOM GANG KHRU DO YOD PA LA
GZHAL BA'I 'BUM 'GRO BAR SKOR BA SUM BRGYA DANG LNGA BCU, DGA'
LDAN THEG

CHEN BSOD NAMS KUN SDUNG GLING GI RTEN GTZO JO BO SH'AKYA MU
NA'I PADMA'I 'KHOR TSAD LA 'DOM NGO KHRU DO MTSON GSUM YONG PAR
SKOR BA DRUG BRGYA DANG BCO LNGA, DGA' LDAN THEG? CHEN BSHAD
SGRUB GLING GI RTEN GTZO RTA MGRIN SDE BRGYAD TSAL

GNON GYI ZHABS PAD LA 'DOM DO KHRU GANG YOD PAR SKOR BA LNGA
BRGYA DANG LNGA BCU, DGA' LDAN CHOS MDZOD GLING GI BAR SKOR
LCAGS RI'I RGYA TSAD GZHU 'DOM NYIS BRGYA DANG BCU BZHI YOD PAR
JO BO'I SNANG BRNYAN? LA GZHAL BA'I 'BU

'GRO BAR SKOR BA DRUG BRGYA DANG NGA LNGA, DGA' LDAN THEG CHEN
BSOD NAMS KUN SDUD GLING GI BAR SKOR LCAGS RI'I RGYA TSANG GZHU
'DOM NYIS BRGYA DANG NYI SHU YOD PAR JO BO SH'AKYA MU NE'I SNANG
BRNYAN LA GZHAL BAR SKOR BA STONG PHRAG

GCIG DANG CHIG BRGYA BCO BRGYAD, DGA' LDAN THEG CHEN BSHAD SGRUB
GLING GI BAR SKOR LCAGS RI'I RGYA TSAD GZHU 'DOM NYIS BRGYA DANG
NYI SHU YOD PAR SKOR BA STONG PHRAG GCIG DANG CHIG BRGYA, DGA'
LDAN CHOS MDZOD GLING GI NANG

SKOR LA GZHU 'DOM BZHI BCU ZHE DRUG YOD PAR JO BO'I SKU BRNYAN
LA GZHAL BA'I 'BUM 'GRO BAR SKOR BA STONG PHRAG GSUM DANG BZHI
BCU ZHE GSUM, DGA' LDAN THEG CHEN BSOD NAMS KUN SDUD GLING GI
NANG SKOR LA GZHU 'DOM BZHI

@006B BCU ZHE GNYIS YOD PAR JO BO SH'AKYA MU NE LA GZHAL BAR
SKOR BA STONG PHRAG LNGA DANG BDUN BRGYA BCO LNGA, DGA' LDAN
THEG CHEN BSHAD SGRUB GLING GI NANG SKOR LA GZHU 'DOM BZHI BCU
ZHE GNYIS YOD PAR RTA MGRIN SDE BRGYAD ZIL GNON LA

GZHAL BAR STONG PHRAG LNGA DANG NYIS BRGYA BZHI BCU SKOR NA KHA
SKONGS DANG BCAS 'GRO BA YIN PAS, DE LTAR TSUL BZHIN BSKOR BAS
SNGAR BSHAD PA'I PHAN YON MTHA' YAS 'BYUNG BA LA DBANG RNON
RNAMS CHOS NYID KYI RIGS PA'I SGO

NAS NGES PA DRANGS TE CHOS KYI RJES SU 'BRANG BA'I DAD PA PHYIR
MI LDOG PA BSKYED NA BYIN RLABS DANG DNGOS GRUB SHIN TU MYUR RO,
,DBANG PO RNO BAR RLOM YANG DON GYI GTING MI DPOG PAR RTOG GE'I
RIGS PA LTAR SNANG GIS

G-YENG STE ZAB MO'I GNAS LA YID MI CHES PA NI SHES RAB 'CHAL
BYED DANG DNGOS GRUB KYI GEGS YIN PAS, DE LAS DBANG RTUL LUGS
KYI YID CHES PA'I LUNG GI RJES SU 'BRANG STE DAD PA BSKYED NA
BYIN

RLABS MYUR BA YIN, DES NA RGYAL BA'I BKA' DRI MA MED PA RNAMS
NAS LAN CIG MA YIN PAR GSUNGS PA LA NGES PA BRTAN PO BSKYED NAS
DAL 'BYOR GYI RTEN BZANG THOB PA DON LDAN DU BYA BA'I PHYIR
PHYAG MCHOD SKOR

BA SOGS NYAMS LEN RNAM PAR DAG PA LA 'BAD NA 'DI PHYI'I LEGS
TSOGS THAMS CAD 'GRUB PAR 'GYUR RO, ,DE LTAR SDIG SGRIB NYES
PA'I TSOGS SBYANGS SHING, ,RLABS CHEN BSOD NAMS BDE BLAG

@007A *, ,RDZOGS BYED KYI, ,SKOR TSAD RANG GZHAN DGE LA 'DUN
PA'I CHED, ,LEGS PAR SPEL BA'I RNAM SMIN CHES DKAR BA, ,JI SNYED
BSAGS DES KUN MKHYEN RGYAL BA'I BSTAN, ,PHYOGS RNAMs

KUN TU DAR ZHING RGYAS PA DANG, ,BGRANG YAS BRGYUD MAR DRIN GYIS
LEGS BSKYANGS PA'I, ,'GRO KUN BDE SKYID DPAL GYIS 'TSENGS PAR
SHOG (,CES CHOS SDE CHEN PO DGE 'PHEL DGA' LDAN CHOS MDZOD GLING
DANG, DGA'

LDAN THEG CHEN BSOD NAMS KUN SDUD GLING, DGA' LDAN THEG CHEN
BSHAD SGRUB GLING RNAMS KYI NANG SKOR, BAR SKOR, PHYI SKOR RNAMS
LA SKOR TSAD NGES GZUNG BYAS CHOG PA'I GTAN 'KHYOL ZHIG DGOS
ZHES RNAM DPYOD LHAG BSAM MI DMAN PA AO THO CHI

GU SHR'I THON NGAG DBANG CHOS 'PHEL DANG, DE TSA THUB BSTAN GSAL
BYED GNYIS KYIS BSKUL BA LTAR, 7 BTZUN PA NGAG DBANG BLO BZANG
BSTAN PA'I RGYAL MTSAN GYIS SHING KHYI SA GA ZLA BA'I YAR TSES
13 DGE BAR SBYAR BA'I YI GE PA NI DRUNG YIG MI PHAM

BSHES GNYEN NO,, SKOR TSAD SNGAR BSGRIGS LA DGON GSAR BSHAD
SGRUB GLING GI SKOR TSAD SOGS 'PHRI BSNAN 'OS PA 'GA' ZHIG CUNG
ZAD BGYIS PA'O,, ,,)

@007B [BLANK PAGE]