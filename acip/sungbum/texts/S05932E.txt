*, ,RJE BTZUN SENG GE'I SGRA DANG PHYAG RDOR LA BRTEN PA'I GDON
'GROL BYED TSUL GDUNG SEL NOR BU'I ZLA BA ZHES BYA BA BZHUGS
SO,,

@001B #, ,NA MO GU RU MANYDZU GHO sh'A YA, DNGOS GRUB RTZA BA
DRIN CAN BLA MA DANG, ,THUGS RJE'I BDAG NYID RJE BTZUN SENG GE'I
SGRA, ,MTHU STOBS DBANG PHYUG DPAL LDAN GSANG

BA'I BDAG ,DBYER MED ZHABS KYI PADMOR PHYAG BYAS TE, ,KLU GNYAN
SA BDAG GNOD PAS GDUNGS PA YI, ,NYAM THAG MGON MED 'GRO RNAMS
BSKYAB PA'I PHYIR, ,GDON

'GRO LA CHO GA RGYUD DANG RGYA GZHUNG DANG, ,DAM PA'I MAN
NGAG
JI BZHIN MDOR BSDUS BSHAD, ,DE LA RJE BTZUN SENG GE'I SGRA'AM
PHYAG RDOR CI RIGS LA BRTEN PA'I SA BDAG

GDON 'GROL BYA BAR 'DOD PAS, BSNYEN PA SNGON DU BTANG, SKYED
MOS
TSAL LAM, 'BAB CHU'I 'GRAM SOGS YID MTHUN GYI GNAS CI RIGS PAR
PAD RA RDOR RTA BABS

@002A *, ,MED PA'I DKYIL 'KHOR GRU BZHI SGO BZHI'I NANG CHU RIS
SNGON POS GANG BA'I DBUS SU PADMA 'DAB BRGYAD LTE BA DANG BCAS
PA DE'I GA-YAS GA-YON DU ZANGS GZHONG RE RE BSHAMS

PA'I GA-YAS NGOS KYI NANG DU BAG PHYE DANG BSRES PA'I ZAN LAS
DBUS SU WA RU nA, PHYOGS MTSAMS SU KLU CHEN BRGYAD, STOD MI LA
SMAD SBRUL MJUG TU 'KHYIL BA, SBRUL GYI GDENGS KA

BDUN BDUN DANG LDAN PA PHYAG THAL MO SBYAR BA BYED, ZANGS
GZHONG
GNYIS PA'I NANG DU SA BDAG CHEN PO'I GZUGS RI RAB GRU BZHI RKED
PAR BCAD PA LTA BU'I STENG GI ZUR BZHIR GLANG GI

MGO BO BZHI YOD PAR BYA, DE'I MTHAR BYA KHYUNG, RMA BYA; GLA BA,
PHAG BZHI MA GTOGS PA'I SEMS CAN GYI GZUGS SNA TSOGS PAS BSKOR,
ZANGS GZHONG GNYIS KA'I PHYOGS MTSAMS

BZHIR ZAN LA BTZUGS PA'I SMYUG LDEM LA RAS DMAR PO'I 'PHAN DANG
COD PAN GYIS BRGYAN CING, DE DAG GI BAR YANG RAS SKUD DMAR PO'I
LDA LDIS BRGYAN, MDUN DU MCHOD PA RNAM PA LNGA

@002B DANG; YI DAM KLU SA BDAG GNOD BYED RNAMS LA RE RE STE,
GTOR MA LNGA BSHAMS, SGRUB PA PO KHRUS BYAS SHING GTZANG SBRA
DANG LDAN PAS THEG PA CHEN PO'I GSO SBYONG BLANGS, SKYABS 'GRO
SEMS BSKYED RGYUD

DANG 'DRES NGES PA BYA, RANG NYID SKAD CIG GIS RJE BTZUN SENG
GE'I SGRAR GSAL BA'I THUGS KA'I HR'I: YIG LAS 'PHROS PA'I 'OD
ZER GYIS BLA MA DANG DBYER MED PA'I RJE BTZUN SENG GE'I SGRA LA
SANGS RGYAS DANG

BYANG CHUB SEMS DPA'I TSOGS KYIS BSKOR BA MDUN GYI NAM MKHAR
SPYAN DRANGS, AOm GU RU SIm HA N'A DA SARBBA BUDDHA BO DHI SA
TVE BHYA: ZHES PHYAG BYAS, AOm SARBBA TA TH'A GA TA AARGHAm, P'A
TYAm; PUshPE; DH'U PE; A'A LO KE ,GHANDHE, NEE WE TYA,

SHAPTA PRA T'I TZTSA H'Um SV'AH'A, DKON MCHOG GSUM LA BDAG
SKYABS MCHI ZHES PA NAS, 'GRO LA PHAN PHYIR SANGS RGYAS 'GRUB
PAR SHOG ,CES PA'I BAR GYIS SEMS BSKYED, TSAD MED BZHI BSGOM,
BADZRA MU TSOGS

ZHING RANG GNAS SU GSHEGS PAR GYUR, 'JUG PA MED PA'I PHYIR BDAG
MDUN PHYOGS GCIG TU SGRUB PA NI, AOm SH'U N+YA T'A DZNY'A NA
BADZRA SV'A BH'A WA A'ATMA KONYAHAm, STONG PA NYID DU GYUR,
STONG PA'I NGANG LAS BDAG DANG

MDUN GYI GNAS SU, GZHAL YAS KHANG GRU BZHI SGO BZHI PA, MTSAN
NYID THAMS CAD DANG LDAN PA YANGS SHING RGYA CHE BA'I NANG DU,
SNA TSOGS PADMA 'DAB MA BRGYAD PA'I DBUS SU BAm LAS PADMA DMAR
PO'I LTE

@003A *, ,BAR SIm LAS SENG GE DKAR PO'I STENG DU AA LAS ZLA BA'I
DKYIL 'KHOR, AOm SVA BH'A WA SHUDDHA SARBBA DHARMMA SVA BH'A
WA
SHUDDHO NYAHAm, DE LTAR BDAG GI DE KHO NA NYID DON DAM PAR
SPROS
PA THAMS CAD DANG

BRAL BA JI LTAR YIN PA DE BZHIN DU, LHA'I DE KHO NA NYID KYANG
DE LTAR YIN PAS, DE GNYIS CHU DANG 'O MA 'DRES PA BZHIN DU RNAM
PAR MI RTOG PAR SNANG BA'I SGO DE NYID DU BDAG DANG LHA'I DE KHO
NA NYID DBYER MI PHYED PAR

GYUR; STONG PA'I NGANG LAS AOm A'A: GR'I: SIm HA N'A DA H'Um
PHAt, CES PA'I SNGAGS KYI GDANGS KYI RNAM PA NAM MKHA' LA GRAG
PAR GYUR, BDAG DANG LHA'I DE KHO NA NYID DBYER MI PHYED PA'I
RNAM PA CAN GYI RANG GI SEMS

ZLA BA'I DKYIL 'KHOR DU GYUR PA'I STENG DU SNGAGS KYI GDANGS KYI
RNAM PA NAM MKHA' LA GRAG PA DE NYID SHIN TU DAG PA'I DNGUL
CHU
GSER GYI BYE MA LA ZHEN PA LTAR YIG 'BRU BRES PA'I RNAM PA CAN
DU

'KHOD PA YONGS SU GYUR PA LAS PADMA DKAR PO'I LTE BAR AOm A'A:
HR'I: SIm HA N'A DA H'Um PHAt CES PAS MTSAN PAR GYUR, ZLA BA
PHYAG MTSAN SNGAGS DANG BCAS PA LAS 'OD ZER SNA TSOGS BYUNG
BA'I
RTZE MO LAS

'PHAGS PA SENG GE SGRA'I GZUGS DPAG TU MED PA BYUNG NAS NAM
MKHA'I DBYINGS THAMS CAD KHYAB PAR BYAS, RGYAL BA THAMS CAD LA
MCHOD PA'I SPRIN CHEN PO SPRUL PAS LEGS PAR MCHOD, GZHAN YANG
SPRIN CHEN

@003B PO SPRUL PA LAS BDUD RTZI'I CHAR RGYUN BABS PAS DMYAL BA
LA SOGS PA'I 'GRO BA THAMS CAD KYI SDUG BSNGAL GYI ME RNAMS ZHI
ZHING BDE BAS TSIM PAR BYAS NAS, LHA'I SKU DANG BCAS PA'I 'OD
ZER SLAR LOG RANG GI

SEMS ZLA BA'I DKYIL 'KHOR PHYAG MTSAN SNGAGS DANG BCAS PA LA
ZHUGS PA LAS, BDAG GI GNAS DANG MDUN GYI GZHAL YAS KHANG GI
DBUS
SU RJE BTZUN SENG GE SGRA SKU MDOG DKAR PO ZHAL GCIG PHYAG
GNYIS
SPYAN GSUM PA

GZHON NU DKA' THUB PA'I TSUL 'DZIN CING, RAL PA'I COD PAN CAN,
PHYAG GA-YAS SA GNON DANG GA-YON ZLA GDAN LA BRTEN PA'I MTHEB
MDZUB GNYIS KYIS PADMA'I RTZA BA BZUNG BA'I RTZE MO GNYIS SU
GYES PA'I STENG DU YE

SHES KYI RAL GRI DANG DRI ZHIM PO'I ME TOG SNA TSOGS PAS BKANG
BA'I THOD PA BSNAMS PA, SKU'I GA-YAS SU SBRUL DKAR PO KHA NAS
KHRAG 'DZAG PAS DKRIS PA'I RTZE GSUM ZLA BA LA BTZUGS PA, RAS
SKUD DMAR PO'I CHANGS

SKUD DANG, RAS BZANG PO'I SHAM THABS GSOL ZHING, SKU LAS 'OD ZER
LNGA DANG BCAS PA'I DE BZHIN GSHEGS PA'I TSOGS 'PHRO BA, MDUN
BSKYED KYI GTZO BO'I MDUN DU BAm LAS WA RU nA DKAR PO GTZO BO
LA
GUS PAS 'DUD

CING BKA' NOD PA, 'DAB MA BRGYAD LA PHU: BRGYAD YONGS SU GYUR PA
LAS, SHAR DU MTHA' YAS SNGON PO, LHOR NOR RGYAS SER PO, NUB TU
'JOG PO DMAR PO, BYANG DU STOBS RGYU NAG PO, MER PADMA DKAR PO,
BDEN BRAL DU PADMA

@004A *, ,CHEN PO DKAR PO, RLUNG DU DUNG SKYONG DMAR PO, DBANG
LDAN DU RIGS LDAN LJANG GU ,THAMS CAD KYANG STOD LHA'I LUS CAN,
SMAD SBRUL MJUG TU 'KHYIL BA, GDENGS KA BDUN BDUN DANG LDAN
CING, PHYAG GNYIS

THAL MO SBYAR NAS GTZO BO LA 'DUD PA, DE DAG GI 'KHOR DU KLU
RGYAL RIGS, RJE RIGS, BRAM ZE'I RIGS, GDOL PA'I RIGS DANG GZHAN
YANG SA BDAG KLU GNYAN SA SRIN THAMS CAD KYIS BSKOR BA DANG,
KHYAD PAR SA BDAG

KLU GNYAN ZHA'O DANG 'THENG PO DON SNYING NYAMS PA LUS LONGS
SPYOD GNAS MAL SOGS LA GNOD PAS BUN LONG DU GYUR PA DANG, LAN
CHAGS SHA 'KHON BU LON CHAGS PA RNAMS KYIS GANG BAR GYUR PA
BSAMS LA DE DAG

RANG DANG SBYIN BDAG SOGS LA GNOD PAR MI NUS PA'I 'OD KYI LCAGS
RIS BSKOR BAR BSGOM MO, ,DAM TSIG PA THAMS CAD KYI SPYI BOR AOm
DKAR PO, MGRIN PAR A'A: DMAR PO, THUGS KAR H'Um SNGON PO, THUGS
KA'I H'Um LAS 'OD ZER

'PHROS, RANG BZHIN GYI GNAS NAS BSGOMS PA DANG 'DRA BA'I YE SHES
PA RNAMS SPYAN DRANGS, BADZRA SA MA YA DZA: MA LUS SEMS CAN
KUN
GYI MGON GYUR CING, ,BDUD SDE DPUNG BCAS MI BZAD 'JOMS MDZAD
LHA, ,DNGOS RNAMS

MA LUS JI BZHIN MKHYEN GYUR PA'I, ,BCOM LDAN 'KHOR BCAS GNAS
'DIR GSHEGS SU GSOL, DZA: H'Um BAm HO: BDAG BSKYED RKYANG PA
BSGOM NA KLU RNAMS KYANG BZHAG ,GTZO RKYANG LA 'DIR DBANG
BSKUR,
RGYAS BTAB, 'OG

@004B NAS 'BYUNG BA LTAR MCHOD BSTOD BYAS, RANG GI THUGS KAR
ZLA
BA LA GNAS PA'I HR'I: YIG DKAR PO RING CHA CHEG DRAG DANG BCAS
PA'I MTHAR GZUNGS THUNG DANG GZUNGS RING, NA MO RATNA TRA Y'A
YA, NA MA: A'ARYA AA BA LO KE SHVA RA YA, BODHI

SATV'A YA, MAH'A SVATV'A YA, MAH'A K'A RU nI K'A YA, TA DYA
TH'A, AOm AA KA tE, BI KA tE, NI KA tE, KA tAm KA tE, KA RO tE,
KA RO tAm, BIDYA SV'AH'A, CES PA'I SNGAGS 'PHRENG BAS 'OD ZER
'PHROS PAS, RANG GZHAN GYI NAD GDON SDIG SGRIB THAMS CAD
SBYANGS
PAR

BSAMS TE CI NUS BZLA, MJUG TU BSNGO BA SMON LAM SOGS BYA'O,
,BDAG MDUN MNYAM DU BYA TSE GTZO BO SPYAN DRANGS PA'I MTSAMS
NAS
LAG PA GA-YON PA'I MTHE BONG DANG MTHE'U CHUNG GNYIS BRKYANGS
GZHAN GSUM KHU TSUR BCANGS

PA'I MTHE BONG GI RGYAB TU GA-YAS PA'I SOR MO LNGA PHRAL TE
BZHAG PA GDENGS KA'I PHYAG RGYA BCAS LA, GDENGS KA NOR BU 'BAR
BA'I 'OD KYIS NI, ,SA 'OG MUN PA MA LUS SEL MDZAD CING, ,BSTAN
LA RAB DGA' MTHU STOBS

BSAM MI KHYAB, ,KLU RGYAL 'KHOR BCAS GNAS 'DIR GSHEGS SU GSOL,
,RGYA MTSO CHEN PO'I KLONG DKYIL NAS, ,GTZUG NA RIN CHEN KLU YI
RJE, ,MTHA' YAS NOR RGYAS DUNG SKYONG DANG, ,DGA' BO 'JOG PO
PADMA DANG, ,PADMA CHEN PO

CHU LHA DANG, ,STOBS KYI RGYU DANG MA DROS DANG, ,KLU CHEN
BRGYAD PO 'KHOR DANG BCAS, ,GNAS 'DIR MCHOD KYIS GSHEGS SU GSOL,
,RGYAL RIGS RJE RIGS BRAM ZE'I RIGS, ,DMANGS RIGS GDOL PA NAG PO
DANG, ,KLU BRAN GNYAN

@005A *, ,DANG SA BDAG SOGS, ,SPRUL PA 'BUM SDE 'KHOR BCAS
RNAMS, ,ZHE SDANG GDUG RTZUB SEMS SPONGS LA, ,GNAS 'DIR MCHOD
KYIS GSHEGS SU GSOL, ,AOm AE HYA HI, SARBBA N'A GA R'A DZA SA PA
RI W'A RA

SA MA YE SV'AH'A, ZHES PAS KLU DANG, AOm AE HYA HI SARBA BH'U MI
PA TI SA PA RI W'A RA SA MA YE SV'AH'A, CES PAS SA BDAG SOGS
SPYAN DRANGS, SLAR YANG THUGS KA'I H'Um LAS 'OD ZER 'PHROS DBANG
GI LHA RNAMS SPYAN DRANGS, DE BZHIN

GSHEGS PA THAMS CAD KYIS 'DI LA MNGON PAR DBANG BSKUR DU GSOL
ZHES GSOL BA BTAB PAS, AOm SARBA TA TH'A GA TA AA BHI shE KA TA
SA MA YA SHR'I YE A'A: H'Um ZHES BDUD RTZI'I CHUS DBANG BSKUR
BAS LUS GANG,

DRI MA DAG CHU LHAG MA SPYI GTZUG TU GNAS PA YONGS SU GYUR PA
LAS BCOM LDAN 'DAS LA 'OD DPAG MED DANG, KLU RGYAL RNAMS LA
GTZO
BOS RGYAS BTAB PAR GYUR, DE NAS MCHOD PA RNAMS BSANGS SBYANGS
BYIN GYIS

BRLABS TE 'BUL BA NI, HR'I: BADZRA KRO DHA HA YA GRI BA HU LU HU
LU H'Um PHAt, AOm SVA BH'A WA SHUDDHA SARBA DHARMMA SVA BH'A
WA
SHUD DHONYAHAm, STONG PA NYID DU GYUR, STONG PA'I NGANG LAS
AOm
LAS RIN PO CHE'I SNOD YANGS SHING RGYA CHE BA RNAMS KYI NANG DU
AOm

'OD DU ZHU BA LAS BYUNG BA'I MCHOD YON, ZHABS BSIL, ME TOG ,BDUG
SPOS, MAR ME, DRI; ZHAL ZAS ROL MO RNAMS DVANGS SHING THOGS PA
MED PA NAM MKHA' DANG MNYAM PAR GYUR, AOm AARGHAm A'A: H'Um
NAS
SHAPTA A'A: H'Um

@005B GI BAR GYIS BYIN GYIS BRLABS, SANGS RGYAS KUN GYIS RTAG
PAR BSNGAGS, ,YON TAN DAM PA KUN BSAGS PA, ,SPYAN RAS GZIGS SHES
MTSAN GSOL BA'I, ,RTAG PAR BRTZE LA PHYAG 'TSAL LO, ,KHAMS GSUM
SEMS

CAN THAMS CAD DANG, ,KHYAD PAR KLU GNYAN SA BDAG GI ,NAD DANG
SDUG BSNGAL KUN SEL BA'I, ,SENG GE'I SGRA LA PHYAG 'TSAL LO,
ZHES PAS BSTOD, DE NAS KLU DANG SA BDAG GI MCHOD PA GNYIS KYANG
RIM PA BZHIN SNGAR LTAR BYIN GYIS

BRLABS LA, AOm SARBA N'A GA R'A DZA SA PA RI W'A RA AARGHAm PRA
T'I TZTSA H'Um SV'AH'A, ZHES PA NAS SHAPTA'I BAR SBYAR BA DANG
SA BDAG KLU GNYAN SOGS LA, AOm BH'U MI PA TI SA PA RI W'A RA
AARGHAm NAS SHAPTA'I BAR GYIS MCHOD, THUN MONG DU, NA GA GE

SAR SMAN GYI MCHOG ,SNGAGS DANG PHYAG RGYAS BYIN RLABS NAS,
,TING 'DZIN 'PHRO 'DU'I BRDAS BKROL TE, ,KLU CHEN BRGYAD LA
MCHOD PAR 'BUL, ,SNGON GYI DAM TSIG DRAN DGONGS LA, ,ZHE SDANG
GDUG LAS SLAR THUL CIG ,

KAndA KA RI NA GA PUshA PA DANG, ,RGYA MTSO LBU BA CHU SRIN SDER
MO DANG, ,DBANG PO LAG PA BAL PO SE'U DANG, ,SPU SHEL RTZE DANG
DMAR SHAD LCUG MA DANG, ,GUR KUM AUTPAL 'DAM BU'I NAGS TSAL
DANG, ,DAR TSON SNA LNGA RAS

SKUD DMAR PO DANG, ,LI KHRI DMAR PO GA BUR SHEL DANG NI, ,SHU
THAG DKAR PO SNYING PO ZHO SHA DANG, ,MKHAL MA ZHO SHA STAG GI
SHUN PA DANG, ,TZANDAN DKAR DMAR KLU SMAN SNA TSOGS KYIS, ,KLU
GNYAN SA BDAG RNAMS LA MCHOD
@006A *, ,PAR BGYI, ,BZHES NAS YON BDAG NAD 'DI BSAL DU GSOL,
CES MCHOD LA, MTHA' YAS NOR RGYAS LA SOGS KLU DBANG RNAMS, ,YID
BZHIN RGYA MTSO CHEN PO YANGS PA NA, ,YID 'ONGS RIN CHEN SNA

TSOGS KYIS BRGYAN PA'I, ,PHO BRANG 'BYOR PA CHEN PO'I DBUS NA
BZHUGS, ,DBU LA SBRUL MGO GDENGS KAS MDZES PA'I DBUS, ,YID BZHIN
NOR BUS BSAM PA RDZOGS BYED CING, ,BDAG GZHAN DON RNAMS PHUN
TSOGS

'GRUB PA'I GTER, ,DBUL BA'I MUN SEL 'OD 'BAR RNAMS KYIS BRGYAN,
,GDENGS CAN 'BYOR PA'I TSOGS RNAMS THAMS CAD RDZOGS, ,MTHU STOBS
RDZU 'PHRUL CHE LA MNGA' BRNYES PA'I, ,KLU DBANG 'KHOR DANG BCAS
LA

GUS PAS 'DUD, CES KLU RNAMS LA BSTOD LA, GTOR MA RNAMS BSANGS
SBYANGS, STONG PA'I NGANG LAS AOm LAS RIN PO CHE'I SNOD YANGS
SHING RGYA CHE BA RNAMS KYI NANG DU AOm 'OD DU ZHU BA LAS
BYUNG
BA'I LHA RDZAS LAS

GRUB PA'I GTOR MA DVANGS SHING THOGS PA MED PA ZAG PA MED PA'I
BDE BA KHYAD PAR CAN BSKYED PAR GYUR, AOm A'A: H'Um, LAN GSUM
DANG, SNGAGS DRUG DANG, PHYAG RGYA DRUG GIS BYIN GYIS BRLABS,
MGRON RNAMS KYI

LJAGS 'OD ZER GYI SBU GUS DRANGS TE GSOL BAR GYUR, AOm A'A: H'I:
SIm HA N'A DA SA PA RI W'A RA AI DAm BA LI TAm KHA KHA KH'A HI
KH'A HI, ZHES PA LAN BDUN GYIS GTZO BO DANG, KLU RGYAL RNAMS LA,
W'A RU nA BA LI TAm, ZHES SOGS

@006B BUM BSGRUB NAS 'BYUNG BA LTAR KLU RANG RANG GI SNGAGS KYI
MTHAR AI DAm SOGS SBYAR BA GSUM GSUM GYIS 'BUL, N'A GA KU LA
PANYTZA SA PA RI W'A RA, AI DAm SOGS GSUM GYIS KLU RIGS BZHI 'AM
LNGA DANG, BH'U MI PA TI SA PA RI W'A RA

AI DAm SOGS GSUM GYIS GNYAN DANG SA BDAG LA 'BUL, DE NAS, KLU
CHEN BRGYAD PO 'KHOR DANG BCAS, ,RIGS LNGA'I KLU TSOGS MA LUS
DANG, ,KHYAD PAR 'DI LA 'TSE BA YI, ,SA BDAG KLU GNYAN THAMS CAD
LA, ,DKAR GSUM MNGAR

GSUM BDUD RTZI'I CHU, ,RIN CHEN SNA LNGA KLU YI GTER, ,KLU SMAN
DAR ZAB SNA TSOGS DANG, ,RANG RANG DGYES PA'I DAM RDZAS RNAMS,
,TING 'DZIN SNGAGS DANG PHYAG RGYA YIS, ,BYIN GYIS BRLABS TE
'BUL LAGS NA, ,PHYOGS BCU'I KLU

YI PHO BRANG DU, ,BDUD RTZI'I CHAR RGYUN 'BAB GYUR CIG ,CES GTOR
MA PHUL NAS BGEGS DANG GZHI BDAG LA'ANG GTOR MA SPYI 'GRO LTAR
BSNGO 'O, ,DE NAS BUM PA SGRUB PA LA, DBANG BSKUR BA'I BUM PA
DANG, RTZI SMAN GYI BUM PA

GNYIS KHA BRGYAN MGUL CINGS DANG BCAS PA LEGS PAR BSHAMS, GLA
RTZI GTAN MA 'DRES PA'I DRI BZANG GIS CHUS BKANG, KHYAD PAR RTZI
SMAN GYI BUM PA 'OG NAS 'BYUNG BA'I KLU SMAN DANG GSO BA'I SMAN
RNAMS CUNG ZAD BLUG ,RA DKAR

MO DANG BA DMAR MO'I 'O MA DRI BZANG GI CHU DANG BCAS PAS
BKANG,
BSANGS SBYANGS, STONG PA'I NGANG LAS BHR'Um LAS RIN PO CHE'I BUM
PA PHYI BUM PA LA RANG GZHAL YAS KHANG YANGS SHING RGYA CHE
BA'I
NANG DU SNA TSOGS PADMA 'DAB MA BRGYAD PA'I

@007A *, ,DBUS SU PAm LAS PADMA DMAR PO'I LTE BAR SIm LAS SENG
GE DKAR PO'I STENG DU AA LAS ZLA BA'I DKYIL 'KHOR, DE'I STENG DU
HR'I: DKAR PO DE LAS 'OD ZER 'PHROS 'PHAGS PA MCHOD SEMS CAN GYI
DON BYAS TSUR

'DUS YONGS SU GYUR PA LAS, RJE BTZUN SENG GE'I SGRA SKU MDOG
DKAR PO ZHES PA NAS, DE BZHIN GSHEGS PA'I TSOGS 'PHRO BA, GTZO
BO'I MDUN DU W'A RU nA DKAR PO ZHES PA NAS THAL MO SBYAR NAS
GTZO BO LA 'DUD PA ZHES

PA'I BAR MDUN BSKYED BZHIN BYA, GTZO 'KHOR THAMS CAD KYI SPYI
BOR AOm DKAR PO, ZHES PA NAS SPYAN 'DREN DBANG BSKUR RGYAS BTAB
MDUN BSKYED BZHIN DANG, MCHOD BSTOD MDOR BSDUS BYAS LA LHA
RNAMS
KYI SKU LAS

BDUD RTZI'I RGYUN BABS PAR BSAMS LA GZUNGS THAG NAS BZUNG STE,
AOm A'A: HR'I: SIm HA N'A DA H'Um PHAt, CES GTZO BO'I SNGAGS
GANG MANG BZLA, AOm W'A RU nA YE N'A GA R'A DZA H'Um NAm H'Um
SV'AH'A, DE BZHIN DU THOG MTHA' 'DRA BA LA W'A RU nA'I

BAR; AA NANTA DANG, B'A SU KI DANG, TAKshA KA DANG, KARKO tA
DANG, PADMA DANG MAH'A PADMA DANG SHAm KHA P'A LA DANG, KU
LI KA
RNAMS BCUG PA KLU RGYAL RNAMS DANG, AOm N'A GA KU LA PANYTZA
SH'INTAm SV'AH'A, AOm N'A GA PRA TI PO YA SV'AH'A, AOm N'A GA
PRA

BHANTZA PU NYA BA SV'AH'A, AOm N'A GA TA TH'A GA TI HRI: TA H'Um
SV'AH'A, ZHES PA KLU RIGS BZHI'I SNGAGS BRGYA RTZA 'DREN, DE NAS
GZUNGS THAG RTZI SMAN GYI BUM PA'I STENG DU SPOS NAS GTZO BO'I
SNGAGS DANG, SHI BA GSOS PAR BYED PA, AOm RU

@007B RU SPHU RU DZVA LA TIshthA SID DHA LO TZA NI SARBA AARTHA
S'A DHA NI SV'AH'A, ZHES PA SANGS RGYAS SPYAN MA'I SNGAGS DANG,
RTZI SMAN RNAMS BDUD RTZIR SGYUR BA'I SNGAGS, AOm DE BYA AAMRi
TA NAN TA RA BHI SHA MA TI PRA T'I TZTSA BA SA NAN NA MA
SV'AH'A, ZHES PA RNAMS

BRGYA RTZA RE LAS MI NYUNG BAR BZLAS LA, SNGON TSE RDZOGS PA'I
SANGS RGYAS KYIS, ,SMAN RNAMS 'GRO LA PHAN PA'I PHYIR, ,BYIN
GYIS BRLABS PA'I BDEN PA DES, ,NAD PA RNAMS KYI NAD GSOS SHING,
,NYES PA THAMS CAD 'JOMS BYED PA'I, ,

SMAN RNAMS BDUD RTZIR 'GYUR BAR SHOG ,CES BDEN STOBS BRJOD LA,
NAD PA'I MDUN DU KLU DANG SA BDAG GI GZUGS 'GROS BCUG PA'I ZANGS
GZHONG DE BZHAG ,DE'I MDUN DU DKAR GSUM MNGAR GSUM KLU SMAN
SNA
TSOGS DANG

BCAS PA'I MCHOD PA LNGA GTOR MA DANG BCAS PA TSAR GNYIS BSHAMS,
BGEGS GTOR SHA CHANG LA PHUG DANG BCAS PAS BRGYAN PA'ANG
BSHAMS,
KHYED RANG GI MDUN GYI GZUGS 'DI RNAMS KLU DANG SA BDAG DE
DANG
DE DAG

DNGOS SU BSAMS PA'I MTHAR KHYED RANG LA GNOD PA'I KLU'I RIGS
BSAM GYIS MI KHYAB PAS BSKOR BA DANG, GLANG MGO CAN 'DI NYID SA
BDAG NAG PO DNGOS SU BSAMS PA'I 'KHOR DU GNYAN DANG SA SRIN
KHYAD PAR DU KHYED

RANG LA GNOD CING LAN CHAGS PA'I SA BDAG GI RIGS KYIS BSKOR BA'I
MOS PA MDZOD, CES BRDA' SPRAD GDENGS KA'I PHYAG RGYA BCAS LA,
GDENGS KA NOR BU 'BAR BA'I 'OD KYIS NI ZHES PA NAS RANG RANG GI
DAM TSIG PA

@008A *, ,LA THIM PAR GYUR, CES PA'I BAR MDUN BSKYED BZHIN BYAS
LA, GZUGS 'GROS RNAMS DANG DBYER MED DU MOS PA'I KLU DANG SA
BDAG RNAMS LA GTOR MA PHUL, MCHOD BSTOD BYAS PAS GNOD

'TSE'I BSAM SBYOR THAMS CAD ZHI BAR DPON SLOB GNYIS KAS BSAM MO,
,DE NAS RTZI SMAN GYI BUM PA LAG TU THOGS LA, RTZI SMAN GYI BUM
CHU 'DI NYID KYIS GZUGS 'GROS RNAMS LA GTOR BAS KLU GNYAN SA
BDAG

RNAMS KYI GNOD PA DANG NAD RNAMS BSOS, DE BSOS PAS KHYED RANG
GI
NANG RNAMS BSOS PA'I MOS PA MDZOD, CES BRDA' SPRAD LA GTZO BO'I
SNGAGS DANG, SANGS RGYAS SPYAN MA'I SNGAGS BRJOD CING GZUGS
BRNYAN RNAMS LA

BUM CHU 'THOR ZHING, H'Um DA NI THUGS RJE CHEN PO STE, ,BA SPU'I
BU GA THAMS CAD NAS, ,GSO BA'I BDUD RTZI'I RGYUN BABS PAS, ,KLU
RGYAL 'KHOR BCAS KHYED RNAMS KUN, ,ZAB MO'I SNGAGS KYI GZI BRJID
KYIS, ,BSREG DANG BTZO BA'I

SDUG BSNGAL DANG, ,MTSON CHA RNAM PA SNA TSOGS KYIS, ,BSNUN
CING
GTUBS PA'I SDUG BSNGAL SOGS, ,SDUG BSNGAL SNA TSOGS MYONG BA
RNAMS, ,'CHI MED 'TSO BA'I SMAN RNAMS KYIS, ,BSREG CING BTZO BA
GSOS GYUR CIG ,

LUS DANG DBANG PO RGYAS GYUR CIG ,MTHU STOBS LDAN CING BDE
GYUR
CING, ,SDUG BSNGAL KUN LAS THAR BAR SHOG ,DGA' DANG BYANG CHUB
SEMS LDAN CING, ,DBANG PO RNAMS KYI SPYOD YUL DU, ,'DOD DGU'I
LONGS SPYOD

@008B LDAN GYUR CIG ,NYAMS PA'I LUS SOGS GSOS SHING RGYAS, ,YAN
LAG TSANG ZHING BDE GYUR CIG ,KLU NAD THAMS CAD GSOS GYUR NAS,
,SDUG BSNGAL KUN LAS THAR BAR SHOG ,NGAN SONG GSUM LAS YONGS
GROL TE, ,TSANGS

PA'I TSE DANG LDAN GYUR CIG ,CHOS SPYOD DBANG PO DUL NAS KYANG,
,SENG GE'I SGRA YI ZHAL MTHONG SHOG ,SNGAGS DANG SMAN SOGS BYIN
RLABS KYIS, ,BSAM NGAN SBYOR RTZUB ZHI GYUR NAS, ,BCINGS PA'I
NAD LAS GROL BAR MDZOD, ,N'A GA R'A

DZA PHU: SH'ANTIm KU RU SV'AH'A, BSDU NA DE TZAM BYA, RGYAS PAR
NA, CHAG TSAD KU BA'I BDUD RTZI YIS, ,MGO BO NYAMS PA GSOS GYUR
CIG ,GZE MA 'PHANG CHEN BDUD RTZI YIS, ,SKRA LA NYAMS PA x, MU
TIG SHEL GONG BDUD RTZI YIS, ,KLAD PA

NYAMS PA x, SPU SHEL RTZI YI BDUD RTZI YIS, ,RNA BA NYAMS PA x,
KHRA BO GZI YI BDUD RTZI YIS, ,SPYAN MIG NYAMS PA x, RGYA SPOS
DRI YI BDUD RTZI YIS, ,SNA NI NYAMS PA x, MGRON BU DKAR PO'I
BDUD RTZI YIS, ,SO NI NYAMS PA x,

LE BRGAN DAR GYI BDUD RTZI YIS, ,LJAGS NI NYAMS PA x, BU RAM
BZANG PO'I BDUD RTZI YIS, ,SHA NYAMS PA NI x, SNYING PO ZHE
SHA'I BDUD RTZI YIS, ,DON SNYING x, RGYA MTSO LBU BA'I BDUD RTZI
YIS, ,GLO BA NYAMS PA x, GUR KUM

BZANG PO'I BDUD RTZI YIS, ,MCHIN PA x, MKHAL MA ZHO SHA'I BDUD
RTZI YIS, ,MKHAL MA x, BTZOD MDUNG DMAR PO'I BDUD RTZI YIS,
,RGYU MA NYAMS x, DBANG PO LAG PA'I BDUD RTZI YIS, ,LAG PA x,
CHU SRIN SDER MO'I

@009A *, ,BDUD RTZI YIS, ,RKANG PA NYAMS PA x, DUNG DKAR GA-YAS
'KHYIL BDUD RTZI YIS, ,RUS PA NYAMS PA x, MTSAL CHEN DA CHU'I
BDUD RTZI YIS, ,KHRAG NI NYAMS PA x, RAS SKUD DMAR PO'I BDUD
RTZI YIS, ,TSE

SROG NYAMS PA x, RMA BYA'I MDONGS KYI BDUD RTZI YIS, ,BKRAG
MDANGS x, RIN CHEN SNA LNGA'I BDUD RTZI YIS, ,NOR DBYIG NYAMS PA
x, 'BRU SNA LNGA YI BDUD RTZI YIS, ,YUL KHAMS NYAMS PA GSOS GYUR
CIG ,CES PA DANG

SNGAGS BRJOD CING RTZI SMAN GYI BUM CHUS GZUGS 'GROS RNAMS LA
GTOR, 'DI LTAR 'PHRIN LAS 'CHOL ZHING 'DOD DON GSOL BA NI, KLU
CHEN PO BRGYAD DANG DE DAG GI 'KHOR KLU RGYAL RIGS RJE RIGS,
BRAM ZE'I RIGS,

DMANGS RIGS, GDOL PA'I RIGS RNAMS DANG, GZHAN YANG KLU BDUD
KLU
BTZAN KLU GNYAN SA BDAG SA SRIN LA SOGS PA KHYED RNAMS LA
MCHOD
GTOR PHUL NAS 'PHRIN LAS GSOL BA NI, BDAG DANG CHE GE MO

'KHOR DANG BCAS PA BYA BA MANG ZHING SPYOD PA RTZING BAS SA
BRKOS, BRAG GSHAGS, NA SLOG ,SHING BCAD, RDO BRKOS, CHU DKRUGS,
MI GTZANG BA'I THABS GZHOB SOGS BAG MED PA'I SPYOD PA BGYIS PAS,
KLU GNYAN

SA BDAG RNAMS KYI LUS LONGS SPYOD DON SNYING NYAMS PA'I GNOD
PA
DANG, THUGS ZUR SPYAN ZUR LA PHOG PA THAMS CAD GSOS PAR GYUR
CIG
,DE LTAR GSOS PAS KHYED RNAMS KYI MTHONG DUG ,REG DUG ,MCHE

@009B BA'I DUG ,KHA RLANGS KYI DUG ,SBYAR BA'I DUG RNAMS KYIS
BSKYED PA'I MDZE DANG, 'BRAS DANG, SHU BA DANG, PHOL MIG DANG,
BAS BLDAGS DANG, GA-YAN PA DANG, ME DPAL DANG, DREG GRUM
DANG,
RKANG 'BAM DANG, DMU CHU LA SOGS

PA'I NAD RNAMS ZHI ZHING MI 'BYUNG BAR MDZAD DU GSOL, CES 'PHRIN
LAS BCOL LA GDENGS KA'I PHYAG RGYA BCAS TE DAM TSIG SGRAG PA NI,
H'Um NGA NI 'JIG RTEN DBANG PHYUG STE, ,KLU RGYAL 'KHOR DANG
BCAS PA NYON, ,CHOS BSHAD

BDEN TSIG MI NYAN NA, ,RIG SNGAGS RGYAL PO'I BKA' BCAG PAS, ,GSO
BA'I SMAN RNAMS THAMS CAD KUN, ,MTSON CHA'I CHAR DU GYUR NAS
NI,
,LUS KYI GNAD LA GZER BAR BYED, ,BCAD CING BCAD CING DUM BUR
'GYUR, ,MNGAR

GSUM LA SOGS GTOR MA YANG, ,DUG CHEN HA LA HA LAR 'GYUR, ,SMYO
DANG RMONGS PAR GYUR NAS NI, ,TSA BA CHEN POS GCING BAR BYED,
,DES NA DUS RNAMS THAMS CAD DU, ,DAM TSIG 'DI NI RTAG TU
BSRUNGS, ,AOm A'A: HR'I: SIm HA NA

DA SA MA YA RAKshA RAKshA H'Um PHAt, CES BRJOD PAS DAM LA GNAS
PAR BSAM MO, ,DE NAS DBANG BUM GYI NANG NA YOD PA'I GTZO BOS
DBANG BSKUR BAR BSAMS LA, GZUNGS THUNG GI RJES SU, SARBA N'A GA
DU: KHA PRA SHA MA NA YE AA BHI

shINYTZA, ZHES LAN GSUM MAM BDUN GYIS KLU RNAMS LA DBANG
BSKUR,
YANG GZUNGS KYI MJUG LA, SARBA N'A GA KU LA PANYTZA DU: KHA PRA
SHA MA NA YE AA BHI shINYTZA, ZHES KLU RIGS BZHI DANG, YANG
GZUNGS LA, SARBA BH'U MI PA TI DU:

@010A *, ,KHA ZHES SOGS KYIS SA BDAG RNAMS LA DBANG BSKUR BAS
DGYES BZHIN DU BSRUNG SKYOB BYED PAR BSAM MO, ,DE NAS BUM CHUS
LHA LA SKU KHRUS GSOL TE DBANG BUM NYID DU BLUG NAS, BSGRUB BYA
'KHRU ZHING,

GTZUG NA YID BZHIN NOR BU CAN, ,MIG NI GDANGS PA LTO 'PHYE'I
RIGS, ,KLU CHEN BRGYAD PO MTHONG BA'I DUG ,BZOD DKA'I DUG RNAMS
PHYIR PHYUNG ZHIG ,GTZO BO'I GZUNGS DANG BUM BSKYED DU BSHAD
PA'I SNGAGS BRJOD PA'I RJES

LA; CHE GE MO'I SDIG PA DANG SGRIB PA THAMS CAD SH'ANTI KU RU
SV'AH'A, DE BZHIN DU SBYAR TE, NAD THAMS CAD x, RIMS THAMS CAD
x, GDON THAMS CAD x, NYE BAR 'TSE BA x, DUS MA YIN PAR 'CHI BA
THAMS CAD x, 'KHON DANG GRIB THAMS

CAD x, BYAD DANG BYUR THAMS CAD x, SKAL BA NGAN PA THAMS CAD x,
RMI LTAS DANG MTSAN MA NGAN PA THAMS CAD x, MTSAN MO NAG MO'I
GDON THAMS CAD x, BDUD KYI ZHAGS PA THAMS CAD x, GSHIN RJE'I PHO
NYA THAMS CAD x,

BGEGS DANG LOG 'DREN THAMS CAD x, LO SKEG ZLA SKEG ZHAG SKEG
DUS
SKEG SOGS MDOR NA BKRA MI SHIS PA THAMS CAD SH'NTIm KU RU
SV'AH'A, LUS CAN MGO BO THA DAD LA, ,ZHE SDANG DRAG PO RGYAL
PO'I RIGS, ,RIGS BZHI KLU

BRGYAD YID KYI DUG ,BZOD DKA'I DUG RNAMS PHYIR PHYUNG ZHIG
,GSHED LA GNAS PA MDZANGS PA'I RIGS, ,GTZANG MA PHAL LA GNOD MI
BYED, ,KLU BRAN 'BUM SDE REG PA'I DUG ,BZOD DKA'I DUG RNAMS x,
ZHE NGAN GNAG

@010B PA BYOL SONG RIGS, ,RMIG BZHI LCAGS LA NA BUN 'THIBS,
,GNYAN CHEN 'BUM SDE KHA RLANGS DUG ,BZOD DKA'I DUG x, DMAN PA'I
CHA 'DZIN ZHE SDANG CAN, ,BDEN PA MI NYAN KUN LA GNOD, ,SA BDAG
SDE BZHI MCHE BA'I DUG ,

BZOD DKA'I DUG x, DREGS PA SDE BRGYAD 'BAR BA YI, ,GLEN PA NGA
RGYAL MTHU BO CHE, ,'GRO BA 'DI LA GANG GNOD PA, ,BZOD DKA'I DUG
x, SBYOR GZHAN RAB TU KHROS PA'I PHO NYA NI, ,SPRUL PA 'BUM SDES
'GRO LA GNOD PA SKYEL, ,

SMAN DANG SNGAGS DANG PHYAG RGYA TING 'DZIN GYIS, ,BZOD DKA'I MI
BZAD DUG RNAMS PHYIR PHYUNG ZHIG ,CES BRJOD CING LEGS PAR
'KHRU'O, ,DE NAS BYA BA PA NI, RMA BYA'I MDONGS KYI STENG DU ZLA
DKYIL LA RJE BTZUN GYI GZUNGS SNGAGS

ME LTAR 'BAR BA'I 'OD KYIS BKRUS PAS MA DAG PA'I NAD GDON RNAMS
BYANG STE DRI CHU'I NANG DU DOR BA'I MOS PA GYIS SHES BRJOD LA
GONG GI SH'ANTIm KU RU'I GNAS SU AA PA NA YE SV'AH'A, ZHES BYAB
BO, ,DE NAS BSRUNG BA NI, BSGRUB

BYA'I SPYI BO SOGS GNAS RNAMS SU, RDO RJE RGYA GRAM DU BZHAG PAS
RDO RJE'I GO BSKON TE PHYIN CHAD GNOD PAS MI TSUGS PAR GYUR PA'I
MOS PA MDZOD, GONG LTAR SH'ANTIm KU RU'I GNAS SU RAKshA RAKshA
ZHES BRJOD LA SENG GE'I SGRA'I

BSRUNG SKUD DKAR PO YANG BTAGS TE, RGYAL BA RGYAL SRAS BDEN PA'I
BYIN RLABS DANG, ,RJE BTZUN SENG GE'I SGRA YI THUGS RJE YIS,
,'GRO BA 'DI LA BDAG GIS BSRUNGS ZIN GYIS, ,'DI LA SUS KYANG
GNOD PAR MA BYED CIG ,

@011A *, ,RTZA BRGYUD KYI BLA MA DANG, DKON MCHOG GSUM RE RE
DANG, RJE BTZUN SENG GE'I SGRA DANG, KLU'I RGYAL PO RNAMS DANG,
DPAL MGON DAM PA CHOS SKYONG BA'I BSRUNG MA RNAMS KYI BDEN PA
DANG, BDEN PA CHEN POS BYIN

GYIS BRLABS KYIS, CHE GE MO KLU GNYAN SA BDAG GI GNOD PA DANG,
NAD GDON BAR CHAD MI MTHUN PHYOGS THAMS CAD LAS RGYAL BAR
GYUR
CIG ,DZA YA DZA YA SIDHI SIDHI PHA LA PHA LA HO: NYIN MO BDE
LEGS ZHES SOGS KYI SHIS PA BRJOD

CING ME TOG GTOR, DE'I RJES CHA GSUM LTAR BGEGS GTOR BTANG, GDON
DE RANG GI GNAS SU DENGS, ZHES PA DANG, YANG; AOm CHEN PO'AM
ZHES PA NAS SA BDAG RANG GI GNAS SU DENGS, BH'U MI PA TI SA PA
RI W'A RA BADZRA MU SA

BDAG 'KHOR BCAS RANG GNAS SU GSHEGS PAR GYUR, ZHES 'DON PA
SGYUR, DA NI KLU RNAMS GSHEGS SU GSOL, ,RGYAL RIGS DKAR PO SHAR
DU GSHEGS, ,BRAM ZE SER PO LHO RU GSHEGS, ,RJE RIGS DMAR PO NUB
TU

GSHEGS, ,DMANGS RIGS SNGON PO BYANG DU GSHEGS, ,GDOL PA NAG PO
MTSAMS SU GSHEGS, ,SA YI BDAG PO SA LA GSHEGS, ,RDO YI BDAG PO
RDO LA GSHEGS, ,CHU YI BDAG PO CHU LA GSHEGS, ,SHING GI BDAG PO

SHING LA GSHEGS, ,RANG RANG SO SO'I GNAS LA GSHEGS, ,SARBA N'A
GA R'A DZA SA PA RI W'A RA BADZRA MU KLU RGYAL 'KHOR DANG BCAS
PA RANG GNAS SU GSHEGS PAR GYUR, DE NAS NAD PA GU GUL GYIS
BDUGS
YUNGS KAR GYIS BRABS,

@011B DRAG SNGAGS KYIS BGEGS BSKRAD, BUM CHU 'THOR BAS SNA
DRANGS, DE'I RJES RIM BZHIN BKRUS PA'I DRI CHU DANG BGEGS GTOR
SA BDAG GI GZUGS DANG GTOR MA KLU'I GZUGS DANG GTOR MA
BRDZANGS,
SLOB DPON GYIS RTING

MNAN ROL MO'I SGRA DANG BCAS PAS DRI CHU BGEGS GTOR SOGS CI RIGS
PAR DOR, KLU DANG SA BDAG GI GZUGS BRNYAN GTOR MA DANG BCAS
PA
RGYA MTSOR 'BAB PA'I 'BAB CHU 'AM KLU GNAS PA'I CHU MIG TU
BSKYAL LA BYA KHYI SOGS

KYI MI KHYER BAR BYA'O, ,MDUN BSKYED KYI SKABS SU 'ANG KLU DANG
SA BDAG GSO BA DAM SGRAGS DBANG BSKUR BA SOGS BYAS NA LEGS,
MTHAR 'GRE BA'I TSE 'OD KYI LCAGS RI 'GROL BA SOGS SHES PAR BYA
ZHING, NANG DU SLEB PA DANG DKYIL 'KHOR

GYI LHA LA MCHOD BSTOD BZOD GSOL, 'DOD DON GSOL BTAB BSNGO BA
SMON LAM SHIS BRJOD KYIS BRGYAN PAR BYA'O, ,YANG PHYAG RDOR LA
BRTEN PA'I GDON 'GROL BYED NA'ANG, LHA DRUG GI SGO NAS MNGON
RTOGS SNGAGS DANG BCAS PA

BSGYUR BA DANG, BSTOD PA DANG SENG GE'I SGRA ZHES PAR, PHYAG NA
RDO RJE ZHES PA'I KHYAD PAR SBYOR BA MA GTOGS, SBYOR DNGOS MJUG
GSUM BRJOD MA THAG PA JI LTA BA BZHIN NO, ,SNYIGS MA LNGA BDO
BA'I KLU GNYAN SA BDAG RNAMS GDUG RTZUB LHAG

PAR CHE ZHING MI RNAMS KYANG SA BRKO RDO SLOG SOGS BYED SPYOD
MANG BA'I RGYUS, MDZE SOGS 'OG GDON LAS GYUR PA'I NAD RIMS BU
YUG LTAR 'TSUBS PA'I DUS 'DIR, 'DI LTA BU'I GDAMS PA LA BRTEN NA
'OG GDON GYI GNOD PAS

@012A *, ,GDUNGS PA MYUR DU THAR BAR 'GYUR ZHING, PHYIS KYANG
KLU DANG SA BDAG GI GNOD PA 'BYUNG BAR MI 'GYUR TE, JI SKAD DU,
RTZOL BA DRAG POS RTOG PA'I NAD LAS THAR, ,YUN DU MA GTANG DANG
LDAN DANG BSRINGS NA, ,TAKshA

KA YIS BZUNG BAR GYUR PA YANG, ,ZLA BA DRUG GIS ZLOG 'GYUR THE
TSOM MED, CES GSUNGS PA'I PHYIR RO, ,SMRAS PA, MA LA YA YI NAGS
TSAL LAS, ,GA PUR GSAR PA'I DRI BSUNG BZHIN, ,RGYUD DANG RGYA
GZHUNG SKYED TSAL LAS, ,'ONGS PA'I

GDON 'GROL AUTPAL 'PHRENG, ,SKAL BZANG RNAM DPYOD LDAN PA YI,
,MGRIN PA MDZES PAR BYED PA'I RGYAN, ,DO SHAL GZHAN BZHIN SPEL
BA YI, ,BYED PO CHOS KYI RGYAL MTSAN NYID, ,DE LAS 'ONGS PA'I
LEGS DPYAD 'O MA'I

MTSO, ,GANGS RI'I TOG LTAR DKAR BA BSRUBS PA DES, ,'GRO KUN SKYE
RGA NA 'CHI LAS 'DAS PA'I, ,BDUD RTZI'I SNYING PO MCHOG DE MYUR
THOB SHOG ,CES RJE BTZUN SENG GE'I SGRA DANG PHYAG RDOR GYI RIGS
CI RIGS LA'ANG SBYAR DU RUNG

BAS BDAG GDON 'GROL JI LTAR BYA BA'I TSUL BYA RGYUD THUN MONG
MA
YIN PA'I LUGS GTZANG MAR BYAS PA'I CHO GA 'OG GDON GYI GNOD PA
LAS RNAM PAR RGYAL BA'I GDUNG SEL NOR BU'I ZLA BA ZHES BYA BA
'DI YANG DGE BA'I

BSHES GNYEN DON GNYER CAN DU MAS BSKUL BA DANG, SNYIGS MA'I DUS
'DIR 'GRO BA MANG PO LA PHAN PAR YANG BSAMS TE, CHOS SMRA BA BLO
BZANG CHOS KYI RGYAL MTSAN GYIS CHOS GRVA CHEN PO GANGS CAN
CHOS
'PHEL GYI

@012B GZIMS KHANG DU SBYAR BA'I YI GE PA NI BHIKshU BLO BZANG
PHUN TSOGS KYIS BGYIS PA 'DIS KYANG RGYAL BA'I BSTAN PA YUN RING
DU GNAS SHING RGYAS PAR GYUR CIG , ,,SHU BHAm,, ,, ` AOm SVASTI,
PHAN BDE'I

'BYUNG GNAS RGYAL BSTAN YONGS 'DU'I LJON, ,RAB RGYAS 'GRO KUN
THAR MCHOG 'BRAS BZANG LA, ,SPYOD PHYIR BKRA SHIS LHUN GRUB
CHOS
GRVA CHER, ,CHOS SBYIN 'DZAD MED DAL 'GRO'I RGYUN 'DI SPEL,
,SARBA DZA GA TAm,, ,,