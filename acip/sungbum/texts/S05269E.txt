,BLA MA LNGA BCU PA'I RNAM BSHAD SLOB MA'I RE BA KUN SKONG
ZHES BYA BA BZHUGS SO, ,

@01A #, ,NA MO GU RU MNYDZU GHO sh'A YA, RGYAL BA KUN GYI YAB
TU GYUR KYANG RGYAL SRAS GZHON NU'I SKU, ,'JAM PA'I GSUNG GIS
'GRO DBUGS 'BYIN KYANG BDUD SDE

SKRAG PAR MDZAD, ,KUN GYI BLA NA RTAG TU BZHUGS KYANG 'GRO
BA'I BRAN MDZAD PA'I, ,'JAM DBYANGS DE YI RMAD BYUNG MDZAD PAS
RTAG TU SKYONG GYUR CIG, GANG ZHIG TSUL BZHIN BSTEN

NA LEGS TSOGS KUN, ,BDE BLAG NYID DU STER BA'I SGO GCIG PU,
,BSHES GNYEN DAM PA'I BSTEN TSUL LNGA BCU PA, ,JI LTAR NUS
BZHIN BDAG GIS BSHAD PAR BYA, ,JI

SKAD DU RGYUD KYI RGYAL PO SGYU 'PHRUL DRA BA'I RIM PAR PHYE
BA DANG PO LAS, RE SHIG DANG POR DNGOS GRUB NI, ,SLOB DPON
RJES SU 'BRANG YIN PAS, ,SLOB DPON MED PAR GYUR NA NI, ,

@02A *, ,DNGOS GRUB THOB PAR MA 'GYUR BAS, ,SLOB DPON MTSAN
NYID BSHAD PAR BYA, ,ZHES GSUNGS PA LTAR MCHOG DANG THUN MONG
GI DNGOS GRUB KYI RTZA BA NI BSHES GNYEN DAM PA TSUL BZHIN DU

BSTEN PA NYID LA RAG LAS PA'I PHYIR, BLA MA BSTEN PA'I TSUL
TSEGS SU BCAD PA LNGA BCUS STON PA'I BLA MA LNGA BCU PA ZHES
BYA BA 'DI BSHAD PAR BYA'O, ,'DI BSHAD PA LA GSUM, BSHAD PA LA
'JUG PA'I BYA BA,

BSHAD PA NYID NYE BAR DGOD PA, BSHAD PA MTHAR PHYIN PA'I BYA
BA'O, ,DANG PO LA GNYIS, MCHOD PAR BRJOD PA DANG, BRTZAM PAR
DAM BCA' BA'O, ,DANG PO NI, DPAL LDAN RDO RJE SEMS DPA'I GNAS
THOB

RGYUR GYUR PA'I, ,BLA MA'I ZHABS KYI PADMAR JI BZHIN BTUD BYAS
TE, ,ZHES BYA BAS STON TE, BTUD PAR BYAS ZHES DRANG NGO, ,GANG
LA BTUD PA NI, BLA MA'I ZHABS NYID PADMAR BKOD PA DE LA STE
SKU'I CHA'I DMA' SHOS

BZUNG BAS SHIN TU GUS PAR STON PA'O, ,TSUL JI LTAR BTUD PA NI
JI BZHIN ZHES PA STE BLA MA LA SGO GSUM GUS PA'I SGO NAS JI
LTAR 'DUD PA'I TSUL GSUNG RAB NAS 'BYUNG BA JI LTA BA BZHIN DU
BTUD PA'O, ,BLA MA

@02B JI 'DRA BA ZHER, DPAL LDAN ZHES SOGS TE, KYE RDO RJE'I
BRTAG PA DANG PO'I LE'U BDUN PA LAS, SHR'I NI GNYIS MED YE
SHES TE, ZHES GSUNGS PA LTAR GNYIS SU MED PA'I YE SHES KYI
DPA' RANG GI BDAG NYID DU LDAN PA'I RDO RJE SEMS DPA'I

GNAS SAM GO 'PHANG THOB PA'I RGYU'I RTZA BAR GYUR PA'O, ,RDO
RJE SEMS DPA' NI RDO RJE RTZE MO'I SEMS DPA' BCU DRUG GI BSHAD
PA LAS, CI PHYIR RDO RJE SEMS DPA' YIN, ,BYANG CHUB MCHOG GI
YE SHES GANG, ,DE NI RDO RJER NGES PAR BRJOD, ,YE

SHES RDO RJE LAS BYUNG BA, ,DE NI RDO RJE SEMS DPAR BRJOD,
,CES GSUNGS PA LTAR BYANG CHUB GSUM GYI MCHOG DE KHO NA NYID
DANG DBYER MED PAR ZHUGS PA'I CHOS KYI SKU'I YE SHES NI RDO
RJE DANG DE LAS BYUNG BA'I GZUGS KYI SKU NI SEMS DPA' STE DE
'DRA

PA'I RDO RJE SEMS DPA'O, ,GNYIS PA NI, TE ZHES PA 'DIR LHAG MA
'DREN PA YIN PAS BTUD NAS CI ZHIG BYED CE NA, DE BSTEN PA NI
DRI MED RGYUD MANG LAS GSUNGS PA, MDOR BSDUS BSHAD PA 'DI NI
GUS PAS MNYAN PAR GYIS, ZHES GSUNGS

TE, DE BSTEN PA NI BSHAD CES PAS BLA MA DE BSTEN PA'I TSUL
'CHAD PAR BYED PAS DE 'DRA BA 'DI NI TSIG TZAM MIN PAR GUS PA
CHEN POS MNYAN PAR GYIS ZHES NYAN PA PO RNAMS LA BSKUL BA'O,
,DE LA RANG BZO SPONG BA NI, GAL TE BLA MA BSTEN

TSUL KHYED KYI BLO TZAM GYIS BKOD PA YIN NA YID CHES PA'I GNAS
SU MI RUNG BAS KHYED KYIS 'CHAD PA 'DI CI 'DRA BA ZHIG YIN
SNYAM NA, 'DI NI DRI MA MAD PA'I RGYUD MANG PO LAS GSUNGS PA
'DIR BKOD PA YIN PAS YID CHES PAR BYA'O, ,RGYUD GANG

@03A *, ,LAS GSUNGS PA NI 'OG TU STON PAR 'GYUR RO, ,DE LTA
NA'ANG RGYUD DE DAG LAS SHES PAR BYAS PAS CHOG PAS KHYED KYIS
RTZOM PA DON MED DO SNYAM NA, DE DAG NA YOD MOD KYANG SHIN TU
RGYAS PA DANG GONG 'OG 'KHRUGS PA DANG SNA TSOGS SU

'THOR YOD PAS 'DIR MDOR BSDUS NAS 'KHRUGS BSDEBS TE BSHAD PAS
NA DON MED PA MA YIN NO, ,'DIS NI LNGA BCU PA DANG RGYUD RNAMS
ZLOS PAR BSAMS NAS 'DI RTZOM MI DGOS PAR DOGS PA SPONG BA YIN
NO, ,GNYIS PA BSHAD PA NYID NYE BAR

DGOD PA LA GSUM, BLA MA BSTEN PA'I TSUL, BSTEN TSUL BSHAD PA'I
DUS, BSHAD NAS SNOD RUNG DU JI LTAR BYA BA'O, ,DANG PO LA
GSUM, BSTEN TSUL SPYIR BSTAN PA, DE'I DMIGS BSAL, BSTEN TSUL
GYI DON BSDU BA'O, ,DANG PO LA GNYIS,

DNGOS KYI DON DANG, ZHAR BYUNG GI DON NO, ,DANG PO LA GNYIS,
BLA MA BSTEN TSUL MDOR BSTAN PA DANG, RGYAS PAR BSHAD PA'O,
,DANG PO LA GSUM, BLA MA LA GUS PAR BYA BA'I 'BAD PA, GUS PA
SGRUB PA'I TSUL, GUS PA'I YUL DANG RTEN BRTAG

PA'O, ,DANG PO NI, DBANG BSKUR MCHOG THOB RDO RJE YI, ,SLOB
DPON LA NI DE BZHIN GSHEGS, ,PHYOGS BCU'I 'JIG RTEN KHAMS
BZHUGS PAS, ,DUS GSUM DU NI MNGON PHYAG 'TSAL, ,ZHES PA STE,
DBANG BSKUR BA LA SMIN BYED RGYU'I DBANG

DANG, GROL BYED LAM GYI DBANG DANG, GROL BA 'BRAS BU'I DBANG
GSUM YOD KYANG, 'DIR NI DANG PO GZUNG STE SMIN BYED KYI DBANG
THOB PA'I SLOB DPON LA SLOB MAS BSNYEN BKUR BYA BA'I SKABS YIN
PA'I PHYIR RO, ,MCHOG NI RNAM PAR DAG PA

@03B STE RGYUD SDE NAS JI LTAR GSUNGS PA LTAR BSKUR BA'I DBANG
NGO, ,DE GANG LA THOB PA'I RDO RJE SLOB DPON NI MAN NGAG SNYA
MA'I SNYE MA LNGA BA LAS, RDO RJE NI BYANG CHUB KYI SEMS LA
DE'I RANG BZHIN GYIS 'JIG RTEN DANG 'JIG RTEN LAS 'DAS PA'I
SPYOD PA STEN PA NI

RDO RJE SLOB DPON TE BLA MA'O, ,ZHES GSUNGS PA LTAR RO, ,SLOB
DPON DE LA NI SHAR LA SOGS PA'I PHYOGS BCU NA BZHUGS PA'I DE
BZHIN NYID JI LTA BA BZHIN DU GSHEGS SHING THUGS SU CHUD PA'I
DE BZHIN GSHEGS PA RNAMS KYIS KYANG, DUS SNGA DRO

DANG PO DANG GUNG DANG PHYI DRO'I THA MA'I THUN MTSAMS GSUM DU
BYON NAS PHYAG 'TSAL BAR BYED NA DE LAS GZHAN PA'I SLOB MA
RNAMS KYIS LTA CI SMOS ZHES BLA MA LA GUS PAR BYA DGOS PA'I
RGYU MTSAN BSTAN PA'O, ,'DI NI DPAL GSANG BA 'DUS PA'I LE'U

BCU BDUN PA LAS, RIGS KYI BU MDOR BSTAN NA, PHYOGS BCU'I 'JIG
RTEN GYI KHAMS NA SANGS RGYAS DANG BYANG CHUB SEMS DPA' JI
SNYED 'KHOD CING 'TSE SKYONG BA DE DAG THAMS CAD DUS GSUM DU
LHAGS NAS SLOB DPON DE LA DE BZHIN GSHEGS PA

THAMS CAD KYI MCHOD PAS YANG DAG PAR MCHOD NAS SANGS RGYAS KYI
ZHING DE DANG DER 'GRO ZHING DAG RDO RJE'I YI GE YANG 'DI SKAD
DU 'BYIN TO, ,BDAG CAG DE BZHIN GSHEGS PA THAMS CAD KYI PHA'O,
,BDAG CAG DE BZHIN GSHEGS PA THAMS CAD KYI MA'O, ,

ZHES BYA BA NAS, BDAG CAG DE BZHIN GSHEGS PA THAMS CAD KYI
STON PA'O, ,ZHES BYA BA'I BAR DU'O, ,ZHES GSUNGS PA'I DON
BSDUS PA STE SGYU 'PHRUL DRA BA'I RIM PAR PHYE BA BCU PA LAS
KYANG DE LTAR DU GSUNGS SHING, ZLA BA GRAGS PA, TZE LU PA,
SH'ANTI PA, DRI

@04A *, ,MED SBAS PA LA SOGS PA MKHAS GRUB DU MAS KYANG DE'I
'GREL PAR SGRA SOR BZHAG GI BSHAD PA MDZAD PA DANG, LNGA BCU
BA RTZOM PA PO'I BZHED PA GNYIS MTHUN PAR SNANG BAS 'DIR NI DE
DAG GI RJES SU 'BRANGS BA YIN TE, DE

BZHIN GSHEGS PA RNAMS KYANG SLOB DPON LA BSNYEN BKUR BAR MDZAD
NA SLEB MA GZHAN RNAMS KYIS LTA CI SMOS ZHES CHES CHER GUS PAR
BYA BA'I RGYU MTSAN DU SBYAR DGOS PA'I PHYIR RO, ,DPAL DUS KYI
'KHOR LO'I 'GREL CHEN DU DBANG BSKUR MCHOG CES PA'I

TSIGS BCAD 'DI LA DRANG NGES KYI BSHAD PA GNYIS DANG, DE BZHIN
GSHEGS PA'I DON GZHAN DU BSHAD PA MDZAD PA NI 'DI GNYIS GZHUNG
GCIG YIN YANG SKABS MI GCIG STE 'DIR NI SNGAR BSHAD PA LTAR
LAS DANG PO PA'I SLOB MAS GANG LA DBANG BSKUR

BA ZHUS PA'I SLOB DPON LA CHES GUS PA'I RGYU MTSAN DU SBYAR
DGOS PA LA DE BZHIN GSHEGS PA'I BSHAD PA GZHAN DU BYAS NA DE'I
RGYU MTSAN DU MI RUNG BA'I PHYIR RO, ,SPYIR NI RGYUD KYI RDO
RJE'I TSIG RE RE LA YANG BSHAD PA MI 'DRA BA DU MA SNANG BAS
'GAL BA

YANG MED DO, ,MTSAN NYID TSANG BA'I BLA MA LA SANGS RGYAS
RNAMS KYIS 'DUD PA MI RIGS PAR BZHED PA YANG MA YIN TE DON DAM
BSNYEN PA LAS, YON TAN LDAN PA'I SRAS RNAMS LA NI 'KHOR BA
'JOMS, ,RANG LUS TSANGS PA'I 'JIG RTEN GNAS NI KUN TU

STON, ,DE NI BLA MA DPAL TE BLA MA DPAL GZHAN MIN, ,DPAG MED
SANGS RGYAS KYIS KYANG RTAG TU DE LA MCHOD, ,PHYOGS BZHUGS
SANGS RGYAS SEMS DPAS RTAG TU DE LA 'DUD, ,CES GSUNGS PA'I
PHYIR RO, ,MDO KUN LAS BTUS PA LAS KYANG, KUN DGA' BO

@04B GAL TE BYANG CHUB SEMS DPA' SHING RTA'I NANG DU ZHUGS TE
'DOD PA'I YON TAN LNGAS RTZE DGA' ZHING DGA' MGUR SPYOD LA DES
SHING RTA 'DREN PA GZHAN MED NA KUN DGA' BO BYANG CHUB SEMS
DPA' DE'I SHING RTA NI DE BZHIN GSHEGS PA'I DBU LA YANG BSKUR
RO, ,

ZHES RIN PO CHE'I PHUNG PO'I MDO DRANGS PA DANG YANG RIGS PA
MCHUNGS PA YIN NO, ,GNYIS PA GUS PA BSGRUB PA'I TSUL LA GNYIS,
BSNYEN BKUR BYA BA'I TSUL SPYIR BSTAN PA DANG, DMIGS KYIS BSAL
PA'O, ,DANG PO NI, MCHOG TU DAD PAS DUS

GSUM DU, ,DKYIL 'KHOR ME TOG BCAS THAL MOS, ,STON PA BLA MA
BSNYEN BKUR ZHING, ,ZHABS LA SPYI BOS PHYAG BYA'O, ,ZHES PA
STE, SNGA DRO LA SOGS PA'I DUS GSUM DU RANG LA RDO RJE THEG
PA'I LAM STON PA'I BLA MA'I ZHABS LA SPYI BOS GTUGS

PA'I PHYAG BYA BA'I SGO NAS BSNYEN BKUR BYA'O, ,CI PHYAG NYI
TSE'AM SNYAM NA, DKYIL 'KHOR TE MAndAL ME TOG GI TSOM BU BKOD
PA DANG BCAS PA DBUL BA SNGON DU BTANG NAS THAL MO SBYAR TE
PHYAG BYA'O, ,'DIR CHAG 'GYUR LAS, DKYIL 'KHOR ME TOG THAL

SBYAR DANG, ,ZHABS LA SPYI BOS PHYAG 'TSAL BAS, ,STON PA BLA
MA BSNYEN BKUR BYA, ,ZHES 'BYUNG BA LTAR LEGS SO, ,DE YANG
MCHOG TU DAD PA STE DANG BA'I DAD PA CHEN POS KUN NAS BSLANGS
TE BYA'O, ,GNYIS PA NI, RANG NYID RAB TU BYUNG BA YIN PA'I TSE
RDO RJE

SLOB DPON KHYIM PA DANG RANG BSNYEN PAR RDZOGS PA YIN PA'I TSE
SLOB DPON RAB TU BYUNG YANG BSNYEN PAR MA RDZOGS PA BSLAB PA
GZHON PA'I GSAR PU YIN NA SNGAR BSHAD PA'I BSNYEN BKUR BYA'AM
SNYAM NA, KHYIM PA'AM NI GSAR BU LA, ,'JIG RTEN

@05A *, ,SMOD PA SPANG BA'I PHYIR, ,DAM CHOS LA SOGS MDUN BDAR
TE, ,BRTUL ZHUGS 'DZIN PAS BLOS PHYAG BYA, ,ZHES GSUNGS TE,
RANG NYID RAB TU BYUNG BA DANG SLOB DPON KHYIM PA LA SOGS PA
YIN LA DE DAG LA SPYIR BTANG LA PHYAG BYA BA LA SOGS PA'I  

SKABS DANG 'BREL BA'I TSE DAM CHOS GLEGS BAM DANG SOGS KYI
SGRAS BSDUS PA SKU GZUGS LA SOGS PA MDUN DU BZHAG NAS DNGOS SU
DE DAG LA LUS KYIS PHYAG BYA LA BLOS BLA MA LA PHYAG BYA STE,
DE YANG DNGOS SU LUS KYIS PHYAG BYAS NA 'JIG RTEN

GYIS BSTAN PA SMOD PA'I DGAG BYA YOD PA'I TSE DE SPANG BA'I
PHYIR YIN GYI DGAG BYE MED NA DE LTAR MI BYA'O, ,BRTUL ZHUGS
'DZIN PA NI 'DIR RAB TU BYUNG BA'I BRTUL ZHUGS DGE TSUL LA
SOGS PA'I BSLAB PA'I GZHI 'DZIN PA LA BYA'O, ,GAL TE KHYIM PA

SOGS KYI SLOB DPON LA LUS KYIS DNGOS SU PHYAG MI BYED PA'I TSE
BLA MA'I BSNYEN BKUR THAMS CAD MI BYA'AM SNYAM NA, GDAN BSTAB
PA DANG LDANG BA DANG, ,DON GYI BYA BA SOGS BSNYEN BKUR,
,BRTUL ZHUGS CAN GYIS KUN BYA STE, ,PHYAG DANG DAM PA

MIN LAS SPANG, ,ZHES GSUNGS TE, YAN LAG LNGAS PHYAG 'TSAL PA
DANG DAM PA MIN PA'I LAS RKANG PA BKRU BA LA SOGS PA SPANG BA
STE DE DAG MA GTOGS PA'I BSNYEN BKUR KUN BRTUL ZHUGS CAN GYI
SLOB MAS BYA'O, ,DE YANG GANG ZHE NA, BLA MA DE DAG

LA RANG GI GDAN BSTAB PA DANG SNGON DU LDANG BA DANG BLA MA'I
DON GYI BYA BA DGOS PA SGRUB PA'I GROGS DANG NOR 'BUL BA LA
SOGS PA RNAMS SO, ,'DIR BDE MCHOG STOD 'GREL DU KHYIM PA DANG
DGE TSUL SLOB DPON YIN YANG GDAN BSTAB PA LA SOGS

@05B BAS BSNYEN BKUR BYED KYI PHYAG 'TSAL BA DANG RKANG PA
BKRU BA SOGS KYIS BSNYEN BKUR MI BYED DO, ,PHYAG MI 'TSAL BA
NI CHOS BSHAD PA'I SKABS LAS GZHAN DU YIN PAS CHOS 'CHAD PA'I
TSE NI PO TI LA SOGS PA MDUN DU BZHAG STE PHYAG BYA BAR BCOM

LDAN 'DAS KYIS RGYUD LAS GSUNGS PAR BSHAD DO, ,DRI MED 'OD DU
YANG GZHUNG DE GNYIS KYI BSHAD PA DE LTAR DU MDZAD LA BDE
MCHOG STOD 'GREL LAS DGE SLONG RDO RJE 'DZIN PA'I BLA MA LA NI
BSLAB PA GZHON YANG PHYAG LA SOGS PA'I BSNYEN BKUR THAMS

CAD BYA BAR BSHAD DO, ,'DI LA NYAN THOS SDE PAS THEG CHEN GYI
SDE SNOD LAS RAB TU BYUNG BAS KHYIM NA GNAS PA 'GA' ZHIG LA
PHYAG BYED PAR BSHAD PA DANG, PHYAG BYA BA'I GNAS NI STON PA
DANG RANG LAS BSLAB PA RGAN PA GNYIS SU NGES PAR 'DUL BA LAS
BSHAD

PA GNYIS 'GAL BAS THEG CHEN BKA' MA YIN NO ZHES RTZOD PA'I LAN
DU RAB BYUNG GIS KHYIM PA'I BYANG SEMS LA PHYAG BYED PA'I
KHUNGS KYI MDO MANG DU DRANGS NAS BRGAL LAN GYIS GTAN LA 'BEBS
PA RTOG GE 'BAR BAR BSHAD PAS SPYIR DGE SLONG GIS

SLOB DPON KHYIM PA RDO RJE 'DZIN PA LTA BU LA PHYAG BYA MI
DGOS PA MA YIN MOD, 'ON KYANG DE LTAR BYED PA DE LA BSTAN PA'I
RTZA BA 'DUL BA'I BSLAB KHRIMS LA GNOD PA'I DGAG BYA SHAS CHE
BAS DE'I MTHA' 'GEGS SU PHYAG MI BYA BAR GSUNGS PA YIN GYI

YUL 'GA' ZHIG NA DGAG BYA DE GTAN LOG 'DUG NA YUL DE 'DRA
RNAMS SU PHYAG BYA DGOS PA YIN NO, ,DGE SLONG RDO RJE 'DZIN PA
YOD BZHIN DU KHYIM PA RDO RJE 'DZIN PA BLA MAR MI BYA BAR DI
MED 'OD LAS GSUNGS PA YANG 'DUL BA LA CHES CHER GUS PAR BYA M@06A
*, ,BA'I PHYIR TE DE LA BRTEN NAS BSTAN PA YUN RING DU GNAS
PAR BYA BAR DGONGS PA'O, ,TSUL 'DI LA RDO RJE SLOB DPON CHEN PO
KHA CIG NA RE KHYIM PA DANG GSAR BU NI RDO RJE SLOB DPON MIN
PA'I GONG ROL RTOG PA'I DUS SU YIN GYI GZHAN

DU NA RDO RJE SLOB DPON LA SANGS RGYAS RNAMS KYANG PHYAG 'TSAL
BAR GONG DU GSUNGS PA DANG 'GAL LO ZHES GSUNG PA NI RIGS PA MA
YIN TE, 'DI NI DGAG BYA CHE BA'I TSE GONG MA LA DMIGS BSAL
GSUNGS PA YIN PA'I PHYIR DANG RDO RJE SLOB DPON LA MI SBYOR

NA SKABS 'CHOL BAR 'GYUR BA'I PHYIR RO, ,GSUM PA GUS PA'I YUL
DANG RTEN BRTAG PA LA GNYIS, PHAN TSUN BRTAG DGOS PA'I RGYU
MTSAN DANG, BRTAGS NAS SPANG BLANG BYA BA'I TSUL LO, ,DANG PO
NI, 'O NA DE LTAR GUS PAR BYA BA'I YUL BLA MA DANG

GUS PAR BYED PA'I SLOB MA GNYIS KYI DPON SLOB KYI 'BREL PA DE MA
BRTAGS PAR RAM BRTAGS NAS BYA SNYAM NA, BLA MA DANG NI SLOB MA
DAG ,MTSUNGS PAR DAM TSIG NYAMS 'GYUR BAS, ,DPA' BOS DANG POR
SLOB DPON DANG, ,SLOB MA'I 'BREL PA BRTAG

PAR BYA, ,ZHES GSUNGS TE, DPA' BO NI 'DIR RDO RJE THEG PA'I BKA'
DRIN NOD SA DANG NOD PA PO GNYIS KA LA BYA STE RDO RJE THEG PA'I
BKA' DRIN MA MNOS PA'I DANG POR NOD SAS KYANG NOD PA PO SNOD DU
RUNG MI RUNG BRTAG LA, NOD PA POS KYANG NOD SA DE MTSAN NYID

DANG LDAN MI LDAN BRTAGS PA'I SGO NAS PHAN TSUN DU 'BREL PA BYA
BAR 'OS MI 'OS BRTAG PAR BYA STE, 'DI LTAR MA BRTAGS PAR GANG
RUNG RUNG DANG 'BREL PA BYAS NA, SNOD MIN LA GSANG BA BSTAN PAS
BLA MA DAM TSIG NYAMS PAR 'GYUR LA SLOB

@06B MAS KYANG DAM TSIG BLANGS PA RNAMS BSRUNG BAR ME NUS PAS
NYAMS PAR 'GYUR BA'I PHYIR RO, ,DES NA GNYIS KA MTSUNGS PAR DAM
TSIG NYAMS PAR 'GYUR BAS BRTAG DGOS LA BRTAGS PA'I TSE SNOD DANG
MI LDAN PAR MTHONG NA GSANG BA'I CHOS MI BSHAD

DE, BSHAD RGYUD RDO RJE PHRENG BA LAS, JI LTAR SENG GE'I 'O MA
NI, ,SA YI SNOD DU GZHAG MI BYA, ,DE BZHIN RNAL 'BYOR CHEN PO'I
RGYUD, ,SNOD MIN RNAMS LA SBYIN MI BYA, ,ZHES SO, ,MA BRTAGS PAR
GANG RUNG RUNG LA DBANG BSKUR BA NYES DMIGS CHE BAR GZIGS

NAS RGYUD DE LAS LO NI BCU GNYIS BAR DU BRTAG, ,CES MYUR POR
SNOD MA SHES NA YUN RING POR BRTAG PAR GSUNGS SO, ,GNYIS PA LA
GNYIS, SPANG BYA'I MTSAN NYID DANG, BSTEN BYA'I MTSAN NYID DO,
,DANG PO NI, GAL TE BLA MAR 'OS MI 'OS BRTAG DGOS NA

MI 'OS PA DE JI 'DRA BA ZHIG YIN SNYAM NA, BLO LDAN SLOB MAS BLA
MAR NI, ,SNYING RJE MED CING KHRO LA GDUG ,KHENGS SHING CHAGS LA
MA BSDAMS DANG, ,SPYOMS DANG BCAS PA MI BYA'O, ,ZHES GSUNGS TE,
BLO LDAN TE SHES RAB CAN GYI SLOB MAS BLA MAR MI BYA'O,,

GANG LA BLA MAR MI BYA ZHE NA, SNYING RJE MED PA NAS SPYOMS PA'I
BAR GYI SKYON DANG BCAS PA DE'O, ,DE LA SNYING RJE MED PA NI
SEMS CAN RNAMS SDUG BSNGAL RGYU BCAS LAS BSGRAL BAR 'DOD PA MED
PA YIN PAS THEG PA MCHOG GI BSHES GNYEN DU MI 'OS SO, ,KHRO BA

NI ZHE SDANG SHIN TU SHAS CHE BA'O, ,GDUG PA NI LUS NGAG GIS
GZHAN LA GNOD PA BYED PA LA DGA' BA'AM KHON 'DZIN DAM PA'O,
,KHENGS PA NI NGA RGYAL SHAS CHE BA'O, ,CHAGS PA NI YO BYAD LA
KUN 'DZIN DAM PA'O, ,MA BSDAMS PA NI BSLAB PA'I GZHI RNAMS

@07A *, ,LA SGO GSUM LHOD PAR 'JUG PA'O, ,SPYOMS PA NI RANG GI
YON TAN CUNG ZAD TZAM YANG GZHAN LA NGOM PA'O, ,GZHAN YANG RDO
RJE MKHA' 'GRO'I RIM PAR PHYE BA SO GNYIS PA LAS, GANG YANG KHRO
DANG SGYU CAN DANG, ,NGAG NI SHIN TU RTZUB PA

DANG, ,YON TAN DAG GIS CHOG SHES PA, ,DE NI BLA MAR BSTEN MI
BYA, ,ZHES GSUNGS SO, ,GNYIS PA NI, 'O NA BSTEN PAR BYA BA'I BLA
MA DE JI 'DRA BA ZHIG CE NA, BRTAN ZHING DUL LA BLO GROS LDAN,
,BZOD LDAN DRANG LA GA-YO SGYU MED, ,SNGAGS DANG RGYUD KYI SBYOR
BA

SHIS, ,SNYING BRTZER LDAN ZHING BSTAN BCOS MKHAS, ,DE NYID BCU
NI YONGS SU SHES, ,DKYIL 'KHOR 'DRI BA'I LAS LA MKHAS, ,SNGAGS
BSHAD PA YI SBYOR BA SHES, ,RAB TU DANG ZHING DBANG PO DUL,
,ZHES GSUNGS SO, ,DE LA BRTAN PA NI LUS BSDAMS PA DANG,

DUL BA NI NGAG BSDAMS PA DANG, BLO GROS LDAN NAS SGYU MED PA'I
BAR GYIS NI YID BSDAMS PA BSTAN PAR SGYU 'PHRUL DRA BA'I 'GREL
PAR SLOB DPON KUN DGA' SNYING POS BSHAD DE, BLO GROS DANG LDAN
PA NI SHES RAB CHE BA'O, ,BZOD PA NI GNOD BYED DANG

DKA' SPYAD DANG CHOS ZAB MO LA BZOD PA STE DE DANG LDAN PA'O,
,DRANG BA NI SEMS CAN LA LHAG PA'I BSAM PAS GNAS PA'O, ,GA-YO
DANG SGYU NI RNYED BKUR LA CHAGS PA'I DBANG GIS BYUNG ZHING 'DOD
CHAGS DANG GTI MUG GANG RUNG GE CHAR GTOGS PAR

'DRA BA LA RANG GI NYES PA THABS KYIS MI MNGON PAR BYAD PA DANG
YON TAN MED BZHIN DU YOD PA LTAR STON PA STE DE MED PA'O,
,SNGAGS DANG RGYUD KYI SBYOR BA SHES ZHES PA LA SGYU 'PHRUL DRA
BA'I 'GREL PAR GSANG SNGAGS RGYUD KYI SBYOR BA SHES, ZHES

@07B GTON ? NAS SNGAGS DANG SMAN GYI SBYOR BAS BGEGS ZLOG NUS PA
LA KUN SNYING GIS BSHAD DO, ,RDO RJE MKHA' 'GRO'I RIM PAR PHYI
BA SO GNYIS PA'I SNGAGS DANG RGYUD KYI SBYOR BA SHES, ZHES PA'I
'GREL PAR BH'A BA BHA DRAS SNGAGS NI RKANG PA BRGYAD PA LA SOGS
PA'O, ,

RGYUD NI SMAN RNAMS SO, ,SBYOR BA NI BYA BA'O, ,SHES PA NI MKHAS
PA'O, ,ZHES SNGAGS DANG RDZAS KYIS RANG RANG GI BYA BA ZHI SOGS
SGRUB PA SHES PA LA BSHAD DO, ,SNYING BRTZER LDAN PA NI SEMS CAN
LA SDUG BSNGAL DANG BRAL BAR 'DOD PA'I BRTZE BA CHE BA'O, ,

BSTAN BCOS LA MKHAS PA NI RDO RJE GUR LAS, RIG PA'I GNAS RNAMS
KUN LA MKHAS, ,ZHES GSUNGS PA LTAR NANG RIG PA SDE SNOD GSUM
SHES PA LA SOGS PA'O, ,DE NYID BCU NI RNAL 'BYOR BLA MED KYI
RGYUD RDO RJE SNYING PO RGYAN GYI LE'U THA MA LAS, PHYIR

ZLOG GNYIS KYI CHO GA DANG, ,GSANG DANG SHES RANG YE SHES DANG,
,KHA SBYOR 'BYED PA'I CHO GA DANG, ,GTOR MA RDO RJE'I BZLAS PA
DANG, ,BRAG SHUL SGRUB PA'I CHO GA DANG, ,RAB TU GNAS DANG DKYIL
'KHOR SGRUB, ,GSANG BA'I DE NYID BCU YIN NO, ,DKYIL 'KHOR

TING 'DZIN PHYAG RGYA DANG, ,STANG STABS 'DUG STANGS BZLAS BRJOD
DANG, ,SBYIN SREG MCHOG PA LAS SBYOR DANG, ,SLAR SDUD PA YI RNAM
PA NI, ,PHYI YI DE NYID BCU YIN NO, ,ZHES GSUNG BA STE NANG GI
DE NYID BCU DANG PHYI'I DE NYID BCU GSUNGS SO, ,DE LA PHYIR

ZLOG PA GNYIS NI KHRO BO BCU LTA BU LA BSGOMS NAS PHYIR ZLOG PA
DANG BRIS NAS 'DOGS PA SOGS BYAS PAS PHYIR BZLOG PA'O, ,GSANG BA
DANG SHES RAB YE SHES KYI DBANG BSKUR BA GNYIS LAS MA GSUNGS
KYANG GSANG DBANG BUM DBANG THOB PA LA

@08A *, ,BSKUR BAS DES BUM DBANG MTSON LA GSUM PAS BZHI PA MTSON
PAS DE DER BSDU STE, DE KHO NA NYID BCU PA LAS DBANG BZHI GI
GSUNGS SO, ,KHA SBYOR DBYE BA NI DGRA BO SRUNG MA DANG PHRAL NAS
MNGON SPYOD BYED PA'O, ,GTOR

MA NI PHYOGS SKYONG BCO LNGA'I GTOR MA LTA BU'O, ,RDO RJE'I
BZLAS PA NI YID DANG NGAG GI RDO RJE'I BZLAS PA STE GZHAN YANG
SNGAGS RNAMS SPEL NAS BZLAS LUGS MANG DU DE KHO NA NYID BCU PA
LAS BSHAD DO, ,DRAG SHUL SGRUB PA NI DBANG THOB CING DAM TSIG
DANG

SDOM PA DANG LDAN PAS SGRUB THABS NAS 'BYUNG BA BZHIN ZLA BA BCO
BRGYAD LA SOGS PAR BSGRUBS KYANG MA GRUB NA LHA LA DRAG PO'I
SBYOR BAS PHUR BUS 'DEBS PA'O, ,RAB GNAS NI GO BAR ZAD LA DKYIL
'KHOR BSGRUB PA NI MDUN BSKYED KYI DKYIL 'KHOR

BSGRUB PA DANG, DE LA MCHOD CING BSTOD PA DANG DER ZHUGS NAS
DBANG LEN CING RJES SU GNANG BA NOD PA'O, ,RGYAS PAR NI DE KHO
NA NYID BCU PA LAS SHES PAR BYA'O, ,PHYI'I DE NYID BCU'I DKYIL
'KHOR NI GZUGS CAN DANG GZUGS CAN MA YIN PA'I DKYIL

'KHOR RO, ,TING NGE 'DZIN NI LHA'I RNAL 'BYOR TE DANG PO SBYOR
BA SOGS SO, ,PHYAG RGYA NI LHA LA RGYAS 'DEBS PA'I PHYAG RGYA
SOGS SO, ,STANG STABS DANG 'DUG STANGS DANG LAS LA SBYOR BA DANG
SLAR BSDU BA BZHI NI RIM PA LTAR GA-YAS BRKYANG LA SOGS PA DANG
RDO RJE

SKYIL KRUNG LA SOGS PA DANG, BSRUNG ZHING SPYAN DRANG BA SOGS
DANG MCHOD BSTOD SOGS SNGON DU 'GRO BAS GSHEGS SU GSOL BA LA
SLOB DPON RAB ZHI BSHES GNYEN GYIS SGYU 'PHRUL DRA BA'I 'GREL
PAR BSHAD LA KUN SNYING GIS LAS LA SBYOR BA ZHI SOGS

@08B KYI LAS LA SBYOR BA LA BSHAD CING GZHAN GSUM DON 'DRA'O,
,BZLAS BRJOD SOGS LHAG MA GSUM NI GO SLA'O, ,SGYU 'PHRUL DRA
BA'I RIM PAR PHYE BA THA MAR DE NYID BCU GSUNGS PA YANG BCU TSAN
PHYI MA DANG 'DRA'O, ,DE LTAR NA RGYUD SDE 'OG MA'I RDO RJE SLOB
DPON

YIN NA BCU TSAN 'OG MA DANG, BLA MED KYI RDO RJE SLOB DPON GYIS
NI BCU TSAN DANG PO'I DE NYID BCU LEGS PAR SHES DGOS SO, ,DKYIL
'KHOR 'DRI BA'I LAS LA MKHAS PA NI THIG GIS BRI BA DANG TSON
GYIS BRI BA LA SOGS PA'I BYA BA LA MKHAS PA'I,,

DE DAG NI SGYU 'PHRUL DRA BA LAS, BRTAN ZHING DUL LA BLO GROS
LDAN, ,BZOD LDAN DRANG ZHING GA-YO SGYU MED, ,GSANG SNGAGS RGYUD
KYI SBYOR SHES PAS, ,DKYIL 'KHOR BRI BA'I LAS BYA'O, ,DE NYID
BCU NI YONGS SHES SHING, ,SEMS CAN KUN LA MI

'JIGS SBYIN, ,THEG PA CHE LA RTAG DGA' BA, ,DE NI SLOB DPON YIN
PAR GSUNGS, ,ZHES BSHAD PA BSDUS PA'O, ,SNGAGS BSHAD PA YI SBYOR
BA SHES, ,ZHES PA LA CHAG 'GYUR DU, SNGAGS 'CHAD MKHAS PA'I SLOB
DPON NI, ,ZHES 'BYUNG BA

LTAR BDE STE GZHAN LA SNGAGS KYI LAM 'CHAD PA LA MKHAS PA'O,
,RAB TU DANG BA NI THEG PA CHE LA RTAG DGA' BA, ,ZHES GSUNGS PA
LTAR THEG PA CHEN PO SPYI DANG KHYAD PAR DU SNGAGS KYI THEG PA
LA RAB TU GUS PA'I DANG BA BRTAN PA'O, ,DBANG PO DUL BA

NI DRAN SHES KYIS DBANG PO'I SGO BSDAMS PAS LOG PA'I YUL LA
GA-YENG BA TSAR BCAD PA'O, ,DE DAG GI DON MDOR BSDU NA SNYING
RJE CHE BA, THEG CHEN LA MI PHYED PA'I DAD PA BRTAN PA, THEG PA
THUN MONG BA DANG THUN MONG MA YIN PA'I BSTAN BCOS

@09A *, ,LEGS PAR SHES PA, GDUL BYA 'KHRID PA'I RIM PA LA SHIN
TU MKHAS PA, SGO GSUM GYI NYES SPYOD BSDAMS PAS DBANG PO DUL BA
STE CHOS LNGA DANG LDAN PA ZHIG BLO DANG LDAN PA'I SLOB MAS BLA
MAR BYA'O, ,RDO RJE GUR GYI LE'U

BRGYAD PA LAS KYANG, RDO RJE SLOB DPON MTSAN LDAN NYID, ,DE YIS
NYE BAR BSTAN PA'I SNGAGS, ,SGRUB PA PO LA 'GRUB BO KYE, ,BRTAN
ZHING ZAB MO'I CHOS LDAN DANG, ,RIG PA'I GNAS RNAMS KUN LA
MKHAS, ,SBYIN SREG DKYIL 'KHOR SNGAGS SHES SHING, ,

RAB GNAS GTOR MA'I PHA ROL SO ? NI, ,DE NYID BCU PO RNAM PAR RIG
,NYAN THOS SPYOD PA SKYONG BYED CING, ,SNGAGS KYI THEG PA'I RIM
PAR GUS, ,GZUGS LDAN MTHONG NA DGA' BA DANG, ,DKYIL 'KHOR 'DRI
MKHAS BZLAS BAR LDAN, ,RTZA BA'I LTUNG BA RAB 'JOMS

SHING, ,SNGAGS DANG RGYUD KYI RAB SBYOR GYIS, ,'JIG RTEN RNAMS
LA BDE STER BA, ,DE 'DRA'I BLA MA DNGOS BYAS NAS, ,GANG GIS
KYANG NI SMAD MI BYA, ,ZHES RGYAS PAR GSUNGS TE KHYAD PAR DU RDO
RJE SLOB DPON LA RTZA BA'I LTUNG BA DANG MI LDAN PA DGOS PAR 'DI
DANG

SDOM PA 'BYUNG BA LAS GSUNGS PA NI MED MI RUNG YIN PAS SNGAR
BSHAD PA'I SGO GSUM GYI NYES SPYOD BSDAMS PA'I GTZO BOR GZUNG
NGO, ,NYAN THOS SPYOD PA SKYONG BAR BYED PA NI BSHAD RGYUD RDO
RJE PHRENG BA LAS SLOB DPON GYI MTSAN NYID KYI SKABS SU PHYI RU

SA SAR THAR PA SPYOD CING NANG DU 'DUS PA'I DON LA DGA' BAR
GSUNGS PA DANG DON GCIG PAS SO SOR THAR PA'I SDOM PA DANG LDAN
PA STE DE YANG DGE SLONG RDO RJE 'DZIN PA MCHOG DANG DGE TSUL
RDO RJE 'DZIN PA 'BRING DANG RAB BYUNG GI SDOM PA DANG MI

@09B LDAN PA'I SNGAGS KYI SDOM LDAN KHYIM PA NI RDO RJE 'DZIN
PA'I SLOB DPON THA MA'O, ,DE LTAR YANG DPAL DUS KYI 'KHOR LO'I
DBANG GI LE'U'I 'GREL PAR DRANGS PA LAS, DE NYID BCU NI YONGS
SHES PA, ,GSUM LAS DGE SLONG MCHOG YIN 'BRING, ,DGE TSUL ZHES

BYA DE DAG LAS, ,KHYIM NA GNAS PA THA MA'O, ,ZHES GSUNGS SO,
,'DIS NI LEGS PAR GSUNGS PA'I CHOS 'DUL BA'I BSLAB PA LA TSUL
BZHIN DU SLOB PA'I SNGAGS KYI SDOM LDAN DGE SLONG NI SNGAGS
SGRUB PA'I LAM GYI RTEN MCHOG TU GSUNGS PAS SO SOR

THAR PA GANG YIN THEG DMAN GYI YIN PAR BZUNG NAS GSANG SNGAGS
DANG CHOS MI MTHUN PAR 'DOD PA NI RGYAL BA'I GSUNG RAB SPYI'I
RNAM BZHAG MA CHAGS PA YIN PAR SHES PAR BYA'O, ,MTSAN NYID DU
GSUNGS PA'I CHOS RNAMS YONGS SU RDZOGS PA MA RNYED NA JI

LTAR BYA BA NI DPAL DON DAM PA'I BSNYEN PA LAS, RTZOD LDAN DBANG
GIS BLA MA SKYON DANG YON TAN 'DRES, ,RNAM PA KUN TU SDIG PA MED
PA YOD MA YIN, ,GANG ZHIG YON TAN LHAG PA YANG NI LEGS DPYAD
NAS, ,BU RNAMS KYIS NI DE LA BRTEN PAR 'GYUR BA'O, ,

ZHES GSUNGS PA LTAR MTSAN NYID YONGS SU RDZOGS PA MA RNYED NA
YON TAN SHAS CHE BA LA BRTEN PAR BYA'O, ,RDO RJE SLOB DPON NI
DNGOS GRUB KYI RTZA BA YIN PAS RGYUD SDE DU MA NAS MTSAN NYID
MANG DU GSUNGS PAS MTSAN NYID KYI CHOS RNAMS SHES PAR BYAS LA

SLOB MA BSTAN PAR 'DOD PA RNAMS KYIS YON TAN DE DAG DANG LDAN PA
LA 'BAD CING BLA MA BSTEN 'DOD PA RNAMS KYIS KYANG DE 'DRA BA
'TSEL BA LA 'BAD LA MA RNYED NA'ANG DE 'DRA BA'I MTSAN NYID CAN
GYIS RJES SU 'DZIN PA'I RGYUR TSOGS GSOG PA DANG SMON

@10A *, ,LAM LA BRTZAN DGOS PAS BLA MA'I MTSAN NYID DE DAG SHES
PAR BYA BA NI SHIN TU GAL CHE'O, ,BSTEN BYA'I SLOB MA JI 'DRA BA
YANG SGYU 'PHRUL DRA BA'I RIM PAR PHYE BA DANG PO LAS, DE DGE
DANG SGOM LA DGA' BA DANG, ,RTAG TU BLA MA

LA GUS DANG, ,RGYUN DU LHA RNAMS MCHOD BYED PA'I, ,YON TAN LDAN
NA SLOB MA YIN, ,ZHES GSUNGS PA LTAR SHES PAR BYA LA SPANG BYA'I
SLOB MA NI, SNYING RJE MED CING KHRO LA GDUG ,CES SOGS KYI SKYON
DANG LDAN PA DANG 'DIR BSHAD PA'I YON TAN

CAN LAS BZLOG PA RNAMS SU SHES PAR BYA'O, ,SLOB MA'I SKYEN YON
DE DAG KYANG SHES PAR BYAS LA SKYON SPONG BA DANG YON TAN DE DAG
RANG LA LDAN PAR BYA BA LA 'BAD PAR BYA'O, ,GNYIS PA BSTEN TSUL
RGYAS PAR BSHAD PA LA GNYIS, MA GUS BA SPANG BA DANG,

GUS PA JI LTAR BSGRUB PA'O, ,DANG PO LA BZHI, BRNYAS PA DANG
SMOD PA SPANG BA, THUGS DKRUG PA SPANG BA, MA MTHONG BA'I NYES
DMIGS BSHAD PA, DE DAG GI DON BSDU BA'O, ,DANG PO LA GNYIS,
SPYIR BSTAN PA DANG, BYE BRAG TU BSHAD PA'O, ,DANG PO NI,

DE 'DRA'I MGON LA BSAMS BYAS NAS, ,SLOB MAR GYUR NAS BRNYAS NA
NI, ,SANGS RGYAS THAMS CAD BRNYAS PAS NA, ,DES NI RTAG TU SDUG
BSNGAL 'THOB, ,CES PAS STON NO, ,SNGAR BSHAD PA'I DE 'DRA BA'I
MGON PO BLA MA LA BRNYAS SAM SMAD NA NI

RTAG TU STE RGYUN DU TSOR BA SDUG BSNGAL 'THOB PAR 'GYUR RO, ,JI
LTAR DU BRNYAS PAS 'THOB CE NA, BSAMS BYAS NAS TE BSAMS BZHIN DU
BRNYAS SMOD BYAS NA'O, ,GANG GIS BRNYAS PAS SHE NA, DE'I SLOB
MAR GYUR PA STE SLOB MA BYAS NAS DE

@10B NAS DAS BRNYAS NA'O, ,BRNYAS SMOD BYAS TSUL NI DPAL MCHOG
'GREL CHEN LAS, GANG GIS RNAL 'BYOR PA DKYIL 'KHOR DU 'JUG PAR
BYED PA'I SLOB DPON DE LA KHYOD TSUL KHRIMS 'CHAL BA DANG BRTZON
'GRUS ZHAN PA DANG, RMONGS PA YIN NO ZHES SMU

PAR MI BYA'O, ,ZHES GSUNGS PA LTAR TSUL 'CHAL ZHES SOGS KYIS
SMOD PA DANG BRNYAS PA'O, ,DKYIL 'KHOR DU 'JUG PAR BYED PA'I
SLOB DPON ZHES BYA BA NI RGYUD DANG MAN NGAG 'CHAD PA'I SNGON DU
DKYIL 'KHOR DU GZHUG DGOS PAS DE LA DGONGS PA YIN

GYI DBANG BSKUR BA'I SLOB DPON KHO NA MA YIN PAS, BRNYAS PA DANG
SMAD PA'I NYES DMIGS RNAMS NI RDO RJE SLOB DPON SPYI'I DBANG DU
BYAS PAR SHES PAR BYA'O, ,YUL YANG RANG GI RDO RJE SLOB DPON YIN
NA JI 'DRA ZHIG LA YANG MA GUS PA SPANG DGOS TE

DKYIL CHOG BZHI BRGYA LNGA BCU PA'I 'GREL PAR SH'ANTI PAS, SMAD
PAR MI BYA STE ZHES BYA BA NI BLA MA TSUL KHRIMS 'CHAL PA LA
SOGS PAR MTHONG NA YANG MA GUS PAR MI BYA'O, ,ZHES GSUNGS PA
LTAR RO, ,SANGS RGYAS THAMS CAD BRNYAS PAS NA,

ZHES PA NI BRNYAS PAS RTAG TU SDUG BSNGAL 'THOB PA'I RGYU MTSAN
STON PA STE RDO RJE SLOB DPON MCHOD NA SANGS RGYAS THAMS CAD LA
MCHOD PAR GSUNGS PA BZHIN NO, ,GNYIS PA NI, 'O NA SLOB DPON LA
BRNYAS SMOD BYAS PA DES SDUG BSNGAL JI 'DRA BA

RNAMS 'THOB CE NA, SLOB DPON LA NI SMOD PA DE, ,YAMS DANG 'TSO
BA'I NAD RNAMS DANG, ,GDON DANG RIMS DANG DUG RNAMS KYIS,
,RMONGS CHEN DE NI 'CHI BAR 'GYUR, ,RGYAL PO ME DANG SBRUL GDUG
DANG, ,CHU DANG MKHA' 'GRO RKUN PO DANG, ,GDON DANG LOG 
@11A *, ,'DREN RNAMS KYIS KYANG, ,BSAD NAS SEMS CAN DMYAL BAR
'GRO, ZHES GSUNGS SO, ,CHAG 'GYUR LAS, YAMS DANG NYER 'TSE NAD
RNAMS DANG, ,GDON DANG RIMS DANG DUG GIS KYANG, ,BLA MA'I ZHABS
LA SMOD PA YI, ,RMONGS

CHEN DE NI 'CHI BAR 'GYUR, ,ZHES 'BYUNG BA BDE LA DE YANG MTHONG
CHOS KYI NYES DMIGS DANG MA MTHONG BA SKYE BA PHYI MA'I NYES
DMIGS GNYIS LAS, DANG PO NI, TSIGS BCAD DANG PO DANG RGYAL PO
NAS LOG 'DREN RNAMS KYIS BSAD CES PA'I BAR GYIS BSTAN

LA, GNYIS PA NI SEMS CAN DMYAL BAR 'GRO ZHES PAS BSTAN NO, ,DE
LA YAMS NI RIMS LAS GZHAN PA'I 'OG NAD MI BZAD PA'O, ,NYE BAR
'CHE BA NI 'OG GI SEMS CAN GYI GNOD PA LAS GZHAN PA'I SROG CHAGS
GTUM PO RNAMS KYI

GNOD PA'O, ,NAD NI YAMS DANG RIMS LAS GZHAN PA'I NAD DE GUR GYI
LE'U BRGYAD PA LAS, GA-YE DANG SGYU YI RAB SBYOR BAS, ,BSNYEN
BKUR LOG PAS GSAL BYED NA, ,GLO KHRAG MDZE NAD NAD CHEN GYIS,
,SHI NAS DMYAL LA SOGS PAR 'GRO,

ZHES GSUNGS PA LTAR RO, ,GDON NI LHA DANG KLU'I GDON LA SOGS
PA'O, ,RIMS NI NYIN GCIG PA LA SOGS PA GSOR MI RUNG BA RNAMS SO,
,DUG CI SBYAR DUG LA SOGS PA STE DE DAG GIS 'CHI RKYEN BYAS NAS
KHA NA MA THO BA PHUL DU BYUNG BA'I NYES DMIGS

LA RMONGS PA'I RMONGS CHEN BLA MA LA SMOD PA DE NI 'CHI BAR
'GYUR RO, ,DE BZHIN DU RGYAL PO DANG DUG SBRUL DANG SHA ZA'I
MKHA' 'GRO DANG CHOM RKUN PA DANG LOG 'DREN GTUM PO RNAMS KYIS
KYANG GSOD LA ME DANG CHUR DUS MA YIN PAR 'TSE ZHING SHI BA'I

@11B 'OG TU YANG DMYAL BA RNAMS SU SKYE BAR 'GYUR RO, ,DE DAG NI
DPAL MCHOG DANG PO'I DUM BU DANG PO LAS, SANGS RGYAS KUN MTSUNGS
BLA MA YI, ,SLOB DPON LA NI GANG SMAD PA, ,DES NI SANGS RGYAS
KUN SBAD PAS, ,RTAG TU SDUG BSNGAL THOB 'GYUR

TE, ,RIMS DANG DUG DANG SBYAR DUG DANG, ,MKHA' 'GRO RNAMS KYIS
GTZES PA DANG, ,GDON DANG LOG 'DREN GTUM PO YIS, ,BSAD NAS SEMS
CAN DMYAL BAR LTUNG, ,ZHES GSUNGS PA RNAMS BSDUS PA'O, ,GNYIS PA
THUGS DKRUG PA SPANG BA NI, NAM YANG

SLOB DPON DAG GI NI, ,KUN TU SEMS DKRUG MI BYA STE, ,GAL TE
RMONGS PAS BYAS GYUR NA, ,DMYAL BAR NGES PAR 'TSED PAR 'GYUR,
,ZHES GSUNGS TE, RANG GI KUN SPYOD GANG GIS RDO RJE SLOB DPON
DAG GI SEMS DKRUG PA STE SEMS SUN DBYUNG BA DUS NAM YANG

MI BYA STE GAL TE SLOB MA RMONGS PAS DE BYAS NA DMYAL BAR 'TSED
CING SRAG PAR 'GYUR RO, ,LAS DE SHIN TU STOBS DANG LDAN PAS NGES
PAR TE GDON MI ZA BAR 'BRAS BU 'BYIN PAR 'GYUR BA'O, ,MYONG NGAS
KYI LAS YIN KYANG STOBS BZHIS 'DAG PAR BRGYAD STONG

'GREL TSAN DU GSUNGS PA NI LAM GYI RIM PAR RGYAS PAR BSHAD PA
LAS SHES PAR BYA'O, ,TSIGS BCAD 'DI ZLA GSANG THIG LE LAS BSDUS
PA'O, ,GSUM PA MA MTHONG BA'I NYES DMIGS BSHAD PA NI, MNAR MED
LA SOGS 'JIGS RUNG BA'I, ,DMYAL

BA BSTAN PA GANG YIN PA, ,SLOB DPON LA NI SMOD PA RNAMS, ,DER NI
GNAS PAR YANG DAG BSHAD, ,CES PA'O, ,SNGAR BSHAD PA'I SEMS CAN
DMYAL BAR 'GRO ZHES PA'I DMYAL BA NI MDO DANG RGYUD SDER MNAR
MED DANG SOGS PAS BSDUS PA RAB TU TSA BA LA

@12A *, ,SOGS PA'I DMYAL BA 'JIGS SU RUNG BA STE SDUG BSNGAL CHE
SHOS DE RNAMS SU SLOB DPON LA SMOD PA RNAMS GNAS NAS SDUG BSNGAL
YUN RING POR MYOD DGOS PAR BSHAD DE, RDO RJE SNYING PO RGYAN GYI
RGYUD KYI LE'U BCU BZHI PA DANG SGYU

'PHRUL DRA BA'I RIM PAR PHYE BA DANG PO LAS GSUNGS PA BSDUS
PA'O, ,SRUNG MA RNAMS KYIS KYANG MI SRUNG STE RDO RJE SNYING PO
RGYAN LAS, NGAN PA GTUM PO BLUN CHEN DE, ,PHYOGS BZHI DAG TU
SONG GYUR KYANG, ,BLO LDAN RNAMS KYIS MI SRUNG BAR, ,MDUNG LA

SOGS PA'I MTSON CHA YIS, ,KHA NA MA THO BYED PA GSOD, ,CES SO,
,'DUS PA'I LE'U LNGA PA LAS KYANG, SEMS CAN MTSAMS MED LA SOGS
PA, ,SDIG PA CHEN PO BYED PA YANG, ,RDO RJE THEG PA RGYA MTSO
CHE, ,THEG PA MCHOG NI 'DI LA 'GRUB, ,SNYING

NAS SLOB DPON SMOD PA DAG ,BSGRUBS KYANG 'GRUB PAR YONG MI
'GYUR, ,ZHES GSUNGS SHING DE'I 'GREL PA SGRON GSAL LAS PHA MA
DANG DGRA BCOM GSED PA DE BZHIN GSHEGS PA'I SKU 'JIG PA DAM CHOS
SPONG BA STE SHI MA THAG DMYAL BAR LTUNG

BA'I MTSAMS MED LNGA DANG SOGS KYIS BSDUS PA NYE BA'I MTSAMS MED
DANG SDIG PA CHEN PO RTZA LTUNG BZHI SPYAD PA RNAMS KYANG BLA
MA'I DRIN GYIS RDZOGS RIM THOB NA SANGS RGYAS 'GRUB PAR 'GYUR
YANG, DANG POR SLOB DPON LA BSNYEN BKUR BYAS TE

THOS BSAM GYIS DE KHO NA NYID RTOGS NAS DA NI 'DIS CI ZHIG BYA
ZHES BLA MA LA BRNYAS PAR BYED PA NI, SNYING NAS SLOB DPON SMOD
PA STE DE DANG LHAN CIG TU ZANG ZING GI LONGS SPYOD KYIS DGA'
BAR BYED PAS KYANG MI 'GRUB NA DES MI 'GRUB PA SMOS CI

@12B DGOS, ZHES CHOS SPONG DANG MTSAMS MED LAS KYANG SDIG CHE
BAR GSUNGS SO, ,NGES NA NYES SPYOD DE DAG NI DNGOS GRUB THAMS
CAD 'PHROG CING NGAN 'GRO SHIN TU NYAM NGA BA'I SDUG BSNGAL GYI
RTZA BAR RGYUD SDE LAS YANG YANG NAN CHE BAR GSUNGS PAS GNAS 'DI
LA

NI SHIN TU GZAB PAR BYA'O, ,'DI YANG LAS 'BRAS SPYI RGYUN DU
BSGOM PA DANG KHYAD PAR DU BLA MA LA BRNYAS SMOD DANG THUGS
DKRUGS PA'I KHA NA MA THO BA'I 'BRAS BU GSUNGS PA RNAMS KYI DON
LA BSAMS NAS NYES DMIGS LA SHIN TU SKRAG PA DANG DE YANG

RGYU DE DAG LAS 'BYUNG BA LA NGES PA BRTAN PO RED PA LA RAG LAS
TE DE GNYIS TSIG TZAM DU SONG NA NYES SPYOD DE DAG LA 'DZEM PA
YANG TSIG TZAM DU 'GRO BA'I PHYIR RO, ,BLA MA LA BRNYAS PA LA
SOGS PA'I LTUNG BA RNAMS LA JI MI SNYAM PAR 'JUG CING BSRUNG

SDOM YAL BAR DER NAS LAM BSGOM PA SKAD BYAS KYANG NGAN 'GRO'I
SGO 'BYED PAR GSUNGS PAS KHAS BLANGS PA'I DAM TSIG DANG SDOM PA
BSRUNG BA NYID GZHIR BZHAG NAS LAM BSGOM PA DGOS TE, RDO RJE
SNYING PO RGYAN GYI LE'U BCU BZHI PA LAS, GANG

GIS SLOB DPON YANG DAG SMAD, ,DE YIS RGYUD KUN SGRUB PA'I MCHOG
,GNYID DANG 'DU 'DZI RNAM SPANGS TE, ,BSKAL PA STONG DU LEGS
BSGRUBS KYANG, ,DMYAL SOGS SGRUB PAR BYED PA'O, ,ZHES DANG, BDE
MCHOG RTZA RGYUD KYI LE'U DANG PO LAS KYANG,

SHIN TU MNYAM BZHAG SGRUB PA POS, ,RTAG TU DAM TSIG BSKYANG BAR
BYA, ,DAM TSIG NYAMS PAS DKYIL 'KHOR DU, ,DBANG SKUR DNGOS GRUB
THOB MI 'GYUR, ,ZHES GSUNGS SO, ,BZHI PA DON BSDU BA NI, DE BAS
'BAD PA THAMS CAD KYIS, ,RDO RJE SLOB

@13A *, ,DPON BLO GROS CHE, ,DGE BA RAB TU MI SPYOMS PA, ,NAM
YANG SMAD PAR MI BYA'O, ,ZHES SO, ,SLOB DPON LA SMAD PA'I NYES
DMIGS SHIN TU CHE BA DE BAS NA NUS PA CI YOD THAMS CAD KYIS 'BAD
NAS RDO RJE SLOB DPON BLO GROS TE MKHYEN

PA CHE BA DANG DGE BA CHEN PO YANG MI SPYOMS PAR SBED PA LA DUS
NAM YANG SMAD PAR MI BYA'O, ,ZHES SLOB MA SPYI DANG KHYAD PAR DU
CHOS SHIN TU ZAB PA RNAMS GANG BYUNG BYUNG LA ZHU BA LA BRTZON
ZHING GCIG LA YANG BSHES GNYEN BSTEN TSUL MI BYED PA

RNAMS LA THUGS BRTZE BAS 'DOMS PA'O, ,DE LTAR RANG GI SLOB DPON
LA MI SMOD PA TZAM DU MA ZAD GZHAN SMOD PA GROGS SU BYAS NA'ANG
SNGAR BSHAD PA LTAR RANG GI DNGOS GRUB KYI GEGS CHEN POR 'GYUR
BAS RNAM PA THAMS CAD DU SPANG BAR BYA STE, SGYU 'PHRUL

DRA BA'I RIM PAR PHYE BA DANG PO LAS, SLOB DPON SMOD PAR BYAD PA
DAG ,RMI LAM DU YANG MTHONG MI BYA, ,SLOB DPON SMOD PA GANG YIN
DE, ,BGEGS DANG LOG 'DREN RNAMS KYIS BZUNG, ,NGAN PA GTUM PO'I
LAS BYED PA, ,MKHAS PAS RTAG TU SPANG BAR

BYA; ;ZHES SO, ,GNYIS PA GUS PA JI LTAR BSGRUB PA LA BRGYAD, YON
DBUL BA, SANGS RGYAS SU BLTA BA, BKA' BSGRUB PA, BLA MA'I RDZAS
DANG 'KHOR LA JI LTAR BYA BA, 'PHRAL GYI KUN SPYOD DAG PAR BYA
BA, LUS NGAG GIS BSNYEN BKUR BA'I

KHYAD PAR, NGA RGYAL SPANG BA, RANG DBANG DU MI 'JUG PA'O, ,DANG
PO LA BZHI, MA GUS PA'I DAG BYED DU YON DBUL BA, YONGS SU BZUNG
BA THAMS CAD 'BUL BA'I TSUL, DE LTAR BYED PA'I 'THAD PA, RGYUN
GYI DAM TSIG GSUM BSRUNG TSUL LO, ,DANG PO

@13B NI, BLA MA LA NI GUS BCAS YON, ,RJES MTHUN KHYOD KYIS SBYIN
PAR BYA, ,DES NI RIMS SOGS GNOD PA RNAMS, ,PHYIR ZHING 'BYUNG
BAR MI 'GYUR RO, ,ZHES GSUNGS TE, GAL TE BAG MED PAS BLA MA LA
BRNYAS NA BLA MA DE LA NI SHIN TU GUS PA DANG BCAS

PAS ZHAL ZAS BSTABS LA RJES SU MTHUN PA STE GANG YID DU 'ONG
BA'I YON DE DANG DE KHYOD KYIS DBUL BAR BYA'O, ,DE LTAR BYAS PA
DES NI SNGAR BSHAD PA'I RIMS LA SOGS PA'I GNOD PA RNAMS PHYIR
ZHING STE SLAR YANG 'BYUNG BAR MI 'GYUR RO, ,'DI DPAL

MCHOG 'GREL CHEN DANG BZHI BRGYA LNGA BCU PA'I 'GREL PAR BLA MA
LA BRNYAS PA SLAR GSO BA'I THABS SU BSHAD DO, ,GNYIS PA NI, RANG
GI DAM TSIG SLOB DPON NI, ,SBYIN MIN BU DANG CHUNG MA DANG,
,RANG SROG GIS RTAG BSTEN BYA NA, ,LONGS SPYOD GA-YO

BAS SMOS CI DGOS, ,ZHES GSUNGS TE, RANG GI DAM TSIG SLOB DPON NI
SNGA MA KHA CIG RANG LA DAM TSIG SBYIN PA DANG KHA CIG RANG GI
DAM TSIG BSRUNG BA'I YUL GYI SLOB DPON ZHES 'CHAD KYANG, DPAL
MCHOG 'GREL CHEN LAS, RTAG TU RANG GI DAM

TSIG BSRUNG ZHES BYA BA NI RANG GI LHAG PA'I LHA'I SKU GSUNG
THUGS KYI RDO RJE NI RANG GI DAM TSIG STA, ZHES GSUNGS LA
SH'ANTI PAS KYANG RANG GI LHA'I RNAL 'BYOR LA BSHAD PAS RANG GI
LHAG PA'I LHA'I SKU GSUNG THUGS DANG DBYER MI PHYED PAR BLTA BAR
BYA

BA'I SLOB DPON NI RANG GI DAM TSIG GI SLOB DPON NO, ,DE NI SBYIN
MIN TE SBYIN PAR DKA' BA'I BU DANG CHUNG MA DANG RANG GI SROG
YON DU PHUL BAS KYANG MNYES PAR BYA DGOS NA PHYI'I LONGS SPYOD
GA-YO BA STE MI RTAG PA'I ZANG ZING GI RDZAS KYIS MNYES

@14A *, ,PAR BYA BA SMOS CI ZHIG DGOS, DE LTAR YANG SA BU tA'I
BRTAG PA GNYIS PA'I RAB BYED DANG PO LAS, RANG GI CHUNG MA BU MO
DANG, ,BRAN PHO BRAN MO SRING MO NYID, ,PHYAG 'TSAL NAS NI DNGUL
BAR BYA, ,BDAG GI DNGOS PO THAMS CAD

KYIS, ,BLO DANG LDAN PAS BLA MAR DBUL, ,DE RING TSUN CHAD BDAG
BRAN DU, ,KHYOD LA BDAG NI 'BUL LAGS ZHES, ,DE LTAR ZHU BA BYAS
GYUR PAS, ,ZHES GSUNGS SO, ,GSUM PA NI, 'O NA RANG NYID BRAN DU
DBUL BA TSUN CHAD KYIS MNYES BAR BYA

DGOS PA'I RGYU MTSAN CI YIN SNYAM NA, GANG PHYIR BSKAL PA BYE BA
NI, ,GRANGS MED PAR YANG RNYED DKA' BA'I, ,SANGS RGYAS NYID
KYANG BRTZON LDAN LA, ,TSE 'DI NYID LA STER BAR BYED, ,CES
GSUNGS TE, GANG GI PHYIR GZHAN GYIS BSKAL PA BYE BA

GRANGS MED PAS KYANG RNYED PAR DKA' BA'I SANGS RGYAS KYI GO
'PHANG RDO RJE THEG PA 'DIR TSE 'DI NYID LA STER NGAR BYED PA
DE'I PHYIR DE LTAR MNYES PAR BYA DGOS SO, ,SU LA ZHE NA, BRTZON
'GRUS DANG RTZOL BA SHIN TU 'BAR BA DANG LDAN PA'I GDUL BYA
MCHOG

RNAMS LA STER BAR BYED DE BRTZON PA MED PAS BYANG CHUB PAR MA
GYUR PA NI SLOB MA NYID KYI NYES PA'O, ,KYANG ZHES PAS THUN MONG
GI DNGOS GRUB RNAMS TSE 'DI LA STER BAR MA ZAD CES PA'I DON NO,
,BZHI PA NI, RTAG TU RANG GI DAM TSIG BSRUNG, ,RTAG TU

DE BZHIN GSHEGS PA MCHOD, ,RTAG TU BLA MA LA YANG DBUL, ,'DI NI
SANGS RGYAS KUN DANG 'DRA, ,MI ZAD DE NYID 'DOD PA YIS, ,CUNG
ZAD YID 'ONG GANG DANG GANG, ,SHIN TU KHYAD PAR GYUR PA NYID,
,DE DANG DE NI BLA MAR DBUL, ,DE BYIN SANGS RGYAS

@14B THAMS CAD LA, ,RTAG TU BYIN PA NYID DU 'GYUR, ,DE BYIN BSOD
NAMS TSOGS YIN TE, ,TSOGS LAS DNGOS GRUB MCHOG TU 'GYUR, ,ZHES
GSUNGS SO, ,RANG GI LHAG PA'I LHA'I SKU GSUNG THUGS KYI RNAL
'BYOR NI DAM TSIG STE DE RTAG TU BSRUNG BAR BYA'O, ,

RTAG TU ZHES BYA BA MI ZAD PA'I DGE BA DANG BSRUNG BA'I DON SDOM
PA LA GNAS SHING MI GA-YO BA LA SH'ANTI PAS BSHAD DO, ,RTAG TU
RDO RJE SEMS DPA' LA SOGS PA'I DE BZHIN GSHEGS PA RNAMS LA TSOGS
YONGS SU RDZOGS PAR BYA BA'I PHYIR PHYI NANG GI

MCHOD PA RNAMS KYIS NAM MKHA' KHYAB PAR BYAS LA MCHOD PAR BYA'O,
,DE BZHIN DU RTAG TU BLA MA LA YON DBUL BAR BYA STE 'DI NI TSOGS
BSAG PA'I ZHING DU SANGS RGYAS KUN DANG 'DRA BA'I PHYIR RO,
,YANG ZHES PAS DE BZHIN GSHEGS PA RNAMS MCHOD PA'I

MCHOD PAS KYANG MCHOD PAR BYA BA SDUD DE MDOR NA SNGAR BSHAD PA
LTAR MAndAL DANG PHYI NANG GI MCHOD PA THAMS CAD DANG ZANG ZING
GI GTONG BA RNAMS KYIS RGYUN DU MCHOD PAR BYA'O, ,RDO RJE SNYING
PO RGYAN GYI LE'U BZHI PA LAS KYANG, BLO LDAN RDO RJE SLOB MA
YIS,,

CI STE BDE BA KUN 'DOD NA, ,DAD MOS SEMS KYIS DBUL BAR BYA, ,YID
LA GANG BSAMS MA PHUL LAM, ,KHAS BLANGS DE NI MA PHUL NA, ,YI
DVAGS DMYAL BA RNAM GNYIS SU, ,NGES PAR SKYE STE BRLAG PAR
'GYUR, ,ZHES GSUNGS SO, ,MI ZAD PA'I

DE NYID NI GANG THOB NA NAM MKHA' JI SRID PAR ZAD PA MED PA'I GO
'PHANG CHOS KYI SKU'O, ,DE 'DOD PA'I SLOB MA YIS RANG LA CHES
YID DU 'ONG BA CUNG ZAD NAS SHIN TU KHYAD PAR DU GYUR PA'I BAR
GYI YON GANG DANG GANG YIN PA DE DANG DE RNAMS BLA MA LA DBUL

@15A *, ,ZHING BLA MAS KYANG SLOB MA'I SRID PA BZLOG PA'I PHYIR
DU BLANG BAR BYA STE, SAm BU tA'I BRTAG PA GNYIS PA'I RAB BYED
DANG PO LAS, GANG DANG GANG ZHIG SDUG PA'I RDZAS, ,RE BA MED
PA'I SEMS KYIS NI, ,DE DANG DE NYID BLA MAR

DBUL, ,BLA MA'ANG SNYING RJE LDAN PAS NI, ,SLOB MA'I ZHEN PA
BZLOG PA'I PHYIR, ,DE LA PHAN PA'I BSAM PAS GZUNG, ,ZHES GSUNGS
SO, ,DE LTAR BYAS PA'I PHAN YON NI BLA MA DE LA RTAG TU BYIN PAS
NI SANGS RGYAS THAMS CAD LA RTAG TU BYIN PA

DANG 'DRA BA'I BSOD NAMS KYI TSOGS RDZOGS PAR 'GYUR LA TSOGS
MANG DU BSAGS PA DE LAS NI DNGOS GRUB KYI MCHOG SANGS RGYAS MYUR
DU 'THOB NA DNGOS GRUB GZHAN LTA CI SMOS, 'DIS NI SGRUB PA PO LA
DNGOS GRUB 'GRUB PA NI RGYU MED

DANG MI MTHUN PA'I RGYU LAS MI 'BYUNG BAS RJES SU MTHUN PA'I
RGYU LA RAG LAS LA DE YANG TSOGS MANG DU GSOG PA NYID YIN ZHING
TSOGS KYANG BLA MA LA BRTEN NAS BDE BLAG TU RDZOGS PAR 'GYUR BAS
RDO RJE SLOB DPON NYID TSOGS GSOG PA'I ZHING

MCHOG TU BSTAN PA YIN NO, ,RIM LNGA'I BDAG BYIN GYIS BRLAB PA'I
RIM PA LAS KYANG, MCHOD PA THAMS CAD RNAM SPANGS NAS, ,BLA MA LA
MCHOD YANG DAG BRTZAM, ,DE MNYES PAS NI KUN MKHYEN PA'I, ,YE
SHAS MCHOG NI THOB PAR

'GYUR, ,BLA MED BYED PA SLOB DPON GYI, ,RDO RJE SEMS DPA' MCHOD
BYAS PAS, ,DE YIS BSOD NAMS MA BYAS CI, ,DKA' THUB MA BSTEN GANG
ZHIG YOD, ,CES GSUNGS SO, ,DE BAS 'BAD PA THAMS CAD KYIS, ,ZHES
PA NAS, TSOGS

@15B LAS DNGES GRUB MCHOG TU 'GYUR, ,ZHES PA'I BAR GYI TSIGS
BCAD DRUG PA MA GTOGS PA RNAMS NI DPAL MCHOG DANG PO'I DUM BU
GNYIS PA NAS 'BYUNG BA BSDUS PA STE TSIGS BCAD DANG PO DANG LNGA
PA NI GUR GYI LE'U BCU GSUM PA LAS KYANG

'BYUNG NGO, ,GNYIS PA SANGS RGYAS SU BLTA BA LA GNYIS, DNGOS KYI
DON DANG, GRIB MA SOGS LA'ANG MA GUS PA DGAG PA'O, ,DANG PO NI,
DE BAS SLOB MA SNYING RJE GTONG, ,TSUL KHRIMS BZOD PA'I YON TAN
LDAN, ,SLOB DPON DANG NI RDO RJE 'DZIN

THA DAD PAR NI MI BRTAG GO ,ZHES GSUNGS TE, BLA MA DE NYID TSOGS
GSOG PA'I ZHING DU SANGS RGYAS KUN DANG MNYAM PA DE BAS NA SLOB
MA DAM PA RNAMS KYIS RDO RJE SLOB DPON DANG RDO RJE 'DZIN PA RDO
RJE 'CHANG GNYIS THA DAD DU MI BRTAG PAR DE NYID RDO RJE

'CHANG DU MOS PAR BYA'O, ,SLOB MA DAM PA NI THEG CHEN GYI RTZA
BA SNYING RJE DANG LUS DANG LONGS SPYOD DANG DGE BA RNAMS LA
RANG DON GYI KUN 'DZIN DOR NAS SEMS CAN LA BSNGO BA'I GTONG BA
DANG KHAS BLANGS PA'I SDOM PA YONGS SU DAG PA'I TSUL KHRIMS DANG

SEMS CAN GYI LOG SGRUB DANG DKA' SPYAD LA MI SKYO BA'I BZOD PA'I
YON TAN RNAMS DANG LDAN PA'O, ,BLA MA LA SANGS RGYAS SU BLTA BA
'DI NI RGYUD SDE DU MA LAS GSUNGS TE DPAL GSANG BA 'DUS PA'I
LE'U BCU BDUN PA LAS, BCOM LDAN 'DAS

DE BZHIN GSHEGS PA THAMS CAD KYI SKU DANG GSUNG DANG THUGS RDO
RJE GSANG BA GSANG BA 'DUS PAS MNGON PAR DBANG BSKUR PA'I SLOB
DPON LA DE BZHIN GSHEGS PA THAMS CAD DANG BYANG CHUB SEMS DPA'
THAMS CAD KYIS JI LTAR BLTA
@16A *, ,BAR BGYI, RIGS KYI BU DE BZHIN GSHEGS PA THAMS CAD
DANG BYANG CHUB SEMS DPA' RNAMS KYIS BYANG CHUB KYI SEMS RDO
RJE BZHIN DU BLTA BAR BGYI'O, ,DE CI'I PHYIR ZHE NA, SLOB DPON
NI BYANG CHUB KYI SEMS DANG MNYAM

ZHING RNAM PA GNYIS SU DBYER MED DO, ,ZHES GSUNGS PA'I 'DUS
PA'I DBANG BSKUR BAS NI RGYUD GZHAN GYI DBANG BSKUR BA YANG
MTSON LA DBANG BSKUR BAS NI RDO RJE SLOB DPON GZHAN YANG MTSON
NO, ,BYANG CHUB KYI SEMS RDO RJE NI RDO RJE 'CHANG GI MTSAN

GYI RNAM GRANGS SO, ,CI LU PA'I GSANG 'DUS KYI 'GREL PA LAS,
RNAM PA GNYIS SU DBYER MA MCHIS SA, ,ZHES PA NI BYANG CHUB KYI
SEMS RDO RJE'I CHOS KYI SKU LAS LONGS SPYOD RDZOGS PA 'BYUNG
ZHING DE NYID KYI SPRUL PA'I GZUGS RNAM PAR GNAS PA

MTHONG BA'I LAM DU MI 'GYUR BA'I DUS SU DA'I LUS LA RNAM PAR
GNAS NAS GZHAN GYI LAS KYI SGRIB PA LA SOGS SBYONG BAR BYED
PAS NA'O, ,ZHES SANGS RGYAS DNGOS SU MTHONG MI NUS PA DA LTA
'DRA BA'I DUS SU SANGS RGYAS RNAMS RDO RJE SLOB DPON

GYI LUS LA BZHUGS NAS SEMS CAN GYI DON MDZAD PAR GSUNGS SO,
,SANGS RGYAS DANG DBYER MED PAR LTA BA'I DGOS PA NI RDO RJE
'CHANG DANG BLA MA LA DAD PA MNYAM PAR BYA BA DANG RDO RJE
'CHANG GI NGA RGYAL BRTAN PAR BYA BA DANG TSEGS CHUNG NGUS
TSOGS

BSAGS PAS MYUR DU 'GRUB PA'I DON DU YIN PAR SH'ANTI PAS GSANG
'DUS KYI 'GREL PAR GSUNGS SO, ,RDO RJE 'CHANG NYID SEMS CAN LA
PHAN PA'I CHED DU THA MAL PAR SPRUL NAS SLOB DPON GYI GZUGS
'DZIN PAR GUR GYI LE'U BCO LNGA PA LAS

@16B GSUNGS TE JI SKAD DU, GANG NYID RDO RJE SEMS DPA' ZHAS,
,DE NYID SLOB DPON GZUGS SU 'DZIN, ,SEMS CAN PHAN GDAGS DMIGS
NAS NI, ,THA MAL PA YI GZUGS SU GNAS, ,ZHES SO, ,BLA MA LA
RIGS LNGA'I SANGS RGYAS SU BLTA ZHING YON

TAN SEMS PA'I BLO RGYAS PAR BYED PA DANG SKYON RTOG PA'I BLO
LA SDOM SEMS MANG DU BYA STE, YON TAN GANG YOD KYI NGOS NAS
BRTAGS NA RANG LA DNGOS GRUB RGYAS PA'I RGYU BYED LA SKYON
CUNG ZAD RE YOD PA'I NGOS NAS BRTAGS NA GDON MI ZA BAR DNGOS
GRUB

KYI GEGS SU 'GYUR BA'I PHYIR RO, ,DE LTAR YANG RDO RJE SNYING
PO RGYAN GYI LE'U BCU BZHI PA LAS, RTAG TU BLA MA LA GUS PA'I,
,SLOB MAS BLA MA 'DI LTAR BLTA, ,BLA MA SANGS RGYAS KUN DANG
MNYAM, ,DE NYID RTAG TU RDO RJE 'CHANG, ,DE BZHIN GSHEGS PA
RIN

CHEN 'BYUNG, ,DE NI YE SHES RGYA MTSO CHE, ,YID BZHIN NOR BU
RIN CHEN SBYIN, ,DE YI YON TAN THAMS CAD GZUNG, ,SKYON KUN
SEMS KYIS KYANG MI BSAM, ,YON TAN BZUNG NA DNGOS GRUB 'THOB,
,SKYON GYIS DNGOS GRUB NYAMS PAR BYED, ,CES

GSUNGS TE SGYU 'PHRUL DRA BAR YANG DE BZHIN DU GSUNGS SO,
,CHED DU BYES NAS SKYON RTOG PA'I BLO LA SDOM SEMS MANG DU
BSTEN ZHING DE LAS 'DAS NA BSHAGS BSDAM BYED PA DANG YON TAN
GANG MTHONG BA'I PHYOGS BLOS YANG YANG 'DZIN PA 'DI NI BLA

MA LA DMIGS PA'I DAD PA SBYONG THABS ZAB MO'O, ,BLA MA'I SKU
LA YON TAN GYI RANG BZHIN DU BLTA TSUL KHYAD PAR CAN NI RDO
RJE MKHA' 'GRO'I SO GNYIS PA LAS, SANGS RGYAS KUN GYI RANG
BZHIN SKU, ,YAN LAG BYANG CHUB SEMS DPA' STE, ,BA SBU

@17A *, ,RNAMS NI DGRA BCOM NYID, ,SPYI GTZUG RIGS LNGA'I
SANGS RGYAS TE, ,'JIG RTEN PA NI ZHABS KYI GDAN, ,'OD ZER GNOD
SBYIN GSANG LA SOGS, ,DE LTAR YON TAN RANG BZHIN LUS, ,RNAL
'BYOR CAN GYIS RTAG TU BLTA, ,ZHES

GSUNGS SHANG GDAN BZHI'I GSANG GDAN GYI RAB BYED DANG PO LAS
KYANG DE DANG 'DRA BAR GSUNGS SO, ,DE LA SANGS RGYAS KUN NI
RDO RJE 'CHANG STE BLA MA'I SKU NI DER BLTA'O, ,MIG DANG YAN
LAG RNAMS SA'I SNYING PO LA SOGS PAR BLTA'O, ,BA SPU RNAMS
DGRA

BCOM PA BYE BA 'BUM PHRAG GI RANG BZHIN NO, ,GDAN BZHI LAS,
DBU RGYAN RIGS NI LNGA NYID DE, ,ZHES GSUNGS SHING 'GREL PA
RNAMS SU YANG DE LTAR BKRAL BAS RIGS LNGA NI DBU RGYAN NO,
,TSANGS PA DANG LHA CHEN PO LA SOGS PA'I 'JIG RTEN PA

RNAMS NI ZHABS 'OG GI GDAN NO, ,GNOD SBYIN NI YONGS SU GRAGS
PA DANG GSANG BA DRI ZA DANG SOGS KYI SGRAS 'BYUNG PO LA SOGS
PA GZUNG NGO, ,ZHES GDAN BZHI'I 'GRAL PAR BH'A BA BHA DRAS
BSHAD DO, ,SLOB DPON GYI GSANG BA'I RIS GNOD

SBYIN LA SOGS PA'I RANG BZHIN NO ZHES DRAN PA YE SHES GRAGS
PAS GDAN BZHI'I 'GREL PAR BSHAD LA RGYUD TSIG LA BLTAS NA BLA
MA'I SKU'I 'OD ZER RNAMS GSANG BA GNOD SBYIN LA SOGS PA'I RANG
BZHIN DU LTA BA 'DRA'O, ,'DI NI BLA MA'I RNAL

'BYOR RGYUD SDE NAS GSUNGS PA'I KHYAD PAR CAN ZHIG GO ,GNYIS
PA GRIB MA SOGS LA'ANG MA GUS PA DGAG PA NI, MCHOD RTEN BSHIG
'DRA'I SDIG 'JIGS PAS, ,GRIB MA'ANG 'GOM PAR MI BYA NA, ,LHA
MA DANG STAN DANG GZHON PA SOGS,,

@17B 'GOM MI BYA BA SMOS CI DGOS ZHES GSUNGS TE, MCHOD RTEN
'JIG PA NI NYE BA'I MTSAMS MED DU GSUNGS LA BLA MA'I GRIB MA
BRDZI BA YANG DE DANG SDIG 'DRA BAS SDIG PA DE LA 'JIGS PAS
GRIB MA LA YANG 'GOM PAR MI BYA NA LHAM LA SOGS PA

SMOS CI DGOS, SGYU 'PHRUL DRA BA'I RIM PAR PHYE BA DANG PO
LAS, DE YI GRIB MA MI GOM STE, ,MCHOD RTEN BSHIG DANG 'DRA BAR
GSUNGS, ,ZHES 'DI GNYIS SDIG PA MNYAM PAR GSUNGS PA LTAR, RDO
RJE SNYING PO RGYAN DANG RDO RJE MKHA' 'GRO DANG

GDEN BZHI LAS KYANG GSUNGS SO, ,DE DAG GI NYES DMIGS NI GUR
GYI LE'U BRGYAD PA LAS, BLA MA'I SDUG DANG GRIB MA DANG,
,BCANG LHAM STAN DANG SNGAS RNAMS LA, ,RMONGS CHEN GANG ZHIG
'GOM BYED NA, ,DES NI MI RNAMS SPU GRIR LTUNG, ,

ZHES DANG RDO RJE MKHA' 'GRO'I SO GNYIS PA LAS KYANG, SLOB
DPON GYI NI MAL STAN DANG, ,LHAM DANG GDUGS DANG NA BZA' SOGS,
,NYE BA'I LONGS SPYOD THAMS CAD DANG, ,GRIB MA'ANG 'GOM PAR MI
BYA ZHING, ,CO 'DRI BAR NI MI BYA'O, ,GAL TE

BYAS NA DUS KUN TU, ,DE NI KUN TU GZIR 'GYUR ZHING, ,DON NYAMS
DPAL LAS RING DU 'GYUR, ,ZHES SO, ,MI 'GOM DU MI RUNG BA BYUNG
NA 'DUL BA MDO'I GNAS MAL GYI GZHI LAS, DKON MCHOG GI DON DU
PHYAG BDAR BYAS PA DANG ZHAL ZHAL

BYAS PA DANG DRI GTZANG KHANG DANG, SKU GZUGS DANG, MCHOD RTEN
DANG SROG SHING GI GRIB MA LA GTZUG LAG GI TSIGS SU BCAD PA
GDON ZHING BGOM MO, ,ZHES PA'I RIGS PA BSKRE BAR BYA'O,
,SNGAGS KYI LUGS KYIS NYES MED DU BYA TSUL NI

@18A *, ,SDOM PA BSGRAG PA'I BSHAD PAR 'DRI BAR 'GYUR RO,
,GSUM PA BKA' BSGRUB PA NI, BLO GROS CHEN POS DGA' SEMS KYIS,
,BLA MA'I BKA' NI 'BAD DE MNYAN, ,RIGS PA YIS NI MI NUS NA,
,MI NUS DE LA TSIG GIS

SBYANG, ,BLA MA LAS NI DNGOS GRUB DANG, ,MTHO RIS DANG NI BDE
BA 'THOB, ,DE BAS 'BAD PA THAMS CAD KYIS, ,BLA MA'I BKA' LAS
'DA' MI BYA, ,ZHES GSUNGS PA'O, ,BLO GROS CHEN PO STE SHES RAB
CHE BA'I SLOB MAS RANG GI BLA MA'I BKA' STE BSGO

BA NI 'BAD PA CHEN PO BYAS TE MNYAN CING BSGRUB PAR BYA'O, ,DE
YANG MI 'DOD BZHIN DU MA YIN PAR SHIN TU DGA' ZHING RANGS PA'I
SEMS KYIS BYA'O, ,'O NA BLA MAS BSGO BA THAMS CAD SGRUB DGOS
SAM SNYAM NA, CHOS DANG LDAN PA'I BSGO BA YIN

YANG RANG GIS JI LTAR BYAS KYANG MI NUS PA YIN NA MI NUS PA'I
BSGO BA DE LA MI NUS PA'I RGYU MTSAN LEGS PAR BRDA SPROD PA'I
TSIG GIS SHAD SBYANG BYAS NAS MA BSGRUBS KYANG NYES PA MED DO,
,GAL TE BYA BA DE RIGS PA DANG LDAN PA'I SGO NAS

BSGRUB PAR NUS PA MIN PAR MI RIGS PA CHOS MI LDAN GYI BSGO BA
YIN NA'ANG SNGAR LTAR SHAD SBYANG BYAS LA 'JUG PAR MI BYA STE,
DPAL GSANG BA THAMS CAD KYI SPYI'I CHO GA SNYING PO RGYAN LAS
'JAM DPAL GRAGS PAS, MI DGE'I LAS SBYOR TSIG

DAG LA, ,GDAS PAR GSOL TE BTANG SNYOMS GZHAG ,CES GSUNGS SO,
,'DUL BA MDO LAS KYANG, CHOS MA YIN PA SMRA NA BZLOG PAR
BYA'O, ,ZHES GSUNGS PA DANG, DKON MCHOG SPRIN LAS KYANG, DGE
BA'I CHOS LA DE DANG MTHUN PAR SPYOD

@18B LA MI DGE BA LA MI MTHUN PAR SPYOD DO, ,ZHES GSUNGS PAS
SDOM PA GSUM GYI BCAS PA DANG 'GAL BA LA SOGS PA BYA BA MA YIN
PA LA NAN GYIS BSKUL NA DE LA NI 'JUG PAR MI BYED DE 'ON KYANG
NGA RGYU MTSAN DU BYAS NAS MA DAD PA DANG SKYON BRJOD PA

SOGS KYANG BYAR MI RUNG NGO, ,DE 'DRA BA MA YIN PA'I BLA MA'I
CHOS LDAN GYI BKA' BSGO BA THAMS CAD LAS 'DA' BAR MI BYA BA LA
'BAD BA CI YOD THAMS CAD KYIS 'BAD DE DNGOS GRUB MCHOG THUN
MONG GNYIS DANG MTHO RIS LHA MI'I RTEN DANG DE LA NYE BAR

MKHO BA'I BDE BA THAMS CAD BLA MA LAS 'THOB LA DE YANG BLA
MA'I GSUNG NYID SLOB MA LA BYIN RLABS 'JUG PA'I SGO'I GTZO BO
YIN PA DE BAS NA GNAS DE LAS 'GAL BAR MI BYA'O, ,TSIGS BCAD
PHYI MA 'DI ZLA GSANG THIG LE LAS BSDUS PA'O, ,

BKA' LAS 'DAS PA'I NYES DMIGS NI GUR GYI LE'U BRGYAD PA LAS,
DE TSE DBANG BSKUR MCHOG THOB PA'I, ,SLOB MA'ANG BLA MA'I BKA'
'DAS NA, ,'JIG RTEN 'DIR YANG SDUG BSNGAL ZHING, ,'JIG RTEN
PHA ROL DMYAL BAR 'GRO, ZHES SO, ,

BLA MA LAS DNGOS GRUB GNYIS 'GRUB TSUL YANG GUR GYI LE'U BCO
LNGA PA LAS, 'GRO BA'I STON PA SLOB DPON DE, ,SANGS RGYAS KUN
GYIS BSTOD BYAS PA, ,BDAG CAG GI NI PHA DANG MAR, ,'DI LTAR DE
NI YID LA BSAM, ,DE CI'I PHYIR ZHE NA, DE

BZHIN GSHEGS PA RNAMS KYIS GSUNGS PA, RDO RJE SEMS DANG SANGS
RGYAS DANG, ,RDO RJE CHOS DANG GZI BRJID DANG, ,RTA YI RGYAL
PO'I DNGOS GRUB NI, ,GANG PHYIR DES NI DKA' BA MIN, ,MIG SMAN
DANG NI RKANG MGYOGS DANG, ,RAL GRI DANG NI SA

@19A *, ,'OG 'GRAB, ,RI LU DANG NI MKHA' SPYOD NYID, ,MI SNANG
BA DANG BCUD KYIS LEN, ,GANG PHYIR DES NI RDO RJE CAN, ,MNYES
PAR BYAS PAS MYUR DU 'THOB, ,DE PHYIR SLOB DPON MDUN BYON NAS,
,DE BZHIN GSHEGS RNAMS PHYAG

'TSAL LO, ,ZHES SO, ,BZHI PA BLA MA'I RDZAS DANG 'KHOR LA JI
LTAR BYA BA NI, BLA MA'I RDZAS NI SROG JI BZHIN, ,DE YI SDUG
PA'ANG BLA MA BZHIN, ,BLA MA'I 'KHOR NI GNYEN BZHIN DU, ,MNYAM
PAR BZHAG BAS RTAG TU BSAM, ,ZHES GSUNGS TE, RANG GI

SROG LA PHANGS BAR BLTAS NAS MA NYAMS PAR SKYONG BA JI LTA BA
DE BZHIN DU BLA MA'I RDZAS LA YANG DE BZHIN DU BYA'O, ,BLA MA
LA GUS PAR BYA BAR MA ZAD BLA MA DE'I SDUG PA BU DANG PHYAG
RGYA SOGS LA'ANG DE BZHIN DU GUS PAR BYA LA BLA MA'I 'KHOR NYE

BAR GNAS PA RNAMS LA YANG GNYAN LA BRTZE BA BZHIN DU BRTZE BAR
BYED PA LA MNYAM PAR BZHAG PA STE SEMS RTZE GCIG PAS DUS RTAG
TU BSAM PAR BYA'O, ,LNGA PA 'PHRAL GYI KUN SPYOD DAG PAR BYA
BA LA GSUM, MI RIGS PA'I KUN SPYOD DGAG PA,

RIGS PA'I KUN SPYOD BSTEN PA, MI RIGS PA'I SPYOD LAM 'GOG TSUL
GZHAN BSTAN PA'O, ,DANG PO LA GNYIS, MTHONG BA'I NYE 'KHOR GYI
BSLAB BYA DANG, THOS PA'I NYE 'KHOR GYI BSLAB BYA'O, ,DANG PO
NI, MAL STAN 'DUG DANG SNGON 'GRO DANG, ,GTZUG

TOR DAG DANG BCAS PA DANG, ,STAN LA RKANG 'JOG RKAD PAR NI,
,LAG BZHAG MNYE BAR MI BYA'O, ,BLA MA DAG NI LANGS PA NA,
,NYAL DANG 'DUG PAR MI BYA'O, ,RTAG TU DE YI BYA BA LA, ,LDANG
MKHAS PHUN SUM TSOGS PAR BYA, ,MCHIL MA LA SOGS

@19B 'DOR BA DANG, ,STAN LA RKANG BA RKYONG BA DANG, ,'CHAG
DANG RTZAD PAR SMRA BA DAG ,BLA MA'I MDUN DU MI BYA'O, ,YAN
LAG MNYE DANG GAR DAG DANG, ,GLU DANG ROL MO MI BYA ZHING,
,ZHES TSIGS BCAD PHYED DANG BZHIS BSTAN NO, ,MAL STAN LA 'DUG
PA BLA MA'I

MDUN DU MI BYA'O ZHES SBYAR TE STAN TZAM LA 'DUG PA NI MA BKAG
GO ,'GRO BA'I TSE BLA MA'I SNGON TE MDUN DU 'GRO BAR MI BYA
STE RDO RJE SNYING PO RGYAN GYI RGYUD LAS, MDUN 'GRO BA DANG
RKANG PA BRKYANG, ,YANG DAG NYID DU MI BYA'O, ,ZHES BSHAD DO,
,GTZUG TOR

DAG DANG BCAS PA NI THOD BCING BA STE DE BLA MA'I MDUN DU MI
BYA'O, ,DE LTAR YANG RDO RJE SNYING PO RGYAN GYI LE'U BCU BZHI
PA LAS, MGO THOD BCING DANG MTSON DBYUG PA, ,BLA MA'I DRUNG DU
MI BYA'O, ,ZHES SO, ,STAN LA RKANG 'JOG NI GDAN LA 'KHOD PA'I
TSE BLA MA

LAS SNGAR GDAN STENG DU 'GRO BA DANG BLA MA SA SRE BO LA GNAS
PA'I TSE RANG STAN LA GNAS PA STE DE MI BYA'O, ,RKED PAR NI,
LAG BZHAG MNYE BAR MI BYA BA LA CHAG LOS, LAG BZHAG DRUNG DU
MI BYA'O, ,ZHES BSGYUR BA BDE STE YAN LAG MNYE BA 'GOG PA

'OG TU STON PAS SO, ,DES NA RKED PAR LAG PA GNYIS BZHAG NAS
GRU MO BSNYUNG BSNYUNG POR BYED PA BLA MA'I DRUNG DU MI BYA'O,
,BLA MA DAG NI ZHES SOGS LA CHAG 'GYUR DU, BLA MA DAG NI
BZHUGS BZHENGS NA, ,NYAL DANG 'DUG PAR MI BYA'O, ,ZHES 'BYUNG

BAS, BLA MA BZHENGS PA'I TSE NYAL BA DANG 'DUG PA GNYIS DANG
BZHUGS PA'I TSE NYAL BAR MI BYA'O, ,DUS RTAG TU BLA MA DE'I
BSNYEN BKUR BA'I BYA BA LA LDANG MKHAS TE LDANG BA YANG PA
DANG DE DAG SGRUB PA LA MKHAS PA PHUN SUM TSOGS PAR BYA'O,,

@20A *, ,MCHIL MA DANG SOGS KYIS BSDUS PA SNABS DANG LUD PA
SOGS 'DOR BA DANG STAN LA 'KHOD PA'I TSE RKANG PA RKYONG BA
DANG PHAN TSUN DU 'CHAG PA DANG RTZOD PAR SMRA BA STE KHA
STOBS 'GYED PA RNAMS BLA MA'I SKU MDUN DU MI BYA'O,,

YAN LAG LAG PA LA SOGS PA MNYE BA DANG GAR DANG GLU DANG ROL
MO RNAMS TSOGS 'KHOR SOGS KYI SKABS RNAMS MA GTOGS PA BLA MA'I
DRUNG DU MI BYA'O, ,GNYIS PA NI, GTAM GYI SPYIR BA MANG PO
RNAMS, ,THOS PA'I NYE 'KHOR DU MI BYA, ,ZHES

GSUNGS TE, BRE MO'I GTAM GYI SBYOR BA MANG PO RNAMS BLA MA DES
THOS PA'I NYE 'KHOR DU MI BYA'O, ,MCHIL MA ZHES PA NAS NYE
'KHOR DU MI BYA, ZHES PA'I BAR PHAL CHE BA NI BSHAD RGYUD RDO
RJE PHRENG BA LAS GSUNGS SO, ,RDO RJE SNYING PO RGYAN GYI
RGYUD

LAS KYANG, BRO BRDUNG BA DANG BA RKAM ? CHIG DAG ,THES PA'I
YUL NAS MI BYA'O, ,ZHES SO, ,GNYIS PA RIGS PA'I KUN SPYOD
BSTEN PA NI, BTUD DE STAN LAS LDANG BA DANG, ,GUS PA YIS NI
'DUG PAR BYA, ,MTSAN CHU 'JIGS BCAS LAM

DU NI, ,BSGO BA THOB NAS MDUN 'GRO BYA, ,ZHES GSUNGS TE, STAN
LAS LDANG BA DANG 'DUG PA LA GUS PA'I SPYOD LAM GYIS BYA STE
BTUD DE ZHES PA YANG GUS PA'I SPYOD LAM MO, ,MTSAN MO DANG CHU
BRGAL BA DANG 'JIGS PA YOD PA'I LAM DU 'GRO

BA'I TSE NI SNGON DU SONG ZHIG CES PA'I BSGO BA BLA MA LAS
THOB NAS MDUN DU 'GRO BAR BYA'O, ,'DI NI SNGON 'GRO MI BYA'O
ZHES PA'I DMIGS BSAL LO, ,DE NI RDO RJE SNYING PO RGYAN GYI
RGYUD LAS, MTSAN MO DANG NI CHU BRGAL DANG, ,GCOD RONG DAG TU 

@20B GNAS GYUR NA, ,BKA' LUNG GNYER DU DGUM PA'I PHYIR, ,MDUN
DU 'GRO BA NYES ME 'GYUR, ,ZHES GSUNGS SO, ,GSUM PA MI RIGS
PA'I SPYOD LAM DGAG PA GZHAN BSTAN PA NI, SLOB DPON GYIS
MTHONG MDUN DU NI, ,BLO DANG LDAN PAS LUS BCU

DANG, ,KA BA LA SOGS BRTEN MI BYA, ,SOR MO'I TSIGS NI BGRANG
MI BYA, ,ZHES GSUNGS TE, SLOB DPON GYI MDUN DU BLO LDAN GYI
SLOB MAS LUS PAN TSUN DU GCU BA DANG KA BA DAD RTZIG PA SOGS
LA RGYAB BRTEN PA DANG SOR MO'I TSIGS BGRANG BAR MI BYA'O,,

SNYING PO RGYAN LAS, TSIGS NYED PA DANG RKANG RKYOD DANG,
,ZHES 'BYUNG BAS, TSIGS 'THEN ZHING NYED PA MI BYA BA'I DON
TE, GZHUNG KHA CIG LAS, SOR MO'I TSIGS GIS NI DRANG MI BYA,
,ZHES 'BYUNG BA DAG PAR SNANG NGO, ,DRUG PA LUS DAG GIS BSNYEN

BKUR BA'I KHYAD PAR BSTAN PA LA GNYIS LAS, LUS KYIS BSNYEN
BKUR BA'I KHYAD PAR NI, RKANG BKRU BA DANG LUS BKRU DANG,
,DRIL DANG MNYE BA LA SOGS LA, ,PHYAG NI SNGON DU 'GRO BAS
BYA, ,DE BZHIN MTHAR YANG CI BDER BYA, ,ZHES GSUNGS TE,

BLA MA'I ZHABS NYI TSE DANG SKU LUS RIL PO CHUS 'KHRU BA DANG
SKU LA DRIL PHYIS BYED PA DANG SKU MNYE LA SOGS BYED PA LA
PHYAG 'TSAL BA SNGON DU 'GRO BA STE SNGON DU BTANG NAS BYA
ZHING SNGON DU PHYAG 'TSAL BA DE BZHIN DU BYA BA DE DAG ZIN
PA'I MTHAR YANG PHYAG

BYA'O, ,DE NAS NI RANG GI BYA BA LA CI BDER 'JUG PAR BYA'O,
,NGAG GIS BSNYEN BKUR BA'I KHYAD PAR NI, DE YI MTSAN SMOS
BRJOD NA NI, ,MING MTHAR ZHAL SNGA LDAN PAR BYA, ,GZHAN DAG
GUS PAR BYA BA'I PHYIR, ,KHYAD PAR CAN GYI TSIG DAG BRJOD, 
@21A *, ,CES GSUNGS TE, BLA MA DE'I MTSAN NAS SMOS TE BRJOD DGOS
PA BYUNG NA NI MING GI MTHAR ZHAL SNGA NAS ZHES PA LDAN PAR BYAS
TE BRJOD PAR BYA'O, ,DE TZAM DU ZAD DAM SNYAM NA, KHYAD PAR CAN
TE BKUR BA'I TSIG GZHAN

YANG BRJOD PAR BYA STE DE NI GZHAN DAG BLA MA LA GUS PA BSKYED
PA'I PHYIR RO, ,DPER NA BLA MA'I MTSAN RIN CHEN RDO RJE ZHES PA
LTA BU YIN NA RJE BTZUN DAM PA RAN CHEN RDO RJE'I ZHAL SNGA NAS
ZHES PA LTA BU'O, ,'DIS MIG 'DREN BYAS NAS GZHAN DAG BLA MA

LA GUS PAR 'GYUR BA'O, ,CHAG LOS, DE MTSAN MDOR BRJOD GZUNG BYA
MIN, ,MTSAN MTHAR ZHAL SNGA YANG DAG LDAN, ,GZHAN RNAMS GUS PAR
BYA BA'I PHYIR, ,KHYAD PAR CAN GYI MTSAN RNAMS BRJOD, CES BSGYUR
MOD KYI 'GYUR SNGA MA LEd

PAR MTHONG NGO, ,BDUN PA NGA RGYAL SPANG BA LA GSUM, BSGO BA
NYAN PA LA NGA RGYAL SPANG BA, CHOS NYAN PA SOGS LA NGA RGYAL
SPANG BA, KUN SPYOD SPYI LA NGA RGYAL SPANG BAR BSTAN PA'O,
,DANG PO NI, BLA MA LA NI BKA' STZAL ZHU, ,BKA' BZHIN

BGYID CES BRJOD PAR BYA, ,THAL MO SBYAR ZHING MA YENGS PAR, ,BLA
MAS BSGO BA MNYAN PAR BYA, ,RGOD DANG LUD PA LA SOGS LA, ,LAG
PAS KHA NI DGAB PAR BYA, ,BYA BA ZIN NAS 'JAM PA YI, ,TSIG DAG
GIS NI GDAS PAR BYA, ,ZHES

GSUNGS TE, BLA MA LA THOG MAR BDAG GIS GANG BGYID DGOS PA BKA'
STZAL BAR ZHU ZHES ZHUS LA 'DI DANG 'DI GYIS ZHES BLA MAS BSGO
BA NA LUS THAL MO SBYAR ZHING SEMS GZHAN DU MA YENGS PAR MNYAN
PAR BYA ZHING NGAG RDZOGS

@21B PA'I 'OG TU JI LTAR BKA' STZAL PA BZHIN BGYID DO ZHES BRJOD
PAR BYA'O, ,DE NAS GANG GYIS GSUNG BA'I BYA BA DE BSGRUBS ZAN
NAS SHIN TU 'JAM PA'I TSIG DAG GIS NI 'DI LTAR BGYIS LAGS ZHES
GANGS PA STE GO BAR BYA'O, ,BSGO BA NYAN PA DANG

SKABS GZHAN DU YANG LUNG PA LU BA DANG, RGOD PA DANG SOGS KYIS
BSDUS PA GLAL PA LA SOGS PA'I TSE MI MI ZAS PA SPANG PA'I PHYIR
LUG PAS KHA BKAB LA BYA'O, ,CHAG LOS, BLA MA YIS NI BKA' STZOL
LA, ,BKA' STZAL LAGS ZHES MYUR DU

BRJOD, ,CES BSGYUR PA NI DA LTA YANG YUL 'GA' ZHIG NA DE LTAR
BYED PA SNANG MOD BYAD SNGA MA LEGS PAR RTOGS SO, ,RDO RJE
SNYING PO RGYAN GYI RGYUD LAS KYANG, DE BAS BLA MA'I ZHABS DRUNG
DU, ,BAG MA BZHIN DU NGO TSA BSRUNG, ,GLO DANG RGOD PA LUD PA
SOd,

KHA LA LAG PAS BKAB NAS SU, ,SHIN TU 'JAM PAR SMRA BAR BYA,
,ZHES DANG, LAS NI GANG DAG BYED PA'AM, ,MNYAN PA LA SOGS 'DOD
DE LA, ,GZUNG PHYIR THAL MO MA BSHIG PAR, ,GNAS NAS LANGS TE
MTHONG YUL DU, ,RGYAB KYIS PHYOGS

PAR MI BYA STE, ,ZHES GSUNGS SHING BLA MAS MTHONG BA'I NYE 'KHOR
'DAS 'DAS SU RGYAB BSTAN TE MI 'GRO BAR YANG GSUNGS SO, ,GNYIS
PA NI, MDUN DU DUL BAR 'DUG PA DANG, ,GOS SOGS TSUL NI BSDAMS PA
DANG, ,PUS BTZUGS THAL MO SBYAR

PA YIS, ,NYAN SOGS 'DOD PAS GSOL GSUM GDAB, ,CAS GSUNGS TE, CHES
NYAN PAR 'DED PA'I SLOB MAS CHOS DE ZHU BA'I DUS SU GSOL BA LAN
GSUM DU GDAB PO, ,SPYOD LAM CI 'DRA BAS SHEN, BLA MA'I MDUN DU
'GYING BA SPANGS TE DUL

@22A *, ,BAR 'DUG PA DANG GOS TSUL BZHIN DU BGO BA LA SOGS PA'I
SGO NAS KUN SPYOD BAG MED DU MA SONG BAR BSDAMS PA DANG PUS MO
SA LA BTZUGS SHING THAL MO SPYAR NAS GSOL BA GDAB BO, ,SOGS KYI
SGRAS NI DBANG DANG SDOM PA

ZHU BA LA SOGS PA RNAMS GZUNG STE NYAN PA NI CHOS KYI MTSAN NYID
GTAN LA 'BEBS PA TZAM GYI PHYIR DU NYAN PA'O, ,GSUM PA NI,
BSNYEN BKUR SPYOD PA THAMS CAD LA, ,YID NI NGA RGYAL MAD PAR
BYA, ,NGO TSA 'JIGS SHING BSDAMS PA YIS, ,BAG

MA GSAR PA'I TSUL GNAS BYA, ,SGEG PA LA SOGS BYA BA KUN, ,STON
PA'I MDUN DU SPANG BAR BYA, ,GZHAN YANG DE 'DRA'I BYA BA NI,
,RANG GIS BRTAGS LA DOR BAR BYA, ,ZHES GSUNGS TE SNGAR BSHAD PAS
MTSON NAS BLA MA BSNYEN BKUR BA'I RANG GI

KUN SPYOD THAMS CAD LA YID NGA RGYAL DANG MA 'DRES PAR BYA STE
YUL DAM PA LA NGA RGYAL BSKYED PA NI KHA NA MA THO BA CHES LCI
BAR SHES RAB KYI PHA ROL TU PHYIN PA LAS GSUNGS PAS NYES DMIGS
CHE BA'I PHYIR RO, ,DES NA GUS PAS 'DZAM PA'I NGO TSA

SHES PA DANG BLA MA LA 'JIGS SHING KUN SPYOD SHIN TU BSDAMS PA'I
SGO NAS BAG MA GSAR PA BZHIN DU GNAS PAR BYA'O, ,SGEG CHOS SU
'GRO BA LA SOGS PA'I BYA BA KUN RANG LA LAM STON PA'I BLA MA'I
MDUN DU SPANG BAR BYA ZHING DE LAS

GZHAN YANG NGA RGYAL DANG SGEG CHOS SU 'GYUR BA DE DANG 'DRA
BA'I KUN SPYOD MI RIGS PA'I BYA BA KUN RANG GI BLOS BRTAGS LA
'DI MA RUNG NGAM SNYAM PA THAMS CAD DOR BAR BYA'O, ,BRGYAD PA
RANG DBANG DU MI 'JUG PA LA BZHI, GZHAN DON LA 'JUG

@22B PA'I TSE GNANG BA NOD PA, ZHUGS PA LAS BYUNG BA'I RNYED PA
BSTAB PA, BLA MA'I SPYAN SNGAR GZHAN GYI BSNYEN BKUR BDAG GIR MI
BYA BA, LUS KYI SPYOD LAM CHES GUS PAR BYED TSUL LO, ,DANG PO
NA, RAB GNAS DKYIL 'KHOR SBYIN SREG DANG, ,SLOB MA BSDU DANG

'CHAD PA RNAMS, ,YUL DER BLA MA GNAS PA NA, ,RJES MA GNANG BAR
MI BYA'O, ,ZHES GSUNGS TE, RAB GNAS DANG DKYIL 'KHOR TE DBANG
BSKUR BA DANG SBYIN SREG BYED PA DANG SLOB MA BSDUS NAS TSOS
'CHAD PA RNAMS LA YUL DE NA BLA MA GNAS PA NA RJES SU GNANG

BA ZHUS LA BLA MAS GNANG NA BYA'I MI GNANG BAR MI BYA'O, ,YUL
DER BLA MA MED NA NI GNANG BA ZHU MI DGOS SO, ,GNYIS PA NI,
SPYAN 'BYED SEGS LA CI THOB PA, ,DE KUN BLA MA DAG LA DBUL, ,DE
YIS BSTABS PA BLANGS NAS NI, ,GZHAN DAG LA NI CI BDER BYA, ,ZHES

GSUNGS TE, SPYAN 'BYED NI RAB GNAS KYI MING GI RNAM GRANGS TE DE
DANG DBANG BSKUR SOGS BYAS PA LAS BYUNG BA'I YON CI THOB PA KUN
RANG GI BLA MA LA DBUL LO, ,CHAG LOS, DE YIS DE LA 'DOD BLANGS
NAS, ,ZHES BSGYUR BA LTAR BLA MA DES SLOB MAS BSTABS PA DE

LAS RANG GANG 'DOD PA ZHIG BLANGS NAS LHAG MA GZHAN DAG LA NI
SLOB MAS CI BDER LONGS SPYAD PAR BYA'O, ,GSUM PA NI, BLA MA'I
SLOB MA SLOB MAR MIN, ,SLOB MA'ANG BLA MA'I MDUN DU MIN, ,BSNYEN
BKUR DAG DANG LDANG BA DANG, ,PHYAG SOGS BYAD PA BZLOG PAR

BYA, ,ZHES GSUNGS TE, BLA MA'I SLOB MA RANG GI SLOB MAR BYA BA
MIN LA RANG GI SLOB MA LA'ANG BLA MA'I MDUN DU CHOS BSTAN PAR
BYA BA MIN NO, ,BLA MA'I SLOB MA RANG GI SLOB MAR MI BYA BA LA
PAndI TA KHA CIG DES RANG LA BSNYEN BKUR BYED KYI BLA MA LA
BSNYEN

@23A *, ,BKUR CHUNG DU 'GRO NA SLOB MAR MI BYA BA YIN ZHES RJOG
ZHE SDANG RDO RJE GSUNG YANG, GZHUNG DAG PA RNAMS LAS, SLOB
MA'ANG BLA MA'I MDUN DU MIN ZHES 'ANG GI SGRA YOD PAS BLA MA'I
SLOB MA BLA MA'I MDUN DU SLOB MAR MI BYA ZHES PA'I DON NO, ,

RANG GI SLOB MAS BLA MA'I MDUN DU GOS GA-YOG PA SOGS KYI BSNYEN
BKUR DANG STAN LAS LDANG BA DANG PHYAG LA SOGS PA BYED PAR SNANG
NA DE LTAR MA BYED CES BZLOG PAR BYA'O, ,BZHI PA NI, SLOB DPON
LA NI GANG 'BUL DANG, ,BLA MAS KYANG NI GANG STZAL PA,,

DE LA BTUD DE LAG GNYIS KYIS, ,BLO DANG LDAN PAS BLANG BAR BYA,
,ZHES GSUNGS TE, SLOB DPON LA YAR GANG 'BUL BA DE BLO DANG LDAN
PA'I SLOB MAS GUS PAS BTUD DE LAG PA GNYIS KAS DBUL ZHING DER MA
ZAD BLA MAS KYANG RANG LA GANG STZAL BA DE NI

BTUD DE LAG PA GNYIS KYIS BLANG BAR BYA'O, ,CHAG 'GYUR LAS, DE
NI BTUD DE LAG GNYIS KYIS, ,BLO DANG LDAN PAS DBUL ZHING BLANG,
,ZHES 'BYUNG BA BDE'O, ,SAm PU tA NAS, GANG ZHIG BYIN PA DE DANG
DE, ,PHYAG BYAS NAS NI BLANG BAR BYA, ,ZHES BYIN PA LEN PA

LA PHYAG BYED PAR GSUNGS SO, ,GNYIS PA ZHAR BYUNG GI DON NI,
DRAN PA BRJED MED GYUR PA DANG, ,RANG GI KUN SPYOD LA BRTZON
PAS, ,SPUN GYI RANG SPYOD LAS 'DAS PA, ,DGA' BAS PHAN TSUN BZLOG
PAR BYA, ,ZHES GSUNGS TE, RANG GI DAM TSIG RNAMS LA

DRAN PA BRJED PA MED PA NI MTSON PA STE DE DANG SHES BZHIN MA
NYAMS PAR GYUR PA YIS RANG GI KUN SPYOD RDO RJE 'CHANG GI BCAS
PA RNAMS LA BRTZON PAR BYAS PA'I SGO NAS SPUN TE BLA MA GCIG
PA'I GROGS RNAMS KYI RANG GI KUN SPYOD BCAS

@23B MTSAMS LAS 'DAS PA RNAMS KYANG BZLOG NAS BCAS PA DANG MI
'GAL BAR BYA'O, ,DE YANG DGA' BA'I BSAM PAS PHAN TSUN TE GCIG LA
GCIG GIS CHOS KYI GROGS BYA'O, ,CHAG LOS, DRAN PA BRJED MED GYUR
PA YIS, ,ZHES BSGYUR RO, ,'DI NI BLA MA LA

JI LTAR SGRUB PA'I SKABS SU ZHAR LA GROGS LA JI LTAR BYA BA
BSTAN PA'O, ,GNYIS PA DMIGS KYIS BSAL BA NI, NA BAS BLA MA'I BYA
BA LA, ,BTUD DE RJES MA GNANG BA YANG, ,BKAG PA RNAMS NI SPYAD
BYAS KYANG, ,DGE SEMS CAN LA SDIG MI 'GYUR, ,ZHES

GSUNGS TE, 'DIS NAD PA LA NYES MED DU 'GRO TSUL STON NO, ,DE NI
BLA MA LA BRNYAS PA DANG SMOD PA DANG THUGS DKRUG PAR BYED PA
LTA BU LA RKYEN LA LTOS NAS GNANG BA YOD PA MA YIN GYI, MAL STAN
'DUG DANG SNGON 'GRO DANG, ,ZHES PA LTA BU'I BCAS PA RKYANG PA'I

NYES PA 'GA' ZHIG NAD PA LTA BU LA RKYEN LA LTOS NAS GNANG BA
YIN NO, ,DE YANG NAD PAS BLA MA'I BSNYEN BKUR BA BSGRUB PA'I BYA
BA RNAMS LA BTUD DE ZHES PA GUS PAS SGRUB PAR 'DOD NA'ANG NAD
KYI DBANG GIS SGRUB PAR MA NUS PA DANG BLA MA'I MDUN DU MAL

STAN LA 'DUG PA LTA BU MIN PA'I TSE BKAG PA RNAMS NI SPYAD PAR
BYAS KYANG SHIN TU DGE BA'I SEMS DANG LDAN PA LA BCAS PA'I SDIG
STE LTUNG BAR MI 'GYUR RO, ,'O NA DE DAG LA BLA MA LA GNANG BA
ZHU DGOS SAM SNYAM NA, DE'I TSE RJES SU MA GNANG BAR YANG

ZHUGS PA LA NYES PA MED PAS GNANG BA GSOL MI DGOS SO, ,CHAG LOS,
NA DANG BLA MA'I BYA BA LA, ,BTUD DE RJES SU GNANG BA YIS, ,BKAG
PA RNAMS NI SPYAD BYAS KYANG, ,DGE SEMS CAN LA LTUNG MED 'GYUR,
,ZHES BSGYUR BA LTAR NA NAD PA

@24A *, ,MIN YANG BCAS PA RKYANG PA'I RIGS 'GA' ZHIG LA BLA MAS
RJES SU GNANG NA'ANG NYES MED DU 'GYUR BAR STON PA'O, ,NYES MED
DU 'GRO TSUL RGYAS PAR NI SNYING PO RGYAN LAS, NA DANG DBANG
NYAMS BYA BA DANG, ,GZHAN GYI DON DANG DON CHEN

DANG, ,SKYE MED BSTAN PA DGOS LDAN DANG, ,NUS PA RNYED DANG
GNANG BA DANG, ,BKA' BSGO BA DANG BAR CHAD LAS, ,NYES PA MED PAR
SHES PAR BYA, ,ZHES GSUNGS SO, ,GSUM PA BSTEN TSUL GYI DON BSDU
BA NI, 'DIR MANG SMRA BA CI ZHIG DGOS, ,BLA MA

DGYES BYED GANG YIN BYA, ,MI MNYES BYED KUN SPANG BA NI, ,DE
DANG DE LA 'BAD DE BYA, ,DNGOS GRUB SLOB DPON RJES 'BRANG ZHES,
,RDO RJE 'DZIN PA NYID GSUNG BAR, ,SHES NAS DNGOS PO THAMS CAD
KYIS, ,BLA MA YONGS SU MNYES PAR BYA, ,ZHES GSUNGS TE,

BLA MA BSTEN PA'I SKABS 'DIR MANG PO SMRA CI ZHIG DGOS TE BLA MA
BSTEN PA'I GNAD BSDUS PA GZUNG BAR BYA'O, ,DE NI BLA MA DGYES
BYED GANG YIN PA DE SHES PAR BYAS NAS SGRUB PA DE DANG MI MNYES
PA'I RGYA GANG YIN PA DE SHES PAR BYAS NAS SPONG BA DA LA

NI 'BAD DE BYED PA YIN NO, ,DE LTAR BYED PA YANG DNGOS GRUB
THAMS CAD RDO RJE SLOB DPON MNYES PAR BYAS PA'I RJES SU 'BRAD BA
STE RJES SU 'GRO LDOG BYED DO ZHES RDO RJE 'DZIN PA NYID KYIS
GSUNGS PAS DE SHES NAS SGO GSUM GYI DNGOS PO THAMS CAD KYIS

BLA MA RDO RJE SLOB DPON MNYES PAR BYA'O, ,RDO RJE SNYING PO
RGYAN GYI RGYUD LAS KYANG, DE BAS THABS NI THAMS CAD KYIS, ,RDO
RJE 'DZIN PA BLA MA MCHOG ,RJES SU MTHUN PAS MNYES PAR BYA, ,DE
MNYIS SANGS RGYAS THAMS CAD MNYES, ,ZHES SO, ,GNYIS PA

@024B BSTEN TSUL BSHAD PA'I DUS NI, BSAM PA DAG PA'I SLOB MA NI,
,DKON MCHOG GSUM LA SKYABS SONG LA, ,BLA MA'I RJES SU 'JUG PA
'DI, ,KHA BTON BYA BAR SBYIN PAR BYA, ,ZHES GSUNGS TE, SBYIN PAR
BYA ZHES BSHAD GZHIR BYA'O, ,GANG SBYIN NA RANG DBANG DOR

NAS BLA MA'I RJES SU 'JUG PA'I BSTEN TSUL GYI GZHUNG 'DI'O, ,CI
ZHIG GI DON DU SBYIN ZHE NA, KHA BTON BYA BAR SBYIN PA STE
GZHUNG 'DI'I TSIG MI BRJED PAR YANG YANG 'DON PA DANG DON RNAMS
SHES PAR BYAS NAS DE DAG LA DRAN SHES BSTEN TE 'JUG LDOG TSUL

BZHIN DU BYA BA'I PHYIR DU SBYIN NO, ,GANG LA SBYIN NA SLOB MA
LA NI'O, ,SLOB MA CI 'DRA BA ZHIG SNYAM NA, KHYAD PAR GNYIS DANG
LDAN PA STE DANG PO NI, SANGS RGYAS DANG CHOS DANG DGE 'DUN TE
DKON MCHOG GSUM LA SKYABS SU SONG BA STE SKYABS 'GRO THUN MONG
MA YIN

PA'I SDOM PA DANG LDAN PA'O, ,GNYIS PA NI, BSAM PA DAG PA STE
SMON PA DANG 'JUG PA'I BYANG CHUB KYI SEMS RNAM PA GNYIS TSUL
BZHIN DU BSKYED PA'O, ,'DIS NI SNGAGS DANG PHAR PHYIN GYI THEG
PA GNYIS KYI THUN MONG BA'I LAM GYI RIM PAR LA BLO LEGS PAR

SBYANGS PA LA GZHUNG 'DI 'CHANG PAR BSTAN NO, ,SKYABS 'GRO DANG
BYANG CHUB KYI SEMS RNAM PA GNYIS LA MTHA' DAG PAR SLOB TSUL NI
BDAG GIS BYANG CHUB LAM GYI RIM PAR RGYAS PAR GTAN LA PHAB ZIN
NO, ,'DI'I 'OG NAS, DE NAS SNGAGS SOGS BYIN PA

YIS, ,DAM CHOS SNOD DU BYAS NAS SU, ,ZHES BLA MA'I BSTEN TSUL
BSLABS PA'I RJES DE NAS SNGAGS KYI LAM GYI SNOD DU BYED PAR
GSUNGS PAS LAM THUN MONG BA LA SBYANGS TE SNGAGS KYI SGOR 'JUG
'DOD PA NA RDO RJE SLOB DPON RDO RJE SLOB MAS 'DI LTAR

@25A *, ,BSTEN DGOS SO ZHES 'CHAD PA NI GZHUNG GI DGONGS PA YIN
NO, ,DES NA BLA CHEN 'BROG MI STA GON GYI SKABS SU SKYABS 'GRO
SEMS BSKYED BYAS PA'I PHYI DE NYIN DNGOS GZHI'I GONG DU LNGA BCU
PA 'CHAD PAR BZHED KYANG, MAL GYO LOTZTSA BA

LAM THUN MONG BA LA SBYANGS NAS SNGAGS KYI DPON SLOB BYED 'DOD
PA MA BYAS PA'I GONG DU GZHUNG 'DI 'CHAD PA N'A RO PA'I BZHED PA
YIN GSUNG BA LEGS SO, ,GZHUNG 'DIS SLOB MA BKRI BA'I RIM PA 'DI
NI SPYOD BSDUS DANG MTHUN LA GNAD KYANG SHIN TU CHE STE

LAM RIM DU BDAG GIS BSHAD ZIN TO, ,GAL TE SNGAGS KYI DBANG MA
BSKUR BA'I SNGON DU LNGA BCU PA 'CHAD PA MI RIGS TE GSANG BA
SGROG PA'I NYES PAR 'GYUR BA'I PHYIR RO ZHE NA, SKYON MED DE,
GZHUNG 'DIR SNGAGS KYI THUN MONG MIN PA'I CHOS SKAD SHIN

TU NYUNG LA YOD PA RNAMS DANG DE DAG GI BSHAD PA RNAMS KYANG
MDOR BSDUS PA'I MI GSAL BA TZAM LAS MED PA'I PHYIR DANG GZHAN
YANG DPER NA SLOB MAS THOG MAR DBANG BSKUR BAR GSOL BA BTAB PA'I
DUS SU YO BYAD MA 'TSOGS NA DE LA BSRUNG

PA'I PHYIR DU LHA'I BSGOM BZLAS 'GA' ZHIG DBANG MA BSKUR BA'I
SNGON DU BYED PAR GSUNGS PA GSANG SGROG TU MI 'GYUR BA DANG 'DRA
BAR 'DIR YANG LAM THUN MONG BA LA SBYANGS NAS SNGAGS LA 'JUG
'DOD PA'I THOG MAR BYED KYI SU RUNG RUNG LA MI

BYED DO, ,DE NI RDO RJE MKHA' 'GRO'I RIM PAR PHYE BA ZHE DRUG PA
LAS, SLOB MA YI NI RKANG MTHIL DU, ,GZHU 'DRA'I RLUNG GI DKYIL
'KHOR BSAM, ,LTE BAR YE SHES ME 'BAR BA, ,DE YI 'OD ZER SNYING
KHAR 'BAR, ,'BAR BAS KUN NAS 'KHRIGS PAR BSGOm,,

@25B PA LAS BYUNG BA'I MI SDUG GZUGS, ,SDEG NI SNA YI SGO NAS
NGA BYUNG, ,DE NAS KHRO BO'I GZUGS BSGOMS LA, ,DES NI KUN NAS ZA
BAR BSGOM, ,ZHES DANG, BSGRUB BYA LHA GZUGS BSKYED NAS NA,
,BSRUNG BA DAG NI DGOD PAR BYA, ,ZHES GSUNGS SO, ,LHA NI

KUN TU BZANG PO STE DE'I GZUGS SU BSKYED PAR GZHUNG MANG PO NAS
GSUNGS SO, ,SLOB MA LA MI SMRA BAR SLOB DPON RANG GIS DMIGS PA
DE LTAR BYED PA YANG MIN TE DKYIL CHOG RDO RJE PHRENG BA LAS,
'KHYIL PA'I SNGAGS KYANG BZLAS PA'I CHED DU 'DI LA SBYIN NO, ,

ZHES SLOB MA DE NYID LA BZLAS PA'I SNGAGS KYANG STER BAR GSUNGS
SHING DE KHO NA NYID BCU PA LAS KYANG DE LTAR BSHAD PA'I PHYIR
DPON SLOB GNYIS KAS BSGOM PA YIN NO, ,DE LTAR NA SPYIR THEG PA
GANG GI SGOR 'JUG KYANG THOG MAR BLA MA'I BSTEN TSUL GAL CHE

BAR MANG DU GSUNGS LA KHYAD PAR DU RDO RJE THEG PA PA RNAMS KYI
DNGOS GRUB THAMS CAD NI BLA MA'I RJES SU BYED PAR RGYUD DU MA
LAS NAN TAN SHIN TU CHE BAR GSUNGS PAS LAM GYI RTZA BA NI RDO
RJE SLOB DPON LA BSTEN TSUL YIN LA DE YANG DMIGS PA THUN RE TZAM
GYI

BLA MA'I RNAL 'BYOR GYIS NI BSLAB BYA 'DI RNAMS MI SHES PAS
GZHUNG 'DI'I DON LEGS PAR SHES PA LA 'BAD PA CHEN PO BYA'O,
,SHES PAR BYAS NAS KYANG RDO RJE 'CHANG GI BCAS MTSAMS RNAMS LA
DRAN SHES BSTEN NAS BSRUNG BA LA 'BAD DGOS SO,,

DE LTAR BYAS NA NYES PA DE RNAMS JE CHUNG NGU 'GRO ZHING BCAS
MTSAMS LAS 'DAS PA RNAMS LA YANG 'GYOD PA SKYES NAS PHYIR 'CHOS
PAR 'DOD PA 'BYUNG BAS TSE 'DI'AM SKYE BA GZHAN DU RING POR MI
THOGS PAR BSHES GNYEN BSTEN PA LA MKHAS SHIN
@26A *, ,MKHAS PA LTAR DU NYAMS SU LAN NUS PA GZHAN NU NAR
BZANG DANG DPA' BRTAG TU NGU LTA PUR 'GYUR LA, 'DI DAG SHES
PAR MA BYAS PA'AM SHES KYANG SRUNG BA'I GO CHA MA BZUNG NA
'BYUNG NYE LA GRANGS MANG BA'I NYES PA 'DI RNAMS KYIS

RGYUN DU GOS PAR 'GYUR ZHING TSE RABS MANG POR YANG BCAS PA DE
DAG LA SLOB NUS PAR MI 'GYUR BAS SHES RAB CAN RNAMS KYIS
GZHUNG 'DI BLA MA'I RNAL 'BYOR GYI GDAMS PA'I MCHOG TU SHES
PAR GYIS SHIG ,GSUM PA BSHAD NAS SNOD

RUNG DU JI LTAR BYA BA NI, DE NAS SNGAGS SOGS BYIN PA YIS,
,DAM CHOS SNOD DU BYAS NAS SU, ,RTZA BA'I LTUNG BA BCU BZHI
NI, ,BKLAG DANG 'DZIN PA NYID DU BYA, ,ZHES GSUNGS TE, THUN
MONG GI LAM RIM LA SBYANGS SHING BLA MA'I BSTEN TSUL LA BSLABS

PA'I RJES DE NAS SLOB MA DE'I RGYUD SNOD RUNG DU BYA'O, ,GANG
GI SNOD DU RUNG BAR BYA SNYAM NA, DAM PA NI SANGS RGYAS RNAMS
SO, ,CHOS NI DES LEGS PAR GSUNGS PA'I RJOD BYED RGYUD SDE RIN
PO CHE RNAMS DANG BRJOD BYA LAM RIM PA GNYIS LA SOGS PA

STE DE DAG NYAN PA DANG SGRUB PA'I SNOD DU BYA'O, ,THABS GANG
GIS SNOD DU BYA SNYAM NA, SNGAGS SOGS ZHES PA LA DAM TSIG GI
CHO GA KUN LAS BTUS PAR, DE NAS GSANG SNGAGS BYIN PA YIS,
,ZHES 'BYUNG BAS GSANG ZHING SBAS PAS 'GRUB

BA DANG SNOD MIN GYI YUL MIN PAS NA GSANG BA'O, ,SNGAGS NI
DE'I SKAD DOD MANTRA LA MA NA YID DANG TRA YA SKYOB PA STE YID
SKYOB PAS NA SNGAGS TE 'DUS PA'I LE'U BCO BRGYAD PA LAS, DBANG
PO DANG NI YUL RNAMS KYI, ,RKYEN GYIS GANG DANG

@26B GANG BYUNG YID, ,YID DE MAN ZHES BYA BAR BSHAD, ,TRA NI
SKYOB PAR BYED PA'I DON, ,ZHES GSUNGS SO, ,YID SKYOB PA LA
MANG DU YOD KYANG SKABS 'DIR NI DBANG BSKUR NAS YID SKYOB PA
LA BYED DGOS PAS DE BYIN PA YI SGO NAS SNOD DU BYAS PA'O, ,YID

GANG LAS SKYOB PA NI, NGAN 'GRO DANG SRID PA'I SDUG BSNGAL
DANG THEG PA DMAN PA LAS BSRUNG BAS NA SKYOB PA'O, ,ZHES
SH'ANTI PAS GSUNGS PA LTAR RO, ,DE LTAR SNOD RUNG DU BYAS NAS
DE NAS CI ZHIG THOG MAR BYA ZHE NA, THOG MAR BYA BA NI DBANG
BSKUR

BA'I DUS SU THOB PA'I DAM TSIG DANG SDOM PA MA NYAMS PAR BYED
PA SHIN TU GAL CHE STE SDOM PA BTANG NA DNGOS GRUB 'THOB PA'I
RTZA BA CHAD PAR 'GYUR BAS DE NAS LAM BSGOM PA DANG RGYUD
'CHAD NYAN SOGS BYED PA NI RMAD MED PA'I THOG BYED 'DOD PA
DANG

'DRA'O, ,DES NA DBANG BSKUR BA BYAS PA'I MJUG THOGS SU LTUNG
BAR 'GYUR MA 'GYUR GYI MTSAMS NGES NAS BSRUNG BA DGOS PAS
SNGAGS KYI SDOM PA'I BSLAB BYA RNAMS BLA MAS BSHAD NAS SLOB
MAS SHES PAR BYA DGOS TE DBANG MA BSKUR PA'I SNGA ROL

TU SNGAGS KYI BSLAB BYA TSANG BAR NYAN DU MI RUNG BA'I PHYIR
RO, ,BSLAB BYA MANG DU YOD KYANG SDOM PA GCOD PA'I RGYU RTZA
LTUNG RNAMS GZHAN DANG MI 'DRA BAS RTZA BA'I LTUNG BA BCU BZHI
PA'I TSIG NGAG TU BKLAG PA DANG DON YID LA 'DZIN PA NYID DU
BYAS TE, RTZA LTUNG

GIS MA GOS PA LA CHES CHER 'BAD PAR BYA'O, ,'DI NI DPER NA
SPYOD 'JUG LAS, ,NAM MKHA'I SNYING PO'I MDO SDE NI, ,THOG MA
NYID DU BLTA BAR BYA, ,ZHES RTZA LTUNG RNAMS DE LAS BSTAN PAS
BYANG SEMS KYI SDOM PA BZUNG BAS DE THOG MAR BLTA DGOS

@27A *, ,PAR GSUNGS PA DANG 'DRA STA BSLAB BYA GZHAN LA BSLAB
MI DGOS PA NI MA YIN NO, ,'DI NA BLA NA MED PA'I THEG PA LA
SNYING THAG PA NAS SLOB PAR 'DOD PA DAG KYANG DBANG BSKUR BA
THOB PA'I 'OG TU THOG MAR RTZA LTUNG BCU BZHI LA SOGS

PA'I BSRUNG MTSAMS SHES PAR BYAS NAS ME BSRUNGS PAR LAM BSGOM
PA DANG RGYUD BSHAD NYAN BYED PA SKAD BYED PA NI RDO RJE THEG
PA'I TSUL LAS RNAM BAR 'KHYAMS PA YIN PAS BDAG LEGS SU 'DOD PA
DAG GIS NI DBANG THOB NAS DAM TSIG DANG SDOM PA

BSRUNG BA GZHIR BYAS TE SNGAGS LA THOS BSAM SGOM GSUM BYA'O,
,GSUM PA BSHAD PA MTHAR PHYIN PA'I BYA BA NI, DE LTAR BLA MA'I
RJES 'JUG SLOB MA NI, ,MA LUS PHAN SKYED SKYON MED 'DI BYAS
PA'I, ,DGE BA MTHA' YAS BDAG GIS GANG

BSAGS PA, ,DES NI 'GRO BA MYUR DU RGYAL GYUR CIG ,CES GSUNGS
TE, LNGA BCU PA 'DI MTHA' YAS PA'I SEMS CAN GYI DON DU MTHA'
YAS PA'I BYANG CHUB LA DMIGS NAS BYAS PA STE BRTZAMS PA'I DGE
BA MTHA' YAS PA BHA BI LHA BDAG

GIS GANG BSAGS PA DES NI, 'GRO BA THAMS CAD MYUR DU RGYAL BA'I
GO 'PHANG THOB PAR GYUR CIG CES GZHUNG BRTZAMS PA'I NGAL BA
LAS BYUNG PA'I BSOD NAMS MI ZAD CING SPEL BA'I PHYIR DU BSNGO
BA'O, ,LNGA BCU PA JI 'DRA BA ZHE NA, SNGAR BSHAD

PA DE LTAR RANG DBANG DOR NAS BLA MA'I RJES SU MTHUN PAR 'JUG
PA'I SLOB MA LA NI 'PHRAL DANG YUN DU PHAN PA MA LUS PA SKYED
PAR BYED CING MA BSHAD LOG BSHAD HA CANG BSHAD PA'I SKYON
RNAMS MED PA STE DE DAG DANG BRAL BA'O, ,KHYED PAR 'PHAGS

@27B BSTOD LAS, BSOD NAMS BYAS PA'I TSOGS DAG NI, ,SEMS CAN
RNAMS LA YONGS BSNGO BA, ,BCOM LDAN KHYOD KYIS GANG GSUNGS PA,
,DE GZHAN BSTAN BCOS LAS MA BSHAD, ,CES GSUNGS PA LTAR GZHUNG
BRTZAMS PA SOGS KYI DGE BA

SEMS CAN KUN LA BSNGO BA 'DI NI PHYI ROL PA LA MED PAS THUB
PA'I BSTAN PA'I KHYAD CHOS SU GYUR PA'I THABS MKHAS CHEN
PO'O,, ,,SA GSUM 'DREN PA'I LEGS PAR BSHAD PA LAS, ,JI BZHIN
BTUS PA'I BLA MA LNGA BCU

PA, ,GUS LDAN SLOB MA'I YID LA RE BA'I DPAL, ,YONGS SU RDZOGS
PAR SKONG BA'I GZHUNG MCHOG 'DI, ,ZAB MO'I RGYUD DANG DE LA
RING MO NAS, ,SBYANGS BAS MKHAS PA'I GO 'PHANG MCHOG BRNYES
PA'I, ,GZHUNG MANG BLTAS NAS SHIN TU GSAL BAR NI,,

DAM PA'I GSUNG GIS BSKUL BAS LEGS PAR BSHAD, ,GANG DE BSHES
GNYEN BSTEN TSUL MI MKHAS SHING, ,CUNG ZAD SHES KYANG DE DON
BSGRUB PA YI, ,BRTZON PA CHEN POS RNAM PAR DMAN PA YIS, ,SGO
GSUM BAG MED DBANG DU SONG GYUR

PA, ,BDAG DANG BDAG 'DRA 'GA' YI YID LA NI, ,LAM BZANG 'DI LA
GOMS PA BSKYED PHYIR YIN, ,'DI LAS BYUNG BA'I RAB 'BYAMS DGE
TSOGS KYANG, ,MTHA' YAS 'GRO BA'I NYER 'TSO'I RGYU RU BSNGO,
,DES NI PHAN 'DOGS ZHING GI MCHOG GYUR PA, ,

BSHES GNYEN RNAMS LA LOG PAR BSGRUBS PA'I LAS, ,THOG MA MED
NAS BGYIS DANG BGYID STZAL DANG, RJES SU YI RANG BGYIS PAR
GYUR PA'I LAS, ,SKYE BO 'DI YIS GANG DANG GANG BSAGS PA, ,MA
LUS MYUR DU BYANG NAS DAM PA'I MGON, ,

@28A *, ,TSUL BZHIN BSTAN LA DPA' ZHING RTUL PHOD PA'I, ,RTAG
TU NGU DANG NOR BZANG 'DRA BAR SHOG, CES SLOB DPON MKHAS PA
CHEN PO BHA BI LHAS MDZAD PA'I BLA MA LNGA BCU PA RGYA GAR GYI
MKHAN PO PADMA KA RA WA RMA DANG, ZHU CHEN GYI LO TZTSA BA DGE

SLONG RIN CHEN BZANG POS RGYA SKAD LAS BOD KYI SKAD DU BSGYUR
ZHING TSIG DANG DON LA ZHU CHEN BYAS TE NYAN BSHAD KYIS GTAN
LA BAB PA'I RNAM BSHAD SLOB MA'I RE BA KUN SKONG ZHES BYA BA
'DI NI, GZHUNG 'DI LA RGYA GAR BA'I 'GREL PA MI SNANG YANG 'DI
GANG

LAS GTZO CHER BTUS PA'I RGYUD DPAL GSANG BA 'DUS PA DANG RDO
RJE PHRENG BA DANG RDO RJE SNYING PO RGYAN GYI RGYUD DANG SGYU
'PHRUL DRA BA DANG SAm PHU tA DANG RDO RJE GUR DANG, RDO RJE
MKHA' 'GRO DANG DPAL MCHOG DANG PO LA SOGS PA RNAMS DANG,
SNGAGS KYI BSTAN BCOS

GZHAN RNAMS LA'ANG BRTEN NAS, BSHES GNYAN BSTEN TSUL NYAMS SU
LEN PAR 'DOD PA'I DON GNYER CAN MANG PO DANG 'JIG RTEN MGON PO
CHOS KYI RJE DPAL 'BRI GUNG PA ZHES YONGS SU GRAGS PA'I GDUNG
RGYUD DU 'KHRUNGS NAS 'GRE BA MTHA' YAS PA'I

'DREN PAR GYUR PA GU SHRI CHEN PO DON GRUB RGYAL PO BA DANG,
RIG PA 'DZIN PA'I SDE SNOD LA SBYANGS PA'I RDO RJE 'DZIN PA
CHEN PO BLA MA CHOS SGO BA BKRA SHIS RIN CHEN PA RNAMS KYIS
BSKUL ZHING, DUS PHYIS MDO SNGAGS KYI BSTAN PA YONGS SU RDZOGS

PA'I GNAD RNAMS MKHYEN NAS GCIG TU BSTAN PA RIN PO CHE LA GCES
SPRAS SU MDZAD PA'I GNAS BRTAN MKHAS PA CHEN PO SKYABS MCHOG
DPAL BZANG PO'I GSUNG GIS NYE BAR BSKUL BA'I DON DU, DGE
SLONG RDO RJE 'DZIN PA BLO BZANG GRAGS PA'I

@28B DPAL GYIS BYANG RVA SGRENG RGYAL BA'I DPON GNAS KYI YANG
DGON BRAG SENGGE'I ZHEL DU SBYAR BA'I YI GE PA NI, NANG RIG PA
SDE SNOD GSUM DANG GTAN TSIGS RIG PA'I TSUL LA SPOBS PA DGE BA
CAN SDOM BRTZON DANG MA RIN CHEN NO,, ,,'DI LA BRTEN NAS

KYANG BSTAN PA RIN PO CHE RGYAS PAR GYUR CIG, ,,THEG PA GSAR
PA'I SKYED TSAL DU, ,RIM GNYIS DGA' STON DON GNYER BA, ,DAD
PA'I LANG TSO GA-YO BA CAN, ,RIG 'DZIN RGYAL BA'I MYU GU LA,
,MNGON 'DOD BSLAB PA'I DO SHAL DANG,,

DAM TSIG NOR BU'I RNA LUNG RNAMS, ,RGYUD GZHUNG GSANG BA'I
MDZOD PHYE NAS, ,MA KHOL MA MAS BRTZE BAS BYIN, ,DUS KYIS DRI
MA'I SKYON CHAGS TE, ,BCAS MTSAMS GZUGS BRNYAN MI GSAL BA,
,BLO BZANG MKHYEN BRTZE'I 'OD STONG 'BAR, ,GRAGS PA

ZLA LTAR RGYAS PA DES, ,GSAL MDZAD NOR BU'I PHRENG BA 'DI,
,RIG BYED MKHAS PA'I MTHAR SAN PA'I, ,THOG MA'I KHYU MCHOG
SKYOB PA YIS, ,YI GE'I GZUGS BRNYAN MI ZAD PA, ,PAR DU BSKRUN
PA'I RNAM DKAR 'DI, ,KHAMS GSUM RVA BA LAS 'GONGS

TE, ,DPAL LDAN BLA MA CHOS RJE DE'I, ,BZHED DGONGS SNYING PO
MTHAR PHYIN NAS, ,PHRIN LAS BDAN GA-YO BA CAN, ,SRID GSUM KUN
LA 'KHYUD GYUR CIG, ,,AOm SVA STI, GANG GI DRIN GYIS SKU GSUM
GO 'PHANG MCHOG ,YUD KYIS

STZOL MDZAD RDO RJE SLOB DPON CHE, ,BSTEN TSUL RNAM BSHAD DO
MTSAR RMAD BYUNG 'DI, ,DGA' LDAN RNAM PAR RGYAL BA'I CHOS GRVA
CHER, ,SLAR YANG PAR DU BSKRUN PA'I RNAM DKAR MTHUS, ,YID CAN
KUN GYIS GSUM LDAN RDO RJE 'DZIN, ,DNGOS GRUB KUN

@29A *, ,GYI RTZA BAR LEGS GO NAS, ,BSAM SBYOR DAG PAS TSUL
BZHIN BSTEN PA DANG, ,NYES LTUNG PHRA MOS NAM YANG MI GOS
SHING, ,RIM GNYIS ZAB MO'I LAM GYI MTHAR SON NAS, ,SKYON BRAL
YON TAN KUN DANG LDAN PA YI, ,

RDO RJE 'CHANG GI GO 'PHANG MYUR THOB SHOG , ,,MANGGA LAm,, ,,