*, ,SVASTI, GRUB DBANG PADMA 'BYUNG GNAS
KYI, ,ZHABS PAD BTUD NAS DE NYID KYI, ,SGRUB THABS PHAN BDE'I
KUNDA'I TSAL, ,RGYAS PAR BYA BA'I ZLA SHEL 'GOD, ,'DIR

SLOB DPON PADMA'I BLA MA'I RNAL 'BYOR NYAMS SU LEN PAR 'DOD PAS,
SKYABS 'GRO SEMS BSKYED TSAD MED BZHI BSGOM PA SNGON DU BTANG
NAS 'DI LTAR, MDUN GYI NAM MKHAR PAD SDONG YANGS PA'I RTZER,
,SENG KHRI PAD ZLA

NYI MA'I DKYIL 'KHOR STENG, ,SANGS RGYAS KUN DNGOS GRUB DBANG
PADMA 'BYUNG, ,SKU MDOG DMAR SMUG DGYES PA'I 'DZUM ZHAL CAN,
,KHAMS GSUM ZIL GYIS GNON PHYIR LTA STANGS MDZAD, ,ZHAL GCIG
PHYAG

GNYIS GA-YAS PAS BDE STONG GI ,YE SHES MTSON PHYIR RDO RJE THUGS
KAR 'DZIN, ,PHYAG GA-YON ZAG MED BDUD RTZIS YONGS GANG BA'I,
,RIN CHEN THOD PA MNYAM BZHAG STENG 'DZIN PA'I, ,MCHAN KHUNG KHA
tV'Am RTZE

GSUM DAG GIS BRGYAN, ,RIGS BDAG RANG BZHIN DBU RGYAN PAn ZHU
DANG, ,DBANG SNGON MDANGS LDAN ZA 'OG BER TSAN GSOL, ,MTSAN
DPE'I DPAL 'BAR NYI MA 'BUM GYI 'OD, ,KUN NAS 'PHRO BA GZI BRJID

'BAR BA'I SKU, ,'JA' TSON GUR KHYIM 'KHRIGS PA'I KLONG YANGS SU,
,MI PHYED RDO RJE'I SKYIL KRUNG TSUL GYIS BZHUGS, ,MTHA' SKOR
DPA' BO MKHA' 'GRO'I TSOGS RNAMS DANG, ,RIG 'DZIN PAn GRUB
BGRANG YAS

@068B GYIS BSKOR BA'I, ,SGO GSUM RDO RJE GSUM GYI YI GES MTSAN,
,THUGS KA'I H'Um YIG 'OD ZER LCAGS KYU YIS, ,PADMA 'OD DANG BDE
BA CAN SOGS NAS, ,PADMA 'BYUNG GNAS MKHA' 'GRO'I TSOGS DANG
BCAS, ,SPYAN

DRANGS DZA: H'Um BAm HO: RO GCIG GYUR, ,DE LTAR SKYABS GSUM KUN
'DUS KYI BDAG NYID DU BSAMS NAS PHYAG MCHOD SOGS YAN LAG BDUN PA
'BUL BA NI, DUS GSUM BDE GSHEGS MA LUS 'DUS PA'I SKU,,

CHOS PHUNG BRGYAD KHRI BZHI STONG 'BYUNG BA'I GNAS, ,TSOGS MCHOG
DPA' BO MKHA' 'GRO KUN GYI RJE, ,AOO RYAN RIN PO CHE LA PHYAG
'TSAL LO, ,DNGOS BSHAMS YID SPRUL PHYI NANG GSANG BA YI, ,MCHOD
SPRIN

RGYA MTSOS ZHING KUN BKANG STE 'BUL, ,BDAG LUS LPAGS PA RIN CHEN
GSER GYI GZHIR, ,YAN LAG NYING LAG GLING BZHI GLING PHRAN
BRGYAD, ,KHOG PA RI RAB MIG GNYIS NYI ZLA ZUNG, ,MGO BO PHYOGS

LAS RNAM RGYAL RGYAL MTSAN RTZER, ,TZITTA YID BZHIN NOR BUS
MDZES PAR BRGYAN, ,SHA PHRAG RIN CHEN BDUN DANG 'DOD YON LNGA,
,LHA MI'I LONGS SPYOD KUN BZANG MCHOD SPRIN DU, ,SPRUL NAS PHYI
NANG

MAndAL BZANG POS MCHOD, ,THOG MED DUS NAS THA MA DA LTA'I BAR,
,BSAGS PA'I SDIG LTUNG THAMS CAD BSHAGS SHING SDOM, ,RANG BZHIN
DGE TSOGS SPYI DANG GU RU RJE'I, ,MDZAD PA RNAM THAR KUN LA

@069A *, ,RJES YI RANG, ,'GRO RNAMS SMIN GROL LAM LA DGOD PA'I
PHYIR, ,GSANG CHEN CHOS KYI 'KHOR LO BSKOR DU GSOL, ,RDO RJE'I
SKU LA 'DAS GRONGS MA MNGA' YANG, ,BLO DMAN SNANG NGOR BSKAL
BRGYAR BRTAN PAR BZHUGS,,

'DI LTAR BSKRUN PA'I RNAM DKAR DGE BA YANG, ,'GRO KUN DON DU
BYANG CHUB CHEN POR BSNGO, ,SNANG BA MTHA' YAS THUGS RJE'I ZLOS
GAR LAS, ,RIN CHEN 'DOD DGU 'BYUNG BA'I RGYA MTSO CHER, ,MA
CHAGS PADMA 'BAR BA LAS

'KHRUNGS PA'I, ,AOO RGYAN RIN PO CHE LA GSOL BA 'DEBS, ,PHYOGS
BCU'I SANGS RGYAS THAMS CAD BKA' BGROS NAS, ,BOD YUL RMONGS PA'I
MUN PA SEL BA DANG, ,LOG 'DREN SDE BRGYAD SRIN PO'I KHA GNON
MDZAD, ,AO RGYAN

RIN PO CHE LA GSOL BA 'DEBS, ,DRAN PA TZAM GYIS NYON MONGS SDUG
BSNGAL SEL, ,GSOL BA BTAB NA MCHOG DANG THUN MONG GI ,DNGOS GRUB
KUN STZOL BSLU BA MED PA'I SKYABS, ,AOO RGYAN RIN PO CHE LA GSOL
BA 'DEBS, ,DE LTAR GSOL

BA BTAB PAS GU RU YI, ,SKU GSUNG THUGS KYI 'OD ZER RNAM PA GSUM,
,RIM DANG CIG CAR RANG LA LEGS ZHUGS PAS, ,DBANG THOB SKU BZHI
MNGON DU GYUR PAR BSAMS, DE NAS MAN NGAG BZHIN DU, ,AOm A'A:
H'Um BADZRA GU RU PADMA SI DDHI

H'Um, ZHES BZLAS PA GANG MANG BYAS TE, ,MJUG TU DGE BA 'DI YIS
MYUR DU BDAG ,PADMA 'BYUNG GNAS 'GRUB GYUR NAS, ,CES SOGS BSNGO
BA SMON LAM BYA'O,, ` ,,SMRAS PA, BOD KHAMS YONGS KYI SPYI BO
LA, ,BKA' DRIN NOR BU NGAL

@069B BSO BA, ,PADMA K'A RA BSGRUB PA'I THABS, ,CHA SHAS RDZOGS
PA'I ZLA SHEL 'DI, ,BLO BZANG CHOS RGYAN RNAM DPYOD KYI, ,RGYA
MTSO BSRUBS PA'I BYED POS BSKRUN, ,SKUL BYED SNGAGS 'CHANG DGE
LEGS TE, ,DGE TSOGS BYANG CHUB

CHEN POR BSNGO,, ,,