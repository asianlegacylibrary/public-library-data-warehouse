@001A *, ,SRAD RGYUD LUGS KYI DGA' LDAN LHA BRGYA MA'I 'PHO
KHRID 'DON CHOG DANG BCAS PA SKAL BZANG DGA' LDAN BGROD PA'I
THEM SKAS ZHES BYA BA BZHUGS SO,,

@001B #, ,BRTAN PA'I 'KHOR LO RGYAL KUN YE SHES GAR, ,MI YI ZOL
GYIS SNYIGS MTHA'I 'GRO BA LA, ,TSANG LA MA NOR LAM BZANG GSAL
MDZAD PA, ,RGYAL BA GNYIS PA TZONG KHA PA LA 'DUD,,

MGON PO KHYOD KYI SNYAN BRGYUD BDUD RTZI'I ROR, ,SPYOD PA'I SKAL
BZANG DGA' LDAN MKHA' SPYOD DU, ,BDE BLAG BGROD PA'I GDAMS ZAB
SNYING PO'I GNAD, ,'BRI LA CHOS BDAG RNAMS KYIS GNANG BA

STZOL; (;'DIR RJE BTZUN CHOS KYI RGYAL PO TZONG KHA PA CHEN PO'I
SNYAN BRGYUD KYI MAN NGAG DGA' LDAN 'PHO KHRID THUN MONG MA YIN
PA DMIGS BRTZE MA 'BUM GYI BKA' RGYA CAN GYI ZAB GNAD MTHAR THUG
PA'I SNYING PO BSDUS TE NYAMS SU BZHES TSUL 'DON CHOG DANG,
DMIGS

RNAM DKYUS SBRAGS SU NYUNG DU'I TSIG GI LAM NAS GZIGS BDER 'GOD
PA LA, 'DUN PAS SBYANG BA DANG, LAS LA SBYAR BA GNYIS LAS, DANG
PO NI, STAN BDE BA LA LUS GNAD DANG LDAN PAS 'KHOD DE 'DI LTAR
BSAM PAR BYA'O, ,RANG NYID 'KHOR PA 'DIR SKYE SHI'I

@002A #, ,'PHRUL 'KHOR RGYUN MI CHAD PA'I SDUG BSNGAL DRAG POS
'KHOR BA THOG MA MED PA NAS DA BAR RAB TU MNAR LA, DA DUNG YANG
DA RES DAL 'BYOR GYI RTEN BZANG PO THOB PA'I SKABS 'DIR BTZAN SA
ZIN PA ZHIG BYED MA NUS NA SLAR YANG RIGS DRUG GI SKYE

GNAS KUN TU RANG DBANG MED PAR LAS NYON GYI ZHAGS PA DAM POS
RTAG TU BCINGS TE TSA GRANG BKRES SKOM, NGAL 'JIGS BKOL SPYOD
SKYE RGA NA 'CHI SOGS SDUG BSNGAL MI BZAD PA'I TSOR BA DRAG PO
MU MTHA' MED BA MYONG BZHIN 'KHOR BA MTHA' MED DU 'KHYAMS DGOS
PA

BYUNG NA CI RANG DREG SNYAM DU SKYO SHAS DANG, BDAG GIS 'DI LAS
NGES PAR THAR BAR BYA'O SNYAM DU NGES 'BYUNG DANG, DE YANG RANG
GCIG BU TZAM MIN PAR SEMS CAN THAMS CAD KYANG RANG NYID BZHIN
'KHOR BA MTHA' MED DU 'KHYAMS PA SHA STAG MA ZAD, SPYOD 'JUG
LAS, SDUG

BSNGAL 'DOR 'DOD SEMS YOD KYANG, ,SDUG BSNGAL NYID LA MNGON PAR
RGYUGS, ,BDE BA 'DOD KYANG GTI MUG PAS, ,RANG GI BDE BA DGRA
LTAR 'JOMS, ,ZHES GSUNGS PA LTAR NYON MONGS PA'I GDON GYIS YID
DKRUGS PAS RANG DBANG MED PAR BLANG DOR GO LOG

@002B TU SPYOD CING SDUG BSNGAL MI BZAD PA LA RANG GIS 'BAD PAS
'JUG ,GTAN GYI 'DUN MA DANG 'JIG RTEN PHYI MA'I MTHA' LA MNO
BSAM TZAM YANG MED PAR SHIN CHU 'KHRUL PA DRAG POS SMYOS TE SDUG
BSNGAL GYI RGYU 'BA' ZHIG LA SHIN TU YANG BAR SPYOD PA'I 'GRO BA
'DI RNAMS

SNYING RE RJE, 'DI DAG KYANG BDAG GI TSE RABS SNGA MA RNAMS SU
MA MA BYAS PA GCIG KYANG MED, MA'I SDUG BSNGAL SEL BA'I KHUR BU
LA BABS PA LTAR BDAG GI MA NYAM THAG PA 'DI RNAMS BDE BA THAMS
CAD DANG LDAN ZHING SDUG BSNGAL THAMS CAD DANG BRAL BA ZHIG BDAG
GIS

BYA; DE YANG DA LTA BDAG LA DE LTA BU'I NUS PA MED, NUS PA SU LA
YOD NA YANG DAG PAR RDZOGS PA'I SANGS RGYAS LA YOD PAS DES NA
BDAG GIS MA SEMS CAN THAMS CAD KYI DON DU RDZOGS PA'I SANGS
RGYAS KYI GO 'PHANG MYUR DU THOB BA ZHIG BYA'O, ,DE SA YANG LAM
MA NOR BAR

STON PA'I BSHES GNYEN, TSUL BZHIN NYAMS SU LEN PA'I GROGS, GANG
DU NYAMS SU LEN PA'I GNAS, NYAMS SU BLANG BYA'I CHOS SOGS LEGS
BAR 'DZOMS PA GAL CHE ZHING, DE NI DGA' LDAN YID DGA' CHOS 'DZIN
LAS LHAG PA MED BAS 'DI NAS 'PHOS MA THAG ZHING DER

SKYES TE BYAMS MGON SRAS DANG BCAS PA'I GSUNG GI 'DUD RTZI LA
LONGS SPYAD NAS ZUNG 'JUG RDO RJE 'CHANG GI GO 'PHANG MYUR DU
THOB PAR BYA, DE'I CHED DU ZAB LA MA 'PHO BA'I GDAMS PA NYAMS SU
BLANG BAR BYA'O SNYAM DU DGE SEMS KHYAD PAR CAN GYI NGANG NAS,
MDUN GYI NAM MKHAR PADMA

'DAB MA BZHI PA YANGS SHING RGYA CHE BA LTE BAR BLA MA DANG
GNYIS SU MED PA'I BYAMS MGON LA RJE YAB SRAS SOGS KYIS BSKOR BA
DANG, MDUN GYI 'DAB MAR YI DAM RGYUD SDE BZHI'I LHA TSOGS,
GA-YAS KYI 'DAB MAR SANGS RGYAS, GA-YON GYI 'DAB MAR THEG PA
GSUM GYI

@003A *, ,DGE 'DUN DANG, DPA' BO MKHA' 'GRO, CHOS SRUNG YE SHES
PA'I TSOGS, RGYAB KYI 'DAB MAR DE RNAMS KYI THUGS RGYUD LA MNGA'
BA'I RTOGS PA'I CHOS RNAMS PO TE'I RNAM PAR SHAR PAR SHAR BA
BRAG RI LTAR BRTZEGS PA RNAMS GSAL GDAB, RANG

GI MTHA' SKOR DU RIGS DRUG GI SEMS CAN THAMS CAD SA'I DREG PA
LTAR 'KHOD PAR MOS NAS, RANG GZHAN THAMS CAD SRID ZHI'I 'JIGS PA
LAS DA LTA NYID DU SKYOB TU GSOL SNYAM PA'I GDUNG SHUGS DRAG
PO'I NGANG NAS 'DI LTAR,) RANG GI THUGS KA NAS 'OD

ZER 'PHROS TSOGS ZHING NAM MKHA' GANG BA SPYAN DRANGS MDUN GYI
NAM MKHAR BZHUGS PAR GYUR, BDAG DANG 'GRO BA NAM MKHA'I MTHA'
DANG MNYAM PA'I SEMS CAN THAMS CAD DUS RTAG PAR BLA MA LA SKYABS
SU MCHI'O,,

SANGS RGYAS LAx CHOS LAx DGE 'DUN LA SKYABS SU MCHI'O, (,LAN
GSUM,) BDAG GIS SEMS CAN THAMS CAD MU MTHA' MED PA'I 'KHOR BA
SDUG BSNGAL GYI RGYA MTSO CHEN PO 'DI LAS BSGRAL TE BLA NA MED
PA'I

BYANG CHUB KYI SNYING PO LA 'GOD PAR BGYI, DE'I PHYIR DU ZAB LAM
'PHO BA'I GDAMS PA NYAMS SU BLANG BAR BGYI'O, (,LAN GSUM GYIS
SKYABS 'GRO SEMS BSKYED NAN TAN BYAS RJES,) SKYABS YUL RNAMS
RANG GI SMIN MTSAMS

NAS THIM PAS RGYUD BYIN GYIS BRLAB PAR GYUR (PAR BSAM, DNGOS
GZHI LA THOG MAR RLUNG RO 'BUD PA, LUS KYI STOD RA, TSVA'I STONG
RA RNAMS GAL CHE BAS DANG BO RLUNG RA 'BUD PA NI, LUS RNAM SNANG
GI CHOS BDUN LDAN DU 'KHOD DE LUS KYI DBUS GA-YAS GA-YON GNYIS
NAS

@003B BRTZIS PA'I DBUS RLANG THAD RGYAB MDUN GNYIS NAS BRTZIS
PA'I CUNG ZAD RGYAB LA NYE BAR RTZA DBU MA SBOM PHRA SBA LCAG
'BRING PO ZHES PA MTHE'U CHUNG TZAM LUS KYI GZHUNG SHING GI TSUL
DU YOD PA'I YAR SNE SPYI BO NAS MAR GUG STE SMIN MTSAMS GU ZUG
PA, MAR SNE STE 'OG SOR BZHI'I MTSAMS SU SLEBS PA, DE'I

GA-YAS SU RO MA DMAR PO, GA-YON DU RGYANG MA DKAR BO GNYIS SBOM
PHRA GRO SOG TZAM, YAR SNE SPYI BO NAS MAR GUG STE SNA BUG GNYIS
LA ZUG PA, MAR SNE DBU MA LAS CUNG ZAD RING BAR GNAS PA GSAL
BTAB, DE NAS RKYANG MA'I MAR SNE RO MA'I NANG DU LU DUNG NANG
PHU DUNG BCUG PA LTAR MOS, LAG

PA GA-YAS KYI SRIN LAG GIS SNA BUG GA-YAS BKAG ,DAL BUS RLUNG
SNA BUG GA-YON NAS RDU BCING, SNA BUG GA-YON BKAG STE GA-YAS NAS
'BUD PA LAN GSUM, YANG RO MA'I MAR SNE RKYANG MAR BCUG PAR MOS
LA LAG GA-YON SRIN LAG GIS SNA BUG GA-YON BKAG RLUNG SNA BUG
GA-YAS NAS RDUB CING

GA-YON NAS 'BUD PA LAN GSUM, RO RKYANG GNYIS KA'I MAR SNE DBU
MAR BCUG PAR MOS LA, SNA BUG GNYIS KA NAS RDUB CING GNYIS KA NAS
'BUD PA LAN GSUM, DE DAG GI SKABS LAS NGAN SDIG SGRIB MI DGE
BA'I RTOG PA BAG CHAGS DANG BCAS PA RLUNG DANG MNYAM DU SANGS
KYIS SONG PAR BSAM,

'DI SKABS SNGAR RANG GI SNYING GAR BKOD PA'I RJE BLA MA RTZA DBU
MA DANG BCAS PA CHED GNYER GYIS GSAL BDABS PA DANG, NYER BSDU
STONG SBYANG SOGS MI BYED PAR BTANG SNYOMS SU MI DMIGS PAR 'JOG
GO ,GNYIS BA LUS KYI STONG RA NI SNGAR GYI RTZA GSUM MI DMIGS
PAR DE LTAR LAS NGAN SOGS

SBYANGS PAS RANG LUS SHA KHRAG BRDOS BCAS MIN PAR PHRU MA PHUS
BTAB BA'AM, SHEL BUM NANG DU MAR ME 'BAR BA LTAR STONG SANG DE
BA DVANGS GSAL 'OD KYI RANG BZHIN CAN DU BSGOM, GSUM PA RTZA'I
STONG RA NI, DE LTAR LUS STONGS SANG NGE BA DE'I DBUS DRANG POR
RTZA DBU MA KHYAD CHOS BZHI LDAN SBOM PHRA

@004A *, ,SBA LCAG TZAM RAG DUNG MGO MJUG LOG PA LTAR YAR SNE JE
CHER SONG BA TSANGS BUG TU RGYA MTHONGS KHA PHYE BA LTAR BU GA
DKAR THAL LE YOD PA, MAR SNE LTE 'OG SOR BZHI'I THAD 'OD ZER
SKYA CHIL LE BA ZHIG GIS DAM POR BKAG PA YANG YANG

GSAL 'DEBS BA NI RTZA'I STONG RA'O, ,DE LTAR STONG RA GNYIS PO
'DI SHIN TU GAL CHE BAS NAN TAN DU SKYONG DGOS, DE NAS SNYING
KHA'I THAD KYI DBU MA DE'I NANG DU RGYUN PAR RANG GI DGA' LHA'I
RNAL 'BYOR SKABS SNYING DBUS SU BSKYED BSTIM YANG YANG BYAS PA'I
RJE BLA MA

SHIN TU PHRA BA'I RLUNG SEMS DANG NGO BO DBYER MED DU YOD PA DE
NYID GSAL BTAB, SNGAGS KYI DKRIS DKROL, PADMA BUM SKU KHA BYE
BAR BSAM STE RANG LUS STONG SANG, DE DBUS RTZA DBU MA, DE NAS
RANG SEMS RJE BLA MA DBYER MED RNAMS

LA YID YANG YANG GOMS SU GZHUG ,DE NAS 'PHO BA'I ZHING GSAL
'DEBS NI, RANG NYID GANG DU KHA PHYOGS PA'I STENG GI NAM MKHA'I
DBYINGS SU DGA' LDAN GYI ZHING KHAMS, DE'I DBUS SU PHO BRANG
RGYAL MTSAN MTHON PO, DE'I MDUN DU YID DGA' CHOS 'DZIN SOGS

DGA' LHA'I KHRID KYI SKABS LTAR GSAL GDAB, YID DGA' CHOS 'DZIN
GYI DBUS SU SENG GES BTEG PA'I RIN PO CHE'I KHRI'I STENG DU RANG
GI RTZA BA'I BLA MA DANG RGYAL BA TZONG KHA PA DBYER MED PA'I
RJE BTZUN BYAMS MGON BZANG PO'I 'DUG STANGS KYIS BZHUGS PA SKU
MDOG GSER

GYI LHUN PO LA NYI MA 'BUM GYIS 'KHYUD PA LTA BU, PHYAG GNYIS
THUGS KAR CHOS 'KHOR GYI PHYAG RGYA MDZAD PAS KLU SHING GI ME
TOG SDONG BU DANG BCAS PA GA-YAS KYI STENG NA 'KHOR LO DANG
GA-YON GYI STENG NA RIL BA SPYI BLUGS KYIS MTSAN PA 'DZIN PA
MCHOG GI SPRUL SKU'I CHA BYAD CAN, SKU LA

@004B CHOS GOS NGUR SMRIG GSUM MDZES PAR GSOL BA, MTSAN BZANG PO
SUM CU RTZA GNYIS DANG, DPE BYAD BZANG PO BRGYAD CUS SPRAS PA,
GZI BRJID NYI MA 'BUM LAS LHAG PA, DGYES PA'I 'DZUM DKAR DANG
LDAN PA'I SPYAN GYIS GZIGS PA, THUGS KAR DPAL GYI BE'U'I RI MO
PHRA SENG NGE THA'I NANG

DU RJE BLA MA YAB SRAS GSUM BZHUGS PA, RJE BTZUN GYI 'KHOR DU
YANG NYE BA'I SRAS CHEN BRGYAD, RJE BLA MA'I RNAM ROL RGYAL SRAS
'JAM DPAL SNYING PO, JO BO RJE'I RNAM ROL NAM MKHA' DRI MA MED
PA SOGS DAG PA'I 'KHOR TSOGS RGYA MTSO LTA BU'I DBUS SU CHOS KYI
SGRA DBYANGS LHANG LHANG GSUNG

BA GSAL 'DEBS PA DANG BCAS, RANG GI MDUN GYI THAD DRANG MKHA'
DBYINGS SU, ,STENG PHYOGS DGA' LDAN MKHA' SPYOD ZHING KHAMS CHE,
,DE DBUS PHO BRANG RGYAL MTSAN MTHON PO ZHES, ,CHOS KYIS MTHO
BA'I KHANG BZANG KHYAD 'PHAGS MDUN, ,

YID DGA' CHOS 'DZIN KUN DGA' RA BAR NI, ,RIN CHEN SENG KHRI PAD
ZLA'I GDAN STENG DU, ,RTZA BA'I BLA MA RJE BTZUN MI PHAM MGON,
,GSER RI LTAR BRJID CHOS 'KHOR PHYAG RGYA CAN, ,DE YI THUGS KAR
DPAL GYI BE'U'I NANG, ,RGYAL BA'I DBANG

PO RJE BTZUN TZONG KHA PA, ,SRAS KYI THU BO GNYIS DANG BCAS PA
YI, ,MTHA' SKOR 'KHOR TSOGS RGYA MTSOS BSKOR BAR GYUR, ,MDUN GYI
NAM MKHAR SENG KHRI PAD ZLA'I STENG, ,BYAMS MGON RJE BTZUN BLA
MA YAB SRAS BCAS, ,BDAG

CAG BSOD NAMS ZHING GI DAM PA RU, ,'KHOR BA MA STONGS BAR DU
BZHUGS SU GSOL, ,SHES BYA'I KHYON KUN 'JAL BA'I BLO GROS THUGS,
(,ZHES PA NAS,) BSTAN PA'I SNYING PO RING DU GSAL BYED SHOG
(,BAR DGA' LHA'I RNAL 'BYOR LTAR DANG,)

@005A *, ,SA GZHI SPOS KYIS BYUGS SHING ME TOG BKRAM, ,RI RAB
GLING BZHI NYI ZLAS BRGYAN PA 'DI, ,DGA' LDAN ZHING DU DMIGS TE
PHUL BA YIS, ,'GRO KUN DGA' LDAN ZHING LA SPYOD PAR SHOG (,CES
YAN LAG BDUN

PA MAndAL DANG BCAS PA DMIGS RNAM RGYUD DANG 'DRES NGES SU
BSKYANG, MTSAMS 'DIR SPRO NA 'PHO BA'I 'GAL RKYEN SEL ZHING
MTHUN RKYEN 'GRUB PA DANG, KHYAD PAR DA LTA NYID DU DGA' LDAN
CHOS KYI PHO BRANG DU THOGS PA MED PAR DRANG DU GSOL SNYAM PA
DANG BYAMS MGON RGYAL SRAS RGYA MTSO'I TSOGS DANG

BCAS PA'I ZHAL MTHONG, GSUNG GI BDUD RTZIR SPYOD PA'I SMON 'DUN
SHUGS DRAG POS DMIGS BRTZE MA CI RIGS KYIS GSOL BA BTAB, BYAMS
MGON SRAS BCAS KYI SKU LAS BDUD RTZI'I RGYUN BABS NGAN SONG DU
SKYE 'GYUR GYI LAS NGAN SDIG SGRIB DANG ,DGE BA YIN YANG DAG
ZHING DU SKYE BA LA

GEGS BYED MTHA' DAG LHAG MED DU SBYANGS, SLAR YANG BDUD RTZI'I
RGYUN BABS, DER SKYE BA'I MTHUN RKYEN MTSANG BA MED PA'I RTOGS
PA PHUN SUM TSOGS PA THOB PAR BSAM, DE NAS RANG GZHAN SEMS CAN
THAMS CAD SPYIR 'KHOR BA DANG, KHYAD PAR NGAN SONG GSUM, MDOR NA
RIGS DRUG GANG

DU SKYES KYANG SDUG BSNGAL GYI RANG BZHIN KHO NA LAS MA 'DAS PAS
DE LAS THAR 'DOD KYI BLO SHUGS DRAG PO DANG, ZHING MCHOG YID
DGA' CHOS 'DZIN DU SKYES NAS BYAMS MGON SRAS BCAS KYI ZHAL MJAL,
GSUNG GI BDUD RTZIR SPYAD NAS MA RGAN SEMS CAN THAMS CAD KYI DON
DU MYUR DU 'TSANG

RGYA THUB PA ZHIG BYA'O SNYAM DU, ZHING DER 'GRO 'DOD KYI 'DUN
PA DRAG PO DANG, DER BGROD PA'I THABS ZAB MO NI GDAMS NGAG 'DI
KHO NA DANG, 'DI LA BRTEN NAS NGES PAR BGROD NUS SO SNYAM DU YID
CHES KYI DAD PA, 'KHOR BA'I GNAS LUS LONGS SPYOD GANG LA YANG
CHAGS ZHEN MED PA'I ZHE

@005B BCAD DRAG PO'I NGANG NAS, RANG LUS STONG RA'I DBUS RTZA
DBU MA'I NANG RANG SEMS RJE BLA MAR GSAL BA PHA RI NAS TSU RIR
BLTA BA LTA BU MA YIN PAR RANG SEMS ZHUGS PA BZHIN BYAS, DES
RTZA DBU MA'I NANG NAS YAR BLTAS PAS RJE BTZUN GYI THUGS KA GSER
GYI MAndAL PHYIS NGA LA NYI MA PHOG BA LTAR SER

LHAG GE MTHONG, RJE BTZUN GYIS KYANG MAR GZIGS TE BU KHYOD DGA'
LDAN MKHA' SPYOD KYI ZHING 'DIR MYUR DU SHOG CES GSUNG LHANG
LHANG BYON PA DANG, THUGS KA NAS SPRIN DKAR SBUBS CAN PHU DUNG
LTA BU ZHIG BRKYANGS PA'I MAR SNE DANG, RANG GI DBU MA'I YAR
SNE'I TSANGS BUG SBREL BA'I SBUBS NAS RJE

BTZUN GYI THUGS KA GSER GYI MAndAL PHYIS PA LTA BU MTHONG BAS
SPRIN SBUBS LA LAM GYI 'DU SHES, LAM DE LA RANG NYID 'GRO BA'I
'DU SHES, SONG NAS BYAMS MGON DANG RJE BLA MA'I THUGS RANG SEMS
DBYER MED DU BSRE BA'I 'DU SHES GSUM DANG ,MDOR NA SKYID SDUG
LEGS NYES JI LTAR GYUR KYANG

RJE BTZUN YAB SRAS MA GTOGS BDAG LA SKYABS DANG MGON DANG RE SA
GZHAN NA MED PAS BDAG DA LTA NYID DU DGA' LDAN CHOS KYI PHO
BRANG MI PHAM RGYAL BA'I THUGS KAR DRANG DU GSOL SNYAM PA'I
GDUNG SHUGS DRAG POS SNYING KHONG RUS PA'I GTING NAS GSOL BA 'DI
LTAR GDAB PAR BYA'O, ,

STENG DGA' LDAN LHA BRGYA'I MGON PO MCHOG ,RJE MI PHAM CHOS KYI
BLA MA DANG, ,DBYER MED PA'I 'DREN MCHOG THAMS CAD MKHYEN, ,PHA
BLO BZANG GRAGS PA YAB SRAS LA, ,YID RTZE GCIG GUS PAS GSOL BA
'DEBS, ,LAM ZAB MO 'PHO BA'I

RNAL 'BYOR GYIS, ,ZHING DGA' LDAN MKHA' SPYOD GNAS MCHOG DER,
,DUS DA LTA NYID DU BGROD PA DANG, ,RJE BLA MA YAB SRAS ZHAL
MTHONG ZHING, ,GSUNG BDUD RTZI'I DGA' STON MYONG BA LAS, ,LAM
ZAB MO'I RTOGS PA MTHAR PHYIN NAS, ,@006A *, ,MCHOG MYUR DU THOB PAR BYIN GYIS
RLOBS, ,PHA KHYOD KYI
THUGS RJE'I LCAGS KYU YIS, ,'OD SBU GU'I LAM LAS SKAD CIG LA,
,RJE MI PHAM CHOS KYI MDUN SA DER, ,DUS DA LTA NYID DU DRANG DU
GSOL, ,LAM 'PHO BA

'BYONGS PAR BYIN GYIS RLOBS, (,ZHES GDUNG SHUGS DRAG POS GSOL BA
LAN GSUM BTAB PAS RJE BTZUN GYI THUGS KA'I RJE YAB SRAS GSUM GYI
THUGS KA NAS 'OD ZER DMAR PO LCAGS KYU LTA BU RE SPROS TE GCIG
TU GYUR PA 'OD KYI SBU GU DE'I NANG NAS RANG SEMS RJE BLA MAR
GSAL BA'I SNYING GAR

BTAB ,RDO KHAB LEN GYIS LCAGS 'DREN PA LTAR DRANG BAR MOS, SNGAR
GYI 'DU SHES GSUM LDAN GYI NGANG NAS, LUS GNAD MA 'PHYUGS PAR
RKANG LAG GI MDZUB MO RNAMS BSKUMS TE NYVA BZHI BSGRIMS PAS 'OG
RLUNG DRAG TU 'THEN PAS KYANG BTEG STE, HIKA CES SGRA JE CHER
BRJOD PAS TSANGS BUG TU REG TZAM BYAS,

DBUGS MAR 'JOG PA DANG, KA ZHES SDOM GYI BA THAG GLOD PA LTAR
SNGAR GYI RANG GNAS SU MAR PHAB, HI KA CES YAR 'PHANGS DUS MYUR
BA DANG, KA ZHES MAR 'BEBS DUS DAL BA DGOS, DE YANG HI ZHES PA
RLUNG YAR DRANGS PA'I SGRA DANG, KA ZHES PA DMIGS RTEN TSANGS BU
GE LA REG PA'I THAG SGRA

LTA BUR GO DGOS, DE LTAR THUN RE LA 'PHANGS 'BEBS LAN LNGA'AM,
BDUN NAM, NYER GCIG ,BRGYA SOGS GANG MOS BYED GSUNGS KYANG, NYER
GCIG PA TSAN PHA GSUM BYA BA PHYAG LEN DU YOD, DE YANG NYER GCIG
RE'I MTSAMS SU SNGAR GYI GSOL 'DEBS LAN GSUM RE BYA, DE NAS

THUN 'JOG KHAR HIKA CES CHANGS BUG TU DRANGS, PHAt DRAG POS
TSANGS BUG NAS THON TE BYAMS MGON GYI THUGS KAR SIB KYIS THIM
PAS RANG SEMS RJE BTZUN GYI THUGS BDE STONG CHOS KYI SKU DANG
DBYER MED 'DRES PAR BSAMS LA DAR CIG MNYAM PAR BZHAG ,KA ZHES
STENG RLUNG MNAN

@006B PAS RANG SEMS RJE BLA MA'I RNAM PAR THUGS KA NAS THON TE
'OD KYI SBUBS NAS HRIL GYIS RANG GNAS SU PHAB, YANG HIKA CES
TSANGS BUG DANG PHAt CES THUGS KAR 'PHANG BA DANG, MAR 'BEBS PA
SOGS LAN GSUM BYA, THA MA'I TSE RANG SEMS RJE BLA MAR GSAL BA
SNYING GAR BZHUGS,) DPAL

LDAN RTZA BA'I BLA MA RIN PO CHE, ,BDAG GI SNYING KHAR PADMO'I
STENG BZHUGS LA, (,ZHES SOGS BRJOD DE BYAMS MGON RJE YAB SRAS
KYI SKU LAS RANG 'DRA CHAD DE SNYING KHA'I RJE BLA MA LA THIM,
PADMA KHA BUB KYIS 'DUS, SNGAGS KYIS DKRI BA SOGS DGA' LHA'I
GZHUNG LTAR BYA, 'OD ZER DANG SPRIN

SBUBS THUGS KA NAS TSAD PA BDUD RTZI GSER ZHUN MA'I RNAM PAR ZHU
NAS DBU MA'I NANG THAMS CAD KHENGS, TSANGS BUG RDO RJE'I RANG
BZHIN GYI 'OD SNGON POS BKAG PAR BSAMS NA TSE RING BA'I RTEN
'BREL DU 'GYUR GSUNG, MJUG TU BSNGO SMON GYI RGYAS 'DEBS PA GAL
CHE ZHING, BYAMS PAS DAM

BCAS PA'I GZUNGS, BYAMS SMON SOGS DANG, BSDU NA,) DE LTAR DNGOS
GRUB MA LUS 'BYUNG BA'I GNAS, ,RJE BTZUN BLA MA MCHOD CING GSOL
BTAB MTHUS, ,SKYE BA KUN TU 'JAM DBYANGS BLA MA YIS, ,MNYES
BZHIN RJES SU 'DZIN PA NYID GYUR CIG ,

RIN CHEN DU MA LAS GRUB DGA' LDAN ZHING, ,NGO MTSAR BYE BA'I
DBUS NA MI PHAM MGON, ,LEGS PAR BSGOMS PAS RNAM DAG ZHING 'GRUB
CING, ,TSE 'PHOS MOD LA GNAS DER SKYE BAR SHOG ,RJE BTZUN THUGS
KA NAS 'PHROS SPRIN

DKAR YUG ,BRKYANG BA'I SNE MOR BLA MA SRAS DANG BCAS, ,SPYAN
DRANGS YAN LAG BDUN GYIS TSOGS BSAGS PAS, ,BDAG RGYUD BDE BLAG
NYID DU SMIN PAR SHOG ,DUS GSUM RGYAL BA'I MKHYEN BRTZE NUS PA
RNAMS, ,ZUNG 'JUG SPRUL SKUR

@007A *, ,SHAR BA'I RNAM 'DREN GANG, ,RIGS GSUM NGO BOR THAG
BCAD GSOL BTAB MTHUS, ,MCHOG THUN DNGOS GRUB MA LUS MYUR THOB
SHOG ,KHYAD PAR DAG PA YE SHES BDUD RTZI'I CHUS, ,SGO GSUM SDIG
SGRIB MI SHES

KUN 'KHRUD CING, ,'CHAD RTZOD RTZOM SOGS MTHA' YAS SHES BYA LA;
,BLO GROS MGON PO 'JAM DBYANGS MTSUNGS PAR SHOG ,'DI SNANG 'GAG
TSE 'DA' KA'I RNAL 'BYOR GYIS, ,DGA' LDAN MKHA' SPYOD GNAS SU
BGROD NAS NI, ,BLO BZANG

RGYAL BA YAB SRAS ZHAL MTHONG ZHING, ,GSUNG GI BDUD RTZI'I DGA'
STON MYONG BAR SHOG ,BYANG SHAR NGO MTSAR RMAD BYUNG BKOD PA'I
ZHING, ,RNAM 'DREN SENG GE'I NGA RO'I ZHABS DRUNG DU, ,'KHOR GYI
THOG MAR SKYES NAS MDO SNGAGS LA, ,THOS

BSAM BSGOMS RTAG TU 'DA' BAR SHOG ,MDOR NA SKYE ZHING SKYE BA
THAMS CAD DU, ,RJE BTZUN BLO BZANG GRAGS PA YAB SRAS DANG, ,MI
'BRAL RGYAL BA'I CHOS TSUL KUN BZUNG NAS, ,BSTAN DANG 'GRO BA'I
DON CHEN LHUR LEN SHOG (,CES

SOGS BSNGO BA DANG SMON LAM GYI RGYAS 'DEBS NAN TAN BYA, DE LTAR
SBYANGS PAS SPYI GTZUG ZA BA DANG 'PHRIG PA 'JAG MA TSUGS PA
SOGS GNAD CHE BAR BYED KYANG DE CAM LA NGES PA CI YANG MED,
DMIGS PA GANG YANG MED PAR HIKA KHO NA BYAS KYANG SPYI PO SKRANG
BA SOGS 'BYUNG BAR GSUNG, GTZO BOR DMIGS RNAM LA 'DRIS

SHING NYAMS 'OG TU TSUD PAR BYAS TE DUS THA MAR LAS LA SBYOR
BA'I TSE LAG LEN LA 'GEL THUB NGES SU SBYONG BA GNAD TSA, DE
LTAR SBYANGS ZIN NAS RGYUN DU DMIGS PA BSKYANG DRAGS NA 'PHO RAB
TSE THUNG ZHES DMIGS PA'I GNAD KYIS TSE LA GNOD PAS 'KHRID DMIGS
MA BRJED TZAM BYAS PAS 'THUS, RGYUN DU

@007B DGA' LDAN GYI ZHING GI RNAM PA YANG YANG YID LA BYED PA
DANG, SKYE BA GZHAN GYIS BAR MA CHOD PAR DER 'PHO 'DOD DRAG PO
DANG, DGE RTZA THAMS CAD DER SKYES NAS RJE BTZUN GYI SRAS KYI
THU BOR RJES SU BZUNG BA'I RGYUR BSNGOS NA, RANG GI DGE RTZAS
NYER LEN DANG BYAMS MGON SRAS BCAS KYI THUGS RJE BYIN RLABS KYIS

LHAN CIG BYED RKYEN BYAS TE NGES PAR SKYE NUS, LHAG PAR RGYUN DU
RANG SEMS RJE BLA MA DANG, DGA' LDAN GYI RJE BTZUN GYI THUGS KA
'OD ZER RAM SPRIN DKAR GYIS 'BREL BAR BSAMS PA YANG YANG BYED PA
SHIN TU GNAD CHE'O, ,GNYIS PA LAS LA SBYAR BA NI, 'CHI BA'I DUS
LA MA BABS PAR 'PHO BA BYAS NA, PHUNG

PO SANGS RGYAS LNGA BDAG NYID, ,DE LA BRNYAS BYED BRGYAD PA YIN,
,ZHES PA'I DON LTAR RIGS LNGA LA SOGS PA'I LHA BSAD PA'I NYES PA
'BYUNG BAR GSUNGS PAS 'CHI LTAS MA BYUNG BAR 'PHO BA MI BYED,
'CHI LTAS BYUNG NAS KYANG DE MA THAG 'PHO BA MI BYED PAR 'CHI BA
BLU BA'I THABS LA SGO SNA TSOGS NAS 'BAD, DE LTAR

'BAD KYANG 'CHI LTAS MA LDOG NA GNAD GCOD KYIS MA ZIN GONG NAS
'PHO THUB NA LEGS SHING, DE YANG TSE 'DIR CHAGS ZHEN PHRA MO
TZAM YANG MED PA SHIN TU GAL CHE STE, 'PHO BA'I NYAMS LEN YOD
KYANG 'CHI KHAR CHAGS ZHEN BYUNG NA BYA NAM MKHAR 'PHUR BA'I
RKANG BA RDO LA BTAGS PA DANG 'DRA BAR GSUNGS PAS, ZAS

POS GNAS MAL, GNYEN NYED, 'KHOR MDZA' BSHES, LUS LONGS SPYOD
GANG LA YANG CHAGS ZHEN MI BYA BAR, 'DI DAG THAMS CAD KYIS KYANG
BDAG 'DOR, BDAG GIS KYANG 'DI DAG THAMS CAD 'DOR NGES BAS CHAGS
PAS CI PHAN SNYAM PA DANG, DAG ZHING DU SKYES NA GNAS LUS YONGS
SPYOD DA LTA'I

'DI BAS BRGYA 'GYUR STONG 'GYUR GYIS LHAG PA YOD PAS 'DI DAG LA
CHAGS PAS CI BYA SNYAM PA DANG 'KHOR BA'I BDE 'BYOR GANG LA YANG
YID BRTAN DU RUNG BA'I SNYING PO MED TSUL BSAMS PA SOGS SGO SNA
TSOGS NAS CHAGS ZHEN PHRA MO TSUN CHAD 'GOG CI THUB BYA, NOR
RDZAS RNAMS DGE PHYOGS SU GTONG BA SOGS

@008A *, ,TSOGS GSOG SGO DU MA NAS 'BAD, DGE RTZA RNAMS DGA'
LDAN DU SKYES NAS MYUR DU ZUNG 'JUG THOB PA'I RGYUR BSNGO, SNGAR
BSAGS SDIG LTUNG RNAMS LA BSHAGS PA SGO SNA TSOGS NAS 'BAD, LHAG
PAR GSANG SNGAGS KYI DBANG CHEN THOB PA RNAMS KYIS DBANG BSKYAR
NAS

ZHU BA'AM, BDAG 'JUG LEN PA LA SOGS PA'I SGO NAS BYANG SDOM DANG
SNGAGS SDOM SOR CHUD PAR BYED, BSNGO BA DANG SMON LAM GYIS
MTSAMS SBYOR NAN TAN BYAS RJES SNGAR BZHIN 'PHO BA'I DMIGS PA
RNAMS SKYONG ZHING MI 'DRA BA'I KHYAD PAR HIKA CES RNAM SHES RJE
BLA MAR GSAL BA BYAMS MGON GYI

THUGS KA'I RJE BLA MA'I THUGS KAR 'BANGS; KA ZHES MAR MI 'BEBS
PAR SLAR DMIGS RTEN GSAR PA ZHIG GSAL BTAB NAS YANG THUGS KAR
'PHANGS PA SHA STAG DBUGS KYI RGYU BA MCHAD BAR BRGYUD MAR NYAMS
SU BLANG ,DRAN PA MI GSAL DU SONG NA SKYES BU DAM PA SOGS LAM
'DI NYAMS SU LEN PA ZHIG

GAM, MIN KYANG GROGS DAM TSEG GTZANG MAS RNA KHUNG NAS TSIG GSAL
'DEBS BYED PA SOGS NAN TAN DU NYAMS SU BLANGS NA NGES PAR DGA'
LDAN MKHA' SPYOD YID DGA' CHOS 'DZIN DU RJE BTZUN MI PHAM MGON
DANG, RGYAL BA TZONG KHA PA YAB SRAS KYI ZHABS DRUNG DU SKYES,
DNGOS SU CHOS NYAN PA'I SKAL BA CAN DU

GYUR NAS RING POR MI THOGS BAR ZUNG 'JUG RDO RJE 'CHANG GI GO
'PHANG THOB PAR 'GYUR RO,) ,'JAM MGON SNYAN BRGYUD LAS 'ONGS
GDAMS ZAB 'DI, ,SKAL BZANG DGA' LDAN BGROD PA'I THEM SKAS TE,
,SDIG CAN BTZAN THABS 'TSANG RGYA'I MYUR LAM DANG, ,LAM

NGAN GA-YANG SA 'GOG PA'I RVA BA'ANG YIN, ,GAB DKRUGS 'THOR DANG
ZHAL LAS SHES DGOS SOGS, ,GNAD KUN PHYOGS GCIG BKLAG CHOG TU
BKOD PAS, ,ZLOS PA'I SKYON DAB RANG BZO'I LHAD MED BAR, ,MTHA'
YAS SKAL BZANG SPYI NOR

@008B NYID DU GRUB, ,'DI LAS RAB DKAR DGE TSOGS GANG THOB DES,
,MI DBANG MCHOG DANG BDAG DANG 'GRO KUN KYANG, ,DGA' LDAN ZHING
DU RGYAL SRAS THU BO RU, ,SKYES NAS ZUNG 'JUG RGYAL SA MYUR ZIN
SHOG (,DE LTAR DGA' LDAN LHA BRGYA

MA LA BRTEN PA'I 'PHO BA'I GDAMS PA NYAMS SU LEN TSUL SKAL BZANG
DGA' LDAN BGROD 'I THEM SKAS ZHES BYA BA 'DI NI, SRID ZHI'I MGON
GCIG RNAM 'DREN PHYAG NA PADMO'I BKA'I MDUN BLON ZHOL KHANG BA
RJE RGYAL BA GNYIS PA'I BSTAN PA LA MI PHYED PA'I THUGS DAD PHUL
DU BYUNG BA MCHOG GSUM BLA MAR 'DZIN PA

DON GRUB PHYAN TSOGS KYI NYAMS BZHES SU DGOS TSUL GSUNGS PA
LTAR, SNYAN BRGYUD MAN NGAG GI GTOR MDZOD, RTZA BA'I BLA MA ZUNG
'JUG RDO RJE 'CHANG SKU 'BUM CHE SHOS RIN PO CHE BLO BZANG BYANG
CHUB BSTAN PA'I SGRON ME DPAL BZANG PO'I ZHAL SNGA NAS LAM 'DI'I
MAN NGAG ZHAL SHES DANG BCAS PA

LEGS PAR NOS PA'I BTZUN GZUGS BYAMS PA BSTAN 'DZIN 'PHRIN LAS
RGYA MTSOR 'BOD PAS, MAN NGAG KHONG NA SBAS PA RNAMS GSAL BAR
PHYE, 'THOR BA RNAMS PHYOGS GCIG TU BSDUS, ZHAL SHES GNAD KYIS
ZUR BRGYAN, 'JUG PA BDE KHYAD 'DON CHOG DANG DMIGS RNAM DKYUS
GCIG TU SBRAGS TE

BKOD PA 'DI YANG BGRANG YAS 'GRO BA SGROL BA'I DED DPON DU GYUR
CIG,, ,,DGE LEGS 'PHEL,, ,,