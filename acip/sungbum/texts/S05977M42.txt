*, ,NA MO A'ARYA MEE TR'I YA, CHOS

@046B RNAMS KUN GYI GDOD MA'I RANG BZHIN MKHA' DBYINGS MDZES
MA'I LANG TSO LA, ,GSAL BAR 'KHYUD GANG SGYU 'PHRUL DRA BA'I
'JA' TSON GAR GYI RI MO BZHIN, ,BRGYAD KHRI BZHI STONG DBYAR
SKYES RNGA GSANGS RGYUN MI 'CHAD PAR SGROG

MDZAD PA, ,YID SRUBS BDAG PO'I G-YUL LAS MA PHAM BYAMS BRTZE'I
CHU 'DZIN G-YO DER 'DUD, ,GRANGS MED BSKAL PAR TSOGS GNYIS
KUNDA'I TSAL, ,BRTZON PA'I BSIL ZER BYE BAS BYUGS PA LAS, ,SKU
GSUM ZE'U 'BRU

DKAR PO CHER RGOD PA'I, ,ZHABS SKYES 'DAB PHRENG BDAG GI SPYI
BOR CHINGS, ,GSER SBYANGS BTZO MA'I RI LA DBANG PO'I GZHUS,
,MNGON PAR KLUBS PA'I MDZES SDUG LA CHAGS PA, ,RGYU SKAR DO SHAL
'PHYANG BA LTA BU'I SKU, ,MTHONG

BAS YID 'PHROG KHYOD LA PHYAG 'TSAL LO, ,RGYAL BA KUN GYI MKHYEN
BRTZE NAM MKHA'I MDZOD, ,YID BZHIN NOR BU JI BZHIN MI RTOG
KYANG, ,NGO MTSAR SGYU 'PHRUL DRA BA'I ROL MO MKHAN, ,STOBS BCU
MNGA' BA KHYOD LA PHYAG

'TSAL LO, ,DAM CHOS 'KHOR LOS BSGYUR BA'I MU KU tA, ,DPAL DANG
BKRA SHIS MTSAN PA'I PHYAG ZUNG GIS, ,GANG GI RAL PA'I RGYAN DU
NGAL BSOS PA'I, ,RGYAL TSAB DAM PA'I ZHABS LA PHYAG 'TSAL LO,
,DE LTAR BSTOD PA'I

GNAM BSKOS GANGG'A'I RGYUN, ,DUS GSUM DGE TSOGS RGYUN DANG LTAN
CIG TU, ,KUN MKHYEN YE SHES RGYA MTSOR ZHUGS GYUR NAS, ,SKAL
BZANG GDENGS CAN NYER 'TSO'I DPAL GYUR CIG ,CES PA 'DI NI YUL
BYANG PHYOGS KYI RGYUD DU

@047A *, ,BYUNG BA'I DGE SLONG CHOS KYI RGYAL MTSAN GYIS, MA
PHAM MDUN SA KHRO BU DGA' LDAN GTZUG LAG KHANG, MKHAS MANG 'DU
BA'I BSTI GNAS SU THOGS MED DU SBYAR BA'O,, ,,