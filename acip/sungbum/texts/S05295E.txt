*, ,RNAL 'BYOR BZHI'I RIM PA'I t'IKKA BZHUGS SO, ,

@001A #, ,NA MO BADZRA BHEE RA W'A YA, RNAL 'BYOR RNAM PA BZHIR
BSHAD DE, ZHES PA'I TSIG RKANG GCIG LA, DANG PO DBYIBS KYI RNAL
'BYOR NI, 'DI NYID LAS, RIM PA'AM YANG NA CIG CAR DU, ,SANGS

RGYAS RJES DRAN BSGOM BYA STE, ,DE LA RANG NYID SANGS RGYAS
DNGOS YIN SNYAM PA'I NGA RGYAL BZUNG BA'I SGO NAS SANGS RGYAS
RJES DRAN BSGOM PA LA MNGON BYANG LNGA LAS RIM GYIS BSGRUBS PA'I
BSKYED RIM PA'I SKU DANG RLUNG SEMS

TZAM LAS CIG CAR DU GRUB PA'I SKU GNYIS LAS 'DIR PHYI MA YIN,
SHIN TU PHRA BA'I RLUNG SEMS GNYIS GONG BU STE NGO BO GCIG TU
'DRES PAR GNAS PA'I BDAG NYID KYI LUS 'DI GSHIN RJE GSHED KYI
SKUR BZHENGS PA'O, ,

SGYU MA'I SKU 'DI NI BEMS PO MA YIN PA SHA KHRAG GDOS BCAS KYANG
MA YIN NO, ,SHA KHRAG GI LUS LTA BUR SNANG YANG DE RNAMS MA
'DRES PAS RNYOG PA MED, PHUN TSOGS YON TAN MTSAN DPE KUN GYIS
BRGYAN PA YIN, ,

SGYU MA'I SKU 'DI BDAG TU THA SNYAD 'DOGS PA'I NGAR 'DZIN LHAN
SKYES KYI DMIGS YUL NGA'I GDAGS GZHI MTHAR THUG PA SHIN TU PHRA
BA'I GNYUG MA'I LUS LAS NGO BO THA DAD MIN NO, ,'KHOR BA THOG
MED NAS 'DI'I BAR RIGS

BRGYUD SKAD CIG KYANG BAR MA CHAD PA'I RIGS 'DRA CUNG ZAD KYANG
SPANG DU MED, DE NYID MTSAN DPES SPRAS PA'I SGYU MA'I SKUR
BZHENGS PA'I MTSAN DPE'I RIGS 'DRA DE LAS GZHAN PA GZUGS SKU'I
RIGS 'DRA'I RGYUR BSTAN DU

@002A *, ,MED DO, ,SHIN TU PHRA BA'I GNYUG MA'I LUS DE JI TZAM
NAS GRUB CE NA, GDOD MA NAS GRUB PA YIN NO, ,DE NYID RGYUD DON
LA MI 'KHRUL BA'I BLA MA'I BKA' DRIN LAS SGYU MA'I SKUR 'GYUR BA
YIN NO, ,

LUS CAN ZHES PA'I RKANG PA GSUM NI SGYU MA'I SKU'I KHYAD CHOS
SO, ,SGYU MA'I SKU DE LA SGYU MA LTA BU'I TING NGE 'DZIN ZER RO,
,RMI LAM JI BZHIN GOMS PAR BYED, CES PA 'DIS RMI LAM GYI LUS
DANG SGYU MA'I SKU DANG BAR DO GSUM

BSRE BA'ANG DON GYIS BSTAN NO, ,RMI LAM GYI LUS ZHES PA RMI LAM
GYI KA BA BUM PA LTA BU GANG YIN MA YIN GYI, RMI LAM GYI LUS
KHYAD PAR BA ZHIG NGOS ZIN DGOS SO, ,DE GANG YIN PA'I RMI LAM
GYI SKABS KYI NGAR 'DZIN GYIS

DMIGS YUL NGA'I GDAGS GZHI RLUNG SEMS TZAM LAS GRUB PA'I LUS RMI
LAM GYI YUL DU NGA BYA BA 'DI DANG 'DI BYED SNYAM DU RTZOL MED
DU RANG GI NGANG GIS 'JUG PA'I DUS DE YIN NO, ,DE LTA BU'I LUS
DE YID NGO NA SHA

RUS KYI LUS BZHIN DU DNGOS GNAS LA BYA BA BYED PA'I LUS SU SNANG
YANG, DNGOS GNAS LA SHA RUS KYI LUS BZHIN BYA BA BYED MI NUS SO,
,DE BZHIN DU SGYU LUS RJES MTHUN PA'I SKU'ANG DPE'I 'OD GSAL GYI
MTHAR

'PHEN PA'I DBANG GIS RDO RJE 'CHANG GI SKUR BZHENGS PA NA, YID
NGOR YE SHES KYI SKU MTSAN NYID PA LTA BUR SNANG YANG DNGOS GNAS
LA YE SHES KYI SKU MTSAN NYID PAR GNAS PA MIN NO, ,'O NA BSKYED
RIM PA'I

@002B SKU DANG KHYAD PAR CI YOD CE NA, BSKYED RIM PA'I SKU NI
NGA DE DANG DE'I SKU YIN NO SNYAM PA'I DRAN PA'I 'DZIN STANGS MA
SHOR GYI BAR DU YID NGOR SKU DE DANG DER SNANG BA YIN GYI 'DZIN
STANGS SHOR NAS MI SNANG NGO, ,'DI NI LUGS LDOG GI MTHAR RANG

BZHIN BRGYAD CU'I RTOG PA MA SHAR GYI BAR DU RANG GI NGANG GIS
SNANG BA YIN TE, DPER NA RMI LAM GYI LUS BZHIN SBYOR RO, ,GANG
DANG SBYOR NA SHIN TU PHRA BA'I GNYUG LUS DANG, JI LTAR SBYOR NA
GNYUG LUS DE BAR DO'I SRID PA DANG CHOS

MTHUN PAR TSE 'DIR MTSAN DPES BRGYAN PA'I SGYU MA'I SKU RAB TU
SBYOR NUS NA TSE 'DI LA RDO RJE 'CHANG THOB PA'O, ,'DIR BSTAN PA
BSHAD PA'I RIM PA YIN GYI, NYAMS SU LEN PA'I RIM PA LAS RNAM DAG
YE SHES PA 'OD GSAL GYI YE SHES

YIN LA, DE LA DPE'I 'OD GSAL GYI YE SHES DANG DON GYI 'OD GSAL
GYI YE SHES GNYIS KA YOD PAS DES NA SGYU LUS KYI DNGOS RGYUR 'OD
GSAL GYI YE SHES 'GRO DGOS LA, DE'I RGYUR SNGAGS KYI RNAL 'BYOR
ZHES PA RDO RJE'I BZLAS PA NANG GI RGYUR 'GO

DGOS PHYI'I RKYEN DAM TSIG GI RNAL 'BYOR ZHES PA PHYAG RGYA SROG
RTZOL DGOS SO, ,GNYIS PA SNGAGS KYI RNAL 'BYOR NI, LUS CAN KUN
GYI RLUNG LA SROG CES ZER BAS RLUNG ZHES BYA BAS RNAM SHES THAMS
CAD KYI BZHON PA BYAS TE, PHYED TSUL GYI THABS KYIS

MA ZIN PA NA SRID PA DANG, ZIN PA NA RNAM GROL THOB PAR BYED DO,
,THABS JI LTA BUS NA, DAG PAS SBYOR BA DAG BYA STE, ZHES SOGS
TSIG RKANG BZHI PO 'DI RLUNG BUM PA CAN LA'ANG CUNG ZAD SBYANG
DU RUNG YANG DON GYI GTZO BO NI RDOR BZLAS LA SBYOR TE, DE'I
SBYOR

@003A *, ,TSUL NI, DGUG PA STE RLUNG NANG DU ZHUGS PA'I SBYOR
BAS NANG DU ZHUGS PA DANG, RLUNG GI RGYU BA ZHI BA'I SBYOR BA
YIS NI RLUNG ZHI BA STE NANG DU GNAS PA DANG, RENGS PA'I SBYOR
BAS MI GA-YO BA STE NANG DU THIM PA DANG, RLUNG THIM PA'I

SKAD CIG LA RTAGS LNGA 'CHAR RO, ,SRID DANG RNAM GROL THOB PA'I
RGYAS BSHAD NI, RLUNG GI GA-YO BA DE RO RKYANG NAS BRGYUS PAS
LAS BSAGS TE 'KHOR BAR 'GYUR, MI GA-YO BA MAN NGAG GIS DBU MAR
THIM PA RNAM GROL MI GNAS PA'I MYA NGAN LAS 'DAS

PA THOB PAR 'GYUR, THIM PA NI SNYING GA'I CHU SKYES TE AA BA
DH'U T'I'I DBUS, DE'ANG RNAL 'BYOR PAS RTZE GCIG TU MNYAM PAR
BZHAG PA LAS DUS NI THO RANGS NAS SO, ,BYED TSUL 'JUG GNAS LDANG
GSUM GSANG 'DUS NAS GSUNGS PA BZHIN NO, ,

GNAS SKABS KYI PHAN YON GO SLA, 'DI LA SNGAGS KYI RNAL 'BYOR
ZHES GSUNGS PAS RLUNG SNGAGS DBYER MED DU SBYOR BA DON GYIS THOB
BO, ,THIM PA'I DMIGS YUL NI SNYING GA'I DH'U T'I'I DBUS SU H'Um
DKAR PO YUNGS KAR SPOM PO TZAM LA SOGS

PA'O, ,YAN LAG GI RLUNG GI RDOR BZLAS KYIS MYANG 'DAS THOB PAR
MA ZAD MNGON PAR SHES PA LNGA'ANG 'THOB PO, ,SKABS 'DIR 'PHO PA
GSUNGS PAS NI RGYUD NAS BSHAD PA LTAR GYI 'PHO BA LA SNYING
KHA'I MI SHIGS PA'I THIG LE LA RLUNG ZHUGS GNAS

THIM GSUM MTHAR PHYIN PA DGOS PAR SHES PA'I CHED YIN NO, ,KHAMS
GSUM PO NI SGRUB PA PO RANG DANG RIG MA'I LUS NGAG YID GSUM MA
LUS PA'O, ,SANGS RGYAS NGO BOR BSGOM PAR BYA, ,ZHES PA NI RIG MA
DANG SGRUB PA PO RANG GI LUS NGAG

@003B YID GSUM SKU GSUNG THUGS RDO RJE GSUM GYI NGO BOR BSGOM
PA'I RGYU MTHUN LA SOGS RAB DBYE NI DGA' BA BZHI'O, ,GANG TSE
CHU YI RI MO LTAR ZHES PA NI, CHU'I RI MO SKAD CIG RE RE LA ZHIG
NAS MI GNAS PA LTAR, DE'I TSE RLUNG RNAMS RO RKYANG NAS RGYU
BA'I GA-YO

BA SKAD CIG RE RE ZHING BKAG STE, DBU MA'I NANG DU GNAS PA, DE'I
TSE BDE CHEN LHAN SKYES THOB PAR 'GYUR ZHING, RGYUN MI 'CHAD DO,
,DE DUS DGA' BA LAS SKYES PA'I BDE BA GZHAN CI ZHIG SKYES, BYANG
CHUB SEMS NI LHUNG GYUR NAS, ,RNAM PAR SHES PA'I PHUNG PO BRGYAL

BA STE, ,DRAN PA NYAMS PA LA, MA SMAD DNGOS GRUB GA LA YOD,
,MKHA' KHAMS NI RDO RJE DBYINGS KYI DBANG PHYUG MA'I RTZA NANG
GI SBUBS YIN LA, RDO RJE NI NOR BU'I MAR SNA'I DBU MA DE GNYIS
MNYAM PAR SBYOR BA'O, ,DE LTA BU'I REG PA DANG BCAS PA'I RMAD DU
BYUNG BA LAS, BDE

BA SKYED PAR BYED PA GANG YIN PA DE NI MCHOG DGA' DANG, DE'I
BYED PA PO STE DGA' BA DANG DGA' BRAL DANG MCHOG DGA' DANG DGA'
BRAL GYI NI DBUS SU SKYES PA'I DGA' BA'I DE NI BRTAN PA STE, DE
LA GZHAG PAR BYA'O, ,DE NAS DGA' BA BZHI'I RIM PA LA DANG PO
DGA' BA,

GNYIS PA MCHOG DGA', GSUM PA LHAN SKYES KYI DGA' BA, BZHI PA
DGA' BRAL GYI DGA' BA'O, ,DGA' BRAL GYI DGA' BA ZHES PA NI,
SNGAGS KYI LHAN CIG SKYES PA'I DGA' BA MYONG BA DE PHYIS SLAR
DRAN PA LA ZER RO, ,PADMA'I NAM MKHA'I LTE BA NI RDO RJE DBYINGS
KYI

DBANG PHYUG MA'I RTZA'I BU GA'O, ,RDO RJE'I LTE BA NI NOR BU'I
DBU MA'I MAR SNA'I BU GA'O, ,MNAN PA NI, RDO RJE DBYINGS KYI
DBANG PHYUG MA'I RTZA NOR BU'I DH'U T'I'I MAR SNA'I NANG DU BCUG
CING BCINGS PA, RDO RJE SKYIL KRUNG DAG GI ZHES PA NI RO RKYANG
GI RLUNG DBU MA'I NANG DU ZHUGS

@004A *, ,GNAS BYAS PA'O, ,DE DUS RANG GI SEMS NOR BU'I DH'U
T'I'I NANG DU GNAS SHING SON PAR BLTA'O, ,YUL STONG PA NYID DANG
YUL CAN BDE BA CHEN PO'I YE SHES GANG YIN PA DE NI LHAN CIG
SKYES PA'I YE SHES KYI NGO BO ZHES BYA BA STE, DE NI

CHAGS PA SNANG BA MA YIN, CHAGS BRAL MCHED PA MA YIN, NYER THOB
DBU MAR DMIGS PAR MI 'GYUR RO, ,LHAN SKYES KYI YE SHES DE LA
THUN ZHES PA NAS BSKAL PA STONG DU YANG MNYAM PAR 'JOG PA'I
MNGON PAR SBYOR BAS GNAS PAR BYA'O, ,BZHI PA NI, LTE BA

SPRUL PA'I RTZA 'KHOR LA MKHA' 'GRO'I PHO BRANG ZHES ZER TE,
RTZA 'KHOR DE'I DBUS NA NGES DON GYI MKHA' 'GRO MA DANG SHAR MA
DANG GTUM MO RDUL GYI ME YOD PAS DER BDE CHEN 'DREN PA'O, ,CHU
SKYES DBUS ZHES PA DE'I RTZI 'DAB KYI DBUS SU'O, ,DES NA LTE
BA'I

DBUS SON ZHES PA LTE BAR SPRUL PA'I RTZA 'KHOR GYI DH'U T'I'I
DBUS SU, DPA' BO STE GSHIN RJE GSHED ZHAL GCIG PHYAG GNYIS PA
YAB YUM MTSON GANG PA THABS DANG SHES RAB TU SNYOMS PAR 'JUG
PA'I SBYOR MTSAMS NAS 'PHROS PA'I 'OD ZER KHAMS

GSUM RGYU BA SEMS CAN GYI 'JIG RTEN DANG MI RGYU BA SNOD KYI
'JIG RTEN LA SPRO BA DANG SDUD PA'I SBYOR BA YIS RNAL 'BYOR CHEN
PO LHAN CIG SKYES PA'I YE SHES KYI NGO BOR NGAL BSO BYA'O, ,SDUD
TSUL JI LTA BU ZHE NA, ME LONG LA HAS BTAB PA MTHA' NAS RIM

GYIS SDUD PA LTAR, SNOD BCUD THAMS CAD PHYI'I DUR KHROD LA, DE
GZHAL YAS KHANG LA, DE GTZO BO LA, DE RTZA 'KHOR GYI GTZO BO YAB
YUM LA, DE RNAMS GANG DU SDUD PA'I GNAS NI LTE BA'I CHU SKYES
PADMA'I DBUS H'Um YIG DKAR PO YUNGS KAR TZAM LA

@004B SEMS BRTAN PAR BYA'O, ,DE LAS 'OD GSAL LHAN CIG SKYES PA'I
YE SHES 'CHAR BAR 'GYUR RO, ,LHAN CIG SKYES PA'I YE SHES DE'I
NGES NGO NAS RTAG CHAD BDAG GZHAN SRID PA MYANG 'DAS THOG MTHA'
DPUS RNAMS SPANGS PA STE, YOD PA MA YIN NO, ,'OD

GSAL LHAN CIG SKYES PA'I YE SHES DE LAS RDO RJE 'DZIN PA SNGAR
BSHAD PA'I SGYU MA'I SKU 'GRUB PAR 'GYUR RO, ,RNAL 'BYOR BZHI'I
RIM PA LAS, 'OD GSAL LHAN CIG SKYES PA'I YE SHES GANG SKYES PAR
GYUR PA LAS, YE SHES PHYAG RGYA CHEN PO SGYU MA'I

SKU 'THOB LA, DE NI THABS DANG SHES RAB KYI RANG BZHIN, DE BZHIN
GSHEGS PA DE NYID NGA'O SNYAM PA'I NGA RGYAL 'JOG PA'I GZHIR
BRTEN PA'O, ,DE NI ME LONG NANG GI GZUGS BRNYAN BZHIN YAN LAG
THAMS CAD DUS GCIG TU RDZOGS PA 'OD KYIS STONG

GSUM 'JIG RTEN KHYAB CING GSAL BAR SNANG, BDE BA CHEN PO DANG
STONG PA GNYIS STONG NYID SNYING RJE DBYER MED DU GNAS SO, ,DES
NI DBANG PHYUG BRGYAD LA SOGS PA'I PHUN SUM TSOGS PA'I 'BYUNG
GNAS KYI YE SHES CHEN PO 'GRUB PAR 'GYUR

RO,, ,,SARBA MANGGA LAm,,