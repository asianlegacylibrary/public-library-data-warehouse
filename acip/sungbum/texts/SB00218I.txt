*, ,BYANG CHUB LAM GYI SGRON MA'I 'GREL BA NYUNG NGU RNAM GSAL
JO BO CHEN PO DGYES PA'I MCHOD SPRIN ZHES BYA BA BZHUGS SO, ,

@001A #, ,NA MO SH'AKYA MU NA YE, BDE LDAN ZHING GTZO MGON PO
'OD DPAG MED, ,SNYIGS MA'I 'GRO NGOR 'PHAGS YUL PAn CHEN DU,
,RNAM ROL PHUL BYUNG MAR MA

MDZAD DPAL ZHES, ,YONGS SU GRAGS PA'I ZHABS LA PHYAG 'TSAL LO,
,MGON DE BOD YUL DBUS BYON NAS, ,THUB BSTAN SPYI DANG BKA' GDAMS
KYI, ,BSTAN PA'I SROL PHYE LEGS

BSHAD GTZO, ,BYANG CHUB LAM SGRON ZHES SU GRAGS, ,'BROM STON PO
TO GLANG SHAR DANG, ,RGYAL BA GNYIS PA YAB SRAS SOGS, ,KUN GYIS
LAM SGRON 'DI NYID GZHIR, ,BZUNG NAS BKA'

GDAMS BSTAN PA SPEL, ,DE PHYIR 'DIR YANG LAM SGRON GYI, ,TSIG
'GREL MDOR BSDUS GSAL TZAM ZHIG ,JO BO CHEN PO MCHOD MNYES
PHYIR, ,DAD PA NYID KYIS BRI BAR BYA, ,DE YANG JO BO RJE'I

CHE BA'I LO RGYUS KYI RNAM THAR RGYAS PAR NI BKA' GDAMS CHOS
'BYUNG SOGS NA GSAL ZHING, MDOR BSDUS PA'I RNAM THAR NI LAM RIM
CHEN MO SOGS LAS 'BYUNG BA LTAR TE, 'DIR 'CHAD PAR

@002A #, ,'OS KYANG MANG DU DOGS NAS BZHAG GO ,LAM SGRON 'DIS
GSUNG RAB THAMS CAD KYI DON NYAMS LEN GYI RIM PAR BSDUS NAS STON
PAS BRJOD BYA'I NGOS NAS

KHYAD PAR DU 'PHAGS PA'I PHYIR 'DI 'CHAD PA LA BZHI, MTSAN GYI
DON, 'KHYUR GYI PHYAG ,GZHUNG GI DON, MJUG GI DON NO, ,DANG PO
NI, RGYA GAR SKAD DU, BO DHI PA THA PRA D'I PA, BOD SKAD DU,
BYANG CHUB

LAM GYI SGRON MA ZHES BYA LA, DE YANG BO DHI NI BYANG CHUB, PA
THA NI LAM, PRA D'I PA NI SGRON MA ZHES PA'O, ,MTSAN BSHAD NA,
BSTAN BCOS 'DI LA BYANG CHUB LAM GYI SGRON MA ZHES BYA STE,
SANGS RGYAS

KYI BYANG CHUB RNAM MKHYEN DU BGROD PAR BYED PA'I LAM GYI RIM PA
RNAMS BRJOD BYAR GSAL BAR STON CING MTHONG BAR BYED PA'I SGRON
ME LTA BU YIN PAS NA DE LTAR DU BRJOD PA'I PHYIR RO, ,GNYIS PA
'GYUR PHYAG NI,

BYANG CHUB SEMS DPA' 'JAM DPAL GZHON NUR GYUR PA LA PHYAG 'TSAL
LO ZHES PA NI LO TZTSA BAS BKOD PA STE GO SLA'O, ,GSUM PA GZHUNG
GI DON LA GSUM, MCHOD PAR BRJOD CING BSHAD PAR DAM

@002B BCA' BA, GZHUNG DNGOS BSHAD PA, RGYU GANG LA BRTEN NAS
BRTZAMS PA'O, ,DANG PO NI, DUS GSUM RGYAL BA DAG DANG DE YI
CHOS, ,DGE 'DUN RNAMS LA GUS PA CHEN POS PHYAG BYAS TE, ,SLOB MA
BZANG PO BYANG CHUB 'OD KYIS BSKUL GYUR PAS, ,

BYANG CHUB LAM GYI SGRON MA RAB TU GSAL BAR BYA, ,ZHES SO,
,BSTAN BCOS 'DI RTZOM PA'I THOG MAR YUL GANG LA PHYAG 'TSAL PA
YOD DE, 'DAS MA 'ONGS DA LTA'I DUS GSUM GYI SANGS RGYAS DAG
DANG, SANGS RGYAS DE YI LUNG RTOGS KYI DAM PA'I CHOS DANG

DE SGRUB PA'I DGE 'DUN RNAMS LA NI YID GUS PA CHEN POS PHYAG
'TSAL BA'I PHYIR, DE LTAR PHYAG BYAS NAS BYA BA GANG BYED PA YOD
DE, SLOB MA BZANG PO LHA BLA MA BYANG CHUB 'OD KYIS BSKUL BAR
GYUR PA LA BRTEN NAS, DE'I NGO BOR BYANG CHUB LAM GYI SGRON MA'I

BSTAN BCOS 'DI GSAL BAR BYA BA STE 'CHAD PAR 'GYUR BA'I PHYIR,
DE YANG SGRON MES GZUGS SNANG BAR BYED PA BZHIN DU GSAL BAR BYA
BA'I DON NO, ,LHA BLA MA BYANG CHUB 'OD NI BOD KYI RGYAL RIGS
LHA BTZUN ZHIG STE, DES RGYA BRTZON SENG DANG NAG TSO

LO TZTSA BA SOGS RGYA GAR DU BRDZANGS NAS BOD DU PHAN THOGS PA'I
PAndI TA ZHIG SPYAN DRONGS LA SHOG CES GSUNGS PA BZHIN, KHONG
RNAMS RGYA GAR DU BYON NAS MNGON SHES MNGA' BA'I GRUB CHEN 'GA'
LA LUNG BSTAN ZHUS PA NA, JO BOS PHAN CHEN PO THOGS

PAR LUNG BSTAN PA LTAR JO BO DGUNG LO DRUG CU LA NYE BA'I TSE
BOD DU SPYAN DRANGS TE MNGA' RIS STOD DU BZHUGS PA'I DUS SU LHA
BLA MAS JO BO LA DRI BA BDUN ZHUS PA'I LAN DU BSTAN BCOS 'DI
BRTZAMS PAR GRAGS SO, ,'DI LA JO BOS RANG 'GREL BSDUS PA ZHIG

@003A *, ,MDZAD CING, GZHAN DGE BSHES STON PA, PU TO BA, SHA RA
BA, NAG TSO SOGS KYIS 'GREL BA DANG, MAN NGAG BSDUS DON CI RIGS
MDZAD LA, PHYIS PAn CHEN GONG MAS 'GREL BA RGYAS TZAM ZHIG MDZAD
DO, ,

GNYIS PA GZHUNG DNGOS BSHAD PA LA GNYIS, SKYES BU GSUM GYI RNAM
GZHAG MDOR BSTAN PA DANG, DE GSUM GYI LAM GYI MTSAN NYID SO SOR
BSHAD PA'O, ,DANG PO NI, CHUNG DANG 'BRING DANG MCHOG GYUR PAS,
,SKYES BU GSUM DU SHES

PAR BYA, ,DE DAG MTSAN NYID RAB GSAL BAS, ,SO SO'I DBYE BA BRI
BAR BYA, ,ZHES SO, ,LAM DANG DBANG PO'I RIM PA LA CHUNG NGU DANG
'BRING DANG MCHOG TU GYUR PA GSUM YOD PA'I DBYE BAS SKYES BU
GSUM DANG DE'I LAM GYI MTSAN NYID KYANG GSUM

DU SHES PAR BYA STE, DE DAG GI KHYAD PAR RAM MTSAN NYID SO SO'I
DBYE BA JI LTAR YIN PA RAB TU GSAL BA'I TSIG GIS BRI BAR BYA'O,
,'DIR SKYES BU ZHES THA SNYAD MDZAD PA NI, SKYES BU'I SKAD DOD
PU RU shA ZHES PA NUS PA LDAN PA LA 'JUG PAS,

'DI'I SKYES BU GSUM YANG 'JIG RTEN PHYI MA PHAN CHAD KYI LAM
SGRUB PA LA NUS PA DANG LDAN PA ZHIG YIN PAS DE SKAD CES BYA'O,
,GNYIS PA LA GSUM, SKYES BU CHUNG NGU, SKYES BU 'BRING, SKYES BU
CHEN PO'I MTSAN NYID DAM KHYAD PAR RO, ,

DANG PO NI, GANG ZHIG THABS NI GANG DAG GIS, ,'KHOR BA'I BDE BA
TZAM DAG LA, ,RANG NYID DON DU GNYER BYED PA, ,SKYES BU DE NI
THA MAR SHES, ,ZHES SO, ,'DIR BSTAN SKYES BU CHUNG NGU'I KHYAD
PAR YOD DE, NGAN SONG LA 'JIGS

@003B NAS TSE 'DI LA MA CHAGS SHING PHYI MA'I MNGON MTHO DON DU
GNYER BA'I SKYES BU GANG ZHIG ,LAS 'BRAS LA YID CHES BA'I DAD PA
DANG LDAN CING SKYABS SU 'GRO BA DANG, MI DGE BCU SPONG BA LA
SOGS PA'I TSUL KHRIMS DANG, BSAM GTAN DANG GZUGS MED KYI

SNYOMS 'JUG SGOM PA LA SOGS PA'I THABS NI GANG DAG GIS, LHA MI'I
ZAG BCAS KYI BDE BA TZAM THOB PA LA RANG NYID 'BAD CING DON DU
GNYER BAR BYED PA DE NI, 'DIR BSTAN PA'I SKYES BU CHUNG NGU'AM
THA MAR SHES PAR BYA BA YIN PA'I PHYIR, SPYIR TSE 'DI TZAM GYI
BDE

BA DON DU GNYER BA RNAMS KYANG SKYES BU CHUNG NGU'AM THA MA YIN
KYANG, 'DIR BSTAN SKYES BU CHUNG NGU NI NGAN SONG GIS 'JIGS NAS
TSE 'DI TZAM DON DU MI GNYER BAR PHYI MA'I MNGON MA THO GTZO BOR
DON DU GNYER BA ZHIG GO ,DE LA SKYES BU CHUNG NGU ZHES BRJOD PA
NI,

GZHAN DON LA RGYAB KYIS PHYOGS SHING, 'KHOR BA LAS GROL BA DON
DU MI GNYER BAR MA ZAD, 'KHOR BA'I PHUN TSOGS DON DU BYED PAS NA
DA SKAD CES BYA'O, ,DE YANG MNGON MTHO DON DU GNYER ZHING DE'I
THABS SAM LAM MA NOR BA LA ZHUGS PA ZHIG NGES

PAR DGOS KYI, PHYI MA'I MNGON MTHO'I BDE BA DON DU GNYER YANG
DE'I THABS NOR BA LA ZHUGS PA'I GZHAN SDE 'DIR BSTAN SKYES BU
CHUNG NGU MIN TE, THABS DOR BA LA ZHUGS PA'I PHYIR DANG DKON
MCHOG LA SKYABS SUM SONG BA'I PHYIR RO, ,SKYES BU CHUNG NGU

'DI LA TSE 'DI'I BDE BA DON DU GNYER BA TZAM ZHIG NI NGES PAR
YOD KYANG, DE TZAM LA BLO MI GTONG BAR PHYI MA'I MNGON MTHO DON
DU GNYER BA BYED CING NGAN SONG LAS THAR BAR 'DOD PA'O, ,GNYIS
PA NI, SRID PA'I BDE LA RGYAB PHYOGS SHING, ,SDIG PA'I LAS

@004A *, ,LA LDOG BDAG NYID, ,GANG ZHIG RANG ZHIG TZAM DON
GNYER, ,SKYES BU DE NI 'BRING ZHES BYA, ,ZHES SO, ,'DIR BSTAN
SKYES BU 'BRING GI KHYAD PAR YOD DE, SRID PA 'KHOR BA'I PHUN
TSOGS KYIS BDE BA LA'ANG BLO

RGYAB KYIS PHYOGS SHING MI 'DOD LA, SGO GSUM 'KHOR BA 'GRUB PA'I
LAS SPYI DANG, SDIG PA MI DGE BA'I LAS LAS LDOG PA'I BDAG NYID
CAN GYI SKYES BU GANG ZHIG LAM RANG NYID GCIG PU'I DON DU SDUG
KUN SPANGS PA'I ZHI BA MYANG 'DAS THAR PA

TZAM DON DU GNYER BA'I SKYES BU GANG YIN PA DE NI 'DIR BSTAN
PA'I SKYES BU 'BRING ZHES BYA BA'I PHYIR, 'DI NI NGAN SONG LAS
THAR 'DOD YOD KYANG PHYI MA'I MNGON MTHO TZAM DON DU MI GNYER
BAR THAR PA THOB PAR 'DOD PAS SNGA MA LAS KHYAD PAR DU 'PHAGS

SHING, GZHAN DON BYED PA'I BSAM SBYOR DMAN PAS NA SKYES BU
'BRING NGO, ,NGAN 'GRO LAS THAR 'DOD DANG THAR PA 'DOD KYI SKYES
BU CHEN PO'I LAM YOD KYANG DE NI SKYES BU CHUNG 'BRING DANG THUN
MONG BA'I LAM DU 'GYUR BA YIN GYI, SKYES BU CHUNG 'BRING GIS

DNGOS NI MIN TE, CHUNG 'BRING GI LAM DNGOS NI MNGON MTHO TZAM
DON DU GNYER BA DANG THAR PA TZAM DON DU GNYER BA YIN PAS MI
'DRA BA'I PHYIR RO, ,GZHUNG 'DIS BDEN PA BZHI YANG BSTAN TE,
SRID PA'I BDE LA ZHES PAS SDUG BDEN, SDIG PA'I LAS ?

ZHES PAS KUN 'BYUNG, RANG ZHI TZAM ZHES PAS 'GOG BDEN, LDOG BDAG
NYID CES PAS LAM BDEN BSTAN CING, NGE MA 'BYUNG YANG BSHAD PA
YIN NO, ,'KHOR BA 'GRUB PA'I THOG MA'I RGYU'I GTZO PO NI MA RIG
PA DANG, DE'I DBANG GIS LAS DKAR

@004B NAG GANG RUNG BSAGS TE 'KHOR BAR SKYE ZHING RGA SHI'I BAR
'BYUNG LA, DE LAS LDOG PA'I RGYU'I GTZO BO NI BDAG MED RTAGS
PA'I SHES RAB STE NGES MA RIG PA SPANGS PA NA 'KHOR BA LAS GROL
TE MTSON TZAM MO, ,GSUM PA LA GNYIS, MDOR BSTAN PA

DANG, RGYAS PAR BSHAD PA'O, ,DANG PO NI, RANG RGYUD GTOGS PA'I
SDUG BSNGAL GYIS, ,GANG ZHIG GZHAN GYI SDUG BSNGAL KUN, ,YANG
DAG ZAD PAR KUN NAS 'DOD, ,SKYES BU DE NI MCHOG YIN NO, ,ZHES
SO, ,'DIR BSTAN SKYES BU CHEN PO'I

KHYAD PAR YOD DE, SKYES BU CHUNG 'BRING GI LAM LA BLO 'BYONGS
BA'I GANG ZAG GANG ZHIG RANG RGYUD DU GTOGS PA STE RANG NYID
'KHOR BA SDUG BSNGAL GYIS JI LTAR MNAR BDE BZHIN DU, SEMS CAN
GZHAN RNAMS KYANG SDUG BSNGAL GYIS GZIR BAR MTHONG

NAS SNYING RJES SEMS CAN DE RNAMS KYI SDUG BSNGAL KUN YANG DAG
PAR KUN NAS ZAD PAR BYAS NAS SANGS RGYAS LA 'GOD PAR 'DOD PA'I
SKYES BU DE NI 'DIR BSTAN PA'I SKYES BU MCHOG GAM CHEN PO YIN
PA'I PHYIR, MDOR NA SKYES BU GSUM GYI MTSAN NYID STON

PA'I SKABS KYI GZHUNG 'DI DAG GIS SKYES BU GSUM GYI MTSAN NYID
DANG DE'I LAM GTZO BOR BSTAN NAS, SKYES BU GSUM DANG THUN MONG
BA'I LAM GYI KHYAD PAR DON GYIS BSTAN LA 'DIR BSTAN SKYES BU
CHUNG NGU LA THEG PA GSUM PO GANG RUNG GI RIGS CAN MA YIN PA

ZHIG DANG, 'BRING LA THEG DMAN GYI RIGS CAN ZHIG DANG, CHEN PO
LA THEG CHEN GYI RIGS CAN ZHIG NGES PAR DGOS PA YIN NO, ,DE
YANG, GTZO BOR THEG CHEN GYI LAM SGRUB PA'I THABS MA NOR BA LA
ZHUGS PA STE, DE LA MDO SNGAGS KYI DBYE BA GNYIS SU YOD DO,
,GNYIS

@005A *, ,BRGYAS PAR BSHAD PA LA GNYIS, PHAR PHYIN THEG PA'I LAM
RGYAS PAR BSHAD PA DANG, SNGAGS LA 'JUG PA'I TSUL PHYOGS TZAM
BSHAD PA'O, ,DANG PO LA GNYIS, LAM GYI RNAM GZHAG DANG, 'BRAS
BU'I RNAM GZHAG GO ,DANG PO

LA GNYIS, DAM BCA' BA DANG, BSHAD PA DNGOS SO, ,DANG PO NI, SEMS
CAN DAM PA BYANG CHUB MCHOG ,'DOD PAR GYUR PA DE DAG LA, ,BLA MA
RNAMS KYIS BSTAN PA YI, ,YANG DAG THABS NI BSHAD PAR BYA, ,ZHES
SO, ,'DI LA BSHAD PAR BYA'O ZHES

DRANG NGO, ,GANG NA BLA NA MED PA'I BYANG CHUB SGRUB PA'I YANG
DAG PA'I THABS SO, ,GANG LA NA SEMS CAN DAM PA BYANG CHUB MCHOG
GI GO 'PHANG 'DOD PAR GYUR BA DE DAG LA'O, ,DE YANG RANG DGAR
'CHAD PA MIN GYI, GSER GLING PA SOGS BLA MA DAM PA RNAMS

KYIS BSTAN PA'I GSUNG GI RJES SU 'BRANG NAS 'CHAD PAR BYED DO,
,MDOR NA JO BO CHEN PO 'DI LA SHING RTA CHEN PO RNAM PA GNYIS
LAS BRGYUD PA'I LAM RIM GYI MAN NGAG THAMS CAD RDZOGS PAR MNGA'
STE, BSDUS DON LAS, SHING RTA CHEN PO

GNYIS LAS LEGS BRGYUD PA'I, ,ZHES SOGS GSUNGS PA LTAR RO, ,GNYIS
PA BSHAD PA DNGOS LA GNYIS, SMON SEMS BSLAB BYA DANG BCAS PA
DANG, 'JUG SEMS BGLAB BYA DANG BCAS PA'O, ,DANG PO LA GSUM,
SBYOR BA, DNGOS

GZHI, MJUG GI RIM PA'O, ,DANG PO LA GSUM, TSOGS GSOG PA, SKYABS
'GRO KHYAD PAR CAN BYA BA, SEMS GSUM LA BLO SBYANG BA'O, ,DANG
PO NI, RDZOGS SANGS BRIS SKU LA SOGS DANG, ,MCHOD RTEN DAM CHOS
MNGON PHYOGS NAS

@005B ME TOG BDUG SPOS DNGOS PO DAG ,CI 'BYOR PA YIS MCHOD PAR
BYA, ,KUN BZANG SPYOD LAS GSUNGS PA YI, ,MCHOD PA RNAM PA BDUN
DAG KYANG, ,ZHES SO, ,'DIR BSTAN MCHOD PA JI LTAR BYA BA DANG,
GANG GI MDUN DU BYA BA'I KHYAD PAR YOD DE,

RDZOGS PA'I SANGS RGYAS SH'A KYA THUB PA'I SKU RI MOR BRIS PA
DANG, 'BUR DU BYAS PA LA SOGS PA'I SKU RTEN DANG, RING BSREL
SNYING PO CAN GYI THUGS MCHOD RTEN DANG, GSUNG RAB KYI DAM PA'I
CHOS PO TI SOGS GSUNG GI RTEN RNAMS CI 'GRUB MNGON DU

PHYOGS NAS TE DNGOS SU BZHUGS PA'I MDUN DU MCHOD PAR BYA BA YIN
PA'I PHYIR, DNGOS PO GANG GIS MCHOD PA YANG YOD DE, ME TOG DANG,
BDUG SPOS DANG, MAR ME DANG, DRI CHAB DANG, ZHAL ZAS ROL MO SOGS
DNGOS PO DAG CI 'BYOR BA YIS MCHOD BAR

BYA BA YIN PA'I PHYIR, DER MA ZAD KUN DU BZANG PO'I SPYOD PA'I
SMON LAM LAS GSUNGS PA YI MCHOD PA RNAM PA BDUN BYA STE, DE YANG
PHYAG 'TSAL BA DANG, MCHOD 'BUL, SDIG BSHAGS, YI RANG, BSKUL BA,
GSOL GDAB, BSNGO BA DANG BCAS YAN

LAG BDUN DAG KYANG BYA BA'I PHYIR, GNYIS PA SKYABS 'GRO KHYAD
PAR CAN NI, BYANG CHUB SNYING PO'I MTHAR THUG PAR, ,MI LDOG PA
YI SEMS DAG GIS, ,DKON MCHOG GSUM LA RAB DAD CING, ,PUS MO'I LHA
NGA SAR BTZUGS NAS, ,THAL MO SBYAR

PAR BYAS NAS NI, ,DANG PO SKYABS 'GRO LAN GSUM BYA, ,ZHES SO,
,DUS JI SRID PAR DU SKYABS SU 'GRO BA'I TSUL YOD DE, BYANG CHUB
KYI SNYING PO'I MTHAR THUG GI BAR SKYABS SU 'GRO BA YIN PA'I
PHYIR, BYANG CHUB KYI SNYING PO LA PHYI NANG GNYIS   

@006A *, ,YOD DE, PHYI GNAS BYANG CHUB KYI SNYING PO NI BYANG
CHUB KYI SHING DRUNG NGAM RDO RJE GDAN LTA BU DANG, NANG RTOGS
PA BYANG CHUB KYI SNYING PO NI YE SHES CHOS SKU STE SNGA MA DER
SANGS MA RGYAS BAR DANG, PHYI MA DE MA THOB BAR DU SKYABS SU
'GRO DGOS

PA'I DON YIN PA'I PHYIR, KUN SLONG DANG SPYOD LAM CI 'DRA BAS
SKYABS SU 'GRO BA YOD DE, SEMS CAN THAMS CAD LA DMIGS PA'I
SNYING RJES DKON MCHOG GSUM LA SKYABS SU 'GRO BA LAS NAM YANG MI
LDOG PA BRTAN PO'I SEMS DAG GIS, DKON MCHOG GSUM

LA RAB TU DAD CING GUS PA CHEN POS LUS KYI PUS MO'I LHA NGA SA
LA BTZUGS NAS LAG PA GNYIS THAL MO SBYAR BAR BYAS NAS NI SKYABS
SU 'GRO BA'I PHYIR, SKYABS 'GRO'I CHO GA JI LTAR BYA TSUL YOD
DE, SMON SEMS BSKYED PA'I CHO GA'I DANG POR THUN MONG MA YIN
PA'I

SKYABS 'GRO'I CHO GA LAN GSUM BRJOD PA'I SGO NAS BYA BA'I PHYIR,
SKYABS 'GRO KHYAD PAR CAN DU 'JOG TSUL YOD DE, SEMS CAN THAMS
CAD 'KHOR BA'I SDUG BSNGAL LAS SKYOB PAR 'DOD PA'I BSAM PAS DKON
MCHOG GSUM LA SKYABS SU 'GRO BA

YIN PA'I PHYIR, 'DI'I SKABS KYI SKYABS 'GRO'I RGYU DANG YUL DANG
NGO BO DANG BSLAB BYA DANG PHAN YON GYI KHYAD PAR RNAMS LAM RIM
CHEN MO SOGS LAS SHES PAR BYA'O, ,GSUM PA SEMS GSUM LA BLO
SBYANG BA NI, DE NAS SEMS CAN THAMS CAD LA, ,

BYAMS PA'I SEMS NI SNGON 'GRO BAS, ,NGAN SONG GSUM DANG SKYE
SOGS DANG, ,'CHI 'PHO SOGS KYI SDUG BSNGAL BA'I, ,'GRO BA MA LUS
LA BLTAS TE, ,SDUG BSNGAL GYIS NI SDUG BSNGAL BA, ,SDUG BSNGAL
SDUG BSNGAL RGYU MTSAN LAS, ,'GRO BA THAR

@006B PAR 'DOD PA YIS, ,ZHES SOGS, 'DI'I DANG PO GNYIS KYIS
BYAMS PA, DE NAS GSUM GYIS SNYING RJE'I DMIGS PA, DE NAS GSUM
GYIS SNYING RJE'I RNAM PA BSTAN CING, BYANG CHUB SEMS SBYONG
TSUL YANG DON GYIS BSTAN TE, SKYABS 'GRO KHYAD PAR CAN

BYAS PA DE NAS CI ZHIG BYA BA YOD DE, SEMS CAN THAMS CAD LA
DMIGS NAS BDE BA DANG LDAN 'DOD KYI YID 'ONG GI BYAMS PA'I SEMS
NI BSGOM PAR BYA BA YIN PA'I PHYIR, SEMS CAN THAMS CAD MAR SHES
PA DRIN DRAN PA DRIN BZO BA'I SGO NAS YID 'ONG GI BYAMS

PA BSGOMS NAS CI ZHIG BYA BA YOD DE, DE NAS BYAMS PA'I SEMS DE
SNGON DU 'GRO BA'I SGO NAS SNYING RJE CHEN PO BSGOM PAR BYA BA
YIN PA'I PHYIR TE, JI LTAR BSGOM NA SEMS CAN THAMS CAD SDUG
BSNGAL SPYI DANG NGAN SONG GSUM GYI SDUG BSNGAL DANG, MI'I SKYE
RGA NA 'CHI

SOGS KYI SDUG BSNGAL DANG, 'DOD LHA'I 'CHI 'PHO 'OG TU LTUNG
BA'I SDUG BSNGAL DANG, SOGS KYIS KHAMS GONG MA'I 'DU BYED KYI
SDUG BSNGAL GYI TSUL RNAMS SHES PAR BYAS NAS KHAMS GSUM GYI 'GRO
BA MA LUS PA LA BLTAS TE, DE YANG NGAN SONG GSUM NI

SDUG BSNGAL GYIS NI SDUG BSNGAL BA DANG, 'DOD LHA DANG MI NI
'GYUR BA'I SDUG BSNGAL DANG, KHAMS GONG MA RNAMS 'DU BYED KYI
SDUG BSNGAL DANG, RGYU MTSAN TE RGYU KUN 'BYUNG BDEN PA LAS NYON
DANG BCAS BSAM NAR BA'I 'GRO BA RNAMS DE LAS THAR BAR 'DOD

PA'I SNYING RJE CHEN PO BSGOMS NAS SNYING RJE DE YIS DRANGS PA'I
BYANG CHUB KYI SEMS BSKYED PAR BYA BA YIN PA'I PHYIR, GZHUNG DE
DAG GIS SEMS BSKYED SKYE BA LA BYAMS SNYING RJE GNYIS NGES PAR
DGOS PAR STON PA'O, ,GNYIS PA DNGOS GZHI NI, LDOG PA MED PAR

@007A *, ,DAM BCA' BA'I, ,BYANG CHUB SEMS NI BSKYED PAR BYA,
,ZHES PA STE, GANG BSKYED NA, SNGAR LTAR BYAMS PA DANG SNYING
RJE'I DMIGS RNAMS LEGS PAR SBYANGS NAS SEMS CAN THAMS CAD KYI
DON DU SANGS RGYAS THOB PAR BYA'O SNYAM

PA'I SMON PA BYANG CHUB KYI SEMS BSKYED PAR BYA'O, ,JI LTAR NA,
SEMS BSKYED PA LAS DUS NAM YANG LDOG PA MED PAR DAM BCA' BA'I
TSUL GYIS SO, ,SPYIR SMON SEMS CHO GA LA MA BLTOS PAR SKYE YANG,
CHO GAS BLANGS NA BRTAN PA SOGS DGOS PA KHYAD PAR CAN YOD

PAS LEN PA YIN LA, LEN PA'I CHO GA DNGOS NI, LAM RIM CHEN MO
SOGS LAS 'BYUNG BA LTAR BDAG GIS LOGS SU BKOD ZIN PAS 'DIR BZHAG
GO ,GSUM PA MJUG GI BSLAB BYA DANG BCAS PA LNGA LAS, DANG PO
PHAN YON NI, DE LTAR SMON PA'I SEMS DAG NI, ,

BSKYED PA'I YON TAN GANG YIN PA, ,DE NI SDONG PO BKOD PA YI,
,MDO LAS BYAMS PAS RAB TU BSHAD, ,CES SO, ,SNGAR BSHAD PA DE
LTAR SMON PA'I SEMS DAG NI CHO GAS BSKYED PA'I YON TAN NAM PHAN
YON RGYA CHEN PO GANG YIN PA DE NI, SDONG PO BKOD PA YI

MDO LAS RJE BTZUN BYAMS PAS RGYAL SRAS NOR BZANG LA RAB TU RGYAS
PAR BSHAD DO, ,BSHAD TSUL NI MDO DE NYID LAS, RIGS KYI BU BYANG
CHUB KYI SEMS NI SANGS RGYAS KYI CHOS THAMS CAD KYIS SA BON LTA
BU'I ZHES SOGS TE, SEMS BSKYED KYI PHAN

YON 'CHAD PA'I MDO MANG YANG 'DI LAS RGYAS PA MA MTHONG NGO,
,GNYIS PA BYANG CHUB KYI SEMS SBYAR BA LA SLOB PA NI, DE YIS MDO
KLOG PA'AM BLA MA LAS MNYAN TE, ,RDZOGS PA'I BYANG CHUB SEMS KYI
YON TAN MTHA' MED PA, ,RNAM PAR SHES PAR BYAS LA DE

@007B GNAS RGYU MTSAN DU, ,DE LTAR YANG DANG YANG DU SEMS NI
BSKYED PAR BYA, ,ZHES SO, ,SMON SEMS CHO GAS BLANGS PA'I GANG
ZAG DE YIS SMON SEMS BSKYED PA'I PHAN YON SHES PAR BYA BA'I CHED
DU SDONG PO BKOD PA LA SOGS PA'I MDO RNAMS DANG BSTAN BCOS KHYAD
PAR

CAN RANG NYID KYIS KLOG PA'AM, YANG NA BLA MA LAS LEGS PAR MNYAN
TE RDZOGS PA'I BYANG CHUB KYI SEMS BSKYED PA'I YON TAN NAM PHAN
YON MTHA' MED PA'I TSUL RNAM PAR SHES PAR BYAS NAS, DGOS PA SEMS
DE RANG RGYUD LA GNAS SHING MI NYAMS PA'I RGYU MTSAN

TE RGYU RKYEN DUD LTAR YANG DANG YANG DU 'AM, NYIN LAN GSUM
MTSAN LAN GSUM DU SMON SEMS DE NI DRAN CING BSKYED PAR BYA'O,
,SMON SEMS BSKYED PA'I CHO GA RGYAS PA LAM RIM NAS 'BYUNG BA
LTAR MA GRUB NA, SANGS RGYAS CHOS CHAGS MA RKANG PA BZHIS BYA
BAR

JO BO NYID KYI GSUNG LAS 'BYUNG NGO, ,'O NA, RDZOGS PA'I BYANG
CHUB KYI SEMS BSKYED PA'I YON TAN NAM PHAN YON MTHA' MED PA DE
GANG ZHE NA, DE NI SDONG PO BKOD PA TZAM DU MA ZAD GZHAN YANG,
DPA' SBYIN GYIS ZHUS MDO DAG LAS, ,'DI YI BSOD NAMS GANG BSTAN

PA, ,GANG TSE TSIGS BCAD GSUM TZAM DU, ,MDOR BSDUS PAS NI BRI
BAR BYA, ,BYANG CHUB SEMS NI BSOD NAMS GANG, ,DE LA GAL TE GZUGS
MCHIS NA, ,NAM MKHA'I KHAMS NI KUN BKANG STE, ,DE NI DE BAS LHAG
PAR 'GYUR, ,GANG+G'A'I BYE MA'I

GRANGS SNYED KYI, ,SANGS RGYAS ZHING RNAMS MI GANG GIS, ,RIN
CHEN DAG GIS KUN BKANG STE, ,'JIG RTEN MGON LA PHUL BA BAS,
,GANG GIS THAL MO SBYAR BGYIS TE, ,BYANG CHUB TU NI SEMS BTUD
NA, ,MCHOD PA DE NA KHYAD PAR 'PHAGS, ,

@008A *, ,DE LA MTHA' NI MA MCHIS SO, ,ZHES GSUNGS TE, DON BSDU
NA DPA' SBYIN GYIS ZHUS PA'I MDO LAS SEMS BSKYED PA 'DI'I BSOD
NAMS GANG BSTAN PA GANG GI TSE TSIGS BCAD GSUM TZAM DU 'DIR MDOR

BSDUS NAS BRI BAR BYA'O ZHES BSHAD PAR DAM BCAS NAS, DE MAN CHAD
KYIS PHAN YON STON TE, BYANG CHUB TU SEMS BSKYED PA'I BSOD NAMS
GANG YIN PA DE LA GZUGS MA MCHIS MOD, GAL TE DE LA GZUGS MCHIS
NA NI NAM MKHA'I KHAMS

KUN BKANG STE MI SHONG BAR PHAN YON DE NI NAM MKHA' DE LAS KYANG
LHAG PAR 'GYUR RO, ,DPER NA CHU BO GANG+GA'I BYE MA'I GRANGS BA
CI SNYED KYI TSAD DANG MNYAM PA'I SANGS RGYAS KYI ZHING RNAMS MI
GANG GIS YID BZHIN GYI NOR BU DANG DNGUL SOGS RIN PO CHE

DAG GIS KUN NAS BKANG STE 'JIG RTEN GYI MGON PO SANGS RGYAS
RNAMS LA PHUL BA BAS, GZHAN GANG GIS THAL MO SBYAR BAR BYAS NAS
LUS BTUD DE BYANG CHUB TU SEMS BSKYED PA'I MCHOD PA 'DI NI KHYAD
PAR DU 'PHAGS PA YIN NO, ,'O NA, 'DIR

BYANG CHUB TU SEMS BSKYED PA MCHOD PAR BSHAD PA JI LTAR YIN ZHE
NA, MCHOD PA LA PHYI ZANG ZING DANG NANG SGRUB PA'I MCHOD PA
GNYIS GSUNGS PA'I NANG NAS BYANG CHUB TU SEMS BSKYED PA DANG
BYAMS SNYING RJE STONG NYID SGOM PA SOGS NI NANG SGRUB PA'I

MCHOD PA YIN PA LA DGONGS SO, ,GSUM PA TSOGS GNYIS BSAGS PA LA
BSLAB PA NI, BYANG CHUB SMON PA'I SEMS DAG BSKYED NAS NI, ,'BAD
PA MANG POS KUN DU SPEL BYA ZHING, ,ZHES SO, ,GONG LTAR PHAN YON
DRAN PA SOGS KYI SGO NAS BYANG

@008B CHUB TU SMON PA'I SEMS DAG BSKYED PAR BYAS NAS NI, YAN LAG
BDUN PA LA SOGS PA'I SGO NAS 'BAD PA MANG POS SEMS DE KUN DU
SPEL BAR BYA DGOS TE, BYANG CHUB KYI SEMS GONG DU 'PHEL NA TSOGS
GNYIS GONG DU 'PHEL TE MYUR DU 'TSANG RGYA

BAR 'GYUR BA'I PHYIR RO, ,BZHI BA SEMS CAN BLOS MI SPANG BA NI,
'DI NI SKYE BA GZHAN DU'ANG DRANG DON DU, ,ZHES PA'I 'ANG ZHES
PA'I SGRAS BSTAN CING, BLOS MI SPONG BA NI, KHA CIG GIS RANG LA
MI 'THAD PA BYAS PA NA 'DI'I DON NAM YANG MI BYA'O SNYAM NA

SEMS CAN BLOS SPANGS PA YIN PA DE LTA BU MI BYED PA'O, ,LNGA PA
NAG CHOS SPONG ZHING DKAR CHOS BZHI LA SLOB TSUL YANG, 'DI NI
SKYE BA GZHAN DU'ANG DRAN DON DU, ,JI SKAD BSHAD PA'I BSLAB PA
YONGS SU BSRUNG, ,ZHES SO, ,SMON SEMS CHO GAS

BZUNG BA 'DI LA NI TSE 'DIR MI NYAMS PA'I RGYU LA BSLAB PA TZAM
GYIS MI CHOG GI ,SKYE BA PHYI MA GZHAN DU'ANG SEMS DE DRAN CING
MI BRJED PA'I DON DU RGYU 'OD SRUNG GIS ZHUS PA'I MDO LAS JI
SKAD BSHAD PA'I BSLAB PA BZHI MTSAN GNYIS PO YONGS SU BSRUNG BA
DANG BSTEN PAR

BYA'O, ,CHOS BZHI TSAN GNYIS PO GANG YIN LAM RIM CHEN MO SOGS
LAS 'BYUNG BA LTAR RO, ,GNYIS PA 'JUG SEMS BSLAB BYA DANG BCAS
PA BSHAD PA LA GSUM, 'JUG SDOM BLANG DGOS PAR BSTAN PA, DE JI
LTAR LEN TSUL, DE'I BSLAB BYA BSHAD PA'O, ,DANG

PO NI, 'JUG SEMS BDAG NYID SDOM PA MA GTOGS PA, ,YANG DAG SMON
PA 'PHEL BAR 'GYUR MA YIN, ,RDZOGS PA'I BYANG CHUB SDOM PA SPEL
'DOD PAS, ,DE PHYIR 'BAD PAS 'DI NI NGES PAR BLANGS, ,ZHES SO,
,SMON SEMS CHO GAS BZUNG BA DES NI, 'JUG

@009A *, ,SDOM 'DI NI NGES PAR BLANG BAR BYA STE, RDZOGS PA'I
BYANG CHUB KYI SDOM PA'I MING CAN SMON SEMS DE GONG DU SPEL BAR
'DOD PAS, 'JUG PA'I SEMS KYI BDAG NYID 'JUG SDOM BZUNG BA'I SGO
NAS SPEL BAR BYA ZHING, SDOM PA DE MA

GTOGS PAR SMON SEMS YANG DAG PA GONG DU 'PHEL BAR 'GYUR BA'I
THABS GZHAN YOD PA MA YIN PA DE'I PHYIR RO, ,GNYIS PA 'JUG SDOM
JI LTAR LEN PA LA GSUM, LEN PA'I RTEN, BLANG BA'I YUL, LEN PA'I
CHO GA'O, ,DANG PO NI, SO SOR THAR PA RIGS

BDUN GYI, ,RTAG TU SDOM GZHAN LDAN PA LA, ,BYANG CHUB SEMS DPA'I
SDOM PA YI, ,SKAL PA YOD KYI GZHAN DU MIN, ,ZHES SO, ,DGE BSNYEN
PHA MA, DGE TSUL PHA MA, DGE SLONG PHA MA GNYIS TE DRUG DANG,
DE'I STENG DU DGE SLOB MA'I SDOM PA BSNAN NAS SO SOR THAR PA

RIGS BDUN DU BSHAD PA LTAR RIGS BDUN GANG RUNG DNGOS SAM, DE
DANG THUN MONG BA'I RANG BZHIN GYI KHA NA MA THO BA SPONG BA
RTAG TU STE JI SRID 'TSO BA'I BAR DU BLANGS NAS RGYUD LA LDAN
PA'I GANG ZAG LA BYANG CHUB SEMS DPA'I 'JUG PA'I SDOM PA SKYE
BA'I SKAL PA

YOD KYI, GZHAN DU STE BCAS RANG GI KHA NA MA THO BA CI RIGS MI
SPONG BA LA BYANG SEMS KYI SDOM PA SKYE BA YOD PA MA YIN NO,
,'DI'I DNGOS BSTAN LA 'JUG SDOM SKYE BA'I RTEN DU SO THAR RIGS
BDUN GANG RUNG ZHIG DGOS PAR BSHAD PA NI, RTEN KHYAD PAR CAN
DANG GTZO CHE BA'I

DBANG DU MDZAD PA YIN GYI, NGES PAR DGOS PA MA YIN TE, SOR THAR
GYI SDOM PA MA BLANGS PA LA'ANG 'JUG SDOM SKYE BA YOD PA'I PHYIR
RO, ,'DIR RIGS BDUN LA BSNYEN GNAS KYI SDOM PA MI 'DREN PA NI,
DE NYIN ZHAG GCIG GI MTHA' CAN YIN PAS RGYUN THUR BA LA DGONGS
SO, ,

@009B RTEN GYI KHYAD PAR STON PA NI, SO SOR THAR PA RIGS BDUN
DU, ,DE BZHIN GSHEGS PAS GSUNGS PA LAS, ,TSANGS SPYOD DPAL NI
MCHOG YIN TE, ,DGE SLONG SDOM PA DAG TU BZHED, ,CES SO, ,BYANG
SDOM GYI RTEN LAS SO THAR PA RIGS BDUN DU DE BZHIN GSHEGS,

PAS GSUNGS PA LA, KHYIM PA'I SDOM PA LAS TSANGS SPYOD KYI DPAL
RAB BYUNG GI SDOM PA MCHOG YIN ZHING, RAB BYUNG GI SDOM PA'I
NANG NAS KYANG DGE SLONG GI SDOM PA DAG MCHOG TU BZHED DO,
,GNYIS PA GANG LAS BLANG BA'I YUL NI, SDOM PA'I CHO GA LA MKHAS

DANG, BDAG NYID GANG ZHIG SDOM LA GNAS, ,SDOM PA 'BOGS BZOD
SNYING RJE LDAN, ,BLA MA BZANG POR SHES PAR BYA, ,ZHES SO,
,GZHUNG TSIG 'DI BYANG CHUB SEMS DPA'I SA DAG GI ,ZHES PA'I 'OG
TU 'BYUNG YANG 'CHAD PA DE BA'I PHYIR SNGAR BLANGS PA STE, 'O NA

SDOM PA BLANG BA'I YUL JI LTA BU ZHE NA YOD DE, DE LA SDOM PA
LEN PA'I CHO GA'I SKOR LA MKHAS PA'I SHES RAB DANG LDAN PA DANG,
BDAG NYID GANG ZHIG BYANG SEMS KYI SDOM PA LA GNAS PA DANG,
GZHAN LA SDOM PA DE 'BOGS BZOD PA'I NUS PA'I SPOBS PA DANG,
SNYING

RJE CHEN PO STE YON TAN BZHI DANG LDAN PA ZHIG DGOS SHING, DE
LTA BU'I GANG ZAG DE BYANG SDOM LEN YUL GYI BLA MA BZANG POR
SHES PAR BYA BA'I PHYIR, GSUM PA JI LTAR LEN PA'I CHO GA LA
GNYIS, BLA MA YOD PA DANG, BLA MA MED PA'I CHO GA'O, ,DANG PO
NI, BYANG CHUB SEMS DPA'I SA DAG

GI ,TSUL KHRIMS LE'U GSUNGS CHOG YIS, ,YANG DAG MTSAN NYID LDAN
PA YI, ,BLA MA BZANG LAS SDOM PA BLANGS, ,ZHES SO, ,DE LA BLANG
ZHES DRANG NGO, GANG NA 'JUG PA'I SDOM PA'O, ,GANG LAS NA, SNGAR
BSHAD PA LTAR YANG DAG PA'I MTSAN NYID PHUN SUM TSOGS

@010A *, ,PA DANG LDAN PA'I BLA MA BZANG PO LAS SO, ,CHO GA GANG
LA BRTEN TE LEN NA, 'PHAGS PA THOGS MED MDZAD PA'I BYANG CHUB
SEMS DPA'I SA'I NANG TSAN DAG GI TSUL KHRIMS KYI LE'U LAS GSUNGS
PA'I CHO GA YI SGO NAS

SO, ,'JUG SDOM LEN PA'I CHO GA RGYAS PA 'DI JO BO'I SDOM PA'I
CHO GA DANG, RJE NYID KYIS MDZAD PA'I BYANG SA'I TSUL KHRIMS
LE'U'I LAS 'BYUNG BA LTAR TE, 'DIR MANG DU DOGS NAM MI 'GOD DO,
,GNYIS PA BLA MA MED PA'I CHO GA NI, DE LA 'BAD PAS

'DI 'DRA BA'I, ,GAL TE BLA MA MA RNYED NA, ,DE LAS GZHAN SDOM
NOD PA YI, ,CHO GA YANG DAG BSHAD PAR BYA, ,ZHES PA NI, BLA MA
MED MCHOG 'CHAD PA'I DAM BCA' STE, SDOM PA LEN PA DE LA 'BAD PA
CHEN POS GONG DU BSHAD PA 'DI 'DRA BA'I BLA MA GAL

TE MA RNYED NA NI, BLA MA YOD PA DE LAS GZHAN DMIGS BSAL BLA MA
MED KYANG RANG NYID KYIS SDOM PA DE NOD PA'I CHO GA LUNG LAS GA
?BZHIN 'DIR YANG DAG PAR BSHAD PAR BYA'O, ,'O NA BLA MA MED PA'I
SDOM CHO GA LUNG GANG LAS BSHAD CE NA, DE LA SNGON TSE

'JAM PA'I DPAL, ,AAMBA R'A DZAR GYUR PA YIS, ,JI LTAR BYANG CHUB
THUGS BSKYED PA, ,'JAM DPAL GYI NI SANGS RGYAS ZHING, ,DO LAS
BSHAD PA LTAR, ,DE BZHIN 'DIR NI RAB GSAL BRI, ,ZHES SO, ,DE LA
BLA MA MED PA'I SDOM PA CHO GA BSHAD

PAR BYA STE, SNGON BSKAL PA MANG PA'I 'DAS PA'I DUS KYI TSE 'JAM
PA'I DPAL 'JAM DBYANGS 'KHOR LOS BSGYUR BA'I RGYAL PO AA RGYAL
PO NAM MKHA' ZHES BYA BAR GYUR PA DE YIS, SANGS RGYAS 'BRUG
SGRA'I DBYANGS KYI RGYAL PO'I DRUNG DU JI LTAR

@010B BYANG CHUB TU THUGS BSKYED PA'I TSUL 'JAM DPAL GYI SANGS
RGYAS KYI ZHING RGYAN NAM BKOD PA STON PA'I MDO LAS BSHAD PA
LTAR DE KHO NA BZHIN DU GZHUNG 'DIR NI RAB TU GSAL BAR BRI BAR
BYA'O, ,MDO DE LAS 'BYUNG BA'I SEMS BSKYED DANG, SDOM PA BZUNG
TSUL DNGOS

STON PA NI, MGON PO RNAMS KYI SPYAN SNGA RU, ,RDZOGS PA'I BYANG
CHUB SEMS BSKYED CING, ,'GRO BA THAMS CAD MGRON DU GNYER, ,DE
DAG 'KHOR BA LAS SGRAL LA, ,GNOD SEMS KHRO BA'I SEMS NYID DANG,
,SER SNA DANG NI PHRAG DOG NYID, ,DENG NAS BZUNG STE BYANG CHUB

DAG ,THOB KYI BAR DU MI BYA'O, ,TSANGS PAR SPYOD PA SPYAD BYA
ZHING, ,SDIG DANG 'DOD PA SPANG BAR BYA, ,TSUL KHRIMS SDOM PA LA
DGA' BAS, ,SANGS RGYAS RJES SU BSLAB PAR BYA, ,BDAG NYID MYUR
BA'I TSUL GYIS NI, ,BYANG CHUB THOB PAR MI SPRO ZHING, ,SEMS CAN

GCIG GI RGYU YIS NI, ,PHYI MA'I MU MTHAR GNAS PAR BGYID, ,TSAD
MED BSAM GYIS MI KHYAB PA'I, ,ZHING DAG RNAM PAR SBYANG BAR BYA,
,MING NAS BZUNG BAR BYAS PA DANG, ,PHYOGS BCU DAG TU RNAM PAR
GNAS, ,BDAG GI LUS DANG NGAG GI LAS, ,THAMS CAD DU NI DAG

PAR BYA, ,YID KYI LAS KYANG DAG BYA STE, ,MI DGE'I LAS RNAMS MI
BYA'O, ,ZHES SO, ,'DI LA SEMS BSKYED PA DANG, ,SDOM PA BLANG
BA'I TSUL GNYIS LAS, DANG PO NI, MGON PO SANGS RGYAS RNAMS KYI
SPYAN SNGA RU BLA NA MED PA YANG DAG PAR RDZOGS PA'I BYANG CHUB
TU

SEMS BSKYED DO, ,DGOS PA NI, 'GRO BA SEMS CAN THAMS CAD MGRON DU
GNYER BSTE DE'I DON DU'O, ,GANG LA MGRON DU GNYER PA NI, 'GRO BA
DE DAG 'KHOR BA LAS SGROL BSTE MYANG 'DAS LA 'GOD CING MGRON DU
GNYER BA'O, ,GNYIS PA LA GSUM LAS, DANG PO SDOM   

@011A *, ,PA'I TSUL KHRIMS KHAS LEN PA NI, SEMS CAN GSOD 'DOD LA
SOGS PA'I GNOD SEMS SEMS NYID DANG, YO BYAD LA DAM DU 'DZIN PA'I
SER SNA DANG, GZHAN GYI PHUN TSOGS LA MI 'ZOD PA'I PHRAG DOG
NYID DANG

BCAS PA RNAMS SDOM PA BLANGS PA'I NYIN DENG NAS BZUNG STE BYANG
CHUB CHEN PO DAG THOB KYI BAR DU MI BYA'O, ,DBANG PO GNYIS SPYI
? PA SPANGS TE TSANGS PAR SPYOD PA SPYAD PAR BYA ZHING, SDIG
PA'I LAS DANG DE'I RGYU 'DOD PA'I YUL LA CHAGS PA RNAMS SPANG

BAR BYA'O, ,DE DAG SPANGS PA'I TSUL KHRIMS KYI SDOM PA LA DAG
'BAS SANGS RGYAS RNAMS KYI SPYOD PA'I RJES SU BSLAB PAR BYA'O,
,SEMS CAN DON BYED KYI TSUL KHRIMS KHAS LEN PA NI, BDAG NYID
MYUR DU RINGS PA'I TSUL GYIS BYANG CHUB THOB PAR MI SPRO

ZHING, SEMS CAN GCIG GI YANG DON BYA BA'I RGYU YIS NI PHYI MA'I
MU MTHA' MED PA'I BAR 'KHOR BAR GNAS PAR BGYI'O, ,GSUM PA DGES
KYI TSUL KHRIMS NI, YON TAN GYI GRANGS TSAD MED CING BSAM GYIS
MI KHYAB PA DANG LDAN PA'I RANG GI ZHIR DAG GI SKYON

RNAM PAR SBYANG BAR BYA ZHING, GZHAN GANG GIS BDAG GI MID THOS
TE BZUNG BA DANG MTHONG THOS DRAN RIG BYAS PA'I SEMS CAN RNAMS
GAS ? PAR 'DOD PAS, PHYOGS BCU DAG TU BDAG GI MING GRAGS SHING
RNAM PAR 'DZIN BAS GNAS PAR BYED PA'I

SEMS CAN GYI 'JIG RTEN YANG SBYANG BAR BYA'O, ,MDOR NA BDAG GI
LUS DANG NGAG GI LAS GNYIS RNAM PA THAMS CAD DU NYES PAS ZHING,
DER MA ZAD YID KYI LAS KYANG LTUNG BAS DAG PAR BYA STE, SGO GSUM
GYI MI DGE BA'I LAS RNAMS BYANG CHUB KYI

@011B BAR DU NAM YANG MI BYA'O, ,'DIR BSHAD PA'I SDOM PA LEN
PA'I CHO GA LA RGYAS BSDUS GNYIS LAS BSDUS PA NI BSLAB BTUS LAS
GSUNGS PA LTAR, SLOB DPON YOD DAM MED KYANG RUNG LA YOD NA SLOB
DPON DGONGS SU GSOL DANG, MED NA RGYAL BA SRAS

BCAS RNAMS DGONGS SU GSOL, BDAG MING 'DI ZHES BGYI BAS, JI LTAR
'PHAGS PA 'JAM DPAL GYI SANGS RGYAS KYI ZHING GI YON TAN BKOD
PA'I MDO LAS, BCOM LDAN 'DAS 'PHAGS PA 'JAM DPAL GYI SNGON GYI
TSE'I RTOGS PA BRJOD PA LAS SPYOD PA DANG

LDAN PAS BYANG CHUB KYI SEMS BSKYED PA DE BZHIN DU SEMS BSKYED
PAR BGYI'O, ,ZHES LAN GSUM RJES BZLAS SAM, RANG GIS BRJOD NAS
BLANG NGO, ,RGYAS PA NI, SNGA MA DE'I RJES SU MGON PO RNAMS KYI
SPYAN SNGA RU, ,ZHES PA NAS, MI DGE'I LAS RNAMS MI BYA'O, ,

ZHES PA'I BAR BTAGS TE LAN GSUM BRJOD CING LEN NO, ,GSUM PA SDOM
PA BLANGS NAS BSLAB BYA LA SLOB PAR BSTAN PA LA GSUM, TSUL
KHRIMS KYI BSLAB PA LA SLOB TSUL, SEMS KYI BSLAB PA LA SLOB
TSUL, SHES RAB KYI BSLAB PA LA SLOB TSUL LO, ,DANG

PO LA GNYIS, DNGOS DANG, DE'I CHE BA'O, ,DANG PO NI, RANG GI LUS
NGAG SEMS NI RNAM DAG RGYU, ,'JUG SEMS BDAG NYID SDOM PA LA GNAS
PAS, ,TSUL KHRIMS BSLAB PA GSUM LA LEGS BSLABS NA, ,TSUL KHRIMS
BSLABS PA GSUM LA GUS CHER 'GYUR, ,ZHES

SO, ,DE YANG BSLABS ZHES DRANG NGO, ,GANG LA NA, TSUL KHRIMS KYI
BSLAB PA GSUM PO LA'O, ,GANG GIS NA, 'JUG PA'I SEMS KYI BDAG
NYID KYI SDOM PA LA GNAS PA'I BYANG SEMS DES SO, ,DGOS PA GANG
NA, RANG GI LUS NGAG SEMS GSUM NI LTUNG BAS RNAM PAR DAG CING

@012A *, ,GZHAN LA PHAN PA'I RGYUR RO, ,JI LTAR SLOB NA DE GSUM
LA LEGS PAR SLOB BO, ,DE LTAR BSLABS PAS CIR 'GYUR ZHE NA, PHYIS
GOMS PA'I STOBS KYIS TSUL KHRIMS KYI BSLAB PA GSUM LA SLOB 'DOD
KYI GUS PA JE CHER 'GYUR

RO, ,GNYIS PA CHE BA NI, DE BAS RNAM DAG RDZOGS BYANG CHUB,
,SEMS DPA'I SDOM PA'I SDOM DAG NI, ,'BAD PAR BYAS PAS RDZOGS
BYANG CHUB, ,TSOGS NI YONGS SU RDZOGS PAR 'GYUR, ,ZHES SO, ,TSUL
KHRIMS KYI BSLAB PA GSUM LA BSLABS PAS SGO

GSUM DAG BAR 'GYUR BA DE BAS NA, SPANG BYA RNAM PAR DAG CING YON
TAN YONGS SU RDZOGS PA NI 'BRAS BU BYANG CHUB YIN LA, DE NYID
THOB BYAR DON DU GNYER BA'I BYANG CHUB SEMS DPA' RNAMS KYIS SDOM
PA'I TSUL KHRIMS GTZO BOR GYUR PA'I TSUL KHRIMS GSUM

GYI SDOM PA DAG SRUNG BA LA NI 'BAD PAR BYAS PAS BLA MED RDZOGS
PA'I BYANG CHUB KYI TSOGS GNYIS NI YONGS SU RDZOGS PAR 'GYUR RO,
,GNYIS PA SEMS KYI BSLAB PA LA GNYIS, MNGON SHES KYI RGYU ZHI
GNAS LA SLOB DGOS PA DANG, ZHI GNAS LA JI LTAR BSLAB

PA'I TSUL DNGOS SO, ,DANG PO NI, BSOD NAMS YE SHES RANG BZHIN
GYI, ,TSOGS NI YONGS SU RDZOGS PA YI, ,RGYU NI SANGS RGYAS THAMS
CAD DAG ,MNGON SHES BSKYED PA NYID DU BZHED, ,JI LTAR 'DAB GSHOG
MA RGYAS PA'I, ,BYA NI NAM MKHAR 'PHUR MI NUS, ,

DENG ZHIN MNGON SHES STOBS BRAL BAS, ,SEMS CAN DON BYED NUS MA
YIN, ,MNGON SHES LDAN PA'I NYIN MTSAN GYI, ,BSOD NAMS DAG NI
GANG YIN TE, ,MNGON SHES DAG DANG BRAL GYUR LA, ,SKYE BA BRGYAR
YANG YOD MA YIN, ,MYUR DU RDZOGS PA'I BYANG CHUB

@012B TSOGS, ,YONGS SU RDZOGS PAR 'DOD GYUR PA, ,DES NI 'BAD PAS
MNGON SHES DAG ,'GRUB PAR 'GYUR GYIS LE LOS MIN, ,ZHES SO, ,BSOD
NAMS DANG YE SHES KYI RANG BZHIN GYI TSOGS GNYIS PO YONGS SU
RDZOGS PA'I RGYU KHYAD PAR CAN GANG ZHE NA, DE'I RGYU NI SANGS

RGYAS THAMS CAD KYIS MNGON PAR SHES PA DRUG BSKYED PA NYID DU
BZHED DE, MNGON SHES MED NA SEMS CAN GYI DON KHYAD PAR CAN SGRUB
MI SHES PA'I PHYIR, DPE JI LTAR NA 'DAB GSHOG MA RGYAS PA'AM MED
PA'I BYA NI NAM MKHAR 'PHUR MI NUS PA DE BZHIN DU MNGON PAR SHES

PA'I STOBS DANG BRAL BAS NI SKAL BA DANG 'TSAMS PAR SEMS CAN GYI
DON RGYA CHEN PO BYED PAR NUS PA MA YIN TE, BYANG SEMS MNGON
SHES DANG LDAN PAS NYIN MTSAN PHRUGS GCIG LA SPYAD PA'I BSOD
NAMS KYI TSOGS DAG NI GSOG PA GANG YIN PA DE TZAM ZHIG MNGON

SHES DAG DANG BRAL BAR GYUR PA LA SKYE BA BRGYAR YANG YOD PA MA
YIN PA'I PHYIR TE, DES NA DUS MYUR DU RDZOGS PA'I BYANG CHUB KYI
TSOGS YONGS SU RDZOGS PAR 'DOD PAR GYUR PA DES NI MNGON SHES
BSKYED DGOS SHING, DE YANG DA'I RGYUL 'BAD PA CHER BYAS PAS
MNGON SHES DAG

'GRUB PAR 'GYUR GYIS, LE LO CAN GYIS NI DE 'GRUB NUS PA MIN PA'I
PHYIR RO, ,RGYU'I GTZO BO GANG YIN ZHE NA, ZHIG NAS GRUB PA MA
YIN PAS, ,MNGON SHES 'BYUNG BAR MI 'GYUR LA, ,DE PHYIR ZHI GNAS
GRUB PA'I PHYIR, ,YANG DANG YANG DU 'BAD PAR BYA, ,ZHES SO, ,

MNGON SHES PHRA MO 'GA' ZHIG SKYES STOBS DANG, LAS STOBS DANG,
SMAN DANG SNGAGS LA BRTEN NAS 'BYUNG BA YOD KYANG, BSGOMS STOBS
KYIS BYUNG BA'I MNGON SHES KHYAD PAR CAN SKYE BA'I RGYU'I GTZO
BO YOD DE, ZHI GNAS GRUB PA MA YIN PA LA 'BYUNG BAR MI 'GYUR

@013A *, ,BA YIN LA, RGYU MTSAN DE PHYIR ZHI GNAS GRUB PA'I
PHYIR DU SEMS GNAS DGU SOGS LA YANG DANG YANG DU 'BAD DGOS PA'I
PHYIR RO, ,GNYIS PA ZHI GNAS LA BSLAB TSUL DNGOS LA GSUM, ZHI
GNAS KYI TSOGS BSTEN PA, ZHI

GNAS JI LTAR SGOM TSUL, BSGOMS PA'I PHAN YON NO, ,DANG PO NI,
ZHI GNAS YAN LAG RNAM NYAMS PAS, ,RAB TU 'BAD DE BSGOMS BYAS
KYANG, ,LO NI STONG PHRAG DAG GIS KYANG, ,TING 'DZIN 'GRUB PAR
MI 'GYUR RO, ,DE PHYIR TING 'DZIN TSOGS LE'U LAS, ,

GSUNGS PA'I YAN LAG LA LEGS NAS, ,ZHES SO, ,ZHI GNAS SKYE BA LA
DE'I RGYU TSOGS BSTEN DGOS TE, ZHI GNAS KYI YAN LAG RGYU TSOGS
RNAM PAR NYAMS PAS NI RAB TU 'BAD DE ZHI GNAS BSGOMS PAR BYAS
KYANG LO NI STONG PHRAG DAG GI BAR DU YANG ZHI GNAS

KYI TING 'DZIN SKYON MED 'GRUB PAR MI 'GYUR BA'I PHYIR, RGYU
MTSAN DE'I PHYIR TING NGE 'DZIN GYI TSOGS KYI LE'U LAS GSUNGS
PA'I ZHI GNAS KYI RGYU TSOGS YAN LAG RNAMS LA LEGS PAR GNAS NAS
ZHI GNAS BSGRUB PAR BYA'O, ,RGYU TSOGS NYAN SA NAS TSUL

KHRIMS DAG PA DANG, 'DOD PA CHUNG BA DANG, CHOG SHES PA DANG,
DBEN PA LA GNAS PA SOGS BCU GSUM GSUNGS PA LTAR RO, ,GNYIS PA
ZHI GNAS JI LTAR SGOM PA'I TSUL NI, DMIGS PA GANG RUNG GCIG DAG
LA, ,YID NI DGE LA BZHAG PAR BYA, ,ZHES SO, ,

SNGAR LTAR ZHI GNAS KYI TSOGS LA GNAS PA DES ZHI GNAS SGOM TSUL
YOD DE, RGYAL BAS GSUNGS PA'I KHYAB PA'I DMIGS PA DANG, DPYAD PA
RNAM SBYONG GI DMIGS PA DANG, MKHAS PA'I DMIGS PA DANG, NYON
MONGS RNAM SBYONG GI DMIGS PA GANG RUNG

@013B GCIG DAG LA YID KYI DGE BA LA STE MA G-YENG BAR RTZE GCIG
TU BZHAG PAR BYA BA YIN PA'I PHYIR, LAM RIM SOGS LAS SANGS RGYAS
KYI SKU DMIGS RTEN DU BYAS NAS BSGOMS PAR BSHAD DO, ,GSUM PA
BSGOMS PA'I PHAN YON NI, RNAL 'BYOR ZHI GNAS 'GRUB

GYUR NA, ,MNGON SHES DAG KYANG 'GRUB PAR 'GYUR, ,ZHES SO, ,ZHI
GNAS BSGOMS PA'I PHAN YON YOD DE, SNGAR LTAR BRTZON PA'I RNAL
'BYOR BA DES ZHI GNAS GRUB PAR GYUR PA NA DE SBYANGS PA LAS YON
TAN GZHAN DANG MNGON PAR SHES PA DAG KYANG 'GRUB PAR 'GYUR

BA'I PHYIR RO, ,GSUM PA SHES RAB KYI BSLAB PA LA GNYIS, THABS
SHES ZUNG 'BREL GYI SGO NAS LHAG MTHONG LA BSLAB PAR BSTAN PA
DANG, LHAG MTHONG LA JI LTAR SLOB TSUL LO, ,DANG PO LA GSUM,
LHAG MTHONG LA SLOB DGOS PA'I RGYU MTSAN, THABS SHES ZUNG

'BREL LA SLOB DGOS TSUL, ZUNG 'BREL GYI LAM DNGOS BSHAD PA'O,
,DANG PO NI, SHES RAB PHA ROL PHYIN SBYOR DANG, ,BRAL BAS SGRIB
PA ZAD MI 'GYUR, ,DE PHYIR NYON MONGS SHES BYA YI, ,SGRIB PA MA
LUS SPANG BA'I PHYIR, ,SHES RAB PHA ROL PHYIN RNAL 'BYOR, ,RTAG

TU THABS BCAS BSGOM PAR BYA, ,ZHES SO, ,ZHI GNAS LA BRTEN NAS
LHAG MTHONG BSGOM PAR BYA STE, DE KHO NA NYID RTOGS PA'I SHES
RAB KYI PHA ROL TU PHYIN PA'I SBYOR BA STE RNAL 'BYOR DANG BRAL
BA'I ZHI GNAS TZAM GYIS SGRIB PA ZAD PAR MI 'GYUR BAR GSUNGS

PA DE'I PHYIR, DES NA NYON MONGS PA'I SGRIB PA DANG SHES BYA'I
SGRIB PA MA LUS PA SPANG BAR BYA BA'I PHYIR DU STONG NYID RTOGS
PA'I SHES RAB KYI PHA ROL TU PHYIN PA NI RTAG TU SBYIN PA DANG
TSUL KHRIMS SOGS THABS DANG BCAS TE BSGOM PAR BYA'O, ,GNYIS PA
ZUNG 'BREL,

@014A *, ,LA SLOB DGOS PA'I RGYU MTSAN NI, THABS DANG BRAL BA'I
SHES RAB DANG, ,SHES RAB BRAL BA'I THABS KYIS KYANG, ,GANG PHYIR
'CHING BA YIN GSUNGS PAS, ,DE BAS GNYIS KA SPANG MI BYA, ,ZHES
SO, ,SANGS RGYAS DON DU

GNYER BAS THABS SHES GNYIS KA SPANG BAR MI BYA STE, RGYU MTSAN
GANG GI PHYIR NA BCOM LDAN 'DAS KYIS DRI MA MED PAR GRAGS PAS
MDO LAS THABS DANG BRAL BA'I SHES RAB NI 'CHING BA'O, ,SHES RAB
DANG BRAL BA'I THABS NI 'CHIR BA'O ZHES GSUNGS PA DE PAS

NA'I PHYIR RO, ,GSUM PA ZUNG 'BREL GYI LAM LA GNYIS, MDOR BSTAN
PA DANG, RGYAS PAR BSHAD PA'O, ,DANG PO NI, SHES RAB GANG DANG
THABS GANG ZHES, ,THE TSOM DAG NI SPANG BA'I PHYIR, ,THABS RNAMS
DANG NI SHES RAB KYI, ,YANG DAG DBYE BA GSAL BAR

BYA, ,ZHES SO, ,GSAL BAR BYA ZHES DRANG NGO, ,GANG NA THABS
RNAMS DANG NI SHES RAB KYI MTSAN NYID 'DRES PA LTAR SNANG BA DE
YANG DAG PA STE LEGS PAR SO SO'I DBYE BA MA 'DRES PAR RO, ,DGOS
PA GANG NA SHES RAB NI GANG YIN DANG THABS NI GANG YIN ZHES MA
RTOGS

PA DANG LOG PAR RTOG PA DANG THE TSOM DU GYUR BA DAG NI SPANG
BA'I PHYIR DU'O, ,GNYIS PA RGYAS PAR BSHAD PA GSUM, THABS NGOS
BZUNG BA, DE GOMS PA'I DGOS PA, SHES RAB NGOS BZUNG BA'O, ,DANG
PO NI, SHES RAB PHA ROL PHYIN SPANGS PA'I, ,SBYIN PA'I

PHA ROL PHYIN LA SOGS, ,RGYAL BA RNAMS KYIS THABS SU BSHAD, ,CES
SO, ,THABS SHES PA DE JI LTA BU ZHE NA YOD DE, SHES RAB KYI PHA
ROL TU PHYIN PA SPANGS PA STE LOGS SU BKAR NAS DE LAS GZHAN SEMS
BSKYED KYIS ZIN PA'I SBYIN PA'I PHA ROL TU PHYIN PA

@014B DAG TSUL KHRIMS DANG, BZOD PA LA SOGS LHA GAM LNGA DANG
DKAR CHOS GZHAN DAG KYANG NI RGYAL BA SANGS RGYAS RNAMS KYIS
THABS SU BSHAD PA'I PHYIR RO, ,GNYIS PA NI, THABS GOMS DBANG GIS
BDAG NYID KYIS, ,GANG ZHIG SHES RAB RNAM SGOM PA, ,DES NI

BYANG CHUB MYUR DU THOB, ,BDAG MED GCIG PU BSGOMS PAS MIN, ,ZHES
SO, ,THABS SHES ZUNG 'BREL LA SLOB DGOS TE, MI RTAG PA DANG LAS
'BRAS BSAM PA DANG SBYIN PA LA SOGS PA'I THABS RNAMS GOMS PA
BRTAN PAR BYAS PA'I DBANG GIS, BYANG SEMS BDAG

NYID KYIS GZHI GANG ZHIG MTSAN 'DZIN GYI DMIGS GTAD BSHIG PA'I
SHES RAB RNAM PAR BSGOMS PAR BYAS PA DES NI RDZOGS PA'I BYANG
CHUB MYUR DU THOB PAR 'GYUR GYI, BDAG MED KYI DON GCIG PU BSGOM
PA LTA BU, THABS SHES YA BRAL GYIS SA DANG PO TZAM

YANG THOB NUS PA MIN PA'I PHYIR RO, ,GSUM PA SHES RAB NGOS BZUNG
BA NI, PHUNG PO KHAMS DANG SKYE MCHED RNAMS, ,SKYE BA MED PAR
RTOGS GYUR BA'I, ,RANG BZHIN STONG NYID SHES PA NI, ,SHES RAB
CES NI YONGS SU BSHAD, ,CES SO, ,DE LA SHES RAB KYI DMIGS

PA NI GZUGS SOGS PHUNG PO LNGA DANG, MIG SOGS KHAMS BCO BRGYAD
DANG, MIG GI SKYE MCHED SOGS SKYE MCHED BCU GNYIS KYIS BSDUS
PA'I CHOS THAMS CAD DO, ,DE RNAMS KYI STENG DU NGES RGYU NI RANG
BZHIN GYIS SKYE BA MED PA'O, ,DE RTOGS PAR GYUR BA'I

RANG BZHIN GYIS STONG PA NYID DU SHES PA'I SHES RAB NI, 'DIR
THABS SHES GNYIS KYI NANG NAS SHES RAB CES NI YONGS SU BSHAD DE,
DE NI SHES RAB KYI BSLAB PA THAMS CAD KYI GTZO BO YIN NO, ,GNYIS
PA LHAG MTHONG LA JI LTAR SLOB PA'I TSUL LA GNYIS, RGYAS

@015A *, ,PAR BSHAD PA DANG, MJUG BSDU BA'O, ,DANG PO LA GSUM,
LHAG MTHONG GI TSOGS BSTEN PA, LHAG MTHONG SGOM TSUL, BSGOMS
PA'I 'BRAS BU'O, ,DANG PO LA GNYIS, RIGS PA LA BRTEN NAS BSAM
BYUNG GI SHES

RAB BSKYED PA DANG, LUNG LA BRTEN NAS THOS BYUNG GI SHES RAB
BSKYED PA'O, ,DANG PO LA GSUM, 'BRAS BU LA DPYOD PA YOD MED SKYE
'GOG DANG, RGYU LA DPYOD PA RDO RJE GZEGS MA DANG, NGO BO LA
DPYOD PA GCIG TU BRAL GYI GTAN TSIGS SO, ,DANG PO NI

YOD BA SKYE BA RIGS MIN TE, ,MED PA NAM MKHA'I PADMO BZHIN,
,NYES PA GNYIS KAR THAL 'GYUR PHYIR, ,GNYIS KA DAG LAS 'BYUNG BA
MIN, ,ZHES SO, ,DNGOS SMRA BA RNAMS NA RE, DNGOS PO RNAMS RANG
BZHIN GYIS MI SKYE BA MI 'THAD DE, RANG BZHIN GYIS SKYE

BAR MNGON SUM DU DMIGS PA'I PHYIR ZHE NA, 'O NA, MYU GU LTA BU
RGYU'I DUS NA YOD PA'AM, MED PA'AM, YOD MED GNYIS KA'AM, GNYIS
KA MA YIN PA GANG RANG BZHIN GYIS SKYE BAR BRTAG GRANG, DANG PO
LTAR NA, MYU GU CHOS CAN, RGYU'I DUS SU YOD PA SKYE BAR

RIGS PA MA YIN TE, YOD NA GRUB ZIN PAS GRUB ZIN SLAR YANG SKYE
BA LA DGOS PA MED PA'I PHYIR TE, DGOS PA YOD NA SLAR YANG THUG
MED DU SKYE BAR 'GYUR BA'I PHYIR RO, ,GNYIS PA LTAR NA, RGYU'I
DUS SU MED PA'ANG RANG BZHIN GYIS SKYE BAR RIGS PA MA YIN TE,

MED PA LA RGYUS CI YANG BYAR MI NUS PA'I PHYIR TE, NAM MKHA'I
PADMO NI SUS KYANG BSKYED MI NUS PA BZHIN NO, ,DE SKAD DU'ANG,
BYE BA PHRAG BRGYA'I RGYU YIS KYANG, ,DNGOS PO MED PA BSGYUR DU
MED, ,CES GSUNGS PA LTAR RO, ,'ON KYANG NAM MKHA'I PADMO DANG
NAM

@015B MKHA' NA YOD PA'I PADMO LA KHYAD PAR YOD TSUL PHYED DGOS
SO, ,SPYIR RANG GI RGYU'I DUS SU MED KYANG BSKYED NUS PA DNGOS
PO KUN GYI SKYE TSUL YIN YANG, RANG BZHIN GYIS GRUB BZHIN DU
RGYU'I DUS SU MED NA RNAM PA THAMS CAD DU MED PAR 'GYUR BA'I
PHYIR RGYUS BSKYED MI NUS TE

ZHI BA CHA MANG NGO, ,GSUM PA LTAR NA RGYU DUS SU YOD MED GNYIS
KA DAG LAS KYANG 'BYUNG BA MIN TE, DE LA NI SNGAR BSHAD PA'I
RIGS PAS GNOD PA'I NYES PA GNYIS KAR THAL BAR 'GYUR BA'I PHYIR
RO, ,BZHI PA LTAR NA YANG MI 'THAD DE, RGYU DUS SU YOD PA YANG

YIN MED PA YANG YIN PA'I DNGOS PO DE 'DRA MI SRID PA'I PHYIR RO,
,DE LTAR NA, MYU GU CHOS CAN, RANG BZHIN GYIS MI SKYE STE, SNGAR
LTAR YOD MED SOGS BZHI LAS RANG BZHIN GYIS MI SKYE BA'I PHYIR
TE, STONG NYID BDUN CU PA LAS, YOD PA YOD PHYIR SKYE MA YIN, ,

MED PA MED PHYIR SKYE MA YIN, ,CHOS MI MTHUN PHYIR GNYIS CHOS
MIN, ,SKYE BA MED PHYIR GNAS 'GAG MED, ,CES GSUNGS PA'I RIGS
PA'O, ,GNYIS PA NI, DNGOS PO RANG LAS MI SKYE ZHING, ,GZHAN DANG
GNYIS KA LAS KYANG MIN, ,RGYU MED LAS MIN DE

YI PHYIR, ,NGO BO NYID KYIS SKYE BA MED, ,CES SO, ,'DI NI RTZA
BA SHES RAB LAS, BDAG LAS MA YIN GZHAN LAS MIN, ,ZHES SOGS KYI
RIGS PA STE, PHYI NANG GI DNGOS PO RNAMS CHOS CAN, RANG STE BDAG
LAS MI SKYE STE, SKYE NA RGYU DUS SU YOD PA'I SKYE TSUL DU

SONG BAS SKYE BA DON MED DANG THUG MED DU 'GYUR BA'I PHYIR, JI
,LTAR NA DE CHOS CAN, SLAR YANG SKYE BA DON MED PAR THAL, RANG
GI BDAG NYID DU GRUB ZIN PA'I PHYIR, MA KHYAB NA, SLAR YANG THUG
MED DU SKYE BAR 'GYUR BAR THAL, GRUB ZIN KYANG SLAR YANG SKYE BA
DGOS   

@016A *, ,PA DANG BCAS PA'I PHYIR ZHES PAS MTSON TE RTZA 'JUG GI
RIGS PA MANG NGO, ,DE CHOS CAN, RGYU LAS NGO BO NYID KYIS GZHAN
LAS MI SKYE STE, SKYE NA SA RDO SHING SOGS 'BRAL MED KYI RGYU
THAMS CAD LAS 'BRAS BU THAMS CAD SKYE BAR

THAL BA'I PHYIR, 'DI NI GCIG DU BRAL GYI RIGS PA'I SNYING PO CAN
YANG YIN TE, BDAG SKYE 'GOG PA LA RANG BZHIN GYIS GCIG DANG,
GZHAN SKYE 'GOG PA LA RANG BZHIN GYIS THA DAD KYI RIGS PA'I GNOD
PA STON PA'I PHYIR, GNYIS KA LAS KYANG MI SKYE STE, BDAG

GZHAN RE RE LAS SKYE BA KHEGS PA'I PHYIR, RGYU MED LAS KYANG
SKYE BA MA YIN TE, SKYE NA BYA ROG LA'ANG RMA BYA'I MDONGS SKYE
BAR 'GYUR ZHING, 'BRAS BU LO THOG 'BYUNG BA'I CHED DU RGYU SGRUB
MI DGOS PAR THAL BA SOGS SU 'GYUR BA'I PHYIR RO, ,DE LTAR NA
DNGOS PO RNAMS

CHOS CAN, NGO BO NYID KYIS SKYE BA'I RANG BZHIN MED DE, RGYU
MTSAN RIGS PA NI, SNGAR BSTAN PA DE'I PHYIR RO, ,GSUM PA NI,
YANG NA CHOS RNAMS THAMS CAD DAG ,GCIG DANG DU MAS RNAM DPYAD
NA, ,NGO BO NYID NI DMIGS SU MED, ,CES GSUNGS TE, 'DI NI DBU MA
RGYAN LAS,

BDAG DANG GZHAN PA'I DNGOS 'DI DAG ,YANG DAG TU NI GCIG PA DANG,
,DU MA'I DNGOS DANG BRAL BA'I PHYIR, ,RANG BZHIN MED DE GZUGS
BRNYAN BZHIN, ,ZHES GSUNGS PA'I RIGS PA'O, ,RIGS PA'I RNAM
GRANGS YANG NA, PHYI NANG GI CHOS KYI DNGOS PO THAMS CAD DAG

CHOS CAN, NGO BO NYID KYIS DMIGS SU MED DE, NGO BO NYID KYIS
GCIG DANG DU MA GANG RUNG DU RIGS PAS RNAM PAR DPYAD NA MI RNYED
BA'I PHYIR, DPER NA, GZUGS BRNYAN SNANG BA LTAR MED PA BZHIN NO,
,PHYOGS CHOS NI, RANG BZHIN GYIS GRUB PA'I GCIG TU MED

@016B DE, CHA BCAS YIN PA'I PHYIR, DE CHOS CAN, DE LTAR GRUB
PA'I DU MAR MED DE, DER GRUB PA'I GCIG MED PA'I PHYIR, KHYAB
SGRUB NI, RANG BZHIN GYIS GRUB NA DE LTAR GCIG DANG DU MA GANG
RUNG DU GRUB DGOS PA'I PHYIR TE, YOD NA GCIG DANG DU MA GANG
RUNG DU YOD DGOS PA'I PHYIR

TE, DBU MA RGYAN LAS, GCIG DANG DU MA MA GTOGS PAR, ,RNAM PA
GZHAN DANG LDAN PA YI, ,DNGOS PO MI RUNG 'DI GNYIS NI, ,PHAN
TSUN SPANGS TE GNAS PHYIR RO, ,ZHES GSUNGS PAS SO, ,GNYIS PA
LUNG LAS BRTEN PA THOS BYUNG GI SHES RAB NI, STONG BDUN CU'I
RIGS PA

DANG, ,DBU MA RTZA BA SOGS LAS KYANG, ,DNGOS PO RNAMS KYI RANG
BZHIN NYID, ,STONG PA NYID DU GRUB BSHAD PA, ,GANG PHYIR GZHUNG
NI MANGS GYUR NA, ,DE PHYIR 'DI NI MA SPROS LA, ,GRUB PA'I GRUB
MTHA' TZAM ZHIG TU, ,BSGOM PA'I DON DU RAB TU BSHAD, ,CES SO,
,GZHAN YANG STONG

NYID LUNG GIS BSGRUB PA 'PHAGS PA'I MDO KUN LAS BTUS PA DANG, DE
RIGS PAS SGRUB PA STONG NYID BDUN CU'I GZHUNG GI RIGS PA DANG,
STONG NYID RIGS PA'I RNAM GRANGS MTHA' YAS PA'I SGO NAS GTAN LA
'PHEBS PAR DBU MA RTZA BA SHES RAB DANG, SOGS PA

RIGS TSOGS GZHAN RNAMS DANG, 'PHAGS PA LHA DANG SANGS RGYAS
BSKYANGS DANG ZLA BA GRAGS PA LA SOGS PA'I GZHUNG LAS KYANG
DNGOS PO RNAMS KYI RANG BZHIN BDEN PAS STONG BA'I STONG PA NYID
DU GRUB PAR BSHAD PA LA BLTA BAR BYA LA, GZHUNG 'DIR NI DE DAG
RGYAS

PAR MI 'GOD PA'I RGYU MTSAN YOD DE, GANG GI PHYIR NA GZHUNG NI
MANG BAR GYUR DOGS NAS MA SPROS PA'I PHYIR, 'DIR CUNG ZAD BSTAN
PA YANG LUNG RIGS KYIS GRUB PA'I GRUB MTHA' TZAM ZHIG 'CHAD PA
YIN TE, DGOS PA BDAG MED BSGOM PAR BYA BA'I DON DU RAB

@017A *, ,TU BSHAD PA YIN PA'I PHYIR, SKABS 'DI'I RANG 'GREL
LAS, STONG NYID BDUN CU'I RIGS PA DANG, ZHES PAS RTEN 'BREL GYI
GTAN TSIGS BSTAN PAR BSHAD DE, DE NI, PHUNG SOGS KYI DNGOS PO
CHOS CAN, RANG BZHIN GYIS MA

SKYES TE, RGYU RKYEN LA BRTEN NAS 'BYUNG BA'I PHYIR, 'DI NI MA
DROS PAS ZHUS PA'I MDO LAS, GANG ZHIG RKYEN LAS SKYES PA DE MA
SKYES, ,DE LA SKYE BA'I RANG BZHIN YOD MA YIN, ,RKYEN LA RAG LAS
GANG DE STONG PAR BSHAD, ,GANG ZHIG STONG NYID SHES DE BAG YOD

YIN, ,ZHES DANG, MGON POS RTZA BA SHES RAB LAS, RTEN CING 'BREL
PAR 'BYUNG BA GANG, ,DE NI NGO BO NYID KYIS ZHI, ,ZHES GSUNGS
PA'I DON NO, ,GNYIS PA LHAG MTHONG SGOM TSUL NI, DE BAS CHOS
RNAMS MA LUS PA'I, ,RANG BZHIN DAG NI MI DMIGS

PAS, ,BDAG MED PA NI SGOM PA NYID, ,DE NYID SHES RAB SGOM PA
YIN, ,ZHES SO, ,LHAG MTHONG SGOM TSUL YOD DE, GONG LTAR PHUNG
SOGS KYI CHOS THAMS CAD BDEN MED DU RIGS PAS GTAN LA PHAB PA DE
BAS NA, PHUNG SOGS KYI CHOS RNAMS MA LUS

PA DON DAM DPYOD BYED KYI RIGS PA YANG DAG GIS DPYAD MTHAR RANG
BZHIN GYIS GRUB PA DAG NI RDUL TZAM YANG MI DMIGS PAS STONG CHAM
GYIS 'GRO LA, DPYAD SGOM GYIS DE LTA BU'I STONG PA'I BDAG MED PA
SGOM PA GANG YIN PA DE NYID SHES RAB KYI PHA ROL TU

PHYI NAB SGOM PA YIN PA'I PHYIR, DE LA SPYIR DPYAD SGOM DANG
'JOG SGOM GNYIS SO, ,'DIR BDAG CES PA NI DGAG BYA'I BDAG YIN TE,
DE NI GZHAN LA MA BLTOS PAR RANG DBANG GIS GRUB PA ZHIG LA BYA
STE, BZHI BRGYA PA'I 'GREL BA LAS, DE LA BDAG

@017B CES BYA BA NI DNGOS PO RNAMS KYI GZHAN LA RAG MA LAS PA'I
NGO BO'I RANG BZHIN TE DE MED PA NI BDAG MED PA'O, ,ZHES GSUNGS
PA LTAR RO, ,'O NA, DE LTAR RTOGS MKHAN GYI SHES RAB DE NYID LA
'DZIN PA JI LTAR SPONG ZHE NA, SHES RAB KYIS NI CHOS RNAMS KUN,
,

GANG ZHIG RANG BZHIN MA MTHONG BZHIN, ,SHES RAB DE NYID RIG
DPYAD PA, ,RNAM RTOG MED PAR BSGOM PAR BYA, ,ZHES SO, ,DON DAM
DPYOD BYED KYI SHES RAB KYIS NI CHOS RNAMS KUN GYI BDEN PA'I
RANG BZHIN GANG ZHIG BTZAL BAS MA MTHONG BA DE BZHIN DU, SHES
RAB DE NYID

KYANG RIGS PAS DPYAD PA NA RANG BZHIN GYIS MED PAR MTHONG BAR
'GYUR ZHING, MTHONG BA'I DON MED DGAG DE LA GZHAN DU RNAM PAR
RTOG PA MED PAR DPYOD CING RTZE GCIG TU'ANG BSGOM PAR BYA STE,
DE NYID THAR PA MYANG 'DAS THOB BYED KYI RGYU'I GTZO BO YIN PA'I
PHYIR TE,

TING NGE 'DZIN RGYAL PO LAS, GAL TE BDAG MED CHOS LA SO SOR RTOG
,SO SOR DE BRTAGS GAL TE SGOM BYED PA, ,DE NI MYA NGAN 'DAS PA
'BRAS BU'I RGYU, ,RGYU GZHAN GANG GIS DE NI ZHIR MI 'GYUR, ,ZHES
GSUNGS SO, ,GSUM PA BSGOMS PA'I 'BRAS BU LA

GNYIS, DNGOS KYI DON DANG, DE NYID LUNG GIS SGRUB PA'O, ,DANG PO
NI, RNAM RTOG LAS BYUNG SRID PA 'DI, ,RNAM PAR RTOG PA'I BDAG
NYID DE, ,DE PHYIR MA LUS RTOG SPANGS PA, ,MYA NGAN 'DAS PA
MCHOG YIN NO, ,ZHES SO, ,DNGOS PO BDEN PAR 'DZIN PA'I RNAM PAR
RTOG

PA MA RIG PA SOGS KUN 'BYUNG BDEN PA LAS BYUNG BA'I SRID PA
'KHOR BA 'DI NI, RNAM PAR RTOG PA'I BDAG NYID CAN GYI SDUG
BSNGAL BDEN PA YIN TE, DE LAS NYON GYI RNAM PAR RTOG PA LAS
BYUNG ZHING DE DAG GIS BCINGS PA DANG DE'I DBANG GIS BZHAG PA
LAS MA

@018A *, ,'DAS PA'I PHYIR, RGYU MTSAN DE'I PHYIR MA LUS PA'I
RNAM RTOG RGYU 'BRAS GNYIS KA GTAN NAS SPANGS PA'I 'GOG BDEN DE
NI, MYA NGAN LAS 'DAS PA MCHOG TU GYUR PA YIN NO, ,GZHUNG 'DIS
BDEN BZHI BSTAN PA YANG

YIN TE, RNAM RTOG CES PAS KUN 'BYUNG, SRID PA DANG RNAM PAR RTOG
PA'I BDAG NYID CES PAS SDUG BDEN, RKANG PA GSUM PAS LAM BDEN
DANG, BZHI PAS 'GOG BDEN BSTAN PA'I PHYIR RO, ,GNYIS PA DE LUNG
GIS SGRUB PA NI, DE LTAR YANG NI

BCOM LDAN GYIS, ,RNAM RTOG MA RIG CHEN PO STE, ,'KHOR BA'I RGYA
MTSOR LTUNG BAR BYED, ,RTOG MED TING 'DZIN LA GNAS NA, ,NAM
MKHA' BZHIN DU MI RTOG GSAL, ,ZHES GSUNGS SHING, RNAM PAR MI
RTOG PA LA 'JUG PA'I MDO LAS KYANG,

DAM CHOS 'DI 'DRA RGYAL BA'I SRAS, ,RNAM PAR MI RTOG BSAM GYUR
NA, ,RNAM RTOG BGROD DKA' LAS 'DAS TE, ,RIM GYIS MI RTOG THOB
PAR 'GYUR, ,ZHES GSUNGS SO, ,DE LTAR YANG BCOM LDAN 'DAS KYIS
SAMBHU tA'I RGYUD LAS, SO SKYE'I

RGYUD KYI DNGOS PO BDEN PAR 'DZIN PA'I BDEN 'DZIN GYI RNAM RTOG
'DI NI MA RIG PA CHEN PO 'KHOR BA'I RGYA MTSOR LTUNG BAR BYED
PA'I RGYU'I GTZO BOR GSUNGS PAS DE NYID SPONG DGOS LA, SPONG
TSUL YANG BDAG MED KYI DON RIGS PA YANG DAG

GIS NGES NAS, NGES PA'I DON DE NYID BSGOM PA'I RTOG MED KYI TING
NGE 'DZIN LA RTZE GCIG TU GNAS SHING GOMS PAS, GOMS PA MTHAR
PHYIN PA NA, STON DUS KYI NAM MKHA' G-YA' DAG PA'I STONG SANG
GSAL BAR SNANG BA DE BZHIN DU MI RTOG

@018B PA'I YE SHES KYIS CHOS NYID GSAL BAR MNGON SUM DU MTHONG
BAR 'GYUR RO, ,DE NI RNAM 'GREL LAS, DE PHYIR YANG DAG YANG DAG
MIN, ,GANG GANG SHIN TU GOMS GYUR PA, ,ZHES SOGS GSUNGS PA DANG
RIGS PA GNAD GCIG GO ,GZHAN YANG RNAM PAR MI RTOG PA

LA 'JUG BA'I GZUNGS LAS KYANG BKA' STZAL TE, DAM PA'I CHOS ZAB
MO 'DI LA RGYAL BA'I SRAS PO BYANG SEMS KYIS, RNAM RTOG MA RIG
PA'I 'DZIN STANGS DANG 'GAL BA'I GNYEN PO RNAM PAR MI RTOG PA'I
YE SHES BSAMS SHING BSGOMS PAR GYUR NA, MTSAN 'DZIN

GYI RNAM RTOG GI DRA BA GCOD DKA' ZHING BGROD PAR DKA' BA BCAD
NAS DE LAS RNAM PAR 'DAS TE, RIM GYIS CHOS NYID MNGON SUM DU
RTOGS PA'I MI RTOG PA'I YE SHES KHYAD PAR CAN THOB PAR 'GYUR RO,
,GNYIS PA MJUG BSDU BA NI, LUNG DANG RIGS PA DAG GIS

NI, ,CHOS RNAMS THAMS CAD SKYE MED PA'I, ,RANG BZHIN MED PAR
NGES BYAS NAS, ,RNAM PAR RTOG MED BSGOM PAR BYA, ,ZHES SO, ,NGES
DON GYI LUNG DANG RIGS PA'I TSOGS DAG GIS NI GANG ZAG DANG PHUNG
SOGS KYIS BSDUS PA'I CHOS RNAMS THAMS CAD BDEN

PA'I SKYE BA MED PA'I RANG BZHIN GYIS SKYE BA MED PAR NGES PAR
BYAS SHING, SGRO 'DOGS BCAD NAS MTSAN 'DZIN GYI RNAM PAR RTOG PA
RGYU BA MED PAR ZAB MO'I DON RTZE GCIG TU BSGOM PAR BYA'O,
,GNYIS PA 'BRAS BU'I CHOS BSHAD PA NI, DE LTAR DE NYID BSGOMS
BYAS

NA, ,RIM GYIS DROD SOGS THOB BYAS NAS, ,RAB DGA' LA SOGS THOB
'GYUR TE, ,SANGS RGYAS BYANG CHUB YUN MI RING, ,ZHES SO, ,DE
LTAR SKYABS 'GRO NAS BZUNG STE SKYES BU CHUNG 'BRING GI LAM LA
BLO SBYANGS NAS, SMON 'JUG GI SEMS BSKYED DE THABS RGYA

@019A *, ,CHEN POS ZIN PA'I SGO NAS ZHI LHAG GIS DE KHO NA NYID
BSGOMS PAR BYAS NA NI, TSOGS LAM CHUNG 'BRING CHEN PO RNAMS RIM
GYIS BGROD DE, SBYOR LAM DROD RTZE SOGS THOB PAR BYAS NAS SA
DANG PO RAB TU DGA' BA DANG, GNYIS PA DRI MA MED

PA SOGS THOB PAR 'GYUR TE, DE LAS SANGS RGYAS KYI BYANG CHUB YUN
MI RING BAR MYUR DU THOB PAR 'GYUR RO, ,GNYIS PA SNGAGS LA 'JUG
PA'I TSUL PHYOGS TZAM BSTAN PA LA GSUM, SNGAGS LA 'JUG DGOS PAR
BSTAN PA, DBANG GONG MA GNYIS BYAR RUNG GI KHYAD

PAR, DBANG DE GNYIS MA THOB NA RGYUD NYAN BSHAD BYAR RUNG MI
RUNG GI KHYAD PAR RO, ,DANG PO LA GSUM, RTEN GYI GANG ZAG DON
GNYER CAN DGOS PA DANG, DE LA SMIN BYED KYI DBANG BSKUR BA DANG,
DBANG BSKUR BA'I CHE BA BSTAN PA'O, ,DANG PO NI, SNGAGS MTHU
NYID LAS GRUB

PA YI, ,ZHI DANG RGYAS SOGS LAS RNAMS KYIS, ,BUM PA BZANG GRUB
LA SOGS PA, ,GRUB CHEN BRGYAD SOGS STOBS KYIS KYANG, ,BDE BA YIS
NI BYANG CHUB TSOGS, ,YONGS SU RDZOGS PAR 'DOD PA DANG, ,BYA
SPYOD LA SOGS RGYUD GSUNGS PA'I, ,GAL

TE GSANG SNGAGS SPYOD 'DOD NA, ,ZHES SO, ,JO BO GTZANG DU PHEBS
SKABS KHU RNGOG SOGS DRUG GIS DRI BA LNGA ZHUS PA'I SNGAGS KYI
DRI BA GSUM GYI LAN LA, GAL TE GSANG SNGAGS LAM LA 'JUG PAR 'DOD
NA DE LA SNGAGS BZLAS PA'I MTHU NYID LAS GRUB

PAR 'GYUR BA'I ZHI BA DANG RGYAS PA DANG SOGS TE DBANG DANG
MNGON SPYOD KYI LAS DANG, 'DOD RGU 'BYUNG BA'I BUM PA BZANG PO
GRUB PA LA SOGS PA GRUB PA CHEN PO BRGYAD LA SOGS PA'I STOBS
KYIS KYANG, LAM BDE BA DANG MYUR BA YIS NI BYANG CHUB CHEN PO'I

@019B TSOGS YONGS SU RDZOGS SHING GZHAN DON SGRUB PAR 'DOD PA
DANG, BYA RGYUD DANG SPYOD RGYUD SOGS RGYUD SDE BZHI CI RIGS LAS
GSUNGS PA'I GSANG SNGAGS SPYOD PA STE SGRUB PAR 'DOD PA'I RTEN
CAN ZHIG DGOS SO, ,GNYIS PA NI, DE TSE SLOB DPON DBANG

BSKUR PHYIR, ,BSNYEN BKUR RIN CHEN SOGS SBYIN DANG, ,BKA' SGRUB
LA SOGS THAMS CAD KYIS, ,BLA MA DAM PA MNYES PAR BYA, ,BLA MA
MNYES BAR GYUR PA YIS, ,YONGS RDZOGS SLOB DPON DBANG BSKUR BAS,
,ZHES SO, ,SNGAGS LA 'JUG PAR

'DOD PA DE'I TSE BLA MA MTSAN NYID DANG LDAN PA LA RDO RJE SLOB
DPON GYI DBANG BSKUR SOGS THOB PA'I PHYIR DU, LUS NGAG GIS
BSNYEN BKUR DANG, RIN PO CHE DANG BGO BA DANG BZA' BTUNG SOGS
SBYIN PA DANG YO BYAD KUN GYIS MCHOD CING GSUNGS PA'I BKA'

SGRUB PA LA SOGS PA'I BYA BA THAMS CAD KYIS BLA MA DAM PA MNYES
PAR BYA LA, BLA MA MNYES PAR GYUR PA BYAS PA YIS SLOB MAS BLA MA
DBANG GI DON DU GSOL BA BTAB NAS, SLOB DPON GYIS MTHA' RTEN DANG
BCAS PA YONGS SU RDZOGS PA'I BUM

DBANG SPYI DANG RDO RJE SLOB DPON GYI DBANG BSKUR BAS GSANG
SNGAGS KYI SNOD RUNG DU BSGRUB PAR BYA'O, ,'DIS DBANG GZHAN GSUM
YA MTSON NO, ,GSUM PA DBANG BSKUR BA'I CHE BA'AM PHAN YON NI,
SDIG KUN RNAM DAG BDAG NYID NI, ,DNGOS GRUB

SGRUB PA'I SKAL LDAN 'GYUR, ,ZHES SO, ,DBANG BSKUR BA LA DGOS PA
YOD DE, SGO GSUM GYI SDIG SGRIB KUN RNAM PAR DAG CING BDAG NYID
NI DNGOS GRUB CHUNG 'BRING CHEN PO GSUM CI RIGS 'GRUB PA'I SKAL
PA DANG LDAN PAR 'GYUR RO, ,GNYIS

@020A *, ,PA DBANG GONG MA GNYIS KYI DNGOS DBANG GANG ZAG GANG
YIN GYIS BYAR RUNG MI RUNG NI, DANG PO'I SANGS RGYAS RGYUD CHEN
LAS, RAB TU 'BAD PAS BKAG PA'I PHYIR, ,GSANG BA SHES RAB YE SHES
DBANG, ,TSANGS PAR SPYOD

PAS BLANG MI BYA, ,GAL TE DBANG BSKUR DE 'DZIN NA, ,TSANGS SPYOD
DKA' THUB LA GNAS PAS, ,BKAG PA SPYAD PAR GYUR PA'I PHYIR, ,DKA'
THUB SDOM PA DE NYAMS TE, ,BRTUL ZHUGS CAN DE PHAM PA YI, ,LTUNG
BA DAG NI 'BYUNG 'GYUR ZHING, ,DE NI NGAN SONG

NGES LTUNG BAS, ,GRUB PA NAM YANG YOD MA YIN, ,ZHES SO, ,GANG
ZAG GANG YIN GYIS DBANG GONG MA GNYIS KYI DNGOS DBANG BLANG BAR
MI BYA STE, TSANGS PAR SPYOD PA LA GNAS PA RNAMS KYIS GSANG
DBANG SHES RAB YE SHES KYI DBANG GNYIS RIG MA LA BRTEN

NAS DNGOS SU BLANG BAR NI BYAR MI RUNG BA'I PHYIR TE, TSUL DE NI
DANG PO'I SANGS RGYAS DUS KYI 'KHOR LO'I RTZA RGYUD CHEN PO
'GREL PA DANG BCAS PA LAS RAB TU 'BAD PAS BKAG PA'I PHYIR, BKAG
PA'I DGOS PA NI, GAL TE TSANGS SPYOD LA GNAS PA DAG GIS

PHYAG RGYA LA BRTEN NAS DBANG BSKUR DE GNYIS LEN CING 'DZIN NA
NI, TSANGS SPYOD DKA' THUB LA GNAS PA DE TSANGS SPYOD KYI DKA'
THUB KYI SDOM PA DE NYAMS TE, TSUL KHRIMS KYI BRTUL ZHUGS CAN DE
LA NI PHAM PA YI RTZA BA'I LTUNG BA DAG 'BYUNG BAR 'GYUR ZHING

GANG ZAG DE NI NGAN SONG DU NGES PAR LTUNG BAR 'GYUR BAS GRUB PA
THOB PA NAM YANG YOD PA MA YIN TE, RGYU MTSAN NI, DES SANGS
RGYAS KYIS NAN CHER BKAG PA DE SPYAD PAR GYUR BA'I PHYIR RO,
,'ON KYANG GANG ZAG KHYAD PAR CAN RGYUD SMIN PA 'GA' ZHIG NI
DMIGS

@020B BSAL LO, ,GSUM PA DBANG GONG MA GNYIS MA THOB NA JI LTAR
BYA BA NI, RGYUD KUN NYAN DANG 'CHAD PA DANG, ,SBYIN BSREG MCHOD
SBYIN SOGS BYED LA, ,SLOB DPON DBANG BSKUR BRNYES 'GYUR ZHING,
,DE NYID RIG LA NYES PA MED, ,CES SO, ,GAL TE TSANGS PAR SPYOD
PAS

DBANG DE GNYIS DNGOS SU BLANG DU MI RUNG NA SNGAGS LA SPYOD PA'I
SKAL MED DU 'GYUR RO SNYAM NA, SKYON MED DE, SLOB DPON GYI DBANG
BSKUR RDZOGS PAR BRNYES PA DE THOB PAR 'GYUR ZHING, DE KHO NA
NYID BCU RIG PA'I GANG ZAG LA NI BYA RGYUD SOGS RGYUD KUN LA
SLOB MAS

NYAN PA DANG, SLOB DPON GYIS 'CHAD PA DANG, GNYIS KAS SBYIN
BSREG DANG MCHOD SBYIN DANG, SOGS TE RAB GNAS DANG DBANG BSKUR
SOGS BYED PA LA NYES PA MED PA'I PHYIR RO, ,GSUM PA RGYU GANG LA
BRTEN NAS BRTZAMS PA NI, GNAS BRTEN MAR ME MDZAD DPAL GYIS, ,

MDO SOGS CHOS LAS BSHAD MTHONG BAS, ,BYANG CHUB 'OD KYIS GSOL
BTAB NAS, ,BYANG CHUB LAM BSHAD MDOR BSDUS BYAS, ,ZHES SO,
,BSNYEN PAR RDZOGS PA'I SDOM PA RNAM DAG DANG LDAN PA'I GNAS
BRTAN MAR ME MDZAD KYIS, MDO SOGS TE RGYU ? DA

DANG 'GREL PA DANG MAN NGAG GI CHOS RNAMS LAS BSHAD PA MTHONG BA
LA BRTEN PA'I RNAM DPYOD KYIS BOD KYI LHA BTZUN DGE SLONG BYANG
CHUB 'OD KYIS BSTAN PA'I DON DU 'DI LTA BU ZHIG DGOS ZHES GSOL
PA BTAB PA LA BRTEN NAS, LUNG RIGS KYI SPROS PA RGYA CHE BA

DOR NAS BYANG CHUB TU BGROD PA'I LAM GYI BSHAD PA RGYA CHE YANG
TSIG MDOR BSDUS TE BYAS SO, ,BZHI PA MJUG GI DON LA GNYIS, GANG
GIS MDZAD PA DANG, SUS BSGYUR PA'O, ,DANG PO NI, BYANG CHUB LAM
GYI SGRON MA LNGA BRGYA PA RNAMS KYI GTZUG GI NOR

@021A *, ,[#LINE APPARENTLY MISSING THIS PAGE] BU SLOB DPON MKHAS PA
CHEN PO DPAL MAR ME MDZAD YE SHES KYIS SKAL LDAN GYI GDUL BYA
BGRANG BA LAS 'DAS PA'I DON DU THUGS BRTZE BA CHEN POS MDZAD PA
RDZOGS SO, ,GNYIS PA NI, RGYA GAR GYI MKHAN PO D'I PAm

K'A RA SHR'I DZNY'A NA DANG, BOD KYI LO TZTSA BA 'JIG RTEN GYI
MIG DGE SLONG DGE BA'I BLO GROS KYIS RGYA SKAD LAS BOD SKAD DU
BSGYUR ZHING, TSIG DON GYI ZHU CHEN BGYIS NAS 'CHAD NYAN MDZAD
PA'O, ,BYANG CHUB LAM SGRON 'DI NI BOD KYI BKA' GDAMS KYI GZHUNG
KUN GYI

MA PHYI LTA BU YIN LA, 'DI'I 'PHRIN LAS RGYAS PAR BYED PA PO'I
THOG MA NI 'BROM RIN PO CHE DANG, DE NAS PU TO BA DANG, SHA RA
BA SOGS BKA' GDAMS RNYING PA BA RNAMS DANG, PHYIS RJE RIN PO
CHES BYANG CHUB LAM RIM CHEN MO YANG 'DI GZHI BYAS NAS MDZAD DE
BKA' GDAMS

GSAR MA'I BSTAN PA'I SROL PHYE BA YIN ZHING, JI SKAD DU, SHING
RTA CHEN PO GNYIS LAS LEGS BRGYUD PA'I, ,ZAB MO LTA BA RGYA CHEN
SPYOD PA'I LAM, ,MA NOR YONGS SU RDZOGS PA'I GNAD BSDUS PA'I,
,GDAMS PA'I MDZAD 'DZIN MAR ME MDZAD PA,

'DUD, ,CES GSUNGS PA YANG GZHUNG 'DI LA GTZO BOR DGONGS SO,, `
,,SMRAS PA, GANGS CAN BOD DU PAn GRUB MANG BYON YANG, ,BKA'
GDAMS BSTAN PA'I THOG MA'I SROL 'BYED MCHOG ,AA TI SHA DANG DE
SRAS 'BROM STON LAS, ,ZLA MED MDZAD PA

@021B PHUL BYUNG GZHAN NA GANG, ,JO BOS MDZAD PA'I MDO SNGAGS
GZHUNG MANG YANG, ,BRJOD BYA'I LAM GYI RIM PA'I GNAD RDZOGS PA,
,KUN LAS KHYAD 'PHAGS BYANG CHUB LAM SGRON NI, ,THUB BSTAN GSAL
BYED NYI MA GNYIS PA'O, ,GZHUNG MCHOG 'DI YI

DGONGS DON 'GREL BA'I TSAD, ,SGO GSUM 'BAD LAS THOB PA'I RNAM
DKAR DGOS, ,SKYE KUN JO BO CHEN POS DGE BA'I BSHES, ,MDZAD NAS
BYANG CHUB MYUR DU THOB GYUR CIG (,CES BYANG CHUB LAM SGRON GYI
'GREL PA MDOR BSDUS PA 'DI

YANG, SH'A KYA'I BTZUN PA GRAGS PA BSHAD SGRUB CES BYA BAS JO BO
YAB SRAS LA MCHOD PA'I CHED DU DAD PA KHO NAS CO NE'I DGON NYID
DU SBYAR BA STE, BAR GYI YI GE PA NI YIG SNGA BA DANG SKAR RTZIS
SNYAN NGAG SOGS LA BLO BYANG PA'I DKA' BCU

BLO BZANG DBANG PHYUG GO ,) ,,MANG+GA LAm,, ,,