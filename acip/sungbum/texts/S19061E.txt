@001A *, ,BYANG CHUB LAM GYI RIM PA'I DMAR KHRID 'JAM DPAL ZHAL
LUNG GI SNYING PO BSDUS PA'I NYAMS LEN 'KHYER BDE BLA MA'I GSUNG
RGYUN BZHUGS SO,,

@001B #, ,STON PA MCHOG DANG DBYER MED RJE BTZUN TZONG KHA PA,
,RGYAL KUN BDAG PO NGAG DBANG BLO BZANG RGYA MTSO'I ZHABS, ,'JAM
MGON 'PHRIN LAS LHUN GRUB PAn CHEN SBYIN PA'I

ZHABS, ,BLO BZANG ZAB RGYAS CHOS 'DZIN DPAL LDAN RNAMS LA 'DUD,
,'KHRUL BRAL BRGYUD LDAN NYUNG BSDUS NYAMS KHRID DU, ,LEN BDE
'DIS KYANG ZAB RGYAS CHOS KUN LA, ,NGES PA STER

PHYIR TSUL 'DIR 'BAD PA DAG ,DON CHUNG MA YIN DE PHYIR RAB TU
SPRO, ,DE LA 'DIR CHE BA BZHI DANG LDAN PA'I BYANG CHUB LAM GYI
RIM PA'I DMAR KHRID BRGYUD LDAN DAM PA'I ZHAL LUNG BZHIN DU

NYAMS SU LEN PA LA, SNGON 'GRO ,DNGOS GZHI, RJES DANG GSUM, DANG
PO LA SNGON 'GRO SKYABS SEMS DANG, DNGOS GZHI BSHES GNYEN BSTEN
TSUL GNYIS, DANG PO LA SKYABS 'GRO'I YUL

@002A *, ,NI; BSNGAGS 'OS BSNGAGS BSTOD LAS, KHYOD KYIS GANG LAS
'GRO BA DAG ,MA DRANGS RGUD PA DE GANG MCHIS, ,GANG DANG 'JIG
RTEN MA SPRAD PA'I, ,PHUN TSOGS DE YANG GANG

ZHIG MCHIS, ,ZHES SANGS RGYAS KYI MTHU LAS MA BYUNG BAR SRID
ZHI'I RGUD PA LAS GROL BA DANG, PHAN BDE MYONG PA NI CUNG ZAD
KYANG YOD PA MA YIN LA, SANGS RGYAS DE YANG DAM PA'I CHOS

'GOG LAM LAS BYUNG, 'GOG LAM DE YANG TSUL BZHIN DU BSGRUB PA LAS
BYUNG, TSUL BZHIN DU BSGRUB PA YANG GROGS DGE 'DUN LA RAG LAS,
DES NA BDAG GIS DUS DENG NAS BYANG

CHUB MA THOB BAR DU DKON MCHOG GSUM MGON SKYABS SU 'KHUR SNYAM
DU DAD PA LHANG LHANG PA ZHIG SNGON DU BTANG LA, SKYABS MGON DE
RNAMS BDAG GI MGON SKYABS SU MNGON SUM DU

@002B BYON YOD SNYAM PA'I MOS BA DUNG DUNG BZHAG BYAS PA'I
MTHUS, GANG ZHIG MOS PA GTZOR BYED PA, ,DE YI MDUN NA THUB BA
BZHUGS, ,ZHES GSUNGS PA LTAR, SKYABS GNAS DE DAG LA MKHYEN BRTZE
NUS GSUM GYI YON TAN KHYAD PAR CAN MNGA'

BAS; BYA NAM MKHA' LA 'PHUR BA LTAR BYON NAS MDUN GYI NAM MKHA'
LA BZHUGS PAR GSAL GDAB, DE LA SKYABS SU 'GRO BA'I MKHAN PO RANG
NYID KYIS JI LTAR SKYABS SU 'GRO NA, RANG NYID LAS NYON GYI
DBANG GIS GTING MTHA' MED PA'I

'KHOR BA SDUG BSNGAL GYI RGYA MTSO CHEN PO 'DIR CHUD NAS SDUG
BSNGAL SNA TSOGS KYIS MNAR TSUL LA DGRA MI SHA BOS RANG DE LTAR
GSOD DU CHA BA TZAM GYI 'JIGS SKRAG DANG, 'JIGS PA DE LAS SKYOB
BA'I NUS PA DKON MCHOG GSUM LA YOD

PAR YID CHES PA'I DAD PA DANG, YON TAN KHYAD PAR CAN DE RANG
RGYUD LA SKYE 'DOD DANG, SKYID SDUG LEGS NYES CI BYUNG YANG
KHYED SHES KYI BLO LINGS BSKYUR DANG, RANG GCIG BUR MA ZAD SEMS
CAN 'DI DAG THAMS CAD KYANG SDUG BSNGAL GYIS MNAR

NGA LAS GROL NA CI MA RUNG, RANG LA NUS PA MED KYANG DKON MCHOG
LA RGYAB BRTEN BCOL NA YONG NGES SNYAM DU BSAM LA, NGAG NAS,
BDAG DANG 'GRO BA NAM MKHA'I MTHA' DANG MNYAM PA'I SEMS CAN
THAMS CAD DUS 'DI NAS BZUNG STE,

JI SRID BYANG CHUB SNYING PO LA MCHIS KYI BAR DU DPAL LDAN BLA
MA DAM PA RNAMS LA SKYABS SU MCHI'O, ,RDZOGS PA'I SANGS RGYAS
BCOM LDAN 'DAS RNAMS LA SKYABS SU MCHI'O, ,DAM PA'I CHOS RNAMS
LA SKYABS SU MCHI'O, ,'PHAGS
@003A *, ,PA'I DGE 'DUN RNAMS LA SKYABS SU MCHI'O, ,ZHES PHRENG
PA LTA BUR BRTZIS TE, NYUNG MTHA' NYER GCIG NAS MANG MTHA' SUM
BRGYA TZAM DU BRJOD PA NI THUN CHE CHUNG 'TSAM PA YIN GSUNG,
MJUG TU GSOL PA 'DEBS

PA NI; BLA MA DANG DKON MCHOG RIN PO CHE RNAM PA GSUM LA PHYAG
'TSAL ZHING SKYABS SU MCHI'O, ,KHYED RNAMS KYIS BDAG GI RGYUD
BYIN GYIS BRLAB TU GSOL, KHYAD PAR DU YANG SKYES BU GSUM GYI LAM
GYI RIM PA MYUR DU RGYUD LA SKYE BAR BYIN GYIS

BRLAB TU GSOL, ZHES LAN BDUN NAM NYER GCIG SOGS BRJOD PAS 'OG
NAS 'BYUNG BA'I DMIGS SKOR RNAMS MYUR DU RGYUD LA SKYE BA'I DGOS
PA YOD GSUNG, SEMS BSKYED PA NI, BDAG GIS SEMS CAN THAMS CAD KYI
DON DU RDZOGS

PA'I SANGS RGYAS KYI GO 'PHANG THOB PAR BYA, DE'I CHED DU SKYES
BU GSUM GYI LAM GYI RIM PA RNAMS NYAMS SU BLANG BAR BGYI'O,
,ZHES PA'I DON DRAN PA'I SGO NAS TSIG TU LAN GSUM MAM BDUN GANG
RUNG BRJOD PAS, 'OG NAS 'BYUNG

BA'I NYAMS LEN RNAMS SANGS RGYAS KYI RGYUR 'GYUR BA'I DGOS PA
YOD GSUNG, GNYIS PA DNGOS GZHI BSHES GNYEN BSTEN TSUL LA, BSTEN
BYA BSHES GNYEN GYI MTSAN NYID, STEN BYED SLOB MA'I MTSAN NYID,
JI LTAR BSTEN PA'I

TSUL DANG GSUM, DANG PO NI, MDO SDE RGYAN LAS, BSHES GNYEN DUL
BA ZHI BA NYER ZHIG ,YON TAN LHAG PA BRTZON BCAS LUNG GIS PHYUG
,DE NYID RAB TU RTOGS LA SMRA MKHAS LDAN, ,BRTZE BA'I BDAG NYID
SKYO BA SPANGS LA BRTEN, ,

@003B ZHES BSLAB PA GSUM GYIS RIM BZHIN DU RGYUD DUL BA DANG,
ZHI BA DANG, NYE BAR ZHI BA DANG, MANG DU THOS PA LUNG GI YON
TAN GYIS PHYUG PA, DE KHO NA NYID RTOGS PA KHYAD PAR PA, SLOB MA
LAS YON TAN LHAG PA, LUNG DON GDUL BYA'I RNA BAR SKYEL BA

LA SMRA MKHAS PA, SNYING RJE CHE BA, GZHAN DON SGRUB PA'I BRTZON
'GRUS CHE BA, YANG YANG 'CHAD PA LA MI SKYO BA STE, BSHES GNYEN
MTSAN NYID BCU LDAN ZHIG GAM, YANG NA BSLAB PA GSUM DANG, DE KHO
NA NYID RTOGS PA, SNYING RJE CHE BA'I KHYAD PAR GYI

YANG CHOG GO ,GNYIS PA NI, BZHI BRGYA PA LAS, GZUR GNAS BLO LDAN
DON GNYER BA, ,NYAN PO SNOD CES BYA BAR BSHAD, ,CES PHYOGS LHUNG
DANG BRAL BA'I GZUR GNAS, RIGS MI RIGS 'BYED PA'I BLO GROS CAN,
CHOS LA DON GNYER CHE BA,

CHOS DANG CHOS SMRA BA LA GUS PA, YID LEGS PAR GTOD PA STE YON
TAN LNGA DANG LDAN PA DGOS SO, ,DE LTA BU'I BLA MA DANG SLOB
MA'I MTSAN NYID DANG LDAN GANG THUB LA RANG YANG 'BAD PA GNAD
CHE, GSUM PA JI LTAR BSTEN PA'I TSUL LA BSAM PA

DANG; SBYOR BAS BSTEN TSUL GNYIS, DANG PO LA, YON TAN DRAN TE
DAD PA SBYANG BA DANG, BKA' DRIN DRAN TE GUS PAR BYA BA GNYIS,
DANG PO NI, DKON MCHOG TA LA LAS, DAD PA SNGON 'GRO MA LTAR
BSKYED PA STE, ,YON TAN THAMS CAD BSRUNG ZHING

'PHEL PAR BYED, ,CES SOGS GSUNGS PA LTAR, SPYIR DAD PA CHOS
THAMS CAD KYI SNGON 'GRO DANG GZHI YIN LA, KHYAD PAR DU LAG NA
RDO RJE DBANG BSKUR BA'I RGYUD LAS, SLOB DPON LA SLOB MAS JI
LTAR BLTA BAR BYA ZHE NA, SANGS RGYAS BCOM

@004A *, ,LDAN 'DAS LA JI LTA BA DE BZHIN DU BYA'O, ,ZHES GSUNGS
PAS, BLA MA LA SKYON KUN ZAD YON TAN KUN LDAN GYI DAD PA ZHIG
DGOS NA'ANG, DON DAM SNYE MA LAS, RTZOD LDAN DBANG GIS BLA MA
SKYON DANG YON TAN 'DRES, ,ZHES

'O SKOL LAS SNANG MA DAG PAS, BLA MA SKYON YON 'DRES MAR MTHONG
'ONG BAS, THOG MAR SKYON RTOG GI BLO 'GOG DGOS, DE YANG, DPER NA
SMAN PA MKHAS PAS SMAN NUS PA CAN BTANG PA'I TSE, NAD BAG LA ZHA
BA RNAMS KYANG BSLANG STE, ZUG CUNG ZAD

BSKYED NAS ZHI 'GRO BA LTAR THOG MAR SKYON SNANG GI BLO PHRA MO
RNAMS KYANG MNGON GYUR DU SKYER BCUG NAS 'GOG PAR BYED PA YIN
NO, ,DE'I TSUL NI, RANG LA CHOS 'BREL YOD TSAD KYI BLA MA RNAMS
GSAL BTAB STE, DE RNAMS KYI SKU'I DBYIBS, GSUNG GI

GDANGS, THUGS DKYEL CHE CHUNG, MDOR NA 'BYON BZHUD, NA BZA'
BZHES TSUL SOGS MDZAD PA PHRA MO MTHA' DAG DANG, KHYAD PAR DU
RANG LA SKYON LTAR DU SNANG BA RNAMS KYANG CHED DU GNYER NAS
YANG YANG GSAL BTAB STE RANG BABS SU 'CHAR DU

BCUG LA DA LTA MDZAD BZHIN PA LTA BU MA BYUNG GI BAR DU BSAM, DE
NAS 'DI LTAR DU SNANG BA 'DI BLA MA LA SKYON YOD NAS SNANG BA
YIN NAM MED KYANG SNANG BA GANG YIN SNYAM PA'I TSE, BLA MA DAM
PA 'DI LA SKYON 'DI LTA BU GA LA MNGA', RANG NYID LAS DANG

NYON MONGS PAS HA CANG SPAGS CHES BAS MED PA ZHIN DU SNANG BAR
'DUG ,GANGS RI SNGON POR SNANG BA'I DBANG SHES LA SHIN TU DKAR
PA'I GANGS RI SNGON POR SNANG BA DANG, MKHRIS NAD CAN LA DUNG
SER POR SNANG BA RNAMS DANG KHYAD PAR GA LA YOD, RNAM PA

@004B GCIG TU NA, SANGS RGYAS KYI SKU DNGOS KYIS 'DUL MA NUS PA
LA, RANG RE DUG GSUM GYI DBANG DU SONG BA DANG SKAL PA MNYAM
PA'I TSUL BSTAN NAS MDZAD PA DE 'DRA CHED DU GNYER NAS MDZAD PA
MIN PA'I NGES PA CI YOD SNYAM DU YANG YANG BSAM,

GZHAN YANG SKYON KUN ZAD YON TAN KUN LDAN GYI SANGS RGYAS LA
YANG, LHAS SBYIN, LEGS SKAR, MU STEG STON PA DRUG SOGS KYIS
SKYON DANG NYES PA'I GONG BUR MTHONG BA DANG, 'PHAGS PA THOGS
MED KYIS RJE BTZUN BYAMS PA KHYI MOR MTHONG BA DANG, SANGS

RGYAS YE SHES ZHABS KYIS SLOB DPON 'JAM DPAL BSHES GNYEN KHYIM
BTZUN RGAD PO CHOS GOS KYIS THOD BYAS NAS RMO RMOD CING ROL NANG
GI SEMS CAN MANG PO CHU NANG DU 'TSOD PA, N'A RO BAS TEE LO BA
NYA GSON BSREG BYED PA, DGE TSUL TSEM BUBS

RDO RJE PHAG MO MDZE MOR MTHONG BA SOGS SKYES BU DAM PA DE DAG
LA'ANG 'KHRUL SNANG DE 'DRA BYUNG NA, LAS DANG NYON MONGS PA'I
GTING DU LHUNG BA BDAG LA SNANG TSUL PHYIN CI LOG CHEN PO DE
'DRA CI'I PHYIR MI 'BYUNG SNYAM DU BSAM PAS, SNGAR SKYON RTOG

GI BLO NAG YO RE BA DE MUN KHUNG DU NYI ZER ZHUGS PA BZHIN GSAL
SING DE BA 'BYUNG GSUNG, DER MA ZAD BDAG GI DPAL LDAN BLA MA DAM
PA 'DI LA MKHAS PA DANG BTZUN PA DANG BZANG PA'I YON TAN 'DI LTA
BU DAG YOD CES THA NA KLOG BZANG BA DANG, ZHEN

CHAGS CHUNG BA TSUN CHAD KYANG GSAL BTAB LA, YON TAN KHYAD PAR
CAN 'DI 'DRA 'DUG, AANG SNYAM DU YANG YANG BSAM LA DAD PA BSKYED
PA NI, RANG LA 'DI PHYI'I LEGS TSOGS THAMS CAD 'BYUNG BA'I RTZA
BA YIN PAS GNANG SHIN TU CHE GSUNG, GNYIS

@005A *, ,PA BKA' DRIN DRAN TE GUS PAR BYA BA NI, DA LTA PHYOGS
BCU PO RE RE NA'ANG SKYON KUN DANG BRAL ZHING YON TAN MA LUS PA
DANG LDAN PA'I SANGS RGYAS GANGG'A'I KLUNG GI BYE MA SNYED KYI
GRANGS DANG MNYAM PA YOD MOD, RANG NYID LAS DANG

SKAL BA DMAN PAS SANGS RGYAS DE DAG DNGOS SU MJAL BA DANG, GSUNG
GI BDUD RTZI MYANG BA'I SNOD DU MA GYUR LA, BDAG GI DPAL LDAN
BLA MA DAM PA 'DI NI, DMU RGOD KYI GDUL BYA'I DON DU DUS GSUM
RGYAL BA RNAMS KYI RANG GZUGS THA MAL

BA'I RNAM PAR SPRUL PA YIN PAS, SKYON ZAD CING YON TAN DANG LDAN
PA'I CHA NAS SANGS RGYAS RNAMS DANG KHYAD PAR MA MCHIS KYANG,
RANG NGOS NAS SANGS RGYAS LAS KYANG LHAG STE, RGYU MTSAN CI'I
PHYIR NA, SANGS RGYAS RNAMS CHOS SKU BDE BA CHEN PO'I NGANG

NAS LONGS SKU'I RNAM PAR BSTAN NAS BYANG 'PHAGS RNAMS KYI DON
MDZAD, MCHOG GI SPRUL SKU SOGS SPRUL SKU'I RNAM PAR BSTAN NAS,
NYAN RANG DANG SO SO SKYE BO LAS DAG YAN CHAD KYI DON MDZAD NAS,
SEMS CAN BSAM GYIS MI KHYAB PA ZHIG SMIN GROL GYI

LAM LA BKOD ZIN MOD, SANGS RGYAS DE DAG LA NYE RING YOD NAS RANG
RE RNAMS YAL BAR DOR BA MA YIN YANG, BRAG PHUG KHA BYANG BSTAN
LA NYI MA MI 'CHAR PA BZHIN, RANG RE RNAMS LAS DANG SKAL BA DMAN
PAS RGYAL BA DE RNAMS DNGOS SU MJAL BA DANG,

GSUNG GI BDUD RTZI MYONG BA MA BYUNG BAS SNGON NAS MTHA' MED KYI
'KHOR BA 'DIR 'KHOR TE SDUG BSNGAL MYONG BZHIN PA 'DIR ZAD, DA
RES YANG BLA MA DAM PA 'DI DANG MA MJAL NA, DKON MCHOG GI SGRA
TZAM YANG MI THOS BA'I 'KHOR BAR GTAN 'KHYAMS

@005B ZHIG BYED DGOS PA LA, BLA MA DAM PA RNAMS KYIS CHOS SGOR
BCUG NAS, ZAB PA DANG RGYA CHE BA'I CHOS NI JI SNYED CIG BSTAN
CING THOS, DA RANG RES NYAMS SU LEN NUS NA THAR PA DANG THAMS
CAD MKHYEN PA THOB PAR THE TSOM MED, SANGS RGYAS DNGOS

DANG MJAL YANG DE LAS LHAG PA'I BYED RGYU MED, TSE 'DIR ZAS NOR
PHRAN BU SBYIN PA DANG, 'JIGS PA PHRAN BU LAS SKYOB PA LA YANG
BKA' DRIN CHE BAR BYED NA, 'KHOR PA'I SDUG BSNGAL CHE ZHING
RGYUN RING BA SEL BA DANG, GTAN GYI BDE BA BLA MED SNYED PA'I

BKA' DRIN 'DI NI STONG GSUM GSER GYIS BKANG YANG GZHAL BAR GA LA
NUS, RANG LA SANGS RGYAS THAMS CAD LAS KYANG BLA MA DAM PA 'DI
BKA' DRIN SHIN TU CHE SNYAM DU DAD GUS SNYING KHONG RUS PA'I
GTING NAS BSAM LA, LUS KYI BA SPU G-YO BA

DANG MIG NAS MCHI MA 'KHRUG BAM BYUNG GI BAR DU BSGOM GSUNG,
SNGO BAR 'DOD NA, CHOS BCU PA DANG SDONG PO BKOD PA LAS 'BYUNG
BA'I TSIG RNAMS KYANG GDANGS SNYAN POS BRJOD LA GSAL 'DEBS KYI
TSUL DU BYA GSUNG, GNYIS PA SBYOR BAS BSTEN TSUL NI,

BLA MA LNGA BCU BA LAS, 'DIR MANG SMOS PA CI ZHIG DGOS, ,BLA MA
DGYES BYED GANG YIN BYA, ,MI MNYES BYED KUN SPANG BA NI, ,DE
DANG DE LA 'BAD DE BRTAG ,CES BLA MA DE MNYES PA RNAMS BSGRUB
CING, MI MNYES PA RNAMS SPONG BA ZHIG YIN PAS, SNGON BDAG CAG

GI STON PAS KYANG SLOB LAM DU CHOS TSIGS BCAD RE RE'I DON DU SKU
LUS LA MAR ME STONG BTZUGS PA, LCAGS GZER STONG BTAB PA, BU DANG
BTZUN MO SOGS YOD DGU PHUL BA DANG, BYANG SEMS RTAG TU DUS CHOS
'PHAGS, NOR BZANG GIS BLA MA BRGYA RTZA BRGYAD

@006A *, ,BSTEN PA, N'A ROS TEE LO, JO BOS BLA MA GSER GLING BA
LA BYANG CHUB KYI SEMS ZHU BA'I DON DU RGYA MTSO CHEN POR DKA'
BA SPYAD PA, 'BROM GYIS JO BO, BSES 'BROG MI, MI LAS MAR BA
BSTEN PA SOGS DAM PA GONG MA RNAMS KYI RNAM THAR

LA CHOS PHYIR LUS LONGS SPYOD THAMS CAD LA LTOS PA MED PAR DKA'
BA SPYAD PA BSAM GYIS MI KHYAB PA BZHIN, BDAG GIS KYANG NUS PA
RNAMS LAG TU LEN LA, MI NUS BA RNAMS KYANG SMON YUL DU BYAS NAS
SKYE BA RJES MTSUN CHAD DU NUS PA

ZHIG BYED DGOS SNYAM DU BSAM LA, BLA MA DE ZANG ZING GI DNGOS PO
LA GZIGS PA MIN NA'ANG LTOS BA LTAR MDZAD PA NI, GDUL BYA TSOGS
RDZOGS PA'I CHED YIN PAS, DE BYIN SANGS RGYAS THAMS CAD LA,
,RTAG TU PHUL BA NYID DU 'GYUR, ,DE PHUL BSOD

NAMS TSOGS YIN TE, ,TSOGS LAS DNGOS GRUB MCHOG TU 'BYUNG, ,ZHES
GSUNGS PAS, RANG TSOGS RDZOGS PA'I SLAD DU GCES NOR YOD DGU
MTHA' DAG 'BUL ZHING, CI GSUNG BKA' BZHIN BSGRUB PA DANG, YE NAS
MI NUS BA'AM MI RUNG BA ZHIG 'DUG

NA; RIGS PA YIS NI MI NUS NA, ,MI NUS DE LA TSIG GIS SBYANG,
,ZHES BSHAD SBYANG LEGS PAR BYED DGOS LA, CI MI SNYAM PAR 'JOG
PA YE MI RUNG, MCHOD PA'I GTZO BO NI, SKYES RABS LAS, PHAN PA'I
LAN DU MCHOD PA BYA BA NI, ,BSGO BA'I

TSIG BZHIN NYAMS SU LEN PA YIN, ,ZHES GSUNGS PAS, BLA MAS RANG
LA BSTAN PA'I CHOS RNAMS THOS BSAM SGOM GSUM GYIS GTAN LA 'BEB
BAR BYED PA YIN NO, ,SNGAR BSHAD PA'I KHRUS SKU MNYE DRIL PHYI
RNAMS DNGOS SU 'BYOR NA RAB, YUL

@006B DUS KYIS MA 'BYOR NA DANG, RANG GI RGYUN GYI NYAMS LEN
MDOR BSDUS SKYONG TSUL NI, GNAS KHANG BYI DOR BYAS, SKU GSUNG
THUGS KYI RTEN LEGS PAR BKRAM, MCHOD PA RNAMS G-YO MED CING BKOD
PA MDZES PAR BSHAMS, STAN BDE BA LA TSUL DANG MTHUN PAR

BSDAD DE, DGE SEMS KHYAD PAR CAN GYI NGANG NAS, SKYABS 'GRO SEMS
BSKYED RGYUD DANG 'DRES NGES BYA, DE NAS TSOGS ZHING SPYAN 'DREN
GNAS DANG YO BYAD RNAMS SMAN BLA'I MDO CHOG LTAR BYED PA YIN
PAS, DKON MCHOG GSUM GYI BDEN PA DANG, SANGS RGYAS

DANG BYANG CHUB SEMS DPA'I BYIN RLABS DANG, TSOGS GNYIS RDZOGS
SHING CHOS DBYINGS RNAM PAR DAG PA DANG, RTEN 'BREL BSLU BA MED
PA'I BDEN PA DANG, BDAG GI DAD MOS KYI MTHU LAS SA GZHI KHRI
MCHOD PA'I YO BYAD RNAMS PHUN SUM TSOGS PA DAG PA'I

ZHING BDE BA CAN LTA BUR GYUR CIG ,THAMS CAD DU NI SA GZHI DAG
,CES SOGS BRJOD CING BYIN GYIS BRLABS PAS SA GZHI RIN PO CHE'I
RANG BZHIN GSER GYI MIG MANG RIS SU BRIS PA, RIN PO CHE'I SHING
SNA TSOGS KYIS BRGYAN PA, GSAL LA DVANGS SHING,

MNAN NA NE MA PA, BTEGS NA SPAR BAR BYED PA'I MTHA' GRU YANGS
PA'I DBUS SU, SENG GES BTEGS PA'I RIN PO CHE'I KHRI RTZA BRGYUD
KYI BLA MA'I GRANGS DANG MNYAM PA, RGYAB MDUN MTHOD MA'I RNAM
BAS MCHOG RTEN GYI BANG RIM GYI DBYIBS LTA BU BKOD PAS

MDZES PA ZHIG TU GYUR BAR GSAL GDAB, RNAM DAG CHOS KYI DBYINGS
LAS MA G-YOS KYANG, ,THUGS RJES TSAD MED 'GRO LA PHYOGS BCUR
GZIGS, ,RGYAL BA KUN GYI 'PHRIN LAS RGYAS MDZAD PA'I, ,DUS GSUM
BLA MA 'KHOR BCAS GNAS 'DIR
@007A *, ,GSHEGS, ,ZHES DANG, MA LUS SEMS CAN KUN GYI MGON GYUR
CING, ,ZHES SOGS SHLOKA GSUM GYIS SPYAN DRANGS PAS, CHOS 'DI
STON PA'I DRIN CAN RTZA BA'I BLA MA DANG GNYIS SU MED PA'I STON
PA MNYAM MED

SH'AKYA'I RGYAL PO LA RGYA CHEN SPYOD BRGYUD DANG, ZAB MO LTA
BRGYUD KYI BLA MA RNAMS KYIS BSKOR BA, DE'I MTHAR THEG PA GSUM
GYI SLOB PA DANG, MI SLOB PA'I DGE 'DUN SPRIN GYI PHUNG PO
'KHRIGS PA LTA BUS BSKOR TE, MA GA DHA BZANG MO'I GTAM

RGYUD LAS JI LTAR 'BYUNG BA BZHIN BYON PAR MOS, KHRUS KYI KHANG
PA SHIN TU DRI ZHIM PA, ,SOGS KYIS KHRUS KHANG BSKYED, RANG LUS
MANG POR SPRUL TE, JI LTAR BLTAMS PA TZAM GYIS NI, ,ZHES SOGS
DANG, RGYAL BA'I SKU GSUNG THUGS LA NYON MONGS MI

MNGA' YANG, ,ZHES SOGS KYIS KHRUS GSOL, DE DAG SKU LA SOGS KYIS
SKU DBYI, STONG GSUM KUN TU DRI NGAD LDANG BA YI, ,SOGS KYIS DRI
BZANG BYUGS, SRAB 'JAM YANG PA SOGS KYIS NA BZA' PHUL, BDAG DANG
'GRO LA SOGS KYIS

TSOGS KYI ZHING DU BRTAN PAR BZHUGS SU GSOL, DE NAS BSAGS SBYANG
GI GNAD BSDUS PA YAN LAG BDUN PA'I THOG MAR PHYAG 'TSAL BA NI,
'DREN PA MNYAM MED SOGS KYI RGYA CHEN SPYOD BRGYUD DANG, ZAB MO
LTA BRGYUD KYI BLA MA RNAMS KYI

GSOL 'DEBS PHYAG 'TSAL DU BSGYUR BA DANG, JI SNYED SU DAG SOGS
KYIS PHYAG 'TSAL, MCHOD PA'I THOG MAR MAndAL SO BDUN MA DANG,
GRANGS MANG KHYAD BDUN MA GANG MANG 'BUL TSUL SOGS PHYAG LEN
LTAR DANG, MCHOD YON PHAL CHER MCHOD

@007B YON BLA RE DANG, ,ZHES SOGS KYIS CHU GNYIS NYER SPYOD ROL
MO DANG, GZHAN YANG TSIGS BCAD CI RIGS PAS 'DOD YON LNGA, RGYAL
SRID SNA BDUN SOGS 'BUL, ME TOG DAM PA PHRENG BA DAM PA DANG,
,SOGS KYIS BLA NA YOD MED KYI MCHOD PA RNAMS

'BUL, 'DOD CHAGS ZHE SDANG GTI MUG DBANG GIS NI, ,ZHES SOGS KYIS
BSHAGS PA DANG, PHYOGS BCU'I RGYAL BA SOGS KYIS RANG GZHAN GYI
DGE BA LA DGA' BAS GANG ZAG LNGA'I DGE RTZAL DGA' BA BSGOM PA'I
YI RANG DANG, GANG DAG PHYOGS BCU'I

SOGS KYIS CHOS 'KHOR BSKOR BAR BSKUL BA DANG, MYA NGAN 'DA' STON
GANG BZHED DE DAG LA, ,SOGS KYIS MYA NGAN LAS MI 'DA' BAR GSOL
BA GDAB PA STE, TSIGS BCAD 'DI GNYIS KYIS BSKUL LA, TSOGS ZHING
LA GSOL BA BTAB PA BZHIN

ZHAL GYIS BZHES PAR BSAM PA'I MOS PA BRTAN PO BYED DGOS SO, ,YON
TAN KUN GYI GZHIR GYUR MAS GSOL BA SHUGS DRAG 'DEBS SHING, PHYAG
'TSAL BA DANG MCHOD CING BSHAGS PA DANG, ,SOGS KYIS DGE BA
RDZOGS BYANG DU BSNGO'O, ,

THUN MTSAMS SU TSOGS BSAGS SGRIB SBYONG LA 'BAD PA DANG, SKABS
GANG YIN GYI DMIGS SKOR STON PA'I GSUNG RAB DGONGS 'GREL DANG
BCAS PA LA LTA BA DANG, MGO 'DI NAS BZUNG ZHI LHAG GI BAR GYI GO
RIM GRANGS NGES NGO BO RNAMS MA 'PHYUGS PAR

NYAMS SU LEN SNYAM PA'I 'PHEN PA BTANG, DE LTAR 'PHEN PA BTANG
BA LTAR DMAN LHAG MED PAR NYIN STAR NYAMS SU BLANGS NA RTEN
'BREL GYI GNAD YOD GSUNGS, DBANG PO'I SGO SDOM PA, ZAS KYI TSOD
RIGS PA, MI NYAL BAR RNAL 'BYOR LA BRTZON

@008A *, ,ZHING; NYAL BA'I TSE DRAN SHES BSTEN NAS GLO G-YAS
PHAB STE NYAL BA'I TSUL RNAMS RI THUN MTSAMS KYI BYA BA STE,
DMIGS SKOR KUN LA RIGS 'GRE, GNYIS PA DNGOS GZHI BSHES GNYEN
BSTEN NAS BLO SBYANG NGA'I TSUL LA,

DAL 'BYOR LA SNYING PO LEN PA'I PHYIR BSKUL BA DANG, SNYING PO
JI LTAR LEN PA'I TSUL GNYIS, DANG PO LA DAL 'BYOR NGOS BZUNG BA,
DON CHE BAR BSAM PA, RNYED DKA' BA'I TSUL BSAM PA'O, ,DANG PO
NI, BSHES SPRINGS LAS, LOG PAR

LTA BA 'DZIN DANG DUD 'GRO DANG, ,YI DVAGS NYID DANG DMYAL BAR
SKYE BA DANG, ,RGYAL BA'I BKA' MED PA DANG MTHA' 'KHOB TU, ,KLA
KLOR SKYE DANG GLEN ZHING LKUG PA NYID, ,TSE RING LHA NYID GANG
YANG RUNG BAR NI, ,SKYE BA ZHES BGYI MI KHO BA SKYON BRGYAD PO,,

DE DAG DANG BRAL KHOM PA RNYED NAS NI, ,SKYE BA BZLOG PA'I SLAD
DU 'BAD PAR MDZOD, ,CES LOG LTA CAN, NGAN 'GRO GSUM, SANGS RGYAS
KYI BKA' MED PA DANG, YUL MTHA' 'KHOB, GLEN LKUG ,LHA TSE RING
PO STE MI KHOM PA'I GNAS BRGYAD DANG BRAL

PA BRGYAD NI DAL BA BRGYAD DANG, MI NYID DBUS SKYES DBANG PO
TSANG, ,LAS MTHA' MA LOG GNAS LA DAD, ,CES MIR SKYES PA, YUL
DBUS SU SKYES PA, DBANG PO TSANG BA, LAS MTHA' MA LOG PA, GNAS
LA DAD PA STE RANG 'BYOR LNGA DANG,

SANGS RGYAS BYON DANG DAM CHOS STON, ,BSTAN PA GNAS DANG DE RJES
'JUG ,GZHAN PHYIR SNYING NI BRTZE BA'O, ,ZHES SANGS RGYAS BYON
NAS MYA NGAN LAS MA 'DAS PA, SANGS RGYAS SAM DE'I NYAN THOS KYIS
CHOS GSUNG BZHIN PA, BSGRUB PA'I DUS

@008B KYI BSTAN PA MA NYAMS PA, CHOS BSTAN PAS GANG ZAG DMAN PAS
'BRAS BU THOB PA MTHONG NAS GZHAN RJES SU 'JUG PA, SBYIN BDAG
GZHAN GYIS SNYING BRTZE BA STE GZHAN 'BYOR LNGA DANG BCAS PA'I
CHOS BCO BRGYAD RANG LA TSANG NGAM MA TSANG SNYAM DU BLO

KHA NANG DU BLTAS TE DPYAD PA NA, RANG NYID MIR SKYES PAS NGAN
SONG GSUM DANG LHA TSE RING PO MIN, TSE SNGA PHYI LAS 'BRAS DKON
MCHOG RNAMS LA NGES SHES YOD NA LOG LTA CAN MIN, RGYAL BA
SH'AKYA THUB PA LTA BU BYON PA'I BSTAN PA GNAS NA BKA'

YANG YOD, BOD 'DIR 'KHOR RNAM BZHI MA TSANG YANG, DGE SLONG PHA
YOD NA DON GYIS YUL DBUS YIN, GSUNG RAB KYI TSIG DON CUNG ZAD GO
NA GLEN LKUG MIN PAS DAL PA BRGYAD DANG, MI LUS THOB, CHOS TSIGS
KYIS YUL DBUS SU SKYES,

DBANG PO SGO LNGA TSANG, MTSAMS MED LNGA MA BYAS, SDE SNOD LA
DAD PA THOB PAS RANG 'BYOR LNGA DANG, GZHAN 'BYOR DANG PO BZHI
DNGOS BSTAN LTAR DKA' YANG, DON GYIS RJES MTHUN PA TSANG LUGS
NI, SANGS RGYAS 'JIG RTEN DU BYON PA, DES

CHOS GSUNGS PA, GSUNGS PA'I CHOS GNAS PA, BSTAN PA DE LA RANG
NYID 'JUG TU YOD PA 'AM ZHUGS PA, SBYIN BDAG SOGS KYIS MTHUN
RKYEN SBYOR BA STE, GZHAN 'BYOR LNGA DANG BCAS PA'I CHOS BCO
BRGYAD PO DA LTA RANG LA TSANG NGAM MA TSANG BRTAGS TE TSANG

NA DGA' BA BSGOM RIGS TE, MA BRTAGS PA'I TSE TSANG BA LTAR SNANG
BA MTHA' DAG LA BRTAGS NA MA TSANG BA NI SHIN TU MANG GSUNG,
GNYIS PA NI, DGA' BA'I RGYU MTSAN, SLOB SPRINGS LAS, BDE GSHEGS
LAM RTEN 'GRO BA 'DREN PAR CHAS GYUR CING,,

@009A *, ,SEMS KYI STOBS CHEN MI YIS RNYED PA GANG YIN PA, ,LAM
DE LHA DANG KLU YIS RNYED MIN LHA MIN DANG, ,MKHA' LDING RIG
'DZIN MI 'AM CI DANG LTO 'PHYES MIN, ,ZHES NGAN SONG GSUM NI MI
DGE BA'I RNAM SMIN LA GTZO BOR SPYOD PAS

LAS GSOG PA'I MTHU MI CHE, BYANG SGRA MI SNYAN GYI MI DANG LHA
RNAMS NI DGE BA'I RNAM SMIN LA LONGS SPYOD PAS G-YENGS NAS LAS
GSOG PA'I MTHU CHUNG, SPYIR GLING GSUM GYI MI LAS GSOG PA'I MTHU
CHE LA, KHYAD PAR RANG CAG 'DZAMBU'I GLING PA LAS

KYIS BA YIN PAS, BLANG DOR MA NOR BA ZHIG BYAS TSE, MNGON MTHO
LHA MI'I GO 'PHANG, NYAN RANG GI MYANG 'DAS, SANGS RGYAS KYI SAR
'KHRID PA'I SEMS BSKYED DANG, SANGS RGYAS KYI GO 'PHANG RNAMS
KYANG LAG RTZER YOD PA YIN PAS, DA RES BDAG GIS

RNYED PA 'DI LHA'I YID BZHIN GYI NOR BU LAS KYANG LHAG PA ZHIG
GO SNYAM DU DGA' BA CHEN PO MA BYUNG GI BAR DU BSGOM GSUNG, GSUM
PA LA, DPE RGYU, NGO BO'I SGO NAS RNYED DKA' TSUL GSUM LAS, DANG
PO NI, SPYOD 'JUG LAS, RGYA MTSO CHER G-YENG

GNYA' SHING GI ,BU GAR RUS SPAL MGRIN CHUD LTAR, ,ZHES STONG
GSUM GYI STONG CHEN PO CHUS GANG BA LTA BU'I RGYA MTSO CHEN PO'I
STENG NA, GSER GYI GNYA' SHING BU GA GCIG PA ZHIG YOD PA DE,
PHYOGS KUN TU RLUNG GIS BSKUL TE NGES MED DU 'KHYER LA,

DE'I ZHABS NA RUS SBAL LONG BA LO BRGYA BRGYA NAS MGO MTSO STENG
DU THON PA RE RE BYED PA DE'I MGRIN PA GSER GYI GNYA' SHING GI
BU GAR CHUD PA SRID PA TZAM YIN LA, DE BZHIN DU DA RES BDAG GIS
DAL 'BYOR 'DI THOB PA YANG DE DANG MTSUNGS SNYAM PA

@009B DANG; DE LAS DPE GSAL PA NI, GYANG LOGS LA SRAN MA GTOR NA
DER CHAGS PA SHIN TU DKON, GAL TE RE RE TZAM CHAGS PA SRID NA
BDAG GI DAL 'BYOR THOB PA DE LTA BU DANG, MI KHOM PAR SKYES PA
NI SRAN MAS LA LHUNG BA DANG MTSUNGS PAR 'DUG SNYAM

NAS DPE DON RANG STENG DU 'PHROD NGES SHIG BSGOMS PA NA, DA RES
STES CUNG ZAD LEGS PA MA GTOGS G-YANG LA DE'U LHUNG ZER BA LTA
BU'I DUS SU 'CHAR BA'I DGA' 'JIGS KYI BLO BCOS MIN SKYE GSUNG,
GNYIS PA NI, 'JUG PA LAS, MNGON MTHO'I RGYU

NI TSUL KHRIMS LAS GZHAN MED, ,CES SPYIR BDE 'GRO TZAM THOB PA
LA'ANG TSUL KHRIMS SNA GCIG YAN CHAD SRUNG DGOS, KHYAD PAR DAL
'BYOR GYI RTEN THOB BA LA, RIN CHEN PHRENG BA LAS, SBYIN BAS
LONGS SPYOD KHRIMS KYIS BDE, ,ZHES GSUNGS PA LTAR,

TSUL KHRIMS RNAM PAR DAG PAS GZHI BZUNG, SBYIN SOGS KYIS GROGS
BYAS, SMON LAM DRI MA MED PAS MTSAMS SBYOR DGOS PA LA, RGYU DE
RNAMS BSGRUB PA NI, NGAN SONG GSUM LA DGE SEMS MNGON GYUR TZAM
YANG SKYE DKA', LHA RNAMS KYANG TING NGE 'DZIN

DANG 'DOD PA DES GA-YENGS, MI LA CHOS MDAR BA'I YUL NAS SUNG GI
TSOD DU BYAS NA CHOS DAR BA'I YUL NAS RDOG GCIG TZAM DU SNANG,
YUL DE'I MI'I KHROD NA CHOS DANG MA MJAL BA NAS PHUNG GI TSOD DU
BYAS NA CHOS DANG MJAL BA NAS 'BRU GCIG TZAM DU SNANG

RANG RE BOD LTA BU LA MTSON NA, SKYE BO KHRI PHRAG GI KHROD
DU'ANG TSUL KHRIMS BSRUNG BAR KHAS 'CHI BA NI SHIN TU NYUNG,
DA'I NANG NAS KYANG GONG GI PHUN SUM TSOGS PA'I RGYU GSUM BSGRUB
PA NI SRID MTHA' TZAM DU 'DUG ,BLO KHA NANG DU LOG STE RANG LA
BLTAS NA,

@010A *, ,DGE BA GTZANG SING NGE BA BLO BA DE NGES PA NI NYI MA
GCIG TZAM YANG BYAS PA MI DRAN, SDIG PA NI GANG BYAS PA THAMS
CAD KYI ZHAR ZHAR YANG NYIN RE BZHIN BSAGS PA 'DI YANG, RGYAL
PO'I GAN MDZOD LTAR GANG BLTAS BLTAS

NAS BSOGS 'DUG PAS, DA RES TSE ZHABS 'DI LA BTZAN SA ZHIG MA ZIN
NA SLAR MI LUS THOB PA MI 'DUG ,THOB TU RE BA'I BLO 'DI YANG,
DPYING NYUNGS DKAR BTAB NAS STON NAS BSDU RTZIS BYED PA DANG
KHYAD PAR MI 'DUG PAS, COL RE CHUNG SNYAM

PA'I BLO MYONG BA MTHON BAR DU BSGOM GSUNG, GSUM PA NI, DBYAR
DUS SRIN BU MANG BA'I SA PHYOGS SU PHYIN PA 'AM PHYIN PAR MOS
NAS, DMYAL BAR GNAS PA'I SEMS CAN MTSAN MO'I SKAR MA'I TSOD DU
BYAS NA, YI DVAGS NYIN SKAR TZAM, YI DVAGS

MTSAN MO'I SKAR MA'I TSOD DU BYAS NA, DUD 'GRO NYIN SKAR TZAM,
DUD 'GRO LA'ANG BYINGS NA YOD PA DANG, GLING PAR GYI MUN NAG NA
YOD PA MTSAN MO'I SKAR MA'I TSOD DU BYAS NA, KHA 'THOR BA NYIN
SKAR TZAM, DE LAS MI NYUNG BA NI, DBYAR DUS KYIS PHYAR BA TZAM

GYI YANG STENG GI DUD 'GRO CHUNG NGU BGRANG GIS MI LANGS NA, DE
LA MI BCU SKOR LAS MI SHONG BA DANG, YUL GRONG RE LA MI JI LTAR
MANG YANG 'BUM PHRAG BRGAL BA CHER MI 'ONG LA, YANG BDE 'GRO'I
RTEN LA LTOS TE MI LUS DANG, DE'I NANG NAS KYANG CHOS

DANG MJAL BA'I MI LUS DKON, MJAL KYANG NYAN NA TSIG MI ZIN, BSAM
NA DON MI GO ,BSGOM NA RGYUD LA MI SKYE BA NI MANG, THOS BSAM
SGOM GSUM GYI BLO GROS YONG PA DAG KYANG, TSE 'DI'I MDUN MKHON
BSGRUB PA CHES MANG PA SOGS NAS, CHOS

@010B BSGRUB PA'I DAL 'BYOR GYI LUS 'DI DA RES THOB PA TZAM DU
SNANG BAS SNYING PO CI LON ZHIG BYA'O SNYAM DU BSAM LA, 'DOD CAN
LA 'BYUNG BAR DKON PA'I KHYAD NOR RNYED PA'I BLO SKYES PA LTA
BU'I MYONG BA MA THON BAR DU BSGOM GSUNG, GNYIS PA SNYING PO

JI LTAR LEN PA'I TSUL LA, SKYES BU CHUNG NGU DANG THUN MONG PA'I
LAM GYI RIM PA LA BLO SBYANGS PA, 'BRING DANG THUN MONG PA'I LAM
GYI RIM PA LA BLO SBYANGS PA, CHEN PO'I LAM GYI RIM PA LA BLO
SBYANGS PA DANG GSUM, DANG PO LA, 'JIG RTEN PHYI MA DON

GNYER GYI BLO BSKYED PA, 'JIG RTEN PHYI MAR BDE BA'I THABS BSTEN
PA GNYIS, DANG PO LA 'CHI BA MI RTAG PA DANG, NGAN 'GRO'I SDUG
BSNGAL BSAM PA GNYIS, DANG PO NI, RTZA BA GSUM, RGYU MTSAN DGU,
ZAG BCAD PA GSUM GYI SGO NAS BSAM

DGOS PAS DE LA GSUM, NGES PAR 'CHI BA BSAM PA, NAM 'CHI NGES MED
BSAM PA, 'CHI BA'I TSE CHOS MA GTOGS PA GZHAN GANG GIS KYANG MI
PHAN PAR BSAM PA'O, ,DANG PO LA RGYU MTSAN GSUM DANG, THAG BCAD
PA GCIG GO ,DANG PO LA

GSUM; 'CHI BDAG NGES PAR 'ONG ZHING RKYEN GANG GIS KYANG BZLOG
TU MED PAR BSAM PA, TSE LA SNON PA MED CING 'BRID BYED BAR MA
CHAD DU YOD PA BSAM PA, GSON PA'I TSE'ANG CHOS BYA BA'I YONG MED
PAR NGES PAR 'CHI BA BSAM PA'O, ,DANG PO

NI; MI RTAG PA'I TSOMS LAS, GANG YANG SANGS RGYAS RANG SANGS
RGYAS, ,SANGS RGYAS RNAMS KYI NYAN THOS KYANG, ,SKU LUS 'DI NI
SPONG MDZAD NA, ,SKYE BO PHAL PA SMOS CI DGOS, ,ZHES DANG, TSOMS
LAS, GANG DU GNAS NA 'CHI BAS MI TSUGS PA'I, ,
@011A *, ,SA PHYOGS DE NI YOD PA MA YIN TE, ,BAR SNANG LA MED
RGYA MTSO'I NANG NA'ANG MED, ,RI BO RNAMS KYI GSEB TU ZHUGS
NA'ANG MIN, ,ZHES RDZOGS PA'I SANGS RGYAS SKYE 'CHI LA DBANG
THOB PA RNAMS KYANG, GDUL BYA RTAG 'DZIN CAN BSKUL

BA'I DON DU MYA NGAN LAS 'DAS, DE BZHIN DU RGYA BOD KYI PAn
GRUB, RGYAL BLON BYANG CHUB SEMS DPA' SOGS GANG ZAG MCHOG DMAN
GRANGS MED BYON PA, CHOS 'BYUNG, DEB THER, GTAM RGYUD SOGS LAS
BSHAD PA MTHA' DAG MA BRTAGS PA'I

GNAS SKABS SU, DA LTA YOD YOD 'DRA BA ZHIG YOD NA'ANG, LEGS
PAR BRTAGS TSE, YUL DUS GANG NA'ANG MED PAR MTHA' DAG MYA NGAN
LAS 'DAS PA'I TSUL BSTAN ZIN, DE BZHIN DU RANG GI MKHAN SLOB,
PHAM, MDZA' BSHES, NYE

'BREL JI SNYED CIG 'JIG RTEN PHA ROL TU SONG ZIN PAS, DA LTA
RANG GI MKHAN SLOB NYE 'BREL SOGS JI SNYED CIG YOD PA RNAMS
KYANG 'JIG RTEN PHA ROL TU 'GRO BA'I RANG BZHIN CAN YIN PAS,
'CHI BA MI RTAG PA LA NI GANG GIS KYANG BZLOG THABS

MED PAS BDAG NGES PAR 'CHI'O SNYAM DU BSAM, GNYIS PA TSE LA
SNON BA MED CING 'BRID BYED PAR MCHAD DU YOD PAR BSAM PA NI,
DA LTA TSE LO BRGYA THUB PA SRID MTHAR 'DUG ,DE MAN DU NI LTAG
CHU CHAD PA'I RDZING BU BZHIN DU SNON PA CUNG ZAD

KYANG MED, DE'I STENG NAS LO ZLA BAS 'DZAD PA DANG, DER MA ZAD
TSE LO DRUG CU BA RAL DU BSHAD PA LTAR THUB NA'ANG, DBUGS
'BYUNG RDUB NYI KHRI CHIG STONG GIS ZHAG RE 'DZAD, ZHAG SUM
CUS ZLA BA 'DZAD, ZLA BA BCU GNYIS KYIS LO 'DZAD,

@011B LO BCU GNYIS LA LO SKOR BER BA DE 'DRA LNGA TZAM SONG BA
NA TSE TSAD LA GTUGS PAS, RGYA CHER ROL PA LAS, SRID GSUM MI
RTAG STON KA'I SPRIN DANG 'DRA, ,'GRO BA'I SKYE 'CHIG RAL LTA
DANG MTSUNGS, ,'GRO BA'I TSE 'GRO NAM MKHA'I GLOG 'DRA STE,
,RI

GZAR 'BAB CHU BZHIN DU MYUR MGYOGS 'GRO, ,ZHES TSE SKAD CIG
KYANG MI SDOD PAR 'CHI BDAG GI PHYOGS SU 'GRO LA, SPYOD 'JUG
LAS, NYIN MTSAN SDOD PA YOD MED PAR, ,TSE 'DI RTAG TU GOD
'GYUR ZHING, SNON PA'ANG GUD NAS 'OD MED NA,,

BDAG LTA 'CHI BAR CIS MI 'GYUR, ,ZHES TSE 'BRID BYED PAR MCHAD
DU YOD CING, SNON PA CUNG ZAD KYANG MED PAS BDAG NGES PAR 'CHI
BAR BSAM, GSUM PA NI, TSE TSAD DRUG CU TZAM THUB KYANG, GZHON
DUS CHOS MI DRAN, RGAS DUS MI NUS,

BAR GYI TSE LA'ANG PHYED GNYIS KYIS 'KHYER, DE'I LHAG MA LA
RNAM G-YENGS BZA' BTUNG SOGS KYIS BCAD PA'I SHUL NA, CHOS BYED
PA LO LNGA DRUG LAS MI 'ONG BAS CHOS BYA LONG MED BAR NGES PAR
'CHI BAR BSAM, GNYIS PA NI, DES NA TSE 'DI'I PHUN

TSOGS JI LTAR 'DZOM YANG, RMI LAM THUN GCIG GI BDE BA LTAR LUD
TZAM PAR ZAD NAS, 'CHI BA'I TSE DRAN PA'I YUL TZAM DU 'GYUR
LA, 'CHI BDAG NI NGES PAR 'ONG BAS 'CHI GRA BAS ZHIG NGES PAR
BYA DGOS, DE YANG CHOS RNAL MA ZHIG MA

GTOGS GZHAN GYIS MI PHAN PAS, CHOS GCIG NGES PAR BYA SNYAM DU
THAG YANG YANG BCAD PAR BYA'O GSUNG, GNYIS PA LA, RGYU MTSAN
GSUM DANG, THAG BCAD PA GCIG GO ,DANG PO LA GSUM, 'DZAM BU
GLING PA'I TSE LA NGES PA MED PAS

@012A *, ,NAM 'CHI NGES MED, ,'CHI RKYEN MANG ZHING GSON RKYEN
NYUNG BAS NAM 'CHI NGES MED, ,LUS NYAM CHUNG BAS NAM 'CHI NGES
MED BSAM PA'O, ,DANG PO NI, ,SPYIR KHAMS GSUM GYI SEMS CAN
THAMS CAD LA TSE TSAD RE BA SHAD KYANG

SGRA MI SNYAN PA MA GTOGS BSHAD PA BZHIN MI THUB LA, ,DE'I NAD
NAS KYANG RANG CAG 'DZAM BU GLING BA NI, ,MDZOD LAS, ,'DI NA
MA NGES THA MANG NI, ,LO BCU DANG PO DPAG TU MED, ,CES SNGON
TSE LO DPAG MED THUB PA NAS, ,MTHAR TSE'I RING MTHA' LO

BCU THUB PA'I BAR NGES PA SHIN TU MED PAR BSHAD, ,RANG GIS
KYANG MTHONG BA LAS, ,SNGON CHAD RANG LAS GZHON PA SHIN TU
MANG BA ZHIG SHI SONG BA BZHIN, BDAG KYANG RANG LAS RGAN PA
'DI DAG GI SNGON DU MI 'CHI BA'I NGES PA MI SNANG STE, ,TSOMS

LAS, ,MANG DANG 'JIG RTEN PHYI MA GNYIS, ,SNGON DU GANG 'ONG
GTOL MED PAS, ,SANG GI TSES LA MI 'BAD BAR, ,PHYI MA'I DON LA
'BAD PAR RIGS, ,ZHES SENG GI TSES DANG 'JIG RTEN PHYI MA GNYIS
SNGON LA GANG 'ONG CHA MED PAS, ,BDAG

DE RING YANG MI 'CHI BA'I NGES PA MED PAR BSAM, ,GNYIS PA NI,
,RIN CHEN PHRENG BA LAS, ,'CHI BA'I RKYEN NI MANG BA STE,
,GSON PA YI NI NYUNG ZAD CIG ,DE DAG RNAMS KYANG 'CHI BA'I
YANG, ,DE BAS RTAG TU CHOS MDZOD CIG ,CES GNAS KHANG RDIB PA,

ZAS MA 'PHROD PA, ,SMAN LOG PA, ,GRUB SHAN ZHIG PA, ,MDZA' BOM
BA SLUM PA SOGS SNGAR GSON RKYEN YIN PA PHYIS 'CHI RKYEN DU
'GYUR BA SHIN TU MANG BAS NAM 'CHI LA NGES PA MED, ,GSUM PA
NI, ,BSHES SPRINGS LAS, ,SA DANG LHUN PO RGYA MTSO CI

@012B MA BDUN, ,'BAR BAS BSREG PA'I LUS CAN 'DI DAG KYANG,
,THAL PA TZAM YANG LUS PAR MI 'GYUR NA, ,SHIN TU NYAM CHUNG MI
LTA SMOS CI DGOS, ,ZHES DANG, YANG DE NYID LAS, ,TSE NI GNOD
MAR RLUNG GIS BTAB PA YI, ,CHU YI CHU BUR BAS KYANG MI

RTAG NA, ,DBUG RDUB DPUGS 'BYUNG GNYIS KYIS LOG PA LAS, ,SAD
KHOM GANG LAGS DE NI NGO MTSAR CHE, ,ZHES LUS 'DI LA PHYI'I
RKYEN SA CHU ME RLUNG G-YANG SOGS SEMS MED KYI 'JIGS PA DANG,
,MAR ME YUN RING DU GNAS PA'I RKYEN MAR KHU DANG, ,SDONG BU
YOD

KYANG RLUNG SOGS KYIS BAR DU GCOD PA BZHIN, LAS DBANG GIS TSE
RING DU 'PHANGS YOD KYANG, ,DGRA GDON BGEGS MI MA YIN LA SOGS
PA GDUG RTZUB CAN GYIS BAR DU BCAD NAS TSE MTHAR 'KHYOL DU MI
'JUG PA SEMS LDAN GYI NYER 'TSE DANG, ,NANG

GI RKYEN LUS RANG LA'ANG 'BYUNG BZHI DANG, ,RLUNG MKHRIS PAD
KAN SOGS MI MTHUN PA DU MA 'DUS PA'I NYER 'TSE DANG, ,THA NE
TSAR MA ZUG PAS KYANG RKYEN BYAS NAS 'CHI THUB PAS NAM 'CHI LA
NGES PA MED PAR BSAM, ,GNYIS PA NI, ,DES NA 'CHI BDAG GI RKYEN

GYIS BDAG LUS SROG NAM 'JIG LA NGES PA MED CING, ,DE RING TZAM
YANG 'JIG NYEN YOD PAS, 'CHI GRABS ZHIG RANG BYED DGOS LA, DE
YANG CHOS RNAL MA ZHIG DA LTA RANG BYA'O SNYAM DU THAG YANG
YANG BCAD PAR BYA'O, ,GSUM PA 'CHI BA'I TSE CHOS

MA GTOGS GANG GIS KYANG MI PHAN PAR BSAM PA LA, ,RGYU MTSAN
GSUM DANG, ,THAG BCAD PA GCIG GO ,DANG PO LA GSUM, ,'CHI BA'I
TSE GNYEN BSHES KYIS MI PHAN PAR BSAM PA, ,'CHI BA'I TSE ZAS
NOR GYIS MI PHAN PAR BSAM PA,

@013A *, ,'CHI BA'I TSE LUS KYIS MI PHAN PAR BSAM PA'O, ,DANG
PO NI, SPYOD 'JUG LAS, GSHIN RJE'I PHO NYAS ZIN PA LA, ,GNYEN
GYIS CI PHAN BSHES CI PHAN, ,DE TSE BSOD NAMS GCIG SKYABS NA,
,DE YANG

BDAG GIS MA BSTEN TO, ,ZHES 'CHI BA'I DUS LA BABS PA'I TSE
RKYEN GANG GIS KYANG BZLOG TU MED PAR MA ZAD, 'CHI BA'I TSE
GNYEN BSHES LA SRED PA DANG BCAS BZHIN DU SHIN, PHYI MAR NGAN
SONG GI SDUG BSNGAL LAS MA

'DAS, GNYEN BSHES KYIS MYA NGAN SHUGS DRAG NA, BAR DOR SDUG
BSNGAL MI BZOD PA 'BYUNG BAS, GNYEN BSHES LA CHAGS PAS CI ZHIG
BYA SNYAM DU BSAM, GNYIS PA NI, 'CHI PA'I TSE GNYEN BSHES
'KHOR G-YOG BRTZE

CAN MANG POS MTHA' BSKOR BA 'KHOR LOS BSGYUR BA'I RGYAL PO LA
'GRAN BZHIG YOD NA YANG GCIG KYANG KHRID DU MED PAS, ZAS NOR
LA SRED PAS CI ZHIG BYA SNYAM DU BSAM, GSUM PA NI, STOBS 'BYOR
LONGS SPYOD LHA'I DPAL 'BYOR

LA 'GRAN PA ZHIG YOD KYANG, RDUL TZAM YANG 'KHYED MI THUB
CING, THA NA'ANG MA'I MANG LA NAS LHAN CIG SKYES PA'I PHUNG PO
'DI YANG MAL DU TZAM GYIS BZHAG STE, RNAM SHES GCIG PU MAR
NANG NAS SPU BTON PA LTAR TSE PHA ROL LA DBANG

MED DU YUD TZAM GYIS 'GRO BA'I TSE, RJES SU 'BRANG PA NI LAS
DKAR NAG KHO NA YIN LA, RJES SU 'BRANG ZHING PHAN THOGS PA NI
DGE PA'AM DAM PA'I CHOS KHO NA LAS MI 'DUG PAS, LUS LA SRED
PAS CI ZHIG BYA, DAM PA'I CHOS KHO NA BYA'O

@013B SNYAM DU BSAM, GNYIS PA THAG BCAD PA NI, DES NA LUS
LONGS SPYOD GNYEN BSHES SOGS TSE 'DI'I PHUN TSOGS JI LTAR
'DZOM YANG, DE RNAMS KYIS KYANG BDAG 'DOR LA, BDAG GIS KYANG
DE DAG 'DOR ZHING, NAM 'DOR LA NGES PA

MED; DA LTA RANG YANG DOR NAS 'JIG RTEN PHA ROL TU 'GRO NYEN
YOD PAS, DE DAG GANG LA YANG MA CHAGS PAR CHOS RNAL MA ZHIG DA
LTA RANG MYUR DU BYA'O SNYAM DU THAG YANG YANG BCAD PAR BYA LA
'CHI BA LA 'JIGS TSUL YANG, CHOS

MED PAR 'CHI BAS 'JIGS PA 'DI YIN BSAM NA, 'JIGS PA MED THABS
MED GSUNG, GNYIS PA NGAN 'GRO'I SDUG BSNGAL BSAM PA LA, DMYAL
BA, DUNG 'GRO ,YI DVAGS KYI SDUG BSNGAL BSAM PA GSUM, DANG PO
LA, TSA

DMYAL DANG GRANG DMYAL GYI SDUG BSNGAL BSAM PA GNYIS, DANG PO
NI, DE YANG SHIN RTZA PHUNG MES BSREGS PA LTAR RIGS 'DRA RGYUN
CHAD NAS MI 'GRO ZHING, SKYE BA ZHIG NGES PAR LEN DGOS, SKYE
BA YANG LAS LA RAG LAS, DE YANG BDAG

GIS LAS MI DGE BA NI STOBS CHE LA GRANGS MANG BA RGYAL PO'I
GAN MDZOD BZHIN GANG BLTAS BLTAS NAS BSAGS 'DUG ,DGE BA NI
RNAM PAR DAG PA GCIG KYANG BYAS PA MI DRAN PAS NGAN SONG DU
SKYE BA LAS 'OS MED, DA LTA MA BRTAGS

PA'I GNAS SKABS SU RMA 'BRAS KYI NAD BYUNG BA SHA RUS DE KHA'I
THOG TU MYONG BA LTAR SNANG YANG, DON LA NI MYONG BYED SEMS
YIN TE, MIN NA SHI BA'I 'OG TU ROL MTSON BSNUN PA LA YANG NA
TSA 'BYUNG DGOS PA LA MI 'BYUNG BAR NGES PAS, CHO

@014A *, ,PHYI MA LA SDUG BSNGAL MYONG BA DANG, DA LTA 'DI LA
MYONG BA GNYIS DON LA MYONG BYED SEMS GCIG BUS MYONG BA YIN
PAS KHYAD MED, 'DI NAS RIGS DRUG GI SDUG BSNGAL SEMS PA THAMS
CAD LA RANG NYID 'GRO BA DER

SKYES NAS, SDUG BSNGAL DE MYONG BAR BSAM NA KHYAD CHE BA'I
GTAN TSIGS KYANG MANG DU BSTAN, DES NA, MGON PO KLU SGRUB
KYIS, RAB TU TSA ZHING GRANG BA YI, ,DMYAL BA NYI MA GCIG
BZHIN DRAN, ,ZHES GSUNGS PA LTAR DMYAL BA'I

SDUG BSNGAL DE BSAM DGOS TE, BSAM TSUL NI, RANG NYID LA TSA
DMYAL GYI BA SRID GRUB TSE LUS LA GRANG SNANG BYUNG STE, TSA
BA DON DU GNYER BAS RKYEN BYAS NAS, BAR SRID 'GAGS TE TSA
DMYAL DU SKYE BAR BSAM GSUNG, TSA DMYAL

BRGYAD KA SPYI KHYAB TU 'OG THAMS CAD LCAGS SREGS KYIS GZHI,
KHOR YUG THAMS CAD LCAGS SREGS KYI RA GA STENG 'OG KUN TU ME
LCE 'BAR ZHING 'KHRUGS PA'I NANG DU, YANG SOS NI, DER SKYES
PA'I SEMS CAN MANG PO 'TSOGS NAS,

ZHE SDANG GI DBANG GIS PHAN TSUN GCIG GIS GCIG LA MTSON CHA
SNA TSOGS BRDEG PAS, RANG GI LUS TSAL BA BRGYA STONG DU SONG
BA DANG, BRGYAL TE 'GYEL BA DANG, NAM MKHA' LAS KHYED RNAMS
YANG SOS BAR GYUR ZHIG CES PA'I SGRA BYUNG

BA DANG SOS TE, SNGAR LTAR MTSON BSNUN PA SOGS KYI SDUG BSNGAL
KHOR MO YUG TU BSGOM, 'DI DANG 'OG MA THAMS CAD LA'ANG SKABS
DE RANG GIS MNGON DU BYED BZHIN PA DANG, MYONG BZHIN BA LTA BU
MA BYUNG GI BAR DU YANG YANG,

@014B GSAL GDAB GSUNG, THIG NAG NI, SDUG BSNGAL DE LAS BROS
BAS, DMYAL SRUNG RNAMS KYIS BZUNGS NAS, LUS LA THIG NAG PO
BZHI 'AM BRGYAD BTABS NAS, SOG LE ME 'BAR BAS GSHEGS PAR BYED
DO, ,BSDUS 'JOMS NI,

SDUG BSNGAL DE LAS BROS PAS, RI RA LUG GLANG SENG LTA BU'I
GDONG BA CAN GYI BAR DU BTZIR BA NA, 'THAG CING SGO THAMS CAD
NAS KHRAG GI RGYUN 'BAB BO, ,DU 'BOD NI, YANG DE LAS BROS BAS,
LCAGS KHANG GCIG RIM GYI NANG DU SLEB PA NA,

SGO DBYER MED DU 'GRIG STE, PHYOGS KUN NAS ME 'BAR TE BSREGS
BAS, DA 'BROS SA YANG MI 'DUG SNYAM DU DU 'BOD LHANG LHANG
BYED DO, ,DU 'BOD CHEN PO NI, YANG DE LAS BROS PAS LCAGS KHANG
NYIS RIM NANG DU TSUD DE, LCAGS KHANG NANG MA NAS

THON SRID KYANG, PHYI MA NAS MI THON ZHING 'BROS SA YANG MI
'DUG SNYAM DU SNGA MA LAS KYANG SDUG BSNGAL TE DU 'BOD LHANG
LHANG BYED DO, ,TSA BA NI, YANG DE LAS BROS BAS, DMYAL SRUNG
RNAMS KYIS LCAGS KYI GSAL SHING 'BAR BAS 'PHONG NAS SPYI BO'I

BAR TAL MAR PHUG STE, DBANG PO'I SGO THAMS CAD NAS ME 'BAR BA
DANG, LCAGS ZANGS DPAG TSAD DU MA YOD BAR KHRO CHU KHOL MA'I
NANG DU 'TSED BA'O, ,RAB TU TSA BA NI YANG BROS BAS, DMYAL
SRUNG RNAMS KYIS LCAGS KYI GSAL SHING RTZE GSUM

'BAR BAS, 'PHONG NAS PHUG STE DBUS MA SPYI BO DANG, GZHAN
GNYIS PHRAG PA G-YAS G-YON DU THON PA DANG, LCAGS SREGS LEB MO
LUS LA SNAM BU LTAR DKRI BA DANG, LCAGS ZANGS SNGAR BAS KYANG
CHE BAR KHRO CHU KHOL MAR 'TSOD PA NA, SHA RNAMS 
@015A *, ,ZHIG STE KENG RUS SU SONG BA DANG, DE LAS BTON TE
LCAGS SREGS KYI SA GZHIL BKRAM STE SOS BA NA, KHA LA KHRO CHU
KHOL MA BLUD PA SOGS KYIS SDUG BSNGAL LO, ,MNAR MED PA NI,
YANG BROS PAS PHYOGS MTSAMS

KUN NAS RIM GYIS ME 'BAR BAS, RANG GI PAGS PA DANG, RUS PA
DANG, RKANG LA THUG GI BAR DU BSREG CING, NYAM THAG PA'I SKAD
'BYIN PAS SEMS CAN DU SHES PA TZAM MA GTOGS ME DANG DBYER MED
DU 'BAR BA'O, SDUG BSNGAL CHEN

PO DE YANG YUN THUNG DU MA YIN PAR, MI LO KHRAG KHRIG GCIG
,THER 'BUM CHEN PO DRUG ,THER 'BUM GNYIS NI, TSA DMYAL BRGYAD
KYI NANG NAS TSE THUNG SHOS YANG SOS PA'I TSE TSAD DANG, PHYI
MA RNAMS LOG PO LOG POR 'PHAR BA DANG, BSHES SBRINGS

LAS; JI SRID MI DGE DE ZAD MA GYUR BA, ,DE SRID SROG DANG
'BRAL BAR MI 'GYUR RO, ,ZHES PA LTAR NA, DA LTAR RANG RE'I
SPYOD TSUL NGAN PA 'DI LA DPAGS TE, DE LAS YUN RING PA MI 'ONG
BA'I NGES PA CI YOD SNYAM DU BSGOMS PAS, ZAS

SKOM KYIS DANG KHA 'GAG PA SNYAM BYED PA DANG, LUS RTZED YAM
YAM PA, SEMS 'JIGS ZHUM ZHUM PA, BRE MO'I GTAM DANG 'DU 'DZI
LA MI SPRO ZHING, SPYOD LAM THAMS CAD DU 'BAD PA MED PAR SDIG
SPONG DGE SGRUB LA DANG GIS 'JUG PA

ZHIG 'ONG GSUNG, GNYIS PA NI, DMYAL BA'I BAR SRID PA DE'I LUS
LA TSA BA BYUNG BAS, GRANG BA DON DU GNYER BAS RKYEN BYAS NAS
BAR SRID 'GAGS NAS GRANG DMYAL DU SKYES PAR BSAM LA, DE YANG
SKYES RABS LAS, MED PAR LTA BA TSE

@015B RABS PHYI MA LA, ,GNAS PA DE NA MUN NAG RLUNG GRANG
LDANG, ,DES NI RUS PA'ANG 'JIG PA'I NAD SLONG NA, ,BDAG LA
PHAN 'DOD SU ZHIG DE RU 'JUG ,CES SPYI KHYAB TU MTHA' THAMS
CAD GANGS RIS BSKOR BA DANG, 'OG THAMS CAD KHA PA'I THANG
DANG,

'KHYAG ROM GYI GCOD RONG ZAB MO, STENG DU KHAB BU YUG 'TSUBS
SHING MUN BAS GTIBS PA, RLUNG SHIN TU DRAG POS 'DEBS PAR BYED
PA, DE NA CHU BUR CAN NI, KHA BA'I BU YUG RLUNG GIS PHYOGS
BZHI NAS LUS LA BTABS PAS, LUS THAMS

CAD LA CHU BUR BYUNG ZHING 'KHUMS PA'O, ,CHU BUR RDOL BA NI,
DE LAS KYANG GRANG BAS CHU BUR RDOL BAS LUS THAMS CAD NAS RNAG
KHRAG 'DZAG PA'O, ,AA CHU ZER BA NI, DE LAS KYANG GRANG BAS
SDUG BSNGAL CHER SONG NAS, SKAD GDANGS DRAG POR 'DON

PA'O; ;KYI HUD PA NI, DE LAS GRANG BA'I SDUG BSNGAL CHER SONG
NAS, SKAD GDANGS CHAG NAS RKAN PHUG NAS 'DON PA'O, ,SO THAM
THAM PA NI, DE LAS GRANG BA'I SDUG BSNGAL CHER SONG NAS SKAD
'DON MI THUB PAR SO THAM THAM BYED PA'O, ,AUTPAL LTAR GAS PA
NI, DE LAS

KYANG GRANG BAS PAGS PA SNGON POR SONG NAS, SER CHUNG PHRA MO
KHA LNGA 'AM DRUG TU GAS PA'O, ,PADMA LTAR GAS PA NI, DE LAS
KYANG GRANG BAS PAGS PA SNGON PO BSHUS NAS, SHA'U DMAR HUR RE
BA TSAL PA BCU'AM, DE LAS MANG BAR GAS PA'O, PADMA LTAR CHER
GAS PA NI, DE LAS

KYANG GRANG BAS PAGS PA BSHUS NAS, SHA'U SNGAR LAS KYANG DMAR
BA KHA BRGYA 'AM DE LAS MANG BAR SHIN TU GAS NAS, RUS PA SKYA
LHAG GER MTHONG BA'I SDUG BSNGAL LO, ,SDUG BSNGAL DRAG PO DE
YANG YUN THUNG DU MA YIN PAR, MDZOD LAS, TIL SBYANGS NANG NAS
ZHES SOGS GSUNGS PA

@016A *, ,LTAR; MA GA DHA'I BRE BO CHE'I TIL KHAL BRGYAD CU
SHONG PA'I TIL GYI BDAB NAS, LO BRGYA BRGYAN TIL RE PHYUNG BAS
DE ZAD BAN CHU BUR CAN GYI TSE TSAD DANG, DE NYI SHU CHU BUR
RDOL BA'I TSE TSAD DANG; DE BZHIN DU SNGA MA SNGA MA LAS PHYI
PHYI MA NYI SHUR

'PHAR BA NI, PHYI MA PHYI MA'I TSE TSAD YIN PAS, DE TZAM MYONG
TSUL RNAMS BSAM LA, LUS 'DAR BA DANG, YID SKYO SHAS KYI SNANG
BA DRAG PO MA SKYES BAR DU BSGOM GSUNG, GNYIS PA DUD 'GRO'I
SDUG BSNGAL BSAM PA NI, BSHES SBRINGS

LAS; DUD 'GRO'I SKYE GNAS NA YANG GSOD PA DANG, ,BCING DANG
BRDEG SOGS SDUG BSNGAL SNA TSOGS PA, ,ZHI 'GYUR DGE BA SPANGS
PA RNAMS LA NI, ,GCIG LA GCIG ZA SHIN TU MI BZAD PA, ,ZHES DUD
'GRO BYINGS NA GNAS PA RNAMS NI,

RI RAB KYI CHU MTSAMS MAN CHAD NA, LUS CHE CHUNG KHA DOG SOGS
MA NGES PA SNA TSOGS 'BRU'I PHUNG PO SPUNGS PA'AM, CHANG 'GAG
GI SPANG MA LTAR YOD PAS, RANG NYID RES 'GA' CHUNG DUR SKYES
PA NA CHE BAS KHYUD MID DANG, LAG PA BRKYANG

BSKUM TZAM YANG MI NUS PAR MNAN PA'I SDUG BSNGAL, RES CHE BAR
SKYES BA NA, CHUNG BA RNAMS KYIS LUS THAL BYUNG DU PHUG NAS
BZA' BA DANG, MUN PA NAG POR SKYES PA DANG, RES 'GA' RI DVAGS
SU SKYES PA NA, LING PA DANG, KHYI GCAN

GZAN, RDON PA SOGS KYIS DBANG MED DU 'DED PA DANG, BDAG TU
BZUNG BA RNAMS GSOD BRDEG BKOL LUGS MI 'DRA BA SNA TSOGS BYED
PA DANG, MDOR NA MTHA' DAG KYANG GLEN ZHING LKUGS PA, BLANG
DOR MI SHES PA'I RANG BZHIN CAN DU SKYES

@016B BAR BSAM LA YID 'GYUR BA 'DON PAR BYA'O, ,TSE TSAD NI
RING BA BSKAL PA NAS, THUNG BA SNGA DRO PHYI DRO SOGS KYI BAR
DU SDOD PA YOD, GSUM PA NI, BSHES SPRINGS LAS, YI DVAGS NA
YANG 'DOD BAS PHONGS PA YIS, ,BSKYED PA'I SDUG BSNGAL

RGYUN CHAGS MI 'CHOS PA, ,BKRES SKOM GRANG DRO NGAL DANG 'JIGS
PA YIS, ,BSKYED PA SHIN TU MI BZAD BSTEN 'TSAL LO, ,ZHES
GSUNGS PAS, YI DVAGS BYINGS KYI GNAS 'DZAM BU GLING 'DI'I 'OG
NA, DPAG TSAD LNGA BRGYA 'DAS PA NA, RGYAL

PO'I KHAB CES BYA BA'I NYE 'DAB CHAGS PA NA, GRONG KHYER SER
SKYA ZHES BYA BA, CHU DANG SHING SOGS 'DOD PA'I DNGOS PO TIL
'BRU TZAM YANG MED PA, ZANGS KHOG MES BSREGS PA KHA GYEN DU
BSLANGS PA LTA BUR MAR HU RE BA, DER RANG NYID LUS RING CING

MDOG NAG PA, GDONG SKRAS KHEBS PA, SDOD DUM MES TSIG PA LTA BU
BKRES SKOM GYIS NYAM THAG PA GCIG TU SKYES PAR MOS LA, PHYI'I
SGRIB PA CAN DU SKYES TSE DES LJON PA'I 'BRAS BU DANG CHU SOGS
MTHONG STE PHYIN PA NAM SNANG BAR GYUR TE, 'OG GZHI GAM

PAR MTHONG BA DANG, RES 'GA' RNAG KHRAG TU MTHONG BA DANG, RES
'GA' SRUNG MA MTSON CHA THOGS PAS LONGS SPYOD DU MI STER BA'I
SDUG BSNGAL BSAM, NANG GI SGRIB PA CAN DU SKYES TSE, MGO KHRO
ZANGS TZAM PA, KHA KHAB MIG TZAM PA, MID PA RTA RNGA

TZAM PA, GSUS PA RI'I GTOS TZAM PA, YAN LAG 'JAG MA LTAR PHRA
BAR GYUR PA, ZAS SKOM MI RNYED, RNYED KYANG KHAR MI SHONG, KHAR
SHONG YANG MID PAR MI THAR, MID PAR THAR YANG LTO BA MI KHENGS,
LTO BA KHENGS KYANG RKANG LAG GIS MI THEG

@017A *, ,PA'I SDUG BSNGAL BSAM, ,ZAS SKOM LA SPYOD PA'I SGRIB
PA CAN NI, ,ZAS SKOM LA SPYOD BA NA ME 'BAR BAS KHA SOGS TSIG PA
DANG, ,GSHANG GCIR 'GYUR BA DANG, ,RES PHUB MAR GYUR BAS MID PA
SOGS 'GAG

TE 'CHI BA'I RKYEN BYED PA'I SDUG BSNGAL DANG, ,YI DVAGS DE DAG
LA DGUN NYI MA YANG GRANG LA, ,DPYID ZLA BAS GYANG BSREG PA'I
SDUG BSNGAL RNAMS BSAM LA, ,TSE TSAD NI MI'I ZLA BA LA ZHAG TU
BYAS PA'I RANG LO LNGA BRGYA 'AM KHRI SOGS THUB

PAR BSHAD, ,MDOR NA DA LTA JA PHOR GANG 'THUNG BA'I YUN TZAM LA
LAG PA ME DONG DU 'JUG PA DANG, ,DGUN GRANG SGANG LA GOS MED PAR
ZHAG GCIG SDOD PA DANG, ,SA RDO MANG BO SPUNGS PA'I 'OG TU LUS
SGUL SKYONG MI NUS PAR SDOD PA DANG,

BZA' BTUNG YE MED BAR ZHAG GSUM BZHI TZAM SDOD DGOS TSE BZOD
SRAN MI THUB NA, ,NGAN SONG GSUM GYI SDUG BSNGAL STOBS CHE LA
SHUGS DRAG BA, ,YUN RING BA DE LTA BU GA LA BZOD, ,DES NA MGON
PO KLU SGRUB KYIS, ,THOB DKA' 'DZAM

GLING MI YI LUS, ,DE THOB DUS SUNG NA SONG RGYU, ,RAB TU BSGRIM
STE GCAD BAR BYA, ,ZHES DA RES MI DANG DUD 'GRO'I KHYAD PAR
'BYED BA'I DUS 'DIR SNYING RUS BSKYED DGOS SNYAM DU RANG NYID
CHOS LA YANG YANG BSKUL MA GDAB PAR BYA'O ZHES

GSUNGS, ,GNYIS PA 'JIG RTEN PHYI MAR BDE BA'I THABS BSTEN PA
LA, ,BSTAN PA LA 'JUG PA'I SGO SKYABS 'GRO DANG, ,BDE LEGS
THAMS CAD GYI RTZA BA LAS 'BRAS BSAM PA GNYIS, ,DANG PO LA
DNGOS DANG BSLAB BYA GNYIS, ,DANG PO NI, SPYOD

@017B 'JUG LAS, ,JI LTAR MTSAN MO MUN NAG SPRIN DU MA NA,
,GLOG 'GYU SKAD CIG RAB SNANG STON PA LTAR, ,DE BZHIN SANGS
RGYAS MTHU YIS BRGYA LAM NA, ,'JIG RTEN BSOD NAMS BLO GROS
THANG 'GA' 'BYUNG, ,DE LTAS DGE BA NYAM CHUNG NYID LA RTAG ,

SDIG PA STOBS CHEN SHIN TU MI BZAD PA, ,ZHES SPYIR MUN BSKAL
MTSAN MUN LTA BU LA SGRON BSKAL NI GLOG 'GYU BA BZHIN DKON
PAS, ,SDIG PA SHIN TU MI ZAD PA RTAG TU BGYING PA MTSAN MO'I
MUN NAG LTA BU LA, SANGS RGYAS KYI MTHUS DGE BA BYED

BLO LA NA RE TZAM 'BYUNG BA YANG GLOG 'GYU BA LTA BU YIN PAS,
,SDIG PA DE'I 'BRAS BU SNGAR BSHAD PA'I NGAN SONG GSUM DU SKYE
ZHING DE'I SDUG BSNGAL MYONG BA LAS 'OS MED PAS, ,SLOB DPON
PHYOGS GLANG GIS, ,GTING MTHA' MED BA'I 'KHOR BA NI, ,RGYA

MTSO'I NANG NA RNAM PAR GNAS, ,'DOD CHAGS LA SOGS MI ZAD PA'I,
,CHU SRIN GYIS NI LUS ZOS BAS, ,DE RING GANG LA SKYABS SU
MCHI, ,ZHES 'KHOR PA 'DI RGYA MTSO LTAR GTIR ZAB CING, ,DUG
GSUM DANG MI DGE BA BCU LA SOGS PA'I CHU SRIN

GDUG PA CAN GYI KHAR LUS KHYUR MING DU CHUD PA'I DUS 'DIR
SKYOB PA'I YUL NI, ,BRGYA LNGA BCU PA LAS, ,GANG ZHIG LA NI
NYIS PA KUN, ,GTAN NAS YONG YE MI MNGA' ZHING, ,GANG LA RNAM
PA THAMS CAD DU, ,YON TAN THAMS CAD GNAS GYUR PA, ,GAL

TE SEMS SHIG YOD NA NI, ,DE NYID LA NI SKYABS 'GRO ZHING, ,DE
BSTOD DE NI BGUR BA DANG, ,DE YI BSTAN LA GNAS PA'I RIGS,
,ZHES SANGS RGYAS NI RANG 'JIGS PA MTHA' DAG DANG BRAL ZHENG
GZHAN 'JIGS PA MTHA' DAG LAS SGOL BA LA MKHAS

@018A *, ,BA, PHAN BTAGS MA BTAGS LA MI LTOS BAR 'GRO BA THAMS
CAD KYI DON BYED PA DANG, THUGS RJE CHEN PO NYE RING MED PAR
'JUG PAS SKYABS SU 'OS, TSANGS PA DANG, KHYAB 'JUG DANG, DBANG
PHYUG SOGS 'JIG RTEN PA'I LHA MTHU BO CHE

RNAMS KHO RANG RNAMS LAS NYON GYIS MNAR BZHIN PA YIN PAS
SKYABS SU MI 'OS, DES NA SANGS RGYAS DE SKYABS SU 'OS PAS, DES
GSUNGS PA'I CHOS SKYABS SU 'OS, CHOS DE SKYABS SU 'OS PAS, DE
NYAMS SU LEN PA'I DGE 'DUN SKYABS SU

'OS PA YIN TE, SKYABS 'GRO BDUN CU PA LAS, SANGS RGYAS CHOS
DANG DGE 'DUN NI, ,THAR BA 'DOD PA RNAMS KYI SKYABS, ,ZHES
DKON MCHOG GSUM GYI YON TAN DRAN PA'I SGO NAS SKYABS SU 'GRO
BA LA, SANGS RGYAS KYI YON TAN LA YANG SKU'I

YON TAN, GSUNG GI YON TAN, THUGS KYI YON TAN, 'PHRIN LAS KYI
YON TAN DANG BZHI, SANGS RGYAS KYI SKU'I YON TAN NI, DPE LA
BSTOD PA LAS, KHYOD SKU MTSAN GYIS SPRAS GYUR BA, ,MDZES GYUR
MIG GI BDUD RTZI NI, ,SPRIN MED STON GYI

NAM MKHA' LA, ,SKAR MA'I TSOGS KYIS SPRAS PA 'DRA, ,ZHES PA
LTAR, SANGS RGYAS KYI SKU BRIS 'BUR GANG RUNG LA YANG YANG
BLTAS LA, DE BZHIN GSHEGS PA'I SKU GSER BTZOM LTA BU, DBU
GTZUG TOR DANG LDAN PA, MTSAN BZANG PO SUM

CU RTZA GNYIS DANG LDAN PA, DPE BYAD BZANG PO BRGYAD CUS SPRAS
PA, NA BZA' CHOS GOS GSUM DANG LDAN PA, BLTA BAS CHOG MI SHES
PA ZHIG 'DUG SNYAM DU GSOL BTAB BAS, GSAL LAM GYIS SHAR BA NA,
DE'I TSE MTHONG NA MI MTHUN PA MED

@018B CING; MTHONG BA TZAM GYIS DON DANG LDAN PAR BYED NUS PA,
DE LTA BU BYANG SEMS SA BCU BA MAN CHAD LA MED PAS SANGS RGYAS
KYI SKU'I YON TAN DU 'DUG SNYAM PA'I DAD PA DANG, DNGOS SU
MJAL RGYU BYUNG NA SNYAM PA'I GDUNG BA DANG, SANGS RGYAS RJES

SU DRAN PA 'DI BSOD NAMS CHE SNYAM PA'I SPRO BA RNAMS SHUGS
DRAG PO MA BYUNG GI BAR DU BSGOM, GSUNG GI YON TAN NI, BDEN PA
PO'I LE'U LAS, 'DI LTAR SEMS CAN KUN GYI NGES PA'I TSIG ,MANG
PO DAG GIS DUS GCIG ZHU ZHUS NA, ,SEMS

KYI SKAD CIG GCIG LA THUGS CHUD NAS, ,GSUNG DBYANGS GCIG GIS
SO SOR LAN YANG BDE BAS, ,DE LTA BAS NA 'DREN PA 'JIG RTEN NA,
,TSANGS PA'I SGRA DBYANGS GSUNG SGROG MKHYEN PAR MDZOD, ,DE NI
LHA MI'I SDUG BSNGAL MTHAR 'BYIN PA'I,,

CHOS KYI 'KHOR LO RAB TU BSKOR PAR MDZAD, ,CES GSUNGS PA LTAR
YIN KYANG, SANGS RGYAS KYI GSUNG DANG 'DRA BA'I DPER 'OS PA
ZHIG DNGOS SU THOS DKA' BAS, RANG GI BLO 'GRO BA'I PI WANG LTA
BU'I SGRA SNYAN PA ZHIG LA DPE BLANGS NAS, 'JIG RTEN

KHAMS KYI SEMS CAN THAMS CAD KYIS DUS GCIG LA DRI BA MI 'DRA
BA RE RE ZHUS KYANG, SO SO'I DON RNAMS SEMS KYI SKAD CIG GCIG
LA THUGS SU CHUD NAS SHIN TU MDZES PA'I SANGS RGYAS DE'I MGUR
LAS, GSUNG DBYANGS YAN LAG DRUG

CU'I GDANGS DBYANGS KYIS LEGS SBYAR GYI SKAD LTA BU GCIG GI
SGO NAS LAN MDZAD KYANG, 'GRO BA SO SO'I SKAD DU SHAR TE THE
TSOM MTHA' DAG CIG CAR DU SEL BA SOGS SANGS RGYAS KHO NA'I
GSUNG GI YON TAN DU 'DUG SNYAM DU DANG GDUNG SPRO 
@019A *, ,GSUM NYAMS SU MYONG BAR BYA, THUGS KYI YON TAN LA,
MKHYEN PA'I YON TAN DANG BRTZE BA'I YON TAN GNYIS, DANG PO NI,
BSNGAGS 'OS BSNGAGS BSTOD LAS, KHYOD 'BA' ZHIG GI YE SHES
KYIS, ,SHES BYA MTHA' DAG KHYAB LAGS KYI,

KHYOD LAS GZHAN PA THAMS CAD KYI, ,SHES BYA KHO NA LHAG PA
LAGS, ZHES SHES BYA THAMS CAD LA LKOG TU MA GYUR PA LAG MTHIL
DU SKYU RUR RLON PA BZHAG PA BZHIN DU MKHYEN PAS GDUL BYA'I
KHAMS DANG, BSAM PA DANG, BAG LA NYAL JI LTA BA

BZHIN DU GZIGS PAS GDUL BYA 'DUL BA'I THABS LA MKHAS, BRTZE
BA'I YON TAN NI, BRGYA LNGA BCU PA LAS, 'GRO BA 'DI DAG THAMS
CAD NI, ,KHYAD MED NYON MONGS RNAMS KYIS BCINGS, ,KHYOD NI
'GRO BA'I NYON MONGS DAG ,DGROL SLAD

YUN RING THUGS RJES BSDAMS, ,DANG POR KHYED LA PHYAG BGYI'AM,
,'ON TE GANG GIS 'KHOR BAR KHYOD, ,SKYON MKHYEN YUN RING DE
LTA BUR, ,BZHUGS MDZAD THUGS RJE CHE LA BGYI, ,ZHES SEMS CAN
THAMS CAD LA RJES SU BRTZE BA'I THUGS

CHE CHEN POS BSDAMS PAS, G-YAS NAS TZAN DAN GYI LDE GUS BYUGS
PA DANG, G-YON NAS SNGA GRIS BZHOGS PA LA'ANG NYE RING MED PAR
SLAR THUGS RJE SKYE TSUL BSAM LA, DE LTA BU NI SANGS RGYAS KHO
NA'I BRTZE BA'I YON TAN DU 'DUG SNYAM DU DAD GDUNG SPRO

GSUM GYI SGO NAS SBYANGS, 'PHRIN LAS NI, BRGYA LNGA BCU PA
LAS, KHYOD KYIS NYON MONGS GZHOM PA BSHAD, ,BDUD KYI G-YO DAG
BSTAN PA MDZAD, ,'KHOR BA'I RANG BZHIN MI ZAD BRJOD, ,'JIGS PA
MED PA'I PHYOGS KYANG BSTAN, ,PHAN

@019B DGONGS THUGS RJE CAN GYIS NI, ,SEMS CAN RNAMS LA BGYI
'TSAL BA, ,GANG ZHIG KHYOD KYIS MA MDZAD PA, ,GZHAN KO CI ZHIG
MCHIS LAGS KYI, ,ZHES SKU GSUNG THUGS KYI MDZAD PA LHUN GRUB
LA MNGA' BRNYES PAS GZHAN DON LA THOGS PA

MI MNGA', DE YANG SEMS CAN GYI DON DU 'GYUR NA DMYAL BA'I ME
NANG DU'ANG 'DED LDAN LHA'I DGA' TSAL LA 'JUG PA LTAR SPRO BAS
GSHEGS NAS SEMS CAN GYI DON MDZAD CING, DES NA SANGS RGYAS NI
RANG 'JIGS PA MTHA' DAG LAS GROL,

GZHAN 'JIGS PA MTHA' DAG LAS SGROL BA LA MKHAS, THUGS RJE CHEN
PO KUN LA NYE RING MED PAR 'JUG ,PHAN BTAGS MA BTAGS KYI 'GRO
BA THAMS CAD KYI DON BYED PA 'DI NI SANGS RGYAS KHO NA'I
'PHRIN LAS KYI YON TAN TU 'DUG SNYAM DU DAD GDUNG SPRO

GSUM GYIS SBYANGS, SKYON KUN ZAD YON TAN KUN LDAN GYI SANGS
RGYAS DE YANG RGYU MED DANG MI MTHUN PA'I RGYU LAS BYUNG BA MA
YIN PAR DAM PA'I CHOS 'GOG LAM LAS BYUNG BAS 'GOG LAM DE SKYED
BYED DANG, DE YANG DE BRJOD BYAR STON PA'I GSUNG RAB LA THOS
BSAM SGOM GSUM

BYAS PA LAS BYUNG BAS NA CHOS RI SKYABS DNGOS DANG, YON TAN
KHYAD PAR CAN DU 'DUG SNYAM DU DANG DUNG SPRO GSUM GYIS
SBYANGS, CHOS NYAMS SU LEN PA LA YANG GROGS DGE 'DUN LA RAG
LAS PAS, NYE BA'I SRAS BRGYAD, MCHOG ZUNG, 'OD

SRUNG SOGS THEG PA GSUM GYI SLOB PA 'PHAGS PA RNAMS SKYABS
BSGRUB PA'I ZLA GROGS KYI MCHOG GO SNYAM DU BSAM LA, DE DAG GI
SKU GSUNG THUGS DANG 'PHRIN LAS KYI YON TAN BSAM LA DAD GDUNG
SPRO GSUM GYIS SBYANGS, DE NAS

@020A *, ,RANG NYID 'KHOR BA DANG NGAN SONG GI SDUG BSNGAL LA
'JIGS PA DANG, DKON MCHOG LA DE LAS SKYOB PA'I NUS PA YOD PAR
YID CHES KYI BLE LINGS SKYUR DANG, SKYABS KYI YON TAN DRAN PAS
DANG CING MNGON DU BYA 'DOD PA

DANG; 'GRO BA LA'ANG SNYING BRTZE BA'I SGO NAS SKYABS GSUM PO
DE DAG THUGS RJE CHEN PO'I GZHAN DBANG GIS BYA NAM MKHA' LA
'PHUR BA LTAR BYON NAS BDAG GI MGON SKYABS SU BZHUGS YOD SNYAM
DU GSAL BTAB LA, BDAG DANG

NAM MKHA'I MTHA' DANG MNYAM PA'I SEMS CAN THAMS CAD DUS 'DI
NAS JI SRID BYANG CHUB MA THOB BAR DU SKYABS ZHU'O SNYAM DU
BSAM LA, NGAG NAS RKANG GNYIS RNAMS KYI MCHOG SANGS RGYAS LA
SKYABS SU MCHI'O, ,BDAG CAG 'KHOR

BA DANG NGAN SONG GI 'JIGS PA LAS SGROL BA'I SKYABS STON PA
MDZAD DU GSOL, 'DOD CHAGS DANG BRAL BA RNAMS KYI MCHOG CHOS LA
SKYABS SU MCHI'O, ,BDAG CAG 'KHOR BA DANG NGAN SONG GI 'JIGS
PA LAS SGROL BA'I SKYABS DNGOS

MDZAD DU GSOL, TSOGS RNAMS KYI MCHOG DGE 'DUN LA SKYABS SU
MCHI'O, ,BDAG CAG 'KHOR BA DANG NGAN SONG GI 'JIGS PA LAS
SGROL BA'I ZLA GROGS MDZAD DU GSOL, ZHES TSIG PHRENG BA LTA
BUR BGRANG NAS THUN RE LA BRGYA RTZA SOGS

BRJOD, RJES SU SKYABS GSUM SO SO'I SKABS KYI SKYABS 'GRO DANG,
THEG PA GSUM GYI KHYAD PAR GYI SKYABS SU 'GRO BA'I KHYAD PAR
RNAMS KYANG LEGS PAR SHES PAR BYA'O, ,GNYIS PA LA, SKYABS GSUM
SO SO'I BSLAB BYA DANG,

@020B THUN MONG GI BSLAB BYA LA SLOB TSUL LO, ,DANG PO LA,
DGAG PA'I BSLAB BYA NI, SANGS RGYAS LA SKYABS SU SONG NAS 'JIG
RTEN PA'I LHA GZHAN LA GTAN GYI SKYABS MI 'CHOL, CHOS LA
SKYABS SU SONG NAS SEMS CAN LA GNOD 'TSE MI BYED, DGE

'DUN LA SKYABS SU SONG NAS DKON MCHOG LA YID MI CHES PA'I MI
DANG MU STEGS CAN LA GTAN GYI GROGS MI 'CHOL, BSGRUB PA'I
BSLAB BYA NI, SANGS RGYAS KYI SKU GZUGS BZO DANG RGYU NGAN PA
LA'ANG SANGS RGYAS DNGOS SU MOS, GSUNG

RAB KYI YI GE TSIG BZHI PA YAN CHAD LA'ANG CHOS DKON MCHOG YIN
PAR MOS, GOS NGUR SMRIG TZAM DANG RAB BYUNG GI RTAGS 'DZIN PA
TZAM LA'ANG DGE 'DUN DKON MCHOG TU MOS PAR BYA'O, ,GNYIS PA
NI, DKON MCHOG GI YON TAN DANG

KHYAD PAR SHES PA, BDE LEGS THAMS CAD DKON MCHOG GI BKA' DRIN
DU SHES TE RGYUN DU MCHOD CING, CI ZA CI 'THUNG GI PHUD KYIS
MCHOD PA, SNYING BRTZE BAS 'GRO BA GZHAN YANG TSUL DE LA 'GOD
PA, NANG PAR TSUD PA, SDOM PA

THAMS CAD KYI RTEN DU 'GYUR BA, SNGAR BSAGS PA'I LAS SGRIB
SRAB CING 'DZAD PA, BSOD NAMS RGYA CHEN PO THOB PA, NGAN 'GROR
MI LTUNG BA, MI MA YIN GYIS MI TSUGS PA, CI BSAM 'GRUB PA,
MYUR DU SANGS RGYAS BA STE PHAN YON

BRGYAD BSAMS NAS DUS DRUG TU SKYABS SU 'GRO BA DANG, BYA BA
GANG BYED DKON MCHOG LA BLO BKAL NAS BYED PA MA GTOGS 'JIG
RTEN PA'I THABS GZHAN SPONG BA DANG, DKON MCHOG BZHAD GAD KYI
PHYIR YANG MI SPONG BA STE DRUG LA BSLAB

@021A *, ,PAR BYA'O, ,GNYIS PA BDE LEGS THAMS CAD KYI RTZA BA
LAS 'BRAS BSAM PA NI, DAL 'BYOR RNYED DKA' BA SOGS BSGOMS PAS
CHOS BYED 'DOD KYI BLO TZAB TZUB CIG SKYE YANG DGE SDIG GI
SPANG BLANG RNAM DAG GCAG MA SHES NA

CHOS BRGYAD DKAR NAG KHRA GSUM GYI DBANG DU SONG NAS CHOS RNAM
DAG CIG MI 'ONG BAS DE SHES PAR BYAS TE, LAS DKAR NAG GI SPANG
BLANG LEGS PAR PHYED DGOS, DE LA LAS 'BRAS KYI RNAM GZHAG PHRA
ZHIB THOS BSAM GYIS LEGS PAR

GTAN LA PHAB NAS SGOM DGOS PAS, DES NA LAS 'BRAS BSAM PA LA,
SPYIR BSAM PA DANG, BYE BRAG TU BSAM PA GNYIS, DANG PO NI, RIN
CHEN PHRENG BA LAS, MI DGE BA LAS SDUG BSNGAL KUN, ,DE BZHIN
NGAN 'GRO THAMS CAD DO, ,DGE

LAS BDE 'GRO THAMS CAD DANG, ,SKYE BA KUN TU BDE BA DAG, ,CES
GSUNGS PA LTAR, LAS MI DGE BA LAS 'BRAS BU SDUG BSNGAL KHO NA
'BYUNG ZHING BDE BA MI 'BYUNG, LAS DGE BA LAS 'BRAS BU BDE BA
KHO NA 'BYUNG ZHING SDUG BSNGAL

MI 'BYUNG BAS, DGE SDIG GI 'BRAS BU 'TSOL PAR MI 'GYUR BAS LAS
NGES PA DANG, LAS DGE SDIG CHUNG DU YANG 'PHEL NAS 'BRAS BU
CHEN PO 'BYIN PAS NA LAS 'PHEL CHE BA DANG, RANG GI LAS DGE
SDIG GANG BYAS PA DE'I 'BRAS BU MYONG

GI ,MA BYAS PA ZHIG GI 'BRAS BU MI MYONG BAS NA LAS MA BYAS PA
DANG MI PHRAD PA DANG, LAS DGE SDIG GANG BYAS PA RKYEN GZHAN
GYIS MA BCOM NA DUS SHIN TU RING BA 'GOR YANG 'BRAS BU 'BYIN
PA GDON MI ZA BAS NA LAS BYAS PA

@021B CHUD MI ZA BA DANG, LAS GCIG GIS LUS DU MA 'PHEN PA NI
PHYUG PO GCIG GIS MCHOD GNAS DU MA BSTEN PA LTA BU DANG, LAS
DU MAS LUS GCIG 'PHEN PA NI SBYIN BDAG MANG POS MCHOD GNAS
GCIG GI ZHABS TOG BYED PA LTA BU DANG, LONGS

SPYOD CHE PA'I KLUR SKYES PA NI 'PHEN BYED MI DGE BAS 'PHANGS
KYANG RDZOGS BYED DGE BAS BYAS PA DANG, MI DBUL PO NI 'PHEN
BYED DGE BAS 'PHANGS KYANG RDZOGS BYED MI DGE BAS BYAS PA SOGS
LA ZHIB PAR BSAM LA LAS DGE SDIG PHRA MO LA

YANG SPANG BLANG BYED PAR BSLAB, GNYIS PA LA, NAG PO'I LAS
'BRAS DANG, DKAR PO'I LAS 'BRAS BSAM TSUL DANG, BSHAGS SDOM
BYED TSUL LO, ,DANG PO NI, MDZOD LAS, DE LAS CHE LONG BSDUS
NAS NI, DGE DANG MI DGE CI RIGS

PAR; LAS KYI LAM NI BCUR GSUNGS SO, ,ZHES PA LTAR, SPYIR LAS
DGE MI DGE RNAMS LAS LAM BCUR MA 'DUS KYANG, LAS KYI CHE LONG
DMAR GAS RIM NI BCUR 'DU BAS, DE LA SPANG BLANG BYED PA GNAD
DU CHE'O, ,SROG GCOD NI, GZHI SROG

LDAN LA BSAM PA'I KHYAD PAR DER 'DU SHES SHING NYON MONGS DUG
GSUM GANG RUNG GI SGO NAS SUN SLONG GSOD PAR 'DOD DE, SBYOR BA
DE'I DON LA BRTZON ZHING RANG NGAM GZHAN GYIS MTSON LTA BU
BSNUN NAS PHA ROL PO RANG GI SNGA ROL TU SHIN MTHAR

THUG RDZOGS SO, ,MA BYIN LEN NI, GZHI RANG MI DBANG BAR GZHAN
GYIS BZUNG PA'I RDZAS LA BSAM PA'I KHYAD PAR DER 'DU SHES
SHING NYON MONGS DUG GSUM GANG RUNG GI SGO NAS KUN SLONG LEN
PAR 'DOD DE, SBYOR BA THABS SNA TSOGS KYIS BLANGS

@022A *, ,PAS MTHAR THUG THOB BLO SKYES PA'O, ,LOG G-YEM NI,
GZHI GZHAN GYIS BDAG TU BZUNG BA DANG, RANG GI NYE DU DANG,
KHA GSHANG LAM SOGS BGROD BYA YIN PA DANG, RANG GI CHUNG MA
SOGS BGROD BYA YIN YANG, RTEN DRUNG

LTA BU GNAS MA YIN PA DANG, SBUM MA DANG BSNYEN GNAS PA LTA BU
DUS MA YIN PA LA DER 'DU SHES TE NYON MONGS GANG RUNG GI SGO
NAS KUN SLONG LOG G-YEM 'DOD DE, SBYOR BA DE'I DON LA BRTZON
ZHING MTHAR THUG DBANG PO GNYIS SPRAD PA NA DER

'GYUR RO, ,RDZUN SMRA NI, GZHI MTHONG THOS SOGS BRGYAD LA,
SMRA YUL DON GO BA'I GANG ZAG LA, MTHONG BA LAM MTHONG SOGS SU
'DU SHES BSGYUR TE NYON MONGS GANG RUNG GI SGO NAS KUN SLONG
RDZUN SMRA BAR 'DOD DE, SBYOR BA LUS NGAG GANG

RUNG GI RNAM 'GYUR BSTAN TE MTHAR THUG DON GO BA'O, PHRA MA
NI, GZHI GANG ZAG GNYIS LTA BU LA DER 'DU SHES TE NYON MONGS
GANG RUNG GI SGO NAS KUN SLONG DBYE BAR 'DOD DE, SBYOR BA
'BYED TSIG BDEN RDZUN GANG RUNG SMRAS TE MTHAR THUG DON GO

BA'O; ;TSIG RTZUB NI, GZHI YID DU MI 'ONG BA'I SEMS CAN LA DER
'DU SHES TE NYON MONGS GANG RUNG GI SGO NAS KUN SLONG TSIG
RTZUB SMRA BAR 'DOD DE, SBYOR BA TSIG RTZUB SMRAS BAS MTHAR
THUG DON GO BA'O, ,NGAG KYAL NI, GZHI SNGA MA GSUM

GANG RUNG DU MA GTOGS PA'I DON DANG MI LDAN PA LA DER 'DU SHES
SHING NYON MONGS GANG RUNG DANG KUN SLONG BYUNG RGYAL DU SMRA
BAR 'DOD DE, SBYOR BA PHYI ROL BA'I BSTAN BCOS DANG, DMAG RKUN
SOGS 'DU 'DZI'I GTAM SMRA BA, CHAGS

@022B SEMS KYIS GLU DANG GZHAN LA KHA GSAG SMRA BAR BRTZAMS
NAS MTHAR THUG SMRAS ZIN PA'O, ,BRNAB SEMS NI, GZHI GZHAN GYI
NOR LA DER 'DU SHES SHING, RANG NOR LA CHAGS SEMS DANG GSOG
SEMS, GZHAN NOR LA RO MYONG SEMS DANG 'KHU SEMS,

NGO TSA NYES DMIGS ZIL GYIS GNON PA'I SEMS TE CHOS LNGA LDAN
GYI NYON MONGS GANG RUNG GI SGO NAS KUN SLONG RANG LA BYUNG NA
SNYAM PA'I RNGAM SEMS KYIS, SBYOR BA DE'I DON DU YID KYIS
RTZOL ZHING MTHAR THUG DER SMON PA'O, ,GNOD SEMS NI, GZHI YID

DU MI 'ONG BA'I SEMS CAN LA DER 'DU SHES SHING GNOD BYED KYI
RGYU LA MTSAN MAR 'DZIN PA'I ZHE SDANG GI SEMS, MI BZOD BA'I
SEMS, TSUL MIN YID BYED YANG YANG DRAN PA'I 'KHON 'DZIN GYI
SEMS, GSOD BRDEG BYAS NA CI MA RUNG SNYAM

PA'I 'KHU SEMS, NGO TSA NYES DMIGS ZIL GYIS GNON PA'I SEMS TE
CHOS LNGA LDAN GYI NYON MONGS GANG RUNG GI SGO NAS KUN SLONG
GSOD PA SOGS BYA BAR 'DOD DE, SBYOR BA YID KYIS DER RTZOL
ZHING, MTHAR THUG BYED PAR THAG BCAD PA'O, ,

LOG LTA NI, GZHI YOD PA'I DON LA DER 'DU SHES SHING SHES BYA
JI LTA BA BZHIN MI SHES PA'I RMONGS PA'I SEMS DANG, SDIG PA LA
DGA' PA'I DRAG SHUL GYI SEMS, TSUL MIN YID BYED KYI CHOS LA
NGES PAR 'DZIN PA RGYUN DU LOG PAR ZHUGS

PA'I SEMS, LEGS SPYAD DANG MCHOD SBYIN SOGS LA MED PAR SKUR BA
'DEBS PA'I NYAMS PA'I SEMS, NGO TSA NYES DMIGS ZIL GNON GYI
SEMS TE CHOS LNGA LDAN GYI NYON MONGS GANG RUNG GI SGO NAS KUN
SLONG SKUR BA 'DEBS PAR 'DOD DE, SBYOR 
@023A *, ,BDE'I DON LA YID KYIS RTZOL ZHING, MTHAR THUG THAG
BCAD PA'O, ,LAS 'BRAS LCI YANG NI, BSHES SPRINGS LAS, RTAG DANG
MNGON PAR ZHEN DANG GNYEN PO MED, ,YON TAN GTZO LDAN GZHI LAS
BYUNG BA'I LAS, ,DGE DANG MI DGE NAM

LNGA CHEN PO STE, ,ZHES DUS RTAG TU BYAS PA, MNGON PAR ZHEN PA
STE KUN SLONG SHUGS DRAG POS BYAS PA, DGE MI DGE GANG RUNG GI
GNYEN PO STE LDOG PHYOGS MED PAR BYAS PA DANG, YON TAN GYI GTZO
BOR GYUR PA MKHAN SLOB DANG, PHAN 'DOGS PA'I

GZHIR GYUR BA PHA MA SOGS LA DGE SDIG CHUNG DUS KYANG 'BRAS BU
CHEN PO 'BYIN PAS RNAM SMIN LCI, LAS LAM BCU PO DE YANG LCI YANG
NI, LUS NGAG GI BDUN SNGA MA SNGA MA LCI, PHYI MA PHYI MA YANG,
YID KYI GSUM PHYI MA PHYI MA LCI, SNGA MA SNGA MA YANG BAS, DE

YANG NYON MONGS SHUGS DRAG POS BYAS PA LCI, PHAM SOGS YUL GNYAN
POR BYAS PA RNAMS LCI, DE'I RNAM SMIN GYI 'BRAS BU NI, DUG GSUM
DRAG POS BYAS PA DMYAL BAR SKYE, 'BRING GIS BYAS PA YI DVAGS,
CHUNG DUS BYAS BDUD 'GROR SKYE,

BCU PO SO SO'I RGYU MTHUN GYI 'BRAS BU NI, RIM BZHIN TSE THUNG
BA, LONGS SPYOD DBUL BA, CHUNG MA SRUNG DU MI BTUB PA, MI KHA
SDANG BA, MDZA' BSHES NYUNG BA, MI SNYAN PA MANG DU THOS PA,
TSIG MI BTZAN PA, YID KYI RE BA MI 'GRUB PA, 'JIGS PA

CHE BAR YANG DAG PA'I LTA BA LA RMONGS PA BCU'O, ,BDAG PO'I
'BRAS BU NI, RIM BZHIN SMAN SOGS MTHU CHUNG BA, LO 'BRAS NYUNG
DUR 'GYUR BA, GNAS 'DAM RDZAB DANG LJAN LJIN DU GYUR BA, BLO
BRID DANG 'JIGS PA CHE BA, SA PHYOGS KHOD MI SNYOMS

@023B SHING BGROD DKA' BA, SDONG DUM DANG TSER MA SOGS YID DU MI
'ONG BA MANG BA, LJON SHING LA 'BRAS BU MI CHAGS PA, PHUN TSOGS
RNAMS RIM GYIS 'GRIB PA, NAD 'KHRUG 'BYUNG BA, MI DANG MI MA YIN
GYIS 'TSE BA, RGYU 'BRAS GO LDOG PAR 'GYUR BA'O, ,

RNAM SMIN DANG RGYU MTHUN GYI 'BRAS BU RANG LA 'BYUNG BA DANG,
BDAG 'BRAS DE GNAS BA'I YUL LA 'BYUNG NGO, ,DES NA MI DGE BA BCU
RANG LA SPYOD 'DOD GANG YOD PA DE'I GZHI BSAM PA SBYOR BA RNAMS
GSAL BTAB NAS MNGON GYUR DU BYUNG BA NA, SNGAR PHAN

CHAD KHO NGOM SHES PAR LAS MANG DU BSAGS, DA NI KUN SLONG NAM
BYUNG BA TZAM NAS 'GOG PAR BYA'O SNYAM DU BSAM LA DE DAG 'GOG PA
LA BSLAB BO, ,GNYIS PA NI, MI DGE BA BCU GO LDOG PA NI DGE BA
BCU YIN LA, SROG MI GCOD PA LTA BU LA

MTSON NA, GZHI SROG LDAN LA DER 'DU SHES NAS, CHAGS MED SDANG
MED GTI MUG MED PA GSUM GANG RUNG GI SGO NAS, KUN SLONG SROG MI
GCOD PAR 'DOD DE, SBYOR BA DE'I DON LA BRTZON ZHING, MTHAR THUG
SROG GCOD PA LAS BZLOG ZIN PA'O,,

DES GZHAN LA YANG 'DRA, RNAM SMIN GYI 'BRAS BU DANG, RGYU MTHUN
GYI 'BRAS BU DANG, BDAG PO'I 'BRAS BU RNAMS KYANG MI DGE BA DE
DAG LAS GO BZLOG PA YIN LA, DPER NA SROG GCOD PA SPANG PA'I RNAM
SMIN GYI 'BRAS BU MIR SKYE, RGYU MTHUN GYI

'BRAS BU TSE RING, BDAG PO'I 'BRAS BU SMAN DANG BZA' BTUNG NUS
PA CHE BA 'BYUNG, DES GZHAN RIGS 'GRE ,GZHI NAS MTHAR THUG GI
BAR SDIG SEMS KYIS ZIN PA'I LAS NI GCIG TU GNAG PA'I LAS YIN PAS
SPANG BYA DANG, MANG PO'I SROG

@024A *, ,SKYOB PA'I DON DU GCIG GI SROG GCOD PA NI LAS NAG
KYANG RNAM SMIN DKAR BAS BLANG BYA DANG, MANG PO GSOD PHYIR MA
CHAGS PA'I SBYIN PA LTA BU LAS DKAR KYANG RNAM SMIN NAG PAS
SPANG BYA DANG, GZHAN YANG THAR THUG GA BAR

DGE SEMS KYIS BYAS PA RNAMS NI GCIG TU DKAR BA'I LAS YIN PAS
MCHOG TU BLANG BYA DANG, 'DI DAG GIS DKAR NAG 'DRES MAS KYANG
'BRAS BU BDE SDUG 'DRES MAR 'BYIN PA'I TSUL DANG, RGYU MTSAN
RNAMS ZHIB TU BSAM NAS SPANG BLANG BYA'O,,

KHYAD PAR DU LAM MYUR DU SKYE BA LA RNAM SMIN GYI YON TAN BRGYAD
DANG LDAN PA'I RTEN THOB DGOS, THOB PA'I THABS SU DE'I RGYU LA
'BAD DGOS PAS, GZHAN GYI SROG SKYOB PA DANG, RTEN LA MAR ME 'BUL
ZHING BZOD PA BSGOM PA, MKHAN SLOB

SOGS GZHAN LA BRAN LTAR GUS PA, SBYIN PA LA BRTZON PA, NGAG BAG
DANG LDAN PA, MKHAN SLOB DANG DKON MCHOG LA MCHOD CING RANG LA
YON TAN 'BYUNG BAR SMON LAM 'DEBS PA, 'BRAS BU MI DBYUNG ZHING
BUD MED LA NYES DMIGS

SU LTA BA, GZHAN GYIS BSGRUB MI NUS PA LA BSGRUB GROGS BYED PA
BRGYAD KYI RNAM SMIN NI RIM BZHIN, TSE RING BA, KHA DOG BZANG
BA, RIGS MTHO BA, DBANG PHYUG PHUN SUM TSOGS PA, TSIG BTZUN PA,
DBANG CHE BAR GRAGS PA, PHOR SKYE BA, STOBS

DANG LDAN PA RNAMS 'BYUNG BAS, DE DAG LA MOS SPRO'I BSAM PA NAN
TAN BYA, DE LTAR LAS 'BRAS LA DPYAD 'JOG GNYIS KA'I SGO NAS ZHIB
TU BSAM PAS, RTEN KHYAD PAR CAN DE LTA BU THOB PA LA, MI DGE
BCUS MA GOS SHING GSAR DU MI

@024B GSOG PA ZHIG DGOS 'DUG KYANG, TSE 'DIR YANG SDIG PA DE
TZAM ZHIG BSAGS, DES CHA TZAM DU YANG 'GRAN MI NUS PA'I SDIG PA
RANG GCIG BU'I DON DU MA ZAD, DPON GROGS SPUN ZLA BUD MED G-YOG
'KHOR, SDE DGON LA SOGS PA'I DON DU SDIG PA GRANGS MED BSAGS

PA DE, BSHES SPRINGS LAS, KHYOD KYIS BRAM ZE DGE SLONG LHA DANG
NI, ,MGRON DANG YAB YUM DAG DANG BTZUN MO DANG, ,'KHOR GYI SLAD
DU'ANG SDIG PA MI BGYI STE, ,DMYAL BA'I RNAM SMIN SKAL NOD 'GA'
MA MCHIS, ,ZHES SDIG PA'I RNAM SMIN BGO BYAR MED PAR RANG GCIG

BUS MYONG DGOS LA, MYONG NGES KYI LAS NI GANG GIS KYANG BZLOG TU
MED PAR CHOS MNGON PA LAS BSHAD PAS, JI LTAR BYAS KYANG 'KHOR BA
LAS MI THAR PA 'DRA SNYAM DU YID BLONG BLONG POR GYUR PA NA,
STON PA THUGS RJE CAN DES DRANG NGES KYI CHOS MANG DU BKA' STZAL
BA'I THEG PA

'OG MAR DE LTAR BSHAD KYANG, NGES DON DU MTSAMS MED BYAS KYANG
BSHAGS SDOM BYAS PAS 'DAG NUS PAR GSUNGS PAS, BSHES SPRINGS LAS,
GANG ZHIG SNGON CHAD BAG MED GYUR PA LAS, ,PHYI NAS BAG DANG
LDAN PAR GYUR DE YANG, ,ZLA BA SPRIN BRAL LTA

BUR RNAM MDZES TE, ,DGA' BO SOR PHRENG MTHONG LDAN BDE BYED
BZHIN, ,ZHES GCUNG DGA' BO CHUNG MA LA HA CANG CHAGS PA DANG,
SOR PHRENG GIS MI DGU BRGYA GO DGU BSAD PA DANG, MA SKYES DGRAS
YAB RGYAL PO BSAD PA RNAMS KYANG BSHAGS PAS DAG CING, SNGA MA
GNYIS

KYIS DGRA BCOM THOB PA DANG, BDE BYED KYIS MA BSAD PA YANG DAG
NAS, DMYAL BAR DAR GYI GRU GU BRDABS PA TZAM SKYES, DE NAS LTAR
SKYES TE BCOM LDAN 'DAS KYIS CHOS BSHAD PAS RGYUN ZHUGS KYI
'BRAS BU THOB PAR BSHAD, DE RNAMS DANG 'DRA BA ZHIG MA BYUNG
YANG

@025A *, ,NGAN 'GRO'I SGO KHEGS PA ZHIG BYED SNYAM PA'I NGES
'BYUNG DRAG PO DANG BCAS, BSHAGS YUL GYI SKU GSUNG THUGS RTEN
'GRAM, DE DAG LA DKON MCHOG DNGOS KYI 'DU SHES 'JOG CING, SKYABS
SU 'GRO BA DANG SEMS BSKYED PA NI RTEN GYI STOBS DANG,

SNGAR BYAS KYI SDIG PA LA DUG KHONG DU SONG BA LTA BUS 'GYOD
CING, GSAR 'OD BSHAGS MDO LTA BU NGAG TU BRJOD PA NI, RNAM PAR
SUN 'BYIN PA'I STOBS DANG, PHYIN CHAD SROG LA BABS KYANG MI BYED
SNYAM PA'I SDOM SEMS NI, NYES PA LAS SLAR BZLOG PA'I STOBS

DANG BCAS NAS, RJE BDAG NYID CHEN POS MDZAD PA'I STOBS BZHI'I
BSHAGS PA DANG, 'PHAGS PA PHUNG PO GSUM PA'I MDO DANG, GZUNGS
SNGAGS ZAB MO DANG, DE BZHIN GSHEGS PA'I MTSAN BRJOD PA DANG,
PHYAG 'TSAL BA NI LAG LEN DNGOS YIN NO,

RAB BYUNG YIN NA SKABS 'DIR SPYI BSHAGS DANG, RANG RANG GI PHYIR
BCOS KYANG BYA'O, ,THUN MTSAMS SU MDO SDE KLOG PA DANG, STONG
NYID BSGOM PA DANG NYAN PA SOGS DANG, SKU GZUGS BZHENGS PA DANG,
DKON MCHOG MCHOD PA SOGS NI GNYEN PO KUN TU

SPYOD PA'I STOBS DANG BCAS SDIG PA DAG PA'I RTAGS MA BYUNG BAR
DU 'BAD PAR BYA'O,, ` ,,GNYIS PA SKYES BU 'BRING DANG THUN MONG
PA'I LAM LA BLO SBYONG BA NI, SNGAR MI DGE BCU SPONG DANG,
SKYABS 'GRO'I LAM DE DAG NYAMS SU BLANGS PAS SKYE BA PHYI MA

BDE 'GROR SKYES NAS, RE ZHIG NGAN SONG GI SDUG BSNGAL MYONG MA
DGOS KYANG, SPYOD 'JUG LAS BDE 'GROR YANG DANG YANG 'ONGS TE,
,BDE BA MANG PO SPYAD SPYAD NAS, ,SHI NAS NGAN SONG SDUG BSNGAL
NI, ,YUN RING MI BZAD RNAMS SU LTUNG, ,ZHES PA

@025B LTAR; NYON MONGS MA SPANG BA'I DBANG GIS MI DGE BA'I LAS
MI GSOG PA'I NGES PA MED LA, LAS BSAGS NA SLAR NGAN SONG DU SKYE
DGOS TSUL BSAM LA, DES NA DA LTA LAS NYON GNYIS KYIS 'KHOR BAR
NYER LEN GYI PHUNG PO NING MTSAMS SBYOR DU BCUG PA NI

BCINGS PA YIN ZHING, 'CHING TSUL NI, SKYES BU 'CHING BYA DANG,
NYON MONGS DANG LAS GNYIS 'CHING BYED, 'CHING BYED DES BDAG ZAG
BCAS KYI PHUNG PO LNGA'I NGO BOR DBYER MED DU 'CHING BAR BYED PA
YIN, DE LAS GROL TZAM MAM DE'I BAG CHAGS SA BON DANG

BCAS PA ZAD TZAM NI THAR PA YIN PAS, DE THOB PAR BYED PA'I LAM
NYAMS SU LEN TSUL LA, THAR PA DON GNYER GYI BLO BSKYED PA DANG,
DER BGROD PA'I LAM BSHAD PA GNYIS, DANG PO LA SDUG KUN GNYIS KYI
SGO NAS BSAM PA, RTEN 'BREL YAN LAG

BCU GNYIS KYI SGO NAS BSAM PA GNYIS, DANG PO LA SDUG BDEN 'KHOR
BA'I NYES DMIGS BSAM PA DANG, KUN 'BYUNG 'KHOR BA'I 'JUG RIM
BSAM PA GNYIS, DANG PO LA, MI DANG, BDE 'GRO GZHAN GNYIS DANG,
RIGS DRUG THUN MONGS PA'I SDUG BSNGAL

BSAM PA GSUM, DANG PO LA BDUN, DANG PO SKYE BA'I SDUG BSNGAL NI,
SLOB SPRINGS LAS, SHIN TU MI BZAD DRI NGA MI GTZANG BCER BAS
'GAGS, ,RAB TU DOG PA MUN NAG THIBS POR 'DUG PA YI, ,MNGAL GNAS
DMYAL BA LTA BU'I NANG DU DE ZHUGS

NAS; ;LUS YONGS BSKUMS LA SDUG BSNGAL CHEN PO GNAG DGOS SO,
,ZHES MNGAL SKYES KYI DBANG DU BYAS NA, PHO BA'I 'OG LONG KA'I
STENG NA KHA SGAL TSIGS LA BLTAS NAS DRI NGA ZHING MI GTZANG
BA'I LJAN LJIN GYI KHROD DU YOD PA LAS, RIM

@026A *, ,GYIS MER MER PO NAS RKANG LAG 'GYUS PA'I BAR SKABS SU,
MAS BZA' BTUNG TSA BA BSTEN NA ME DONG DU BCUG PA LTA BU, GRANG
BA BSTEN NA 'KHYAGS SBUBS SU GNAS PA LTA BU, MCHOD PA DANG
BRGYUG PA SOGS KYI SKABS SU G-YANG LA LHUNG

BA LTA BU'I NYAMS 'CHAR BA SOGS SDUG BSNGAL DRAG PO MYONG BZHIN
DU ZHAG NYIS BRGYA RE DRUG SONG BA NA LAS KYI RLUNG GIS MGO THUR
DU BSTAN TE, MNGAL SGO'I RUS PA SHIN TU DOG PA NAS PHYIR 'BYUNG
BA'I TSE BA LANG GI PAGS PA DMAR BSHUS BYAS

PA LA SBRANG MA MCHU RNON GYIS ZOS PA LTA BU'I SDUG BSNGAL DRAG
PO MYONG BZHIN DU SKYE LA, SKYES NAS KYANG RE ZHIG STAN 'JAM PA
LA BZHAG KYANG TSOR DONG DU BCUG PA LTA BU'I TSA GRANG GI SDUG
BSNGAL CHUNG NGU TZAM YANG BZOD DKA' TSUL BSAM PA LA, DA LTA
RANG

SHONG GI BUM PA LTA BU ZHIG GI NANG DU CHUD DE STENG 'OG MI
GTZANG BAS GANG PAR GYUR NA ZHAG GCIG KYANG BZOD THABS MED PA
DES NA, BDE 'GROR SKYE BA LA YANG SKYUGS NA CAN GYIS ZAS MTHONG
BA LTA BU'I SKYUGS LOG LOG MA BYUNG BAR DU BSGOM GSUNG,

GNYIS PA NI, RGYA CHER ROL PA LAS, RGA BAS GZUGS SDUG GZUGS MI
SDUG PAR BYED, ,RGA BAS GZI BRJID 'PHROG CING MTHU STOBS 'PHROG
,RGA BAS BDE BA 'PHROG CING BRNYAS PAR BYED, ,RGA BAS 'CHI BYED
RGA BAS MDANGS KYANG 'PHROG ,CES GSUNGS

PA LTAR, RGA BA'I SDUG BSNGAL NI, SKRA DKAR ZHING LUS GUG PA,
LUS BZHIN GNYER MAS KHENGS PA SOGS LUS KYI MTHU NYAMS TSUL BSAMS
NAS, SNGAR DAR BABS KYI DUS SKRA NAG PA, LUS DRANG PA, PAGS PA
LA GNYER MA MED PA SOGS KYI LUS

@026B DE LTA BU, DA LTA LUS MA 'PHOS KYANG 'PHOS PA DANG KHYAD
MED PA BZHIN SONG, TSE YANG NYAMS NAS LO ZLA ZHAG MANG SONG RIM
GYIS MAR NGO'I ZLA BA BZHIN RNAM PAR 'GRIB NAS, 'CHI BDAG GI
KHAR CHUD PAR 'DUG SNYAM PA'I SKYO BA DANG, LUS KYI MTHU NYAMS
PAS LDANG NA

SHING RTZA GNAM DU 'DON PA LTA BU DANG, SDOD NAS SKYE 'DOGS THAG
CHAD PA LTAR SDOD DGOS, 'GRON GOM PA 'KHYOR, SMRA NA NGAG LDANG
LDIB TU SONG BA DANG, DBANG NGO RNAMS NYAMS PAS MIG RNA SOGS
KYIS MTHONG THOS TSUL BZHIN MI 'ONG, BRJED NGES CHE, YUL

LA LONGS SPYOD PA NYAMS PAS SNGAR ZA BA'I TSON TZAM ZOS NA LUS
KYIS MI MTSUN PAR NAD SKYE TSUL BSAM GSUNG, GSUM PA NA PA'I SDUG
BSNGAL NI, RGYA CHER ROL PA LAS, DPER NA RGUN SMAD RLUNG DANG
KHA BA CHE, ,RTZVA SHING GEL BA NAGS SMAN MDANGS KYANG

'PHROG ,DE LTAR NANG 'DIS 'GRO BA'I MDANGS 'PHROG CING, ,DBANG
PO ZUNGS DANG STOBS NI NYAMS PAR BYED, ,CES LUS KYI TSA GRANG
'KHRUG PAS, ZUG GZER SOGS GDUNG BA SNA TSOGS PAS NYAM THAG PAS
LUS KYI SHA ZHU, PAGS PA BSKAMS SHING

BSKUL BSKYOD DKA', ZAS SOGS YID DU 'ONG BA SPYAD DU MI STER,
!SMAN DANG GTAR SREG SOGS YID DU MI 'ONG BA RNAMS DBANG MED DU
SPYAD DGOS, NAD MA 'TSON SHI DOGS PA'I SDUG BSNGAL BSAM, BZHI PA
'CHI BA'I SDUG BSNGAL NI, RGYA CHER ROL PA LAS,

'CHI DANG 'PHO DANG 'CHI 'PHO DUS BYED PA, ,PHANGS SHING SDUG
PA'I SKYE BO RTAG TU 'BRAL, ,PHYIR MI 'ONG ZHING PHRAD PAR 'GYUR
MA YIN, ,SHING LAS LO 'BRUL 'DRA ZHING KLUNG RGYUN MTSUNGS,
,ZHES NAD LAS GROL NA DKA' BA SPYAD RIN CHOG NA'ANG, PHAL CHER
NI THABS
@027A *, ,SNA TSOGS BYAS KYANG NAD JE CHER SONG NAS, SMAN PAS
BOR, MO BON GYIS BSLUS, GNYEN BSHES KYIS MTHA' BSKOR NAS MYA
NGAN DANG, SHI DGE DUR 'DEBS KYI GSHOM RA 'DING, RANG NYID BKRAG
MDANGS NYAMS, KHA BSKAMS,

MCHU BRDZES SNA ZHOM, MIG KOD MOR SONG, DBUGS BRTZEGS, SNGAR
BYAS KYI SDIG PA LA 'GYOD PA DANG, GNYEN BSHES 'KHOR G-YOG NOR
RDZAS KUN LA SHIN TU CHAGS BZHIN PA'I NGANG NAS GTAN BRAL BYAS,
GCES PAR BSKYANGS PA'I

LUS KYANG BZHAG NAS 'GRO DGOS PA'I SDUG BSNGAL TSUL BSAM, LNGA
PA DGRA LA BRTEN PA'I SDUG BSNGAL NI, DGRA MI SDUG PA ZHIG GIS
LUS SROG GTAM DON SOGS LA GNOD PA BYAS DOGS PA'I SDUG BSNGAL
DANG, DER MA ZAD MI MDZA' BA

ZHIG DANG GNAS KHANG GCIG TU GNAS KYANG YID MI BDE BA NAG YO RE
BA DANG, DE GZHAN DU PHYIN NA NAM LANGS PA LTA BU 'BYUNG TSUL
BSAM, DRUG PA GNYEN LA BRTEN PA'I SDUG BSNGAL NI, GNYEN BSHES
SHIN TU MDZA' BA YUL GZHAN DU SONG BA NA,

DE'I YON TAN DANG PHUN SUM TSOGS PA DRAN TE SGO GSUM GYI SDUG
BSNGAL MYONG TSUL BSAM, BDUN PA 'DOD PA LA BRTEN PA'I SDUG
BSNGAL NI, TSONG PA DANG ZHING LAS PA SOGS KYANG TSOD ZOG STOR
BA DANG LO TOG SAD SER GYIS BCOM DOGS PA

DANG; DBU GTZO DANG ZHANG BLON RNAMS KYANG DGRA MA THUL, GNYEN
MA 'KHYONGS DOGS PA DANG, RAB TU BYUNG BA GNYEN PO ZHAN PAS TSUL
KHRIMS MGO MI THON PA DANG, SHES RAB DMAN PAS THOS BSAM GYI BYA
BA MA GRUB PA SOGS KYI SDUG BSNGAL

@027B BAS NA, MDOR NA KHA DRAG PO ZHAN POR SONG BA, PHYUG PO
SPRANG POR SONG BA, MANG PO NYUNG NGUR SONG BA SOGS RGYAL KHAMS
LA BRTAGS NA SNGAR GYIS NA MI 'DUG PAS, MI LUS 'DI YANG SDUG
BSNGAL GYI RANG BZHIN CAN YIN TSUL LA MYONG BA SNYING THAG PA
NAS MA

SKYES PAR DU BSGOM GSUNG, GNYIS PA NI, BSHES SPRINGS LAS, LUS
KYI KHA DOG MI SDUG 'GYUR BA DANG, ,STAN LA MI DGA' ME TOG
PHRENG BA RNYING DANG, ,GOS LA DRI MA CHAGS DANG LUS LA NI,
,SNGON CHAD MED PA'I RDUL 'BYUNG ZHES BGYI BA, ,MTHO RIS

'CHI 'PHO SGRON BYED SNGA LTAS LNGA, ,ZHES 'DOD LHA 'CHI BAR NYE
BA'I TSE, LUS KYI BKRAG MDANGS NYAMS PA, STAN LA 'DUG SNYING MI
'DOD PA, ME TOG GI PHRENG BA BRNYING PA, GOS LA DRI MA CHAGS PA,
LUS LA SNGON MED PA'I RDUL 'BYUNG BA NI 'CHI LTAS LNGA DANG,

LUS KYI 'OD CHUNG NGUR SENG BA, KHRUS CHU LUS LA CHAGS PA, GOS
RGYAN LAS SGRA MI SNYAN PA 'BYUNG BA, MIG GI RDZIM 'KHRAB PA,
YUL GCIG LA CHAGS PA STE LNGA NI NYE BA'I 'CHI LTAS DANG, DE BCU
'CHI LTAS SU RI GNAS SDUG BSNGAL BA DANG, KHYAD PAR SKABS

GSUM BA ZHES PA, GANG NAS SKYES DANG, GANG DU SKYE 'GYUR YANG
BRTAGS NA SHES PA YIN PAS, DE RJES DMYAL BAR SKYE NGES LTA BU
YIN NA, DMYAL BAR SKYES PA DANG KHYAD PAR MED PA LTA BU'I SDUG
BSNGAL DRAG PO MI BZANG PA LHA'I ZHAG LNGA SOGS SU MYONG ZHING

LHA'I ZHAG LNGA NYUNG SHOS LA'ANG MI LO NYIS BRGYA LNGA BCU YOD
PAS SDUG BSNGAL YUN RING DU MYONG TSUL BSAM, GZHAN YANG LHA BSOD
NAMS CHE BA MTHONG BAS CHUNG BA SPA GONG BA DANG, STOBS CHE BAS
CHUNG PA GNAS GZHAN DU SKROD PA DANG, LHA MA YIN DANG

@028A *, ,'THAB PA'I TSE, LUS LA GCOD DRAL GYI SDUG BSNGAL SNA
TSOGS MYONG TSUL DANG, LHA MA YIN RNAMS KYANG LHA'I PHUN TSOGS
LA PHRAG DOG GIS RGYUD 'KHRUG STE SDUG BSNGAL BA DANG, LHA DANG
'THAB PAS LUS GCOD DRAL GYI SDUG BSNGAL

SNA TSOGS MYONG TSUL DANG, KHAMS GONG MA GNYIS NA MNGON GYUR GYI
SDUG BSNGAL MED KYANG, RGYA MTSO'I GZINGS KYI PHUG RON SLAR
GZINGS LA 'KHOR BA BZHIN, TING NGE 'DZIN GYI 'PHEN PA ZAD PA NA
SHI NAS SLAR YANG 'DOD PAR SDUG BSNGAL SNA

TSOGS MYONG TSUL BSAM, GSUM PA NI, 'KHOR BA 'DI LAS MA GROL
PHYIN SDUG BSNGAL PHYI MA 'DREN PA NI 'GRUB PA'I SDUG BSNGAL,
TSE 'DI'I SKYE RGAN 'CHI'I SDUG BSNGAL NI GRUB ZIN PA'I SDUG
BSNGAL, RMA 'BRAS LA TSVA CHUS REG PAS SDUG

BSNGAL CHER SONG BA LTA BU NI SDUG BSNGAL GYI SDUG BSNGAL, PHYIN
PAS NGAL BA NA BSDAD PAS BDE PA TZAM BYUNG YANG, BSDAD YUN RING
BA'I SDUG BSNGAL LTA BU NI 'GYUR BA'I SDUG BSNGAL, 'KHYAGS SBUBS
SU CHUD PA ZHIG DE LAS MA

THAR BAR DU DRO BA MI 'BYUNG BA LTA BU NI KHYAB PA 'DU BYED KYI
SDUG BSNGAL, NYER LEN GYI PHUNG PO 'DI BLANGS PHYIN, DA LTA'I
PHUNG PO 'DI LA BRTEN PA'I SDUG BSNGAL MYONG ZHING, PHYI MA'I
SDUG BSNGAL 'DREN PA LAS 'OS MED PAR BSAM, SDUG

BSNGAL DRUG LA YID BRTAN MI RUNG BA NI, BSHES SPRINGS LAS, PHA
NI BU NYID MA NI CHUD MA NYID, ,SKYE PO DGRAR GYUR PA DAG BSHES
NYID DANG, ,ZLOG PA NYID DU MCHI BAS DE SLAD DU, ,'KHOR BA DAG
NA NGES PA 'GA' MA MCHIS, ,ZHES SKYE BA

@028B 'PHOS PAS PHA MA DGRA GNYEN GO ZLOG PAR MA ZAD, TSE 'DIR
YANG LO SNGA MA'I GNYEN DGRAR 'GYUR BA DANG, DGRA GNYEN DU 'GYUR
BA DANG, ZLA BA SNGA MA'I GNYEN PHYI MAR DGRAR 'GYUR BA DANG,
SNGA MA'I DGRA PHYI MAR GNYEN DU 'GYUR TSUL MTHONG BAS DGRA
GNYEN SOGS LA NGES PA MED PA'I TSUL,

BSAM, CHOG MI SHES PA NI, JI LTAR MDZE CAN SRIN BUS NYEN PA NI,
,BDE BA'I DON DU ME LA KUN BSTEN KYANG, ,ZHI BAR MI 'GYUR DE
DANG 'DRA BAR NI, ,'DOD PA RNAMS LA CHAGS PA'ANG MKHYEN PAR
MDZOD, ,CES SNGON CHAD RAB LHA'I BDUD RTZI, BAR MA

MA'I NU ZHO, THA MA MI GTZANG BA DANG KHO CHU KHOL MA SOGS RGYA
MTSO LAS MANG BA 'THUNG MOD KYANG, BZANG POS TSIM STE CHOG SHES
DANG, NGAN PAS SUN TE ZHEN LOG MA BYUNG ZHING, DA DUNG YANG CHOG
MI SHES PAR 'THUNG BAR 'GYUR TSUL BSAM, LUS YANG YANG 'DOR

BA NI; MYA NGAN BSAL BA LAS, PHAN TSUN 'THAB DANG RTZOD PA'I
PHYIR, ,MGO BO BCAD PA GANG YIN PA, ,SBUNGS NA DE LTAR MTHO BA
NI, ,TSANGS PA'I 'JIG RTEN LAS KYANG THAL, ,ZHES NAD LA SOGS
PA'I SGO NAS LUS DOR BA GZHAN PHAR ZHOG ,MTSON

GYIS GTUBS TE SHI BA'I MGO BO RNAMS SPUNGS NA, TSANGS PA'I 'JIG
RTEN LAS MTHO BA DE SNYED CIG DOR NA, DA DUNG 'KHOR BA LAS MTHAR
NA LUS YANG YANG 'DOR DGOS TSUL BSAM, MNGAL SGO GRANGS MED 'GRIM
PA NI, MA YI THUG MTHA' RGYA SHUG TSIG

GU TZAM, ,RIL BUR BGRANGS KYANG SA YIS LANG MI 'GYUR, ,ZHES RANG
GI MA, DE'I MA ZHES BGRANG BA'I CHED DUS CHEN PO 'DI RIL BU
CHUNG NGUR BYAS NAS BGRANG YANG GRANGS MI LANGS LA, SA YIS MI
LANGS PA DE BZHIN DU, RANG GI MA RKYANG BA'I GRANGS KYANG BGRANG

@029A *, ,MI THUB LA, MA DE SNYED KYI MNGAL MI GTZANG BAR NYAL
DGOS BYUNG SNYAM DU BSAM, MTHO DMA' MA NGES PA NI, BRGYA BYIN
'JIG RTEN MCHOD 'OS GYUR NAS NI, ,LAS KYI DBANG GIS PHYIR YANG
SA STENG LHUNG, ,'KHOR

LOS SGYUR BA NYID DU GYUR NAS KYANG, ,'KHOR BA DAG TU YANG BRAN
NYID DU 'GYUR, ,ZHES LHA RNAMS KYI DBANG PO BRGYA BYIN DANG,
,'KHOR LOS SGYUR BA'I RGYAL PO SOGS KYI GO 'PHANG THOB KYANG,
SNGAR BYAS KYI MI DGE BA'I LAS MA ZAD PAR

GSOS 'DEBS BYUNG NA, YANG PHRAN DANG NGAN SONG SOGS DMAN BA'I
GNAS SU SKYE BAR 'GYUR BA DANG, 'JIG RTEN SNANG BAR BYED PA'I
NYI ZLA YANG MUN PA'I SMAG RUM DU SKYE DGOS TSUL DANG, STOBS
'BYOR SOGS KYI DREGS PAS

MYOS PA MANG PO YANG RGYAL PO'I CHAD LAS SOGS KYIS BCOM PAS
MNGA' THANG DANG BRAL BA'I TSUL BSAM, THAMS CAD SHUL DU LUS 'GRO
BA NI, SPYOD 'JUG LAS, LUS 'DI GCIG PU BYUNG BA YANG, ,LHAN CIG
SKYES PA'I SHA RUS DAG,

ZHIG STE SO SOR 'GYES 'GYUR NA, ,MDZA' BA GZHAN LTA CI ZHIG
SMOS, ,ZHES MDZA' BSHES LONGS SPYOD LUS SOGS 'DUS PA THAMS CAD
MTHAR SO SOR GYIS PA'I TSUL RNAMS YID 'JIGS ZHUM ZHUM PA MA
BYUNG BAR DU BSGOM GSUNG,

GNYIS PA KUN 'BYUNG 'KHOR BA'I 'JUG RIM BSAM PA NI, KUN 'BYUNG
LA LAS KYI KUN 'BYUNG DANG, NYON MONGS PA'I KUN 'BYUNG GNYIS YOD
KYANG, NYON MONGS MED NA LAS KYIS 'KHOR BAR 'PHEN MI NUS PAS,
NYON MONGS GTZO BO YIN TE,

@029B RNAM 'GREL LAS, SRID PA'I SRED LAS RNAM BRGAL BA'I, ,LAS
GZHAN 'PHEN NUS MA YIN TE, ,LHAN CIG BYED PA ZAD PHYIR RO, ,ZHES
GSUNGS SO, ,KHAMS GSUM DGRAR LANGS KYANG RANG DMYAL BAR SGYUR MI
NUS LA, NYON MONGS PA'I DGRA

'DI RKYEN DANG PHRAD NA DMYAL BAR SKYE PA YANG SKAD CIG MA GCIG
GIS CHOG PAR 'DUG TSUL BSAM, NYON MONGS NI SEMS RGYUD MA ZHI BAR
BLONG BLONG DU BYED PA'I SEMS BYUNG CIG YIN, YID DU 'ONG BA'I BU
PHO MO RTA PHYUGS GOS DAR SOGS MTHONG

BA NA; DE DAG LA LTA BA DANG REG PA DANG, LONGS SPYOD 'DOD KYI
BLO DUNG DUNG BYED PA'I NYON MONGS DE 'DOD CHAGS DANG, YID DU MI
'ONG BA'I SEMS CAN DANG SDUG BSNGAL DANG TSER MA SOGS LA DMIGS
NAS, 'DI LA GNOD PA BYA'O SNYAM DU

SEMS PA'I MNAR SEMS DE KHONG KHRO DANG, 'JIG LTA'I DBANG GIS
RANG GI RIGS RUS SOGS PHYI NANG GI MTHO DMAN LA DMIGS NAS, RANG
LA MCHOG TU 'DZIN PA'I SEMS MTHO BA'I RNAM PA CAN GYI NYON MONGS
DENG RGYAL DANG, YUL BDEN

BZHI; LAS 'BRAS SOGS LA BLO MI GSAL BAR BYED PA'I NYON MONGS DE
MA RIG PA, DKON MCHOG GSUM DANG LAS 'BRAS SOGS LA 'DI DAG NI
BDEN NAM, MI BDEN SNYAM PA'I NGES SHES BSKYED PA'I GEGS BYED
PA'I NYON MONGS DE

THE TSOM, PHUNG PO TSOGS PA'I STENG NAS RA DANG NGA YI ZHES BDAG
TU 'DZIN PA'I SHES RAB NYON MONGS CAN DE 'JIG LTA DANG, 'JIG
LTA'I DMIGS YUL GANG ZAG RTAG PAS PHYI MAR NYING MTSAMS SBYOR
RGYU MED PAR LTA BA'I SHES RAB NYON MONGS

@030A *, ,CAN DE MTHAR LTA DANG, 'JIG LTA MTHAR LTA LOG LTA GSUM
GANG RUNG DANG, DE LA BRTEN NAS BYUNG BA'I PHUNG PO LA DMIGS NAS
MCHOG TU 'DZIN PA'I SHES RAB NYON MONGS CAN DE LTA BA MCHOG
'DZIN DANG, RANG GI BLO NGOR

'TSAL TSUL SPANGS PA'I TSUL KHRIMS DANG, SKRA BREGS PAS G-YANG
GZHI DANG KENG RUS 'CHANG BA LTA BU'I CHA BYAD DANG, ZAS GCOD
PA, ME LNGA BSTEN PA, RKANG PA YA GCIG GIS 'GRENG STE NYI MA LA
LTA BA DANG, GCER BU LUS LA THAL BA BYUGS

BA LTA BU'I LUS KYI BRTUL ZHUGS DANG, NGAG MI SMRA BA LTA BU'I
NGAG GI BRTUL ZHUGS DANG, DE LAS BYUNG BA'I PHUNG PO LA DMIGS
NAS GROL BA THOB PAR 'DOD PA'I SHES RAB NYON MONGS CAN DE TSUL
KHRIMS BRTUL ZHUGS MCHOG 'DZIN

GYI LTA BA, LAS 'BRAS DANG SKYE BA SNGA PHYI MED PAR SKUR BA
'DEBS PA DANG, SNOD BCUD DBANG PHYUG LA SOGS PAS BYAS PAR LTA
BA'I SHES RAB NYON MONGS CAN DE LOG LTA YIN NO, ,DE YANG NYON
MONGS BAG LA NYAL BA DE RNAMS RANG RGYUD LA

MNGON GYUR DU SKYER BCU GNAS, DMIGS PA RNAM PA TSUN CHAD NGOS
ZIN PAR BYAS LA, SLAR NA MA SKYES TZAM NAS 'GOG CI THUB BYA, DE
RNAMS 'PHEL BAR BYED PA'I RGYU NI, NYON MONGS BAG LA NYAL BA DES
RTEN BYED, YUL DE DAG SKYE BA DANG

MTHUN BAS DMIGS PA BYED, 'DU 'DZIS KYANG 'PHEL BAR BYED, MI DGE
BA'I BSHES GNYEN GYIS LOG PAR BSHAD PA DANG, NYON MONGS GOMS
CHES PA DANG, CHAGS SDANG GIS SGRO 'DOGS PA DANG SKUR BA 'DEBS
PA LTA BU'I TSUL

@030B MIN YID BYED DRUG PO DE DAG SPONG PA LA BSLANG CING, NYON
MONGS KYI NYES DMIGS YANG BSAM PAR BYA'O, ,NYON MONGS DE DAG GI
DBANG GIS BSAGS PA'I LAS KYIS NYER LEN GYI PHUNG PO 'DI BSKYED,
'DI YANG TSE ZAD PA 'AM, MA ZAD KYANG 'CHI RKYEN

DGU PO GANG RUNG GIS 'CHI BA NI, DGE MI DGE'I SEMS GANG RUNG
MNGON DU GYUR NAS, BDE 'GRO DANG NGAN 'GRO GANG RUNG GI BAR SRID
'GRUB, BAR DO BA DE MA'I MNGAL DU NYING MTSAMS SBYAR TE SKYE BA
LEN, RTEN DE LA YANG NYON MONGS KYI DBANG GIS LAS

GSOG TSUL BSAM LA, DES PAR 'KHOR BA LAS RANG 'BYUNG 'DOD DRAG PO
SKYED PAR BYA'O, ,GNYIS PA RTEN 'BREL YAN LAG BCU GNYIS KYI SGO
NAS BSAM PA LA, YAN LAG BCU GNYIS NI, MA RIG PA, 'DU BYED, RNAM
PAR SHES PA, MING

GZUGS, SKYE MCHED DRUG ,REG PA, TSOR BA, SRED PA, LEN PA, SRID
PA, SKYE BA, RGA SHI'I RTEN 'BREL TE BCU GNYIS SO, ,DE YANG
'PHEN BYED KYI RGYU, 'GRUB BYED KYI RGYU, 'PHANGS PA'I 'BRAS BU,
GRUB PA'I 'BRAS BU BZHI'I SGO NAS BSAM PA NI, BDE

'GRO LA MTSON NA RANG GI SKYE BA SNGA MAR DE KHO NA NYID LA
RMONGS PA'I MA RIG PA'I DBANG GIS 'DOD PA'I SAS BSDUS KYI DGE
BA'I LAS BSAGS, LAS DE'I BAG CHAGS RGYU DUS KYI RNAM SHES LA
BSGOS PA GSUM NI 'PHEN BYED KYI RGYU YIN, LAS KYI BAG CHAGS

BSGOS PA DE YANG TSOR BA BDE BA DANG MI 'BRAL ZHING SDUG BSNGAL
DANG 'BRAL 'DOD KYI SRED PA'I RTEN 'BREL DANG, DE BZHIN DU 'DUN
CHAGS BYED BA LEN PA'I RTEN 'BREL GNYIS KYIS GSOS BTAB PAS,
SNGAR GYI LAS DE'I BAG CHAGS KYI NUS PA CHER SONG
@031A *, ,NAS YANG SRID PHYI MA 'DREN PA LA NUS PA MTHU CAN DU
GYUR PA NI SRID PA'I RTEN 'BREL TE, DE GSUM 'GRUB BYED KYI RGYU
YIN, DE NAS RNAM SHES MNGAL DU NYING MTSAMS SBYAR BA NA 'BRAS
DUS KYI RNAM SHES DANG, TSOR BA DANG, 'DU

SHES DANG, 'DU BYED KYI PHUNG PO DANG BZHI MING GI RTEN 'BREL
DANG, PHA MA'I KHU KHRAG LTA BU GZUGS KYI RTEN 'BREL YIN LA, DE
GNYIS SO SOR MA PHYE BA LA MING GZUGS KYI RTEN 'BREL ZHES BTAGS,
DE NAS MER MER PO SOGS RIM GYIS SMIN

NAS; MIG SOGS SKYE MCHED DRUG GRUB PA NI SKYE MCHED DRUG GI RTEN
'BREL, DE LAS CHER SONG NAS GZUGS SOGS YUL DANG, MIG SOGS DBANG
PO DANG, MIG GI RNAM SHES SOGS TE, YUL DBANG RNAM SHES GSUM 'DUS
NAS YUL LA

LONGS SPYOD PA REG PA'I RTEN 'BREL, DE LTAR SPYAD PA LA BRTEN
NAS BDE SDUG BTANG SNYOMS GANG RUNG DU NYAMS SU MYONG BA NI TSOR
BA'I RTEN 'BREL TE, 'DI BZHI NI 'PHANGS PA'I 'BRAS BU YIN, RNAM
SHES MNGAL DU NYING MTSAMS SBYAR BA DE

SKYE BA'I RTEN 'BREL, SKYE BA'I PHUNG PO NA TSOD SMIN PAR GYUR
PA DE RGA BA DANG, PHUNG PO DOR BA NI SHI BA STE, DE GNYIS SO
SOR MA PHYE BAR RGA SHI'I RTEN 'BREL ZHES MING GIS BTAGS PA
GNYIS NI GRUB PA'I 'BRAS BU YIN, DE YANG SKYE BA SNGA MA'I NYON

MONGS PA MA RIG PA SRED LEN GSUM LAS, YAN LAG GNYIS PA 'DU BYED
DANG, BCU PA SRID PA'I RTEN 'BREL TE LAS GNYIS RIM PA BZHIN
'BYUNG ZHING, DE GNYIS LAS TSE 'DI'I MING GZUGS, SKYE MCHED DRUG
,REG PA, TSOR BA BZHI DANG,

@031B 'BRAS DUS KYI RNAM SHES DANG LNGA, GRUB 'BRAS SKYE BA, RGA
SHI STE BDUN 'BYUNG LA, 'BRAS BU BDUN PO DE LAS SLAR SNGAR GYI
NYON MONGS GSUM 'BYUNG, DE LAS GNYIS SOGS 'BYUNG ZHING 'KHOR BAR
'KHOR TSUL NI, DPAL MGON 'PHAGS PA

KLU SGRUB KYIS, GSUM PO DAG LAS GNYIS 'BYUNG STE, ,GNYIS LAS
BDUN 'BYUNG BDUN LAS KYANG, ,GSUM 'BYUNG SRID PA'I 'KHOR LO DE,
,NYID NI YANG DANG YANG DU 'KHOR, ,ZHES PA'I TSUL GYIS BSAM LA
NGES 'BYUNG BSKYED PAR BYA'O, ,

GNYIS PA THAR PAR BGROD PA'I LAM NI BSLAB PA GSUM YIN LA, GZHAN
GNYIS 'OG TU 'CHAD PAS, 'DIR TSUL KHRIMS KYI DBANG DU BYAS NA,
TSUL KHRIMS NI YON TAN THAMS CAD KYI RTEN YIN PAS NYAMS SU LEN
DGOS LA, DE LA MI SHES PA

LTUNG BA 'BYUNG PA'I SGO YIN PAS, DE DGAG PA'I GNYEN POR BSLAB
BYA PHRA RAGS RNAMS KHONG DU CHUD PAR BYED, BAG MED PA LTUNG BA
'BYUNG PA'I SGO YIN PAS, DE'I GNYEN POR BLANG DOR DRAN CING,
SHES BZHIN GYIS DPYAD NAS NGO TSA KHREL YOD DANG,

RNAM SMIN LA 'JIGS PAR BYED, MA GUS PA LTUNG BA 'BYUNG BA'I SGO
YIN PAS, DE'I GNYEN POR STON PA DANG DE'I BCAS PA DANG, GROGS
DGE 'DUN LA YID CHES KYIS GUS PAR BYED, NYON MONGS MANG BA LTUNG
BA 'BYUNG BA'I SGO YIN PAS, DE'I

GNYEN POR NYON MONGS GANG CHE BA 'BUR 'JOMS BYED PA LA BSLAB
CING, KHAS BLANGS PA'I BSLAB PA DANG 'GAL MA 'GAL BRTAGS NAS
'GAL BA RNAMS PHYIR BCOS PA DANG, STOBS BZHI LA SOGS PA'I SGO
NAS BSHAGS SDOM BYED PA NI 'PHRAL

@032A *, ,YUN THAMS CAD DU BDE LEGS KYI RTZA BA YIN GSUNGS PAS
DE LA 'BAD PAR BYA'O,, ` ,,GSUM PA SKYES BU CHEN PO'I LAM LA BLO
SBYONG BA NI, SNGAR SKYES BU CHUNG 'BRING GI SKABS NAS BSHAD PA
LTAR NYAMS SU BLANGS

NA THAR PA TZAM THOB MOD KYANG, DA DUNG RANG DON YANG MA RDZOGS
LA, GZHAN DON YANG PHRA MO LAS MI 'ONG ZHING, MTHAR SANGS RGYAS
KYIS BSKUL NAS THEG CHEN LA NGES PAR 'JUG DGOS, DES NA THOG MA
NYID NAS GZHAN DON GTZO BOR BYAS

PAS, RANG DON MTHAR THUG ZHAR LA 'GRUB PA'I THEG PA CHEN PO LA
'JUG PAR RIGS TE, PHAR PHYIN BSDUS PA LAS, 'JIG RTEN DON SGRUB
TSUL LA MTHU MED PA'I, ,THEG PA GNYIS PO GTAN DU SPANG BYA
ZHING, ,THUB RGYAL THEG PA SNYING RJE'I

BSTAN PA LA, ,GZHAN PHAN RO GCIG RANG BZHIN DE DAG 'JUG ,CES
GSUNGS SO, ,DE LA SPYOD PA'I RTEN SEMS BSKYED PA DANG, SEMS
BSKYED NAS RGYAL SRAS KYI SPYOD PA LA BSLAB TSUL GNYIS, DANG PO
LA, RGYU 'BRAS MAN NGAG

BDUN GYI SGO NAS SBYANG PA DANG, BDAG GZHAN MNYAM BRJE'I SGO NAS
SBYANG STE SEMS BSKYED TSUL BSAM PA GNYIS, DANG PO LA GZHAN DON
DON GNYER GYI BLO BSKYED PA DANG, BYANG CHUB DON GNYER GYI BLO
BSKYED PA GNYIS, DANG PO LA

DE'I GZHI 'GAD PA DANG, DE BSKYED PA DNGOS GNYIS, DANG PO LA,
THAMS CAD LA SEMS SNYOMS PAR BSGRUB PA DANG, THAMS CAD YID 'ONG
GI RNAM PA CAN DU BSGOM PA GNYIS, DANG PO NI, RANG LA PHAN GNOD
GANG YANG MA BYAS PA'I

@032B BAR MA ZHIG GSAL BTAB LA, DE LA CHAGS SDANG GANG CHE BA
BKAG LA SEMS SNYOMS PA MA BYUNG GI BAR DU BSGOM, CHAGS SDANG
'GOG TSUL NI, SEMS CAN KHO RANG RNAMS KYI NGOS NAS THAMS CAD
KYANG BDE BA 'DOD LA, SDUG BSNGAL MI 'DOD PA

SHA STAG YIN PAS, KHA CIG LA CHAGS NAS PHAN PA DANG, KHA CIG LA
SDANG PAS GNOD PA'AM BTANG SNYOMS KYIS YAL BAR 'DOR MI RIGS PAS,
GANG LA CHAGS PA DANG, GANG LA SDANG BAR BYA BSAM RANG NGOS NAS
KYANG SEMS CAN 'DI DAG

LA RANG GI PHA DANG MA SOGS MA BYAS PA MI 'DUG NA, GANG LA CHAGS
PA DANG GANG LA SDANG BAR BYA BSAM, YANG GNYEN LA CHAGS NA, 'DI
DAG GIS KYANG LAN GRANGS DU MAR BDAG GI MGO SOGS BCAD, BDAG GIS
KYANG PHAR DE LTAR BYAS PAS CHAGS

PA DANG SDANG DON MI 'DUG BSAM, DGRA LA SDANG NA 'DI DAG GIS
KYANG LAN GRANGS DU MAR BDAG GI MA BYAS LA, BDAG GIS KYANG DE
DAG GI MA BYAS PAS, SDANG BA DANG CHAGS DON MI 'DUG BSAM, BSGOM
PA'I RIM PA NI, DANG POR BAR MA, DE

NAS GNYEN BSHES, DE NAS DGRA DANG RIGS DRUG SOGS LA BSGOM, 'DI
SKYE DKA' SE BYUNG NA GANG ZAG MANG PO LA KHA SPES NAS DPYAD
BSGOM YANG YANG BYED PA GNAD YIN GSUNGS, GNYIS PA LA GSUM, MAR
SHES PA NI, TSE 'DI'I MA'I

RNAM PA BYAD DBYIBS SOGS GSAL BTAB NAS, MA 'DIS BDAG GI TSE
'DI'I MA BYAS PAR MA ZAD, TSE RABS DU MAR YANG MA BYAS PAR 'DUG
STE, SANGS RGYAS KYI SKU TSE DE'I YUM GYIS SKU TSE DU MAR MA
BYAS PAR BSHAD PA DANG, GANG ZAG GZHAN

@033A *, ,LA'ANG DE LTAR BYAS PAR BSHAD PAS SANGS RGYAS KYI BKA'
BSLU BA MED PAR BSAM, YANG CI TZAM DPYAD KYANG BDAG GI SKYE BA
THOG MED NAS, DA BAR DU 'KHOR BA 'DIR 'KHYAMS SHING, SEMS CAN RE
RE'I MNGAL DU GRANGS

MED SKYES BAS, MA 'DIS TSE RABS DU MAR BDAG GI MA BYES PAR THAG
CHOD SNYAM DU BSAM, DE BZHIN DU PHA GNYEN BSHES PAR MA DGRA RIGS
DRUG SOGS LA BSGOM, GNYIS PA DRIN DRAN PA NI, SNGAR LTAR MA'I
SNANG TSUL GSAL BTAB,

MA 'DIS BDAG ZLA BA BCU'I BAR DU MNGAL DU BZUNG, RANG GI BDE BA
DANG LTOG SKOM SOGS KHYAD DU BSAD DE, PHAN GNOD KYI SPYOD LAM
THAMS CAD BU LA GNOD KYI DOGS NAS BU'I CHED DU BYAS NAS DAL
'BYOR GYI LUS 'DI BYIN PAS DANG POR

DRIN CHE, BTZA' BA NAM RANG GI SHA RUS 'JIG PA LTA BU'I SDUG
BSNGAL MYONG BZHIN PAR BTZAS LA, BTZAS NAS KYANG 'JAM PA'I STAN
LA BZHAG ,BRTZE BA'I SEMS KYIS BSKYANGS, BYAMS PA'I MIG GIS
BLTAS, DGA' BA'I 'DZUM GYIS

BSUS, SNYAN PA'I MING NAS BOS, MNGAR BA'I NU ZHO BLUD, ZAS LCES
BSNYONG, SNABS KHAS PHYIS, MI GTZANG BA LAG PAS PHYIS, SHA'I
DROD LA BCAR, ME CHU G-YANG SA'I 'JIGS PA LAS BSKYABS, BUN PA
LAS RANG NA BA DANG, BU SHI BA

LAS RANG SHI BA SNYING NAS 'DEM PA SOGS KYI SGO NAS BSKYANGS PAS
BAR DU DRIN CHE, NAR SON NAS YON TAN RNAMS RANG GIS SLOB PA
DANG, GZHAN LA YANG SLOB TU 'JUG ,SDIG SDUG GTAM NGAN THAMS CAD
KHYAD DU BSAD DE SHA THANG THANG DU 'BAD

@033B PAS BTZAL BA'I SA KHANG NOR RDZAS RANG GIS SPYAD MI PHONG
PA MTHA' DAG BYIN NAS, RANG NYID SGREN MO LAG PA STONG PA LTAR
GYUR KYANG, BDAG GIS THAMS CAD BU LA 'PHROD DO ZHES SLAR DGA'
DGA' BYED PAS, THA MAR DRIN CHE BAR 'DUG SNYAM DU MI GNAS

MCHI MA DANG LUS KYI BA SPU LONG LONG BA, SEMS RTZED YAM YAM,
BLONG BLONG MA BYUNG BAR DU BSGOM GSUNGS, DE NAS PHA SOGS RIGS
DRUG GI BAR SNGAR LTAR BSGOM LA, PHA SOGS KYANG MIR GYUR DUS MA
LAN GRANGS DU MAR BYAS TSUL BSAM NAS

BSGOM PA'O, ,GSUM PA DRIN GZO BA NI, MA SOGS SNGAR LTAR GSAL
GDAB LA, MARGAN SEMS CAN RNAMS NYON MONGS PA'I GDON GYIS RGYUD
DKRUGS NAS SMYO, BLANG DOR 'BYED PA'I BLO GROS KYI MIG NI LONG,
DAM PA'I CHOS KYI 'KHAR BA DANG BRAL,

DGE BA'I BSHES GNYEN GYI DMIGS PUS BOR, NYE MA RE RE ZHING SDUG
BSNGAL GSUM GYIS MNAR ZHING, NGAN SONG GSUM GYI G-YANG KHA LA
'GRO BA 'DI SKYE 'CHI 'PHOS PAS NGO MA SHES PA MA GTOGS DRIN CHE
BA SHA STAG YIN PAS, MA DE DAG KYANG SDUG

BSNGAL DE DAG LAS GROL BAR BU BDAG LA MIR NA SU LA RE, BU BDAG
LA MA DE RNAMS SKYOB PA'I KHUR MA BAB NA GZHAN SUL BABS, DES NA
PHAN GDAGS PAR BYA DGOS, DE YANG 'JIG RTEN GYI PHUN TSOGS NI JI
SNYED CIG SNGAR YANG KHO RANG RNAMS

KYIS THOB KYANG MA PHAN PA'I KHAR SDUG BSNGAL DU SONG, DES NA
DAM PA'I CHOS KYIS PHAN GDAGS PAR BYA'O SNYAM DU BSAM, 'DI YANG
SKYE DKA' NA PHA SOGS LA SO SOR BSGOM, GNYIS PA GZHAN DON DON
GNYER GYI BLO BSKYED PA DNGOS LA GSUM LAS

@034A *, ,DANG PO BYAMS PA NI, TSE 'DI'I MA GSAL GDAB LA, DE
GNAS SKABS DANG MTHAR THUG GI BDE BAS 'PHONGS TSUL SNGAR SKYES
BU 'BRING GI SKABS LTAR BSAMS NAS, RANG GI BDE DGE THAMS CAD
BTANG STE BDE BA LA 'GOD

'DOD KYI BLO SHUGS DRAG PO BSKYED NAS, NGAG TU BDE BAS 'PHONGS
PA'I MARGAN 'DI RNAMS BDE BA DANG LDAN NA CI MA RUNG, BDE BA
DANG PHRAD BAR GYUR CIG ,CI NAS KYANG BDE BA DANG PHRAD PAR
BYA'O, ,ZHES MANG DU BRJOD CING BSAM, DE BZHIN DU PHA

SOGS LA YANG SNGAR BZHIN BSGOM, YANG DGRA LA PHAN BTAGS SHAN
'DRA SNYAM NA, 'DIS KYANG PHAN CHEN PO BTAGS PA DANG, SKYE 'CHI
'PHOS PAS NGO MA SHES LA, KHO RANG NYON MONGS PA'I DBANG DU SONG
NAS DGRA BYED PAR 'DUG PA NI, TSO

'DI'I MA SMYOS PA DANG KHYAD MED PAS, 'DI YANG NGES PAR NYON
MONGS PA'I GDON DANG BRAL BAR BYA'O SNYAM DU BSAM PAR BYA'O,
,GNYIS PA SNYING RJE NI, MA GSAL GDAB LA, SNGAR LTAR SDUG BSNGAL
GYIS MNAR TSUL BSAMS NAS, SDUG

BSNGAL GYIS MNAR BA'I MARGAN SEMS CAN THAMS CAD SDUG BSNGAL DANG
BRAL NA CI MA RUNG, SDUG BSNGAL DANG BRAL BAR GYUR CIG ,SDUG
BSNGAL DANG BRAL BAR BYA'O SNYAM DU BSAM LA, DE NAS PHA SOGS
LA'ANG BSGOM

GSUM PA LHAG BSAM NI, MA GSAL GDAB LA BDE BAS 'PHONGS TSUL DANG,
SDUG BSNGAL GYIS MNAR TSUL BSAMS NAS, KYE MA YID DU 'ONG PA'I
MARGAN SEMS CAN RNAMS CI NAS KYANG BDE BA LA SBYOR BA DANG, SDUG
BSNGAL

@034B LAS THAR BAR BYED PA'I KHUR DE BDAG GIS BYA'O ZHES DAM
BCA' LA, NGAG NAS KYANG BDE BA DANG MI LDAN PA'I MARGAN 'DI
RNAMS BDE BA DANG LDAN PA ZHIG BDAG GIS BYA'O, ,SDUG BSNGAL GYIS
MNAR BA'I SEMS CAN 'DI RNAMS SDUG BSNGAL DANG BRAL BA ZHIG BDAG

GIS BYA'O ZHES BRJOD CING DAM BCA' YANG YANG BYA'O, ,GNYIS PA
BYANG CHUB DON GNYER GYI BLO BSKYED BA NI, DE LTAR SEMS CAN GYI
DON BYED PA LA SANGS RGYAS NGES PAR DGOS SHING, RANG DON MTHAR
PHYIN PA LA YANG SANGS RGYAS THOB DGOS PAR 'DUG

SNYAM DU BSAM LA, DE YANG SANGS RGYAS KYI SKU'I 'OD ZER RE RES
KYANG SEMS CAN GRANGS MED PA 'DREN, GSUNG DBYANGS YAN LAG RE RES
KYANG SEMS CAN THAMS CAD KYI RE BSKONG BA'I LAN 'DEBS PAR BYED,
THUGS SHES BYA THAMS CAD LA CHAGS

THOGS MED PA'I MKHYEN PA DANG, SEMS CAN LA MA BU GCIG PA LTAR
BRTZE BA NYE RING MED PAR 'DUG ,'PHRIN LAS NI GDUL BYA SKAL BA
DANG LDAN NA SKAD CIG MA GCIG KYANG MI 'DZOL BAR 'DREN PA LA
'BAD MED LHUN GRUB TU MDA' BRNYES TSUL RGYAS

PA'AM, BSDU NA DE TZAM BSAMS NAS KYANG DAD GDUNG SPRO GSUM
SBYANGS, SANGS RGYAS 'DI LTA BU THOB NA CI MA RUNG SNYAM DU BSAM
LA, BDAG GIS SEMS CAN THAMS CAD KYI DON DU RDZOGS PA'I SANGS
RGYAS THOB PAR GYUR CIG ,CI NAS KYANG THOB

PAR BYA'O, ,ZHES BRJOD DE SEMS BSKYED, BSKAL CHEN GRANGS MED
GSUM DU TSOGS BSAGS PA'I MGO BRTZAMS PA'I SEMS BSKYED DANG CHOS
MTSUNGS GSUNGS, GNYIS PA BDAG GZHAN MNYAM BRJE'I SGO NAS SEMS
SBYONG TSUL BSAM PA NI, SPYOD
@035A *, ,'JUG LAS, 'JIG RTEN BDE BA JI SNYED PA, ,DE KUN
GZHAN BDE 'DOD LAS BYUNG, ,'JIG RTEN SDUG BSNGAL JI SNYED PA,
,DE KUN RANG BDE 'DOD LAS BYUNG, ,MANG DU BSHAD LTA CI DGOS
TE, ,BYIS PA RANG GI DON

BYED DANG, ,THUB PA GZHAN GYI DON MDZAD PA, ,'DI GNYIS KYI NI
KHYAD PAR LTOS, ,ZHES GSUNGS PA LTAR, RANG GIS THOG MA MED PA
NAS DA SNGA PHAN CHAD RANG DON KHO NA BYAS KYANG MA PHAN PAR
DA DUNG 'KHOR BA'I RGYA MTSOR 'KHYAMS PA

'DIR ZAD, THUB PA SANGS RGYAS RNAMS KYIS GZHAN DON KHO NA
MDZAD PAS YUN MI RING BA NAS, SKYON THAMS CAD ZAD YON TAN
THAMS CAD RDZOGS PA'I SANGS RGYAS 'DI LTA BU THOB LA, DA DUNG
RANG GCES PAR BZUNG NAS GZHAN YAL BAR DOR

NA SANGS RGYAS MI THOB PAR MA ZAD, 'KHOR BA 'DIR RANG DBANG MI
THOB PAR SDUG BSNGAL DU MA MYONG DGOS PAS, SPYOD 'JUG LAS,
BDAG BDE GZHAN GYI SDUG BSNGAL DAG ,YANG DAG BRJE BAR MA BYAS
NA, ,SANGS RGYAS NYID DU MI 'GRUB CING,

'KHOR BA NA YANG BDE BA MED, ,CES GSUNGS PAS, DA NI SDUG
BSNGAL THAMS CAD KYI GZHI MA, NAD GDON THAMS CAD KYI 'BYUNG
GNAS, DMYAL BAR 'KHRID PA'I LAM MKHAN RANG GCES 'DZIN DE GZHOM
LA, RANG GZHAN GYI LEGS

TSOGS THAMS CAD KYI 'BYUNG GNAS, DUS GSUM GYI RGYAL BA SRAS
BCAS KYI PHEBS LAM CHEN MO, GZHAN GCES 'DZIN GYI LAM 'DI NYAMS
SU LEN PAR BYA'O SNYAM DU BSAM LA, MA GSAL BTAB STE, RIN CHEN
PHRENG BA

@035B LAS, BDAG LA DE DAG SDIG SMIN ZHING, ,BDAG DGE MA LUS DER
SMIN SHOG ,CES BRJOD CING, RANG GI SNA BUG G-YAS NAS DBUGS PHYIR
'GRO BA NA, RANG GI BDE DGE THAMS CAD RLUNG GI RTA LA BSKYON
NAS, MDUN GYI MA'I SNA BUG G-YON NAS

ZHUGS, LUS SEMS THAMS CAD BDE BAS GANG, DBUGS NANG DU RDUB PA
NA, MA'I SDIG SGRIB SDUG BSNGAL THAMS CAD RLUNG GIS NAG PHUNG
DE DRANGS TE, SNYING NANG DU RUG STE SMIN NAS THUL TE ZAD PAS,
MA SOGS SDUG BSNGAL THAMS CAD DANG BRAL

BAR BYAS SONG SNYAM DU YANG YANG SBYANGS, DE NAS TSE 'DI'I PHA
SOGS GNYEN BSHES BAR MA DGRA SOGS RIGS DRUG GI BAR DU BSGOM,
'DI LEGS PAR 'BYONGS NA LUS SOGS GTONG THUB PA 'ONG GSUNGS,
GNYIS PA SEMS BSKYED NAS RGYAL SRAS

KYI SPYOD PA LA SLOB PA'I TSUL LA, RANG RGYUD SMIN BYED PHAR
PHYIN DRUG DANG, GZHAN RGYUD SMIN BYED BSDU DNGOS BZHI LA SLOB
TSUL LO, ,DANG PO LA, SBYIN PA, TSUL KHRIMS, BZOD PA, BRTZON
'GRUS, BSAM GTAN, SHES RAB KYI PHAR PHYIN TE DRUG

LA SLOB TSUL LO, ,DANG PO NI, SPYOD 'JUG LAS, GAL TE 'GRO BA
DBUL BONG BA, ,SBYIN PA'I PHA ROL PHYIN YIN NA, ,DA DUNG 'GRO
BKREN YOD NA SNGON, ,SKYOB PA JI LTAR PHA ROL PHYIN, ,ZHES
GTONG BA'I SEMS PA SBYIN PA'I NGO BO, BYANG CHUB SEMS

DPA'I MA CHAGS PA DANG LHAN CIG PA'I GTONG PA'I SEMS PA DANG,
DES KUN NAS BSLANG BA'I LUS NGAG GI GTONG BA'I SEMS BA NI
BYANG SEMS KYI SBYIN PA'I NGO BO YIN, GTONG BA'I SEMS PA GONG
NAS GONG DU YONGS SU RDZOGS PA DE SBYIN PA'I

@036A *, ,PHAR PHYIN, DE LA DBYE NA, CHOS DANG, MI 'JIGS PA
DANG, ZANG ZING GI SBYIN PA GSUM YOD, DE NYAMS SU LEN TSUL NI,
SPYOD 'JUG LAS, BDOG PA THAMS CAD 'BRAS BCAS TE, ,SKYE BO KUN
LA BTANG SEMS KYIS, ,SBYIN

PA'I PHA ROL PHYIN GSUNGS TE, ,DE LTAS DE NI SEMS NYID DO,
,ZHES GSUNGS PA LTAR, LOG PAR LTA BA DANG, KHENGS PA DANG,
SNYAN GRAGS 'OD DU RE BA DANG, 'GRAN 'DOD DANG, DE TZAM MI NUS
SNYAM PA'I ZHUM PA DANG, 'GYOD SEMS DANG,

PHYOGS RIS DANG, GTANG RAG DANG, PHYI MAR MNGON MTHO'I 'BRAS
BU LA RE BA RNAMS MED PAR, PHAR PHYIN BSDUS PA LAS, SLONG BA
MNGON DU 'ONGS NA RGYAL SRAS DES, ,RDZOGS PA'I BYANG CHUB
TSOGS NI SPEL BA'I PHYIR, ,DES GZHAN 'DU

SHES BDAG LA BZHAG BYAS SHING, ,DGE BA'I BSHES GNYEN 'DU SHES
DE LA BSKYED, ,CES SLONG BA PO LA 'DI NI BDAG GI SBYIN PA'I
PHAR PHYIN RDZOGS PAR BYED PA'I DGE BA'I BSHES GNYEN CHEN PO'O
SNYAM PA'I ZHING LA DMIGS PA DANG,

'DI LA BRTEN NAS BDAG GI SBYIN PA'I PHAR PHYIN RDZOGS PAR
BYA'O SNYAM PA'I DGOS PA LA DMIGS PA DANG, DANG PO BDAG GI
BDOG PA THAMS CAD GZHAN LA BTANG ZIN PAS BCOL BA'I RDZAS LEN
PAR 'DUG SNYAM DU DNGOS PO LA

DMIGS PA STE KHYAD PAR GSUM LDAN GYI SGO NAS, JI LTAR GTONG
NA, CHOS LA ZAB PA SBAS NAS MI ZAB BSTON PA DANG, 'JIGS PA
THAMS CAD SEL NUS BZHIN DU PHYOGS RE TZAM SKYOB BA LTA BU'I
KHA NA MA THO BA MED PA, BZHIN MDANGS

@036B GSAL ZHING 'DZUM PA, NGAG SNYAN PA, GZHAN LA 'TSE BA MED
CING DGA' SBYAD BZOD PA'I SGO NAS, YUL DGRA GNYEN PAR MA GSUM,
YON TAN CAN, SKYON CAN, MTHO DMA' MNYAM GSUM, SKYID PA DANG
SDUG PA STE BCU PO LA DNGOS DANG

DMIGS PA CI RIGS KYI SBYIN PA GSUM PHAR PHYIN DRUG LDAN, DAM
PA DRUG LDAN GYI SGO NAS GTONG BAR BYA'O, ,DE LA CHOS KYI
SBYIN PA NI, GSUNG RAB DGONGS 'GREL DANG BCAS PA DANG, SGRA
TSAD BZO GSOL SOGS PA LHAG BSAM DAG PAS

RANG GIS JI LTAR SHES PA BZHIN STON CING 'DZIN DU 'JUG ,'DI
DAG GIS THOS BSAM SGOM GSUM BYAS NAS RANG GZHAN GYI DON RGYA
CHEN PO 'GRUB PAR GYUR CIG SNYAM DU BSAM LA, DAG TU YANG
BRJOD, DER MA ZAD RANG LA CHOS 'CHAD PA PO'I

MING MA BTAGS KYANG GROGS KYIS SDIG PA BYED PA LA GLENG MO'I
TSUL GYIS CHOS BSTAN NAS SDIG PA LAS BZLOG PA SOGS BYED, DNGOS
SU SBYIN BYA'I YUL MED DUS, SNYING THAG PA NAS SEMS CAN THAMS
CAD LA DAM PA'I CHOS BSTAN PAR MOS

SHING; CHOS KYI SBYIN PA DE'I MTHUS PHAN BA RGYA CHEN PO
'BYUNG BAR BSAM LA SMON LAM BTAB, MI 'JIGS PA'I SBYIN PA NI,
RGYAL PO'I 'CHAD PA DANG, DGRA GCAN GZAN GYI 'JIGS PA SOGS
SEMS YOD KYI 'JIGS PA DANG, ME CHU SOGS

SEMS MED KYI 'JIGS PA LAS SKYOB NUS NA DNGOS SU BSKYAB, MI NUS
NA DE LAS THAR BA'I THABS BSTAN, 'JIG RTEN GYI KHAMS NA 'DI
LTAR 'JIGS PAS NYEN BA DE DAG BSAM LA, DE DAG LA MI 'JIGS PA'I
SBYIN PA BTANG BAS, GROL

@037A *, ,BAR BSAM LA SMON LAM GDAB, DPER NA TSA BA'I DMYAL
BAR CHAR PHAB NAS ME BSAD DE, DAG ZHING BDE BA CAN LTA BUR
GYUR PAR BSAM LA SMON LAM GDAB, ZANG ZING GI SBYIN PA NI, BZA'
BTUNG, GNAS MAL, SMAN,

DAR ZAB, RIN PO CHE, RTA, GLANG PO, YUL ZHING, MGO LUS SOGS
LUS LONGS SPYOD THAMS CAD KYIS SBYIN PA CI NUS BYA LA, DNGOS
SU MED TSE YID KYIS MKHO DGU RNAMS BTANG STE SMON LAM GYI
RGYAS GDAB LA, SPYIR BTANG DMIGS BSAL

SHES NAS 'DI DAG BTANG BA'I 'BRAS BU YANG GZHAN DON DU BSNGO
PAR BYA LA, DES NA PHAR PHYIN DRUG LDAN, DAM PA DRUG LDAN GYI
SGO NAS SBYIN PA YONGS SU RDZOGS PA LA BSLAB PAR BYA'O, ,GNYIS
PA NI, SPYOD 'JUG LAS, NYAL SOGS PA

GANG ZHIG TU, ,DE DAG GSOD MI 'GYUR BAR BSKRAD, ,SPONG BA'I
SEMS NI THOB PA LAS, ,TSUL KHRIMS PHA ROL PHYIN PAR BSHAD,
,CES BSRUNG BA'I SEMS PA TSUL KHRIMS KYI NGO BO, BYANG SEMS
KYI GZHAN GNOD GZHI BCAS LAS

BSRUNG BA'I SEMS PA BYANG SEMS KYI TSUL KHRIMS KYI NGO BO, DE
GONG NAS GONG DU YONGS SU RDZOGS PA NI TSUL KHRIMS KYI PHAR
PHYIN, DE LA DBYE NA, NYES SPYOD SDOM PA'I TSUL KHRIMS, DGE BA
CHOS SDUD KYI TSUL KHRIMS, SEMS CAN

DON BYED KYI TSUL KHRIMS DANG GSUM YOD, DE NYAMS SU LEN TSUL
NYES SPYOD SDOM PA'I TSUL KHRIMS NI, RAB BYUNG YIN NA RANG GI
KHAS BLANGS PA'I BSLAB BYA RNAMS BSRUNG BAR BYED, RAB TU BYUNG
MA BYUNG GNYIS KA'I THUN MONG DU

@037B BSRUNG DGOS PA NI, PHAR PHYIN BSDUS PA LAS, MTHO RIS
THAR PA'I BDE LAM GYUR PA STE, ,LAS LAM BCU PO 'DI LAS NYAMS
MI BYED, ,'DI LA GNAS PAS 'GRO LA PHAN SEMS PA'I, ,BSAM PA'I
KHYAD PAR 'BRAS BU YOD PAR 'GYUR, ,ZHES SNGAR

BSHAD PA'I MI DGE BA BCU'I DBANG DU SONG MA SONG DRAN SHES
KYIS BRTAGS SHING, BKA' GDAMS GONG MA RNAMS KYI PHYAG LEN
LTAR, NYIN RE BZHIN DGE SDIG GANG BYAS LA, RDE'U DKAR NAG
BTANG NAS BRTZIS PAS, DKAR PO MANG BA LA SPRO BA

DANG; NAG PO MANG BA LA 'GYOD SEMS DRAG PO'I SGO NAS THUN
DNGOS GZHI LA PHYIR BCOS DANG, GNYEN PO STOBS BZHI TSANG BA'I
BSHAGS PA BYA BA DANG, BDAG GI TSUL KHRIMS KYI PHA ROL TU
PHYIN PA YONGS SU RDZOGS PAR GYUR CIG SNYAM DU BSAM LA,

NGAG NAS KYANG BRJOD LA GNYEN PO STOBS BZHI BSTEN NAS SGO BZHI
DGAG PAR BYA'O, ,DGE BA CHOS SDUD KYI TSUL KHRIMS NI, RANG
TSUL KHRIMS LA GNAS NAS DGE BA BYAS PA RNAMS YIN LA, DE YANG
SHES RAB GSUM GYIS BSLAB PA GSUM BSKYED

PA DANG, ZHING KHYAD PAR CAN BLA MA SOGS LA RIM GRO BYED PA
DANG, DKON MCHOG LA BSNGAGS PA BRJOD CING, GZHAN GYI DGE BA LA
YI RANG BA'I TSIG SMRA BA, TSUR GNOD PA LA SNGON LAS SU LTA BA'I
BZOD PA BSTEN PA, DGE BA BSNGO SMON GYI

RGYAS 'DEBS PA, DKON MCHOG LA MCHOD PA, BAG YOD PAS DGE BA
RGYUN MI GCOD PA, TSOGS LAM GYI GNAS SAM RGYU DBANG PO'I SGO
SDOM PA SOGS LA BSLAB PAR BYED, SEMS CAN DON BYED KYI TSUL
KHRIMS NI, BYANG SEMS KYI TSUL

@038A *, ,KHRIMS LA GNAS NAS SEMS CAN LA PHAN 'DOGS PA STE, DE
LA YANG RNAM PA BCU GCIG TU BSHAD PA NI, LONGS SPYOD RKUN POS
MI 'KHYER BA'I THABS BSTAN PA NI GROGS KYI DON BYED PA DANG,
RKANG PA NYAMS

PA LA BZHON PAS GNAS SU SKYEL BA LTA BU NI SDUG BSNGAL GYI
GROGS BYED PA STE GCIG DANG, NYES SPYOD LAS LDOG PA'I THABS
STON PA LTA BU NI THABS LA RMONGS PA'I DON BYED PA STE GNYIS
PA DANG, BSNYEN BKUR SOGS BYED PA LTA

BU PHAN 'DOGS PAS DON BYED PA STE GSUM PA DANG, SENG GE STAG
LA SOGS PA'I GNOD PA LAS SKYOB PA LTA BU NI 'JIGS PAS NYEN
PA'I DON BYED PA STE BZHI PA DANG, PHA MA DANG BRAL BA SOGS
MYA NGAN GYIS ZIN PA LA MI RTAG PA'I

GTAM GYI SGO NAS SEL BA LTA BU NI MYA NGAN GYIS ZIN PA'I DON
BYED PA STE LNGA PA DANG, DBUL BA LA ZAS STER PA LTA BU NI
'PHONGS PA'I DON BYED PA STE DRUG PA DANG, CHOS DANG MTHUN
PA'I GOS STER PA DANG, 'DOD CHAGS CAN LA MI SDUG

PA STON PA SOGS GNAS 'CHA' BAR 'DOD PA'I DON BYED PA STE BDUN
PA DANG, PHA ROL PO DGE BA LA SBYOR MI NUS PAR MTHONG NA MI
'DOD BA'I RNAM 'GYUR SPANGS TE SEMS LA PHAN PAR BYA BA NI BLO
MTHUN PAR 'DOD PA'I DON BYED PA STE BRGYAD PA DANG

TSUL KHRIMS SOGS KYI YON TAN LA GZENGS BSTOD PA NI YANG DAG
PAR ZHUGS PA'I DON BYED PA STE DGU PA DANG, SDIG PA BYAS PA LA
CHAD PAS GCOD PA LTA BU NI LOG PAR ZHUGS PA'I DON BYED PA STE
BCU PA DANG, DMYAL BA SPRUL NAS

@038B SDIG PA LAS BZLOG PA DANG, CHO 'PHRUL LAM ZUNG BSTAN NAS
GZHAN 'DUL BA LTA BU NI RDZU 'PHRUL GYI SGO NAS GDUL BYA'I DON
BYED PA STE BCU GCIG PO 'DI DAG LA DNGOS SAM CI RIGS KYI SGO
NAS LAG TU LEN LA, THUN DNGOS LA DPYAD 'JOG

GNYIS KAS BSGOM LA, TSUL KHRIMS GSUM PO DE DAG KYANG PHAR
PHYIN DRUG LDAN, DAM PA DRUG LDAN GYI SGO NAS GONG NAS GONG
'PHEL DU BTANG BAR BYA'O, ,GSUM PA NI, SPYOD 'JUG LAS, SEMS
CAN MI BSRUN NAM MKHA' BZHIN, ,

DE DAG GZHOM GYIS YONG MI LANG, ,KHRO BA'I SEMS 'DI GCIG BCOM
NA, ,DGRA DE THAMS CAD CHOMS DANG 'DRA, ,SA STENG 'DI DAG KOS
G-YOGS SU, ,DE SNYED KO BAS GA LA LANG, ,LHAM MTHIL TZAM GYI
KO BAS NI, ,SA STENG THAMS CAD G-YOGS

DANG 'DRA, ,DE BZHIN PHYI ROL DNGOS PO YANG, ,BDAG GIS PHYIR
BZLOG MI LANG GI ,BDAG GI SEMS 'DI PHYIR BZLOG BYA'I, ,GZHAN
RNAMS BZLOG GO CI ZHIG DGOS, ,ZHES MI 'KHRUGS PA'I SEMS PA NI
BZOD PA'I NGO BO, DE GONG NAS GONG

DU YONGS SU RDZOGS PA NI BZOD PA'I PHAR PHYIN, DE LA DBYE NA
GNOD BYED LA CI MI SNYAM PA'I BZOD PA, SDUG BSNGAL DANG LEN
GYI BZOD PA, CHOS LA NGES SEMS KYI BZOD PA DANG GSUM YOD, DE
YANG THOG MAR GZHAN GYI GNOD PA BYAS TSUL

GSAL BTAB PA NA, ZHE SDANG DMAR LAM PA BYUNG BA'I TSE, DE'I
NGO BO LA BLTAS NAS, SPYOD 'JUG LAS, GANG TSE NYON MONGS DBANG
GYUR BAS, ,BDAG SDUG NYID KYANG GSOD BYED NA, ,DE TSE DE DAG
GZHAN LUS LA, ,GNOD MI BYED PAR 
@039A *, ,JI LTAR 'GYUR, ZHES DPER NA MI LA LA GZHAN LA MI DGA'
BA'I NYON MONGS SKYES BA NA, RANG LCEB BA DANG, RANG LA MTSON
'DEBS BA DANG, G-YANG LA MCHONG BA SOGS BYED PA NI, NYON MONGS
PA'I GZHAN DBANG GIS

GTZES PAS RANG LA DE LTAR BYED NA, 'GRO BA GZHAN LA BYED PA
LTA CI SMOS, DES NA DE LA RANG DBANG MI 'DUG PAS KHRO MI RIGS
SNYAM DU BSAM, YANG GNOD BYED DES GNYEN LA GNOD PA MI BYED PAS
RANG DBANG YOD DAM SNYAM NA, GNYEN LA PHAN 'DOGS

PA DE YANG CHAGS PA'I DBANG DU SONG BA YIN PAS, SEMS CAN RNAMS
RANG DBANG YOD NA SU YANG SDUG BSNGAL BAR MI 'GYUR TE, THAMS
CAD KYANG BDE BA 'DOD PA SHA STAG GO SNYAM DU BSAM, YANG GNOD
'TSE BYED PA 'GRO BA DE'I RANG BZHIN LA

GRUB NA, ME'I TSA ZHING SREG PA DANG 'DRA BAS KHRO MI RIGS,
GLO BUR DU BYUNG NA NYI MA SPRIN GYIS BSGRIBS PA NA NAM MKHA'
LA KHRO MI RIGS PA LTA BU BSAM, DE BZHIN DU DBYUG PA SOGS KYIS
BRDEG BYUNG TSE, DNGOS SU GNOD PA SKYEL PA NI

DBYUG PA YIN LA, BRGYUD NAS KHO RANG YANG ZHE SDANG GIS RBAD
PAS GANG ZAG DES BYAS PA CI ZHIG YOD, GNOD BYED KYI RTZA BA'I
RGYUL KHRO NA RANG GIS SNGAR PHAR LA GNOD PA BYAS PA'I LE LAN
TSUR LA 'KHOR BA YIN PAS, RANG LA KHRO RIGS SNYAM

DU BSAM, DENG MA ZAD GNOD PA CHUNG DU LA MI BZOD PAR KHRO NA,
KHONG KHRO'I 'BRAS BU DMYAL BAR SGYES TSE, KHYOD KYIS BZOD DAM
ZHES RANG LA ZHE KHREL YANG YANG 'DEBS, DE LTAR BSGOMS KYANG
DA DUNG GZHAN GYIS BSTOD PA LA DGA' BAR

@039B 'DUG NA, SMAD PA LA MI DGA' BA SHUGS KYIS 'ONG BAS,
SPYOD 'JUG LAS, BSTOD DANG GRAGS PA'I RIM GRO NI, ,BSOD NAMS
MI 'GYUR TSER MI 'GYUR, ,BDAG STOBS MI 'GYUR NAD MED MIN, ,LUS
BDE BAR YANG MI 'GYUR RO, ,ZHES

BSTOD PA DANG SNYAN GRAGS KYIS PHYI MAR MA ZAD, TSE 'DI'I BDE
BA DANG BSOD NAMS TSE SOGS MI 'PHEL BA'I STENG DU DON MED KYIS
G-YENG BAR 'JUG PA DANG, GZHAN GYIS PHRAG DOG SKYED PAR BYED
LA, GZHAN GYIS SMAD PA SOGS BYAS

TSER ZHIG SNYAN GRAGS NYAMS PA'I RGYUR SONG NAS, RNAM G-YENG
MED PAR GNAS SKABS DANG MTHAR THUG GI BDE BA MANG PO BSGRUB
CHOG PA 'DI BLA MA DKON MCHOG GI BYIN RLABS YIN SNYAM DU DGA'
BA BSGOM LA, MTSON LTA BU PHOG NA LUS

LA CUNG ZAD GNOD KYANG, NGAN SMRAS SOGS KYIS LUS SEMS GANG
LA'ANG MI GNOD PA'I TSUL BSAM LA BSTOD SMAD RO MNYAM PA MA
BYUNG GI BAR DU BSAM, GNOD BYED LA BZOD KYANG SDUG BSNGAL THOG
TU BABS PA 'DI MI BZOD PAR 'DUG

SNYAM NA, SDUG BSNGAL DANG LEN GYI BZOD PA NI, SPYOD 'JUG LAS,
GAL TE BCOS SU YOD NA NI, ,DE LA MI DGAR CI ZHIG YOD, ,GAL TE
BCOS SU MED NA YANG, ,DE LA MI DGA' BYAS CI PHAN, ,ZHES SDUG
BSNGAL DE LA BCOS SU

MED NA MI DGA' BA BYAS PAS DGOS NUS MED LA, BCOS SU YOD NA
BCOS PAS CHOG PAS MI DGA' BA BYAR YANG MI DGOS LA, DA LTA SDUG
BSNGAL BYUNG BA 'DI TSE SNGA MA MI DGE BA BYAS PA'I 'BRAS BU
YIN PAS, MI DGE BA DE 'DZAD PA'I

@040A *, ,RGYUR 'DUG LA, DA LTA'I SDUG BSNGAL 'DI MI BZOD NA,
DMYAL BA'I SDUG BSNGAL DE BAS KYANG MI BZOD PAS SDUG BSNGAL
GYI RGYU SDIG PA SPONG LA, DGE BA SGRUBS SHIG PA'I BSKUL MAR
'DUG PAS BKA' DRIN CHE'O

SNYAM DU BSAM, TSANGS SPYOD 'PHEL BA'I GNAS LA BRTEN PA'I SDUG
BSNGAL DANG LEN, BSTOD SMAD SOGS 'JIG RTEN GYI TSES LA BRTEN
PA'I SDUG BSNGAL DANG LEN, STAN LA GLO MI PHEB PA SOGS SPYOD
LAM LA BRTEN PA'I SDUG

BSNGAL DANG LEN, THOS BSAM LA BRTZON PA SOGS CHOS YONGS SU
'DZIN PA'I SDUG BSNGAL DANG LEN, 'TSO BA LA BRTEN PA'I SDUG
BSNGAL DANG LEN, DUB PA'I SDUG BSNGAL DANG LEN, SEMS CAN DON
BYED KYI SDUG BSNGAL DANG

LEN; TSONG SOGS SPANGS PA 'PHRAL GYI BYA BA LA BRTEN PA'I SDUG
BSNGAL DANG LEN RNAMS LA BSLAB, CHOS LA NGES SEMS KYI BZOD PA
NI, NGES PAR SEMS PA 'AM MOS PA'I YUL 'DUN PA, DAD PA'I YUL
DKON MCHOG GI YON TAN,

MNGON DU BYA PA'I YUL BDAG MED PA'I DE KHO NA NYID, 'DOD PA'I
YUL SANGS RGYAS BYANG SEMS KYI MTHU CHEN PO, BLANG DOR GYI YUL
LEGS SPYAD NYES SPYAD KYI RGYU DANG 'BRAS BU 'DOD MI 'DOD
GNYIS, BSGOM PA'I YUL THOB BYA BYANG

CHUB DANG DE THOB BYED KYI LAM GNYIS, THOS BSAM GYI YUL SHES
BYA'I SPYOD YUL TE, MI RTAG PA LA SOGS PA YUL DE DAG JI LTAR
YIN PA LA NGES PA RNYED NAS MI MTHUN PA MED PAR 'DZIN CING
YANG DANG YANG DU BSAM PAR BYA'O, ,

@040B DE DAG KYANG PHAR PHYIN DRUG LDAN, DAM PA DRUG LDAN DU
BYAS LA DNGOS BSAM GNYIS KA'I SGO NAS GONG 'PHEL DU BYED PA LA
BSLAB PAR BYA'O, ,BZHI PA NI, SPYOD 'JUG LAS, BRTZON GANG DGE
LA SPRO BA'O, ,ZHES DGE BA LA SPRO BA'I SEMS PA

BRTZON 'GRUS KYI NGO BO, DE GONG NAS GONG DU YONGS SU RDZOGS
PA BRTZON 'GRUS KYI PHAR PHYIN DANG, DE LA DBYE NA, GO CHA'I
BRTZON 'GRUS, DGE BA CHOS SDUD KYI BRTZON 'GRUS, SEMS CAN DON
BYED KYI BRTZON 'GRUS DANG GSUM YOD,

'JIG RTEN DANG 'JIG RTEN LAS 'DAS PA'I YON TAN THAMS CAD KYI
'BYUNG GNAS BRTZON 'GRUS NYAMS SU LEN TSUL LA, THOG MAR GO
CHA'I BRTZON 'GRUS BSKAL CHEN STONG PHRAG RE LA ZHAG GCIG ,DE
SUM CU LA ZLA BA, DE BCU GNYIS LA

LOR BYAS PA'I BSKAL PA GRANGS MED BYE BA 'BUM 'GYUR GYI BAR
DU, SEMS CAN GCIG GI SDUG BSNGAL SEL BA'I CHED DU DMYAL BA KHO
NAR GNAS BA LA BRTEN NAS SANGS RGYAS SGRUB DGOS KYANG BRTZON
'GRUS MI GTONG NA, DE LAS THUNG BA

LTA CI SMOS SNYAM PA YIN LA, DE LA 'DUN PA SBYANGS, 'KHOR BA
THOG MA MED PA NAS DA LTA YAN CHAD LA ZHAG DANG, DE NAS ZLA BA
DANG LOR BRTZIS PA'I LO 'BUM SONG BA NA BYANG CHUB KYI SEMS
GCIG SKYE ZHING, SANGS RGYAS GCIG MTHONG

BA LTA BU GANGG'A'I KLUNG GI BYE MA SNYED KYI GRANGS DANG MNYAM
PA NA SEMS CAN GCIG GI SEMS DANG SPYOD PA SHES SHING, DE BZHIN
DU SEMS CAN RE RE NAS DON BYED DGOS KYANG, DE DAG LA YUN RING
BAR MI SEMS PAR SPRO BA NI GONG NA MED

@041A *, ,PA'I BRTZON 'GRUS YIN PAS, DE LA'ANG 'DUN DA SBYANGS
LA, DA LTA YANG THOG MAR SNGA DRO'I YUN DU DGE BA 'DI BYA SNYAM
DU BSAM LA, BSAM PA BZHIN DU MTHAR THON PA'I BRTZON 'GRUS CHEN
POS 'BAD CING DE

LA LOB PA NA, RIM GYIS ZHAG ZLA BA LO JI SRID 'TSO'I BAR LTA BU
LA DAM BCAS TE, BRTZON 'GRUS KYIS MTHAR THON PAR BSLAB PAS DE
DAG LA DKA' SNANG MI 'BYUNG LA, DE NAS RIM GYIS BSGOMS PAS GO
CHA'I BRTZON 'GRUS DE

DAG 'BYUNG GSUNG, DE DAG GI TSE ZHAG ZLA LO SOGS LA PHYI BSHOL
GYI LE LO GCIG BYUNG BA NA, GNYID RMUGS SOGS GYI BDE BA BKAG LA,
RGAN GZHON MED PAR DE TZAM ZHIG SHI SONG BAS, BDAG KYANG MYUR DU
'CHI NGES, SHI PA'I

'OG TU RTEN 'DI'ANG RNYED PAR DKA' SNYAM DU BSAM LA DGAG STE SPO
BA BSKYED, DA DUNG BRE MO'I GTAM SOGS DMAN PA'I BDE BA LA SRED
PA'I SNANG BA BYUNG NA, GNAS SKABS KYI BDE BA PHRA MO 'DI DAG LA
RNAM PAR G-YENGS PAS, DAM

PA'I CHOS KYI BDE BA BLA NA MED PA LEGS TSOGS THAMS CAD KYI
'BYUNG GNAS DE'I SGO BKAG NAS BDAG NGAN SONG DU SKYE BAR 'DUG
SNYAM DU BSAM, NGA'I TSE SANGS RGYAS NI SKYON KUN ZAD YON TAN
KUN LDAN YIN PAS THOB DKA' SNYAM NA,

STON PA BLA NA MED PA DES SBRANG BU SHA SBRANG YAN CHAD KYI SEMS
CAN THAMS CAD SANGS RGYAS THOB PAR GSUNGS NA, BDAG GIS CI'I
PHYIR MI THOB SNYAM DU SEMS BSKYED NAS RGYAL SRAS KYI SPYOD PA
LA SLOB BA NA, SEMS CAN GYI GRANGS

@041B DANG MNYAM PA'I BSOD NAMS SKAD CIG RE RE LA'ANG 'BYUNG
BAS TSOGS RDZOGS PA LA DKA' BA MED PAS, SANGS RGYAS CI'I PHYIR
MI THOB SNYAM DU BSAM, DE'I TSE LUS SOGS GTONG MI NUS SNYAM
NA, SPYOD 'JUG LAS, GANG TSE RANG GI LUS LA

NI, ,TSOD SOGS LTA BU'I BLO SKYES PA, ,DE TSE SHA LA SOGS
GTONG BA, ,DE LA DKA' BA CI ZHIG YOD, ,CES DA LTA LUS SOGS MOS
PA TZAM GYIS GTONG LA, NAM ZHIG MIG SOGS STER BA LA TSOD MA
STER BA LTA BU'I BLO SKYES BA NA GTONG BA

LA DKA' BA MI 'DUG SNYAM DU SPO BA SBYANGS, DE'I TSE SKYE BA
MANG PO LEN DGOS PAS 'KHOR BA'I SDUG BSNGAL MI BZOD SNYAM NA,
SPYOD 'JUG LAS, BSOD NAMS KYIS NI LUS BDE LA, ,MKHAS BA YIS NI
SEMS BDEN, ,GZHAN DON 'KHOR

BAR GNAS KYANG NI, ,SNYING RJE CAN DAG CI STE SKYO, ,ZHES
BYANG SEMS KYIS RGYU SDIG PA SPANGS PAS NA, DE'I 'BRAS BU SDUG
BSNGAL MI 'BYUNG LA, SKYID NA YUN RING YANG MI DGA' BA GA LA
YOD SNYAM DU BSAM, DGE BA CHOS SDUD NI, DKON MCHOG

MCHOD PA SOGS LA BRTZON PA DANG, SEMS CAN DON BYED NI, DON BYA
YUL BCU GCIG GI DON LA BRTZON PA RNAMS DNGOS SAM CI RIGS PA'I
SGO NAS SBYANGS, YON TAN SNA RE TZAM GYIS CHOG SHES MI BYA BAR
RGYAL SRAS KYI SPYOD PA LA BSLAB

PA'I PHAN YON DANG, MA BSLAB PA'I NYES DMIGS DRAN PA'I SGO NAS
MOS PA'I STOBS DANG, BRTZON 'GRUS RTZOM PA LA PHYIR MI LDOG PA
BRTAN PA'I STOBS DANG, SPRO BA CHEN PO DANG BCAS PA'I 'PHRO MI
GCOD PA DGA' BA'I STOBS DANG, HA CANG

@042A *, ,BRTZON PAS DUB PA NA NGAL GSO ZHING, NGAL SOS BA NA
SLAR BRTZON PA MI 'DOD PA'I STOBS DANG, NYON MONGS GANG CHE
'JOMS PAR BRTZON PA NI, LAS NYON GZHAN GYI NYES PAS SEMS LA
GNOD PA BYAS MA BYAS BRTAG

DPYAD BYA BA'I SGO NAS BRTZON PA NI, BRTZON PA LHUR LEN PA'I
STOBS RNAMS KYI SGO NAS PHAR PHYIN DRUG LDAN DAM PA DRUG LDAN
BYAS TE GONG NAS GONG DU 'PHEL PA LA BSLAB PO, ,LNGA PA NI,
SPYOD 'JUG LAS, DE LTAR BRTZON 'GRUS BSKYED

NAS NI, ,YID NI TING NGE 'DZIN LA BZHAG ,CES SEMS RTZE GCIG
PA'I DGE BA BSAM GTAN GYI NGO BO, DE BSGOM PA GONG NAS GONG DU
YONGS SU RDZOGS PA BSAM GTAN GYI PHAR PHYIN, DE LA DBYE NA,
MTHONG CHOS BDER GNAS KYI DE

DANG; YON TAN MNGON PAR BSGRUB PA'I DE DANG, SEMS CAN DON BYED
KYI DE DANG GSUM YOD, BSAM GTAN GYI NGO BO ZHI GNAS NYAMS SU
LEN TSUL LA, MDO SDE RGYAN LAS, BLO LDAN GANG DU BSGRUB PA'I
YUL, ,LEGS PAR RNYED DANG

GNAS BZANG DANG, ,SA BZANG BA DANG GROGS BZANG DANG, ,RNAL
'BYOR BDE BA'I YO BYAD LDAN, ,ZHES MTHUN RKYEN RNYED SLA BA'I
LEGS PAR RNYED PA DANG, DGRA DANG GCAM GZAN SOGS KYIS 'TSE BA
MED PA'I GNAS BZANG BA DANG,

NAD MI SKYED PA'I SA BZANG BA DANG, CHOS LDAN GYI GROGS BZANG
PA DANG, 'DU 'DZI DANG KU CO'I SGRA SOGS MED PAR TING NGE
'DZIN SKYE BA DANG MTHUN PA'I RNAL 'BYOR BDE BA'I YO BYAD DANG
LDAN PA STE KHYAD PAR LNGA LDAN GYI GNAS SU, SGRUB PA

@042B PO YANG ZAS GOS SOGS LA 'DOD PA CHUNG BA, ZAS GOS NGAN
DON TZAM GYIS CHOG SHES PA, TSONG KHE SPOGS SOGS BYA BA MI
MANG BA, TSUL KHRIMS DAG PA, 'DOD PA'I NYES DMIGS SEMS PA, TSE
'DIR RING DU MI GNAS PAR BSAM PA

STE CHOS DRUG LDAN ZHIG DGOS LA, 'DIR NYAMS SU LEN PA'I TSUL,
KHYAB PA'I DMIGS PA, DPYAD PA RNAM SBYONG GI DMIGS PA, NYON
MONGS RNAM SBYONG GI DMIGS PA, MKHAS PA'I DMIGS PA STE BZHI PO
GANG RUNG LA DMIGS NAS BSGOM PA 'AM, DMIGS PA KHYAD PAR

PA DE BZHIN GSHEGS PA'I SKU LA DMIGS PA GANG RUNG DGOS SO,
,BSGOM TSUL NYES PA LNGA'I GNYEN POR SPONG BA'I 'DU BYED
BRGYAD BSTEN TE BSGRUB PA DANG, STOBS DRUG GIS SEMS GNAS DGU,
YID BYED BZHI DANG BCAS PA'I SGO NAS

BSGRUB PA YIN NO, ,DE LA NYES PA LNGA NI, TING NGE 'DZIN LA MI
BRTZON PA'I LE LO, GDAMS NGAG BRJED PA, BYING RGOD NGOS MA ZIN
PA, DE'I DBANG DU SHOR BA DE NGOS ZIN KYANG MI SPONG BA, BYING
RGOD DANG BRAL BA'I TSE HA CANG 'DU BYED PA STE LNGA YIN
ZHING,

LE LO'I GNYEN POR TING NGE 'DZIN GYI YON TAN DRAN PA, TING NGE
'DZIN DON GNYER GYI 'DUN PA, TING NGE 'DZIN GYI DON LA BRTZON
BA, DE'I 'BRAS BU SHIN SBYANGS GRUB PA NI TING NGE 'DZIN LA
'BAD MED DU 'JUG 'GRO BAS LE LO BZLOG NUS PAS, DE

BZHI NI LE LO'I GNYEN PO YIN, GDAMS NGAG BRJED PA'I GNYEN POR
DE MI BRJED PAR DMIGS PA THU RE DRAN PA, BYING RGOD NGOS ZIN
PAR BYED PA DANG, DE'I GNYEN POR 'DU BYED PA, BYING RGOD ZHI
BA'I TSE 'DU BYED KYI RTZOL BA MI BSTEN PAR DMIGS PA, 
@043A *, ,RNAL DU GNAS PA DANG BZHI STE, DE LTAR 'DU BYED BRGYAD
DO, ,SEMS GNAS DGU NI, KUN LAS BTUS LAS, ZHI GNAS GANG ZHE NA,
SEMS 'JOG PA DANG, RGYUN DU 'JOG PA DANG, BRLAN TE 'JOG PA DANG,
NYE BAR

'JOG PA DANG, DUL PAR BYED PA DANG, ZHE BAR BYED PA DANG, RNAM
PAR ZHI BAR BYED PA DANG, RTZE GCIG TU BYED PA DANG, MNYAM PAR
'JOG PA'O ZHES GSUNGS PA LTAR DGU'O, STOBS DRUG NI, THOS PA'I
STOBS, BSAM PA'I STOBS,

DRAN PA'I STOBS, SHES BZHIN GYI STOBS, BRTZON 'GRUS KYI STOBS,
YONGS SU 'DRIS PA'I STOBS SO, ,YID BYED BZHI NI, BSGRIMS TE 'JUG
PA'I YID BYED, SKABS SU CHAD CING 'JUG PA'I YID BYED, CHAD PA
MED PAR 'JUG PA'I

YID BYED, RTZOL BA MED PAR 'JUG PA'I YID BYED DO, ,BYING BA NI,
NGO BO DGE MI DGE LUNG MA BSTAN GANG RUNG LA DMIGS NAS, RNAM PA
GSAL NGAR MED PA'I SHES PA ZHIG LA 'JOG ,RMUGS PA NI, GTI MUG GI
CHA SHAS LUS

SEMS LCI ZHING LAS SU MI RUNG BA'I RNAM PA CAN GYI SHES PA MI
DGE BA ZHIG YIN, RGOD PA NI, CHAGS PA'I YUL LA 'PHRO ZHING SEMS
NANG DU GNAS PAR MI BYED PA'I 'DOD CHAGS SHIG YIN LA, 'PHRO BA
NI DMIGS PA DE LAS GZHAN

DU DGE MI DGE LUNG MA BSTAN GANG LA G-YO BA DE 'PHRO BA YIN PAS,
'PHRO BA LA DGE MI DGE LUNG MA BSTAN GSUM KA YOD PAS 'PHRO RGOD
GNYIS MI GCIG ,RGOD PA NI 'DOD CHAGS KHO NA YIN NO, ,TING NGE
'DZIN BSGOM PA'I TSE BYING

@043B RMUGS 'PHRO RGOD BZHI KA 'GOG DGOS PAR 'DRA'O, ,DE DAG GI
DON DRIL NAS NYAMS SU LEN TSUL NI, SNGAR GYI GNAS KHYAD PAR LNGA
LDAN DER, SGRUB PA PO KHYAD PAR DRUG LDAN DANG, DES KYANG BSAM
GTAN GYI STEGS BU DANG LDAN

PA'I 'BOL BA'I STAN SOGS LA, LUS KYI SPYOD LAM RKANG PA SKYIL
KRUNG NGAM, SKYIL KRUNG PHYED BA DANG, MIG 'BYED 'DZUM RAN PAR
SNA RTZER PHAB, LUS DRANG POR BSRANGS LA SEMS NANG DU BZHAG ,LAG
PA MNYAM BZHAG ,MGO DGYE RGUR

DANG YA YO CAN MA YIN PAR THAD KAR SNA RTZE DANG LTE BA DRANG
POR 'ONG PAR BYA, SO DANG MCHU RANG BABS, LCE RTZE RKAN LA
SBYAR, DBUGS RGYU BA DAL BUS BYA BA STE BRGYAD DANG LDAN PA'I
SGO NAS, RLUNG GI 'GRO 'ONG NYER GCIG BGRANGS PA SOGS

KYIS RLUNG RNAMS LA PHAB NAS, NYON MONGS LA HA CANG DRAG GZHAN
CHEN PO 'DUG NA DE'I GNYEN POR GSUNGS PA'I DMIGS PA DE BSGOM
DGOS LA, DE LTAR MEN NA SANGS RGYAS DRAN PA DANG, SNGAGS KYI
SNOD RUNG DU 'GYUR BA DANG, TSOGS

PA SOGS PA SOGS KYI DGOS PA MANG BAS, TING 'DZIN RGYAL PO LAS,
GSER GYI KHA DOG LTA BU'I SKU LUS KYIS, ,'JIG RTEN MGON PO KUN
TU MDZES PA STE, ,DMIGS PA DE LA GANG GI SEMS 'JUG PA, ,BYANG
CHUB SEMS DPA'

DE MNYAM BZHAG CES BYA, ,ZHES GSUNGS PA DANG, SGOM RIM THA MA
LAS, DE LA RNAL 'BYOR PAS THOG MAR DE BZHIN GSHEGS PA'I SKU
GZUGS JI LTAR MTHONG BA DANG, THOS PA LA SEMS BZHAG NAS ZHI GNAS
BSGRUB PAR BYA STE, DE

@044A *, ,BZHIN GSHEGS PA'I SKU GZUGS DE YANG GSER BTZO MA'I
MDOG BZHIN DU SER LA, MTSAN DANG DPE BYAD BZANG POS BRGYAN PA,
'KHOR GYI NANG DU BZHUGS SHING, THABS SNA TSOGS KYIS SEMS CAN
GYI DON MDZAD

PAR RGYUN DU YID LA BYED PA DE'I YON TAN LA 'DOD PA SKYE ZHING,
BYING BA DANG RGOD PA ZHI BAR BYAS LA, JI SRID DU DE MDUN NA
BZHUGS PA BZHIN DU GSAL BAR MTHONG BAR GYUR PA DE SRID DU BSAM
GTAN BYA'O, ,ZHES GSUNGS PA LTAR, DE

BZHIN GSHEGS PA'I SKU LA DMIGS RTEN BYA'O, DE LA THOG MAR RANG
RGYUD LA BRTAGS NAS, NYON MONGS PA'I BSAM PA SOGS NI BZLOG ,TING
NGE 'DZIN GYI YON TAN DRAN TE DAD PA SHUGS DRAG PO'I SGO NAS DE
BZHIN GSHEGS PA'I SKU GZUGS

BRIS 'BUR LA YANG YANG BLTAS NAS YID LA BYAS NAS, RANG GI SMIN
MTSAMS KYI THAD DU DBU PHYAG ZHABS SOGS LAN KHA YAR GSAL BTAB
LA, GSAL SNANG BYUNG BA NA DMIGS RTEN RNYED PA YIN PAS, DMIGS
YUL DE NYID MA BRJED PAR

DRAN PA'I SEMS DMIGS PA LA THU RE GNAS PA'I GSAL CHA DANG, GZHAN
DU MI 'PHRO BA'I GNAS CHA BRTAN PO GNYIS KYI SGO NAS BSGRIMS TE
BSGOM, HA CANG 'DI TZAM BSGRIMS NA RGOD PA SKYE BAR 'DUG SNYAM
PA DE LAS CUNG ZAD GLONG, HA CANG 'DI

TZAM GLONG NA BYING BSKYE BAR 'DUG SNYAM PA DE LAS 'DZIN STANGS
'PHANG BSTOD LA BSKRIM PAR BYA BA'I GRIM LHOD RAN PA RANG NYAMS
LA SBYAR TE, THOG MAR CHU TSOD GCIG SOGS KYI YUN LA 'JOG CI THUB
BYA, DE DAG GI TSE SEMS BYINGS DMIGS

@044B RTEN LA BZHAG LA, SEMS KYI ZUR PHRA MO ZHIG GIS BAR BAR DU
SEMS DMIGS PA LA GNAS MI GNAS BLTAS PAS, DMIGS PA'I GSAL CHA
DANG 'DZIN STANGS KYI NGAR CHA'I SHUGS DAM SBRING BA DE CUNG ZAD
ZHAN DU SONG NA, BYING NGA PHRA MO YIN

PAS DMIGS PA LA GSAL DAR 'DON, GSAL CHA'I NGAR HAD KYIS SHOR NAS
DVANGS CHA TZAM LAS MI 'DUG NA BYING BA RAGS PA YIN PAS NGO SHES
PAR BYAS LA, DE BZHIN GSHEGS PA'I YON TAN DRAN PA DANG, ZLA
NYI'I 'OD SOGS KYI SGO NAS

BKAG STE, DMIGS PA LA GSAL NGAR DANG, SEMS 'PHANG BSTOD PA DANG
RGYA CHE BA SOGS BYA, YUL GYI RNAM PA 'CHAR LA KHAD KYI TSE
'PHRO RGOD PHRA MO YIN PAS BZLOG LA DMIGS PA LA GSAL NGAR DANG,
DRAN PAS DAM PAR 'DZIN, YUL

GYI RNAM PA HAD KYIS SHOR BA 'PHRO RGOD RAGS PAR NGO SHES PAR
BYAS LA, DE'I GNYEN POR MI RTAG PA SOGS BSGOM NAS SEMS DMIGS PA
LA LHAN GYIS 'JOG ,DE LTAR BSGOMS PAS SEMS GNAS DANG PO'I TSE,
DMIGS PA KHO NA LA SEMS

MI SDOD PAR RNAM RTOG RI GZAR GYI 'BAB CHU LTA BUR 'ONG BAS, DA
NYAMS LEN BYAS PAS RTOG PA MANG DU SONG SNYAM PA 'BYUNG MOD
KYANG, DPER NA LAM CHEN LA 'GRUL BA RGYUN MI 'CHAD DU 'GRO YANG,
DE LA CHED DU MA BRTAGS TSE MANG NYUNG GI RTOG

DPYOD MI 'BYUNG LA, 'BAD PAS BLTAS NA MI KHAL SOGS MANG BA 'DI
'DRA BYUNG SNYAM PA BZHIN DU, SNGAR NYAMS LEN MED PA'I DUS RTOG
PA 'OG 'GYU'I 'KHOR LO BSKOR YANG NGOS MA ZIN, SKABS 'DIR NYAMS
LEN BYAS PA LA BRTEN

@045A *, ,NAS RNAM RTOG NGOS ZIN GYI NYAMS SHIG 'ONG BAS, DE'I
TSE THOS PA'I STOBS KYIS 'GRUB PA'I SEMS GNAS DANG PO SEMS 'JOG
PA ZHES BYA BA DMIGS PA'I GDAMS PA THOS PA TZAM GYI RJES SU
'BRANG NAS SEMS DMIGS

PA LA GTAD PA TZAM GYI SKABS YIN NO, ,DE NAS RIM GYIS BSGOM PA
NA GCONG RONG DOG MO'I 'BAB CHU LTAR NGES RNAM RTOG ZHI ZHING,
RES THO LER SKYE BA'I RNAM RTOG NGAL GSO PA'I NYAMS SHIG 'ONG,
DE'I TSE STOBS GNYIS PA BSAM PAS

'GRUB PA'I SEMS GNAS GNYIS PA RGYUN DU 'JOG PA ZHES BYA BA DMIGS
PA LA RGYUN CUNG ZAD 'BUD NUS PA YIN, SEMS GNAS 'DI GNYIS LA
BYING RGOD CHES MANG ZHING TING NGE 'DZIN NYUNG DU LAS MI 'ONG
BAS YID BYED BZHI'I NANG NAS

BSGRIMS TE 'JUG PA'I SKABS SO, ,DE NAS CUNG ZAD GOMS PA NA, SEMS
GNAS GSUM PA NAS BDUN PA'I BAR DU LUNG PA PHU GSUM GYI RDZING
CHU LTA BU 'GAL RKYEN GYIS MA DKRUGS PA'I TSE SEMS GNAS PA SNYAM
BYED LA, RKYEN

BYUNG TSE MI GNAS PA'I RNAM RTOG THANG CHAD PA'I NYAMS ZHIG
'ONG, DE'I TSE STOBS GSUM PA DRAN PAS 'GRUB PA'I SEMS GNAS GSUM
PA GLAN TE 'JOG PA ZHES BYA BA SEMS G-YENG BA MYUR DU RTOGS NAS
SLAR DMIGS PA LA

GLON PA DANG, SEMS GNAS BZHI PA NYE BAR 'JOG PA ZHES BYA BA SEMS
RGYA CHEN PO LAS BSDUS TE PHRA BAR BYED PA DANG, STOBS BZHI PA
SHES BZHIN GYIS 'GRUB PA'I SEMS GNAS LNGA PA DUL BAR BYED PA
ZHES BYA BA TING NGE 'DZIN

@045B GYI YON TAN LA DGA' BA DANG, SEMS GNAS DRUG PA ZHI BAR
BYED PA ZHES BYA BA RNAM G-YENG GI NYES DMIGS RIG NAS 'GOG PA
DANG, STOBS LNGA PA BRTZON 'GRUS KYIS 'GRUB PA'I SEMS GNAS 'DUN
PA DANG BRGYAD PA GNYIS YOD PA'I

BDUN PA RNAM PAR ZHI BAR BYED PA ZHES BYA BA NYON MONGS CHAGS
SOGS BYUNG BA DANG DU MI LEN PAR ZHI BAR BYED PA YIN LA, SEMS
GNAS 'DI LNGA'I SKABS SU BYING RGOD KYIS BAR DU GCOD PAS YID
BYED BZHI'I NANG GI GNYIS PA SKABS SU

CHAD CING 'JUG PA'I DUS SO, ,DE NAS RIM GYIS BSGOMS PAS RGYA
MTSO RLABS DANG BCAS PA LTA BU RKYEN GYIS TING NGE 'DZIN MI
'KHRUGS PAR RNAM RTOG CI BYUNG YANG GNYEN PO DRAN 'DZIN CUNG ZAD
BSTEN PAS RANG MAL DU ZHI 'GRO BAS RNAM

RTOG 'DU BYED BA ZHES BYA BA'I NYAMS 'ONG, DE'I TSE STOBS LNGA
BAS 'GRUB PA'I SEMS GNAS BRGYAD PA RTZE GCIG TU BYED PA ZHES BYA
BA TING NGE 'DZIN RGYUN CHAGS SU 'GRUB PA YIN NO, ,'DI LA BYING
RGOD KYIS BAR DU GCOD MI NUS PAS YID

BYED BZHI'I NANG GI GSUM PA SKABS SU CHAD PA MED PAR 'JUG PA'I
DUS SO, ,DE NAS RIM GYIS BSGOMS PAS RGYA MTSO RLABS DANG BRAL BA
LTA BU YUL RKYEN CI BYUNG YANG GNYEN PO DRAN 'DZIN GYI 'BAD
RTZOL LAM LTOS PAR TING NGE 'DZIN RANG BABS

SU 'CHAR BA'I RNAM RTOG MNGON PAR 'DU MI BYED PA'I NYAMS KYI
MNYAM GZHAG 'ONG, DE'I TSE STOBS DRUG PA YONGS SU 'DRIS PAS
'GRUB PA'I SEMS GNAS DGU BA MNYAM PAR 'JOG PA ZHES BYA BA RTZOL
MED DU DMIGS PA LA 'JOG PAS YID

@046A *, ,BYED BZHI PA LHUN GYIS GRUB PAR 'JUG PA'I DUS SO, ,'DI
NAS BYING RGOD PHRA MO DANG BRAL BAR YUN RING DU SKYONG NUS PA'I
RTZOL MED KYI TING NGE 'DZIN DE YANG SHIN SBYANGS KYI DGA' BDE
KHYAD PAR BSAM ZIN

PAR MNYAM PAR MA BZHAG PA'I SAS BSDUS DANG, 'DOD SEMS RTZE GCIG
PA ZHES BYA BA DANG, 'DOD PA'I SAS BSDUS PA YIN, SHIN SBYANGS
KYI DGA' BDE KHYAD PAR BAS ZIN PA NA ZHI GNAS THOB PA DANG, BSAM
GTAN

GYI NYER BSDOGS THOB PA DANG, MNYAM BZHAG GI SAS BSDUS KYI TING
NGE 'DZIN THOB PA DANG, KHAMS GONG MA'I SAS BSDUS KYI TING NGE
'DZIN THOB PA RNAMS DUS MNYAM, SHIN SBYANGS KHYAD PAR CAN SKYE
TSUL YANG, DE LTAR BSGOMS

PAS SEMS DGE BA LA CI 'DOD 'DOD DU BKOL TU RUNG BA'I SEMS SHIN
SBYANGS SKYE, DE'I MTHUS LAS RUNG GI RLUNG LUS LA RGYU BAS LUS
KYI GNAS NGAN LEN DANG BRAL NAS BAL LTAR YANG BA'I LUS SHIN
SBYANGS SKYE, DE LA BRTEN

NAS LUS LA BDE NYAMS CHEN PO SKYE, DE'I MTHUS YID BDE NYAMS KYI
SEMS SHIN SBYANGS KYI BDE BA SKYE, DE YANG LUS SHIN SBYANGS
SKYES MA THAG TU SEMS DGA' YAL YAL BA'I DGA' BDE SKYE YANG,
DNGUNG ZHI GNAS CUNG MA

THOB, DE'I TSE SEMS DGA' YAL YAL BDE CHUNG DU SONG NAS SEMS
DMIGS PA LA LHAN NE SDOD PA'I TING NGE 'DZIN DANG RJES SU MTHUN
PA'I SHIN SBYANGS MI G-YO BA GRIB MA LTA BU SRAB PA DE THOB PA
DANG ZHI GNAS 'GRUB PA DUS

@046B MNYAM, ZHI GNAS DE NI NYER BSDOGS MI LCOG MED PA YIN PAS,
DE LA BRTEN NAS BSAM GZUGS BRGYAD BSGRUB NA, ZHI RAGS KYI RNAM
PA CAN GYI 'JIG RTEN PA'I LAM GYIS BGROD NAS MNGON SHES SOGS
KYANG 'GRUB PA DE YIN, 'JIG

RTEN LAS 'DAS PA'I LAM GYIS BGROD NA BDAG MED RTOGS PA'I LHAG
MTHONG DANG SPREL NAS BSGOMS PAS MTHONG SGOM GYI LAM RNAMS BGROD
NAS KHAMS GSUM GYI NYON MONGS SOGS SPONG BAR BYED PA YIN NO, `
,DRUG PA NI,

SHES RAB BRGYAB LAS, MTHONG DANG MA MTHONG YON TAN 'DI, ,KUN GYI
RTZA BA SHES RAB YIN, ,DE LTAR GNYIS KA BSGRUB PA'I PHYIR, ,SHES
RAB YONGS SU GZUNG BAR BYA, ,ZHES CHOS RAB TU RNAM PAR 'BYED
PA'I SEMS BYUNG NI SHES RAB

DANG; DE LA DBYE NA, DE KHO NA NYID KYI DON 'JAL BA DON DAM
RTOGS PA'I SHES RAB, RIG PA'I GNAS LNGA LA MKHAS PA KUN RDZOB
RTOGS PA'I SHES RAB, SEMS CAN GYI DON BSGRUB TSUL SHES PAS SEMS
CAN DON BYED KYI SHES RAB

DANG GSUM MO, ,DE GSUM GONG NAS GONG DU YONGS SU RDZOGS PA SHES
RAB KYI PHAR PHYIN, SHES RAB KHYAD PAR CAN DE NYAMS SU LEN TSUL
LA, GZHI'I SKABS SU CHOS NYID MING GI BTAGS YOD TZAM LAS MED PAS
DON DAM

BDEN PA DANG, MING GI PHAR BTAGS TZAM 'DI KAM GTOGS YUL KHO RANG
GI NGOS NAS RDUL TZAM YANG MA GRUB KYANG, MING GI BTAGS TZAM LA
SHES BYA MTHA' DAG YOD PA'I KUN RDZOB BDEN PA'I 'JOG TSUL LEGS
PAR SHES NAS,
@047A *, ,LAM GYI GNAS SKABS SU THABS SHES PHYOGS RE BA MA YIN
PAR TSOGS GNYIS ZUNG 'BREL DU NYAMS SU BLANGS PAS, 'BRAS DU'I
GNAS SKABS SU CHOS GZUGS KYI SKU GNYIS THOB 'ONG BA YIN PAS, DE
LTAR

NYAMS SU LEN PA LA BSOD NAMS KYI TSOGS NI SONG ZIN, YE SHES KYI
TSOGS NYAMS SU LEN PA LA BDAG MED GNYIS NYAMS SU LEN PA YIN PAS,
DE LA GANG ZAG GI BDAG MED GTAN LA DBAB PA DANG, BSGOM TSUL
GNYIS

DANG PO NI; RANG LA GZHAN GYIS PHAN GNOD DRAG PO ZHIG BYAS PA
GSAL BTAB PA'I TSE, NGA LA KHOS 'DI BYAS SO ZHES PHAN GNOD BYAS
YUL GYI NGA DAM SBRING SBRING BA MIG GIS MTHONG RGYU DANG, LAG
PAS 'DZIN RGYU YOD PA LTA BU 'CHAR

BAS; DE'I TSE NGAR 'DZIN DE GONG 'PHEL DU SKYER BCUG NAS, SEMS
BYINGS DE LA GNAS SHING SEMS ZUR PHRA MO ZHIG GIS, DAR 'DZIN
GYIS BZUNG PA'I NGA DE'I GNAS TSUL LA BLTAS PAS, 'DI PHAN CHAD
NGA'O SNYAM PA'I 'DI

SNYING DKYIL NA YOD PA 'DRA BA ZHIG LAS GANG GI STENG DU'ANG
GRUB MI SHES LA, DE NAS KYANG DE LTAR BRTAGS PAS, RES LUS KYI
STENG DU YOD PA 'DRA BA, RES SEMS KYI STENG DU YOD PA 'DRA BA,
RES PHUNG PO SO SO'I STENG DU YOD PA

'DRA BA SOGS 'CHAR TSUL SNA TSOGS ZHIG 'BYUNG BAS, MTHAR LUS
SEMS GNYIS DBYER MED PA ZHIG GI STENG NAS NGA DE NGA'I NGOS NAS
GRUB PA'I TSUGS SE PA, SNGON NAS GRUB GRUB PA 'DRA BA ZHIG NGOS
ZIN PA NI, GNAD DANG PO

@047B DGAG BYA NGES PA'I GNAD YIN PAS, 'DI LA NGES SHES MA RNYED
KYI BAR DU DPYAD DGOS SO, ,DE LTAR GRUB PA ZHIG YIN NA, 'OG TU
'BYUNG BA DAG GIS DPYAD PAS NGES SHES RNYED DU 'GRO LA, MA GRUB
NA RANG TSUGS MI THUB PAR ZHIG 'GRO

BAS, 'DI LTAR DPYAD PAR BYA STE, CING DANG LUS SEMS DBYER MED PA
CIG BYUNG BA NI, GCIG LA DBYER MED KYI THA SNYAD MI THOB LA, NGA
DANG PHUNG PO LA BTAGS CHOS DANG, GDAGS GZHI'I KHYAD PAR YANG
BYUNG BAS, NGA TSUGS THUB

PA DE PHUNG PO LNGA DANG YANG NA GCIG YIN DGOS, YANG NA THA DAD
YIN DGOS, DE GNYIS GANG YANG MA YIN PA'I GRUB TSUL MI 'ONG, DPER
NA BUM PA LTA BU'I CHOS GANG DANG GANG DPYAD KYANG, DE LA GCIG
DANG THA DAD GANG RUNG LAS MED TSUL

BSAM NAS DPYAD PA NA, NGA TSUGS THUB PA PHUNG PO DANG DBYE BA
MED PA 'DRA BA DE'I TSE, NGA TSUGS THUB PA DE PHUNG PO DE DANG
GCIG DANG THA DAD GANG RUNG YIN DGOS SNYAM DU NGES PA NI, GNAD
GNYIS PA KHYAB PA NGES PA'I GNAD YIN, DE NAS

GNAD SNGA MA GNYIS DRAN LAM DU BZHAG NAS, DE 'DRA'I NGA PHUNG PO
DANG GCIG DANG, THA DANG GANG RUNG DU THAG GCOD DGOS PAS, DE JI
LTAR GRUB BRTAGS PA NA LUS SEMS GANG RUNG DANG GCIG PA LAS 'OS
MI 'DUG ,LUS DANG

GCIG NA, NGA'I LUS MI ZER PAR, NGA'I NGA ZHES PA 'AM, LUS KYI
LUS ZHES BRJOD DGOS LA, DE BZHIN DU SEMS DANG GCIG NA YANG NGA'I
NGA 'AM, SEMS KYI SEMS ZHES BRJOD DGOS PAR 'GYUR SNYAM DU NGES
SHES BSKYED

@048A *, ,GZHAN YANG LUS DANG GCIG NA, NGA DANG LUS LA GDAGS
GZHI BTAGS CHOS KYI KHYAD PAR MED PAR 'GYUR BAS, GDAGS GZHI MED
PA'I BTAGS CHOS MI SRID SNYAM DU BSAM, DE BZHIN DU NGA DANG LUS
SEMS TSUGS

THUB KYI GCIG YIN NA, SHI BA'I 'OG TU LUS ME LA BSREG PA NA, NGA
YANG ME LA BSREG DGOS PA DANG, LUS YANG SRID DU NYID MTSAMS MI
SBYOR BA BZHIN, NGA YANG NYID MTSAMS MI SBYOR BAR 'GYUR PA'I
SKYON RNAMS BSAM LA, LUS

DANG GCIG MA YIN PAR NGES PA RNYED PA NA, SEMS DANG GCIG YIN NA,
SEMS LA RNAM SHES TSOGS DRUG YOD PA BZHIN DU NGA YANG DRUG TU
'GYUR BA DANG, YANG NA NGAG CIG YIN PA BZHIN DU RNAM SHES TSOGS
DRUG KYANG GCIG TU

THAL BA'I SKYON DANG, NGA SEMS DANG GCIG NA ZAS SKOM MED NA NGA
BKRES SHING SKOM PA DANG, GOS MED NA NGA 'KHYAGS PA'I SDUG
BSNGAL 'BYUNG BAS, NGA GZUGS MED DU SKYES PA NA YANG SDUG BSNGAL
DE DAG 'BYUNG DGOS PAS,

GZUGS MED NA SDUG BSNGAL MI SRID DO SNYAM DU SEMS DANG GCIG MA
YIN PAR THAG BCAD, DE BZHIN DU PHUNG PO LNGA DANG GCIG NA, YANG
NANG DU MAR THAL PA DANG, YANG NA PHUNG PO LNGA GCIG TU THAL BAR
'GYUR RO SNYAM DU NGA LUS

SEMS PHUNG PO GANG DANG YANG GCIG MA YIN PAR THAG BCAD PA NI
BDEN PA'I GCIG BRAL NGES PA'I GNAD DANG, DE'I TSE NGA PHUNG PO
LNGA DANG THA DAD PA LAS 'OS MI 'DUG SNYAM NA, NGA TSUGS THUB PA
'DI DANG PHUNG PO LNGA THA DAD DU GRUB

@048B NA TSUGS THUB KYI THA DAD YIN DGOS, DE YIN NA 'BREL MED
DANG LTOS MED KYI THA DAD YIN DGOS PAS, PHUNG PO RE RE NAS BSAL
BA'I SHUL DU PHUNG PO GZHAN GCIG DMIGS RGYU YOD PA BZHIN DU,
PHUNG PO LNGA BSAL PA'I SHUL DUNG

BSTAN RGYU YOD DGOS PA LAS MI 'DUG PA DANG, NGA'O SNYAM PA
NA'ANG PHUNG PO LA BRTEN NAS SKYE BA'I PHYIR DANG, LUS SEMS LA
GNOD PA BYUNG NA NGA LA GNOD PA BYUNG BAR 'JOG DGOS PAS SO SNYAM
DU NGES SHES DRANGS PAS, NGA TSUGS

THUB PA MIG GIS MTHONG RGYU DANG LAG PAS 'DZIN RGYU YOD YOD 'DRA
BA DE YUL DUS GANG NA YANG MI 'DUG SNYAM DU STONG CHAM GYIS SONG
BA NA DBU MA'I LTA BA DANG PO RNYED PA YIN GSUNG, 'DI'I SKABS SU
SNGAR STONG BA NYID KYI BAG CHAGS MED PA

RNAMS LA BDAG STOR BA'AM, LAG GI GCES NOR STOR BA LTA BU'I 'JIGS
SNANG DANG, BAG CHAGS YOD BA RNAMS LA LAG GI GCES NOR STOR BA
RNYED BA LTA BU'I NYAMS 'CHAR GSUNG, GNYIS PA NI, DE LTAR GNAD
BZHI'I DPYAD PA LA

BRTEN NAS, NGA TSUGS THUB MED PAR STONG CHAM GYIS SONG BA NA, DE
NYID DRAN BAS MA BRJED BAR TZIR GYIS BZUNG NAS BAR DU SHES BZHIN
GYIS NGAR 'DZIN GYIS BAR BCAD MA BCAD BLTAS LA BAR DU BCAD NA
GNAD BZHI'I DPYAD

PA DRAN TZAM BYAS NAS NGES BA NA, YANG SNGAR LTAR BSGOMS PAS,
DANG POR BDEN MED LA SEMS RING DU 'JOG MI THUB PAR NGAR 'DZIN
GYIS BAR YANG YANG GCOD, DE RGYUN 'THUD BAS BAR DU CHAD BA LTA
BU

@049A *, ,DANG, CHAD PA MED PA'I TSUL DANG, DE NAS SEMS GNAS DGU
PA LTAR 'BAD RTZOL LTOS MED SGOM PA NI, ZHI LHAG ZUNG 'BREL RJES
MTHUN PA YIN, DE'I TSE DPER NA DGAG BYA THOG REG

BKAG TZAM LA NAM MKHA' ZHES BZHAG PA BZHIN DU, BDEN GRUB BCAD
TZAM LA RTZE GCIG TU MNYAM PAR 'JOG PA NI MNYAM GZHAG NAM MKHA'
LTA BU'I SKYONG TSUL DNGOS YIN, DE LTAR BAR BAR DU DPYAD BA

DANG 'JOG PA SPEL MAR BSGOMS PAS, DPYAD STOBS KYIS SHIN SBYANGS
KYI DGA' BDE KHYAD PAR CAN NAM DRANGS PA NA ZHI LHAG ZUNG 'BREL
THOB PA DANG, LHAG MTHONG THOS PA DANG, DPYAD SGOM DANG 'JOG
SGOM CHA

MNYAM ZUNG 'BREL THOB PA RNAMS DUS MNYAM PA YIN NO, ,DE LTAR
MNYAM GZHAG TU BSGOM NAS RJES THOB TU BLTAS BA NA PHUNG PO LA
NGA ZHES MING TZAM ZHIG PHAR BTAGS TZAM DU ZAD PA ZHIG 'CHAR LA,
DE LA BRTEN

NAS LAS DANG BSOD NAMS GSOG PAR BYA LA, DE'I TSE SGYU MAR BLTA
TSUL NI, 'PHRAL GYI 'KHRUL RGYU'I DBANG GIS GRUB PA'I SGYU MA'I
RTA GLANG LA RTA GLANG DU SNANG YANG RTA GLANG MED BZHIN DU
PHUNG BO 'KHRUL RGYU'I DBANG GIS CHOS

GANG LA'ANG TSUGS THUB TU LAM LAM SHAR BA NA, DE LTAR GRUB PA
MED SNYAM DU THAG GCOD PA NI STONG BA SGYU MA 'AM BDEN MED SGYU
MA BSGOM TSUL DANG, YANG SGYU MA'I GLANG PO DANG SENG GE DE
DNGOS MA YIN YANG THA SNYAD DU PHAM

@049B RGYAL BSNYON MED DU 'BYUNG BA DANG, ME LONG NANG GI BYAD
BZHIN GYI GZUGS BRNYAN MI BDEN YANG, RGYU RGYEN TSOGS PA NANG
SNYON MED DU 'BYUNG BA BZHIN, CHOS GANG LA'ANG MING GIS BTAGS
TZAM LAS MED KYANG, LAS DGE BA

BYAS NA 'BRAS BU BDE BA 'BYUNG BA DANG, MI DGE BA BYAS NA 'BRAS
BU SDUG BSNGAL 'BYUNG BA DANG, GRO NAS SOGS KYIS KYANG 'BRAS BU
GRO NAS SO SOR MI 'CHOL BAR 'BYUNG TSUL LA NGES PA 'DREN PA NI
THA SNYAD SGYU MA DANG, KUN

RDZOB SGYU MA'I BSGOM TSUL YIN NO, DE LTAR CHOS GCIG GI STONG
NYID RTOGS NA CHOS GZHAN LA KHA SPOS BA TZAM GYIS CHOG PAS CHOS
KYI BDAG NI, LUS 'DI LA LUS ZHES PHAR MING GIS BTAGS TZAM MA YIN
PAR YOD PA NGOS

'DZIN BA NI DGAG BYA NGOS 'DZIN GYI GNAD; DE LTAR YOD NA LUS KYI
YAN LAG LNGA DANG SHA RUS PAGS PA RNAMS DANG GCIG THA DAD GANG
RUNG DU YOD DGOS PAS, GCIG DANG THA DAD GANG RUNG DU YOD PAR
THAG GCOD PA NI KHYAB

PA NGES PA'I GNAD, DE'I TSE YAN LAG SOGS DANG GCIG NA LUS DU MAR
THAL BA DANG, YANG NA DE DAG GCIG TU THAL BAS GCIG MA YIN PAR
THAG GCOD PA NI GCIG BRAL NGES PA'I GNAD, DE DAG LA'ANG MA LTOS
PA'I

LUS MED PAR THAG GCOD PA NI DU BRAL NGES PA'I GNAD, DE LTAR NGES
PAR BYAS NAS DE'I LUS TSUGS THUB MED PAR STONG CHAM GYIS SONG BA
NA CHOS KYI BDAG MED RNYED PA YIN PAS SNGAR LTAR MNYAM GZHAG
DANG RJES THOB TU

@050A *, ,BSGOM PAR BYA'O, ,YANG CHOS GANG LA YANG MING GIS
BTAGS BA LAM LTOS PAR YOD NA, KA BZHES SHING HRING HRING BO 'DI
YANG, SHING RAN YAL 'DAB DANG LDAN BA'I DUS SU YANG KA BA'O
SNYAM DU BLO

SKYE DGOS LA, DE BZHIN DU ZLA BA SNGA MAR MING MED PA'I BYIS BA
LA BKRA SHIS ZHES BTAGS PA NA, DE PHYIN BKRA SHIS KYI BLO SKYE
BA BZHIN, ZLA BA SNGA MAR YANG BKRA SHIS SO SNYAM DU BLO SKYE
DGOS PAR 'GYUR RO, ,DE BZHIN DU 'DUS

MA BYAS KYI NAM MKHA' 'DI BUG STONG PHRAG DU MA LA BTAGS PA'I BU
GA DE DAG DANG GCIG THA DAD GANG YIN SOGS KYIS DPYAD, LDAN MIN
'DU BYED LA LO ZLA ZHAG SOGS NI RANG GI CHA SHAS SKAD CIG SNGA
PHYI'I STENG DU DPYAD

PA DANG, SHES PA LA SEMS SEMS BYUNG CHA SOGS KYI STENG NAS DPYAD
DE BDAG MED NGES PA NA, SNGAR LTAR MNYAM RJES RJES GNYIS KYI SGO
NAS NYEMS SU LEN PA YE SHES KYI TSOGS GONG 'PHEL DU BYED TSUL
YIN NO,,

GNYIS PA NI, MDO SDE RGYAN LAS, SBYIN MTSUNGS DE STON LEN 'JUG
DANG, ,BDAG NYID RJES SU 'JUG RNAMS KYIS, ,SNYAN PAR SMRA DANG
DON SPYOD DANG, ,DON MTHUN NYID DU 'DOD PA YIN, ,ZHES SBYIN PA
NI SNGAR DANG

MTSUNGS SHING, DE'I SGO NAS GDUL BYA 'KHOR DU BSDUS, KHAMS 'DRI
BA SOGS 'JIG RTEN GYI SNYAN PAR SMRA BA DANG, CHOS KYI 'BEL GTAM
SOGS KYIS DON STON PA NI CHOS KYI SNYAN SMRAS GZHAN 'DUN PAR
BYAS,

@050B GDUL BYA'I KHAMS BLO DBANG BO DANG BSTUN PA'I CHOS BSTAN
PA LTAR BYED DU 'JUG PA NI DON SBYOD PA DANG, GZHAN LA SMRAS
TZAM MA YIN PAR RANG YANG CHOS LA CI NUS SPYOD PA NI DON MTHUN
PA YIN PAS, DE'I SGO NAS GDUL

BYA'I DON MNGON MTHO NGES LEGS 'PHEL CI THUB BYAS PAS RANG GZHAN
GYI DON MTHAR PHYIN PA'I RGYAL BA DBANG GI RGYAL BO RNYED CING
DE'I MTHUS PHYOGS DUS THAMS CAD DU RGYAL BA'I BSTAN PA 'DI DAG
'BYUNG ZHING, SEMS CAN

LA BDE SKYID KYIS KHYAB PAS NA, RJE BLA MAS, GDAMS PA RIN CHEN
DBANG GI RGYAL PO STE, ,GZHUNG BZANG STONG GI CHU BO 'DU BA'I
PHYIR, ,ZHES SOGS GSUNGS SO, ,MJUG TU BSNGO BA SMON LAM GYI
RGYAS 'DEBS PA DANG,

NYAMS LEN MYONG BA THON NGES BYAS RJES, SKYABS SEMS KYI DUS
SKYES BU CHUNG 'BRING GI SDUG BSNGAL RNAMS BSAM NAS SKYABS 'GRO
DANG, DE RJES BLA MA'I RNAL 'BYOR DANG 'BREL BA'I SDIG BSHAGS
TSOGS BSAG LA NAN TAN

BYAS NAS, DNGOS GZHI GTONG LEN SPEL BA'I BYANG SEMS DANG, ZHI
LHAG ZUNG 'BREL GYI DMIGS BA SKYONG BA YIN NO, ,DE LTAR LAM THUN
MONG BAS RGYUD SBYANGS NAS, DE'I TSE BSHES GNYEN MTSAN NYID DANG
LDAN PA BSTEN

NAS 'JUG SGOM NOR BANG RNAM PAR DAG PA THOB PAR BYAS, DBANG DUS
SU KHAS BLANGS PA'I DAM TSIG DANG SDOM PA BSRUNG PA GZHIR BZHAG
NAS, RGYUD SDE 'OG MA LTAR NA, MTSAN BCAS MTSAN MED KYI RNAL
'BYOR DANG, BLA MED LTAR NA
@051A *, ,BSKYED RDZOGS LA BSLAB STE, RANG GZHAN GYI DON GNYIS
TSE 'DI LA 'GRUB PA'I LAM CHA TSANG LA SLOB PA NI, DAL 'BYOR LA
SNYING PO LEN PA DANG, LEN TSUL TSANG LA MA NOR BA YIN PAS
PHYOGS DUS KUN TU RGYAS

PAR BYA'O,, ,,ZHES BYANG CHUB LAM GYI RIM PA'I DMAR KHRID 'JAM
DPAL ZHAL LUNG GI YANG SNYING 'DI NI DON GNYER CAN GYIS BSKUL
BA'I DOR 'JAM DBYANGS BZHAD PA'I RDO RJES SBYAR BA'I DGE BA LA
BRTEN NAS RGYAL BA'I BSTAN PA

SPYI DANG, KHYAD PAR KHAMS GSUM CHOS KYI RGYAL PO TZONG KHA PA
CHEN PO'I BSTAN PA RIN PO CHE PHYOGS DUS KUN TU DAR ZHING RGYAS
PAR GYUR CIG,

@051B [BLANK PAGE]