*, ,KHRO BO SME BA BRTZEGS PA'I SGRUB THABS BDUD RTZI'I CHU
RGYUN ZHES BYA BA BZHUGS SO, ,

@001A #, ,SVA STI; KHRO BO SME BA BRTZEGS PA BSGRUB PAR 'DOD
PAS, SKYABS 'GRO SEMS BSKYED TSAD MED BZHI BSGOM PA SNGON DU
BTANG, AOm SVA BH'A WA SHUDDH'A: SARBA DHARM'A: SVA BH'A WA

SHUDDHO NYA HAm GIS STONG PAR SBYANGS, STONG PA'I NGANG LAS
PADMA DANG NYI MA'I GDAN GYI STENG DU, RANG GI SEMS NYID H'Um
YIG DU BA'I MDOG CAN YONGS SU GYUR PA LAS, RANG NYID KHRO BO SME
BA

BRTZEGS PA SKU MDOG DUD KA, GA-YAS ZHAL DKAR PO, GA-YON ZHAL
DMAR PO, PHYAG DRUG GI GA-YAS DANG PO NA RDO RJE RGYA GRAM,
GNYIS PA NA RDO RJE RTZE LNGA PA, GSUM PA NA RDO RJE LCAGS KYU,

GA-YON DANG PO NA RDO RJE DBYUG PA, GNYIS PA NA RDO RJE ZHAGS
PA, GSUM PAS RDO RJE SDIGS MDZUB MDZAD PA, THOD PA BSKAM PO
LNGA'I DBU RGYAN DANG, RLON PA LNGA BCU'I DO SHAL CAN, THOD PA

@002A *, ,BSKAM PO'I PHRENG BAS SE RAL GA BYAS PA, YAN LAG THAMS
CAD SBRUL GYIS BRGYAN CING, MI LPAGS KYI STOD GA-YOGS DANG, STAG
GI PAGS PA'I SHAM THABS CAN, ZHABS

GNYIS BGRAD PA'I STABS KYIS BZHUGS PA'I SPYO BOR AOm, MGRIN PAR
A'A: THUGS KAR H'Um, DE LAS 'OD ZER 'PHROS, RANG BZHIN GYI GNAS
NAS BSGOMS PA DANG 'DRA BA'I YE SHES PA SPYAN DRANGS,

DZA: H'Um BAm HO: RANG LA THIM PAS GNYIS SU MED PAR GYUR, SLAR
YANG THUGS KA'I H'Um LAS 'OD 'PHROS, DBANG GI LHA RNAMS SPYAN
DRANGS, DE BZHIN GSHEGS PA RNAMS KYIS BDAG LA MNGON

PAR DBANG BSKUR DU GSOL, ZHES GSOL BA BTAB PAS DE RNAMS KYIS YE
SHES KYI BDUD RTZIS GANG BA'I BUM PA THOGS NAS, AOm SARBA TA
TH'A GA TA AA BHI shE KA TA SA MA YA SHRI YE H'Um, ZHES

GSUNG ZHING DBANG BSKUR BAS LUS GANG, DRI MA DAG ,CHU LHAG PA
SPYI GTZUG TU GNAS PA YONGS SU GYUR PA LAS, MI BSKYOD PAS DBU
BRGYAN PAR GYUR, MCHOD PA RNAMS, AOm BADZRA AA MRi TA

@002B KUndA LI HA NA HA NA H'Um PHAt KYIS BSANGS, AOm SVA BH'A
WA SHUDDHA: SARBA DHARM'A: SVA BH'A WA SHUDDHO NYA HAm GIS
STONG
PAR SBYANGS, STONG PA'I NGANG LAS AOm LAS BYUNG BA'I RIN PO
CHE'I SNOD YANGS SHING RGYA CHE BA RNAMS KYI NANG DU, ,AOm 'OD

DU ZHU BA LAS BYUNG BA'I LHA RDZAS LAS GRUB PA'I MCHOD YON,
ZHABS BSIL, ME TOG ,BDUG SPOS, MAR ME, DRI CHAB, ZHAL ZAS, ROL
MO LA SOGS PA RNAMS RANG BZHIN STONG PA, RNAM PA MCHOD RDZAS,
BYED LAS DBANG

PO DRUG GI SPYOD YUL DU ZAG PA MED PA'I BDE BA KHYAD PAR CAN
BSKYED PAR GYUR, AOm AARGHAm A'A: H'Um, AOm P'A DYAm A'A: H'Um,
AOm PU shPE A'A: H'Um, AOm DH'U PE A'A: H'Um, AOm A'A LO KE A'A:
H'Um, AOm GANDHE A'A: H'Um, AOm NEE BI DYA A'A: H'Um, AOm

SHAPTA A'A: H'Um, ZHES BYIN GYIS BRLABS, DE NAS 'BUL BA NI, RTEN
CING 'BREL BAR 'BYUNG BA YI, ,LHA RDZAS BZANG PO'I MCHOD YON
'DI, ,BCOM LDAN 'KHOR DANG BCAS LA 'BUL, ,'GRO BA'I DON DU BZHES

SU GSOL, ,AOm BADZRA MAH'A KRO DHA R'A DZA SA PA RI W'A RA
AARGHAm PRA T'I TZTSA SV'AH'A, DE BZHIN DU 'OG MA RNAMS LA'ANG
'GRE BAR SHES PAR BYAS TE, MCHOD YON ZHES PA'I GNAS SU, ZHABS
BSIL, ME TOG ,BDUG

SPOS, MAR ME, DRI CHAB, ZHAL ZAS, ROL MO RNAMS BCUG ,AARGHAm
ZHES PA'I GNAS SU, P'A DYAm PU shPE, DH'U PE, A'A LO KE ,GANDHE,
NEE BIDYA, SHAPTA RNAMS BCUG LA, TSIGS BCAD SNGAGS DANG SPEL LA
MCHOD, DE

@003A *, ,NAS BSTOD PA BYA BA NI, DMIGS MED MKHA' LTAR YANGS
PA'I DKYIL 'KHOR NAS, ,GDUL DKA'I BGEGS DANG LOG 'DREN 'DUL
PHYIR DU, ,DUS GSUM RGYAL BA'I 'PHRIN LAS SGRUB MDZAD PA'I, ,

KHRO CHEN 'CHOL BA KHYOD LA PHYAG 'TSAL LO, ,SNA TSOGS PADMA
NYI
MA'I GDAN STENG DU, ,DUS MTHA'I ME CHEN 'BAR BA'I KLONG DKYIL
NA, ,ZHAL GSUM PHYAG DRUG ZHABS GNYIS BGRAD PA'I STABS, ,DRAN
PAS BGEGS 'JOMS KHYOD

LA PHYAG 'TSAL LO, ,MTSE GTZIGS BGRAD PA'I ZHAL DBUS ZHE SDANG
'DUL, ,GA-YAS DKAR BZHAD PA'I GANG MOS GTI MUG SEL, ,GA-YON ZHAL
ME 'OD 'BAR BAS 'DOD CHAGS 'JOMS, ,SPYAN GSUM GYEN LDOG

KHRO GNYER DPRAL BAR BSDUS, ,DBU SKRA GYEN BRDZES THOD BSKAM
LNGA LNGAS BRGYAN, ,NA RA NGAN TA'I PAGS RLON STOD GA-YOGS CAN,
,MI MGO'I PHRENG BA'I DO SHAL MGUL DU 'PHYANG, ,STAG LPAGS SMAD
DKRIS BAG

YOD RI MOS MDZES, ,DUG LNGA RNAM DAG LTOS 'GRO'I RGYAN GYIS
BRJID, ,RDO RJE RGYA GRAM RTZE LNGA LCAGS KYU GA-YAS, ,DBYUG THO
ZHAGS PA DRAG PO'I SDIGS MDZUB GA-YON, ,SKU GSUM MTHAR PHYIN
RGYUD DRUG 'DREN PA'I RTAGS,

SGEG PA DPA' BA MI SDUG DRAG PO'I GZUGS, ,DGOD DANG DRAG SHUL
'JIGS SU RUNG BA'I GSUNG, ,SNYING RJE RNGAMS PA ZHI BA'I THUGS
MNGA' BA, ,STOBS LDAN KHRO RGYAL KHYOD LA BDAG BSTOD KYI, ,NAD
GDON KHO NA

@003B GRIB MI GTZANG KUN ZHI ZHING, ,TSE RING NAD MED DPAL 'BYOR
RGYAS PA DANG, ,GNAS SKABS MTHAR THUG SKYE DGU'I RE 'DOD RNAMS,
,MYUR DU BDAG LA LHUN GYIS GRUB PAR MDZOD, CES SOGS KYIS BSTOD,
RANG GI THUGS KAR NYI MA'I

DKYIL 'KHOR GYI STENG DU, H'Um YIG GI MTHAR, AOm BH'UR KUm MAH'A
PR'A n'A YA BH'U RTZI BH'UR KI N'A SA AU TZU shMA KRO DHA H'Um
H'Um PHAt PHAt SV'AH'A, AOm BADZRA BH'UR KUm RI LI SHU DARshA
HUR SHI BI MA LI AU TZUshMA KRO DHA H'Um H'Um PHAt PHAt SV'AH'A,
CES PA'I SNGAGS GNYIS KA 'AM

YANG NA DANG PO 'DIS BSKOR BA LA DMIGS TE BZLA'O, ,AOm BADZRA
MAH'A KRO DHA R'A DZA SA PA RI W'A RA AARGHAm PRA T'I TZTSA
SV'AH'A, DE BZHIN DU, P'A DYAm NAS, SHAPTA'I BAR LA AOm BADZRA
MAH'A KRO DHA R'A DZA SBYAR BA'I NYER SPYOD SNGAGS RKYANG GIS
MCHOD, 'JIGS PA'I

H'Um SGRA NGES SGROG CING, ,BGEGS RNAMS MA LUS 'JOMS MDZAD PA,
,DNGOS GRUB THAMS CAD STZOL BA'I LHA, ,BGEGS KYI DGRA LA PHYAG
'TSAL LO, ZHES PAS BSTOD, YIG BRGYA GSUM BZLA, MA RNYED YONGS SU
MA SHES

DANG; ;GANG YANG NUS PA MA MCHIS PAS, ,'DIR NI BYA BA GANG BGYIS
PA, ,DE KUN KHYOD KYIS BZOD MDZAD RIGS, BADZRA MU: BDAG BSKYED
KYI LHA YE SHES PA RANG BZHIN GYI GNAS SU GSHEGS, DAM TSIG PA
'OD DU ZHU NAS

RANG LA THIM PAR GYUR, DGE BA 'DI YIS MYUR DU BDAG ,KHRO RGYAL
SME BRTZEGS 'GRUB GYUR NAS, ,'GRO BA GCIG KYANG MA LUS PA, ,DE
YI SA LA 'GOD PAR SHOG ,CES SOGS BSNGO SMON GANG MTSAM BYA'O,, `
,,

@004A *, ,RANG GZHAN GYI DON DU, BUM BSKYED DANG SBREL NAS BYED
NA, BYA RGYUD NAS BSHAD PA'I BUM RDZAS, GSER, DNGUL, BYU RU, MU
TIG ,MU MEN TE RIN PO CHE LNGA, NAS, 'BRAS, GRO; SRAN, TIL TE
'BRU LNGA, SBRANG,

KAR, MAR, 'O MA, ZHO STE BDUD RTZI LNGA, SLE TRES, KAndA KA RI,
DBANG LAG ,RGYA MTSO LBU BA, SHU THAG STE SMAN LNGA, TZANDAN
DKAR DMAR, DZA TI, GA BUR, GUR KUM STE DRI LNGA ZHES GSUNGS PA
LTAR, RIN PO CHE LNGA, 'BRU LNGA, BDUD RTZI LNGA,

SMAN LNGA, DRI LNGA STE BUM RDZAS RNAMS BLUG ,BUM PA'I MDUN DU
CI 'BYOR BA'I MCHOD PA DANG, GTZO BO'I GTOR MA RNAMS BSHAMS,
RGYAS PAR SPRO NA CHA GSUM GYI GTOR MA YANG BYA, DE NAS CHO GA
LA 'JUG PA'I TSE SNGAR BSHAD

PA'I BDAG BSKYED BZLAS PA DANG BCAS PA GRUB PA'I RJES SU NYER
BSDU MA BYAS PAR, RANG LHA'I NGA RGYAL LA GNAS TE, BUM PA AA MRi
TAS BSANGS, SVA BH'A WA SA STONG PAR SBYANGS, STONG PA'I NGANG
LAS BAm LAS PADMA DANG, AA LAS

ZLA BA'I DKYIL 'KHOR GYI STENG DU, BAm LAS BYUNG BA'I RIN PO
CHE'I BUM PA DKAR PO, LTO BA CHE BA, MGRIN PA RING BA, MCHU
'PHYANG BA LA SOGS PA MTSAN NYID THAMS CAD DANG LDAN PAR
GYUR,
AOm T'A PTE T'A PTE MAH'A T'A PTE SV'AH'A, LHA'I CHU BO GANGG'A
DANG

BUM PA'I CHU DBYER MI PHYED PAR GYUR, RNAM RGYAL BUM PA'I NANG
DU SNA TSOGS PADMA DANG NYI MA'I GDAN GYI STENG DU, H'Um DU BA'I
MDOG CAN, DE YONGS SU GYUR PA LAS KHRO BO SME BA BRTZEGS PA SKU
MDOG DUD KA, GA-YAS ZHAL DKAR PO,

@004B GA-YON ZHAL DMAR PO, PHYAG DRUG GI DANG PO NA RDO RJE
RGYA
GRAM, GNYIS PA NA RDO RJE RTZE LNGA PA, GSUM PA NA RDO RJE LCAGS
KYU, GA-YON DANG PO NA RDO RJE DBYUG PA, GNYIS PA NA RDO RJE
ZHAGS PA, GSUM PAS RDO RJE SDIGS MDZUB MDZAD PA,

THOD PA BSKAM PO LNGA'I DBU RGYAN DANG, RLON PA LNGA BCU'I DO
SHAL CAN, THOD PA BSKAM PO'I PHRENG BAS SE RAL GA BYAS PA, YAN
LAG THAMS CAD SBRUL GYIS BRGYAN CING, MI LPAGS KYI STOD GA-YOGS
DANG, STAG GI PAGS

PA'I SHAM THABS CAN, ZHABS GNYIS BGRAD PA'I STABS KYIS BZHUGS
PA'I SPYI BOR AOm, MGRIN PAR A'A: THUGS KAR H'Um, DE LAS 'OD ZER
'PHROS, RANG BZHIN GYI GNAS NAS BSGOMS PA DANG 'DRA BA'I YE SHES
PA SPYAN DRANGS,

DZA: H'Um BAm HO: DAM TSIG PA DANG GNYIS SU MED PAR GYUR, SLAR
YANG THUGS KA'I H'Um LAS 'OD ZER 'PHROS, DBANG GI LHA RNAMS
SPYAN DRANGS, DE BZHIN GSHEGS PA RNAMS KYIS MNGON PAR DBANG
BSKUR DU GSOL, ZHES GSOL BA

BTAB PAS DE RNAMS KYIS YE SHES KYI BDUD RTZIS GANG BA'I BUM PA
THOGS TE, AOm SARBA TA TH'A GA TA AA BHI shE KA TA SA MA YA SHRI
YE H'Um, ZHES GSUNG ZHING DBANG BSKUR BAS, LUS GANG DRI MA DAG
,CHU LHAG PA SPYI GTZUG TU GNAS PA YONGS

SU GYUR PA LAS MI BSKYOD PAS DBU BRGYAN PAR GYUR, DE NAS AA MRi
TAS BSANGS, SVA BH'A WAS SBYANG BA NAS BZUNG, BDAG BSKYED BZHIN
MCHOD PA BYIN RLABS BYAS TE 'BUL BA NI, STONG GSUM 'DI'AM STONG
GSUM GZHAN DAG

@005A *, ,NA; ;LHA RDZAS MCHOD YON JI SNYED MCHIS PA RNAMS,
,BCOM LDAN BUM PA'I LHA LA BDAG 'BUL NA, ,THUGS RJES 'GRO BA'I
DON DU BZHES SU GSOL, ,AOm BADZRA MAH'A KRO DHA R'A DZA SA PA RI
W'A RA AARGHAm

PRA T'I TZTSA SV'AH'A, DE BZHIN DU RIGS 'GRE SBYAR LA TSIGS BCAD
SNGAGS DANG SPEL BA ROL MO'I BAR GYIS MCHOD, BSTOD PA RGYAS
BSDUS GANG RUNG BYA, RANG GIS GZUNGS THAG NAS BZUNG, RANG
LHAR
GSAL BA'I THUGS KA'I H'Um

LAS 'OD ZER 'PHROS, PHYOGS BCU'I SANGS RGYAS DANG BYANG CHUB
SEMS DPA' THAMS CAD KYI THUGS KA NAS YE SHES KYI BDUD RTZI DPAG
TU MED PA BKUG NAS, BUM PA'I NANG GI CHU LA THIM PAS DAG BYED
KYI BDUD RTZIR GYUR

PAR BSAMS LA, GZUNGS CI MANG BZLA'O, ,DE NAS LHAG CHAD KYI NYES
PA ZHI BAR BYA BA'I PHYIR, YIG BRGYA BDUN NAM GSUM BZLA, GTOR MA
'BUL BA NI, GTOR MA AA MRi TAS BSANGS, SVA BH'A WAS SBYANGS,
STONG PA'I NGANG LAS

AOm LAS RIN PO CHE'I SNOD YANGS SHING RGYA CHE BA'I NANG DU, AOm
'OD DU ZHU BA LAS BYUNG BA'I LHA RDZAS LAS GRUB PA'I GTOR MA
DVANGS SHING THOGS PA MED PA, ZAG PA MED PA'I YE SHES KYI BDUD
RTZI'I RGYA MTSO CHEN POR GYUR, AOm

A'A: H'Um, LAN GSUM BRJOD, BUM PA'I LHA'I LJAGS 'OD ZER GYI SBU
GUS DRANGS TE GSOL BAR GYUR, AOm BADZRA MAH'A KRO DHA R'A DZA
SA
PA RI W'A RA AI DAm BA LIm TA KHA KHA, KH'A HI KH'A HI, GSUM
GYIS PHUL NAS, AOm BADZRA MAH'A KRO DHA R'A

@005B DZA AARGHAm SOGS KYIS SNGAGS MCHOD BYA, GONG BZHIN
BSTOD,
BADZRA MU: BUM PA'I LHA YE SHES PA RANG BZHIN GYI GNAS SU
GSHEGS, DAM TSIG PA 'OD DU ZHU NAS BUM PA'I CHU DANG RO GCIG TU
GYUR PAR BSAM MO, ,DE NAS

BYA BAS BSRUNG BYA BA NI, KHRO BO SME BRTZEGS ZHU BA LAS BYUNG
BA'I BUM PA'I CHUS RANG GZHAN GANG YANG RUNG BA'I SPYI BO NAS
RKANG MTHIL GYI BAR GYI PHYI NANG BAR GSUM THAMS CAD KHYAB
PAR
BKRUS PAS, NAD GDON SDIG SGRIB THAMS CAD

DBANG PO'I SGO DANG BA SPU'I BU GA SOGS NAS 'THON TE BYANG ZHING
DAG PAR BSAMS LA, AOm BH'UR KUm ZHES SOGS GONG GI SNGAGS GNYIS
KA'AM GANG RUNG ZHIG GI MTHAR, MING 'DI ZHES BYA BA'I SDIG PA
DANG SGRIB PA THAMS CAD SH'ANTIm

KU RU SV'AH'A, DE BZHIN DU RIGS 'GRE SBYAR LA, NAD, GDON, RIMS,
KHON, GRIB, BYAD, BYUR, SKAL BA NGAN PA, LTAS NGAN PA, BKRA MI
SHIS PA, NYE BAR 'TSE BA, DUS MA YIN PAR 'CHI BA, GZA' DANG RGYU
SKAR GYI GNOD PA, RGYAL PO DANG

CHOM RKUN GYI 'JIGS PA, BDUD KYI ZHAGS PA, GSHIN RJE'I PHO NYA,
BGEGS DANG LOG 'DREN, BAR GCOD MI MTHUN PA'I PHYOGS THAMS CAD
SH'ANTIm KU RU SV'AH'A, DE NAS DRI GLUD CIG BCAS LA SNOD DU
BZHAG ,BKRU BYA RNAMS RANG RANG

GI KHAR CHU CUNG ZAD RE 'DZIN DU BCUG LA, RDO RJE DANG BCAS PA'I
RMA BYA'I SGRO'I CHUN PO'I STENG DU NYI MA LA GNAS PA'I H'Um YIG
SNGAGS PHRENG DANG BCAS PA LAS 'OD ZER 'PHROS PAS, BKRUS SHING
MA DAG PA'I NAD GDON SDIG

@006A *, ,SGRIB THAMS CAD 'OD ZER GYI RTZE MOS BYABS SHING DED
PAS KHA NANG GI CHU LA THIM PAR GYUR, AOm BH'UR KUm ZHES SOGS
KYI MTHAR, MING 'DI ZHES BYA BA'I SDIG PA DANG SGRIB PA THAMS
CAD AA PA NA YE SV'AH'A

ZHES PA NAS, MI MTHUN PA'I PHYOGS THAMS CAD AA PA NA YE SV'AH'A,
ZHES PA'I BAR DANG, DE NAS BDEN BDAR NI, RJE BTZUN RTZA BA DANG
BRGYUD PAR BCAS PA'I DPAL LDAN BLA MA DAM PA RNAMS KYI BKA'
BDEN
PA DANG, SANGS

RGYAS KYI BKA' BDEN PA DANG, CHOS KYI BKA' BDEN PA DANG, DGE
'DUN GYI BKA' BDEN PA DANG, KHRO BO'I RGYAL PO SME BA BRTZEGS
PA'I LHA TSOGS KYI SKU GSUNG THUGS KYI GSANG BA BLA NA MED PA'I
BDEN PA LA BRTEN NAS, MING 'DI

ZHES BGYI BA LA GNOD CING 'TSE BA'I GDON BGEGS THAMS CAD DRI CHU
'DIS TSIM PAR GYIS LA, SO SO RANG RANG GI GNAS SU SONGS SHIG
,AOm SUm BHA NI SUm BHA H'Um, GRi HnA GRi HnA H'Um, GRi Hn'A PA
YA GRi Hn'A PA YA H'Um, A'A NA YA HO BHA GA

W'A NA BI DY'A R+YA DZA H'Um PHAt, SANGS RGYAS RNAMS NI BDUD LAS
RGYAL, ,CHOS NI CHOS MA YIN LAS RGYAL, ,DGE 'DUN MU STEGS RNAMS
LAS RGYAL, ,DBANG PO LHA MIN RNAMS LAS RGYAL, ,LHA MIN ZLA BA
RNAMS LAS RGYAL, ,NAM

MKHA' LKING NI RGYA MTSO LAS, ,ME NI SHING RNAMS KUN LAS RGYAL,
,CHU NI ME LAS RGYAL BA STE, ,RLUNG NI SPRIN LAS RGYAL BAR GYUR,
,RDO RJE YIS NI RIN CHEN PHUG ,LHA RNAMS BDEN PAR RAB TU GNAS,
,SA YANG BDE BAR GNAS

@006B PA LA, ,SANGS RGYAS DANG NI CHOS KYANG BDEN, ,BDEN PA
RGYAL GYUR BRDZUN MA LAGS, ,BDEN PA DANG BDEN PA'I TSIG 'DI DAG
GIS MING 'DI ZHES BYA BA BDUD DANG MI MTHUN PA'I PHYOGS THAMS
CAD LAS RGYAL BAR GYUR CIG ,DZA YA DZA YA

SIDDHI SIDDHI SV'AH'A, RANG GI THUGS KA'I NYI MA LA GNAS PA'I
H'Um LAS 'OD ZER 'PHROS, LUS KYI PHYI NANG BAR GSUM THAMS CAD
KHYAB, SHA SKYE PAGS MTSAMS THAMS CAD 'OD ZER LAS GRUB PA'I RDO
RJE'I RDUL PHRA RAB KYI RANG BZHIN DU

GYUR TE, NAD GDON SDIG SGRIB THAMS CAD KYI GNOD PAS MI TSUGS
PA'I BSRUNG BA CHEN POR BYIN GYIS BRLABS PAR GYUR, AOm BH'UR KUm
ZHES SOGS KYI MTHAR, MING 'DI ZHES BYA BA SDIG PA DANG SGRIB PA
THAMS CAD LAS RAKshA RAKshA,

ZHES PA NAS, MI MTHUN PA'I PHYOGS THAMS CAD LAS RAKshA RAKshA,
DE NAS BKRA SHIS BYA BA NI, CHE BA'I CHE MCHOG STON PA BLA NA
MED, ,CHOS RJE NYI MA RGYAL BA'I BYIN RLABS KYIS, ,BDUD DANG
BGEGS RIGS GNOD PA'I DGRA ZHI NAS, ,

RTAG TU DPAL GNAS NYIN MTSAN BKRA SHIS SHOG ,CHOS NYID BDEN PA'I
CHOS MCHOG BLA NA MED, ,DAM CHOS BDUD RTZI BDEN PA'I BYIN RLABS
KYIS, ,NYON MONGS SDUG BSNGAL GDUNG BA'I DGRA ZHI NAS, ,RTAG TU
DPAL GNAS NYIN

MTSAN BKRA SHIS SHOG ,DGE 'DUN YON TAN RIN CHEN DPAL 'BAR BA,
,RGYAL SRAS PHAN MDZAD BDEN PA'I BYIN RLABS KYIS, ,NYES PA'I
SKYON BRAL DGE TSOGS RNAM PAR 'PHEL, ,RTAG TU DPAL GNAS NYIN
MTSAN BKRA SHIS

@007A *, ,SHOG ,TSANGS DANG LHA DBANG BSRUNG MA'I BYIN RLABS
DANG, ,PHAN MDZAD LHA YI BKRA SHIS GNAS GYUR TE, ,DGE LEGS BSAM
PA YID BZHIN 'GRUB PA DANG, ,TSE RING NAD MED BDE SKYID LDAN PAR
SHOG ,

CES SOGS SHIS PA BRJOD, MJUG CHOG SPYI LTAR BYA'O, ,ZHES KHRO
BO'I RGYAL PO SME BA BRTZEGS PA'I SGRUB THABS 'DI YANG, MTSAN
SGROG MKHAN CHEN NOR BZANG RGYA MTSOS BSKUL BA LA BRTEN NAS,
SH'AKYA'I DGE SLONG BLO BZANG

CHOS KYI RGYAL MTSAN GYIS SBYAR BA'O,, ,, ` AOm SVA STI, PHAN
BDE'I 'BYUNG GNAS RGYAL BSTAN YONGS 'DU'I LJON, ,RAB RGYAS 'GRO
KUN THAR MCHOG 'BRAS BZANG LA, ,SPYOD PHYIR BKRA SHIS LHUN GRUB
CHOS

GRVA CHER, ,CHOS SBYIN 'DZAD MED DAL 'GRO'I RGYUN 'DI SPEL,
,SARBA DZA GA TAm,, ,,