*, ,YI DAM RDO RJE 'JIGS BYED LA BRTEN PA'I LAM ZAB MO BLA MA'I
RNAL 'BYOR NYAMS SU LEN TSUL BZHUGS SO,

@001A #, ,NA MO GU RU MANYDZU GHO sh'A YA, 'DIR YI DAM RDO RJE
'JIGS BYED LA BRTEN PA'I LAM ZAB MO BLA MA'I RNAL 'BYOR NYAMS SU
LEN PAR 'DOD PAS, NGES 'BYUNG DANG DGE SEMS KHYAD PAR

CAN GYI NGANG NAS, SKYABS 'GRO SEMS BSKYED SOGS RNAM PAR DAG PA
RGYUD DANG 'DRES NGES PA BYAS TE, 'DI LTAR, PHUN TSOGS BDE STONG
DBYER MED NAM ROL LAS, ,BDAG NYID DPAL LDAN RDO RJE 'JIGS

BYED DU, ,GSAL BA'I SPYI BO'AM MDUN GYI NAM MKHA'I DBUS, ,RIN
CHEN KHRI DANG PADMA ZLA NYI'I STENG, ,DUS GSUM BDE GSHEGS KUN
GYI NGO BO NYID, ,BLO BZANG GRAGS PA'I DPAL DANG DBYER MED PA'I,
,

KHAMS GSUM ZA BYED 'JIGS PA MTHA' DAG KYANG, ,'JIGS BYED DPA' BO
MTHING NAG ZHAL DGU BA, ,PHYAG NI SUM CU RTZA BZHI ZHABS BCU
DRUG ,GA-YAS BSKUMS GA-YON BRKYANGS STABS KYIS LHA CHEN

@002A *, ,MNAN, ,HA HA ZHES SGROGS LJAGS 'GRIL MCHE BA GTZIGS,
,KHRO GNYER BSDUS PA'I SPYAN DANG SMIN MA DANG, ,SMA RA BA SPU
'JIG PA'I DUS LTAR 'BAR, ,DBU SKRA KHAM SER GYEN

BRDZES THOD PAS BRGYAN, ,MGO RLON DO SHAL SBRUL NAG MCHOD PHYIR
THOGS, ,'KHOR LO RNA CHA LA SOGS RUS PAS BRGYAN, ,RAB 'JIGS GSUM
PA CHE ZHING GCER BU'I GZUGS, ,MI YI KHRAG ZHAG RKANG DANG TSIL

BU ZA; ;RTZA ZHAL MTHING NAG MA HE KHROS PA'I GDANG, ,RVA GNYIS
RAB RNO RTZE MOR ME DPUNG 'BAR, ,DE DBUS 'JIGS RUNG SRIN ZHAL
DMAR PO'I STENG, ,'JAM DPAL ZHAL BZANG GSER MDOG KHRO 'DZUM SGEG
,RVA

RTZA'I GA-YAS KYI ZHAL GSUM SDO DMAR SER, ,GA-YON GSUM DKAR DANG
DUD KA GNAG PA'I ZHAL, ,GA-YAS GA-YON DANG PO'I PHYAG GNYIS
GLANG LPAGS 'DZIN, ,GA-YAS RIM GRI GUG BHI DHI P'A LA DANG,
,GTUN

SHING CHU GRI ZHAGS MDUNG DGRA STA DANG, ,MDUNG MDA' LCAGS KYU
DBYUG THO KHAtV'Am GA ,'KHOR LO RDO RJE RTZE LNGA THO BA DANG,
,RAL GRI CANG TI'U GA-YON PAS RIM BZHIN DU, ,THOD KHRAG TSANGS
MGO PHUB DANG RKANG BA ZHAGS, ,

@002B GZHU DANG RGYU MA DRIL BU LAG PA DANG, ,DUR KHROD RAS DANG
SKYES BU GSAL SHING BTZUGS, ,ME THAB THOD TSAL SDIGS MDZUB 'PHAN
RLUNG RAS, ,BRGYAD GNYIS ZHABS KYIS ME DANG BYA RGOD SOGS, ,SROG
CHAGS RNAMS DANG TSANGS

DBANG KHYAB 'JUG DANG, ,DRAG PO GDONG DRUG LOG 'DREN ZLA NYI
SOGS, ,KHA SBUB MNAN TE ME DPUNG CHER 'BAR PA'I, ,KLONG DKYIL
BZHUGS PA'I THUGS KAR ZLA GDAN LA, ,YE SHES SEMS DPA' 'JAM DPAL
GSER GYI MDOG ,

ZHAL GCIG PHYAG GNYIS GA-YAS PAS RAL GRI 'PHYAR, ,GA-YON PAS
THUGS KAR GLEGS BAM MTSAN DPES BRGYAN, ,SKYIL KRUNG GIS BZHUGS
THUGS KAR NYI MA'I DBUS, ,TING 'DZIN SEMS DPA' H'Um YIG MTHING
GAS

MDZES, ,DE YI PANG DU RDO RJE RO LANGS MA, ,SKU MDOG SNGON MO
ZHAL GCIG PHYAG GNYIS KYIS, ,GRI GUG 'PHYAR ZHING THOD KHRAG
'DZIN PAS 'KHYUD, ,THOD SKAM RGYAN DANG PHYAG RGYA LNGA YIS
MDZES, ,ZHABS GA-YAS BRKYANGS

SHING GA-YON PAS YAB LA 'KHRIL, ,DE YI MTHA' SKOR DNGOS BRGYUD
BLA MA DANG, ,YI DAM MCHOG GSUM DPA' BO MKHA' 'GRO'I TSOGS, ,YE
SHES BSRUNG MAS BSKOR NAS BZHUGS PA YI, ,SPYI BOR AOm DKAR MGRIN
PAR A'A:

DMAR PO, ,THUGS KAR H'Um SNGON H'Um GI 'OD ZER GYIS, ,RANG RANG
YE SHES PA RNAMS SPYAN DRANGS TE, ,DZA: H'Um BAm HO: RO GCIG
DBYER MED GYUR, ,SLAR YANG DBANG LHA YUM BZHIS BDUD RTZI'I CHUS,
,DBANG BSKUR RIGS BDAG

@003A *, ,SO SOS SPYI BOR BRGYAN, DE NAS NANG MCHOD DANG MCHOD
RDZAS RNAMS GZHUNG BZHIN BYIN GYIS BRLAB PA'AM, BSDU NA, AOm
A'A: H'Um LAN GSUM BRJOD CING, TING NGE 'DZIN DANG BCAS PAS BYIN
GYIS BRLABS

TE 'BUL BA NI, 'JIG RTEN 'JIG RTEN 'DAS PA'I DGE TSOGS LAS,
,BYUNG BA'I SRID DANG ZHI BA'I MCHOD PA'I SPRIN, ,NAM MKHA' GANG
BA TING 'DZIN GYIS SPRUL TE, ,BLA MA LHA MCHOG RNAMS LA 'BUL BA
NI, ,BDUD RTZI'I MCHOD

YON RGYA MTSO LTAR 'KHYIL ZHING, ,MDZES PA'I ME TOG SA DANG BAR
SNANG GANG, ,DRI ZHIM SPOS KYI DUD PA SPRIN LTAR 'KHRIGS, ,NYI
ZLA NOR BU SGRON ME'I 'OD STONG 'BAR, ,BZANG PO'I DRI CHAB
GANGG'A'I RGYUN LA 'GRAN, ,RO BRGYA LDAN PA'I

ZHAL ZAS LHUN POR SPUNGS, ,SNYAN BRJID ROL MO'I SGRA DBYANGS
'BRUG LTAR SGROGS, ,PHYI NANG 'DOD YON LNGA DANG RIN CHEN BDUN,
,STONG GSUM SNOD BCUD PHUN TSOGS 'BYOR PAS BRGYAN, ,'JIG RTEN
'JIG RTEN 'DAS PA'I

MCHOD PA'I TSOGS, ,BLA MA LHAG PA'I LHA MCHOG MNYES PHYIR 'BUL,
,DNGOS GRUB MYUR DU 'GUGS SHING GSAL BYED PA'I, ,SBYANGS RTOGS
SBAR BA'I BDUD RTZI'I RGYA MTSO DANG, ,MDZES LDAN SGYU MA'I
PHYAG RGYA'I ZLOS

GAR GYIS, ,ZAG MED LHAN SKYES BDE STONG ROL PAS MCHOD, ,THOG MED
DUS NAS MA RIG DBANG GYUR PAS, ,SGO GSUM SGO NAS MI DGE SDIG
PA'I LAS, ,BGYIS DANG BGYID STZAL YI RANG CI MCHIS PA, ,BSHAGS
SHING

@003B PHYIN CHAD MI BGYI YANG DAG SDOM, ,'TSAMS 'DIR GZHAN YANG
SDIG LTUNG BSHAGS PA CI RIGS PA BYA'O, ,'KHOR 'DAS KUN GYI RNAM
DKAR DGE BA'I TSOGS, ,JI SNYED BSAGS PA KUN LA RJES YI RANG,
,BSLU MED SKYABS KYI DAM PA

MCHOG RNAMS KYIS, ,ZAB DANG RGYA TSO'I CHOS 'KHOR BSKOR PA DANG,
,THUGS RJE CHE LDAN LHA DANG BLA MA'I TSOGS, ,BSKAL BRGYAR 'GRO
BA'I DON DU BZHUGS SU GSOL, ,'DI LTAR BSKRUN PA'I DGE TSOGS RGYA
MTSO YANG, ,MA RNAMS DON DU

BYANG CHUB MCHOG PHYIR BSNGO, ,DE NAS, MDUN GYI TSOGS ZHING
RNAMS LA RTZE GCIG TU DMIGS PA'I DAD PA DRAG POS, BLA MA KUN
'DUS KYI NGO BO BLA MA RDO RJE 'JIGS BYED LA GSOL BA 'DEBS SO,
,YI DAM x, SANGS RGYAS x, DAM CHOS x,

DGE 'DUN x, MKHA' 'GRO x, CHOS SKYONG x, BLA MA YI DAM SKYABS
GSUM KUN 'DUS KYI NGO BO BLA MA RDO RJE 'JIGS BYED LA GSOL BA
'DEBS SO, ,ZHES PA DANG, MDOR BSDU NA, GZUGS MCHOG MCHOG TU DRAG
PO CHE, ,DPA' BO MCHOG

GI SPYOD YUL CAN, ,GDUL DKA' MA LUS 'DUL MDZAD PA'I, ,BLA MA RDO
RJE 'JIGS BYED LA, ,GUS PAS PHYAG 'TSAL SKYABS SU MCHI, ZHES
DMIGS PA DANG BCAS PAS BRGYA STONG SOGS GSOL BA GDAB, DE'I TSE
DMIGS PA NI, DE

LTAR GSOL BA BTAB PAS TSOGS ZHING RNAMS KYI SKU'I CHA LAS BDUD
RTZI 'OD ZER DANG BCAS PA'I RGYUN BABS, RANG GZHAN SEMS CAN
THAMS CAD KYI SDIG SGRIB NAD GDON BAR GCOD THAMS CAD SBYANGS,
TSE DANG BSOD NAMS LUNG RTOGS

@004A *, ,KYI YON TAN THAMS CAD RGYAS PAR BYAS, KHYAD PAR BLA MA
RDO RJE 'JIGS BYED KYI BYIN RLABS THAMS CAD ZHUGS PA'I MOS PA
BYA'O, ,'TSAMS 'DIR, TING NGE 'DZIN GYIS DBANG MDOR BSDUS CIG
LEN PA'AM, YANG NA

'DI LTAR, BLA MA LHAG PA'I LHA YI THUGS KA NAS, ,YUM BZHIS RIGS
LNGA'I RANG BZHIN BDUD RTZI'I CHU, ,COD PAN RDOR DRIL MING GI
DBANG BSKUR BAS, ,SBYANGS BSGYUR RIGS LNGA'I DNGOS GRUB BSGRUB
LA DBANG, ,DAM TSIG GSUM LDAN

SHES RAB MAR 'KHYUD PAS, ,BUM PA'I DBANG THOB SPRUL SKU'I SA BON
BZHAG ,BLA MA YAB YUM GYIS GNANG BYANG CHUB SEMS, ,MYANGS PAS
LONGS SKU 'GRUB PA'I SKAL LDAN GYUR, ,'DU SHES GSUM LDAN SNYOMS
'JUG ROL PA

YIS; ;YID SBYANGS 'BRAS BU CHOS SKU BSGRUB LA DBANG, ,MTHAR THUG
ZUNG 'JUG YAN LAG BDUN LDAN DU, ,NGES PA'I TSIG DBANG THOB PAS
SKU BZHI 'GRUB, ,SLAR YANG BLA MA LHAG PA'I LHA RNAMS LA, ,RTZE
GCIG GUS PAS

MCHOD CING GSOL BTAB PAS, ,DGYES SHING ZHU NAS RANG LA THIM PAR
BSAM, ,BDAG NYID SEMS DPA' SUM BRTZEGS BLA MA LHAR, ,GSAL BA'I
THUGS KA'I SNGAGS PHRENG 'OD ZER GYIS, ,SNOD BCUD SBYONG ZHING
ZHI KHRO RAB 'BYAMS

KYI; ;BYIN RLABS SDUD SOGS ZHI RGYAS DBANG DRAG GI ,LAS RNAMS
BSGRUB SOGS MAN NGAG LAS 'ONGS PA'I, ,TING 'DZIN MA YENGS SNGAGS
GSUM CI RIGS BZLA, ,DE LTAR BSGRUBS PA'I DGE TSOGS RGYA MTSO
YANG, ,'JAM DPAL

@004B DPA' BO 'GRUB PA'I RGYU RU BSNGO,, ` ,,DE BZHIN BSGRUBS
KYANG 'DI NANG MCHOG THOB PA'I, ,GDENG DANG MI LDAN TSE NA SDIG
PA CAN, ,BTZAN THABS 'TSANG RGYA'I 'PHO BA 'DI LTAR BYA, ,RANG
LUS MCHOD SBYIN SNGON BTANG LHAG PA'I LHA,

RTZA GSUM 'KHOR LO BZHI LDAN SNYING DBUS SU, ,RANG SEMS H'Um YIG
SNGON PO MTHING GI MDOG ,GSAL DVANGS 'PHAR ZHING 'PHUR LA KHAD
PA BSGOM, ,RANG GI SPYI BOR RTZA BA'I BLA MA DANG, ,DBYER MED
'JAM PA'I RDO RJE GSHIN RJE'I GSHED,

GSAL BTAB SPYAN DRANGS MCHOD BSTOD GSOL BA GDAB, ,RGYAL BA KUN
GYI MKHYEN RTZE MTHU STOBS RNAMS, ,GCIG TU BSDUS NAS PHYI NANG
GSANG BA YI, ,MA RUNGS GSHIN RJE'I TSOGS RNAMS 'JOMS MDZAD PA'I,
,BLA MA LHAG PA'I

LHA LA GSOL BA 'DEBS, ,GNAD GCOD BAR DO'I 'JIGS LAS BSKYAB TU
GSOL, ,NGAN SONG MI KHOM GNAS LAS BSGRAL DU GSOL, ,DGA' LDAN
MKHA' SPYOD GNAS SU DRANG DU GSOL, ,DUS GSUM BDE GSHEGS SKYED
MDZAD

RGYAL SRAS TSUL, ,BDUD DANG LOG 'DREN 'JOMS MDZAD GSHIN RJE'I
GSHED, ,SNYIGS DUS THUB DBANG GNYIS PA TZONG KHA PA, ,DBYER MED
SKYABS KYI DAM PAR GSOL BA 'DEBS, ,GNAD GCOD x, NGAN SONG x,
DGA' LDAN x,

GNAD GCOD SDUG BSNGAL TSA GDUD SEL BA'I SPRIN, ,NGAN SONG BAR
DO'I 'JIGS SGROL DPA' BO STE, ,'DOD DGU'I DNGOS GRUB STZOL BA'I
YID BZHIN NOR, ,BSLU MED SKYABS KYI DAM PAR x, GNAD GCOD x, NGAN
SONG x, DGA' LDAN x,

@005A *, ,DE LTAR LAN MANG GSOL BA BTAB PA'I MTHAR, ,BLA MA LHA
YI THUGS KA'I 'OD ZER GYI, ,LCAGS KYU RANG GI SPYI GTZUG DH'U
T'I NAS, ,BRGYUD DE RANG SEMS SNYING GA'I H'Um YIG LA, ,BTAB
DRANGS LHAG PA'I LHA YI THUGS KAR

BSTIM, ,SBYANG DANG LAS SBYOR DBYE BA SHES PAR BYA, ,'DI LTAR
BSGRUBS PA'I DGE TSOGS RGYA MTSO'I MTHUS, ,SDUG BSNGAL GSUM GYIS
MA NAR BA'I 'GRO BA RNAMS, ,SGROL PHYIR SKU GSUM GO 'PHANG MYUR
THOB NAS, ,'GRO KUN 'DREN PA'I

DPAL DU BDAG GYUR CIG ,DE MA THOB PA'I TSE RABS THAMS CAD DU,
,DAM CHOS TSUL BZHIN BSGRUB PA'I RTEN DANG GNAS, ,'KHOR DANG
LONGS SPYOD GROGS DANG DGE BA'I BSHES, ,RGYAL BAS BSNGAGS PA JI
BZHIN 'GRUB PAR SHOG ,MDOR

NA SKYE ZHING SKYE BA THAMS CAD DU, ,RJE BTZUN BLA MAS 'BRAL MED
RJES BZUNGS TE, ,RGYAL BA'I DAM CHOS MA LUS 'DZIN PA DANG, ,BKA'
BZHIN BSGRUB PA'I MCHOD PAS MNYES BYED SHOG ,CES PA 'DI YANG,
DGE PA'I BSHES

GNYEN CHOS KYI RJE BSTAN PA BZANG POS YANG YANG NAN CHER BSKUL
BA LA BRTEN NAS, DGE SLONG BLO BZANG CHOS KYI RGYAL MTSAN GYIS,
CHOS GRVA CHEN PO BKRA SHIS LHUN PO'I GZIMS KHANG RGYAL MTSAN
MTHON PO'I NGO MTSAR BKOD PAR SBYAR

BA'I YI GE PA NI, DGE TSUL RNAM DPYOD DANG LDAN PA BLO BZANG
DBANG RGYAL LO,, ,,BKRA SHIS,, *, AOm SVA STI, ,PHAN BDE'I
'BYUNG GNAS RGYAL BSTAN YONGS 'DU'I LJON, ,RAB RGYAS 'GRO KUN
THAR MCHOG 'BRAS BZANG LA, ,SPYOD

@005B PHYIR BKRA SHIS LHUN GRUB CHOS GRVA CHER, ,CHOS SBYIN
'DZAD MED DAL 'GRO'I RGYUN 'DI SPEL, ,SARBA DZAGTAm,, ,,