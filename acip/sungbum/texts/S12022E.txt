*, ,MDO SNGAGS KYI LAM GYI GNAD TSANG ZHING BLA MAS RJES 'DZIN
GYI SMON TSIG SOGS NYAMS MGUR GYI SKOR BZHUGS SO, ,

@1 #, ,NA MO GU RU AA MI DE W'A YA, DUS GSUM RGYAL BA YIS
BSNGAGS PA'I BDE LDAN GYI ZHING MGON, ,BLO BZANG GRAGS BSTAN GYI
DPAL DU DUR SMRIG GIS ZLOS GAR, ,

BSGYUR MDZAD TSAD LDAN GYI BLA MA BSTAN PA YI NYI MA, ,PHYOGS
LAS RNAM RGYAL GYI MGON POS 'BRAL MED DU SKYONGS SHIG ,NYAM THAG
'GRO KUN DANG LHAN CIG BSTOD DBYANGS KYI NGA ROS,,

PHYAG 'TSAL PHYI NANG GI MCHOD PA MKHA' KHYAB TU SPRO ZHING,
,LHA MI'I LONGS SPYOD KUN TSANG BA'I ZHING RAB KYI BKOD PAS,
,RJE BTZUN BLA MA MCHOG MNYES PHYIR DUS KUN TU MCHOD DO, ,

SEMS NYID SPROS BRAL GYI GSHIS LUGS NYES SPYOD KYIS BSGRIB PA'I,
,SDIG LTUNG 'GYOD SEMS KYIS BSHAGS SHING RANG GZHAN GYI DGE LA,
,YI RANG MDO SNGAGS KYI CHOS 'KHOR

@2A *, ,CHAD MED DU BSKOR PHYIR, ,DA LTA'I GZUGS SKU YI SNANG
BA DUS KUN TU BZHUGS SHIG ,BDAG CAG DUS GSUM DANG 'BREL BA'I
RNAM DKAR GYI CHAB KLUNG, ,GNAS

SKABS MNGON MTHO YI 'DZUM DKAR CHAD MED DU NGOMS SHING, ,MTHAR
THUG SKU GSUM GYI GO 'PHANG THOB PA YI GEGS BYED, ,SGRIB GNYIS
BAG CHAGS DANG BCAS PA SBYANGS PHYIR DU BSNGO'O, ,

` 'DI PHYI'I LEGS TSOGS KYI RTZA BA TSAD LDAN GYI BLA MA, ,BSAM
SBYOR GUS PA YIS BSTEN PA KHO NA LA THUG PAS, ,BZANG NGAN 'BRING
PO YI MDZAD SPYOD CI 'DRA ZHIG MTHONG KYANG, ,SANGS

RGYAS DNGOS KYI 'DU SHES DE 'BRAL MED DU SHOG CIG ,LEGS BYAS
BRGYA PHRAG LAS GRUB PA'I RTEN BZANG 'DI THOB CING, ,'JAM DPAL
SNYING PO YI RING LUGS 'KHRUL MED DU GO DUS, ,

SMYON SPYOD 'DI NANG GI RE DOGS PAR RGYAB TU BSKYUR NAS, ,NYIN
MTSAN LHA CHOS KYIS 'DA' BA'I BKA' DRIN ZHIG STZOL ZHIG ,LANG
TSO'I DPAL KUN DANG LDAN PA'I GZHON NU YIS LUS PO, ,DA

@2B LTA RGAS GOG GI GNAS SKABS 'DI LTAR DU GYUR SONG, ,DA NI
RING POR MI THOGS SKYES CHEN DE 'DEGS DUS, ,MGON SKYABS GZHAN DU
MA MCHIS THUGS RJE YIS SKYONG SHIG ,BSREG GCOD GLEN LKUGS DANG
BKRES

SKOM NGAN 'GRO YIS SDUG BSNGAL, ,NYAM CHUNG ZAG PHUNG GI THOG TU
BZOD GLAGS DANG BRAL BAS, ,BSLU MED MCHOG GSUM LA SNYING NAS RE
BLTOS SHIG 'CHA'O, ,NGAN 'GRO'I 'JIGS PA LAS SKYOBS SHIG DRIN

CAN GYIS BLA MA, ,DKAR NAG LAS GNYIS KYI ME LONG ZOL ZOG GIS MI
BSGRIB, ,DE'I PHYIR SGO GSUM GYI SPYOD LA G-YENGS MED DU BLTAS
NAS, ,DRAN SHES BAG YOD DANG LDAN PA'I DGE SDIG GI LAS LA,
,BLANG DOR

TSUL BZHIN DU NUS PA'I GSOL BA SNYING NAS RANG 'DEBS SO, ` ,DGRA
GNYEN SKAD CIG GIS 'GYUR ZHING NYE 'KHOR DANG LONGS SPYOD, ,RMI
LAM YUL GYI DGA' STON LTAR YID BRTAN DU MI 'DUG ,KHAMS

GSUM 'KHOR BA 'DI NYES BRGYA'I 'BYUNG GNAS SU MTHONG NAS, ,BSLAB
GSUM NOR MCHOG DANG LDAN PA'I THAR LAM LA DRONGS MDZOD, ` ,'GRO
DRUG DRIN CAN GYI PHA MA SRID MTSO LAS SGROL PHYIR, ,SAR

GNAS DPA' BO YI RNAM THAR LAG LEN DU BSTAR NAS, ,YID BZHIN NOR
BU DANG 'DRA BA'I DPAG BSAM GYI SHING LTAR, ,'GRO LA GANG BSAM
KUN STZOL BA'I MTHU LDAN DU MDZOD CIG ,LAM LAM TSUGS THUB TU

@3A *, ,'CHAR BA'I 'KHRUL PA YI SNANG BA, ,RIG SHES RJES DPAG
GI NGES NGOR RDUL PHRAN TZAM MED KYANG, ,LTOS GRUB RTEN 'BREL LA
NGES PA BSNYON MED DU 'DREN PA'I, ,MTHA' BRAL LTA BA YI NOR

MCHOG LAG MTHIL DU STZOL ZHIG , ` TSAD LDAN SLOB DPON GYIS RDO
RJE'I DKYIL 'KHOR DU BCUG NAS, ,RNAM DAG DBANG BZHI YIS BSKRUN
PA'I SKU BZHI YI SA BON, ,DAM TSIG GTZANG MA YI BRLAN

DANG RIM GNYIS KYI DROD KYIS, ,SMIN PA'I ZUNG 'JUG GI 'BRAS BU
MTHONG CHOS LA STZOL ZHIG ,SNOD BCUD DAG PA YE SHES KYI RNAM ROL
DU SHAR NAS, ,MTSAR SDUG PHYAG RGYA YI LANG TSO'I DPAL YON LA
'KHYUD PA'I, ,SEMS

NYID GZHON NU DE BDE STONG TING 'DZIN GYI DPAL LA, ,GU YANGS
SENGGE LTAR SPYOD PA'I DGA' STON ZHIG STZOL ZHIG ,LUS LA GNAD DU
BSNUN PA YI THABS MKHAS LA BRTEN NAS, ,CHOS 'KHOR PADMA YI SBUGS
SU RANG

BYUNG DU 'KHRUNGS PA'I, ,YAN LAG BDUN LDAN GYI ZHAL BZANG MNGON
SUM DU MTHONG BA'I, ,DON GNYIS LHUN GRUB KYI BKA' DRIN RING MIN
DU STZOL ZHIG, ` MGON KHYOD KA L'A PA'I GRONG DU 'KHOR BSGYUR

GYI DBANG POR, ,BZHENGS NAS SDE BZHI YI LONGS SPYOD RDZOGS LDAN
LTAR MDZAD TSE, ,BDAG SOGS DANG PO'I 'DUS PA YIS 'KHOR MCHOG TU
GYUR TE, ,DAM CHOS BDUD RTZI GTAN BDE YI SROG RTZA RU STZOL

@3B ZHIG; 'DI SNANG 'GAGS PA LA PHYOGS TSE BDE LDAN GYI MGON
PO, ,BLO CHEN RGYAL SRAS KYIS BSKOR BA'I YING 'ONG GI BSU MAS,
,BDE CAN MKHA' SPYOD SOGS DAG PA'I ZHING MCHOG TU KHRID DE,
,THEG MCHOG GDAMS NGAG GI NYID KHU

CHAD MED DU STZOL ZHIG ,MDOR NA DUS GSUM DU BSAGS PA'I RNAM DKAR
GYI PHUNG PO, ,RJE BTZUN BLA MA MCHOG MNYES PA'I CHA RKYEN DU
'GYUR ZHING, ,'KHRUL BRAL DGE LDAN GYI RING LUGS PHYOGS KUN TU
DAR NAS, ,'GRO RNAMS SKU

GSUM GYI GO 'PHANG THOB PHYIR DU BSNGO'O, ,CES PA 'DI NI SE RA
BYES PA RAB 'BYAMS SMRA BA BLO BZANG MKHAS BTZUN GYIS MDO SNGAGS
KYI LAM GYI GNAD TSANG ZHING, BLA MAS RJES 'DZIN GYI SMON TSIG
NYAMS MGUR GYI TSUL DU BSDEBS PA 'DI LTA BU ZHIG DGOS ZHES BSKUL
MA

MDZAD PA BZHIN, ^ SH'AKYA'I DGE SLONG BLO BZANG DPAL LDAN BSTAN
PA'I NYI MA PHYOGS LAS RNAM RGYAL GYIS GZIMS CHUNG BKA' GDAMS
PHO BRANG DU BGYIS PA'O,, ` ,,NA MO GU RU AA MI DE W'A YA, RJE
BLO BZANG RGYAL KUN GYI NGO BO, ,DPAL DAD

LDAN MGON PO BSTAN PA'I BDAG ,SKYABS NYI MA'I GNYEN GYI GDUNG
'TSO BA MCHOG ,MGON PHYOGS LAS RNAM RGYAL ZHABS LA 'DUD, ,GNAS
SPYI GTZUG SENG KHRI PAD ZLA'I STENG, ,RJE BLA MA YI DAM DKON
MCHOG GSUM, ,DON

GCIG BSDUS NOR BU DBANG GI RGYAL, ,THUGS BRTZE BAS DGYES SHING
BRTAN PAR BZHUGS, ,ZHING KUN GYI RDUL RNYED LUS SPRUL NAS, ,MA
MKHA' MNYAM 'GRO DANG LHAN CIG TU, ,SGO GSUM GYI PHYAG 'TSAL
MCHOD PA'I SPRIN,,

@4A *, ,YID TING 'DZIN ROL PAS 'BUL BAR BGYI, ,DBYINGS RANG
BZHIN SPROS BRAL GSHIS LUGS LA, ,SEMS MA RIG BSGRIB PAS NONGS
GYUR TE, ,SDIG LTUNG BA'I TSOGS RNAMS 'GYOD SEMS KYIS

DENG BSHAGS SHING SLAN CHAD MI BGYID BSDOMS, ,RANG GZHAN GYIS
BSAGS PA'I DGE TSOGS LA, ,PHAN BDE 'BRAS MTHONG BAS YI RANG
ZHING, ,'GRO RANG RANG SKAL BAR MTSAMS PA YIS, ,CHOS ZAB RGYAS
'KHOR LO BSKOR

DU GSOL, ,NGO BO SKYE 'GAG BRAL BA RDO RJE'I SKU, ,MI THA MAL
TSUL GYI ZA MA TOG ,DUS BSKAL PA GANGG'A'I BYE SNYED DU, ,SKU MI
G-YO BRTAN PAR BZHUGS SU GSOL, ,BDAG DUS GSUM DGE TSOGS RNAM
DKAR CHAB, ,RTEN LHA MI'I

'DZUM DKAR NGOMS BZHIN DU, ,BAR ZAD MED GONG DU 'PHEL GYUR NAS,
,MTHAR SKU GSUM RGYA MTSOR 'JUG PHYIR BSNGO, ,SKYABS DUS GSUM
SANGS RGYAS THAMS CAD LAS, ,CHE SA LHAG PA'I RJE BTZUN THUGS RJE
CAN, ,KHYED MA

GTOGS RE GNAS GZHAN MED PAS, ,BDAG 'DI PHYI KUN TU RJES 'DZIN
MDZOD, ,CHOS KUN GYI RTZA BA SEMS KYI ZHING, ,THABS BYANG SEMS
CHU YIS RAB BRLAN TE, ,DBYINGS DON RTOGS SHEL GYI 'THUL GYUR
NAS, ,SKU GSUM

GYI 'BRAS BU SMIN PAR MDZOD, ,MGON RJE BTZUN KHYOD NYID BSGRUB
PA'I MTHUS, ,YID DRAN RTOG SNANG BA GANG SHAR YANG, ,RJE BLA
MA'I GSANG GSUM DKYIL 'KHOR DU, ,ZHAL MJAL BA'I RNAL 'BYOR MTHAR
PHYIN SHOG ,BDAG

@4B 'DI SNANG 'GAGS BAR PHYOGS PA'I TSE, ,RJE BLA MA KHYAB
BDAG 'KHOR LO'I MGON, ,DPA' BO MKHA' 'GROS BSKOR BA'I BSU BA
YIS, ,ZHING BDE BA CAN DU KHRID DU GSOL, CES PA 'DI NI MDZO ZUR
DGE SLONG BLO BZANG BSTAN 'DZIN NAS 'CHI KHAR 'DON BDE BA'I SMON
TSIG 'DI LTA

BU ZHIG DGOS ZHES BSKUL BA LTAR, ^ SH'AKYA'I BTZUN PA BLO BZANG
DPAL LDAN BSTAN PA'I NYI MA PHYOGS LAS RNAM RGYAL DPAL BZANG POS
SBYAR BA'O,, ` ,,NA MO GU RU BHYA: RJE BLO BZANG ZUNG 'JUG DPAL
LDAN ZHING, ,DENG BSTAN PA'I DPAL DU NYI MA'I GNYEN, ,SLAR BYON
PA JI BZHIN PHYOGS

KUN LAS, ,YONGS RNAM PAR RGYAL LA GSOL BA 'DEBS, ,MGON KHYOD
NYID SKYABS GSUM NGOR MOS TE, ,YID MOS GUS DRAG POS GSOL 'DEBS
NA, ,DUS DENG NAS BYANG CHUB MA THOB BAR, ,DUS KUN TU 'BRAL MED
RJE SU BZUNGS, ,SLAD SHAMBHA LA YI YUL

MCHOG TU, ,RJE 'KHOR BSGYUR DRAG PO'I SKUR BZHENGS TSE, ,BDAG
'KHOR GYI THOG MAR RJES BZUNGS TE, ,DPAL STONG GZUGS PHYAG CHEN
MYUR THOB SHOG ,CES PA 'DI NI MA MA BLO BZANG SGROL MAS BSKUL
BA'I NGOR, ^ SH'AKYA'I DGE SLONG BLO BZANG DPAL LDAN BSTAN PA'I
NYI MA PHYOGS LAS

RNAM RGYAL DPAL BZANG POS SBYAR BA'O,, ` ,,NA MO GU RU, RJE BLO
BZANG RGYAL BA'I THUGS RJE YIS, ,DPAL KUN LDAN BSTAN PA'I NYI MA
MCHOG ,PHYOGS KUN LAS RNAM PAR RGYAL BA'I MGON, ,DENG THUGS
RJE'I DBANG GIS GNAS 'DIR GSHEGS, ,BDAG SPYI GTZUG

SENG KHRI BAD ZLA'I STENG, ,ZHING BDE LDAN MGON PO SNANG MTHA'
YAS, ,DENG NGUR SMRIG GAR ROL DRIN CAN RJE, ,THUGS DGYES PA'I
TSUL GYIS BRTAN PAR BZHUGS, ,MGON KHYOD KYI GSANG GSUM SGYU
'PHRUL GYI SA, ,GNAS SRID GSUM MA LUS KHYAB GYUR KYANG, ,NGO BO
GCIG

@5A *, ,TU BSDUS TE GSOL 'DEBS NA, ,BLO CHOS SU 'GRO BAR BYIN
GYIS RLOBS, ,RTEN DAL 'BYOR TSANG BA'I MI LUS 'DI, ,NOR RIN CHEN
LAS KYANG RNYED DKA' YANG, ,DUS SNGON CHAD TSE 'DI'I SNANG ZHEN
GYIS, ,

KHONG GZHAN NGO 'DZIN PA'I NGANG LA ZAD, ,DUS DA DUNG TSE MJUG
BKRES DOGS KYIS, ,NOR LONGS SPYOD 'TSOL BA'I 'DUN MA LAS, ,'CHI
SNYAM PA'I BSAM BLO BDAG LA MED, ,'DI BRTAGS NA GDON BSKYOD
SMYON PA DNGOS, ,

TSE MI RTAG CHU YIS CHU WUR 'DRA, ,DGOS SNYIGS DUS TSE LA RKYEN
NGAN MANG, ,DON DE'I PHYIR RING POR MI THOGS PAR, ,BDAG MAL GYI
MTHA' MAR NYAL BA'I TSE, ,LUS 'BYUNG BA 'KHRUGS PA'I MTSON GYIS
BTAB, ,SEMS BZOD

GLAGS MED PA'I TSOR BAS BRDUNG, ,RTEN MI GTZANG BSHANG GCIS GOS
PA'I STENG, ,LUS 'GRE LDOG BYED CING KHUN BU 'BYIN, ,NYIN KHA
ZAS GCOD PA'I DKA' THUB BLANGS, ,MTSAN GNYID KYI BDE BA BKAG
BYAS NAS, ,NGAG SMRA NGAG

BZLAS PA LA 'BAD KYANG, ,DGRA 'CHI BDAG BA SPU GA LA G-YO,
,THABS LTO BCOS RIM GROS MA PHAN ZHING, ,KHONG SMAN PA MO MA KUN
GYIS BOR, ,NYIN SNGA DGONG TZAM LA JE THUR 'GRO, ,SHI DGE DANG
DUR 'DEBS GRAB GSHOM

BYED; ;GNYEN MDZA' GROGS NGU BA'I MTHA' NAS BSKOR, ,NOR LONGS
SPYOD YID LA 'KHREN BZHIN DU, ,LUS ZAG PHUNG SA RDO BZHIN DU
BSKYUR, ,SEMS RTEN MED LAS KYI RLUNG GIS DED, ,NYAM NGA BA'I
GNAS SU 'KHYAMS PA'I

@5B TSE; ;LAS DKAR NAG NUS PA MA GTOGS PA, ,SNGON YUN RING
'GROGS BA'I GNYEN DANG GROGS, ,THABS DU MAS BSAGS BA'I NOR RDZAS
SOGS, ,TIL CHA SHAS TZAM YANG RJES MI 'BRENGS, ,SHUL THAG RING
LAM DER 'GRO

BA'I TSE, ,SKYABS BSLU MED MCHOG GSUM MA LUS PA, ,NGO BO GCIG TU
BSDUS PA'I RJE BLA MA, ,KHYED MA GTOGS RE GNAS GZHAN MED PAS,
,THUGS BRTZE BAS SKYONGS SHIG THUGS RJE CAN, ,DENG PHYIN CHAD
NYON MONGS SPEL

BYED PA'I, ,GNYEN 'KHOR G-YOG TSOGS DANG DGRA BO LA, ,GNOD
TSABS LA KHYAD MED MTHONG GYUR NAS, ,GZHAN NGO BSRUNG SPOD BAR
BYIN GYIS RLOBS, ,LAR 'KHOR BA'I PHUN TSOGS GANG THOB KYANG,
,MTHA' RGUD PAS SDUNG LAS

MA 'DAS PAS, ,DPAL LHA MI'I 'DOD PA'I YON TAN LA, ,ME 'BAR BA'I
KLUBS BZHIN BLTA BAR SHOG ,PHAN LTAR DU BCOS NAS YANG DAG LAM,
,'PHROG BYED PA GSHED MA BUR BRDZUS BZHIN, ,RANG GCIG PU ZHI BDE
DON

GNYER BLO, ,DUG JI BZHIN 'BAD PAS SPONG BAR SHOG ,BDAG LUS NGAG
YID KYI BYA BA KUN, ,THABS BYANG CHUB SEMS KYIS RTZIS ZIN NAS,
,MCHOG THEG CHEN LAM DU KHA BSGYUR BAS, ,DON GNYIS KYI RTZA BA
TSUGS PAR

SHOG, GNAS GSUM GYI GZHAL BYA'I GNAS LUGS LA, ,BLO PHRA ZHIB
'DZANGS PA'I RNAM DPYOD KYIS, ,GTING PHYIN PA'I NGES PA RNYED
GYUR NAS, ,YUL GANG SNANG SGYU MAR 'CHAR BAR SHOG ,LUS DAG PA
LHA YI RNAL 'BYOR DANG, ,

@6A *, ,DAG RDO RJE'I BZLAS PA RGYUN MI CHAD, ,SEMS BDE STONG
RDZOGS RIM ZAB MO LA, ,BSGOM YUN DU BSRING BAR BYIN GYIS RLOBS,
,BDAG TSE 'DI'I SNANG BA NUB PA'I TSE, ,RJE BLA MA SNANG BA
MTHA' YAS DANG, ,'KHOR

RGYAL SRAS BRGYAD KYIS BSU BA YIS, ,ZHING BDE CHEN GNAS SU
'KHRID PAR SHOG ,RJE BLA MA'I THUGS RJE BYIN MTHU DANG, ,BDAG
LHAG BSAM RNAM PAR DAG PA'I MTHUS, ,YID SMON PA'I DON RNAMS MA
LUS PA, ,'BAD STZOL

MED LHUN GYIS 'GRUB GYUR CIG ,CES PA 'DI NI YI LI KUN BDE GLING
GI THER GUN RTAG MKHAN PO TRE BO RAB 'BYAMS PA BLO BZANG CHOS
'PHEL DANG, MDZOD PA BSOD NAMS PHUN TSOGS GNYIS KYIS BLO CHOS SU
'GRO BA'I BSKUL MA DANG RJES 'DZIN SMON 'DEBS SOGS YOD

PA'I MGUR MA ZHIG DGOS ZHES BSKUL BA LTAR, ^ SH'AKYA'I DGE SLONG
BLO BZANG DPAL LDAN BSTAN PA'I NYI MA PHYOGS LAS RNAM RGYAL DPAL
BZANG POS BGYIS PA'I YI GE PA NI GAM BCAR BA RTZVA GNYER RJE
DRUNG BLO BZANG DPAL 'BYOR RO,, ` ,,AOm SVA STI, PHA BLO BZANG

GRAGS DANG DBYER MED PA'I, ,RJE DPAL LDAN BSTAN PA'I NYI MA
MCHOG ,PHYOGS KUN LAS RNAM PAR RGYAL BA'I MGON, ,GNAS SPYI BOR
PAD ZLA'I GDAN LA BZHUGS, ,SNGON THOGS MED NAS BSAGS NYES LTUNG
TSOGS, ,DGOS DGE

'DUN DKOR LA 'BAGS PA'I SDIG ,YID 'GYOD PAS SNYING NAS BSHAGS
BGYID NA, ,MGON THUGS RJE'I SHUGS KYIS SBYANGS SU GSOL, ,DUS
DENG NAS TSE RABS THAMS CAD DU, ,RJE BLA MAS 'BRAL MED RJES
BZUNGS TE, ,GSUNG

@6B BDUD RTZI NGOMS MED 'THUNG BA'I MTHUS, ,DPAL ZUNG 'JUG GO
'PHANG MYUR THOB SHOG ,MANGGA LAm, ,CES PA 'DI YANG DGA' LDAN
SHAR RTZE'I DGE BSHES BLO BZANG CHOS 'PHEL GYIS BSKUL BA'I NGOR,
^ SH'AKYA'I DGE SLONG BLO BZANG DPAL LDAN BSTAN

PA'I NYI MA PHYOGS LAS RNAM RGYAL GYIS SBYAR BA'O,, ,,AOm SVA
STI, PHAN BDE'I 'BYUNG GNAS RGYAL BSTAN YONGS 'DU'I LJON, ,RAB
RGYAS 'GRO KUN THAR MCHOG 'BRAS BZANG LA, ,SPYOD PHYIR BKRA SHIS
LHUN GRUB CHOS GRVA CHER,,

CHOS SBYIN 'DZAD MED DAL 'GRO'I RGYUN 'DI SPEL, ,SARBA DZA GA
TAm,, ,,
