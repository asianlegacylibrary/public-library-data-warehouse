@001A *, ,LAM GYI GTZO BO RNAM GSUM RTZA TSIG GI STENG NAS
GZHUNG BSRANG TE NYAMS SU LEN TSUL BZHUGS SO, ,

@001B #, ,DMAR SER RANG 'OD DUR SMRIG GOS KYIS KLUBS, ,BRAG CHA
BZHIN DU RANG SGRAS RANG LA 'DOMS, ,SGYU 'PHRUL MTHA' YAS 'GRO
BA'I MGON MDZAD PA, ,'JAM DBYANGS BLA MA DE YIS RTAG

SKYONGS SHIG ,DE'ANG LAM GYI GTZO BO RNAM GSUM RTZA TSIG GI
STENG NAS GZHUNG BSRANGS TE NYAMS LEN SNYING POR BYED PAR 'DOD
PA'I GANG ZAG GIS RJE BLA MA GTZO BOR GYUR BA'I SKYABS YUL GSAL
BTAB STE SKYABS

'GRO SEMS BSKYED RGYUD DANG 'DRES NGES BYAS NAS SKYABS YUL RNAMS
RANG LA BSTIM, SLAR YANG, BKA' DRIN GSUM LDAN 'JAM DBYANGS BLA
MA LA, ,BYIN RLABS NYE BRGYUD RNAMS DANG MTHA' SKOR DU, ,

BLA MA YI DAM RGYAL BA SRAS BCAS KYIS, ,BSKOR BA'I RAB 'BYAMS
SKYABS YUL BZHUGS PAR GYUR, ,CES RTZA BA'I BLA MA NAS 'JAM
DBYANGS NYID KYI BAR BYIN RLABS NYE BRGYUD KYI BLA MA RNAMS MTHO
BRTZEGS SU

BZHUGS PA THAMS CAD 'JAM DBYANGS DMAR SER GYI RNAM PA CAN, STENG
DU RDO RJE 'CHANG, GA-YAS GA-YON DU RGYA CHEN SPYOD BRGYUD, ,ZAB
MO LTA BRGYUD SOGS KYI BLA MA, GZHAN YANG RGYUD SDE BZHI'I YI

DAM, SANGS RGYAS BYANG SEMS NYAN RANG CHOS SRUNG DANG BCAS PA'I
SKYABS YUL MA TSANG BA MED PA TSOGS KYI ZHING DU GSAL BTAB LA,
RGYAS PAR NA MKHYEN SRID PA MA YONGS RDZOGS DANG JI SNYED SU DAG
MA

@002A *, ,SOGS BYA, BSDU NA, RAB 'BYAMS ZHING GI RDUL SNYED LAS
'DAS PA'I, ,GRANGS MED RGYAL BA RNAMS KYI YE SHES SKU, ,MTHA'
YAS GCIG BSDUS 'JAM MGON NGO BO NYID, ,RJE BTZUN

BLA MA RNAMS LA PHYAG 'TSAL LO, ,ZHES PHYAG BYA ZHING RKANG BA
THA MA GCIG BUS KYANG CHOG ,DE NAS, DNGOS BSHAMS YID SPRUL MCHOD
PA MA LUS 'BUL, ,THOG MED NAS BSAGS SDIG LTUNG THAMS CAD

BSHAGS, ,DGE LA YI RANG BSKUL ZHING GSOL BA 'DEBS, ,'DIS MTSON
DGE BA BYANG CHUB CHEN POR BSNGO, ,SA GZHI SPOS KYIS NAS, ,ZHING
LA SPYOD PAR SHOG ,BDAG SOGS SRID PA'I BTZON RA LAS THAR

TE; ;YANG DAG LAM BZANG BDE BLAG BGROD PA'I PHYIR, ,PHYIN CI LOG
GI RTOG PA'I 'CHING BA KUN, ,ZAB RGYAS GDAMS PA'I RAL GRIS BCAD
DU GSOL, ,ZHES GSOL BA BTAB PA NA TSOGS ZHING THAMS

CAD DANG GTZO BO RTZA BA'I BLA MA 'JAM PA'I DBYANGS DE NYID ZHAL
'DZUM PA DANG BCAS GSUNGS TSANGS PA'I DBYANGS KYIS, ,RGYAL BA'I
GSUNG RAB KUN GYI SNYING PO'I DON, ,RGYAL SRAS DAM PA RNAMS KYIS
BSNGAGS

PA'I LAM, ,SKAL BZANG THAR 'DOD RNAMS KYI 'JUG DGOGS DE, ,JI
LTAR NUS BZHIN BDAG GIS BSHAD PAR BYA, ,GANG DAG SRID PA'I BDE
LA MA CHAGS SHING, ,DAL 'BYOR DON YOD BYA PHYIR BRTZON PA YIS, ,

@002B RGYAL BA GYES PA'I LAM LA YID RTON PA'I, ,SKAL LDAN DE DAG
DANG BA'I YID KYIS NYON, ,ZHES STON PAR ZHAL GYIS BZHES SHING
MNYAN PAR BSKUL BYUNG SNYAM PA BYAS LA RJES SU ZLOS PA'I TSUL
GYIS RANG GIS GDON, 'DI 'OG MA RNAMS KYI SKABS

SU'ANG 'DRA, DE NAS THOG MAR SRID PA'I 'CHING BA JI LTAR GCOD
ZHUS PA LA, SRID PA 'DIR GZHAN ZHIG GIS DBANG MED DU BCING BA
MIN, RANG SRID PA'I PHUN TSOGS LA ZHEN PA 'DIS BSLUS TE, DPER NA
PHYE MA LEB KYIS MAR ME'I NANG NA BDE BA

ZHIG YOD SNYAM NAS GZHAN GYIS BKAG KYANG MI KHEGS PAR DER
MCHONGS TE SDUG BSNGAL BA DANG 'DRA BAS NGES 'BYUNG SKYED DGOS
SO ZHES GDAMS PAR MOS LA, RNAM DAG NGES 'BYUNG MED PAR SRID MTSO
YI, ,BDE 'BRAS DON GNYER

ZHI BA'I THABS MED LA, ,SRID LA BRKAM PA YIS KYANG LUS CAN
RNAMS, ,KUN NAS 'CHIN PHYIR THOG MAR NGES 'BYUNG BTZAL, ,ZHES
GDON, ,'O NA NGES 'BYUNG BSKYED LUGS GANG YIN ZHUS PA LA, DAL
'BYOR DANG MI RTAG PA SPREL

NAS TSE 'DI'I SNANG SHAS BZLOG ,LAS 'BRAS NAM YANG MI BSLU BA
DANG 'KHOR BA MTHA' NGAN TSUL SBRAGS TE PHYI MA'I SNANG SHAS
BZLOG NAS 'KHOR BA'I PHUN TSOGS GSANG LA'ANG MA CHAGS PA'I NGES
'BYUNG SKYED DGOS LA, ,DE'ANG LAN

RE SKYE SKYE 'DRA BAS MI CHOG GI ,YUL DU SEMS LA GOMS NAS RMI
LAM TSUN CHAD DU DRAN PA ZHIG DGOS SO ZHES GDAMS PAR MOS SHING,
DAL 'BYOR RNYED DKA' TSE LA LONG MED PA, ,YANG YANG GOMS PAS TSE
'DI'I SNANG SHAS

@003A *, ,BZLOG ,LAS 'BRAS MI BSLU 'KHOR BA'I SDUG BSNGAL RNAMS,
,YANG YANG GOMS PAS PHYI MA'I SNANG SHAS BZLOG ,DE LTAR GOMS PAS
'KHOR BA'I PHUN TSOGS LA, ,YID SMON SKAD CIG TZAM YANG

MI SKYE ZHING, ,NYIN MTSAN KUN TU THAR BA DON GNYER BLO, ,BYUNG
NA DE TSE NGES 'BYUNG SKYES PA LAGS, ,ZHES GDON, ,NGES 'BYUNG DE
TZAM GTZO BOR BSGOM PAS CHOG GAM ZHUS PA LA, NGES 'BYUNG DE YANG
RNAM DAG SEMS

BSKYED KYIS, ,ZIN PA MED NA BLA MED BYANG CHUB KYI, ,PHUN TSOGS
BDE BA'I RGYU RU MI 'GYUR BAS, ,BLO LDAN RNAMS KYIS BYANG CHUB
SEMS MCHOG SKYED, ,CES SEMS BSKYED DGOS PAR GDAMS BYUNG SNYAM PA
BYED, ,BLA MED BYANG CHUB THOB

BYED SEMS BSKYED DGOS NA DE JI LTAR BSKYED ZHUS PA LA, SANGS
RGYAS THOB 'DOD TZAM GYIS MI CHOG ,GTZO BO SEMS CAN LA SNYING
RJE BSGOM NA DE'I YAN LAG TU SANGS RGYAS THOB 'DOD DE SNYING
RJE'I RANG STOBS KYIS DRANGS 'ONG DUS SEMS

BSKYED SKYES PA YIN ZHES BSTAN BYUNG SNYAM PA DANG BCAS, SHUGS
DRAG CHU BO BZHI YI RGYUN GYIS KHYER, ,BZLOG DKA' LAS KYI 'CHING
BA DAM POS BSDAMS, ,BDAG 'DZIN LCAGS KYI DRA BA'I SBUBS SU TSUD,
,MA RIG MUN PA'I SMAG

CHEN KUN NAS 'THIBS, ,MU MED SRID PAR SKYE ZHING SKYE BA RU,
,SDUG BSNGAL GSUM GYIS RGYUN CHAD MED PAR MNAR, ,GNAS SKABS 'DI
'DRAR GYUR PA'I MA RNAMS KYI, ,NGANG TSUL BSAMS NAS SEMS MCHOG
BSKYED PAR MDZOD, ,

@003B CES GDON, DE GNYIS KYI STENG DU LAM GYI SNON PA GZHAN CI
'DRA DGOS ZHUS PA LA, GNAS LUGS RTOGS PA'I SHES RAB MI LDAN NA,
,NGES 'BYUNG BYANG CHUB SEMS LA GOMS BYAS KYANG, ,SRID PA'I RTZA
BA GCOD PAR MI NUS PAS, ,DE PHYIR RTEN

'BREL RTOGS PA'I THABS LA 'BAD, ,CES YANG DAG PA'I LTA BA DGOS
PA DANG, LTA BA DE JI LTAR SKYONG ZHUS PA LA, SNANG STONG GNYIS
NYE RING MI BYA BAR 'GAL MED ZUNG DU 'JUG TSUL LA NGES PA GTING
TSUGS PA ZHIG DGOS, DE BYUNG NA

RGYAL BA DGYES PA'I LAM BZANG RNYED PA YIN NO ZHES DBUGS DBYUNG
BAR BSAM ZHING, GANG ZHIG 'KHOR 'DAS CHOS RNAMS THAMS CAD KYI,
,RGYU 'BRAS NAM YANG BSLU BA MED MTHONG ZHING, ,DMIGS PA'I GTAD
SO GANG YIN KUN ZHIG PA, ,

DE NI SANGS RGYAS DGYES PA'I LAM LA ZHUGS, ,SNANG BA RTEN 'BREL
BSLU BA MED PA DANG, ,STONG BA KHAS LEN BRAL BA'I GO BA GNYIS,
,JI SRID SO SOR SNANG BA DE SRID DU, ,DA DUNG THUB PA'I DGONGS
PA RTOGS PA MED, ,NAM ZHIG RES

'JOG MED PAR CIG CAR DU, ,RTEN 'BREL MI BSLUR MTHONG BA TZAM
NYID NAS, ,NGES SHES YUL GYI 'DZIN STANGS KUN 'JIG NA, ,DE TSE
LTA BA'I DPYAD PA RDZOGS PA LAGS, ,GZHAN YANG SNANG BAS YOD
MTHA' SEL BA DANG, ,STONG

PAS MED MTHA' SEL ZHING STONG PA NYID, ,RGYU DANG 'BRAS BUR
'CHAR BA'I TSUL SHES NA, ,MTHAR 'DZIN LTA BAS 'PHROG PAR MI
'GYUR RO, ,ZHES DAL BUS GDON, DE NAS YANG DAG PA'I LAM LA NGES
PA KHYAD PAR CAN RNYED

@004A *, ,BYUNG SNYAM PA'I DGA' BA DANG, DE RJE BLA MA'I BKA'
DRIN DU SHES PA'I DAD PA DANG, SLAN CHAD KYANG LAM 'DI LA NYAMS
LEN SNYING POR BYA'O SNYAM PA'I SPRO BA RNAMS PHAN TSUN 'GRAN PA
BZHIN DU 'PHEL BA NA,

RJE BLA MAS KYANG, DE LTAR LAM GYI GTZO BO RNAM GSUM GYI, ,GNAD
RNAMS RANG GIS JI BZHIN RTOGS PA'I TSE, ,DBEN PA BSTEN NAS
BRTZON 'GRUS STOBS BSKYED DE, ,GTAN GYI 'DUN MA MYUR DU SGRUBS
SHIG BU, ,ZHES SHIN TU DGYES PA'I

NYAMS DANG BCAS SGRUB PA LA BSKUL BAR MOS SHING, SLAR YANG RJE
BLA MA'I ZHABS LA 'JUS TE BLA MA THUGS RJE CAN KHYED KYI BKA'
BZHIN DU BSGRUB PAR BGYI'O, ,BDAG GI DUS GSUM GYI DGE TSOGS
THAMS CAD KYANG KHYOD KYIS BKA'

STZAL PA 'DI BZHIN DU 'GRUB PA'I RGYUR GYUR CIG ,NAM YANG 'BRAL
BA MED PAR RJES SU BZUNG STE SGRUB PA MTHAR THON PAR BYIN GYIS
BRLAB TU GSOL ZHES GSOL BA DRAG TU BTAB PA NA, TSOGS ZHING RNAMS
MTHA' NAS BSDUS TE RTZA BA'I

BLA MA LA THIM, DE RANG LA THIM PAS BYIN GYIS BRLAB PAR BSAM
ZHING, DGE BA 'DI YIS SKYE BA THAMS CAD DU, ,'DREN MCHOG BLA MA
KHYOD DANG MI 'BRAL ZHING, ,MGON PO KHYOD KYI THUGS KYI BCUD
PHYUNG BA'I, ,LEGS BSHAD BDUD

RTZI'I RO YIS 'TSO BAR SHOG ,GZHAN YANG BDAG GIS BGYIS DANG
BGYID 'GYUR BA'I, ,LEGS PAR SPYAD PA JI SNYED MCHIS PA KUN,
,KHYOD KYIS DGYES BZHIN RJES SU 'DZIN PA DANG, BKA' BZHIN SGRUB
PA KHO NA'I RGYUR GYUR

@004B CIG ,CES SOGS BSNGO BAS MTSAMS SBYAR BAR BYA'O, ,ZHES PA
'DI NI AU CU MU CHIN SHOG NAS DPYOD LDAN RAB 'BYAMS PA DKON
MCHOG SKAL LDAN GYIS BSKUL BA'I NGOR 7BTZUN PA DKON MCHOG BSTAN
PA'I SGRON MES SBYAR BA'I

YI GE PA NI SNGAGS RAM PA DKON MCHOG KUN DGA'O,, ` ,,SGRIB BRAL
BDE GSHEGS THUGS KYI ME LONG NGOS, ,DH'I: H'Um YI GE'I RNAM ROL
YE SHES LHA, ,RGYAL KUN MES POR GYUR KYANG GZHON NU'I TSUL,
,MGON

PO MKHYEN PA'I GTER GYIS RING DU SKYONGS, ,PHYI MA'I TSE RABS MI
LTUNG PHRENG BA KUN, ,'JAM MGON BDUD RTZI'I 'OD DANG 'GROGS PA
LAS, ,BYIN RLABS SNANG BA'I DPAL YON GYIS BSKYANGS TE, ,YANG DAG
LAM GYI MKHA' DBYINGS BGROD

GYUR CIG ,KUN BYANG BLANG DOR MTHA' KLAS 'DZIN MA'I 'KHYON, ,BLO
GROS NAM MKHA'I KHAMS KYIS KUN KHYAB CING, ,GTING ZAB CHOS KYI
DE NYID 'BYED PA YI, ,GTUGS PA MED PA'I SHES RAB THOB GYUR CIG
,MA RTOGS LOG PAR RTOG PA'I

DRA BA KUN, ,GCOD PA'I SHES RAB RAL GRI'I RNO RGYUN GYIS, ,DNGOS
POR 'DZIN PA'I 'CHING BA DRUNGS PHYUNG STE, ,RNAM PAR GROL BA'I
GLING DU 'JUG GYUR CIG ,GSUNG RAB KUN GYI DE NYID LEGS RTOGS
NAS, ,'JIGS BRAL 'CHAD RTZOD

RTZOM PA'I RNAM DPYOD KYIS, ,MI NUB BSTAN PA'I RGYAL MTSAN LEGS
BSGRENGS NAS, ,'GRO LA PHAN BDE'I DGA' STON 'GYED GYUR CIG
Ã€,'PHRUL BRAL BLO BZANG RGYAL BA'I BSTAN PA LA, ,NGOMS PA MED
PA'I THOS PA MTHAR PHYIN TE, ,@005A *, ,YANG DAG SGRUB PA SNYING POR BYED PA YIS,
,THOS BSAM
SGOM PA'I SHES RAB 'PHEL GYUR CIG ,MDOR NA BLANG DOR LTA BA'I
MIG GCIG PU, ,RNAM PAR 'BYED PA'I SHES RAB MCHOG THOB NAS,
,MNOR THEG

MCHOG LAM BZANG RIM BGROD DE, ,RNAM KUN MKHYEN PA'I GLING DU
'JUG GYUR CIG ,(CES PA 'DI NI DAD BRTZON LHAG BSAM DGE BA RAB
'BYAMS PA BLO BZANG RAB BRTEN GYIS BSKUL NGOR 7BTZUN PA DKON
MCHOG BSTAN PA'I SGRON MES BRIS PA'O,, ,,