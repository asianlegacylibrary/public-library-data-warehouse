*, ,'GREL BA BZHI SBRAG GI 'CHAD NYAN GYI SKABS KYI DRIS LAN
BZHUGS SO,, ,,

@1 #, ,PHYAG LEN BLTUL PA LTAR 'PHUL BA LAG, PHYAG LEN DPYOD
LDAN KHYED NYID KYIS DRIS PA'I LAN ZHU GYUR, BDAG GI BLA MA BLO
BZANG BSHES GNYEN GYI ZHAL SNGA NAS KYIS, 'GREL BA BZHI SPRAG GI
BSHAD LUNG STER BA LA PHYAG LEN RGYAS BSTUS GNYIS LAS, BSTUS PA
LTAR NA LE'U DANG POR

'GREL RKYANG DANG MCHAN SPRAG SO SOR KLOG PA DANG, LE'U GNYIS PA
MAN CHAD MCHAN SBRAG TZAM GYIS CHOG PAR MDZAD PA NI BLA MA GONG
MA RNAMS KYI PHYAG LEN LA YOD GSUNGS NAS, KHO BO LA PHYAG LEN
BSTUS PA LTAR GNANG BA YIN PAS, KHO BO KYANG KHYED CAG

LA 'BUL CHE RGYAS BSTUS GANG YIN KYANG DE'I BSHAD LUNG THOB PA
LA KHYAD BAR MED KYANG, SGRON GSAL GYE LUNG THOB MA THOB KYI
KHYAD PAR YOD DO, ,PHYAG LEN BSTUS PA LTAR BSHAD LUNG THOB BA'I
GANG ZAG SGRON GSAL GYI LUNG KHOGS SU THOB PA YIN NA,

GZHAN LA BSHAD LUNG 'BOG PA'I TSE PHYAG LEN RGYAS BSTUS GANG
LTAR BYED KYANG RUNG LA, SGRON GSAL GYI LUNG MA THOB PA YIN NA
BSTUS PA LTAR 'BOG DGOS SO, ` ZUR MCHAN GYI 'THEN RTAGS RKANG
BA'I DBUS SU BTAGS PA LA RKANG PA DE 'DON TSAR NAS ZUR

MCHAN 'DON DGOS, GZHAN LA NGES PA MED, 'GYUR PHAR MA'I 'DON TSUL
NI, BLA MA KA MANG RIN PO CHE'I ZIN BRIS SU GSAL BAS DER BLTA
BAR BYA, 'ON KYANG DE KHO NA LTAR 'DON PA'I NGES PA MED, 'GYUR
'PHAR MA GANG 'DUG SAR 'DON KYANG SKYON MAD DO,

` GRANGS KYI AANG GI GCIG DANG GNYIS GO RIMS MTHAR CHAGS SU
BYUNG BA'I TSE, GCIG NAS GNYIS KYI BAR YIG BCAD LA, GCIG THOG
NAS GNYIS THOG LA PHEBS PAR ZHU ZHES BRJOD NAS AANG GI BAR GYI
YIG DOR BAR BYA, DE LTAR AA KY'A YONGS 'DZIN GYI

ZIN BRIS SU GSUNGS PA LTAR PHYAG LEN LA'ANG YOD, BLA MA GONG MA
RNAMS KYIS 'GREL BA BZHI SPRAG GI BSHAD LUNG GNANG BA'I TSE SHAS
CHER SMAD RGYUD PAR RNYING GIS GNAR SROS NAR BAS, KHO BOS KYANG
DE'I STENG NAS PHUL BA LAGS, ZIN BRIS

@2A *, ,YANG POR SHOG GRANGS SMOS PA RNAMS DE'I STER NAS SHA
STAG YIN ZHING, BYIN RLABS CHE BAR GLENG BA YANG YOD, 'ON KYANG
PAR GZHAN GYIS MI NYUNG ZHES BKAG PA MED DO,, ` DENG SANG SNGAGS
BLA MED KYI RGYUD LA 'CHAD NYAN BYED PA PO'I MTSAN NYID

TSANG BA NYIN MO'I SKAR MA LAS DKON MOD, 'ON KYANG DUS DANG SA
MTHA' 'DIR RANG CAG LTA BUS 'CHAD NYAN BYAS NA SANGS RGYAS LAS
KYANG DKON PAR GSUNGS PA'I RGYUD GZHUNG ZAB MO'I BSHAD RGYUN NUB
PAR 'GYUR BAS, KHYED CAG RNAMS KYIS 'KHUR DU BLANGS

TE BRTZON PA CHEN POS GZHAN LA SPEL BAR BYED DGOS, 'CHAD NYAN
BYED PA'I THOG MAR DPON SLOB TSANG MA'AM MA MTHA' BLA MAS BDE
GSANG 'JIGS GSUM GANG RUNG GI BDAG 'JUG BLANGS TE 'CHAD NYAN
BYAS NA, RJE BDAG NYID CHEN PO'I PHYAG BZHES

GTZANG MA DANG MTHUN PAR GYUR BAS SHIN TU LEGS, ` SNGAGS YIG
RTAGS SPRUL SHAD SOGS LA DPYAD PA CUNG ZAD BYAS YOD KYANG MTHA'
CHOD PA ZHIG MA BYAS SHING, YI GER BKOD PA MED LAGS, 'DI LA
'CHAD SNYAN BYED PA'I TSE, CHOS KYI TSUL

LA RING TU GNAS PA'I 'DU SHES ZHES GSUNGS PA LTAR, RGYUD GZHUNG
ZAB MO'I BSHAD RGYUN 'DI NAM YANG MI NUB PAR RING PO'I BAR TU
GNAS NA CI MA RUNG SNYAM DU 'PHANGS PA'I SEMS KYIS 'CHAD NYAN
BYAS NA BSOD NAMS KYANG CHE ZHING, LHAG BSAM GYI

RGYAL BA'I BSTAN BA'ANG YUN RING DU GNAS BAR 'GYUR LA, RANG NYID
NGES PA DON GYI BSTAN 'DZIN GYI SKYES BU DAM PA'I NANG DU CHUD
PAR GYUR BAS 'BAD 'TSAL, SLAD NAS KYANG RNAM DKAR GONG 'PHEL NAS
SNGAGS LAS BRTZAM PA'I DPAR YIG ZHUS DAG BRTZON PA MI

DOR ZHING GSUNG 'OS KYANG RGYUN LDAN 'TSAL,, CES PA 'DI NI CHOS
RJE NGAG DBANG DPAL LDAN GYIS CHOS RJE NGAG DBANG 'JIGS MED LA
GNANG BA'I DRIS LAN NO,,

@2B [BLANK PAGE]