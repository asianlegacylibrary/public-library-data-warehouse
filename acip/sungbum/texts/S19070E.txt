@001A !, ,SGRUB THABS RGYA MTSO'I MNGON RTOGS DANG RJES GNANG
GI CHOG BSGRIGS DPAG BSAM LJON PA ZHES BYA BA BZHUGS SO, ,

@001B #, ,NA MA:SVA RA SVASTYEE TZA GU RU MANYDZU GHO shE
BHYA: BLA MA MCHOG GSUM YI DAM LHA TSOGS DANG, ,RGYAL BA GNYIS
PA YAB SRAS BRGYUD PA'I TSOGS, ,'GRO BA'I RE SKONG TZINTA MA
nI DANG, ,

BSTAN BSRUNG RGYA MTSOR GUS BAS PHYAG BYAS TE, ,RDO RJE RNAL
'BYOR MA YIS BKA' GNANG BZHIN, ,MKHAS GRUB DU MAS MNGON MDZAD
'PHRIN LAS BZHI'I, ,GTER GYUR SGRUB THABS RGYA MTSO'I RJES
GNANG GI,

CHOG SGRIGS DBAG BSAM LJON PAS BSAM KUN STER, ,DE LA 'DIR
SGRUB THABS RGYA MTSOR GRAGS PA'I RJES GNANG GI CHO GA LA
SNGON 'GRO DNGOS GZHI RJES GSUM LAS, DANG PO NI, GNAS BKRA
SHIS PAR

MCHOD STEGS 'TSAMS PA'I STENG DU, MANYDZI'I KHAR MAndAL LA
DRI'I THIG LE LHA GRANGS DANG MTHUN PA BYED DGOS, DE LA RDO
RJE GDAN GTZO 'KHOR GSUM PA'I DRI'I THIG LE DANG, TSOM BU RDUL
TSON NAM 'BRAS

@002A #, ,SOGS KYIS BKOD, DE'I MTHAR MCHOD YON, ZHABS BSIL, ME
TOG ,BDUG SPOS, MAR ME, DRI CHAB, ZHAL ZAS RNAMS KYIS BSKOR,
SHAR MDUN DRANG POR 'BUL GTOR

ZLUM PO DKAR CHOG RGYAN GYIS SPRAS PA DANG, CHOS SKYONG DANG
GZHI BDAG GI DKAR GTOR RNAMS DANG, GTOR GSOL DANG, ZHAL ZAS,
ME TOG ,SPOS, MCHOD YON SOGS GSO BA'I CHAS DANG, GTOR MA'I

CHAB SOGS TSANG BA, SLOB DPON GYI MDUN COG STENG DU TING SHAG
DANG BLA MED SKABS RDO DRIL DGOS, 'THOR NAS 'BRAS SAM NAS TING
SOGS SNOD LEGS PAR BKANG BA DANG, SLOB MAR BKYE BSDU'I NAS

MAndAL SOGS MTHONG BRGYUD RNAM PAR DAG PA'I PHYAG LEN LTAR STA
GON BYA'O, ,GNYIS PA DNGOS GZHI LA, BDAG BSKYED BZLAS PA DANG
BCAS PA BYA BA DANG, MDUN BSKYED BSGRUB CING MCHOD BSTOD DANG

@002B BRTAN BYED BZLAS PA BYA BA DANG, GTOR MA 'BUL BA DANG,
RJES GNANG JI LTAR BYED TSUL DANG, SGRUB THABS SO SO'I MNGON
RTOGS MI 'DRA BA BYE BRAG TU BSHAD PA DANG BZHI, DANG PO NI,
SLOB DPON GYIS LAS BUM DU, SKAD CIG GIS BGEGS MTHAR BYED SNGON
PO

ZHAL GCIG PHYAG GNYIS PA, PHYAG G-YAS SNA TSOGS RDO RJE 'PHYAR
ZHING, G-YON SDIGS MDZUB CAN, KHRO BO'I RGYAN GYIS BRGYAN PA
BSKYED, GNAS GSUM BYIN GYIS BRLAB, YE SHES PA SPYAN DRANGS
BSTIMS MCHOD BSTOD BZLAS PA, AOm AA MRi TE H'Um PHAt

DANG RTZA SNGAGS BZLAS SHING, GTOR MA PHUL NAS CHUR BSTIMS PA
BSANGS CHU RGYUD LTAR RAM, MAN NGAG LTAR NA CHU STENG DU ZLA
BAR SNGAGS BKOD NAS BZLAS PA BYED, DE BSANGS CHU SGRUB TSUL
BSDUS PA'O, ,MCHOD PA RNAMS LA BSANGS CHU GTOR LA,

AOm AA MRi TE H'Um PHAt, ZHES PAS BSANGS, AOm SVA BHA WA
SHUDDHA SARBA DHARM'A SVA BHA WA SHUDDHO NYAHAm, STONG PAR
SBYANGS, STONG PA'I NGANG LAS AOm LAS RIN PO CHE'I SNOD YANGS
SHING RGYA CHE BA RNAMS KYI NANG DU AOm 'OD DU ZHU BA LAS
BYUNG BA'I LHA RDZAS LAS GRUB PA'I

MCHOD YON ZHABS BSIL ME TOG BDUG SPOS SNANG GSAL DRI CHAB ZHAL
ZAS ROL MO RNAMS DVANGS SHING THOGS PA MED PA NAM MKHA' DANG
MNYAM PAR GYUR PAR BSAM, SO SO'I PHYAG RGYA BYA ZHING, AOm
BADZRA AARGHAm A'A:H'Um, AOm BADZRA P'A TYAm A'A:H'Um, AOm

BADZRA PUshPE A'A:H'Um, DE BZHIN DU, DHU PE, AA LO KE ,GANDHE,
NEE WI TYA, SHAPTA'I BAR THOG MTHA' SBYAR BAS BRLAB, MTHAR ROL
MO DKROL, AOm BADZRA DHARM'A RA nI TA SOGS LAN GSUM GYIS BYIN
DBAB, SPROS PA BYED NA ROL CHEN YANG BYED, BDAG DANG 
@003A *, ,MAR GYUR 'GRO BA NAM MKHA' DANG MNYAM PA'I SEMS CAN
THAMS CAD DUS 'DI NAS JI SRID BYANG CHUB SNYING POR MCHIS KYI
BAR DU DPAL LDAN BLA MA DAM PA RNAMS LA SKYABS SU MCHI'O,
,RDZOGS PA'I SANGS RGYAS

RNAMS LA SKYABS SU MCHI'O, ,DAM PA'I CHOS RNAMS LA SKYABS SU
MCHI'O, ,'PHAGS PA'I DGE 'DUN RNAMS LA SKYABS SU MCHI'O, ,ZHES
LAN GSUM SOGS KYIS SKYABS 'GRO DANG, SEMS CAN THAMS CAD KYI
DON DU SANGS RGYAS THOB

PAR BYA, DE'I CHED DU LHA 'DI DANG 'DI'I SGOM BZLAS BYA'O
SNYAM DU BSAM LA, DKON MCHOG GSUM LA BDAG SKYABS MCHI, SOGS
LAN GSUM MAM BDUN SOGS BRJOD LA SEMS BSKYED, RANG NYID SKAD
CIG GIS THUB PA RDO RJE GDAN DU

GSAL BA'I THUGS KAR ZLA BA'I STENG DU BHRUm LAS 'OD 'PHROS
THUB PA RDO RJE GDAN GTZO 'KHOR GSUM LA SANGS RGYAS DANG BYANG
CHUB SEMS DPA'I TSOGS KYIS BSKOR BA MDUN GYI NAM MKHAR SPYAN
DRANGS, BAR BSAM LA, AOm BADZRA SA M'A DZA: ZHES

SNGAGS RGYAS SPYAN DRANGS, AOm SH'AKYA MU NI SA PA RI W'A RA
AOm BADZRA AARGHAm SV'AH'A, SV'AH'A MCHOD CES PA YIN PAS, BRA
TI TZTSA MED KYANG CHOG ,DE BZHIN DU, SHAPTA'I BAR GYIS MCHOD,
DKON MCHOG GSUM LA BDAG SKYABS MCHI, SOGS GSUM

GYIS SEMS BSKYED, SEMS CAN THAMS CAD BDE BA DANG BDE BA'I RGYU
DANG SOGS KYIS TSAD MED BZHI BSGOM, AOm SVA BHA WA SOGS BRJOD
DE, RANG GI PHUNG KHAMS SKYE MCHED THAMS CAD BDEN PAR MI DMIGS
PAR STONG PA NYID DU GYUR, STONG PA'I

@003B NGANG LAS PHUNG PO'I BDUD SER PO NYON MONGS BDUD DMAR PO
'CHI BDAG BDUD NAG PO LHA'I BU'I BDUD SNGON PO RNAMS KYI STENG
DU SENG GES BTEG PA'I RIN PO CHE'I KHRI'I STENG DU PADMA DANG
RDO RJE DANG AA LAS ZLA BA'I DKYIL 'KHOR GYI STENG DU H'Um LAS
RDO RJE SER PO H'Um

GIS MTSAN PA, DE LAS 'OD 'PHROS, 'PHAGS PA MCHOD, SEMS CAN GYI
DON BYAS, SLAR 'DUS YONGS SU GYUR PA LAS, RANG NYID THUB PA
RDO RJE GDAN SKU MDOG GSER BTZO MA'I MDOG CAN, ZHAL GCIG PHYAG
GNYIS PA G-YAS SA GNON DANG

G-YON MNYAM BZHAG GI PHYAG RGYA CAN, ZHABS RDO RJE SKYIL KRUNG
GIS BZHUGS PA, NA BZA' CHOS GOS NGUR SMRIG GSOL ZHING MTSAN
BZANG PO SUM CU RTZA GNYIS DANG, DPE BYAD BZANG PO BRGYAD CUS
SPRAS PA, TSANGS PAR SPYOD PA'I CHA LUGS CAN,

DE'I G-YAS SU BYAMS PA SER PO G-YAS RNGA YAB, G-YON KLU SHING
GI YAL GA ME TOG DANG BCAS PA 'DZIN PA, G-YON DU SPYAN RAS
GZIGS DKAR PO G-YAS RNGA YAB DANG G-YON PADMA DKAR PO 'DZIN
PA, GNYIS KA'ANG MNYAM STABS KYIS

BZHENGS SHING RIN PO CHE'I RGYAN DANG DAR SNA TSOGS KYI NA
BZA' CAN, BCOM LDAN 'DAS KYI ZHAL LA BLTA ZHING BZHUGS PA'I
SPYI BOR AOm DKAR PO, ,MGRIN PAR A'A:DMAR PO, ,THUGS KAR H'Um
SNGON PO, ,THUGS KA'I H'Um LAS 'OD 'PHROS,

PHYOGS BCU'I SANGS RGYAS BYANG SEMS THAMS CAD DAM TSIG GSUM
BKOD GTZO 'KHOR GSUM GYI RNAM PAR AOm BADZRA SA M'A DZA: ZHES
SNGAGS DANG PHYAG RGYAS SPYAN DRANGS, DE NYID LA, AOm SH'AKYA
MU NI SA PA RI W'A RA BADZRA AARGHAm SV'AH'A, NAS, SHAPTA SV'A

@004A *, ,H'A'I BAR GYIS MCHOD, DZA:H'Um BAm HO:GNYIS SU MED
PAR GYUR, PAR BSAM, SLAR YANG THUGS KA'I SA BON LAS 'OD ZER
'PHROS, DBANG GI LHA RIGS LNGA 'KHOR DANG BCAS PA AOm BADZRA
SA M'A DZA: ZHES SNGAGS DANG PHYAG RGYAS

SPYAN DRANGS, AOm PANYTZA KU LA SA PA RI W'A RA AARGHAm, SOGS
KYIS DBANG GI LHA LA MCHOD, DE BZHIN GSHEGS PA THAMS CAD KYIS
BDAG LA MNGON PAR DBANG BSKUR DU GSOL, ZHES GSOL BA BTAB PAS,
DBANG GI LHA RNAMS KYIS AOm BADZRA BHA

BA AA BHI shINYTZA H'Um, ZHES GSUNGS SHING BUM PA'I CHUS SPYI
BO NAS DBANG BSKUR, SKU GANG, DRI MA DAG ,CHU'I LHAG MA YAR
LUD PA LAS GTZO BO LA MI BSKYOD PA DANG, BYAMS PA LA RNAM
SNANG, SPYAN RAS GZIGS LA 'OD DPAG MED KYIS DBU BRGYAN

PAR GYUR, PAR BSAM LA, THUGS KAR SA BON GYI MTHAR SNGAGS KYI
PHRENG BA MAR ME LTA BUS BSKOR PA LAS 'OD ZER 'PHROS, 'PHAGS
PA MCHOD, SEMS CAN GYI DON BYAS, SANGS RGYAS BYANG SEMS RNAMS
KYI THUGS RJE BYIN RLABS NUS MTHU THAMS

CAD 'OD ZER GYI RNAM PAR SPYAN DRANGS, RANG LA THIM PAS RANG
SANGS RGYAS BYANG SEMS THAMS CAD DANG THUGS RJE SOGS MNYAM PAR
BYAS BYUNG SNYAM DU BSAM, AOm A'A:BADZRA H'Um SV'AH'A, ZHES PA
BRGYA 'AM NYER GCIG SOGS BZLAS PA'I MTHAR SPRO NA YIG

BRGYAS BRTAN PAR BYAS, THAL MO SBYAR LA, BDAG DANG SEMS CAN
THAMS CAD LA MCHOG THUN MONG GI DNGOS GRUB MA LUS PA BSTZAL TU
GSOL, ZHES 'DOD DON LA GSOL BA GDAB CING, 'OD ZER GYIS BSDU BA
MI LEGS, GRVA LNGA LTA BU GTZO 'KHOR

@004B GYI BZLAS PA'I LUNG SO SOR DGOS PA DANG DE 'DRA BYED PA
NGES CAN MI DGOS TE, BDAG MDUN THA DAD DU BSGRUB PA'O, `
,GNYIS PA NI, MDUN GYI MAndAL TSOM BU DANG BCAS PA, BSANGS
SBYANGS, STONG PA'I NGANG LAS PHUNG PO'I BDUD SER PO, ZHES
SOGS

NAS; YONGS SU GYUR PA LAS THUB PA RDO RJE GDAN SKU MDOG SER
PO, NAS, BADZRA SA M'A DZA:ZHES PA'I BAR BDAG BSKYED LTAR BYA,
TING SHAG BRDUNG ZHING SPRO NA, MA LUS SEMS CAN KUN GYI MGON
GYUR CING, ,ZHES SOGS TSIGS BCAD KYIS SAM, BSDU NA

SNGAGS DANG PHYAG RGYA TZAM GYIS SPYAN DRANGS, YE SHES PA
GZHUG PA NAS RIGS BDAG GIS RGYAS GDAB PA'I BAR GONG BZHIN NO,
,MCHOD PA BSANGS SBYANGS, BYIN RLABS, PHYAG RGYA DANG BCAS,
AOm SH'AKYA MU NI SA PA RI W'A RA SNGON DU 'GRO BA'I CHU GNYIS
NYER

SPYOD ROL MO BCAS KYIS MCHOD, TING SHAG BRDUNGS, THABS MKHAS
THUGS RJES SH'AKYA'I RIGS SU 'KHRUNGS, SOGS TSIGS BCAD GCIG
GIS BSTOD, MDUN BSKYED KYI THUGS KAR SA BON GYI MTHAR SNGAGS
PHRENG GIS BSKOR PA LAS 'OD ZER 'PHROS

DON GNYIS BYAS PAR BSAM LA, GONG LTAR BZLAS PA CI RIGS BYAS,
DE'I BAR LA MCHOD G-YOG PAS GTOR MA LA CHAB BRAN, GTOR MA
BSANGS SBYANGS, STONG PA'I NGANG LAS AOm LAS RIN PO CHE'I SNOD
YANGS SHING RGYA CHE BA'I NANG DU GTOR MA KHA DOG DRI

RO NUS PA PHUN SUM TSOGS PA YE SHES KYI BDUD RTZI'I RGYA MTSO
CHEN POR GYUR, PAR BSAM LA, AOm A'A:H'Um, LAN GSUM GYIS BYIN
GYIS RLABS, RDO RJE THAL MO KHA GYEN DU BSTAN LA, AOm
A'A:BADZRA H'Um SV'AH'A'I MTHAR, AA KA RO SOGS LAN GSUM GYIS

@005A *, ,GTOR MA 'BUL BA 'AM, MTSAN SNGAGS MTHAR BTAGS PAS
KYANG PHUL CHOG ,SNGAR LTAR MCHOD BSTOD, BDAG DANG RDO RJE
SLOB MA SOGS SEMS CAN THAMS CAD LA BYIN GYIS RLABS SHING DNGOS
GRUB THAMS CAD STZAL TU

GSOL, ZHES 'DOD DON LA GSOL BA GDAB CING ME TOG GTOR ROL MO
BYA, SNGA MA LAS RANG GI THUGS KA'I SA BON LAS CHOS SKYONG
BA'I BSRUNG MA THAMS CAD, BADZRA SA M'A DZA:SA SPYAN DRANGS,
MDUN DU BZHUGS PAR DMIGS LA GTOR MA SNGAR

LTAR BRLAB, CHOS SKYONG RNAMS KYIS GSOL BAR BSAM LA, AOm
DHARM'A P'A LA SA PA RI W'A RA AI DAm PA LIm TA KHA KHA KH'A
HI KH'A HI, LAN GSUM GYIS BSNGOS LA 'DOD DON LA 'PHRIN LAS
BCOL, GZHI BDAG GTOR MA BSANGS SBYANGS, STONG PA'I NGANG

LAS ZAG MED KYI BDUD RTZI'I RGYA MTSOR BSAM LA, AOm NA
MA:SARBA TA TH'A GA TA AA WA LO KI TE AOm SAm BHA RA SAm BHA
RA H'Um, GSUM DANG, AA KA RO GSUM GYIS BSNGOS LA, MCHOD SBYIN
GYI GTOR MA 'DI 'DZAM GLING SKYONG BA SPYI DANG BOD SKYONG
BSTAN MA

BCU GNYIS DANG YUL PHYOGS DGON SDE 'DI DAG BSRUNG BA'I LHA KLU
GNOD SBYIN SOGS 'BYUNG PO DKAR PHYOGS LA DGA' BA RNAMS LA 'BUL
GYI, LAS DANG BYA BA CI BYED KYANG KO LONG PHRAG DOG SOGS MA
MDZAD PAR, 'PHRIN LAS GNAS

PO BZANG PO MDZOD, BDAG GI BSAM PA'I STOBS DANG NI, ,SOGS
BRJOD LA GSHEGS PAR BSAM, ` ,GSUM PA RJES GNANG BYED TSUL NI,
SLOB MA RNAMS PHYI NAS KHRUS DANG NANG DU PHYAG BYAS GRAL LA
GNAS PA LA, LAS KYI RDO RJES

@005B MA TOG BKYE BSDU GRUB RJES SNYIM PA ME TOG DANG BCAS TE
'KHOD PA LA, SLOB DPON GYIS BYAMS SNYING RJE BSKYED CING, PHUN
TSOGS BZHIR GSAL BA'I SGO NAS, 'O LAGS SO SNOD KYI SKYON GSUM
SPANGS 'DU SHES DRUG BSTEN PA SPYI DANG 'DRA, PHUN TSOGS

BZHI'I SGO NAS GSAN DGOS PAS PHUN TSOGS BZHI NI, GNAS 'DI YANG
THA MAL BA MA YIN PAR YE SHES RANG SNANG LAS GRUB PA'I 'OG MIN
STUG PO BKOD PA LTA BU LA LHA'I GZHAL YAS KHANG GRU BZHI SGO
BZHI RGYAN THAMS CAD KYIS SPRAS PA DANG, STON PA

PHUN SUM TSOGS PA BLA MA RDO RJE 'CHANG SOGS SKYABS DE'I LHAR
DMIGS PA DANG, 'KHOR PHUN SUM TSOGS PA KHYED RANG RNAMS SANGS
RGYAS RIGS LNGA BYANG SEMS SOGS KYI RNAM PAR DANG, MDZAD PA
PHUN SUM TSOGS PA GDUL BYA GANG 'DUL GYI SPRUL PA'I

TSOGS 'PHRA BZHIN PAR DMIGS NAS CHED DU BYA BA SEMS CAN THAMS
CAD KYI DON DU BLA NA MED PA'I SANGS RGYAS KYI GO 'PHANG THOB
PAR BYA, DE'I CHED DU YI DAM GYI LHA 'DI'I RJES SU GNANG BA
GSAN SNYAM PA GYIS LA GSAN PAR ZHU, DE LA GSAN BYA'I

CHOS NI MNYAM MED THUB PA'I DBANG POS DANG POR THUGS BSKYED,
BAR DU GRANGS MED GSUM DU TSOGS BSAGS, MTHAR 'OG MIN DU LONGS
SPYOD RDZOGS PA'I SKUR SANGS RGYAS, 'DZAM GLING BYE BA PHRAG
BRGYAR SH'AKYA THUB PA BYE BA PHRAG BRGYA RI

RAB KYI RTZER LHA'I GZHAL YAS KHANG DU RGYUD SDE SNA TSOGS
GSUNGS PA GRUB CHEN SO SO'I LUGS MANG PO YOD PA LAS, 'DI NI
'JAM DPAL RTZA RGYUD LAS, YI GE AA MING BDAG NYID CAN, ,STON
PA'I BSTAN PA GCES 'DZIN BYED, ,CES

@006A *, ,LUNG BSTAN PA LTAR AA BHYA KA RA GUPTA ZHES GRAGS PA
DANG, SKU TSE DE LA'ANG RDO RJE SEMS DPAS BYIN GYIS BRLABS
SHING YE SHES KYI MKHA' 'GRO MAS MNGON SUM DU LUNG BSTAN CING,
PHRENG BA SKOR GSUM DANG, SGRUB

THABS BSDUS PA RGYA MTSOR GRAGS PA 'DI SOGS RTZOM PAR BSKUL BA
YIN TE, MAN SNYE LAS, PHAL CHER MGON PO DE YIS BDAG ,BYIN GYIS
BRLABS PA DE GSUNG GI ,DON DE RANG NYID GSAL SMRA STE, ,DBUL
PO LA NI MI SBYIN NO, ,GZHAN

YANG RMI LAM DU MTHONG BA'I, ,RJE BTZUN BTZUN MOS BSKUL PA'I
PHYIR, ,ZHES GSUNGS PA LAGS PAR GDA', RJES GNANG GANG NAS
BSHAD SNYAM NA, SPYI RGYUD LAS, SLOB MA LHA YI RIGS MTHONG BA,
,DBANG NI RNAM PA BZHI YIN NO, ,ZHES

GSUNGS PAS DBANG BZHI'I DANG PO NI, SLOB MA SNOD RUNG DU BYED
PA'I DBANG CHEN DANG, DBANG GNYIS PA ME TOG PHOG PA'I LHA'I
DKYIL 'KHOR DU BUM PAR SNGAGS BZLAS NAS DBANG BSKUR BA STE,
SNAR THANG BRGYA RTZA LTA BU NUS PA BSKYED PA'I DBANG DU

GRAGS, DBANG GSUM PA NI, SEMS RGYUD GDON GYIS RLAMS PA ZHI
BA'I PHYIR DU DRAG PO'I DKYIL 'KHOR DU DBANG BSKUR BA DANG,
DBANG BZHI PA 'BYOR PA RGYAS PAR BYED PA'I DBANG LHA MO DPAL
GYI DKYIL 'KHOR DU DBANG BSKUR PA RKYAL SRID

SOGS 'DOD PAS YIN PAR BSHAD BAS, CHOS LDAN RAB 'BYOR GYIS
GSANG 'DUS DBANG BSHAD DU DE DAG RJES GNANG YIN GSUNGS BAS NA,
RJES GNANG NI SLOB MA LA YON TAN MA SKYES BA SKYED PA DANG,
SKYES PA GONG 'PHEL BYED BA DANG,

@006B PHYI NANG GI BGEGS ZHI BA DANG, DPAL DANG 'BYOR PA SKYED
CING 'PHEL BA'I DON DU RJES GNANG BYED PA YIN GYI, LA LAS SAm
BHU tA LAS, DBANG DANG BKA' GNANG THOB NAS NI, ZHES PA'I BKA'
GNANG LHA'I RJES GNANG LA BYED PA MI RUNG STE, DE BLA MAS

SLOB MAR SEMS CAN GYI DON BYED PAR TSIG GIS STER PA YIN NO,
,DE YANG BOD DU BYUNG BA'I SGRUB THABS KUN LAS BTUS BA RGYAS
'BRING BSDUS GSUM LAS, DANG PO NI, SGRUB THABS RGYA MTSOR
GRAGS PA AA BHYAS SNGON GYI PAn GRUB CHEN PO SO SO'I

THUGS BZHED KYI SGRUB YIG GNANG BA SNA TSOGS PHYOGS GCIG TU
BSDUS PA YAR LUNG LO TZ'A BA GRAGS PA RGYAL MTSAN GYIS BSGYUR
BA 'DI LA SGRUB THABS GZUNGS BCAS PA NYIS BRGYA DANG BZHI BCU
ZHE GNYIS YOD CING, RJES GNANG MI DGOS PA'I

SGRUB THABS DANG GZUNGS BCO BRGYAD, RJES GNANG DANG 'BREL BA
NYIS BRGYA DANG NYI SHU RTZA BZHI LA RJES GNANG BRGYA DANG ZHE
GCIG BYAS TE, LHA DANG SKU MDOG DANG PHYAG MTSAN DANG SNGAGS
RNAMS GCIG NA SGRUB THABS MANG PO LA'ANG RJES GNANG

GCIG GIS CHOG ,LHA DANG SKU MDOG PHYAG MTSAN SNGAGS RNAMS MI
GCIG NA RJES GNANG DGOS TE, GSHIN RJE GSHED DMAR DANG DGRA NAG
BZHIN, SNGAGS MI GCIG NA LHA DANG SKU MDOG ZHAL PHYAG GRANGS
GCIG KYANG RJES GNANG SO SOR BYA STE,

SPYAN RAS GZIGS HA LA HA LA BZHIN DANG, SHER PHYIN SER MO
PHYAG GNYIS MA BZHIN NO, ,GNYIS PA 'BRING PO NI, PA TSA BA LO
TZ'A BA NYI MA GRAGS KYIS BSGYUR BA'I SGRUB THABS PHYED DANG
NYIS BRGYA PA ZHIG YOD KYANG LUNG DANG RJES GNANG DONG SANG MI
@007A *, ,SNANG; DKON MCHOG RJES DRAN MGOR BKOD PA GCIG GO ,GSUM
PA BSDUS PA NI, PA RI LO CHEN GYIS RDO RJE GDAN PA CHE CHUNG
DANG DHA BYANG CHUB SEMS DPA' DANG, SHI LA AA KA RA DANG, BEE RO
TZA NA RAKshI TA DANG LNGA LA ZHUS

SHING; SGRUB THABS DE RE'I GSHAM NA 'GYUR GYI KHA BYANG YOD
CING, SGRUB THABS DGU BCU GO GNYIS LA RIGS MTHUN SDEBS PAS RJES
GNANG BDUN CU DON DGU YOD DO, ,DPE RNYING LA LAR LOTZ'A BA GZHAN
GYIS BSGYUR BA BSNAN NAS SGRUB THABS

YANG BRGYA BYAS MOD KYANG, PA RI'I 'GYUR MIN NO, ,DE DAG LAS
'DIR RGYAS PA PAn CHEN AA BHYA'I SGRUB THABS RGYA MTSO'I THUB BA
RDO RJE GDAN GYI SGRUB THABS GSUM GYI RJES GNANG BYED PA YIN
PAS, SLOB DPON GYI BYA BA RNAMS GRUB ZIN, KHYED RANG

RNAMS KYI BYA BA LA, SNGON 'GRO ,DNGOS GZHI, RJES GSUM LAS, DANG
PO MAndAL DBUL ZHING GSOL BA GDAB BA DANG, RGYUD DAG PAR BYED
PA'I SDOM BZUNG, THUN MONG MA YIN PA'I GSOL 'DEBS GSUM LAS, DANG
PO PHUN TSOGS BZHI

LDAN GYI DAD MOS SGO NAS MAndAL 'BUL BAR ZHU, MAndAL PHUL GRUB
NAS, PHYAG SNYIM PA ME TOG DANG BCAS GSOL 'DEBS 'DI'I RJES ZLOS
LAN GSUM MDZOD, RDO RJE 'DZIN PA DGONGS SU GSOL, ,BDAG NI 'GRO
LA PHAN DON DU, ,BRTZE CHEN

KHYOD LA GSOL 'DEBS KYI, ,MA LUS RJES GNANG STZAL TU GSOL,
,GNYIS PA NI, MDUN GYI NAM MKHAR THUB PA RDO RJE GDAN GTZO 'KHOR
GSUM LA SANGS RGYAS BYANG SEMS KYIS BSKOR BA SPRIN GYI PHUNG PO
LTA BUR MOS LA, DE'I SPYAN SNGAR

@007B SDIG PA BSHAGS PA SOGS BDUN RNAM DAG BGYI SNYAM PAS 'DI'I
RJES ZLOS LAN GSUM MDZOD, DKON MCHOG GSUM LA NAS, 'GRUB PAR SHOG
,GSUM BYAS, GSUM PA THUN MONG MA YIN BA'I GSOL BA 'DEBS PA 'DI'I
RJES ZLOS LAN

GSUM MDZOD, DUS GSUM SANGS RGYAS THAMS CAD KYI NGO BO BLA MA DAM
PAS BDAG LA THUB PA RDO RJE GDAN GTZO 'KHOR GSUM PA'I SKU GSUNG
THUGS KYI RJES GNANG MA LUS PA STZAL TU GSOL, GNYIS PA DNGOS
GZHI LA, SKU'I DANG GSUNG GI DANG

THUGS KYI RJES GNANG DANG GSUM LAS, THOG MAR SKU'I RJES SU GNANG
BA'I SLAD DU DMIGS PA 'DI BZHIN MDZOD, SLOB DPON DANG MDUN
BSKYED KYI THUGS KA'I 'OD ZER NYI MA LTA BUS KHYED RANG LUS 'JA'
'OD DU DAG CING 'OD GSAL STONG PAR MOS PA

GYIS, AOm SVA BHA WA NAS, HAm, SNANG SRID 'KHOR 'DAS KYI BSDUS
PA'I CHOS THAMS CAD RANG BZHIN GYIS DAG PA 'OD GSAL STONG PA
NYID DU GYUR, STONG PA'I NGANG LAS NAS, GNAS GSUM BYIN GYIS
BRLABS BA'I BAR BDAG BSKYED LTAR, THUGS

KAR H'Um SNGON PO RNAMS GSAL CHEM MI BYUNG BAR MOS, SLOB DPON
GYI THUGS KA'I SA BON GYI 'OD ZER GYIS SANGS RGYAS BYANG SEMS
THAMS CAD THUB PA RDO RJE GDAN GTZO 'KHOR GYI RNAM PA TSAD MED
GRANGS MED PA SPYAN DRANGS, KHYED RNAMS KYI SKU

LUS LA THIM, DE BZHIN DU SLOB DPON MDUN BSKYED DANG BCAS PA'I
THUGS KA NAS KYANG THUB PA RDO RJE GDAN GTZO 'KHOR GSUM GYI SKU
CHE BA RI RAB TZAM, 'BRING BOR PHRAN TZAM, CHUNG BA RDUL PHRAN
TZAM TSAD MED GRANGS MED DPAG TU MED PA KHA

@008A *, ,PA BU YUG 'TSUB PA LTAR SPYI BO SOGS BA SPU'I BU GA
DBANG PO'I SGO THAMS CAD NAS SIB SIB THIM PA'I MOS PA MDZOD, ROL
MO BYA ZHING, AOm A'A:BADZRA H'Am SV'AH'A'I MTHAR, AOm BADZRA AA
BE SHA YA A'A:A'A:A'A:DZA:H'Um BAm HO:ZHES

YANG YANG BRJOD PAS GNYIS SU MED PAR BSTIM PAS, DES NI, THUB PA
RDO RJE GDAN GTZO 'KHOR RNAMS KYI SKU'I RJES SU GNANG BA THOB,
KHYED RANG RNAMS KYI SKYE BA THOG MA MED PA NAS LUS KYI SGO NAS
BSAGS PA'I SDIG SGRIB THAMS CAD SBYANGS, THUB

PA RDO RJE GDAN GTZO 'KHOR RNAMS KYI SKU'I BYIN RLABS ZHUGS, DE
LA BRTEN NAS LUS LHA SKUR BSGOM PA DANG SKU'I 'PHRIN LAS MTHA'
DAG SGRUB PAR DBANG ZHING 'BRAS BU SANGS RGYAS KYI GZUGS SKU
'GRUB PA'I SKAL PA CAN DU BYAS SO, ,GSUNG GI

RJES GNANG GI SLAD DU SLOB DPON THUB PA RDO RJE GDAN DU GSAL
BA'I THUGS KAR H'Um YIG GI MTHAR SNGAGS PHRENG GIS BSKOR BA LAS
SNGAGS KYI PHRENG BA MAR ME GCIG LAS GNYIS CHAD KYI TSUL DU
BYUNG ZHAL NAS THON, KHYED RANG RNAMS THUB PA RDO RJE

GDAN GYI SKUR GSAL BA'I ZHAL DU ZHUGS, THUGS KA'I H'Um YIG GI
MTHAR G-YAS SKOR DU 'KHOD PAR MOS LA SNGAGS 'DI'I RJES ZLOS LAN
GSUM MDZOD, SNGAGS LAN GSUM SOGS BRJOD PA'I MTHAR, DANG PO DAM
TSIG SEMS DPA'I

TSUL; GNYIS PA YE SHES SEMS DPA'I TSUL, GSUM PA PHYIN CHAD KYIS
BRTAN PAR MDZAD PAR MOS LA SLOB DPON LA ME TOG PHUL ZHING, SKAL
BA PHUN TSOGS DRUG DANG LDAN PA'I SNGAGS DE 'DZIN 'DOD PAS PHUN
TSOGS DRUG LDAN DE

@008B BDAG LA STZOL CIG SNYAM DU GSOL BA 'DEBS PA 'DI'I RJES
ZLOS MDZOD, BCOM LDAN BDAG GIS BZUNG LAGS KYI, ,BCOM LDAN BDAG
LA 'GO PAR MDZOD, ,LAN GSUM GSOL BA BTAB PAS KHYED RANG RNAMS
PAS PHUL BA'I ME TOG GI PHRENG

BA DE SNGAGS KYI PHRENG BA DANG DBYANGS GSAL GYI RANG BZHIN DU
BYAS TE KHYED RANG RNAMS KYI SPYI BOR BZHAG PAS THUGS KA'I
SNGAGS PHRENG LA THIM PAS BYIN RLABS PHUN TSOGS THOB PAR MOS PA
MDZOD, BCOM LDAN BDAG GIS STZAL LAGS KYI, ,'DI LA

'GO BAR MDZAD DU GSOL, ,SNGAGS KYI DNGOS GRUB STZAL TU GSOL,
,BRTUL ZHUGS BRTAN PAR MDZAD DU GSOL, ,GSUM BRJOD NAS, RDO RJE
SLOB MA 'DI RNAMS KYI RGYUD LA BCOM LDAN 'DAS RDO RJE GDAN GTZO
'KHOR RNAMS KYI GSANG SNGAGS KYI

NUS MTHU DANG BYIN RLABS MA LUS PA 'JUG PAR GYUR CIG ,DE LTAR NA
THUB PA RDO RJE GDAN GTZO 'KHOR GYI GSUNG GI RJES GNANG THOB,
KHYED RNAMS KYI TSE RABS THOG MED NAS BSAGS PA'I NGAG GI SDIG
SGRIB THAMS CAD SBYANGS, THUB DBANG 'KHOR

BCAS KYI GSUNG GI BYIN RLABS ZHUGS, DE LA BRTEN NAS SNGAGS BA
ZLA BA DANG SNGAGS KYI DNGOS GRUB MTHA' DAG SGRUB PA LA DBANG
BAR BYAS, 'BRAS BU LONGS SPYOD RDZOGS PA'I SKU 'GRUB PA'I SKAL
BA CAN DU BYAS PA YIN NO, ,THUGS KYI RDZES

GNANG GI SLAD DU KHYED RANG RNAMS LHAR GSAL BA LA DMIGS PA GTAD
PAS LHA SKU JE DVANGS JE DVANGS LA 'JA' 'OD KYI RNAM PAR GYUR
TE, 'KHOR RNAMS 'OD DU ZHU KHYED RANG LA, KHYED RNAMS KYANG 'OD
DU ZHU NAS THUGS KA'I SA BON LA, DE YANG JE PHRAR

@009A *, ,GYUR TE MTHAR NAM MKHA' LA 'JA' YAL BA LTAR MI DMIGS
PAR BSAM STE, GSANG 'DUS LAS, DNGOS PO MED PAS BSGOM PA MED,
,SGOM PAR BYA BA SGOM PA MIN, ,DE LTAR DNGOS PO DNGOS MED PAS,
,SGOM PA

DMIGS SU MED PA'O, ,ZHES RKANG PA DANG POS CHAD MTHA' BKAG
,GNYIS PAS RTAG MTHA' BKAG ,GSUM PAS RTAG CHAD GNYIS BSRES PA
DNGOS SU BKAG NAS, SHUGS LA THA SNYAD DU YOD PA MED PA GANG RUNG
MA YIN PA'I GNYIS MIN GYI MTHA'

BKAG PA YIN PAS, CHOS THAMS CAD RANG BZHIN GYIS MI DMIGS PA'I
'OD GSAL NAM MKHA' LTA BU LA MNYAM PAR BZHAG BAR MDZOD, SPRO NA,
RDO RJE SLOB MA 'DI RNAMS KYI THUGS RGYUD LA THUB PA 'KHOR BCAS
KYI THUGS GNYIS SU MED PA'I

YE SHES KYI BYIN RLABS DANG NUS MTHU THAMS CAD MA LUS PA 'JUG
PAR GYUR CIG ,CES BRJOD, DE LTAR NA, THUB PA RDO RJE GDAN GTZO
'KHOR RNAMS KYI THUGS KYI RJES GNANG THOB, KHYED RNAMS KYI TSE
RABS THOG MED NAS BSAGS PA'I YID GYI SDIG

SGRIB THAMS CAD SBYANGS, THUB PA RDO RJE GDAN 'KHOR BCAS KYI
THUGS KYI BYIN RLABS ZHUGS, DE LA BRTEN NAS THUGS RNAM PAR MI
RTOG PA'I YE SHES SGOM PA THUGS TING NGE 'DZIN GYI 'PHRIN LAS
MTHA' DAG SGRUB PA LA DBANG BAR BYAS SHING 'BRAS BU

CHOS KYI SKU 'GRUB PA'I SKAL BA CAN DU BYAS BA YIN NO, ,DES THUB
PA RDO RJE GDAN GTZO 'KHOR GYI RJES GNANG PHUL ZIN PAS GTANG RAG
GI MAndAL 'BUL BCUG ,DE NAS RGYA GZHUNG GI THOG MAR DAM TSIG
GSUM BKOD KYI SGRUB THABS GNYIS LA LUNG MA

@009B GTOGS RJES GNANG MI DGOS, THUB PA RDO RJE GDAN GTZO 'KHOR
GYI SGRUB THABS GSUM YOD PA'I LUNG BYA, RJES GNANG GNYIS PA'I
SGRUB THABS DU YOD KYI LUNG YANG 'DIR BKLAGS, TSOM BU'I LHA LA
MCHOD PA BYIN GYIS BRLABS SHING MCHOD BSTOD

DANG 'DOD DON GONG LTAR ZHUS, MA 'BYOR PA DANG NYAMS PA SOGS
KYIS NONGS PA BZOD PAR GSOL, BADZRA SATVA A'A:MANG DU BRJOD
CING, AOm KHYED KYIS SEMS CAN DON KUN MDZAD, ,CES SOGS KYI
MTHAR, BADZRA MU:SE GOL BYAS LA, TSOM BU'I LHA

YE SHES PA GSHEGS, DAM TSIG PA RANG LA THIM PAR BSAM LA LAS KYI
RDO RJES TSOM BU RNYING BA BSDUS TE GSAR BA BSHAMS, MCHOD LA
GSOS, GTOR MA YANG GSOS, DE'I BAR LA SLOB DPON GYIS SKYABS 'GRO
NAS MDUN BSKYED BZLAS PA'I BAR

GYI SPYI'I CHINGS GONG BZHIN, KHYAD PAR LHA'I GDAN DANG SA BON
GTZO BOR RIGS BDAG DANG SNGAGS BRJOD, MCHOD PA'I SNGON GYI MTSAN
SNGAGS BSTOD PA RNAMS NGES PAR BYAS LA NYAMS SU BLANGS, ` ,RJES
GNANG NI, 'O NAM MKHA' DANG

MNYAM PA'I SEMS CAN THAMS CAD KYI DON DU SANGS RGYAS THOB PAR
BYA, DE'I CHED DU 'PHAGS PA SPYAN RAS GZIGS GTZO 'KHOR GYI RJES
SU GNANG BA ZAB MO ZHU SNYAM PA'I SGO NAS MAndAL 'BUL BAR ZHU,
MAndAL GRUB NAS, SPYAN RAS GZIGS NI

DRAN NAS KYANG, NAD GDON 'JIGS PA BRGYAD SOGS ZHI, SOGS CHOS
BSHAD LTAR MDZAD NAS THUN MONG MA YIN PA'I GSOL BA GDAB PA SOGS
NAS THUGS KYI RJES GNANG GI BAR RIGS 'GRE SBYAR LA BYA, SLAR
YANG RJES GNANG PHYI MA'I SGRUB

@010A *, ,THABS DU YOD LUNG BYED PA SOGS BYED, CHOS THUN RE RE
BZHIN YANG RJES GNANG DANG PO LA GSOL 'DEBS RGYUN BSHAGS SOGS
YANG YANG BYA ZHING, RJES GNANG PHYI MA'I TSE CHOS SKYONG DANG
GZHI BDAG GTOR MA SOGS BSNGOS,

'PHRIN LAS BCOL ZHING GSHEGS SU GSOL, DE NAS RJES GNANG PHYI
MA'I MTHAR DAM TSIG DANG SDOM PA SRUNGS SNYAM PAS 'DI'I RJES
ZLOS LAN GSUM MDZOD, GTZO BOS JI LTAR BKA' STZAL PA, SOGS DANG,
RJES GNANG RDZOGS PAR THOB PA'I

GTANG RAG GI MAndAL 'BUL BCUG ,RGYUD LAS DNGOS GRUB 'DOD PAS LUS
LONGS SPYOD THAMS CAD TSIGS BCAD 'DIS 'BUL BAR BSHAD PAS, DE DAG
PHUL BAR MOS NAS 'DI'I RJES ZLOS MDZOD, DENG NAS BRTZAMS TE SOGS
DANG, BSOD

NAMS 'DI YIS THAMS CAD GZIGS PA SOGS KYIS BSNGO BA DANG, NYIN MO
BDE LEGS SOGS KYI BKRA SHIS BYA'O, ,SLOB DPON GYIS RJES CHOG
GONG LTAR DANG RANG LHAR GSAL BA'I GNAS GSUM YI GE GSUM GYIS
BSRUNGS, BSNGO SMON BKRA

SHIS RGYAS PA BYA'O,, ` ,,BZHI PA SGRUB THABS SO SOR MI 'DRA BA
BYE BRAG TU BSHAD PA NI, SPYAN RAS GZIGS KYI SKOR LA, /2\ 'JIG
RTEN DBANG PHYUG DKAR PO ZHAL GCIG PHYAG BZHI PA RTOG PA NAS
GSUNGS PA'I GTZO 'KHOR GSUM PA'I SGRUB

THABS NI, TSOGS ZHING SOGS SPYI 'GRO NGOS ZIN PAR BYAS LA,
BSANGS SBYANGS, STONG PA'I NGANG LAS PAD ZLA'I STENG DU
HR'I:DKAR PO LAS 'OD 'PHROS, 'PHAGS PA MCHOD, SEMS CAN GYI DON
BYAS, SLAR 'DUS YONGS SU GYUR PA LAS, 'JIG

@010B RTEN DBANG PHYUG SKU MDOG DKAR PO ZHAL GCIG PHYAG BZHI PA,
DANG PO GNYIS THUGS KAR THAL MO SBYAR BA, G-YAS 'OG MAS BGRANG
PHRENG DANG G-YON 'OG MAS PADMA DKAR PO 'DZIN PA, RIN PO CHE'I
RGYAN DANG DAR SNA TSOGS KYI NA BZA' CAN, ZHABS

RDO RJE SKYIL KRUNG GIS BZHUGS PA, G-YAS PHYOGS SU PADMA'I STENG
DU NOR BU 'DZIN PA DANG, G-YON DU PADMA'I STENG DU 'BRU DRUG MA
GNYIS ZHAL GCIG PHYAG BZHI SOGS GTZO BO DANG MTSUNGS PAR BSKYED,
GNAS GSUM BRLABS DAM YE BSRE,

DBANG LHAS DBANG BSKUR, RIGS BDAG 'OD DPAG MED KYIS DBU BRGYAN,
MCHOD BSTOD BYA, SNGAGS, AOm MA nI PADMA'I H'Um, MTSAN SNGAGS,
AOm LO KE SHVAR, BSTOD PA, SKYON GYIS MA GOS SKU MDOG DKAR,
,RDZOGS SANGS RGYAS KYIS DBU LA BRGYAN,,

THUGS RJE'I SPYAN GYIS 'GRO LA GZIGS, ,SPYAN RAS GZIGS LA PHYAG
'TSAL LO, /3\ ,ZA MA TOG BKOD PA'I MDO LAS BSHAD PA'I YI GE DRUG
PA'I SGRUB THABS NI, STONG PA'I NGANG LAS RDO RJE DANG PADMA
DANG ZLA BA'I DKYIL 'KHOR GYI STENG DU HR'I:LAS

'JIG RTEN DBANG PHYUG SKU MDOG STON ZLA LTAR DKAR BA, ZHAL GCIG
PHYAG BZHI PA, RTZA PHYAG GNYIS THAL MO SBYAR BA, LHAG MA G-YAS
BGRANG PHRENG DANG, G-YON PADMA DANG NOR BU 'DZIN PA, RIN PO CHE
DANG DAR SNA TSOGS KYI NA BZA', STAG GI

PAGS PA'I SHAM THABS CAN, 'OD ZER DKAR PO 'PHRO ZHING ZHABS RDO
RJE SKYIL KRUNG GIS BZHUGS, THUB PA RDO RJE GDAN GYI RGYA GZHUNG
LAS DE NAS YE SHES SEMS DPA' DANG DAM TSIG SEMS DPA' GCIG TU
BYAS TE, ZHES GSUNGS PA LTAR DU
@011A *, ,MAS BSHAD PAS, GNAS GSUM BRLAB, DAM YE BSRAS, DBANG
BSKUR RGYAS GDAB, MCHOD BSTOD SGRUB THABS THAMS CAD LA BYA
ZHING, 'DIR RIGS BDAG ,SNGAGS, MTSAN SNGAGS, BSTOD PA KUN LA
'DRA,

MTSAMS MED BYAS PAS KYANG 'GRUB PA DANG, NAD SOGS 'DAGS PAR
BSHAD, /4\ 'JIG RTEN MGON PO PADMA KHA 'BYED GYI SGRUB THABS
NI, PADMA DANG ZLA BA'I STENG DU 'JIG RTEN MGON PO ZHI BA SKU
MDOG ZLA BA LTAR DKAR BA, ZHAL GCIG PHYAG

BZHI PA, G-YON PADMA BSNAMS PA, G-YAS MCHOG SBYIN GYI PHYAG
RGYA, PHYAG GNYIS KHU TSUR BCING, GUNG MO GNYIS PADMA KHA PHYE
BA LTAR, RAL BA'I COD PAN DANG RIN PO CHE'I RGYAN DANG DAR SNA
TSOGS KYI NA BZA' CAN, ZHABS RDO RJE SKYIL KRUNG GIS

BZHUGS PA, GNAS GSUM BRLAB, DAM YE BSRES, DBANG BSKUR, RIGS
BDAG ,SNGAGS, MTSAN SNGAGS, BSTOD PA RNAMS 'DRA'O, /5\ ,YI GE
DRUG PA GTZO 'KHOR GSUM PA'I SGRUB THABS NI, PADMA'I STENG DU
HR'I:LAS RJE BTZUN DBANG PHYUG NI,

GONG LTAR BSKYED, DE'I G-YAS SU NOR BU 'DZIN PA, PHYAG DANG PO
GNYIS THAL MO SBYAR BA, G-YAS 'OG MAS NOR BU DANG, G-YON 'OG
MAS PADMA 'DZIN PA, G-YON DU 'BRU DRUG MA PHYAG DANG PO GNYIS
THAL MO SBYAR BA, G-YAS 'OG MAS PO TI DANG,

G-YON 'OG MAS PADMA 'DZIN PA, GZHAN GTZO BO LTA BU, GNAS GSUM
BRLAB, DAM YE, DBANG BSKUR, RIGS BDAG ,SNGAGS, MTSAN SNGAGS
RNAMS 'DRA, /6\ RNAM SNANG MNGON BYANG NAS BSHAD PA'I KHA SAR
BA nI'I SGRUB THABS BZHI NI,

@011B SNA TSOGS PADMA DANG ZLA BA'I TENG DU HR'I:LAS 'JIG RTEN
DBANG PHYUG KHA SAR BA nI SKU MDOG DKAR PO ZHAL 'DZUM ZHING LO
BCU DRUG LON PA LTA BU, ZHAL GCIG PHYAG GNYIS PA G-YAS MCHOG
SBYIN LAS BDUD RTZI BABS PAS BKRES SKOM SEL BA, G-YON

SDONG BU DANG CAS PA'I PADMA BSNAMS PA, RAL BA'I COD PAN CAN,
RIN PO CHE'I RGYAN DANG DAR SNA TSOGS KYI NA BZA' CAN, 'OD ZER
DKAR PO BYE BA 'PHRO BA'I DBUS NA SKYIL KRUNG PHYED PAS BZHUGS
PA, DE'I G-YAS SU SGROL MA LJANG KHU G-YAS MCHOG

SBYIN DANG G-YON AUTPAL, NOR BZANG SER PO THAL MO SBYAR ZHING
CHOS KYI KA P'A LA 'DZIN PA, G-YON DU KHRO GNYAR CAN SER MO
PHYAG BZHI MA, G-YAS PHYAG 'TSAL BA DANG BGRANG PHRENG, G-YON
NA DBYUG GU RTZE GSUM DANG SBYI BLUGS BSNAMS PA,

DE'I G-YON DU RTA MGRIN DMAR PO THUNG ZHING LTO BA 'PHYANG
BSKRA KHAM SER 'BAR BA, SPYAN GSUM PA, G-YAS PHYAG 'TSAL BA'I
TSUL DANG, G-YON DBYUG PA AO MA TSUGS BYAS PA, STAG GI PAGS
PA'I NA BZA' CAN, GNAS GSUM BRLAB, DAM YE

DAD DBANG BSKUR, GTZO BO LA 'OD DPAG MED, 'KHOR RNAMS LA GTZO
BO NYID KYIS DBU BRGYAN, SNGAGS, AOm HR'I:SV'AH'A, MTSAN
SNGAGS, AOm LO KE SHVAR KHA SARPA nI SA PA RI W'A RA, BSTOD
PA, MTSAN DPE'I CHA SHAS YONGS SU RDZOGS PA'I

SKU; ;STON KA'I ZLA BA 'BUM PHRAG 'KHRIGS PA'I GZI, ,RIN CHEN
BYE BA'I RGYAN GYIS RNAM PAR BRGYAN, THUGS RJE CHEN PO KHYOD
LA PHYAG 'TSAL LO, ,ZHES SO, /7\ ,MKHA' SPYOD KYI 'JIG RTEN
DBANG PHYUG GTZO 'KHOR BCU GSUM PA'I SGRUB

@012A *, ,THABS NI, BAm LAS SNA TSOGS PADMA 'DAB MA BRGYAD
PA'I STENG DU AA LAS ZLA BA'I DKYIL 'KHOR GYI STENG DU
HR'I:WAS MKHA' SPYOD 'JIG RTEN DBANG PHYUG DKAR PO ZHAL 'DZUM
ZHING LO BCU DRUG LON PA LTA BU ZHAL GCIG PHYAG GNYIS,

G-YAS BDUD RTZI'I RGYUN 'BAB BA'I MCHOG SBYIN DANG, G-YON
SDONG BU DANG BCAS PA'I PADMA BSNAMS PA, RAL BA'I COD PAN CAN
RIN PO CHE'I RGYAN DANG DAR SNA TSOGS KYIN BZA' CAN, 'OD ZER
DKAR PO DANG LDAN PA, RIN PO CHE DANG SENG GE'I

GDAN GYI STENG DU SKYIL KRUNG PHYED PAS BZHUGS PA, DE'I G-YAS
LOGS SU SGROL MA LJANG KHU G-YAS MCHOG SBYIN DANG G-YON AUTPAL
'DZIN PA, NOR BZANG SER PO GSER MDOG THAL MO SBYAR ZHING G-YON
PO TE BSNAMS PA, G-YON LOGS SU

KHRO GNYER CAN SER PO G-YAS MCHOG SBYIN DANG G-YON DBYUG GU
RTZE GSUM PA 'DZIN PA, RTA MGRIN DMAR PO THUB ZHING LTO BA
'PHYANG BA, SKRA DMAR SER GYEN DU BRDZES PA SPRUL NAG GIS SE
RAL KHA BYAS PA, SMAR SER PO, SPYAN GSUM

DMAR ZHING ZLUM PA, SMIN MTSAMS SU KHRO GNYER BSDUS PA, STAG
GI PAGS PA'I SHAM THABS CAN, G-YAS PHYAG 'TSAL BA'I TSUL DANG,
G-YON DBYUG PA AOm MA TSUGS BYAS PA, SHAR DU RNAM SNANG, ,LHOR
RIN 'BYUNG, NUB TU 'OD

DPAG MED, BYANG DU DON GRUB, MER SPYAN MA, BDEN BRAL DU MA MA
GI ,RLUNG DU GOS DKAR MO, DBANG LDAN DU DBYINGS KYI DBANG
PHYUG MA, RIGS BDAG ,SNGAGS, AOm HR'I:SV'AH'A, MTSAN SNGAGS
BSTOD PA 'DRA, /8\ 'JIG RTEN DBANG PHYUG

@012B SENG GE'I SGRA'I SGRUB THABS BZHI LA NI, STONG BA'I
NGANG LAS PAm LAS PADMA DMAR PO 'DAB MA BRGYAD BA'I STENG DU
A'A:LAS SENG GE DKAR PO MGO G-YAS SU BSTAN CING GDONG GYEN DU
PHYOGS BA, RAL PA DMAR PO THUR LA 'PHYANG ZHING RIN PO CHE'I
RGYAN GYIS

SPRAS PA, DE'I STENG DU AA LAS ZLA BA'I DKYIL 'KHOR GYI STENG
DU HR'I: YIG LAS 'OD ZER 'PHROS, 'PHAGS PA MCHOD SEMS CAN
THAMS CAD KYI SDIG SGRIB SBYANGS, SENG GE'I SGRA'I GO 'PHANG
LA BKOD, TSUR 'DUS YONGS SU GYUR PA LAS RANG NYID RJE BTZUN

SENG GE'I SGRA DKAR PO ZHAL GCIG PHYAG GNYIS PA, RAL PA'I COD
PAN CAN, SPYAN GSUM PA, DKA' THUB KYI CHA LUGS 'DZIN PA, ZHABS
GNYIS ROL PA'I STABS KYIS BZHUGS PA, PHYAG G-YAS SKYABS SBYIN
GYI PHYAG RGYA BUS MO G-YAS KYI STENG DU BRKYANG PA,

G-YON PA SKU RGYAB TU GDAN LA BSTEN PA, G-YAS SU SBRUL DKAR
POS DKRIS PA'I RTZE GSUM DKAR PO DANG, G-YON LOGS SU PADMA
DKAR PO'I STENG DU RAL GRI DKAR PO DANG, DE DANG NYE BAR GNAS
PA'I PADMA DKAR PO'I STENG DU ME TOG DRI BZANG SNA TSOGS PAS

KANG BA'I THOD PA DKAR PO CAN KRIshnA SA RA'I BAGS PAS NU MA
G-YON PA BKAB PA, RANG GI LUS LAS DE BZHIN GSHEGS PA LNGA
'PHRO ZHING, SPYI BOR RNAM PAR SNANG MDZAD, DPUNG PA G-YAS PAR
MI BSKYOD PA, G-YON PAR 'OD DPAG MED, DKU

G-YAS PAR RIN CHEN 'BYUNG LDAN, G-YON PAR DON YOD GRUB PA
RNAMS BZHUGS PA, RIGS BDAG 'OD DPAG MED, AOm A'A:HR'I:SIDHA
N'A DA H'Um PHAt, BZLA RGYU'I SNYING PO DANG, NA MO RATNA TRA
Y'A YA, PHYAG 'TSAL LO DKON MCHOG GSUM LA,

@013A *, ,NA MA:A'ARYA AA WA LO KI TE SHVA R'A YA, PHYAG 'TSAL
'PHAGS PA SPYAN RAS GZIGS DBANG PHYUG LA, BO DHI SATV'A YA,
BYANG CHUB SEMS DPA' LA, MAH'A SATV'A YA, SEMS DPA' CHEN PO
LA, MAH'A KA RU nI KA YA, SNYING RJE CHEN PO KYE, TADYA TH'A,
'DI LTA STE, KA tA, 'PHONG NGA,

KRITZTSA, DBUL BA, DZA LA SHE 'TSO BA'I GSOB BO, AOm AA KA tE,
KUN NAS GSO BA LA MYUR BA'I KHYAD PAR GSO BA'AM RNAM PAR GSOG,
BI KA tE, NGES PAR GSO DANG, NI KEtA, SGRUB PA YOD DANG NYE
BA'O, ,KA tAm KA tE, SHIN TU YANG GSO BA, KA RO tE, BYED PA
DRAG PO, KA RO tA, DRAG PO GSO BAR BYED PA,

BIDYA SV'AH'A, RIG PA GZHI TSUGS, ZHES BA GZUNGS TE, PHAN YON
NI, TZANTRA GO MIS MDZAD PA LAS, GZUNGS SNGAGS 'DI ZHES PA NAS
DE NAS LCI BA LHAG MA DE NYID LA MNGON PAR BSNGAGS TE LUS LA
NYE BAR BYUGS NA, NAD THAMS CAD RAB TU ZHI BAR

'GYUR RO, ,GAL TE MTSAMS MED BA'I LAS BYAS PAS KYANG NYI MA
BDUN NAM, BCU BZHI 'AM, NYI MA NYI SHU RTZA GCIG GIS MA 'GRUB
NA, DE'I TSE BDAG GIS MTSAMS MED PA LNGA BYAS PA YIN NO ZHES
PA GZUNGS LAS KYANG GSUNGS SO,, /9\

'JIG RTEN DBANG PHYUG HA LA HA LA ZHAL GSUM PHYAG DRUG PA GTZO
'KHOR GNYIS PA'I SGRUB THABS NI, STONG BA'I NGANG LAS PADMA
DMAR PO DANG ZLA BA'I DKYIL 'KHOR GYI STENG DU HR'I:LAS 'OD
ZER 'PHROS, 'PHAGS PA MCHOD SEMS CAN GYI DON BYAS,

SLAR 'DUS PA YONGS SU GYUR BA LAS RANG NYID 'JIG RTEN DBANG
PHYUG HA LA HA LA SKU MDOG DMAR PO ZHAL GSUM PHYAG DRUG PA,
RTZA ZHAL DKAR PO, G-YAS ZHAL SNGON PO, G-YON ZHAL SER PO,
ZHAL RE RE LA SPYAN GSUM GSUM DANG LDAN

@013B BA; PHYAG G-YAS KYI DANG POS MCHOG SBYIN, GNYIS PA NA
BGRAD PHRENG, GSUM BA NA MDA', G-YON GYI DANG PO NA RANG GI
PUS MO'I STENG NA GNAS PA'I 'DOD PA'I LHA MO'I NU MA 'DZIN PA,
GNYIS PA NA PAD DKAR GYI SDONG BU YAL KA GSUM PA,

GSUM PA NA GZHU 'DZIN PA, BRLA G-YON PA'I STENG DU LHA MO SGEG
MO ZHAL GCIG PHYAG GNYIS MA, G-YON PAS CHU SKYES 'DZIN PA,
G-YAS PAS BCOM LDAN 'DAS LA 'KHYUD BA, THOD BA'I PHRENG BA
DANG ZLA BA PHYED PAS DBUL BRGYAN PA, RIN PO

CHE'I RGYAN DANG STAG GI PAGS PA'I SHAM THABS CAN, G-YAS NGOS
NA SBRUL GYIS DKRIS PA'I RTZE GSUM DANG, G-YON DU ME NYOG SNA
TSOGS KYIS BKANG BA'I THOD PA PADMA'I STENG NA GNAS PA, RIN PO
CHE'I RI'I PHUGS NA PADMA DMAR PO DANG ZLA BA LA ROL PA'I

STABS KYIS BZHUGS PA, RIGS BDAG 'OD DPAG MED, SNGAGS, AOm
BADZRA DH'ARM'A HR'I:MTSAN SNGAGS, LO KI SHVA RA SA PA RI W'A
RA, BSTOD PA 'DRA, /10\ 'JIG RTEN DBANG PHYUG HA LA HA LA ZHAL
GSUM PHYAG DRUG PA GTZO RKYANG GI SGRUB THABS NI, STONG

PA'I NGANG LAS PADMA DMAR PO DANG ZLA BA'I STENG DU HR'I: LAS
PADMA HR'I:SA MTSAN PA LAS 'OD 'PHROS, DON GNYIS BYAS SHING
'DUS PA LAS, RANG NYID 'JIG RTEN DBANG PHYUG HA LA HA LA SKU
MDOG DKAR PO ZHAL GSUM PHYAG DRUG PA RTZA ZHAL DKAR PO, G-YAS

ZHAL SNGON PO, G-YON ZHAL SER PO, ZHAL RE RE LA SPYAN GSUM
GSUM DANG LDAN PA, PHYAG G-YAS DANG POS MCHOG SBYIN, GNYIS PAR
BGRANG PHRENG, GSUM PA NA MDA', G-YON GYI DANG PO NA 'DOD PA'I
LHA MO'I NU MA, GNYIS PAS PAD

@014A *, ,DKAR GYI SDONG BU DANG, GSUM PAS GZHU 'DZIN PA, RIN
PO CHE'I RGYAN DANG STAG GI PAGS PA'I SHAM THABS BYAS PA,
PADMA DMAR PO DANG ZLA BA LA ROL PA'I STABS KYIS GZHUGS PA,
THOD PA'I PHRENG BA DANG ZLA BA PHYED PAS DBU LA BRGYAN

PA; G-YAS NGOS SU SBRUL GYIS DKRIS PA'I RTZE GSUM DANG, G-YON
NGOS SU ME TOG SNA TSOGS KYIS BKANG BA'I THOD PA PADMA'I STENG
NA GNAS PA, RIN PO CHE'I RI'I PHUGS NA BZHUGS PA, RIGS BDAG
'OD DPAG MED, SNGAGS, AOm HA LA HA LA HR'I:

MTSAN SNGAGS BSTOD PA 'DRA, HA LA HA LA'I SGRUB THABS GNYIS
LHAN SKYES ROL PAS MDZAD PAR BA RI PAS GSUNGS, /11\ RDO RJE
CHOS DKAR PO ZHAL GSUM PHYAG DRUG PA'I SGRUB THABS NI, STONG
PA'I NGANG LAS PADMA DMAR PO'I STENG DU HR'I:LAS 'OD ZER
'PHROS

DON GNYIS BYAS, SEMS CAN THAMS CAD RDO RJE CHOS KYI GO 'PHANG
LA BKOD TSUR 'DUS PA LAS, RANG NYID RDO RJE CHOS SKU MDOG STON
KA'I ZLA BA LTA BU ZHAL GSUM PHYAG DRUG PA, RTZA ZHAL DKAR PA
SOGS NAS, MDA' 'DZIN PA'I BAR GONG DANG 'DRA,

G-YON GYI DANG PO NA PADMA DKAR PO'I SDONG BU, GNYIS PAS RANG
GI PUS MO'I STENG NA GNAS PA'I 'DOD PA'I LHA MO'I NUM, GSUM PA
NA GZHU 'DZIN BA, G-YAS PHYOGS NA SBRUL GYIS DKRIS PA'I RTZE
GSUM DANG, G-YON PHYOGS NA ME TOG

SNA TSOGS KYIS BKANG BA'I THOD PA PADMA'I STENG NA 'DZIN PA,
RIN PO CHE'I RI'I PHUGS NA PADMA DMAR PO'I STENG DU ROL BA'I
STABS KYIS BZHUGS PA, SNA TSOGS BA'I SANGS RGYAS KYI SKU 'PHRO
BA, SANGS RGYAS LNGA'I COD PAN CAN, RAB TU DGYES

@014B PA'I SPYAN RGYAS PA, RIGS BDAG 'OD DPAG MED, SNGAGS, AOm
BADZRA DHARM'A DHR'I: MTSAN SNGAGS, BADZRADHARM'A, BSTOD PA,
'DOD CHAGS RDO RJE CHOS KYI SKU, ,KUN RTOG YE SHES RDO RJE'I
GSUNG, ,TING 'DZIN CHEN PO'I RDZU 'PHRUL GYIS, ,GAR MDZAD MGON
LA

PHYAG 'TSAL BSTOD, ,CES SO, /12\ GAR DBANG GTZO 'KHOR DGU'I
SGRUB THABS SANGS RGYAS KYIS GSUNGS PA NI, STONG PA'I NGANG
LAS SNA TSOGS PADMA 'DAB MA BRGYAD PA'I LTE BAR HR'I:DMAR PO
LAS 'OD ZER 'PHROS DON GNYIS BYAS, SLAR 'DUS PA LAS

RANG NYID SPYAN RAS GZIGS GAR GYI DBANG PHYUG SKU MDOG DMAR
PO, ZHAL GCIG PHYAG GNYIS PA RGYAN THAMS CAD KYIS BRGYAN PA,
'OD DPAG TU MED PA'I COD PAN CAN, RANG 'DRA'I YUM GOS DKAR MO
LA SNYOMS PAR 'JUG CING 'KHYUD PA'I PHYAG G-YON

PADMA DMAR PO BSNAMS PA, G-YAS PAS GAR GYI TSUL GYIS KHAB KYI
PHYAG RGYAS PADMA DE'I KHA 'BYED PA, GTZO BO'I GDAN PADMA 'DAB
MA BRGYAD PA'I SHAR GI 'DAB MAR RNAM GZIGS MA DKAR MO PADMA
DMAR PO BSNAMS PA, LHO'I 'DAB MAR SGROL MA LJANG KHU

PADMA LJANG KHU 'DZIN PA, NUB TU GAR DBANG MA SER MO G-YON
AUTPAL SNGON PO, BYANG DU KHRO GNYER CAN DKAR MO PADMA SER PO,
BYANG SHAR DU PADMA'I GNAS CAN SER MO PADMA DMAR PO, SHAR LHOR
RDO RJE PADMA'I DBANG PHYUG NAM MKHA'I MDOG CAN PAD

DKAR 'DZIN PA, LHO NUB TU SNA TSOGS PADMA DKAR MOS PADMA SNGON
PO, NUB BYANG DU SNA TSOGS RDO RJE MA SNA TSOGS MDOG CAN SNA
TSOGS PADMA BSNAMS PA, THAMS CAD KYIS G-YAS PAS PADMA KHA
'BYED PA, THAMS CAD RIN PO CHE'I RGYAN DANG DAR SNA 
@015A *, ,TSOGS KYI NA BZA' CAN, ZHABS SEMS DPA'I SKYIL KRUNG
GIS BZHUGS PA, GTZO BO LA 'OD DPAG MED, 'KHOR RNAMS LA GTZO BOS
DBU BRGYAN PA, SNGAGS, AOm PADMA NI RTEN SHVA RE H'Um, MTSAN
SNGAGS, AOm PADMA NI RTI SHVA RA

SA PA RI W'A RA, BSTOD PA, GANG GI RANG BZHIN CHAGS BRAL YANG,
,CHAGS PA CAN LA CHAGS PA DANG, ,MTHUN PAR BSTAN PAS CHAGS SOGS
RNAMS, ,ZHI MDZAD DE LA PHYAG 'TSAL LO, ,ZHES SO, ,/13\ NAD SOGS
NYER ZHI'I MTHU CHEN PO CAN GYI GAR

DBANG PHYAG BCO BRGYAD PA LHA LNGA'I SGRUB THABS NI, STONG PA'I
NGANG LAS NAS, TSUR 'DUS YONGS SU GYUR PA LAS RJE BTZUN SPYAN
RAS GZIGS PADMA GAR GYI DBANG PHYUG SKU MDOG DMAR PO ZHAL GCIG
PHYAG BCO BRGYAD PA, PHYAG THAMS CAD KYIS SNA TSOGS

PADMA RE RE BSNAMS PA, RAL BA'I THOR TSUGS DANG 'OD DPAG MED
KYIS DBU RGYAN CAN, RIN PO CHE'I RGYAN DANG DAR SNA TSOGS KYI NA
BZA' MDZAD PA, SKYIL KRUNG PHYED PAS BZHUGS PA, RNAL 'BYOR MA'I
TSOGS KYIS YONGS SU BSKOR PA, G-YAS LOGS

SU SGROL MA DANG NOR BZANG DANG, G-YON LOGS SU KHRO GNYER CAN
DANG RTA MGRIN TE, THAMS CAD KYANG LHA'I RGYAN DANG GOS KYIS
BRGYAN PA, RIGS BDAG ,SNGAGS, MTSAN SNGAGS, BSTOD PA 'DRA, /14\
'JIG RTEN DBANG PHYUG HA RI HA RI HA RI LA ZHON

PA'I SGRUB THABS SANGS RGYAS KYI GSUNG DANG GNYIS PA NI, STONG
PA'I NGANG LAS YAm LAS RLUNG DKYIL GZHU LTA BU BA DAN GYIS MTSAN
PA, RAm LAS ME DKYIL DMAR PO ZUR GSUM RAm GYIS MTSAN PA, BAm LAS
CHU DKYIL DKAR PO ZLUM PO BAM GYIS MTSAN

@015B PA; LAm LAS SA DKYIL SER PO GRU BZHI PA RDO RJE RTZE GSUM
PAS MTSAN PA, SUm LAS RI RAB RIN PO CHE SNA BDUN GYI RANG BZHIN
LCOGS BRGYAD DANG LDAN PA'I STENG DU PAm LAS PADMA DANG AA LAS
ZLA BA'I DKYIL 'KHOR GYI STENG DU HR'I:LAS 'OD ZER 'PHROS,
'PHAGS PA

MCHOD, SEMS CAN GYI DON BYAS, SPYAN RAS GZIGS KYI GO 'PHANG LA
BKOD, TSUR 'DUS YONGS SU GYUR PA LAS RANG NYID 'JIG RTEN DBANG
PHYUG HA RI HA RI HA RI LA ZHON PA SKU MDOG DKAR PO ZHAL GCIG
PHYAG DRUG PA, RAL BA'I COD BAN LDAN ZHING ZHI BA'I

CHA LUGS CAN, PHYAG G-YAS KYI NGANG POS SANGS RGYAS RNAMS DPANG
POR MDZAD PA, GNYIS PA NA PHRENG BA, GSUM PA NA NGAN SONG NA
GNAS PA'I SEMS CAN LA NGAG BSTON PA, G-YON GYI DANG PO NA DBYUG
PA, GNYIS PA NA RI DVAGS NAG PO'I PAGS PA,

GSUM PA NA RIL BA SPYI BLUG 'DZIN PA, RIN PO CHE'I RGYAN DANG
DAR GYI NA BZA' CAN, ZHABS ROL PA'I STABS KYIS BZHUGS PA, RIGS
BDAG 'OD DPAG MED, SNGAGS, AOm HR'I:H'Um, MTSAN SNGAGS, AOm HA
RI HA RI HA RI B'A HA NA DI BHA W'A, BSTOD PA, SKYON

GYIS MA GOS YANG RUNG, PHAN YON NI, SANGS RGYAS KYIS RTAG TU
BSGOM NA, SEMS CAN THAMS CAD KYI DON BYED NUS PA DANG, SHES RAB
CHE ZHING SKYE DGU NAD DANG NYER 'TSE MED CING 'BYOR BA DANG
LDAN PA SOGS GSUNGS SO,, /15\ KHAMS GSUM

DBANG DU BYED PA'I SPYAN RAS GZIGS DMAR PO GTZO RKYANG GI SGRUB
THABS GNYIS NI, STONG PA'I NGANG LAS SA GSUM PO LUG GNYIS LA
GNAS PA RDO RJE ZHAGS PAS SBREL BA'I STENG DU PADMA DANG NYI
MA'I STENG DU HR'I:LAS 'OD 'PHROS, 'OD DPAG MED SOGS

@016A *, ,SPYAN DRANGS SHING, 'JIG RTEN GSUM PO 'OD ZER DMAR POS
DBANG DU SDUD CING 'OD KYI RNAM PAS SA BON LA 'DUS PA YONGS SU
GYUR PA LAS, RANG NYID KHAMS GSUM DBANG DU BYED PA'I SPYAN RAS
GZIGS DBANG PHYUG SKU MDOG DMAR

PO ZHAL GCIG PHYAG GNYIS PA SPYAN GSUM PA, G-YAS RDO RJES MTSAN
PA'I ZHAGS PA DANG, G-YON LCAGS KYU BSNAMS PA, PADMA DMAR PO LA
RDO RJE SKYIL KRUNG GIS BZHUGS PA, MDZES PA'I RGYAN DANG GOS
KYIS RNAM PAR BRGYAN PA, SPRUL PA SNA TSOGS 'PHRO

BA; SANGS RGYAS DANG RDO RJE RNAL 'BYOR MA RNAMS KYIS DBANG
BSKUR BA BYANG CHUB SEMS DPA' RNAMS KYIS MCHOD PAR BYED PA, RIG
'DZIN DANG, KHYAB 'JUG DANG, BDE BYED DANG, TSANGS PA DANG, SNA
TSOGS PA'I RNAL 'BYOR MA'I TSOGS KYIS GAR DANG ROL

MO SNA TSOGS 'BUD BRDUNG DKROL BAR BYED PA, 'BYUNG PO'I TSOGS LA
SOGS PA'I 'KHOR SNA TSOGS PA MI'I MGO PO DANG KENG RUS LA SOGS
PAS BRGYAN PA DU MAS GDUGS DANG RNGA YAB LA SOGS PA DU MAS BKUR
STI BYED PA, DE BZHIN GSHEGS PA 'OD

DPAG MED KYIS DBU BRGYAN PA, SNGAGS, HR'Im:H'Um Y'Am:MTSAN
SNGAGS, AOm TREE LO KYA BA SHAm KA RA LO KI SHVA RA, BSTOD PA,
DUS GSUM SANGS RGYAS THAMS CAD KYI, ,MKHYEN BRTZE NUS PA'I NGO
BO NYID, ,SGRUB LA DNGOS GRUB MCHOG STZOL PA'I, ,YI DAM LHA LA

PHYAG 'TSAL LO, ,ZHES BA'AM, SGRUB PA PO LA BU BZHIN GZIGS MDZAD
CING, ,MI 'BRAL LUS DANG GRIB MA JI BZHIN DU, ,DAM TSIG CAN LA
DNGOS GRUB MCHOG STZOL BA'I, ,SKYABS MCHOG YI DAM LHA LA PHYAG
'TSAL LO, ,ZHES SO, ,BSTOD PA DMIGS

@016B BSAL MED PA LA 'DIS BSTOD, /16\ 'JIG RTEN DBANG PHYUG DMAR
PO ZHAL GCIG PHYAG BZHI BA GTZO 'KHOR GSUM PA'I SGRUB THABS NI,
STONG PA'I NGANG LAS SNA TSOGS PADMA DANG ZLA BA'I DKYIL 'KHOR
GYI STENG DU HR'I:DMAR PO LAS 'OD 'PHROS, DON GNYIS BYAS

'DUS PA LAS RANG NYID 'PHAGS PA SPYAN RAS GZIGS SKU MDOG DMAR PO
ZHAL GCIG PHYAG BZHI PA, G-YAS GNYIS NA ZHAGS PA DANG LCAGS KYU,
G-YON GNYIS NA MDA' DANG GZHU 'DZIN PA, NA BZA' DMAR POS BRGYAN
PA SKU LAS 'OD ZER DMAR PO'I

PHRENG BA 'PHRO BA SGEG PA'I NYAMS DANG LDAN PA G-YAS SU SGROL
MA DANG, G-YON PHYOGS SU KHRO GNYER CAN MA GNYIS KA'ANG BZHAD
PA, RIGS BDAG GTZO BO LA 'OD DPAG MED, 'KHOR RNAMS LA GTZO BO
NYID KYIS DBU BRGYAN, SNGAGS, AOm TZA tI TZI nA tI TZI

shI? BI KLO LI, AA MU KAm SADHA NA B'A DA N'A BAR MME BA SHA MA
NA YA SV'AH'A, MTSAN SNGAGS, RAKTA LO KE SHVA RA, BSTOD PA,
SKYON GYIS MA GOS SOGS, /17\ 'JIG RTEN GSUM LHAG PAR DBANG DU
BYED PA'I SPYAN RAS GZIGS KYI SGRUB THABS NI, STONG PA'I NGANG

LAS HR'I:YIG DMAR PO LAS SKYES PA'I PADMA DMAR PO'I STENG DU
A'A:LAS 'OD ZER 'PHROS NAS, 'DUS PA LAS 'PHAGS PA SPYAN RAS
GZIGS DBANG PHYUG SKU MDOG DMAR PO, RAL BA'I COD PAN CAN 'OD
DPAG MED KYIS DBU BRGYAN PA, PHYAG G-YON NA

PADMA DMAR PO BSNAMS PA, G-YAS PAS GSAL BAR MDZAD PA, RIN PO
CHE'I RGYAN SNA TSOGS DANG DAR SNA TSOGS KYIN BZA' CAN, SNGAGS,
AOm A'A:H'Um, MTSAN SNGAGS, LO KI SHVA RA, BSTOD PA 'DRA, /18\
'JIG RTEN DBANG PHYUG MGRIN SNGON

@017A *, ,CAN SER PO'I SGRUB THABS NI, STONG PA'I NGANG LAS
PADMA DMAR PO'I STENG DU RI DVAGS KRishnA'I PAGS PA'I STENG DU
AA LAS ZLA BA'I DKYIL 'KHOR GYI DBUS SU HR'I:SER PO LAS 'OD
'PHROS NAS, 'DUS BA LAS BCOM LDAN 'DAS

SPYAN RAS GZIGS DBANG PHYUG SKU MDOG GSER MDOG CAN ZLA BA PHYED
PA DANG RAL BA'I COD BAN GYIS DBUL BRGYAN PA 'OD DPAG MED SPYI
BOR BZHUGS PA, AE NA YA'I BAGS PAS MCHOD PHYIR THOGS DANG, STAG
GI PAGS PA'I SHAM THABS CAN NOR BU DANG

BCAS PA'I SBRUL DAG GI MJUG MA SNGON PO MGUL BAR BCINGS PA'I
LOGS GNYIS SU MGO GYEN DU PHYOGS PA, PADMA DMAR PO'I STENG DU RI
DVAGS NAG PO'I PAGS PA LA RDO RJE'I SKYIL KRUNG GIS BZHUGS PA,
TING NGE 'DZIN GYI PHYAG RGYA'I STENG DU RIN PO CHE

SNA TSOGS PAS BKANG BA'I THOD PA BSNAMS PA, SNGAGS, AOm SPHU LIm
G'Ashd'A H'A PAKshA, ZHES SO, ,MTSAN SNGAGS, N'I LA KAnthA
A'ARYA AA BA LO KI TE SHVA RA, BSTOD PA 'DRA, /19\ SGYU 'PHRUL
DRA BA'I RIM PA'I SPYAN RAS GZIGS NAG PO ZHAL LNGA PHYAG BCU
GNYIS

PA'I SGRUB THABS NI, STONG PA'I NGANG LAS MDUN GYI NAM MKHAR RAm
LAS NYI MA'I DKYIL 'KHOR GYI STENG DU H'Um LAS SNA TSOGS RDO
RJE, DE YONGS SU GYUR PA LAS RDO RJE'I RAB DRA BA GUR YE SHES
KYI ME 'BAR BA'I NANG DU, DUR KHROD BRGYAD KYIS BSKOR BA'I

DBUS SU PADMA DMAR PO 'DAB MA BRGYAD PA'I LTE BAR NYI MA'I DKYIL
'KHOR GYI STENG DU HR'I:LAS 'OD ZER NAS, 'DUS YONGS SU GYUR PA
LAS RANG NYID 'PHAGS PA SPYAN RAS GZIGS DBANG PHYUG SKU MDOG NAG
PO ZHAL LNGA PHYAG BCU GNYIS PA, RTZA ZHAL

@017B G-YAS SU DKAR LA DMAR BA'I ZHAL GNYIS, G-YON DU SER PO
DANG LJANG KHU'I ZHAL GNYIS, DE THAMS CAD KYANG SPYAN GSUM GSUM
DANG LDAN PA MCHE BA GTZIGS PA, DBU SKRA SER PO GYEN DU BRDZES
PA, PHYAG BCU GNYIS KYI G-YAS DRUG NA dA MA RU DANG KHA

? KA DANG LCAGS KYU DANG ZHAGS PA DANG RDO RJE DANG MDA' 'DZIN
PA, G-YON PA DRUG NA SDIGS MDZUB DANG THOD PA DANG PADMA DANG
NOR DU DANG 'KHOR LO DANG GZHU RNAMS 'DZIN PA, PHYAG RGYA DRUG
DANG LDAN CING MI MGO RLON PA'I PHRENG PA DANG, STAG GI PAGS
PA'I

SHAM THABS CAN, G-YON BRKYANG GIS BZHUGS PA, RIGS BDAG RDO RJE
SEMS DPA', SNGAGS, AOm A'A:H'Um AI TI MU NI BAR BADZRI HR'I:H'Um
DZA:MTSAN SNGAGS, A'ARYA AA WA LO KI SHVA RA, BSTOD PA, GANG GI
RANG BZHIN KHRO BRAL YANG, ,KHRO BA CAN

LA KHRO BA DANG, ,MTHUN PAR BSTAN PAS KHRO SOGS RNAMS, ,ZHI
MDZAD DE LA PHYAG 'TSAL LO,, /20\ PHYAG NA PADMA'I GZUNGS DANG
MA SHA'I GZUNGS GNYIS LA RJES GNANG MI DGOS, DON YOD ZHAGS PA
GTZO 'KHOR LNGA'I SGRUB THABS NI, STONG BA'I

NGANG LAS RGYA MTSO DANG RIN PO CHE'I RI RAB DANG PADMA'I STENG
DU BYANG CHUB KYI SEMS ZHU BA LAS BYUNG BA'I A'A LI K'A LI'I
RANG BZHIN ZLA BA NYI MA YANG DAG PAR SBYAR BA LA HR'I:DKAR PO
LAS BYUNG BA'I 'DAM SKYES KYI ZE'U 'BRU DE LAS 'OD 'PHROS 'PHAGS
PA

MCHOD, SEMS CAN GYI DON BYAS GCIG TU GYUR PA LAS, RIN PO CHE'I
RI'I PHUGS NA SNA TSOGS PADMA DANG ZLA BA LA MNYAM PA'I STABS
KYIS BZHUGS PA'I BCOM LDAN 'DAS 'PHAGS PA SPYAN RAS GZIGS DON
YOD ZHAGS PA SKU MDOG STON

@018A *, ,KA'I SPRIN LTAR DKAR BZHAL GCIG PHYAG BCU GNYIS PA,
RAL PA'I COD PAN DANG 'OD DPAG MED KYIS DBU BRGYAN PA, MCHOD
PHYIR THOGS DKAR POS BRGYAN CING ZHI BA'I TSUL CAN, ZHI BA'I
RGYAN DANG 'OD ZER 'BAR PA, PHYAG G-YAS DRUG

GI DANG POS MCHOG SPYIN DANG, GNYIS PAS SANGS RGYAS LA PHYAG
'TSAL PA'I TSUL DANG MDZOD 'DREN PA, GSUM PAS NOR BU'I PHRENG BA
DKAR PO, BZHI PA NA MDA', LNGA PA NA ME'I DKYIL 'KHOR, DRUG PA
NA RIN PO CHE SNA TSOGS PA'I 'KHRI SHING RNAMS 'DZIN

PA; G-YON DRUG GI DANG PO NA PADMA DMAR PO, GNYIS PA NA RI RAB,
GSUM PA NA RTZE GSUM, BZHI PA NA GZHU, LNGA PA NA GSER GYI RIL
BA SPYI BLUGS, DRUG PA NA DON YOD PA'I 'BRAS BU BCINGS PA'I
ZHAGS PA BSNAMS PA, DE'I MDUN DU PADMA DANG ZLA BA LA HA

YIG DMAR PO LAS LCAGS KYU, DE YONGS SU GYUR PA LAS, DON YOD
LCAGS KYU DMAR PO ZHAL GCIG PHYAG BZHI PA G-YAS NA LCAGS KYU
DANG RDO RJE, G-YON NA ZHAGS PA DANG PADMA BSNAMS PA, RAL BA'I
COD PAN DANG RGYAN DMAR PO CAN, RGYA NAG GI GOS KYI BLA

GOS BSNAMS PA, G-YAS SU NYI MA'I STENG DU H'Um LAS DBYUG PA DKAR
PO YONGS SU GYUR PA LAS RTA MGRIN DMAR PO ZHAL GCIG PHYAG BZHI
PA, G-YAS GNYIS KYI DANG POS DBYUG PA 'PHYAR ZHING, GNYIS PAS
RDO RJE BSNAMS PA, G-YON GNYIS NA SDIGS

MDZUB DANG ZHAGS PA 'DZIN PA, DBU'I STENG NA RTA MGO LJANG KHU,
SKU LA SPRUL GYIS BRGYAN PA, THUNG ZHING GSUS BA 'PHYANG BA STAG
GI PAGS PA'I SHAM THABS CAN, DBU SKRA DMAR SER 'BAR ZHING KHRO
GNYER BSDUS SHING SPYAN GSUM DANG LDAN PA, H'I H'I'I SGRA

@018B SGROGS PA CAN NO, ,RGYAB TU CHU SKYES DANG NYI MA'I STENG
DU HA LAS RAL GRI DE LAS LHA MO RAL GCIG MA SNGON MO ZHAL GCIG
PHYAG BZHIM, G-YAS GNYIS NA RAL GRI DANG GRI GUG ,G-YON GNYIS NA
AUTPAL DANG THOD PA, RAL BA DMAR PO GYEN DU 'KHYIL PA,

KHRO BO'I RNAM PA CAN GLANG PO CHE'I PAGS PA'I STOD G-YOGS DANG
STAG LPAGS KYI SHAM THABS CAN, G-YAS BRKYANG GIS BZHUGS PA,
G-YON DU CHU SKYES DANG ZLA BA'I STENG DU tA YIG SER PO LAS CHU
SKYES, DE YONGS SU GYUR PA LAS KHRO GNYER CAN RAL

BA'I THOR TSUGS DANG GZHON NU DAR LA BABS A MDZES SHING, SKU
MDOG SER MO ZHAL GCIG PHYAG BZHI MA G-YAS GNYIS PADMA DANG
BGRANG PHRENG, G-YON GNYIS NA DBYUG PA DANG SPYI BLUGS 'DZIN PA,
DAR DKAR PO'I NA BZA' DANG LHA'I RGYAN GYIS BRGYAN

PA; RIGS BDAG 'OD DPAG MED, 'KHOR LA GTZO BOS DBU BRGYAN,
SNGAGS, AOm HR'I:TREE LO KYA BI DZA YA, AA MO GHA B'A SHA ,AA
PRA TI HA TA HRI HA H'Um PHAt SV'AH'A, MTSAN SNGAGS, AOm AA MO
GHA P'A SHA LO KE SHVAR, BSTOD PA, SKYON GYIS MA GOS SOGS SO,,

'DIR RGYA GZHUNG DU GTZO BO DON ZHAGS PHYAG BCU GNYIS PA, PHYAG
BCU PA DANG, PHYAG 'JIG RTEN GSUM LAS RGYAL BA, DON YOD ZHAGS
PA, SO SOR THOGS PA MED PA, DRUG PA DANG, PHYAG BZHI PA DANG
BZHI BSHAD KYANG 'KHOR MTHUN PAS RJES GNANG SO SOR MA BYAS 'DUG
KYANG

BSHAD TSUL RJES MA DANG MTHUN NA LEGS, /21\ 'JIG RTEN DBANG
PHYUG BHU KHA MA DMAR PO ZHAL GCIG PHYAG GNYIS PA LHA LNGA'I
SGRUB THABS GCIG LA NI, STONG PA'I NGANG LAS PAm LAS SNA TSOGS
PADMA DANG AA LAS ZLA BA'I STENG DU HR'I: DMAR PO LAS 'OD
@019A *, ,ZER 'PHROS, NAS, SLAR 'DUS YONGS SU GYUR PA LAS 'PHAGS
PA SPYAN RAS GZIGS DBANG PHYUG BAN DHU KA LTA BUR DMAR PO ZHAL
GCIG PHYAG GNYIS PA, G-YAS PAS MCHOG SBYIN DANG G-YON PAS CHU
SKYES DMAR PO BSNAMS PA,

PADMA RGYAS PA'I ZHAL MNGA' PA, AUTPAL GYI 'DAB MA LTAR YANGS
PA'I SPYAN GNYIS DANG LDAN PA, RAL BA GNAG SNUM MDZES PAR MU TIG
GI CHUN POS BRGYAN CING LHA'I GOS KYI NA BZA' CAN LO BCU DRUG
LON PA LTA BU, 'OD ZER DMAR PO 'PHRO ZHING

ZHANGS GNYIS MNYAM PA'I STABS KYIS BZHUGS PA, PHYOGS MTSAMS
BZHIR PADMA DANG ZLA BA'I DKYIL 'KHOR RO, ,DE DAG GI STENG DU
MER LAm LAS SPYAN MA DKAR MO, LHO NUB TU MAm LAS MA MA GI SNGON
MO, NUB BYANG DU PAm LAS GOS DKAR MO SER MO,

DBANG LDAN DU TAm LAS SGROL MA LJANG KHU STE, DE THAMS CAD THAL
SBYAR BUS MO SA LA BTZUGS PA LANG TSO DAR ZHING NUM ZUNG GIS
MDZES PA, SKU SMAD RGYAS SHING 'DZUM PA'I ZHAL CAN, RIN PO CHE'I
RGYAN SNA TSOGS DANG, DAR GYI NA BZA' CAN 'GYID PA'I TSUL GYIS

BZHUGS PA, GTZO BO LA 'OD DPAG MED DANG 'KHOR RNAMS LA NGAG GI
DBANG PHYUG GIS DBU BRGYAN PA, SNGAGS, AOm HR'I:H'Um, MTSAN
SNGAGS, AOm A'ARYA BHU KHA MA SA PA RI W'A RA, BSTOD PA, SANGS
RGYAS KUN GYIS RAB TU BSNGAGS, ,

YON TAN DAM PA RNAMS KYI MDZOD, ,SPYAN RAS GZIGS KYI MTSAN GSOL
BA, ,RTAG PAR BRTZE LA PHYAG 'TSAL LO, ,ZHES PA'O, ,'DI SKOR LA
SGRUBS THABS SO GCIG DANG GZUNGS GNYIS DANG BCAS PA DON ZHAGS
GTZO BO'I SGO NAS BZHIR

@019B YOD CING, PO TI 'DZIN PA'I SGRUB THABS ZHAR LA YOD PA DANG
SUM CU RTZA LNGA YOD CING, RIGS BSDUS NAS RJES GNANG NYI SHUR
BYAS SO,,