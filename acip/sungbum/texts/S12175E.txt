@1A *, ,BLA MA'I RNAL 'BYOR GYI 'GREL PA DANG BKA' DRIN GSOL
'DEBS BZHUGS,,

@1B #, ,SVA STI, 'DIR BLA MA'I RNAL 'BYOR BSGOM PAR 'DOD PAS
JI LTAR BYA BA'I RIM PA LA SBYOR DNGOS MJUG GSUM LAS, DANG PO
NI, YID DANG MTHUN PA'I GNAS KHANG BYI DOR LEGS PAR BYAS, DKON

MCHOG GI RTEN GYI DRUNG DU MCHOD PA RNAMS BKOD PAS MDZES PAR
BSHAMS, RANG NYID STAN BDE BA LA LUS RNAM SNANG GI CHOS BDUN
LDAN NAM SBYOD LAM GANG BDER 'KHOD NAS, THOG MAR 'DI LTAR BSAM
PAR

BYA STE, RJE BDAG NYID CHEN BOS, DAL BA'I RTEN 'DI YID BZHIN NOR
LAS LHAG ,'DI 'DRA RNYED PA DA RES TZAM ZHIG YIN, ZHES GSUNGS PA
LTAR, RANG CAG RNAMS KYIS RNYED PAR DKA' BA'I DAL 'BYOR GYI MI

LUS THOB, MJAL BAR DKA' BA'I SANGS RGYAS KYI BSTAN PA RIN PO CHE
DANG MJAL SKABS 'DIR DAM PA'I CHOS LA CHIG SGRIL BYAS NAS 'BAD
DGOS TE, SPYOD 'JUG LAS, DAL 'BYOR 'DI NI SHIN TU RNYED PAR

@2A #, ,DKA', ,SKYES BUS DON GRUB THOB PAR GYUR PA LA, ,GAL TE
'DI LA PHAN PA MA BSGRUBS NA, ,PHYIS 'DI YANG DAG 'BYOR PA GAL
'GYUR, ZHES GSUNGS PAS, TSE 'DI'I BDE BA LA MA

CHAGS PAR TSE PHYI MA PHAN CHAD KYI DON RNAM PAR DAG PA SGRUB
DGOS, DE LTA MA YIN PAR TSE 'DI DON MED DU BTANG NA RANG GI RANG
BSLUS PA DANG, RMONGS TSABS DE LAS CHE BA MED DE, ZHI BA LHAS,
'DI 'DRA'I DAL

BA RNYED GYUR NAS, ,BDAG GIS DGE GOMS MA BYAS NA, ,'DI LAS BSLUS
PA GZHAN MED DE, ,'DI LAS RMONGS PA'ANG GZHAN MED DO, ZHES DANG,
MGON PO KLA SGRUB KYIS, GANG ZHIG GSER SNOD RIN CHEN

SPRAS PA YIS, ,NGAN SKYUGS 'PHYAG PAR BYED PA DE BAS NI, ,GANG
ZHIG MI RU SKYES NAS SDIG PA DAG ,BGYID PA DE NI CHES RAB BLUN
PA LAGS, ZHES GSUNGS PA'I PHYIR, SKYE BA GTAN GYI 'DUN MA SGRUB
DGOS

SHING; ;DE YANG DA LTA BLA MA DGE BA'I BSHES GNYEN MTSAN NYID
DANG LDAN PA RNAMS KYIS DGYES BZHIN DU RJES SU BZUNGS, KUN BYANG
GI PHAN YON DANG NYES DMIGS RIG ,CHOS SGRUB PA'I PHYI NANG GI
MTHUN

@2B RKYEN THAMS CAD TSANG ZHING RANG DBANG RANG LA YOD PA'I
DUS 'DIR MA 'BAD PAR DING BYA SANG BYA'I NGANG DU SONG NA, BSHES
'PHRIN LAS, TSE 'DI GNOD MANG RLUNG GIS BTAB PA YI, ,CHU YI CHU
BUR PAS KYANG MI RTAG NA, ,DBUGS 'BYUNG DBUGS RDU BAS GNYID KYIS

LOG PA LAS, ,SANG KHOM GANG LAGS DE NI NGO MTSAR CHE, ZHES
GSUNGS PA LTAR NGES PAR 'CHI, NAM 'CHI LA NGES PA MED, SHI NAS
KYANG GANG DU SKYE'I NGES PA MED CING, NGAN SONG DU SKYES NA TSA
GRANG, BKRES SKOM, BKOL SPYOD, GCIG LA GCIG

ZA'I SDUG BSNGAL BZOD PAR DKA' PA YOD, GAL TE BDE 'GROR SKYES
KYANG, BZHI BRGYA PA LAS, MKHAS PA RNAMS LA MTHO RIS KYANG,
,DMYAL BA DANG MTSUNGS 'JIGS BSKYED 'GYUR, ZHES GSUNGS PA LTAR
BDE BA'I SKABS MED, MDOR NA BSHES

'PHRIN LAS, 'KHOR BA DE 'DRA LAGS PAS LHA MI DANG, ,DMYAL BA YI
DVAGS DUD 'GRO RNAMS DAG TU, ,SKYE BA BZANG PO MA LAGS SKYE BA
NI, ,GNOD BA DU MA'I GNOD GYUR LAGS MKHYEN MDZOD, CES SOGS
GSUNGS BA LTAR 'GRO BA MTHA' DAG SDUG

BSNGAL GYI RANG BZHIN CAN, RANG NYID SDUG BSNGAL GYIS JI LTAR
GDUNGS PA BZHIN, 'KHOR BA'I SEMS CAN THAMS CAD KYANG SDUG BSNGAL
GYIS GDUNGS LA, SEMS CAN THAMS CAD SKYE SHI 'PHOS PAS NGO MA
SHES PA TZAM MA GTOGS THOG MED NAS YANG

YANG DRIN GYIS BSKYANGS PA'I DRIN CAN GYI MA SHA STAG YIN PAS,
RANG GZHAN SEMS CAN THAMS CAD 'KHOR BA SPYI DANG BYE BRAG NGAN
SONG GSUM GYI SDUG BSNGAL GYIS 'JIGS SHING, DE LAS SKYOB PA'I
NUS PA BLA MA DKON MCHOG GSUM LA YOD PAR YID

@3A *, ,CHES NAS RE SA GZHAN NA MED BA'I BLO BLTOS DRAG BO
BCAS TE, SANGS RGYAS BCOM LDAN 'DAS RNAMS LA SKYABS STON BA BO,
CHOS 'GOG LAM GYI YON TAN RNAMS LA SKYABS DNGOS, DGE 'DUN 'PHAGS
PA'I GANG ZAG RNAMS LA

SKYABS SGRUB PA'I ZLA GROGS BCOL BA'I SGO NAS SKYABS SU 'GRO
ZHING, SEMS BSKYED PA DANG, TSAD MED BZHI BSGOM PA LA, SKYABS
YUL GSAL 'DEBS PA DANG, BDUD RTZI 'BEBS SBYANG SOGS SO SO'I
DMIGS RIM RNAMS GZHAN LAS SHES

PAR BYAS TE RGYUD DANG 'DRES NGES PA SNGON DU BTANG, KHYAD PAR
BDAG GIS MA SEMS CAN THAMS CAD KYI DON DU MYUR BA MYUR BAR ZHES
PA'I MYUR BA DANG PO PHAR PHYIN THEG PA LAS MYUR BA DANG, MYUR
BA GNYIS PA RGYUD SDE 'OG MA GSUM LAS MYUR BAR SNYIGS

DUS KYI TSE THUNG 'DI NYID LA LAM ZAB MO BLA MA LHA'I RNAL 'BYOR
GYI SGO NAS KUN MKHYEN SANGS RGYAS BCOM LDAN 'DAS KYI GO 'PHANG
RIN PO CHE CI NAS KYANG THOB PAR BYA, DE'I PHYIR DU BLA MA'I
RNAL 'BYOR SGOM PA'I NYAMS LEN LA 'JUG PAR BYA'O SNYAM DU

BSAMS PA'I SGO NAS GSUM MAM BDUN NAM NYER GCIG LA SOGS PA BYA'O,
,DE NAS, SVA BHA WA DANG SH'UN+YA T'A'I SNGAGS BRJOD CING RANG
DANG TSOGS ZHING GI LHA DANG DE DAG LAS GZHAN PA'I CHOS THAMS
CAD STONG PA NYID DU GYUR, CES BRJOD CING RTAG

CHAD LA SOGS PA'I MTHA' BZHI DANG BRAL BA'I TING NGE 'DZIN LA
RTZE GCIG TU MNYAM PAR BZHAG GO ,DE'I NGANG NAS RANG NYID SKAD
CIG GIS GSANG BDE 'JIGS GSUM SOGS YI DAM GANG RUNG YAB YUM GYI
SKUR BZHENGS PA'I GNAS GSUM DU YI GE

@3B GSUM BKOD NAS DE LA GSAL SNANG 'DON, RANG YI DAM DU GSAL
BA'I GNAS GSUM GYI YI GE GSUM LAS 'OD 'PHROS SNOD BCUD THAMS CAD
LA 'PHOG PAS MA DAG BA SBYANGS, SNOD THAMS CAD GZHAL YAS KHANG
DANG BCUD THAMS CAD LHA DANG LHA MO'I RANG

BZHIN DU BSAM ZHING, DE NAS MCHOD RDZAS RNAMS RANG LHA GANG DU
BSKYED PA'I SGRUB THABS LTAR RAM BSDU NA 'BRU GSUM LAN GSUM
BRJOD NAS BYIN GYIS BRLAB PO, ,GNYIS PA DNGOS GZHI NI, RANG GI
SMIN MTSAMS KYI THAD KYI MDUN GYI NAM MKHAR MTHOD MA'

JI LTAR 'TSAM PA'I SENG GE CHEN PO PHYOGS RER GNYIS GNYIS TE
BRGYAD KYIS BTEG PA'I RIN PO CHE LAS GRUB PA'I KHRI PHUN SUM
TSOGS PA RGYA CHE BA DE'I STENG DU SRID PA'I SKYON GYIS MA GOS
PA MTSON BYED PADMA GE SAR ZE'U 'BRU DANG BCAS PA, DE'I STENG DU
SHES RAB

MTSON BYED NYI MA'I DKYIL 'KHOR ,DE'I STENG DU THABS MTSON BYED
ZLA BA'I DKYIL 'KHOR NYA GANG BA'I STENG DU, RIGS LNGAS BSDUS
PA'I SANGS RGYAS THAMS CAD LA KHYAB PAR RIGS BDAG MDZAD PAS NA
KHYAB BDAG ,BDE STONG DBYER MED KYI YE SHES MTHAR

THUG NI, NGES DON GYI RDO RJE YIN LA, DE THUGS RGYUD LA 'CHANG
BA DANG DE NYID MTSON PAR BYED BA'I RDO RJE PHYAG MTSAN DU 'DZIN
CING 'CHANG PAS NA RDO RJE 'CHANG, DE DANG DBYER MED PA'I RTZA
BA'I BLA MA SKYON KUN ZAD YON TAN KUN LDAN DBANG BSKUR RGYUD
BSHAD MAN NGAG GNANG

BA'I BKA' DRIN GSUM DANG LDAN CING, SO THAR BYANG SEMS GSANG
SNGAGS KYI SDOM PA GSUM DANG LDAN LA'I RDO RJE 'DZIN PA CHEN PO
SKU MDOG DKAR LA SER BA'I MDANGS DANG LDAN PA, ZHAL 'DZUM DGYES
PA'I NYAMS DANG LDAN CING LTA BAS CHO GI MI SHES PA, ZHAL GCIG

@4A *, ,PHYAG GNYIS KYI PHYAG G-YAS CHOS STON NAM CHOS 'CHAD
KYI PHYAG RGYA MDZAD PA, G-YON PA MNYAM GZHAG GI STENG NA BDUD
RTZIS GANG BA'I DRANG SRONG SNOD MCHOG STE LHUNG BZED BDUD RTZIS
GANG BA BSNAMS PA, GUR KUM BZANG PO'I MDANGS DANG LDAN

PA'I BLA GOS MTHANG GOS SNAM SBYAR TE CHOS GOS GSUM SKU LA GSOL
ZHING, GSER BTZO MA'I MDOG LTAR 'CHER BA'I PAn ZHVAS DBU LA
MDZES PAR BRGYAN PA'I BLA MA SPRUL SKU'I RNAM PA CAN ZHABS RDO
RJE'I SKYIL KRUNG GIS BZHUGS PAR BSAM, 'DIR DAM PA SNGA

MA RNAMS KYI GSUNG LAS, RKYANG BSKYED DANG, KHROM TSOGS DANG,
MTHO RTZEGS KYI LUGS GSUM 'BYUNG YANG, 'KHOR RNAMS BLOS KHROM
TSOGS SU GSAL BTAB NA LEGS BAS GTZO BO'I MTHA' SKOR DU NANG NAS
RIM PA BZHIN CHOS 'BREL DNGOS SU THOB

PA'I BLA MA DANG, BLA MA'I BLA MA SOGS RGYUD SDE CHEN PO BZHI
DANG 'BREL BA'I BRGYUD BA'I BLA MA BSAM GYIS MI KHYAB PA DANG,
DE DAG GI MTHA' SKOR DU GSANG BA 'DUS PA SOGS RGYUD SDE BZHI'I
LHA TSOGS RNAMS DANG, SANGS RGYAS BYANG SEMS, NYAN RANG DBA'

BO MKHA' 'GRO BSTAN SRUNGS YE SHES PA'I TSOGS DPAG TU MED PAS
BSKOR NAS BZHUGS PA, DE DAG RANG RANG GI MDUN NA CHOS KHRI PHUN
SUM TSOGS PA'I STENG DU RANG RANG GIS GSUNGS PA'I LUNG GI CHOS
RNAMS PO TI'I RNAM PAR YOD PAR BSAMS LA, GTZO

'KHOR THAMS CAD KYI SPYI BO MGRIN PA THUGS KA STE GNAS GSUM DU
AOm A'A:H'Um YI GE DKAR DMAR MTHING GSUM GYIS MTSAN PA, DAM TSIG
PA SO SO'I THUGS KA'I H'Um YIG LAS 'PHROS PA'I 'OD ZER LCAGS
KYU'I RNAM PA CAN GYIS YE SHES PA GTZO 'KHOR

@4B SO SO'I THUGS KAR BTAB PAS THUGS RGYUD BSKUL, RANG BZHIN
CHOS SKU'I GNAS NAS DBYAR GNAM DVANGS PA LA SBRIN GLO BUR DU
BYUNG BA LTAR RANG 'DRA'I YE SHES PA RNAMS CHOS SKU'I NGANG LAS
GZUGS SKU'I RNAM PAR KHRA PHUNG STE SPYAN DRANGS PA RNAMS DAM
TSIG PA SO

SO DANG DBYER MED DU 'DRES NAS DGYES SHING BRTAN PAR GYUR PAR
BSAMS LA, YAN LAG BDUN PA 'BUL BA NI, MGON PO KLU SGRUB KYI RIM
LNGAR, MCHOD PA THAMS CAD YONGS SPANGS NAS, ,BLA MA MCHOD PA
YANG DAG BRTZAM, ,DE MNYES BAS NI KUN

MKHYEN GYI, ,YE SHES MCHOG NI THOB PAR 'GYUR, ZHES SANGS RGYAS
BYANG SEMS GZHAN THAMS CAD MCHOD PA LAS BLA MA MCHOD PA PHAN YON
CHE BA YIN, SANGS RGYAS BYANG SEMS GZHAN THAMS CAD MCHOD PA LAS
BLA MA MCHOD PA PHAN YON CHE STE,

SANGS RGYAS DANG BYANG CHUB SEMS DPA' GZHAN RNAMS LA MCHOD PA
PHUL NA RANG GI NGOS NAS PHUL BA'I PHAN YON 'THOB KYANG DE DAG
GIS BZHES PA'I NGES PA MED, BLA MA LA PHUL NA DUS GSUM GYI SANGS
RGYAS THAMS CAD DANG BYANG CHUB SEMS DPA' THAMS CAD

BLA MA'I SKU LA BZHUGS NAS MCHOD PA BZHES PAR GSUNGS PA LA NGES
SHES DRANGS NAS YAN LAG BDUN PA 'BUL BA LA DANG POR PHYAG 'TSAL
BA'I YAN LAG NI, RIGS KUN BDAG PO KHYAB BDAG RDO RJE 'CHANG,
,SNYIGS DUS DUR SMRIG GAR GYIS RNAM ROL CING,

BDE LEGS 'DOD DGU MA LUS STZOL MDZAD BA'I, ,RJE BTZUN BLA MA'I
ZHABS LA GUS PHYAG 'TSAL, ZHES SHO LO KA GCIG GIS STON CING, DE
YANG SGO GSUM DANG PA DRAG PO'I SGO NAS RANG GI LUS 'DI GRANGS
MED PAR SPRUL NAS PHYAG BRGYA STONG SOGS 'TSAL BA

@5A *, ,LUS KYI PHYAG DANG, LUS DPAG MED DE DAG LA MGO BO DPAG
MED, MGO BO DPAG MED DE DAG LA LCE DPAG MED SPRUL NAS NGAG
DBYANGS SNYAN PO'I SGO NAS BRJOD PA NGAG GI PHYAG DANG, DE DAG
GI DON DRAN NAS DAD GUS DRAG PO BYED PA YID KYI PHYAG

YIN; MCHOD PA 'BUL BA'I YAN LAG NI, MCHOD PA RNAMS BDE STONG GI
RNAM ROL TU MOS NAS, DNGOS SU BSHAMS PA DANG YID KYIS SPRUL BA'I
CHU BZHI NYER SPYOD ROL MO, 'DOD YON LNGA, RGYAL SRID RIN CHEN
BDUN LA SOGS BA PHYI'I MCHOD PA DANG, NANG

GI MCHOD PA SHA LNGA BDUD RTZI LNGA SBYANGS RTOGS SPAR BA LA
SOGS PA KUN TU BZANG PO'I MCHOD PA'I SPRIN GYI PHUNG PO CHEN BO
SA DANG BAR SNANG NAM MKHA'I KHYON THAMS CAD BKANG TE 'BUL,
BSHAGS PA'I YAN LAG NI, BDAG GIS TSE RABS 'KHOR PA

THOG MA MED PA'I DUS NAS DA LTA'I BAR DU MI DGE BA RNAM SMIN YID
MI 'ONG 'BYIN PA'I SDIG BA'I LAS BGYIS PA DANG, (GZHAN BGYID DU
STZAL BA DANG) BGYIS PA LA YI RANG BAL SOGS PA'I SGO NAS BSAGS
PA'I SDIG LTUNG CI MCHIS PA THAMS CAD RJE

BTZUN BLA MA THUGS RJE CHEN PO DANG LDAN PA RNAMS KYI SPYAN
SNGAR KHONG DU DUG SHOR BA LTA BU'I 'GYOD SEMS DRAG PO DANG BCAS
TE NONGS PA'I LAS MA LUS PA SO SOR BSHAGS SHING, SLAN CHAD SROG
LA BABS KYANG MI BGYID DO SNYAM PA'I SDOM SEMS DRAG PO

BYA DGOS SO, ,YI RANG GI YAN LAG NI, RANG GZHAN SKYE 'PHAGS
THAMS CAD KYIS DUS GSUM DU BSAGS PA'I RNAM DKAR GYI DGE TSOGS CI
MCHIS PA DE DAG THAMS CAD LA BDAG CAG RNAMS KHA TZAM TSIG TZAM
MA YIN PAR BSAM PA DAG PA

@5B RJES SU YI RANG BA STE MNGON BAR DGA' BA'O; ,CHOS 'KHOR
SKOR BAR BSKUL BA NI, DPAL LDAN BLA MA KHYED RNAMS KYI THUGS LA
RMAD DU BYUNG BA'I YON TAN JI LTA JI SNYED KYI CHOS THAMS CAD
MKHYEN PA'I YE SHES DANG, RIGS MED PA'I GDUL BYA MTHA'

DAG LA MA BU GCIG PA LA SNYING BRTZE BA LTAR THUGS BRTZE BA CHEN
POS 'GRO BA SO SO'I BSAM PA DANG BSTUN NAS ZAB PA DANG RGYA CHE
BA'I CHOS KYI 'KHOR LO BLA NA MED PA RGYUN CHAD MED PAR BSKOR
BAR GSOL BA DANG, BRTAN BZHUGS NI, BLA MA ZUNG 'JUG RDO RJE

'CHANG CHEN PO THA MAL DUR SMRIG 'CHANG BA'I DGE SLONG GI GZUGS
SU BYON PA'I BLA MA KHYED 'KHOR BA JI SRID MA STONGS KYI BAR DU
MYA NGAN LAS MI 'DA' BAR ZHABS KYI PADMO RTAG PAR BZHUGS SU GSOL
ZHES GDUNG SHUGS DRAG PO DANG BCAS PA'I SGO NAS GSOL

BA 'DEBS PA'O, ,BSNGO BA'I YAN LAG NI, DE LTAR BSAG SBYANG GI
GNAD BSDUS PA GONG DU BSHAD PA'I YAN LAG DRUG PO 'DIS MTSON PA'I
SGO NAS BLA MA LHA TSOGS 'KHOR DANG BCAS PA LA PHYAG MCHOD SOGS
BSAG SBYANG TSUL BZHIN DU BSKRUN PA'I RNAM

PAR DKAR BA'I DGE TSOGS CI MCHIS PA THAMS CAD BKA' DRIN GSUM
LDAN BLA MA KHYED 'KHOR BCAS KYIS SKYE BA 'DI NAS TSE RABS THAMS
CAD DU SKAD CIG KYANG 'BRAL BA MED PAR DGYES BZHIN DU RJES SU
'DZIN PA DANG, MAR GYUR SEMS CAN THAM CAD BLA NA

MED PA'I BYANG CHUB CHEN POR 'GOD PA'I PHYIR DU BDAG GI ZUNG
'JUG RDO RJE 'CHANG CHEN PO'I GO 'PHANG DE NYID MYUR DU THOB
BA'I RGYUR BSNGO'O ZHES PA YIN, SKABS 'DIR GSOL BA 'DEBS PA NI,
LAG NA RDO RJE DBANG BSKUR BA'I RGYUD LAS, SLOB DPON GYI NI YON

@6A *, ,TAN GZUNG, ,SKYON NI NAM YANG GZUNG MI BYA, ,YON TAN
BZUNGS NA DNGOS GRUB 'THOB, ,SKYON RNAMS BZUNGS NA DNGOS MI
'GRUB, CES GSUNGS PA LTAR, BLA MA BSTEN PA'I PHAN YON MA BSTEN
PA'I NYES DMIGS RNAMS MDO RGYUD

DAM PA'I GSUNGS BGROS BZHIN SHES PAR BYAS LA, BLA MA'I SKYON
RTOG GI BLO YE MA SHOR BAR BYA'O SNYAM PA'I DAM BCA' BRTAN POS
DRAN SHES YANG YANG BSTEN NAS, BLA MA DE NYID MTSAN THOS PAS
NGAN 'GRO'I 'JIGS PA 'PHROG CING, DRAN PA TZAM GYIS

'KHOR BA'I SDUG BSNGAL SEL BA, GSOL BA BTAB NA DNGOS GRUB THAMS
CAD BDE BLAG TU STZOL BAR MDZAD BA'I SKYABS SLU MED DKON MCHOG
'DUS PA'I BDAG NYID DU BSAMS LA RE SA GZHAN MED PA'I BLO BLTOS
BCAS TE, DUS GSUM RNAM 'DREN

KUN GYI NGO BO NYID, CES PA NAS, GSOL BA 'DEBS, ZHES PA'I BAR
GSOL 'DEBS GANG MANG BYAS LA, DA LTAR GSOL BA MANG DU BTAB PA'I
MTHAR NYER BSDU'I DMIGS PA NI, BLA MA'I THUGS KA NAS 'OD ZER
'PHROS 'KHOR RNAMS LA 'PHOG

PAS MTHA' NAS RIM GYIS GCIG LA GCIG THIMS KYI TSUL DU MTHAR RTZA
BA'I BLA MA LA THIMS, GDAN SENG KHRI PADMA YANG NYI ZLA LA THIMS
NAS RTZA BA'I BLA MA RANG GI SPYI BOR DGYES BZHIN DU BYON PA 'OD
DU MER TE ZHU NAS DBU MA'I NANG BRGYUD, RANG GI SNYING

KHA'I RTZA 'DAB BRGYAD YONGS SU GYUR PA LAS PADMA 'DAB BRGYAD,
DH'U T'I'I NANG GI PHA MA LAS THOB PA'I THIG LE DKAR DMAR GA'U
KHA SBYAR GYI TSUL DU YOD PA DE NYID NYI ZLA'I GDAN DU GYUR PA'I
STENG DU BDAG NYID KYI SHIN TU PHRA BA'I RLUNG SEMS KYI NGO BO
DBYER MED

@6B DU GNAS PA H'Um YIG TU GSAL BA LA THIM PAS RANG GI SEMS
DANG DBYER MED GCIG TU 'DRES NAS BLA MA RDO RJE 'CHANG GI NGO
BOR GYUR PAR MOS SHING BLA MA ZUNG 'UG DANG PO'I MGON PO DE
NGA'O SNYAM DU DE LA NGA RGYAL 'DZIN PA 'DI BLA MA'I 'BYOR GYI
SNYING PO MTHAR

THUG PA YIN NO, ,DE NAS SPYOD LAM THAMS CAD DU GANG SNANG BDE
STONG GI RANG BZHIN DU BLTA BA SOGS THUN MTSAMS KYI NYAMS LEN LA
'JUG PAR BYA'O, ,GSUM PA MJUG TU JI LTAR BYA BA NI, SMON LAM DRI
MA MED PAS RGYAS 'DE BAS PA YIN PAS, BDAG

GIS BLA MA'I RNAL 'BYOR BSGOMS PAS MTSON DUS GSUM DU BSAGS PA'I
DGE BA'I RTZA BA RNAMS KYI MTHU LA BRTEN NAS BZANG PO SBYOD PA
SOGS NAS 'BYUNG BA'I 'PHRAL PHUGS KYI SMON LAM KHYAD PAR CAN 'DI
DANG 'DI RNAMS BDAG GIS MYUR DU 'GRUB PAR

SHOG CIG SNYAM PA'I SGO NAS BZANG PO SPYOD PA DANG, SMON LAM
BDUN CU PA DANG, THOG MTHA' MA SOGS TSIG DON DRAN BZHIN PA'I SGO
NAS BYA ZHING, BSDU NA, SKYE BA KUN TU YANG DAG BLA MA DANG,
ZHES SOGS BSNGO BA SMON LAM BKRA SHIS KYIS MTHA'

BRGYAN PA LONG SKABS DANG BSTUN NAS LEGS PAR BYA'O, ZHES PA 'DI
NI BOD CHOS RGYAL GYI GDUNG RGYUD DRI MA MED PA GU GE RGYAL SRAS
BLO BZANG PADMAS 'DI LTA BU'I BLA MA'I RNAL 'BYOR ZHIG DGOS ZHES
BSKUL BAR SLAR YANG 'GREL PA 'DI BZHIN DGOS GSUNG BA LA

BRTEN NAS SH'AKYA'I BTZUN PA BLO BZANG YE SHES KYIS CHOS GRVA
CHEN PO BKRA SHIS LHUN PO'I GZIMS KHANG RGYAL MTSAN MTHON PO'I
GZIMS CHUNG BKA' GDAMS PHO BRANG DU SBYAR BA'O,, MANG+GA LAm,, `
NA MO GU RU, RIGS BRGYA'I DKYIL 'KHO

@7A *, ,KUN LA MNGA' BRNYES SHING, ,SKU GSUM YE SHES LNGA LDAN
BDE BA CHE, ,KHYAB BDAG 'KHOR LO'I MGON PO RDO RJE 'CHANG, DUR
SMRIG GAR GYIS RNAM ROL DRIN CAN RJE, ,THUGS RJES GZIGS SHIG
BDAG DANG MA RGAN RNAMS, ,SRID

ZHI'I 'JIGS SGROL MCHOG THUN DNGOS GRUB STZOL, ,'DAS PA'I RGYAL
BA SRAS BCAS THAMS CAD KYIS, ,SPANGS PA'I RTZOD DUS MGON MED
'GRO RNAMS LA, ,DENG NAS JI SRID BYANG CHUB SNYING PO'I BAR,
,KHYOD MIN SKYABS GZHAN MA MCHIS DRIN CAN RJE, ,

THUGS RJES GZIGS SHIG BDAG DANG MRGAN RNAMS, ,SRID ZHI'I 'JIGS
SGROL MCHOG THUN DNGOS GRUB STZOL, ,BYANG PHYOGS RMONGS PA'I MUN
KHROD 'THIBS PO 'DIR, ,'OD SNANG BRAL BA'I SKAL DMAN BDAG CAG
LA, ,BSLU MED NAM MKHA'I NOR BU

LTAR GSAL ZHING, ,MA RIG MUN PA SEL BA'I DRIN CAN RJE, ,THUGS
RJES GZIGS SHIG BDAG DANG MRGAN RNAMS, ,SRID ZHI'I 'JIG SA SGROL
MCHOG THUN DNGOS GRUB STZOL, ,PHAN BA DE'I 'BYUNG GNAS RGYAL
BA'I BSTAN PA NYID, ,SNYIGS DUS MING TZAM

LHAG MAR GYUR PA'I DUS, ,BSLAB GSUM LUNG RTOGS RGYAL BA'I DAM
CHOS KUN, ,RGYAS MDZAD THUB DBANG GNYIS PA DRIN CAN RJE, ,THUGS
RJES GZIGS SHIG BDAG DANG MA RGAN RNAMS, ,SRID ZHI'I 'JIGS SGROL
MCHOG THUN DNGOS GRUB STZOL, ,KHYOD ZHAL

MTHONG THOS DRAN DANG REG PA'I MOD, ,MI 'DOD SDUG BSNGAL MNGA'
CHAR DRAG PO YANG, ,DGOS 'DOD KUN 'BYUNG RIN CHEN CHAR CHEN DU,
,BSGYUR MDZAD BKA' DRIN MNYAM MED DRIN CAN RJE, ,THUGS RJES
GZIGS SHIG BDAG DANG MA RGAN RNAMS, ,SRID ZHI'I

@7B 'JIGS SGROL MCHOG THUN DNGOS GRUB STZOL, ,BDAG CAG YUN
RING 'KHOR BAR GTAN 'KHYAMS NAS, ,SDUG BSNGAL RGYA MTSO GTING
MTHA' MNGON DKA' BAR, ,BYING BA'I NYAMS THAG MGON MED 'GRO BA
RNAMS, ,DRUNGS NAS 'BYIN MDZAD GSUM LDAN DRIN

CAN RJE, ,THUGS RJES GZIGS SHIG BDAG DANG MA RGAN RNAMS, ,SRID
ZHI'I 'JIGS SGROL MCHOG THUN DNGOS GRUB STZOL, ,THOG MED DUS NAS
THA MANG LTA'I BAR, ,DUG GSUM NAD KYIS GZIR BA'I SKYE DGU LA,
,'TSO MDZAD SMAN PA'I RGYAL PO GNYIS PA

LTAR; ;NYIN MTSAN BRTZE BAS SKYONG BA'I DRIN CAN RJE, ,THUGS
RJES GZIGS SHIG BDAG DANG MA RGAN RNAMS, ,SRID ZHI'I 'JIGS SGROL
MCHOG THUN DNGOS GRUB STZOL, ,BDAG NYID BLANG DOR GNAS LA RMONGS
GYUR CING, ,MI SHES MUN PA 'THUG POS

RAB BSGRIBS PA, ,SEL BA'I YE SHES SGRON ME KUN GSAL BAS, ,'BRAL
MED BRTZE BAS SKYONGS SHIG DRIN CAN RJE, ,THUGS RJES GZIGS SHIG
BDAG DANG MA RGAN RNAMS, ,SRID ZHI'I 'JIGS SGROL MCHOG THUN
DNGOS GRUB STZOL, ,SANGS RGYAS BYANG

SEMS KUN GYIS YAL BOR ZHING, ,NYAMS NGA'I THANG LA LONG BA GCIG
PU RU, ,'KHYAMS TSE THAR LAM STON PA'I BSHES GNYEN MCHOG ,BSLU
MED SKYABS KYI DAM PA DRIN CAN RJE, ,THUGS RJES GZIGS SHIG BDAG
DANG MA RGAN RNAMS, ,SRID ZHI'I

'JIGS SGROL MCHOG THUN DNGOS GRUB STZOL, ,RGYAL BA KUN GYI
MKHYEN BRTZE GCIG BSDUS PA, ,BRGYAD KHRI BZHI STONG DAM CHOS
'BYUNG BA'I GZHI, ,'PHAGS CHOGS DGE 'DUN MKHAN PO'I SKUR STON
PA, ,DKON MCHOG GSUM GYI BDAG NYID DRIN

@8A *, ,CAN RJE, ,THUGS RJES GZIGS SHIG BDAG DANG MA RGAN
RNAMS, ,SRID ZHI'I 'JIGS SGROL MCHOG THUN DNGOS GRUB STZOL,
,DMYAL BA YI DVAGS DUD 'GRO SNGON GYI LHA, ,GNAS NGAN 'JIGS RUNG
SDUG BSNGAL KUN GYI SGO, ,LEGS

PAR 'GEGS SHING MNGON MTHO'I LAM STON PAR, ,'BRAL MED BRTZE BAS
GZIGS SHIG DRIN CAN RJE, ,THUGS RJES GZIGS SHIG BDAG DANG MA
RGAN RNAMS, ,SRID ZHI'I 'JIGS SGROL MCHOG THUN DNGOS GRUB STZOL,
,ZAB RGYAS CHOS TSUL KUN LA

DBANG BSGYUR BA'I, ,ZHAL GYI BUM BZANG LAS 'ONGS BDUD RTZI'I
RGYUN, ,'THUNGS KYANG SANGS RGYAS DNGOS SU MA MTHONG BA'I, ,LOG
LTA CAN LA GZIGS SHIG DRIN CAN RJE, ,THUGS RJES GZIGS SHIG BDAG
DANG MA RGAN RNAMS, ,SRID ZHI'I 'JIGS

SGROL MCHOG THUN DNGOS GRUB STZOL, ,RNYED DKA'I DAL 'BYOR RTEN
MCHOG THO BA GYUR KYANG, ,DON MED TSE 'DI'I BYA BAS DUS 'DA'
ZHING, ,DON CHEN YAL BAR 'DOR BA'I SNYING MED LA, ,'DI PHYI'I
SKYABS GNAS MDZED CIG DRIN CAN RJE, ,THUGS RJES

GZIGS SHIG BDAG DANG MA RGAN RNAMS, ,SRID ZHI'I 'JIGS SGROL
MCHOG THUN DNGOS GRUB STZOL, ,RGAN GZHON BAR MA'I GO RIMS NGES
MED PAR, ,'CHI BA MNGON SUM MTHONG BA'I TSUL BSAMS NAS, ,SNYOMS
LAS 'DU 'JI'I BYA BAS MI

G-YENG BAR, ,BRTZON PAS SGRUB PA BYED PAR BYIN GYIS RLOBS, ,DGE
SBYOR BYA BLO BYAS KYANG LE LO DANG, ,BAG MED RNAM G-YENG DAG
'KHYAL RO NYAL MKHAN, ,'DI PHYI GNYIS MED BYA BAS MI 'DA' BAR,
,RTAG TU DON LDAN BYED PAR BYIN GYIS SLOBS, ,

@8B THABS MKHAS THUGS RJE'I LCAGS KYUS NYER BZUNGS NAS, ,'BRAL
MED BRTZE PAS NYIN MTSAN KUN SKYONG ZHING, ,MTHO RIS THAR BA'I
LAM STON GSUM LDAN RJES, ,SKU GSUM GZHAL MED KHANG DU DRANG DU
GSOL, ZHES RANG GANG MOS KYI BLA MA'I BKA' DRIN DRAN

ZHING GDUNG SHUGS DRAG PO'I SGO NAS RTZE GCIG TU GSOL BA 'DEBS
TSUL 'DI NI GU GE BDAG MO TSE RING BU KHRID KYIS NAN CHER BSKUL
BA'I DOR SH'AKYA'I DGE SLONG BLO BZANG YE SHES KYIS BKA' GDAMS
PHO BRANG DU SMRAS PA'O,, SARBA MANG+GA LAm,, ,,