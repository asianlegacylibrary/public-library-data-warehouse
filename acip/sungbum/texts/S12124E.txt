*, ,RAB GNAS KYI BSHAD PA KUN MKHYEN CHEN PO 'JAM DBYANGS BZHAD
PA'I RDO RJES MDZAD PAR GRAGS PA BZHUGS SO,,

@001 #, ,MTSAR SDUG DUR SMRIG GSAR BA'I LANG TSO NYI MA BUM LAS
GSAL PA'I SKU, ,DRUG CU'I SGRA DBYANGS SNYAN PA'I CHOS KUN THOGS
MED 'CHAD LA ZLA BRAL GSUNG, ,CHA SHAS

RI YIS 'GRO 'DI'I KHAMS DANG BSAM PA JI BZHIN GZIGS PA'I THUGS,
,TZONG KHA PA ZHES SNYAN PA'I GRAGS PA SRID 'DIR CHES CHER
SGROGS LA 'DUD, ,GANG GIS BSTAN PA RIN CHEN MKHAS MANG

SKAL LDAN GZHON NU'I DGA' STON LA, ,'GYED MKHAS GRUB BA'I GOS
'PHANG MTHOR GSHEGS BLO BZANG RGYAL BA'I SHING RTA CHE, ,RGYUD
SDE'I NGES GSANG JI BZHIN MKHYEN PA'I YE SHES RAB DANG PHUL GYUR
PA,,

KHYOD LAS GZHAN MIN NI YI SENG GER GUS PAS PHYAG BGYID DO, ,DE
LTAR 'JAM MGON RGYAL BA'I BSTAN BSDER BCAS GNYER GTAD SRUNG MA'I
TSOGS, ,BLA MGON DBYER MED PHYAG DRUG MGON DANG YUM

@002A *, ,CHEN DANG BCAS GNOD SBYIN BZHI, ,PHYI NANG GSANG BA'I
GSHIN RJE LA SOGS BKA' NYAN LAS BYED TSOGS BCAS PAR, ,'DUD NGO
RNAM BZHI'I 'PHRIN LAS BSGRUB LA NYIN MTSAN

G-YEL MED BYAR MDZOD, ,DE LTAR SHIS PA BRJOD PA DANG 'PHRIN LAS
BCOL PA'I SNYAN TSIG GIS SDUN BSUS TE SKABS LA 'JUG PA NI, STON
PA MNYAM MANG THUB PA'I DBANG PO DE NYID KYIS BYA DKA' BA 'BUM,

PHRAG GIS NYE BAR BSKRUN PA'I SKU GSUM GYI GO 'PHANG MNGON DU
MDZAD DE GDUL BYA RNAMS NYID KYIS BRNYES PA'I GTAN BDE'I LAM
MCHOG DE NYID LA 'GOD PA'I PHYIR SKU GSUNG THUGS KYI 'PHRIN LAS
BA GRANGS

LAS 'DAS PA BSTAN PA RNAMS KYI NANG NAS CHES MCHOG TU GYUR PA
NI, CHED DU BRJOD PA'I TSOMS LAS, SRID PA'I ZUG RDU GCOD MDZAD
PA'I, ,LAM NI KHYOD LA NGAS BSTAN BYA, ,KHYED NYID KYIS NI
BSGRUB BYA

@002B STE; ;DE BZHIN GSHEGS PA STON MDZAD DE, ,ZHES DANG, DE'I
'GREL PAR, THUB RNAMS SDIG PA CHU YIS 'KHRU BAR MI MDZAD LA,
,'GRO BA'I SDUG BSNGAL PHYAG GIS KYANG NI SEL BAR MI MDZAD PAR,
,NYID KYI RTOG PA GZHAN LA SBO BAR MDZAD PA MIN, ,CHOS

NYID ZHI BA BSTAN PAS GROL BAR MDZAD PA YIN, ,ZHES DANG, RJE BLA
MAS KYANG, ,MDZAD PA KUN LAS GSUNG GI NI, ,MDZAD PA MCHOG YIN
ZHES GSUNGS PA LTAR, ZHAL GYI BDUD RTZI JI SNYED CIG BKA' BSTZAL
PA RNAMS YIN CING, DE LTAR BKA' BSCAL BA LA

YANG; DKON MCHOG T'A LA SOGS MDO DANG, LHA MO BZHIS ZHUS SOGS
RGYUD DANG, RIM LNGA, SGRON GSAL SOGS BSTAN BCOS NAS CHOS KYI
PHUNG PO BRGYAD KHRI BZHI STONG DU GSUNGS PA THAMS CAD BSDUN
THEG PA CHE CHUNG GI SDE SNOD GNYIS SU 'DU ZHING, THEG PA

CHEN PO LA YANG RGYU 'BRAS KYI THEG PA GNYIS DANG, 'BRAS BU'I
THEG PA LA YANG BZHI YOD PAS, RAB GNAS KYI RGYUD 'DI RGYUD SDE
'OG MAR GTOGS SHING, DE'I DON BZHIN RAB GNAS BYED PA LA GANG LA
BYA BA'I GZHI, RAB GNAS BYAS MA BYAS KYI PHAN YON DANG NYES

DMIGS, RAB GNAS BYED PA PO'I RTEN GYI GANG ZAG GNAS SKABS GANG
LA BYED PA'I DUS KYI KHYAD PAR, YUL GANG NAS BYED PA'I GNAS KYI
KHYAD PAR, TSUL JI LTAR BYA BA'I TSE GA'I KHYAD PAR DANG, CHOG
LA YANG SBYOR DNGOS RJES GSUM SOGS SPROS NAS

'DA' SBRAD NA MKHAS PA BLO GROS KYI MTHU DANG LDAN PA RNAMS LA
DON DU MI 'GYUR BA MA YIN KYANG, LUNG 'DREN SOGS KYI SBROS PA
DOR NAS GO BDE 'TSAM PA RE BJOD PA NI CHOS KYI'ANG RTZA BAR 'DUG
PAS DE LTAR BRJOD PAR BYA'O, ,'O LAGS SO STON PA YANG DAG BAR@003A *, ,RDZOGS PA'I SANGS RGYAS DE NYID KYIS GZHAN PHAL MO
CHE'I SNYING THAG PA NAS RJES SU YI RANG BTZAM YANG BYA DKA'
BA'I GNAS BDAG GZHAN MNYAM BRJES BYANG CHUB KYI SEMS GNYIS DANG
RGYAL SRAS KYI SPYOD BRLABS CHE BA RNAMS LA

BSKAL PA DU MAR GOMS PA LAS MI SLOB PA'I ZUNG 'JUG RDO RJE
'CHANG CHEN PO'I GO 'PHANG MNGON DU MDZAD DE GDUL BYA RNAMS RANG
RANG GI SKAL BA DAD 'TSAM PAR THAR PA DANG THAMS CAD MKHYEN PA'I
GO 'PHANG LA 'GOD PA'I THABS JI SNYED CIG BKA' BSTZAL PA

RNAMS LAS, DA LAM 'DIR NI, RAB GNAS KYI RGYUD DU, SKYE BO RAB TU
DAD PA YIS, ,BRJOD PA'I DGE BA SPEL BA'I PHYIR, ,SOGS DANG, SDOM
'BYUNG LAS KYANG, SLOB MA DAD PAS GSOL 'DEBS PA'I, ,BSOD NAMS
PHYIR NI BYA BA YIN,,

ZHES SOGS RGYA CHER GSUNGS PA LTAR, SBYIN PA'I BDAG PO RNAMS KYI
BSOD NAMS GONG NAS GONG DU 'PHEL BA'I PHYIR RAB TU GNAS PA BYA
BA'I SKABS YIN CING, DE LTAR RAB GNAS BYED PA LA YANG GZHI GANG
LA BYED PA SOGS DU MA YOD PA LAS, DANG PO SANGS

RGYAS BYANG SEMS KYI SKU GSUNG THUGS RTEN, DGE 'DUN KYI KUN RVA
GTZUG LAG KHANG, PHYAG MTSAN, RGYAN DRUG ,BGRANG 'PHRENG, SKYE
BO'I KHANG BZANG, GDUGS RGYAL MTSAN, MTSE 'U, RDZING, KHRON PA,
SKYED MO'I TSAL SOGS DU MA YOD

PA LAS 'DIR SKU GSUNG THUGS RTEN DANG GTZUG LAG KHANG BCAS YIN
LA, DE LTA BU'I RTEN GTZUG LAG KHANG DANG BCAS PA BZHENGS BAS
BSOD NAMS DPAG TU MED PA THOB PAR 'GYUR BA YANG, LEGS NYES KYI
RGYU DANG 'BRAS BU STON PA'I MDO LAS, DE

@003B BZHIN GSHEGS PA'I MCHOD RTEN DANG, DRI GTZANG KHANG DANG,
GTZUG LAG KHANG BRTZIGS NA MA 'ONGS PA NA GDON MI ZA BAR RGYAL
PO BYED CING SKYE BO MANG PO LA DBANG BYED PAR 'GYUR BAS GANG
YANG DAG MI NYAN PA MED PAR 'GYUR RO, ,ZHES SOGS DANG,

SPYAN RAS GZIGS KYI MDO LAS, 'JIG RTEN MGON PO SKYOBS PA LA,
,PHRENG BA'I KHANG PA BYAS NA NI, ,DE NI G-YOG 'KHOR MI PHYED
CING, ,RGYAL PO 'BYOR PA CHEN POR 'GYUR, ZHES DANG, DRAN PA NYER
BZHAG LAS KYANG, RTEN DANG BRTEN

PAR LEGS BSKRUN DANG, ,DGE 'DUN GNAS MA LA BCA' BA SOGS, ,DGE
NAS DGE BAR RTAG TU 'GYUR, ,BSKAL BA BYE BA STONG DU YANG, ,DGE
BA YONGS SU CHUD MI ZA, ,ZHES DANG, GSAL RGYAL LA GDAMS PA'I MDO
LAS, MI RNAMS GANG

DAG RGYAL BA'I GTZANG KHANG BYED, ,DE DAG 'GRO BA RNAMS SU 'KHOR
BA NA, ,LHA KHANG GNAS 'DRA'I KHANG KHYIM 'OD 'BAR PA, ,DUS
TSIGS KUN TU BDE LDAN THOB PAR 'GYUR, ,THA MAR ZHI BA'I GO
'PHANG THOB PAR 'GYUR, ,ZHES GSUNGS PA SOGS

MTHA' KLAS SHING, KHYAD PAR RDZAS LAS BYUNG BA'I BSOD NAMS BDUN
'DU BYAS KYI DGE RTZA'I MTHAR THUG TU GSUNGS TE, MDO LAS, RDZAS
LAS BYUNG BA'I BSOD NAMS BDUN DANG, MA BYUNG BA'I BSOD NAMS BDUN
DANG LDAN PA'I RIGS KYI BU'AM

RIGS KYI BU MO 'DUG KYANG RUNG, RGYU YANG RUNG, GNYID LOG KYANG
RUNG, GNYID MA LOG KYANG RUNG, RTAG TU RGYUN MI 'CHAD PAR BSOD
NAMS RNAM PAR 'PHEL BAR 'GYUR RO ZHES GSUNGS SHING, RDZAS LAS
BYUNG BA'I BSOD NAMS BDUN YANG,

@004A *, ,KUN DGA' RAB GTZUG LAG KHANG, ,MAL STAN 'TSO BA NAR MA
DANG, ,GLO BUR NAD PA NAD G-YOG DANG, ,YUL NGAN DUS SU SBYIN PA
NI, ,RDZAS LAS BYUNG BA'I BSOD NAMS BDUN, ,ZHES PA LTAR YIN,
PHAN YON DE

LTAR GYI GTZUG LAG KHANG RAB TU GNAS PA BSGRUB PA LA YANG RAB
GNAS KYI NGES TSIGS, BYED PA PO'I RTEN, DUS, GNAS, CHO GA'I
KHYAD PAR RNAMS LAS, DANG PO NGES TSIGS DAM TSIG PA LA YE SHES
PA RAB TU 'AM LHAG PAR GNAS PAR

BYED PAS NA RAB GNAS ZHES PA'AM DAM TSIG PA SO SO LA YE SHES PA
SO SO GNAS PAR BYED PAS NA RAB GNAS ZHES BRJOD PA SOGS RNAM
GRANGS MANG, BYED PA PO'I RTEN NI RAB GNAS KYI RGYUD LAS, SLOB
DPON DE NYID BCU SHES SHING, ,MTSAN

NYID KUN DANG YANG DAG LDAN, ,PHYAG RGYA SNGAGS DANG CHOG SHES,
,LAS RNAMS KUN LA MKHAS PA'O, ,ZHES DANG, SLOB DPON KUN SNYING
GIS KYANG, BRTAN ZHING DUL LA BLO GROS LDAN, ,BZOD LDAN DRANG LA
G-YO SGYU MED, ,SNGAGS DANG RGYUD KYI

SBYOR BA SHES, ,DKYIL 'KHOR 'BRI BA'I LAS LA MKHAS, ,DE NYID BCU
NI YONGS SHES PA, ,'DI NI SLOB DPON YIN ZHES BYA, ,ZHES GSUNGS
SHING, DE NYID BCU LA YANG PHYI'I DE NYID BCU DANG, GSANG PA'I
DE NYID BCU STE GNYIS YOD PAS, RGYUD SDE 'OG

MA'I DBANG BSKUR RAB GNAS SOGS BYED PA LA PHYI'I DE NYID BCU
DANG, BLA MED KYI DBANG BSKUR RAB GNAS BYED PA LA GSANG BA'I DE
NYID BCU SHES PA DGOS, DE LTA BU'I RDO RJE SLOB DPON LA YANG,
BDE MCHOG STOD 'GREL LAS, KHYIM GNAS DGE TSUL DGE

@004B SLONG NI, ,DMAN PA 'BRING DANG MCHOG YIN NO, ,ZHES DANG,
DRI MED 'OD LAS KYANG, GSUM LAS DGE SLONG MCHOG YIN 'BRING, ,DGE
TSUL ZHES BYA DE DAG LAS, ,KHYIM NA GNAS PA THA MA'O, ,ZHES
GSUNGS PA LTAR, DGE SLONG RDO RJE 'DZIN PA MCHOG,

DGE TSUL RDO RJE 'DZIN PA 'BRING, KHYIM PA RDO RJE 'DZIN PA THA
MAR GSUNGS PAS NA RTEN SOGS KYI SGO NAS 'GRUB RUNG TZAM YOD LA,
DGE 'DUN YANG, GONG NAS GONG GI SNGOM PA NI, ,BU KHYOD KYIS NI
BSRUNG BYA STE, ,ZHIS GSUNGS PA LTAR, SO THAR LAS

GONG MA BYANG SEMS DANG, DE'I GONG MA GSANG SNGAGS KYI SDOM PA
STE GSUM LDAN RDO RJE 'DZIN PA YIN PAS RTEN GYI MTSAN NYID
TSANG, DUS KYANG, SPYI RGYUD LAS, DPYID ZLA RAB 'AM DPYID ZLA
'BRING, ,DGUN DANG DPYID KYI THA CHUNG NGAM, ,DBYAR RA DE BZHIN

DBYAR 'BRING PO, ,NYI MA BYANG DU GNAS PA YIS, ,ZHES DANG, RAB
GNAS RUNG BA'I GZA' YANG, DE NYID LAS, PHUR BU GZA' LHAG PA PA
SANGS, ,ZLA BA'I GZA' RNAMS SHES BYAS TE, ,'DI RNAMS LAS BYAS
BZANG LDAN TE, ,RAB TU GNAS PA MCHOG

TU SHIS, ,ZHES DANG, SKAR MA GANG LA RUNG BA YANG, THAMS CAD DU
NI CHU STOD DANG, ,SNAR MGRO ZHUN DE BZHIN DBO, ,LAG PA SNRUB
DANG SNRON DANG NI, ,RGYAL DANG CHU SMAD DE BZHIN NO, ,KHRUM
SMAD DAG KYANG DE BZHIN TU, ,RGYU SKAR 'DI RNAMS THAMS CAD

DU; ;SKYE DGU 'PHEL ZHING DE YIS NI, ,RAB TU GNAS PA MCHOG TU
BYED, ,CES SPYIR BTANG NYI MA BYANG BGROD KYI YAR NGO'I DUS
DANG, GZA' YANG ZHI GZA' DANG, SKAR MA YANG GONG BZHIN GSUNGS
KYANG, DMIGS GSAL GYI DBANG DU BYAS NA, RGYUD

@005A *, ,DE NYID LAS, GZA' DANG SKAR MA 'DZOM GYUR NA, ,MAR GYI
NGO LA'ANG NYES PA MED, ,CES DANG, GUR LAS KYANG, RTAG TU DKYIL
'KHOR 'BRI PAR BYA, ,RTAG TU SANGS RGYAS RAB GNAS BYA, ,ZIN PA'I
DE MA THAG PA RU, ,RAB

TU GNAS PA MCHOG TU 'GYUR, ,ZHES DANG, DE BZHIN GSHEGS PA'I RDO
RJE'I BDE MCHOG DKYIL CHOG LAS KYANG, RAB GNAS DUS NI THAMS CAD
DU, ,SANGS RGYAS BZHUGS SU 'JUG PAR BZHED, ,CES GSUNGS PA LTAR
LAS, DA LAM GZA' SKAR

GYI 'PHROD SBYOR PHUN SUM TSOGS PA CHE GE'I DUS YIN, GNAS KYANG,
DBANG MDOR BSTAN LAS, ,NGA NAS SKYONG CHOS LDAN ZHING, ,GANG
ZHIG KHO NAR SKYE DGU RNAMS, ,BDER GNAS SA 'DZIN RTZOD MED PA'I,
,GNAS DER RNAL 'BYOR BRTZAM PAR BYA, ,

ZHES DANG, BRTAG GNYIS LAS KYANG, TSAL DANG SKYE BO MED GNAS
DANG, ,BYANG CHUB SEMS DPA'I KHYAM DANG NI, ,DKYIL 'KHOR KHANG
BA'I NANG DU YANG, ,ZHES DANG, DUS 'KHOR LAS KYANG, 'PHAGS YUL
BOD LI RGYA GAR DANG, ,KEE LA SHA DANG GANGS CAN

CHE; ;ZHES DANG, BDE MCHOG LAS KYANG, BOD KYI YUL DANG DE BZHIN
DU, ,M'A LA YA DANG PU LI SOGS, ,ZHES DANG, DPAL GSANG BA 'DUS
PAR YANG, YANG THOG DANG NI MCHOD RTEN SOGS, ,KHYIM DANG LHA YI
GNAS RNAMS SU, ,SANGS RGYAS LA SOGS

RAB GNAS NI, ,CHOG DAG DANG LDAN PAS BYA, ,ZHES GSUNGS PA LTAR
GYI BOD KYI YUL DANG, DE YANG BKA' GDAMS GLEG BAM GYI MKHA' 'GRO
MA RNAMS KYI RDO RJE'I GLUR, SHAR RDO RJE GDAN GYI BYANG PHYOGS
NA, ,GNAS PUR RGYAL BOD CES BYA BA YOD, ,RI MTHON PO

@005B GNAM GYI KA BA YOD, ,MTSOD M'A MO G-YU YI MAndAL YOD,
GANGS DKAR PO SHEL GYI MCHOD RTEN YOD, ,SPANG SER PO GSER GYI
LHUN PO YOD, ,DRI ZHIM PO SMAN GYI BDUG SPOS YOD, ,STON BKRA BA
GSER GYI ME TOG YOD, ,CES GSUNGS PA LTAR KHYAD PAR DU

'PHAGS SHING, DE'I NANG TSAN MKHA' 'GRO MA GSANG PA YE SHES
KYIS, SA PADMA 'DAB BRGYAD YUL GYI DBUS, ,GNAM 'KHOR LO RTZIBS
BRGYAD PHUGS PA'I 'OG ,PHYOGS BKRA SHIS RTAGS BRGYAD YOD PA'I
SA, ,GNAS PHUN SUM TSOGS PA DAM PA'I YUL, ,

MI KHYOD KYI ZHING KHAMS DAM PA YIN, ,GNAS DE RU LAS CAN DPAG
MED 'DU, ,ZHES GSUNGS PA LTAR GYI BKRA SHIS PA'I DGE MTSAN DU
MAS MNGON PAR SPUNG PA'I SKYID SHOD DBUS RU'I CHA DANG, DE'I
YANG NANG TSAN 'JAM DBYANGS BLA MA TZONG KHA BA CHEN POS

CHOS SDINGS SU DBU MA RTZA BA SHES RAB KYI RNAM BSHAD RIGS PA'I
RGYA MTSO LJAGS BRTZOMS SKABS NAM MKHA' NAS GSER GYI YI GE'I
'PHRENG BA GSAL BAR GZIGS PAS SA CHEN PO LA SBYONG BA'I SKYE
'GRO THAMS CAD KYI ZHING SA THEG CHEN GLING 'DI NYID

'BYUNG BAR GSANG BA'I ME LONG DU LUNG BSTAN PA'I DON BZHIN PAn
CHEN SH'AKYA YE SHES LA 'DUS SDE 'DI NYID TSUGS SHIG PA'I BKA'
GNANG PA SPYI BOR BLANGS TE SA PHAG LO 'DEBS PA GNANG BA'I BSHAD
SGRUB KYI SDE CHEN PO 'DIR SANGS RGYAS DANG BYANG CHUB

SEMS DPA' SA LA SPYOD PA DU MA YANG GOD SMOS KYI GNAS PHUN SUM
TSOGS PA'I MTSAN NYID KYANG LEGS PAR TSANG, CHO GA'I KHYAD PAR
LA YANG, SDOM 'BYUNG GUR SOGS MA RGYUD DANG, RDO RJE 'PHRENG BA
SOGS RGYUD GZHAN 'GREL PA DANG BCAS PA NAS 'BYUNG BA DANG,

@006A *, ,KHYAD PAR DUS ZHABS CHE CHUNG GNYIS SOGS DUS 'KHOR GYI
RAB GNAS KYI RIGS DANG, SNANG BYED ZLA BA SOGS KYIS MDZAD PA'I
GSANG 'DUS KYI RAB GNAS KYI RIGS DANG, KUN SNYING DANG,
PRADZNY'A WA LI TAS MDZAD PA'I RNAL 'BYOR

RGYUD KYI RAB GNAS SOGS 'PHAGS YUL GYI RAB GNAS PHAL CHE BA'I
DON 'GREL BAR LO CHEN RIN CHEN BZANG PO'I SDOM TSIG TU BYAS PA
'DI BOD GANGS CAN GYI RAB GNAS THAMS CAD KYI PHYI MO LTA BU YIN
CING, RJE BTZUN CHEN PO GRAGS RGYAL GYIS SDOM

TSIGS DE'I 'GREL PA DON GSANG MDZAD CING, BU STON THAMS CAD
MKHYEN PA'I RAB GNAS BKRA SHIS RAB RGYAS DANG, RJE BTZUN TZONG
KHA PA CHEN PO'I PHYAG LEN BZHIN RJE 'DUL BA 'DZIN PA'I RAB GNAS
RGYAS 'BRING BSDUS GSUM DANG, DBYANGS CAN BZHAD

PA DGE 'DUN RGYA MTSO'I BKRA SHIS SNYE MA, PAn CHEN THAMS CAD
MKHYEN PA'I RAB GNAS DGE LEGS RGYA MTSO, RGYAL DBANG LNGA PA
CHEN PO'I RAB GNAS BKRA SHIS 'BUN PHRAG GSAR NGOMS SOGS KYI
DGONGS PA GCIG PAR SBYOR DNGOS RJES GSUM GYI SGO

NAS RAB GNAS BGYID PA'I PHYAG SROL LTAR, ? LAM YANG SBYOR DNGOS
GNYIS DANG MJUG GI YANG PHAL CHE BA'I SGO NAS LEGS PAR GRUB ZIN
PA SBYIN BDAG BSGO BA'I SKABS LAGS PAS, DES NA KHYED KYI DED LA
GANG GSOL PA'I, ZHES GSUNGS PA

LTAR RAB TU GNAS PA DE BDAG CAG RNAMS KYIS LEGS PAR BSGRUB ZIN
PA'I SKU GSUNG THUGS RTEN GTZUG LAG KHANG DANG BCAS PA LA SEMS
DANG PAS SPYIR RGYUN DU MCHOD PA DANG KHYAD PAR ZHAG BDUN PAR DU
MCHOD PA RGYUN MI 'CHAD PAR BYA RIGS TE, DE

@006B LTAR BYAS PAS GNAS SKABS DANG MTHAR THUG GI DON GNYIS BDE
LEGS SU 'GRUB PAR 'GYUR BA'I PHYIR TE, GSAL RGYAL LA GDAMS PA'I
MDO LAS, MI RNAMS GANG DAG SANGS RGYAS MCHOD RTEN NAM, ,SKU
GZUGS DAG LA MGOS GTUGS GUS PHYAG

'TSAL, ,DE DAG LHA RNAMS DANG NI MI RNAMS KYIS, ,CHER YANG CHE
BAR BKUR BA'I GNAS SU 'GYUR, ,ZHES DANG, DPA' BO'I ZA MA TOG LTA
BU'I GDAMS LAS, MAndAL ME TOG BCAS BYED PA, ,'GRO BA'I BDAG PO
TSE RING BZHIN, ,SNA TSOGS NAD KYI 'JIGS

LAS GROL, ,GANG YIN DE YIS SKAD CIG 'THOB, ,CES DANG, SPYAN RAS
GZIGS KYI MDO LAS, DE BZHIN GSHEGS PA LA SU ZHIG ,ME TOG DANG,
PHRENG BA DANG, SPOS DANG, GDUGS DANG, RGYAL MTSAN DANG, PA DAN
DANG, ROL MO'I SGRA DANG, BYUGS

PA RNAMS KYIS BSTI STANG BYED PA DE'I BSOD NAMS KYI PHUNG PO'I
MTHA' RTOGS PAR MI NUS TE DE'I MTHA' NI THEG PA GSUM PO LAS THEG
PA GANG YANG RUNG BA'I MYA NGAN LAS 'DAS PA'I MTHAR THUG PA MA
GTOGS PAR BSOD NAMS KYI PHUNG PO DE'I PHYI MA'I MTHAR

YANG ZAD PAR MI NUS SO, ,ZHES GSUNGS PA SOGS MTHA' KLAS PA'I
PHYIR, DES NA DE LTA BU'I MCHOD PA 'BUL DGOS PA'I MTSON BYED DU
SPYIN BDAG GI MDUN DU MCHOD PA BSHAMS BYIN GYIS BRLABS STE 'BUL
DU 'JUG PA'I PHYAG LEN GDA' BAS DED RNAMS

KYIS MCHOD PA BYIN GYIS RLABS PA NA CHO GA'I TSIG RIS BZHIN
MCHOD RDZAS RNAMS BDE STONG DBYER MED KYI RANG BZHIN CAN BDE BA
KHYAD PAR CAN BSKYED PA'I NUS LDAN DU GYUR SONG SNYAM PA DANG,
MCHOD PA 'BUL PA'I TSE DED CAG GI SNGAGS TSIG GIS 'BUL BA NA
KHYED

@007A *, ,RANG GIS DNGOS SU PHUL BA'I STANG KA BYAS TE PHUL BAS
MCHOD YUL RNAMS KYI THUGS RGYUD LA ZAG MED KYI THUGS RGYUD LA
ZAG MED KYI BDE BA CHES 'PHUL DU BYUNG BA SKYES SONG SNYAM PA
GNANG NAS 'BUL BAR ZHU ZHES BRJOD LA MCHOD PA'I BYIN RLABS SOGS
LA

'JUG PAR BYA'O, ,DE LAS SPROS TE BYA 'DOD NA, STON PAS THUGS
BSKYED TSUL DANG TSOGS BSAGS TSUL, SANGS RGYAS TSUL DANG CHOS
'KHOR BSKOR TSUL SOGS MI 'DRA BA MANG DU 'BYUNG BA'I RIM PA
DANG, CHOS LA YANG MDO SNGAGS GNYIS SU MED

TSUL MDO SNGAGS LA MCHOG DMAN YOD PA'I RGYU MTSAN, SNGAGS GYI
YANG RGYUD SDE 'OG MA 'OG MA LAS GONG MA GONG MA KHYAD PAR
'PHAGS TSUL DANG, RAB GNAS LA YANG SKU GZUGS KYI CHAGS TSAD DE
BSGRUB TSUL, DE NAS KHRUS BYAS TE RING BSREL SNYING

PO CAN DU BYA BA SOGS LO CHEN GYI SDOM TSIG LTA BU'I TSIG DRANGS
TE SBYOR DNGOS RJES GSUM GYI SGO NAS RAB GNAS BYA TSUL, ZHI
RGYAS KYI SBYIN SREG DANG, CHOS SKYONG BSGO TSUL SOGS KYI BAR
YANG BRJOD PA'I PHYAG SROL YOD PA LTAR BYAS PAS CHOG GO ,THA MA
LA

DNGOS PO RAB GNAS GSER 'GYUR RTZIS, ,PHAN BDE'I ZHING SA MCHOG
TU BSGYUR BYED PA'I, ,SKYE DGU'I RE SKONG DBAG BSAM LJON PA CHE,
,BKRA SHIS BYE BA'I GZI 'OD 'DI SPROS PA'I, ,DGE BA KHA BA'I
RDUL BRTZEGS LHUN PO YIS, ,SRID 'DI'I NYON MONGS TSA

GDUNGS RAB BSIL TE, ,ZAG MED BDE BA'I KHA ZAS RO BRGYA PAR,
,LONGS SU SPYOD PA'I SKAL BZANG THOB PAR SHOG ,'DIS KYANG BLO
BZANG GRAGS SNYAN BSTAN PA'I GDUGS, ,SRID RTZE'I YUL SAR BSGRENG
BA'I GRIB BSIL LA, ,MTHA' YAS 'GRO BAS

@007B YUN RING NGAL GSOS TE, ,SKU GSUM RDZOGS LDAN DPAL LA SPYOD
PAR SHOG ,BDAG KYANG BLO BZANG RGYAL BSTAN RGYA MTSO CHE, ,THOS
BSAM SGOM PA'I RDZING GIS LEGS BRGAL TE, ,SKU GSUM 'DOD PA 'JO
BA'I YID BZHIN DBANG, ,PHUL BYUNG DGA' BDE'I

DPAL LA SPYOD PAR SHOG ,CES BKRA SHIS BYE BA'I GZI 'OD PHYOGS
BRGYAR 'BAR BA 'DI NI GYIN BA ZHIG GIS CI THON THON DU SMRAS
PA'O, ,MANGA LAm,