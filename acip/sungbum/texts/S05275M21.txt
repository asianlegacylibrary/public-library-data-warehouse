` ,,SVASTI, LEGS TSOGS RGYA MTSO'I DPA' LAS LEGS 'KHRUNGS SHING, ,BSDU
BZHI'I

BANG RIM RNAMS KYIS KUN NAS MDZES, ,SKAL LDAN GSER RI'I DBUS NA RAB
BRJID PA, ,'OD DPAG MED PA'I LHUN PO DE LA 'DUD, ,GRANGS MED TSAD MED
BSAM GYIS MI KHYAB PA'I, ,BSKAL MANG 'DAS PA'I SNGON DU MGON PO
KHYOD, ,'JIG RTEN DBANG PHYUG

RGYAL PO'I BSTAN PA LA, ,CHOS KYI 'BYUNG GNAS ZHES BYA'I DGE SLONG
GYUR, ,DE TSE RGYAL BA DE YI 'KHOR DBUS SU, ,BYE BA KHRAG KHRIG BRGYA
STONG PHRAG GCIG GI ,ZHING GI BKOD PA PHUN TSOGS GANG YIN RNAMS,
,ZHING GCIG TU NI YONGS SU BZUNG BA YI, ,DPAG

@18B MED RGYAL BA'I SPYAN SNGAR RGYAL SRAS KYI, ,RLABS CHEN SPYOD PA'I
TSUL LA RAB SBYANGS PAS, ,RMONGS PA'I RAB RIB BCOM PA'I DGE SLONG DES,
,RGYAL SRAS DGA' SKYED SMON LAM RGYA MTSO BTAB, ,RING NAS SMON PA'I
RAB 'BYAMS BZHED PA'I DON, ,JI BZHIN YONGS

SU RDZOGS PA DAG PA'I ZHING, ,GANG GI MING NI BDE BA CAN ZHES PAR,
,MNGON PAR BYANG CHUB KHYOD LA PHYAG 'TSAL LO, ,DPAG TSAD STONG
DANG DRUG BRGYAR RAB MTHO ZHING, ,YAL GA LO MA BRGYAD BRGYA'I BAR
DU 'PHYANG, ,RTZA BA'I SPOMS NI DPAG TSAD LNGA BRGYA

PA; ;RIN CHEN DU MAS SPRAS PA'I BYANG CHUB SHING, ,DE YI DRUNG NA NYER
MDZES RGYAL BA KHYOD, ,'OD DANG GZI BRJID PHA MTHA' MI MNGON ZHING,
,'KHOR DANG SKU TSE TSAD BZUNG MI NUS PAR, ,'GRO BA'I SKYABS SU BZHUGS
LA PHYAG 'TSAL LO, ,DE LTAR DAG PA'I

ZHING MCHOG BDE BA CAN, ,DE YI BKOD PA DKON MCHOG BRTZEGS PA YI,
,'DUS PA LNGA PA'I MDO YI RJES 'BRANGS NAS, ,RGYAL BA'I DGONGS PA JI
BZHIN LEGS PAR BKOD, ,'DI YIS BSKRUN PA'I DGE LEGS PHUNG PO DES, ,MTHA'
MED 'KHOR BAR

DPAG MED SDUG BSNGAL GYIS, ,YANG YANG GTZES PAS BDE BA'I GO SKABS
BCOM, ,NYAM NGA'I GNAS SU LTUNG BA'I 'GRO BA KUN, ,TSE YI 'DU BYED
GTANG BAR GYUR MA THAG ,DAG PA'I ZHING DU BGROD PA'I LAM BZANG DER,
,MTHU CHEN RGYAL SRAS BRGYAD

KYIS LEGS KHRID NAS, ,THEG MCHOG SPYOD PA'I RIGS SU SKYE BAR SHOG ,