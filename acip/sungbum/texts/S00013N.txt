@1A *, ,MKHAS GRUB SMRA BA'I KHYU MCHOG DGE 'DUN BSTAN DAR BA
CHEN PO'I GSUNG DGE 'DUN NYI SHU'I MTHA' DPYOD BZHUGS SO,,

@1B *, ,CHOS MNGON GSUNG RAB LHA LAM YANGS PA LA, ,THOGS MED
RGYU ZHING MKHYEN RAB TSA ZER GYIS, ,LOG SMRA 'BYUNG PO'I BLO
MIG LDONG BYED PA, ,YONGS 'DZIN NAM MKHA'I NOR BU RGYAL GYUR CIG
,DBANG PO RTUL DANG RNON PO DAG  ,

ZHES SOGS KYI SKABS SU, GANG LA GNAS PA 'BRAS BU'I RNAM GZHAG
BSHAD PA DANG, DE LA GNAS PA'I GANG ZAG GI RNAM GZHAG BSHAD PA
DANG GNYIS LAS, DANG PO LA DGAG BZHAG SPANG GSUM LAS, DANG PO
LA, KHA CIG GIS NA RE,

ZHUGS PA BZHI PO GANG RUNG GI RGYUD KYI MNGON RTOGS YIN NA, DGE
SBYONG GI TSUL YIN PAS KHYAB ZER NA, NYAN THOS KYI SBYOR LAM
STAN GCIG PA LA GNAS PA'I RGYUN ZHUGS ZHUGS PA'I RGYUD KYI MNGON
RTOGS CHOS CAN, DER THAL, DE'I PHYIR, DER THAL, CHOS

CAN DE YIN PA'I PHYIR, DER THAL, DE YOD PA'I PHYIR, 'DOD NA, ZAG
MED BAR CHAD MED LAM YIN PAR THAL, 'DOD PA'I PHYIR, KHYAB STE,
MDZOD LAS, DGE SBYONG TSUL NI DRI MED LAM, ZHES GSUNGS PA'I
PHYIR, 'DOD NA, MA YIN PAR THAL, NYAN THOS KYI SBYOR LAM

YIN PA'I PHYIR, KHA CIG DGE SBYONG TSUL GYI 'BRAS BU YIN NA, DGE
SBYONG TSUL LAS SKYES PAS KHYAB ZER NA, RGYUN ZHUGS 'BRAS GNAS
KYI RGYUD KYI MTHONG SPANGS KUN SBYOR GSUM SPANGS PA'I 'GOG BDEN
CHOS CAN, DER THAL, DE'I PHYIR, DER THAL, DGE SBYONG

TSUL GYI 'BRAS BU DE LA, 'DUS BYAS RNAM GROL LAM DANG, 'DUS MA
BYAS 'GOG BDEN BRGYAD CU RTZA DGU YOD PA'I PHYIR, DER THAL,
MDZOD LAS, 'BRAS BU 'DUS BYAS 'DUS MA BYAS, ,DE DAG BRGYAD CU
RTZA DGU'O, ,GROL LAM ZAD PA RNAMS DANG BCAS, ,

ZHES GSUNGS PA'I PHYIR, 'DOD NA, 'DUS BYAS YIN PAR THAL, 'DOD
PA'I PHYIR, 'DOD MI NUS TE, 'DUS MA BYAS YIN PA'I PHYIR, KHA CIG
,DGE SBYONG TSUL DANG DGE SBYONG TSUL GYI 'BRAS BU GNYIS 'GAL
ZER NA, SPANG BYA RIM RGYUD PA'I RGYUN ZHUGS 'BRAS

@2A *, ,GNAS KYI RGYUD KYI 'DOD NYON DRUG PA'I DNGOS GNYEN BAR
CHAD MED LAM CHOS CAN, DGE SBYONG TSUL MA YIN PAR THAL, DGE
SBYONG TSUL GYI 'BRAS BU YIN PA'I PHYIR, DER THAL, DE RGYUN
ZHUGS 'BRAS GNAS KYI RGYUD KYI MNGON RTOGS YIN PA'I PHYIR,

'DOD NA, DGE SBYONG TSUL YIN PAR THAL, PHYIR 'ONG GI DGE SBYONG
TSUL YIN PA'I PHYIR, DER THAL, DE 'DRA'I GANG ZAG DE PHYIR 'ONG
ZHUGS PA YIN PA'I PHYIR, KHA CIG  ,RGYUN ZHUGS KYI 'BRAS BU DE
'DOD SEMS LA BRTEN NAS SKYE BA YOD ZER NA, 'DOD SEMS DANG NYAN

THOS KYI MTHONG LAM BAR CHAD MED LAM GYI GZHI MTHUN YOD PAR
THAL, DAM BCA' 'THAD PA'I PHYIR, 'DOD NA, DE 'DRA'I GZHI MTHUN
MED PAR THAL, NYAN THOS KYI MTHONG LAM BAR CHAD MED LAM DE 'DOD
SEMS LA BRTEN NAS SKYE BA MED PA'I PHYIR, DER THAL,

'GREL CHEN LAS, GANG YANG 'DOD PA KHAMS DANG SRID RTZE NA, BYANG
CHUB LAM GYI YAN LAG DU ZHIG SPANGS ZHES BYA BA NI THABS LA MI
MKHAS PA'I NYAN THOS KYI DBANG DU BYAS TE, DE DANG 'DI LA 'GAL
BA MED DO, ,ZHES GSUNGS PA'I PHYIR, KHA CIG RGYUN ZHUGS KYI
'BRAS

BU DE BSAM GTAN GYI DNGOS GZHI LA RTEN NAS GSAR DU THOB PA YOD
ZER NA, 'O NA BSAM GTAN GYI DNGOS GZHI THOB PA'I RGYUN ZHUGS YOD
PAR THAL, DAM BCA' 'THAD PA'I PHYIR, 'DOD MI NUS TE, BSAM GTAN
GYI DNGOS GZHI MA THOB PA'I 'PHAGS PA GCIG YOD

PA'I PHYIR, KHA CIG  ,DGE SBYONG TSUL GYI 'BRAS BU BZHI PO DE,
DGE SBYONG TSUL GYI 'BRAS BUR 'JOG PA'I RGYU MTSAN YOD DE, RANG
RANG GI ZHUGS LAM SNGON DU BTANG BA DANG, ZHUGS LAM DE LAS GZHAN
PA'I 'BRAS LAM THOB PA DANG, MTHONG SPANGS THAMS CAD SPANGS

PA'I ZAD PA SDOM PA DANG, SHES PA BRGYAD TSAN THOB PA DANG, MI
RTAG LA SOGS BCU DRUG RTOGS PAS KHYAB PA DANG, RGYU MTSAN RNAM
PA LNGA YOD PA'I PHYIR ZER NA, 'O NA 'BRAS BU BZHI PO GANG RUNG
THOB PA'I GANG ZAG YIN NA, MI RTAG LA SOGS BCU DRUG RTOGS

@2B PAS KHYAB PAR THAL, KHYOD KYI RGYU MTSAN 'THAD PA'I PHYIR,
'DOD NA NYAN THOS MTHONG LAM RNAM GROL LAM THOB MA THAG PA'I
RGYUN ZHUGS 'BRAS GNAS CHOS CAN, DER THAL, DE'I PHYIR, DER THAL,
RGYUN ZHUGS 'BRAS GNAS YIN PA'I PHYIR, DER THAL, CHOS CAN DE YIN
PA'I PHYIR,

'DOD NA, NYAN THOS MTHONG LAM BAR CHAD MED LAM PA DES MI RTAG LA
SOGS BCU DRUG RTOGS PAR THAL, NYAN THOS MTHONG LAM RNAM GROL LAM
THOB MA THAG PA'I RGYUN ZHUGS 'BRAS GNAS DES MI RTAG LA SOGS BCU
DRUG RTOGS PA'I PHYIR, 'DOD NA, DES NYER LEN GYI PHUNG PO MI
RTAG

PA DANG, 'GOG BDEN GNYIS RTOGS PAR THAL, 'DOD PA'I PHYIR, 'DOD
MI NUS TE, NYAN THOS MTHONG LAM BAR CHAD MED LAM PA DES 'GOG
BDEN MA THOB PA'I PHYIR, KHA CIG  ,BAR PA GNYIS KYI RIM RGYUD
PA'I 'BRAS BU GNYIS PO DE 'JIG RTEN PA'I LAM LA BRTEN NAS GSAR
DU SKYE BA YOD ZER NA,

'BRAS BU RIM RGYUD PA'I PHYIR 'ONG ZHUGS PA DANG, 'JIG RTEN PA'I
LAM LA GNAS PA'I GANG ZAG GI GZHI MTHUN YOD PAR THAL, DAM BCA'
'THAD PA'I PHYIR, 'DOD MI NUS TE, 'BRAS BU RIM RGYUD PA'I PHYIR
'ONG ZHUGS PA YIN NA, NYAN THOS SGOM LAM PA YIN PAS KHYAB, NYAN
THOS SGOM LAM PA

YIN NA, 'JIG RTEN PA'I LAM LA MI GNAS PAS KHYAB PA'I PHYIR, KHA
CIG  ,PHYIR 'ONG GI 'BRAS BU DE KHAMS GONG GI RTEN LA GSAR DU
THOB PA YOD ZER NA, DE MED PAR THAL, KHAMS GONG GI RTEN LA 'BRAS
BU THOD BRGAL BA'I PHYIR 'ONG GI 'BRAS BU GSAR DU THOB PA MED PA
GANG ZHIG  ,'BRAS BU RIM

RGYUD PA'I PHYIR 'ONG GI 'BRAS BU GSAR DU THOB PA MED PA'I
PHYIR, DANG PO DER THAL, 'BRAS BU THOD BRGAL BA'I PHYIR 'ONG GI
'BRAS BU THOB KHA MA'I GANG ZAG YIN NA, NYAN THOS KYI MTHONG LAM
BAR CHAD MED LAM PA YIN PAS KHYAB PA GANG ZHIG  ,DE KHAMS GONG
GI RTEN LA GSAR DU SKYE BA MED PA'I

PHYIR, PHYI MA DER THAL, 'BRAS BU RIM RGYUD PA'I PHYIR 'ONG GI
'BRAS BU THOB KHA MA'I GANG ZAG YIN NA, RGYUN ZHUGS 'BRAS GNAS
YIN PAS KHYAB PA GANG ZHIG  ,KHAMS GONG GI RTEN CAN GYI RGYUN
ZHUGS 'BRAS GNAS MED PA'I PHYIR, KHA CIG  ,CHAGS BRAL SNGON SONG
DE 'BRAS BU DANG MTHA'

@3A *, ,GNYIS LA BZHAG TU YOD ZER NA, DE MED PAR THAL, RGYUN
ZHUGS LA YANG BZHAG TU MED, DGRA BCOM LA YANG BZHAG TU MED PA'I
PHYIR, DANG PO DER THAL, MTHONG LAM GYI SNGA ROL TU MTHONG
SPANGS KUN SBYOR GSUM SPANGS PA'I RGYUN ZHUGS MED PA'I PHYIR,
DER

THAL, MTHONG SPANGS KUN SBYOR GSUM SPANGS PA'I GANG ZAG YIN NA,
MTHONG LAM RNAM GROL LAM THOB PAS KHYAB PA'I PHYIR, PHYI MA DER
THAL, MTHONG LAM GYI SNGA ROL DU SRID NYON DGU PA SPANGS PA'I
DGRA BCOM 'BRAS GNAS MED PA'I PHYIR, DER THAL, SRID NYON DGU PA
SPANGS PA'I GANG ZAG

YIN NA, SGOM LAM RDO RJE LTA BU'I TING NGE 'DZIN THOB PA'I GANG
ZAG YIN DGOS PA'I PHYIR, KHA CIG  ,'BRAS BU THOD BRGAL BA DANG
CHAGS BRAL SNGON SONG GNYIS DON MI GCIG CING, PHYIR 'ONG LA
CHAGS BRAL SNGON SONG BZHAG TU MED ZER NA, DE MI 'THAD PAR THAL,
PHYIR 'ONG LA CHAGS BRAL SNGON SONG

BZHAG TU YOD PA'I PHYIR, DER THAL, MTHONG LAM GYI SNGA ROL TU
'DOD SRED DRUG PA MNGON GYUR BA LA CHAGS BRAL BYAS PA'I PHYIR
'ONG YOD PA'I PHYIR, DER THAL, MTHONG LAM GYI SNGA ROL TU BSAM
GTAN DANG PO'I NYER BSDOGS DGA' BA SDUD PA YID BYED RDZOGS PAR
THOB PA'I PHYIR 'ONG YOD PA'I PHYIR, DER

THAL; MTHONG LAM GYI SNGA ROL TU NYON MONGS RNAM 'JOMS KYI BSAM
GTAN DANG PO'I NYER BSDOGS THOB PA'I PHYIR 'ONG YOD PA'I PHYIR,
DER THAL, MTHONG LAM GYI SNGA ROL TU BSAM GTAN DANG PO'I NYER
BSDOGS THOB PA'I PHYIR 'ONG YOD PA'I PHYIR, RTZA BAR MA KHYAB NA
KHYAB PA YOD PAR THAL, MTHONG LAM GYI

SNGA ROL TU 'DOD PA LA 'DUN PA'I 'DOD SRED DGU PA MNGON GYUR BA
LA CHAGS BRAL BYAS PA'I PHYIR MI 'ONG YIN NA, CHAGS BRAL SNGON
SONG GI PHYIR MI 'ONG YIN DGOS PA'I PHYIR, KHA CIG ,SPANG BYA
CIG CAR BA DE 'BRAS BU BAR PA GNYIS LA BZHAG TU YOD ZER NA, DE
MED PAR THAL, DE PHYIR 'ONG LA YANG

BZHAG TU MED, PHYIR MI 'ONG LA YANG BZHAG TU MED PA'I PHYIR,
DANG PO DER THAL, KHAMS GSUM SA DGUS BSDUS PA'I SGOM SPANG NYON
MONGS DRUG CIG CAR DU SPANGS PA'I PHYIR 'ONG MED PA'I PHYIR, DER
THAL, SRID RTZE'I SAS SDUS KYI SGOM SPANGS NYON MONGS DRUG
SPANGS PA'I PHYIR 'ONG MED PA'I PHYIR,

@3B RTZA RTAG PHYI MA DER THAL, KHAMS GSUM SA DGUS BSDUS PA'I
SGOM SPANGS NYON MONGS CHUNG NGU'I CHUNG NGU DGU CIG CAR DU
SPANGS PA'I PHYIR MI 'ONG MED PA'I PHYIR, DER THAL, SRID NYON DGU
PA SPANGS PA'I PHYIR MI 'ONG MED PA'I PHYIR, DER THAL, NYON
MONGS SPANGS PA'I PHYIR MI 'ONG MED PA'I PHYIR, GNYIS PA

RANG GI LUGS BZHAG PA LA, RANG RGYUD LA LDAN PA'I GANG ZAG DON
DAM PA'I DGE SBYONG DU 'JOG PAR BYED PA'I NYAN THOS KYI ZAG MED
BAR CHAD MED LAM DE, DGE SBYONG TSUL GYI MTSAN NYID, DE LA DBYE
NA RGYUN ZHUGS KYI DGE SBYONG TSUL NAS, DGRA BCOM PA'I DGE
SBYONG TSUL GYI BAR BZHI YOD, RANG THOB BYED KYI

THABS SU GYUR PA'I DGE SBYONG TSUL GYI STOBS KYIS THOB PA'I NYAN
THOS MTHONG LAM RNAM GROL LAM THOB PA'I NYAN THOS KYI SPANGS
RTOGS GANG RUNG GIS BSDUS PA'I YON TAN, DGE SBYONG TSUL GYI
'BRAS BU'I MTSAN NYID, DE LA NGO BO'I SGO NAS DBYE NA RGYUN
ZHUGS KYI DGE SBYONG TSUL GYI 'BRAS BU NAS DGRA BCOM

PA'I DGE SBYONG TSUL GYI 'BRAS BU'I BAR BZHI YOD, DE LA RGYAS
PAR DBYE NA, DER GYUR PA'I 'DUS BYAS RNAM GROL LAM BRGYAD CU
RTZA DGU, DER GYUR PA'I 'DUS MA BYAS 'GOG BDEN BRGYAD CU RTZA
DGU YOD, 'BRAS BU BZHI PO DES GANG LA BRTEN NAS THOB PA'I TSUL
YOD DE, RGYUN ZHUGS PHYIR 'ONG 'BRAS BU RIM RGYUD

PA'I PHYIR MI 'ONG GI 'BRAS BU SPANG BYA CIG CAR BA'I DGRA BCOM
PA'I 'BRAS BU DANG BCAS PA NI, BSAM GTAN DANG PO'I NYER BSDOGS
MI LCOGS MED PA KHO NA LA BRTEN NAS THOB, 'BRAS BU THOD BRGAL
BA'I PHYIR MI 'ONG GI 'BRAS BU DANG, SPANG BYA RIM RGYUD PA'I
DGRA BCOM PA'I 'BRAS BU GNYIS NI BSAM

GTAN GYI DNGOS GZHI DANG, GZUGS MED CI YANG MED KYI DNGOS GZHI
GANG RUNG LA BRTEN NAS THOB PA'I PHYIR, DANG PO DER THAL, DE
RNAMS BSAM GTAN SA DRUG GANG RUNG LA BRTEN NAS THOB PA GANG ZHIG
,BSAM GTAN GYI DNGOS GZHI THOB PA'I RGYUN ZHUGS DANG PHYIR 'ONG
MED PA'I PHYIR, DANG PO DER

THAL, DE DAG GIS 'DOD SEMS DANG, GZUGS MED KYI DNGOS GZHI LA
BRTEN NAS NYAN THOS KYI ZAG MED BAR CHAD MED LAM RANG RGYUD LA
BSKYED MI NUS PA'I PHYIR, RTZA RTAGS PHYI MA DER THAL, 'BRAS BU
THOD BRGAL BA'I PHYIR MI 'ONG GI 'BRAS BU THOB KHA MA'I GANG ZAG
YIN NA, BSAM GTAN

@4A *, ,GYI DNGOS GZHI THOB LA MA NYAMS PAS KHYAB, SPANG BYA RIM
RGYUD PA'I DGRA BCOM PA'I 'BRAS BU THOB KHA MA'I GANG ZAG YIN
NA, BSAM GTAN GYI DNGOS GZHI DANG, GZUGS MED KYI DNGOS GZHI GANG
RUNG THOB LA MA NYAMS PAS KHYAB PA'I PHYIR, DANG PO DER THAL, DE

YIN NA 'DOD NYON DGU PA MNGON GYUR BA LA CHAGS BRAL BYAS PAS
KHYAB PA'I PHYIR, 'BRAS BU BZHI PO DE MTHONG SGOM GYI LAM GANG
LA BRTEN NAS THOB PA'I TSUL YOD DE, RGYUN ZHUGS CHAGS BRAL SNGON
SONG GI PHYIR 'ONG PHYIR MI 'ONG DANG BCAS PA'I 'BRAS BU DE
MTHONG LAM LA BRTEN NAS THOB,

BAR PA GNYIS KYI RIM RGYUD PA'I 'BRAS BU DANG DGRA BCOM PA'I
'BRAS BU DANG BCAS PA RNAMS SGOM LAM LA BRTEN NAS THOB PA YIN
PA'I PHYIR, DANG PO DER THAL, 'BRAS BU DE GSUM GANG RUNG THOB
KHA MA'I GANG ZAG YIN NA, NYAN THOS MTHONG LAM BAR CHAD MED LAM
PA YIN PAS KHYAB PA'I

PHYIR; PHYI MA DER THAL, 'BRAS BU DE GSUM GANG RUNG THOB KHA
MA'I GANG ZAG YIN NA, NYAN THOS SGOM LAM PA YIN DGOS PA'I PHYIR,
DER THAL, 'BRAS BU RIM RGYUD PA'I PHYIR 'ONG GI 'BRAS BU THOB
KHA MA'I GANG ZAG DES, ZHI RAGS KYI RNAM PA CAN GYI NYAN THOS
KYI SGOM LAM DANG, 'DOD NYON DRUG PA'I

DNGOS GNYEN BAR CHAD MED LAM CI RIGS LA BRTEN NAS PHYIR 'ONG GI
'BRAS BU MNGON DU BYED, 'BRAS BU RIM RGYUD PA'I PHYIR MI 'ONG GI
'BRAS BU THOB KHA MA'I GANG ZAG DES, ZHI RAGS KYI RNAM PA CAN
GYI NYAN THOS KYI SGOM LAM DANG, 'DOD NYON DGU PA'I DNGOS GNYEN
BAR CHAD MED LAM CI RIGS

LA BRTEN NAS PHYIR MI 'ONG GI 'BRAS BU MNGON DU BYED, DGRA BCOM
PA'I 'BRAS BU THOB KHA MA'I GANG ZAG YIN NA, SRID NYON DGU PA'I
DNGOS GNYEN BAR CHAD MED LAM LA GNAS PAS KHYAB PA'I PHYIR, 'BRAS
BU BZHI PO DE ZAG MED BDEN PA'I RNAM PA CAN GYI LAM DANG, 'JIG
RTEN ZHI RAGS KYI

RNAM PA CAN GYI LAM GANG LA BRTEN NAS THOB PA'I TSUL YANG YOD
DE, RGYUN ZHUGS CHAGS BRAL SNGON SONG GI PHYIR 'ONG PHYIR MI
'ONG GNYIS, DGRA BCOM PA'I 'BRAS BU DANG BCAS PA RNAMS, ZAG MED
BDEN PA'I RNAM PA CAN GYI LAM LA BRTEN NAS THOB, BAR PA GNYIS
KYI RIM RGYUD PA'I

@4B 'BRAS BU DE GNYIS, ZAG MED BDEN PA'I RNAM PA CAN GYI LAM
DANG, 'JIG RTEN ZHI RAGS KYI RNAM PA CAN GYI LAM CI RIGS LA
BRTEN NAS THOB PA'I PHYIR, DANG PO DER THAL, RGYUN ZHUGS CHAGS
BRAL SNGON SONG GI PHYIR 'ONG PHYIR MI 'ONG GANG RUNG GI 'BRAS
BU THOB KHA MA'I GANG ZAG YIN NA, NYAN

THOS MTHONG LAM BAR CHAD MED LAM PA YIN PAS KHYAB, DGRA BCOM
PA'I 'BRAS BU THOB KHA MA'I GANG ZAG YIN NA, SGOM LAM RDO RJE
LTA BU'I TING NGE 'DZIN LA GNAS PA'I GANG ZAG YIN PAS KHYAB PA'I
PHYIR, RTZA RTAGS PHYI MA DER THAL, 'BRAS BU RIM RGYUD PA'I
PHYIR 'ONG ZHUGS PA DE SNGON ZHI

GNAS LA SPYOD PA SHAS CHER GOMS PA ZHIG YIN NA, 'JIG RTEN ZHI
RAGS KYI RNAM PA CAN GYI LAM LA BRTEN NAS PHYIR 'ONG GI 'BRAS BU
MNGON DU BYED, SNGON LHAG MTHONG LA SPYOD PA SHAS CHER GOMS PA
ZHIG YIN NA, ZAG MED BDEN PA'I RNAM PA CAN GYI LAM LA BRTEN NAS
PHYIR 'ONG GI 'BRAS BU

MNGON DU BYED, DE BZHIN DU 'BRAS BU RIM RGYUD PA'I PHYIR MI 'ONG
ZHUGS PA LA YANG MTSUNGS PA'I PHYIR, 'BRAS BU BZHI PO DE KHAMS
GANG GI RTEN LA THOB PA'I TSUL YOD DE, 'BRAS BU DANG PO GSUM PO
DE 'DOD KHAMS KHO NA'I RTEN LA THOB, DGRA BCOM PA'I 'BRAS BU DE
KHAMS GSUM GA'I RTEN LA

THOB PA YOD PA'I PHYIR, DANG PO DER THAL, RGYUN ZHUGS DANG PHYIR
'ONG GANG RUNG YIN NA, 'DOD RTEN PA YIN PAS KHYAB PA GANG ZHIG
,KHAMS GONG GI RTEN LA MTHONG LAM GSAR DU SKYE BA MED PA'I
PHYIR, RTZA RTAGS PHYI MA DER THAL, SPANG BYA CIG CAR BA'I RGYUN
ZHUGS DES 'DOD PA'I RTEN LA MYANG 'DAS

MNGON DU BYED, GZUGS NYER 'GRO'I PHYIR MI 'ONG GONG 'PHO 'OG MIN
MTHAR THUG 'GRO DES GZUGS KYI RTEN LA MYANG 'DAS MNGON DU BYED,
GZUGS MED NYER 'GRO'I PHYIR MI 'ONG DANG, GZUGS NYER 'GRO'I
PHYIR MI 'ONG GONG 'PHO SRID RTZE MTHAR THUG 'GRO GNYIS NI GZUGS
MED KYI RTEN LA MYANG 'DAS

MNGON DU BYED PA'I PHYIR, MDZOD LAS, 'DOD PAR GSUM THOB THA MA
NI, GSUM DU'O, ,ZHES GSUNGS PA'I PHYIR, CHAGS BRAL SNGON SONG
DANG 'BRAS BU THOD BRGAL BA GNYIS DON GCIG CING, DE 'BRAS BU
DANG MTHA' GNYIS LA BZHAG TU MED DE, RGYUN ZHUGS LA YANG BZHAG
TU MED, DGRA BCOM

@5A *, ,LA YANG BZHAG TU MED PA'I PHYIR, DANG PO DER THAL, 'BRAS
BU'I NGOS NAS THOD BRGAL BZHAG TU MED, SPANG BYA'I NGOS NAS
CHAGS BRAL SNGON SONG BZHAG TU MED PA'I PHYIR, DANG PO DER THAL,
RGYUN ZHUGS KYI 'BRAS BU'I SNGA ROL TU THOD BRGAL RGYU'I 'BRAS
BU GZHAN MED PA'I PHYIR, PHYI

MA DER THAL, MTHONG LAM GYI SNGA ROL TU MTHONG SPANG KUN SBYOR
GSUM SPANGS PA'I RGYUN ZHUGS MED PA'I PHYIR, RTZA RTAGS GNYIS PA
DER THAL, DE LA 'BRAS BU'I NGOS NAS THOD BRGAL BZHAG TU MED,
SPANG BYA'I NGOS NAS CHAGS BRAL SNGON SONG BZHAG TU MED PA'I
PHYIR, DANG PO DER THAL, DGRA

BCOM 'BRAS GNAS YIN NA, RANG DANG RGYUD GCIG TU GYUR PA'I 'BRAS
GNAS DANG PO GSUM PO GANG RUNG GCIG SNGON DU SONG BAS KHYAB PA'I
PHYIR, PHYI MA DER THAL, MTHONG LAM GYI SNGA ROL TU SRID NYON
DGU PA SPANGS PA'I DGRA BCOM PA MED PA'I PHYIR, DE 'BRAS BU BAR
PA GNYIS LA BZHAG TU YOD

DE, PHYIR 'ONG LA YANG BZHAG TU YOD, PHYIR MI 'ONG LA YANG BZHAG
TU YOD PA'I PHYIR, DANG PO BZHAG TU YOD DE, 'BRAS BU'I NGOS NAS
THOD BRGAL BZHAG TU YOD, SPANG BYA'I NGOS NAS CHAGS BRAL SNGON
SONG BZHAG TU YOD PA'I PHYIR, DANG PO DER THAL, RGYUN ZHUGS KYI
'BRAS BU MNGON DU MA BYAS PAR PHYIR 'ONG

GI 'BRAS BU MNGON DU BYAS PA'I PHYIR 'ONG YOD PA'I PHYIR, PHYI
MA DER THAL, MTHONG LAM GYI SNGA ROL TU 'DOD PA LA 'DUN PA'I
'DOD SRED DRUG PA MNGON GYUR BA LA CHAGS BRAL BYAS PA'I PHYIR
'ONG YOD PA'I PHYIR, RTZA RTAGS GNYIS PA DER THAL, DE LA 'BRAS
BU'I NGOS NAS THOD BRGAL BZHAG DU

YOD, SPANG BYA'I NGOS NAS CHAGS BRAL SNGON SONG BZHAG TU YOD
PA'I PHYIR, DANG PO DER THAL, RGYUN ZHUGS DANG PHYIR 'ONG GANG
RUNG GI 'BRAS BU MNGON DU MA BYAS PAR PHYIR MI 'ONG GI 'BRAS BU
MNGON DU BYAS PA'I PHYIR MI 'ONG YOD PA'I PHYIR, PHYI MA DER
THAL, MTHONG LAM GYI SNGA ROL TU 'DOD PA LA

'DUN PA'I 'DOD SRED DGU PA MNGON GYUR BA LA CHAGS BRAL BYAS
PA'I PHYIR MI 'ONG YOD PA'I PHYIR, GSUM PA RTZOD PA SPANG BA LA,
KHO NA RE, RANG RGYAL DGRA BCOM PA'I RGYUD KYI RNAM GROL LAM
CHOS CAN, NYAN THOS KYI MTHONG LAM RNAM GROL LAM THOB PA'I NYAN
THOS KYI SPANGS RTOGS GANG

@5B RUNG GIS BSDUS PA'I YON TAN YIN PAR THAL, DGE SBYONG TSUL
GYI 'BRAS BU YIN PA'I PHYIR, DER THAL, RANG RGYAL GYI DGE SBYONG
TSUL GYI 'BRAS BU YIN PA'I PHYIR, DER THAL, RANG RGYAL DGRA BCOM
LA 'BRAS GNAS MTSAN NYID PA GCIG 'THAD PA'I PHYIR, DER THAL,
BSDU BA LAS, RANG RGYAL BA

NI NYAN THOS JI LTA BA DE KHO NA BZHIN DU RIGS PAR BYA STE NYAN
THOS RNAMS DANG LAM GYI RANG BZHIN MTSUNGS PA'I PHYIR, ZHES
GSUNGS PA'I PHYIR NA MA KHYAB, 'DOD MI NUS TE, CHOS CAN DE YIN
PA'I PHYIR, KHO NA RE, RGYUN ZHUGS 'BRAS GNAS KYI RGYUD KYI 'GOG
BDEN CHOS CAN, DGE SBYONG TSUL GYI

BSKYED BYA YIN PAR THAL, DE'I 'BRAS BU YIN PA'I PHYIR, KHYAB
STE, DGE SBYONG TSUL LA RGYU 'BRAS KYI RNAM GZHAG 'THAD PA GANG
ZHIG  ,BSKYED BYA 'BRAS BU'I MTSAN NYID YIN PA'I PHYIR ZER NA,
MA KHYAB 'DOD MI NUS TE, 'DUS MA BYAS YIN PA'I PHYIR, ZHES ZER
NA, 'O NA, RGYUN ZHUGS 'BRAS GNAS KYI RGYUD

KYI 'GOG BDEN CHOS CAN, RGYUN ZHUGS KYI BSKYED BYA YIN PAR THAL,
DE'I 'BRAS BU YIN PA'I PHYIR, KHYAB PA KHAS, MA GRUB NA DER
THAL, RGYUN ZHUGS KYI DGE SBYONG TSUL GYI 'BRAS BU YIN PA'I
PHYIR, 'DOD MI NUS SO, KHA CIG  ,'JIG RTEN ZHI RAGS KYI RNAM PA
CAN GYI LAM LA BRTEN NAS, PHYIR

'ONG GI 'BRAS BU THOB MA THAG PA'I PHYIR 'ONG GI 'BRAS BU CHOS
CAN, KHYOD DNGOS SU THOB BYED KYI DGE SBYONG TSUL GCIG YOD PAR
THAL, KHYOD DGE SBYONG TSUL GYI 'BRAS BU YIN PA'I PHYIR ZER NA,
MA KHYAB, MA GRUB NA DER THAL, CHOS CAN DE YIN PA'I PHYIR, 'DOD
NA, DGE SBYONG TSUL DANG ZHI RAGS KYI

RNAM PA CAN GYI GZHI MTHUN YOD PAR THAL, 'DOD PA'I PHYIR, 'DOD
NA, DE 'DRA'I GZHI MTHUN CHOS CAN, ZAG MED BAR CHAD MED LAM YIN
PAR THAL, DGE SBYONG TSUL YIN PA'I PHYIR, 'DOD NA, MI 'THAD PAR
THAL, ZHI RAGS KYI RNAM PA CAN GYI LAM YIN PA'I PHYIR, RTAGS
KHAS, KHO NA

RE, DGE SBYONG TSUL GYI RGYUR GYUR PA'I NYAN THOS MTHONG LAM
RNAM GROL LAM LA GNAS PA'I RGYUN ZHUGS 'BRAS GNAS KYI RGYUD KYI
RNAM GROL LAM CHOS CAN, DGE SBYONG TSUL GYI 'BRAS BU YIN PAR
THAL, NYAN THOS MTHONG LAM RNAM GROL LAM THOB PA'I NYAN THOS KYI
SPANGS RTOGS GANG

@6A *, ,RUNG GIS BSDUS PA'I YON TAN YIN PA'I PHYIR, DER THAL, DE
GANG RUNG GIS BSDUS PA'I RTOGS PA'I YON TAN YIN PA'I PHYIR, DER
THAL, CHOS CAN DE YIN PA'I PHYIR, 'DOD NA, MI 'THAD PAR THAL,
DGE SBYONG TSUL GYI RGYU YIN PA'I PHYIR, ZER NA, MA KHYAB, MA
GRUB NA

DER THAL, DE RGYUD LA LDAN PA'I RGYUN ZHUGS DE DGE SBYONG TSUL
GYI RGYU YIN PA'I PHYIR, KHO NA RE, DGE SBYONG TSUL GYI 'BRAS BU
DE 'DUS BYAS YIN PAR THAL, DGE SBYONG TSUL DE DGE SBYONG TSUL
GYI 'BRAS BU BSKYED BYED YIN PA'I PHYIR, MA GRUB NA, DGE SBYONG
TSUL CHOS CAN, KHYOD KHYOD KYI 'BRAS BU BSKYED BYED

YIN PAR THAL, KHYOD RGYU YIN PA'I PHYIR NA, MA KHYAB, 'DOD MI
NUS SO, ,'O NA RGYUN ZHUGS CHOS CAN, KHYOD KHYOD KYI 'BRAS BU
BSKYED BYED YIN PAR THAL, KHYOD RGYU YIN PA'I PHYIR, KHYAB PA
SONG, GAL TE 'DOD NA MI 'THAD PAR THAL, RGYUN ZHUGS DANG RGYUN
ZHUGS KYI 'BRAS BU GNYIS DUS MNYAM YIN PA'I PHYIR,

GZHAN YANG BDAG GI 'BRAS BU BDAG LAS SKYE BAR THAL, BDAG BDAG GI
'BRAS BU BSKYED BYED YIN PA'I PHYIR, KHYAB PA SONG, MA GRUB NA,
BDAG CHOS CAN, KHYOD KHYOD KYI 'BRAS BU BSKYED BYED YIN PAR
THAL, KHYOD RGYU YIN PA'I PHYIR, 'KHOR GSUM, GAL TE 'DOD NA,
BDAG GI 'BRAS BU CHOS CAN, BDAG LAS MI SKYE

BAR THAL, SKYES ZIN SLAR YANG SKYE BA DON MED YIN PA'I PHYIR,
KHO NA RE, BAR PA GNYIS KYI RIM RGYUD PA'I 'BRAS BU GNYIS PO DE
'JIG RTEN PA'I LAM LA BRTEN NAS GSAR DU THOB PA YOD PAR THAL, DE
'JIG RTEN ZHI RAGS KYI RNAM PA CAN GYI LAM LA BRTEN NAS GSAR DU
THOB PA YOD PA'I PHYIR, ZER NA, MA KHYAB, 'DOD

MI NUS SO, ,'O NA, PHYI ROL PA'I RGYUD KYI BSAM GTAN DANG PO'I
NYER BSDOGS SBYOR BA MTHA'I YID BYED CHOS CAN, BAR CHAD MED LAM
YIN PAR THAL, 'JIG RTEN PA'I BAR CHAD MED LAM YIN PA'I PHYIR,
'KHOR GSUM, GAL TE 'DOD NA, BAR CHAD MED LAM RGYUD LA LDAN PA'I
PHYIR ROL PA YOD PAR THAL LO, ,KHO NA RE, 'BRAS BU

BZHI PO GANG RUNG GSAR DU THOB PA'I GANG ZAG YIN NA, MI RTAG LA
SOGS BCU DRUG MNGON SUM DU RTOGS MYONG BAS KHYAB PAR THAL, MDZOD
LAS, 'BRAS BU BZHI RNAMS BZHAG PA NI, ,RGYU LNGA DAG NI SRID
PHYIR RO, ,'BRAS LA SNGON LAM BTANG BA DANG, ,GZHAN THOB PA DANG
ZAD SDOM DANG, ,SHES PA BRGYAD TSAN THOB

@6B PA DANG, RNAM PA BCU DRUG THOB PA'O, ,ZHES GSUNGS PA'I PHYIR
NA MA KHYAB, 'O NA, RGYUN ZHUGS ZHUGS PA YIN NA, NYAN THOS
MTHONG LAM BAR CHAD MED LAM PA YIN DGOS PAR THAL, MDZOD LAS, DE
LA SKAD CIG BCO LNGA NI, ,MA MTHONG MTHONG PHYIR MTHONG BA'I
LAM, ,DBANG PO RNO RTUL DE DAG TU, ,DAD DANG CHOS KYI

RJES 'BRANG BA, ,ZHES GSUNGS PA'I PHYIR, 'DOD MI NUS TE, SBYOR
LAM STAN GCIG LA GNAS PA'I RGYUN ZHUGS ZHUGS PA YOD PA'I PHYIR,
KHO NA RE, NYAN THOS KYI ZAG MED BAR CHAD MED LAM RGYUD LA LDAN
PA'I GANG ZAG YIN NA, DON DAM PA'I DGE SBYONG YIN DGOS PAR THAL,
NYAN THOS KYI ZAG MED BAR CHAD MED

LAM DE RANG RGYUD LA LDAN PA'I GANG ZAG DON DAM PA'I DGE SBYONG
DU 'JOG BYED YIN PA'I PHYIR, 'DOD BYAS PA LA, GANG ZAG CHOS CAN,
DON DAM PA'I DGE SBYONG YIN PAR THAL, NYAN THOS KYI ZAG MED BAR
CHAD MED LAM RGYUD LA LDAN PA'I GANG ZAG YIN PA'I PHYIR, DER
THAL, NYAN THOS KYI ZAG MED BAR CHAD MED LAM DE

GANG ZAG GI RGYUD KYI SHES PA YIN PA'I PHYIR NA MA KHYAB, MA
GRUB NA DER THAL, SHES PA YIN PA'I PHYIR, 'DOD MI NUS TE, DE
DANG SANGS RGYAS 'PHAGS PA'I GZHI MTHUN YOD PA'I PHYIR ZER NA,
'O NA, DE RANG CHOS CAN, SANGS RGYAS 'PHAGS PA YIN PAR THAL,
RNAM MKHYEN RGYUD LA LDAN PA'I GANG ZAG YIN

PA'I PHYIR, KHYAB STE, RNAM MKHYEN SANGS RGYAS 'PHAGS PA'I RNAM
PAR 'JOG BYED KYI YUM YIN PA'I PHYIR, 'DOD NA, MI 'THAD PAR
THAL, GANG ZAG DANG KHYI RGAN RGYA BO'I GZHI MTHUN YOD PA'I
PHYIR, KHO NA RE, RGYUN ZHUGS DGE SBYONG TSUL GYI 'BRAS BU MA
THOB PA'I RGYUN ZHUGS GCIG YOD PAR THAL,

RGYUN ZHUGS KYI DGE SBYONG TSUL MA THOB PA'I RGYUN ZHUGS ZHUGS
PA GCIG YOD PA'I PHYIR ZER NA, MA KHYAB, MA GRUB NA, NYAN THOS
KYI SBYOR LAM STAN GCIG LA GNAS PA'I RGYUN ZHUGS ZHUGS PA CHOS
CAN, RGYUN ZHUGS KYI DGE SBYONG TSUL THOB PAR THAL, RGYUN ZHUGS
ZHUGS PA YIN PA'I PHYIR, KHYAB PA KHAS,

'DOD NA, DE CHOS CAN, KHYOD KYIS RGYUN ZHUGS KYI DGE SBYONG TSUL
MA THOB PAR THAL, KHYOD KYIS ZAG MED BAR CHAD MED LAM MA THOB PA
GANG ZHIG  ,RGYUN ZHUGS KYI DGE SBYONG GI TSUL LA ZAG MED BAR
CHAD MED LAM GYIS KHYAB PA'I PHYIR, DANG PO DER THAL, DE SO SO
SKYE BO YIN PA'I PHYIR,, ` ,,GNYIS PA

@7A *, ,GANG ZAG GI RNAM GZHAG BSHAD PA LA, RGYUN ZHUGS ZHUGS
'BRAS BSHAD PA, PHYIR 'ONG ZHUGS 'BRAS BSHAD PA, PHYIR MI 'ONG
ZHUGS 'BRAS BSHAD PA, DGRA BCOM ZHUGS 'BRAS BSHAD PA DANG BZHI,
DANG PO LA, ZHUGS PA BSHAD PA DANG, 'BRAS GNAS BSHAD PA GNYIS
LAS

DANG PO LA, DGAG BZHAG SPANGS GSUM LAS, DANG PO NI, KHA CIG
,MTHONG SPANGS KUN SBYOR GSUM SPANGS PAS RAB TU PHYE BA'I DGE
SBYONG TSUL GYI 'BRAS BU THOB PHYIR DU BRTZON BZHIN PA'I NYAN
THOS, RGYUN ZHUGS ZHUGS PA'I MTSAN NYID, ZER NA, RGYUN ZHUGS KYI
'BRAS BU THOB PHYIR DU BRTZON BZHIN PA'I NYAN

THOS TSOGS LAM PA CHOS CAN, DER THAL, DE'I PHYIR, DER THAL, CHOS
CAN DE YIN PA'I PHYIR, DER THAL, DE YOD PA'I PHYIR, DER THAL,
'BRAS BU BZHI RIM GYIS THOB PHYIR DU BRTZON BZHIN PA'I GANG ZAG
GCIG YOD PA'I PHYIR, DER THAL, 'BRAS BU BZHI RIM GYIS THOB PA'I
NYAN THOS 'PHAGS PA GCIG

YOD PA'I PHYIR, DER THAL, DE LTAR DU THOB PA'I DGRA BCOM 'BRAS
GNAS GCIG YOD PA'I PHYIR, RTZA BAR 'DOD NA MI 'THAD PAR THAL,
NYAN THOS KYI SBYOR LAM THOB MA MYONG BA'I GANG ZAG YIN PA'I
PHYIR, KHA CIG  ,BDEN BZHI'I GNAS TSUL DE BZHIN GSHEGS PA LA DAD
STOBS KYIS RTOGS PA'I

RGYUN ZHUGS ZHUGS PA, RGYUN ZHUGS ZHUGS PA DBANG RTUL DAD PA'I
RJES 'BRANGS KYI MTSAN NYID, BDEN BZHI'I GNAS TSUL CHOS RAB TU
RNAM 'BYED KYI SHES RAB KYI STOBS KYIS RTOGS PA'I RGYUN ZHUGS
ZHUGS PA, RGYUN ZHUGS ZHUGS PA DBANG RNON CHOS KYI RJES 'BRANGS
KYI MTSAN NYID ZER NA, BDEN

BZHI'I GNAS TSUL DE BZHIN GSHEGS PA LA DAD STOBS KYIS RTOGS PA'I
RGYUN ZHUGS ZHUGS PA DBANG RNON CHOS KYI RJES 'BRANGS CHOS CAN,
MTSON BYA DANG PO DER THAL, MTSAN NYID DANG PO DE'I PHYIR, DER
THAL, BDEN BZHI'I BLANG DOR GYI GNAS LA DAD PA'I DAD STOBS KYIS
BDEN BZHI'I GNAS

TSUL RTOGS PA'I RGYUN ZHUGS ZHUGS PA YIN PA'I PHYIR, DER THAL,
BDEN BZHI'I BLANG DOR GYI GNAS TSUL LA DAD PA'I DBANG PO'I STOBS
KYIS BDEN BZHI'I GNAS TSUL RTOGS PA'I RGYUN ZHUGS ZHUGS PA YIN
PA'I PHYIR, DER THAL, CHOS CAN DE YIN PA'I PHYIR, 'DOD MI NUS
TE, RGYUN ZHUGS ZHUGS

@7B PA DBANG RNON CHOS KYI RJES 'BRANGS YIN PA'I PHYIR, GZHAN
YANG, BDEN BZHI'I GNAS TSUL RTOGS PA'I RGYUN ZHUGS ZHUGS PA
DBANG RTUL DAD PA'I RJES 'BRANGS CHOS CAN, MTSON BYA PHYI MA DER
THAL, MTSAN NYID PHYI MA DE'I PHYIR, DER THAL, CHOS CAN DE YIN
PA'I PHYIR, 'DOD MI NUS TE, RGYUN

ZHUGS ZHUGS PA DBANG RTUL DAD PA'I RJES 'BRANGS YIN PA'I PHYIR,
GZHAN YANG, KHYOD KYI MTSAN NYID MI 'THAD PAR THAL, RGYUN ZHUGS
ZHUGS PA DBANG RTUL DAD PA'I RJES 'BRANGS DANG, DBANG RNON CHOS
KYI RJES 'BRANGS GNYIS LA, BDEN BZHI'I GNAS TSUL RTOGS PAS MA
KHYAB PA'I PHYIR, DER

THAL, NYAN THOS MTHONG LAM BAR CHAD MED LAM LA GNAS PA'I RGYUN
ZHUGS ZHUGS PA DBANG RTUL DAD PA'I RJES 'BRANGS DANG, DBANG RNON
CHOS KYI RJES 'BRANGS GNYIS KA YOD PA'I PHYIR, KHA CIG  ,BDEN
BZHI'I GNAS TSUL GTZO BOR DE BZHIN GSHEGS PA LA DAD STOBS KYIS
RTOGS PA'I

RGYUN ZHUGS ZHUGS PA, RGYUN ZHUGS ZHUGS PA DBANG RTUL DAD PA'I
RJES 'BRANGS KYI MTSAN NYID, BDEN BZHI'I GNAS TSUL GTZO BOR CHOS
RAB TU RNAM 'BYED KYI SHES RAB KYI STOBS KYIS RTOGS PA'I RGYUN
ZHUGS ZHUGS PA, RGYUN ZHUGS ZHUGS PA DBANG RNON CHOS KYI RJES
'BRANGS KYI MTSAN NYID ZER

NA, 'O NA, KHYOD KYIS BDEN BZHI'I GNAS TSUL GTZO BOR DE BZHIN
GSHEGS PA LA DAD STOBS KYIS RTOGS PA DANG, GTZO BOR CHOS RAB TU
RNAM 'BYED KYI SHES RAB KYI STOBS KYIS RTOGS PA'I DON DE, BDEN
BZHI MI RTAG LA SOGS BCU DRUG RTOGS PA LA BYED DAM, BDEN BZHI
BDEN MED DU MNGON SUM

DU RTOGS PA LA BYED PA DAG LAS GANG YIN, DE GNYIS KA MI 'THAD
DE, RGYUN ZHUGS ZHUGS PA DBANG RTUL DAD PA'I RJES 'BRANGS YIN
NA, BDEN BZHI MI RTAG LA SOGS BCU DRUG RTOGS PAS MA KHYAB, BDEN
BZHI BDEN MED DU MNGON SUM DU RTOGS PAS YANG MA KHYAB PA'I
PHYIR, DE BZHIN

DU DBANG RNON LA YANG DE LTAR MA KHYAB PA'I PHYIR, KHA CIG
,SPANG BYA CIG CAR BA'I RGYUN ZHUGS ZHUGS PA MED ZER NA, DE YOD
PAR THAL, KHAMS GSUM SA DGUS BSDUS PA'I SGOM SPANGS NYON MONGS
CHEN PO'I CHEN PO DGU CIG CAR DU SPONG BA NAS, CHUNG NGU'I CHUNG
NGU DGU CIG CAR DU

@8A *, ,SPONG NUS PAR TSAD MAS NGES PA'I RGYUN ZHUGS ZHUGS PA
GCIG YOD PA'I PHYIR, DER THAL, RGYUN ZHUGS ZHUGS PA RNAMS KYI
NANG NAS CHES DBANG PO SHIN TU RNON PO GCIG YOD PA'I PHYIR, DER
THAL, DE YOD MED DOGS PA GCOD PA'I SKABS SU, GSER 'PHRENG LAS,
BRTAGS

NA RUNG TZAM SNANG NGO, ,ZHES GSUNGS PA'I PHYIR, KHA CIG  ,
RGYUN ZHUGS ZHUGS PA YIN NA, NYAN THOS MTHONG LAM PA YIN PAS
KHYAB ZER NA, NYAN THOS SBYOR LAM STAN GCIG LA GNAS PA'I RGYUN
ZHUGS ZHUGS PA CHOS CAN, DER THAL, DE'I PHYIR, DER THAL, DE YOD
PA'I PHYIR, DER THAL, KUN LAS

BTUS LAS, RGYUN DU ZHUGS PA'I 'BRAS BU LA ZHUGS PA GANG ZHE NA,
NGES PAR 'BYED PA'I CHA DANG MTHUN PA LA MTHONG BA'I LAM SEMS
KYI SKAD CIG MA BCO LNGA LA GNAS PA'I GANG ZAG GO  ,ZHES GSUNGS
PA'I PHYIR DANG, DE'I 'GREL PA LAS KYANG, NGES PAR 'BYED PA'I
CHA DANG MTHUN PA STAN GCIG

PA NAS BZUNG STE DANG PO'I 'BRAS BU MA THOB BAR DU'O, ,ZHES
GSUNGS PA'I PHYIR, RTZA BAR 'DOD NA, MI 'THAD PAR THAL, NYAN
THOS SBYOR LAM PA YIN PA'I PHYIR, KHA CIG  ,THEG CHEN GYI MTHONG
LAM SHES BZOD SKAD CIG MA BCU DRUG CIG CAR DU SKYE YANG, THEG
DMAN GYI BZOD PA BRGYAD RIM CAN DU SKYE

BA YIN ZHES ZER NA, DE MI 'THAD PAR THAL, RIGS PA DRUG CU PA'I
'GREL PA LAS, THEG DMAN GYI MTHONG LAM BZOD PA BRGYAD CIG CAR DU
SKYE BAR BSHAD PA GANG ZHIG  ,RNAM BSHAD SNYING PO RGYAN LAS,
SLOB DPON 'DI DANG, RIG PA DRUG CU PA RTZA 'GREL NAS 'BYUNG TSUL
RNAMS KHYAD PAR YOD PAR

MA MTHONG ZHING, ZHES GSUNGS PA'I PHYIR, DANG PO DER THAL, RIG
PA DRUG CU PA LAS, CHOS SHES PA YI 'JUG THOGS SU, ,'DI LA BYE
BRAG YOD NA NI, ,DNGOS PO SHIN TU PHRA BA YANG, RNAM PAR MI
MKHAS DE YI NI, ,RKYEN LAS SKYES PA'I DON MA MTHONG, ,ZHES
GSUNGS PA'I PHYIR, GNYIS PA RANG LUGS

LA, MTHONG SPANGS KUN SBYOR GSUM SPANGS PAS RAB TU PHYE BA'I DGE
SBYONG TSUL GYI 'BRAS BU THOB PHYIR DU BRTZON BZHIN PAS RAB TU
PHYE BA'I ZHUGS PA'I GANG ZAG  ,RGYUN ZHUGS ZHUGS PA'I MTSAN
NYID, DE LA DBANG PO'I SGO NAS DBYE NA, RGYUN ZHUGS ZHUGS PA
DBANG RTUL DAD PA'I RJES 'BRANGS

@8B DANG, DBANG RNON CHOS KYI RJES 'BRANGS GNYIS YOD, DE GNYIS
KYI DBANG PO'I KHYAD PAR YOD DE, SHES RAB YUL LA 'JUG PA MYUR
BUL DANG RGYA CHE CHUNG GI KHYAD PAR YOD PA'I PHYIR, DE LA SPANG
BYA'I SGO NAS DBYE NA, DER GYUR PA'I SPANG BYA CIG CAR BA DANG,
RIM RGYUD PA GNYIS YOD, SPANG BYA CIG CAR

BA'I RGYUN ZHUGS KYI 'BRAS BU THOB PHYIR DU BRTZON BZHIN PA'I
RGYUN ZHUGS ZHUGS PA, SPANG BYA CIG CAR BA'I RGYUN ZHUGS ZHUGS
PA'I MTSAN NYID, SPANG BYA RIM RGYUD PA'I RGYUN ZHUGS KYI 'BRAS
BU THOB PHYIR DU BRTZON BZHIN PA'I RGYUN ZHUGS ZHUGS PA, SPANG
BYA RIM RGYUD PA'I RGYUN ZHUGS ZHUGS PA'I

MTSAN NYID, RGYUN ZHUGS ZHUGS PA'I SPANGS RTOGS KYI KHYAD PAR
YOD DE, SPANGS PA'I KHYAD PAR 'DOD PA LA 'DUN PA'I 'DOD SRED
MNGON GYUR BA DANG PO NAS LNGA PA'I BAR SPANGS MA SPANGS CI
RIGS YOD, DRUG PA NGES PAR MA SPANGS PAS KHYAB, RTOGS PA'I KHYAD
PAR 'DOD PA LA 'DUN PA'I 'DOD

SRED MNGON GYUR BA DANG PO NAS LNGA PA'I BAR GYI GNYEN PO THOB
MA THOB CI RIGS YOD, DRUG PA'I GNYEN PO NGES PAR MA THOB PAS
KHYAB PA'I PHYIR, SA 'TSAMS NI, NYAN THOS SBYOR LAM STAN GCIG PA
NAS NYAN THOS KYI MTHONG LAM RJES SHES LA GNAS KYI BAR DU YOD,
GSUM PA RTZOD PA SPONG BA LA,

KHO NA RE, SPANG BYA CIG CAR BA'I RGYUN ZHUGS ZHUGS PA MED PAR
THAL, NYAN THOS MTHONG LAM RNAM GROL LAM LA GNAS PA'I RGYUN
ZHUGS ZHUGS PA MED PA GANG ZHIG  ,SPANG BYA CIG CAR BA'I RGYUN
ZHUGS KYI RTZOM PA NYAN THOS MTHONG LAM RNAM GROL LAM LAS LANGS
RJES SU 'BYUNG BA'I PHYIR, ZER

NA MA KHYAB, PHYI MA DER THAL, KUN LAS BTUS LAS, CIG CAR NGES
PAR 'BYIN PA NI BDEN PA RNAMS MNGON PAR RTOGS PAR BYAS NAS MI
LCOGS MED PA LA BRTEN NAS 'JIG RTEN LAS 'DAS PA'I LAM GYIS KHAMS
GSUM GYI NYON MONGS PA RNAMS RNAM PAS CIG CAR SPANGS TE, 'DI NI
RGYUN TU

ZHUGS PA DANG DGRA BCOM PA'I 'BRAS BU GNYIS LA GDAGS SO, ,ZHES
GSUNGS PA'I PHYIR, 'DOD MI NUS SO, ,KHO NA RE, KHYOD 'BRAS GNAS
YIN NA, KHYOD KYIS ZHUGS PA GCIG YOD PAS KHYAB PAR THAL, SPANG
BYA CIG CAR BA'I RGYUN ZHUGS ZHUGS PA GCIG YOD PA'I PHYIR, 'DOD
NA, NYAN THOS

@9A *, ,MTHONG LAM RNAM GROL LAM LA GNAS PA'I RGYUN ZHUGS CHOS
CAN, KHYOD KYI ZHUGS PA GCIG YOD PAR THAL, KHYOD 'BRAS GNAS YIN
PA'I PHYIR, 'DOD NA, NYAN THOS MTHONG LAM RNAM GROL LAM LA GNAS
PA'I RGYUN ZHUGS KYI ZHUGS PA MED PAR THAL, NYAN THOS MTHONG

LAM RNAM GROL LAM LA GNAS PA'I RGYUN ZHUGS ZHUGS PA MED PA'I
PHYIR, ZER NA MA KHYAB, KHO NA RE, RGYUN ZHUGS ZHUGS PA YIN NA,
NYAN THOS MTHONG LAM PA YIN PAS KHYAB PAR THAL, MTSON BYA DON
GYI RGYUN ZHUGS ZHUGS PA YIN NA, BYANG SEMS MTHONG LAM PA YIN
PAS KHYAB PA'I PHYIR, ZER

NA MA KHYAB BO, ,MA GRUB NA DER THAL, 'GREL PA LAS, 'CHAD PAR
'GYUR BA'I LAM SHES PA NYID KYIS BSDUS PA MTHONG BA'I LAM SKAD
CIG MA BCU DRUG LA BRTEN NAS DAD PA DANG, CHOS KYI RJES SU
'BRANG BA'I BYE BRAG GI, ZHES GSUNGS PA'I PHYIR, ZER NA, 'O NA,
RNAM BSHAD SNYING PO RGYAN LAS SA 'TSAMS

SBYOR LAM STAN GCIG PA NAS RGYUN ZHUGS KYI 'BRAS BUS BSDUS PA'I
RNAM GROL LAM MA THOB TSUN CHAD DO, ,ZHES, RGYUN ZHUGS ZHUGS
PA'I SA 'TSAMS SBYOR LAM STAN GCIG PA NAS BZUNG BA DE MI 'THAD
PAR THAL, NYAN THOS SBYOR LAM STAN GCIG LA GNAS PA'I RGYUN ZHUGS
ZHUGS PA MED

PA'I PHYIR, KHO NA RE, SKYON MED DE, DE KUN LAS BTUS PA'I BZHED
PA BSKYAR BA YIN NO ZHE NA, 'O NA, RNAM BSHAD SNYING PO RGYAN DU
RANG LUGS LA RGYUN ZHUGS ZHUGS PA'I MTSAN NYID DBYE BA DNGOS SU
MA BSTAN PAR THAL, DES DE'I SA 'TSAMS DNGOS SU MA BSTAN PA'I
PHYIR, DER THAL, SA 'TSAMS SBYOR LAM STAN

GCIG PA NAS ZHES SOGS GSUNGS PA NI, KUN LAS BTUS PA'I BZHED PA
BSKYAR BA TZAM YIN PA GANG ZHIG  ,DE LAS GZHAN PA'I RGYUN ZHUGS
ZHUGS PA'I SA 'TSAMS DNGOS SU STON BYED KYI RNAM BSHAD KYI
GZHUNG TSIG MED PA'I PHYIR, 'DOD NA, MI 'THAD PAR THAL, DES
RGYUN ZHUGS 'BRAS GNAS KYI

MTSAN NYID DBYE BA DNGOS SU BSTAN PA'I PHYIR, DES DE LTAR BSTAN
PAR THAL, DES SKYES BU ZUNG BZHI GANG ZAG YA BRGYAD KYI RNAM
GZHAG GCIG DNGOS SU BSTAN PA'I PHYIR, DER THAL, DES DBANG PO
RTUL DANG RNON PO DAG  ,ZHES SOGS KYI GZHUNG DON GCIG DNGOS SU
BSTAN PA'I PHYIR, KHO NA RE, THEG

@9B DMAN GYI MTHONG LAM BZOD PA BRGYAD PO RIM CAN DU SKYE BAR
THAL, KUN BTUS LAS MTHONG BA'I LAM SEMS KYI SKAD CIG BCO LNGA LA
GNAS PA'I GANG ZAG  ,ZHES GSUNGS PA'I PHYIR, ZER NA SKYON MED,
DE NI MTHONG LAM SDUG BSNGAL LA CHOS BZOD NAS RIM GYIS GRANGS
BA'I DBANG DU BYAS PA YIN GYI

RIM KYIS SKYE BA'I DBANG DU BYAS PA MA YIN PA'I PHYIR, DE LTAR
MA YIN NA, NYAN THOS KYI BCU DRUG PA LAM RJES SHES DE NYAN THOS
KYI MTHONG LAM MA YIN PAR THAL, KHYOD RANG GI LUNG DE'I PHYIR,
'DOD MI NUS TE, NYAN THOS KYI MTHONG LAM DE LA SHES BZOD SKAD
CIG MA BCU DRUG GI DBYE BA 'THAD PA'I PHYIR,

` GNYIS PA 'BRAS GNAS BSHAD PA LA, DGAG BZHAG SPANG GSUM LAS,
DANG PO LA, KUN SBYOR GSUM SPANGS PA'I DGE SBYONG TSUL GYI 'BRAS
BU LA GNAS PA'I GANG ZAG  ,RGYUN ZHUGS 'BRAS GNAS KYI MTSAN NYID
ZER NA, DGRA BCOM 'BRAS GNAS CHOS CAN, MTSON BYA DER THAL, MTSAN
NYID

DE'I PHYIR, DER THAL, DGRA BCOM 'BRAS GNAS YIN PA'I PHYIR, 'DOD
MI NUS SO, ,KHA CIG  ,MTHONG SPANGS KUN SBYOR GSUM SPANGS PA'I
DGE SBYONG TSUL GYI 'BRAS BU LA GNAS PA'I GANG ZAG RGYUN ZHUGS
'BRAS GNAS KYI MTSAN NYID ZER NA, PHYIR MI 'ONG 'BRAS GNAS CHOS
CAN, MTSON BYA DER THAL,

MTSAN NYID DE'I PHYIR, KHA CIG  ,RGYUN ZHUGS KYI 'BRAS BU DE,
MTHONG SPANGS KUN SBYOR GSUM SPANGS PAS RAB TU PHYE BA'I DON DE,
MTHONG SPANGS KUN SBYOR GSUM TZAM SPANGS PA LA BYED ZER NA, 'O
NA, RGYUN ZHUGS 'BRAS GNAS DES MTHONG SPANGS SU GYUR PA'I ZHE
SDANG, NGA RGYAL SOGS MA SPANGS PAR

THAL, DES MTHONG SPANGS KUN SBYOR GSUM TZAM SPANGS PA'I PHYIR,
'DOD MI NUS TE, DES MTHONG SPANGS NYON MONGS MTHA' DAG SPANGS
PA'I PHYIR, MA GRUB NA, DE CHOS CAN, KHYOD KYIS MTHONG SPANGS
NYON MONGS MTHA' DAG SPANGS PAR THAL, KHYOD RGYUN ZHUGS 'BRAS
GNAS YIN PA'I PHYIR, GNYIS PA RANG GI

LUGS LA, MTSAN NYID, DBYE BA, PHYE BA SO SO'I DON DANG GSUM LAS,
DANG PO NI, MTHONG SPANGS KUN SBYOR GSUM SPANGS PAS RAB TU PHYE
BA'I DGE SBYONG TSUL GYI 'BRAS BU LA GNAS PA'I GANG ZAG  ,RGYUN
ZHUGS 'BRAS GNAS KYI MTSAN NYID, DE LA DBYE BA NI, DBANG PO'I
SGO NAS DBYE NA, DER GYUR PA'I DBANG RTUL DAD MOS PA

@10A *, ,DANG, DBANG RNON MTHONG THOB PA GNYIS, SPANG BYA SPONG
TSUL GYI SGO NAS DBYE NA, SPANG BYA CIG CAR BA'I RGYUN ZHUGS
'BRAS GNAS DANG, SPANG BYA RIM RGYUD PA'I RGYUN ZHUGS 'BRAS GNAS
GNYIS YOD, DE LA SBYOR BA'I SGO NAS DBYE NA, RGYUN ZHUGS 'BRAS
GNAS KHYAD PAR CAN DANG, TZAM PO BA GNYIS, PHYE

BA SO SO'I DON BSHAD PA LA GSUM LAS, DANG PO LA, KHA CIG GIS
RANG DANG RGYUD GCIG TU GYUR PA'I RGYUN ZHUGS ZHUGS PA DBANG
RTUL DAD PA'I RJES 'BRANGS KYI STOBS KYIS THOB PA'I RGYUN ZHUGS
'BRAS GNAS, RGYUN ZHUGS 'BRAS GNAS DBANG RTUL DAD MOS PA'I MTSAN
NYID, RANG DANG RGYUD GCIG TU

GYUR PA'I RGYUN ZHUGS ZHUGS PA DBANG RNON CHOS KYI RJES 'BRANGS
KYI STOBS KYIS THOB PA'I RGYUN ZHUGS 'BRAS GNAS, RGYUN ZHUGS
'BRAS GNAS DBANG RNON MTHONG THOB PA'I MTSAN NYID ZER NA, RGYUN
ZHUGS ZHUGS PA DBANG RTUL DAD PA'I RJES 'BRANGS DANG RGYUD GCIG
TU GYUR PA'I RGYUN ZHUGS 'BRAS

GNAS DBANG RNON CHOS CAN, MTSON BYA DANG PO DER THAL, MTSAN NYID
DANG PO DE'I PHYIR, DER THAL, CHOS CAN DE YIN PA'I PHYIR, DER
THAL, DE YOD PA'I PHYIR, DER THAL, RGYUN ZHUGS ZHUGS PA RGYUN
ZHUGS KYI 'BRAS BU THOB NAS DBANG RNON DU GNAS 'GYUR BA YOD PA'I
PHYIR, DER THAL, NYAN THOS SLOB PA NYAN

THOS DGRA BCOM PA'I 'BRAS BU THOB NAS DBANG RNON DU GNAS 'GYUR
BA YOD PA'I PHYIR, DER THAL, NYAN THOS DGRA BCOM PA TSE DE LA
DBANG RNON DU 'PHO BA YOD PA'I PHYIR, DER THAL, RTOGS PA'I 'OS
SU GYUR PA'I NYAN THOS DGRA BCOM PA YOD PA'I PHYIR, 'DOD MI NUS
TE, CHOS CAN DE YIN PA PHYIR, PHYI MA MTSUNGS

SO; ;KHA CIG  ,RGYUN ZHUGS 'BRAS GNAS DBANG RNON MTHONG THOB PA
YIN NA, DBANG RNON YIN PAS KHYAB ZER NA, DE CHOS CAN, DER THAL,
DE'I PHYIR, 'DOD NA, MI 'THAD PAR THAL, DBANG RTUL YIN PA'I
PHYIR, DER THAL, RANG BZHIN GYI DBANG RTUL YIN PA'I PHYIR, DER
THAL, NYAN THOS YIN PA'I PHYIR, KHA CIG  ,

NYAN THOS MTHONG LAM RNAM GROL LAM LA GNAS PA'I RGYUN ZHUGS
'BRAS GNAS KHYAD PAR CAN YOD ZER NA, NYAN THOS MTHONG LAM RNAM
GROL LAM LA GNAS PA'I RGYUN ZHUGS 'BRAS GNAS DANG, PHYIR 'ONG
ZHUGS PA'I GZHI MTHUN YOD PAR THAL, KHYOD KYI DAM BCA' 'THAD
PA'I PHYIR, 'DOD NA MI

@10B 'THAD PAR THAL, DE DANG 'BRAS BU THOD BRGAL BA'I PHYIR 'ONG
ZHUGS PA'I GZHI MTHUN YANG MED, DE DANG 'BRAS BU RIM RGYUD PA'I
PHYIR 'ONG ZHUGS PA'I GZHI MTHUN YANG MED PA'I PHYIR, DANG PO MA
GRUB NA, NYAN THOS MTHONG LAM RNAM GROL LAM LA GNAS PA'I RGYUN
ZHUGS 'BRAS GNAS DANG, 'BRAS BU THOD BRGAL BA'I PHYIR

'ONG ZHUGS PA'I GZHI MTHUN PA CHOS CAN, KHYOD 'BRAS BU THOD
BRGAL BA'I PHYIR 'ONG ZHUGS PA MA YIN PAR THAL, KHYOD NYAN THOS
MTHONG LAM RNAM GROL LAM LA GNAS PA'I GANG ZAG YIN PA'I PHYIR,
RTAGS KHAS, RTZA RTAGS PHYI MA MA GRUB NA, DE 'DRA'I GZHI MTHUN
PA CHOS CAN, KHYED NYAN THOS SGOM LAM PA YIN PAR

THAL, KHYOD 'BRAS BU RIM RGYUD PA'I PHYIR 'ONG ZHUGS PA YIN PA'I
PHYIR, RTAGS KHAS, 'DOD MI NUS TE, NYAN THOS MTHONG LAM PA YIN
PA'I PHYIR, RTAGS KHAS, KHA CIG  ,SPANG BYA RIM RGYUD PA'I RGYUN
ZHUGS 'BRAS GNAS KHYAD PAR CAN YIN NA, 'DOD NYON DRUG PA'I SPONG
GNYEN LA GNAS PAS KHYAB ZER NA, 'O NA, PHYIR

'ONG ZHUGS PA YIN NA, 'DOD NYON DRUG PA'I SPONG GNYEN LA GNAS
PAS KHYAB PAR THAL, KHYOD KYI DAM BCA' 'THAD PA'I PHYIR, 'DOD MI
NUS TE, 'DOD NYON DANG PO NAS DRUG PA'I BAR GANG YANG RUNG BA
SPONG BA'I SBYOR BA LA BRTZON BZHIN PA'I PHYIR 'ONG ZHUGS PA YOD
PA'I PHYIR, MA KHYAB NA, 'GAL LO, ,MA GRUB NA,

DER THAL, DGE 'DUN NYI SHU CHEN MO LAS DRUG PA'I BAR SPONG
BRTZON PA DANG, NGES PAR DRUG PA SPONG BRTZON PA, PHYIR 'ONG
ZHUGS YIN ZHES PA NI, GONG 'OG GNYIS KYI KHYAD PAR RO, ZHES
GSUNGS PA'I PHYIR, KHA CIG  ,KHAMS GSUM SA DGUS BSDUS PA'I SGOM
SPANGS NYON MONGS CHE 'BRING CHUNG NGU DGU CIG

CAR DU SPONG BA'I RGYUN ZHUGS 'BRAS GNAS, SPANG BYA CIG CAR BA'I
RGYUN ZHUGS 'BRAS GNAS KYI MTSAN NYID, KHAMS GSUM SA DGUS BSDUS
PA'I SGOM SPANGS NYON MONGS CHUNG 'BRING CHEN PO DGU RIM CAN DU
SPONG BA'I RGYUN ZHUGS 'BRAS GNAS, SPANG BYA RIM RGYUD PA'I
RGYUN ZHUGS 'BRAS GNAS

KYI MTSAN NYID ZER NA, DANG PO MI 'THAD PAR THAL, KHAMS GSUM SA
DGUS BSDUS PA'I SGOM SPANGS NYON MONGS CHUNG 'BRING CHEN PO DGU
CIG CAR DU SPONG BA'I RGYUN ZHUGS 'BRAS GNAS MED BA'I PHYIR, DER
THAL, NYAN THOS KYI SGOM LAM BAR CHAD MED LAM CHUNG 'BRING CHEN
PO DGU CIG CAR DU RGYUD LA

@11A *, ,LDAN PA'I GANG ZAG MED PA'I PHYIR, MTSAN NYID PHYI MA
SLA, KHA CIG  ,KHAMS GSUM SA DGUS BSDUS PA'I SGOM SPANGS NYON
MONGS CHUNG 'BRING CHEN PO DGU RNAM PAS CIG CAR DU SPONG BA'I
RGYUN ZHUGS 'BRAS GNAS, SPANG BYA CIG CAR BA'I RGYUN ZHUGS 'BRAS
GNAS KYI MTSAN NYID,

DE 'DRA BA DE RIM CAN DU SPONG BA'I RGYUN ZHUGS 'BRAS GNAS,
SPANG BYA RIM RGYUD PA'I RGYUN ZHUGS 'BRAS GNAS KYI MTSAN NYID
ZER NA, DANG PO MI 'THAD PAR THAL, KHAMS GSUM SA DGUS BSDUS PA'I
SGOM SPANGS NYON MONGS CHUNG 'BRING CHEN PO DGU RNAM PAS CIG CAR
DU SPONG BA'I RGYUN ZHUGS

MED PA'I PHYIR, DER THAL, DE CIG CAR DU SPONG BA'I RGYUN ZHUGS
'BRAS GNAS MED PA'I PHYIR, GZHAN YANG, RGYUN ZHUGS KYI 'BRAS BU
THOB MA THAG PA'I SPANG BYA CIG CAR BA'I RGYUN ZHUGS 'BRAS GNAS
CHOS CAN, MTSON BYA PHYI MA DER THAL, MTSAN NYID PHYI MA DE'I
PHYIR, RTAGS CHOS CAN GYIS

SGRUB PO, ,KHA CIG  ,KHAMS GSUM SA DGUS BSDUS PA'I SGOM SPANGS
NYON MONGS CHEN PO'I CHEN PO DGU CIG CAR DU SPONG BA NAS BZUNG
STE, CHUNG NGU'I CHUNG NGU DGU CIG CAR DU SPONG BA'I RGYUN ZHUGS
'BRAS GNAS, SPANG BYA CIG CAR BA'I RGYUN ZHUGS 'BRAS GNAS KYI
MTSAN NYID, DE 'DRA BA

DE RIM CAN DU SPONG BA'I RGYUN ZHUGS 'BRAS GNAS, SPANG BYA RIM
RGYUD PA'I RGYUN ZHUGS 'BRAS GNAS KYI MTSAN NYID ZER NA, SRID
NYON DGU PA'I DNGOS GNYEN BAR CHAD MED LAM LA GNAS PA'I SPANG
BYA CIG CAR BA'I RGYUN ZHUGS 'BRAS GNAS CHOS CAN, MTSAN NYID
DANG PO DER THAL, MTSON BYA

DE'I PHYIR, DER THAL, CHOS CAN DE YIN PA'I PHYIR, DER THAL, DE
YOD PA'I PHYIR TE, SPANG BYA CIG CAR BA'I DGRA BCOM GYI 'BRAS BU
THOB KHA MA'I RGYUN ZHUGS YOD PA'I PHYIR, DER THAL, SPANG BYA
CIG CAR BA'I DGRA BCOM ZHUGS PA YOD PA'I PHYIR, 'DOD MI NUS TE,
SRID NYON BRGYAD PA MAN CHAD SPANGS ZIN PA'I

PHYIR, GZHAN YANG, 'DOD NYON DRUG PA'I DNGOS GNYEN BAR CHAD MED
LAM LA GNAS PA'I SPANG BYA RIM RGYUD PA'I RGYUN ZHUGS 'BRAS GNAS
CHOS CAN, MTSAN NYID PHYI MA DER THAL, MTSON BYA DE'I PHYIR, DER
THAL, CHOS CAN DE YIN PA'I PHYIR, DER THAL, DE YOD PA'I PHYIR,
DER THAL, PHYIR 'ONG GI

@11B 'BRAS BU THOB KHA MA'I RGYUN ZHUGS YOD PA'I PHYIR, 'DOD MI
NUS TE, 'DOD NYON CHEN PO'I CHEN PO SPANGS ZIN PA'I PHYIR, KHA
CIG  ,SPANG BYA RIM RGYUD PA'I RGYUN ZHUGS 'BRAS GNAS DES, DANG
POR 'DOD PA'I SAS BSDUS KYI SGOM SPANGS NYON MONGS CHEN PO'I
CHEN PO SPONG, DE'I RJES SU BSAM GTAN DANG

PO'I SAS BSDUS KYI SGOM SPANGS NYON MONGS CHEN PO'I CHEN PO
SPONG BA NAS, SRID RTZE'I SAS BSDUS KYI SGOM SPANGS NYON MONGS
CHEN PO'I CHEN PO SPONG, DE NAS 'DOD PA'I SAS BSDUS KYI SGOM
SPANGS NYON MONGS CHEN PO'I 'BRING SPONG, DE RJES BSAM GTAN DANG
PO'I SAS BSDUS KYI SGOM SPANGS NYON MONGS CHEN

PO'I 'BRING SPONG BA NAS, SRID RTZE LA DE LTAR DU SPONG BA NAS
BZUNG STE, 'DOD PA'I SAS BSDUS KYI SGOM SPANGS NYON MONGS CHUNG
NGU'I CHUNG NGU SPONG BA NAS, SRID RTZE LA DE LTAR DU SPONG BAR
BYED PA YIN ZER NA, 'O NA 'DOD PA LA 'DUN PA'I 'DOD SRED DGU PA
MNGON GYUR BA SPANGS PA'I PHYIR MI 'ONG YIN NA, SRID RTZE LA
'DUN PA'I 'DOD

SRED BRGYAD PA MAN CHAD SPANGS ZIN PAS KHYAB PAR THAL, KHYOD KYI
RIM RGYUD PA'I SPANG BYA SPONG TSUL DE 'THAD PA'I PHYIR, 'DOD
NA, GZUGS KYI 'CHING BA KUN LDAN GYI PHYIR MI 'ONG GCIG MED PAR
THAL, 'DOD PA'I PHYIR, 'DOD MI NUS TE, MDZOD 'GREL LAS BSHAD
PA'I PHYIR MI 'ONG KHRI NYIS STONG DGU BRGYA DRUG CU'I GRANGS MA
TSANG

BA'I SKYON YOD PA'I PHYIR, KHA CIG  ,SPANG BYA CIG CAR BA'I
RGYUN ZHUGS 'BRAS GNAS DANG, SPANG BYA RIM RGYUD PA'I RGYUN
ZHUGS 'BRAS GNAS GNYIS PO DE LA, KHAMS GSUM SA DGUS BSDUS PA'I
SGOM SPANGS NYON MONGS CHUNG 'BRING CHEN PO DGU MNGON GYUR BA
SPONG TSUL LA KHYAD PAR YOD PA YIN GYI, DE DAG GI SA BON

SPONG TSUL LA KHYAD PAR MED DE, DE GNYIS KAS CHEN PO'I CHEN PO
DGU'I SA BON CIG CAR DU SPONG BA NAS BZUNG STE, CHUNG NGU'I
CHUNG NGU DGU'I SA BON CIG CAR DU SPONG BA'I PHYIR ZER NA, 'O
NA, DE GNYIS LA KHAMS GSUM GYI 'DUS BYAS THAMS CAD NI MI RTAG
,ZAG PA DANG BCAS PA THAMS CAD SDUG BSNGAL, CHOS THAMS

CAD STONG ZHING BDAG MED PA'O SNYAM DU GTZO BOR BSDUS TE SGOM MI
SGOM DANG SGOM PA YUN RING THUNG GI KHYAD PAR MED PAR THAL,
KHYOD KYI DAM BCA' 'THAD PA'I PHYIR, 'DOD NA, DE GNYIS LA DBANG
PO RNO RTUL GYI KHYAD PAR MED PAR THAL, 'DOD PA DE'I PHYIR, 'DOD
MI NUS TE, SPANG BYA CIG CAR BA'I RGYUN ZHUGS DES DE LTAR

@12A *, ,NUS, RIM RGYUD PAS DE LTAR MI NUS PA'I PHYIR, DER THAL,
SPANG BYA CIG CAR BA'I RGYUN ZHUGS DE RGYUN ZHUGS RNAMS KYI NANG
NAS DBANG PO CHES SHIN TU RNO BA'I PHYIR, KHA CIG  ,KHAMS GSUM
SA DGUS BSDUS PA'I SGOM SPANGS NYON MONGS DGU CIG CAR DU SPONG
BA'I RIGS CAN GYI RGYUN ZHUGS

'BRAS GNAS, SPANG BYA CIG CAR BA'I RGYUN ZHUGS 'BRAS GNAS KYI
MTSAN NYID, DE RIM CAN DU SPONG BA'I RIGS CAN GYI RGYUN ZHUGS
'BRAS GNAS, SPANG BYA RIM RGYUD PA'I RGYUN ZHUGS 'BRAS GNAS KYI
MTSAN NYID ZER NA, KHAMS GSUM SA DGUS BSDUS PA'I SGOM SPANGS
NYON MONGS DGU CIG

CAR DU SPONG BA'I SPONG GNYEN BAR CHAD MED LAM DGU CIG CAR DU
RGYUD LA LDAN PA'I GANG ZAG YIN PAR [*PA] YOD PAR THAL, DAM BCA'
'THAD PA'I PHYIR, 'DOD NA, SRID NYON DGU PA'I DNGOS GNYEN BAR
CHAD MED LAM RGYUD LA LDAN PA'I SPANG BYA CIG CAR BA'I RGYUN
ZHUGS 'BRAS GNAS DE, DE LTAR YIN PAR THAL,

'DOD PA'I PHYIR, 'DOD MI NUS TE, KHYOD KYI LUGS LA RIGS SU GNAS
BYA GNAS BYED GNYIS LA RTOGS DKA' SLA'I KHYAD PAR MI 'DUG PA'I
PHYIR, KHA CIG  ,SPANG BYA CIG CAR BA'I RGYUN ZHUGS SHI 'PHO
BA'I TSE NYAN THOS SGOM LAM RDO RJE LTA BU'I TING NGE 'DZIN LA
MNYAM PAR GZHAG NAS 'GRO BA GZHAN LA BAR DO

'ONG BA'I DOD LA, NYON SGRIB MA LUS PAR SPANGS NAS DGRA BCOM
PA'I GO 'PHANG MNGON DU BYED PA YIN ZER NA, NYAN THOS KYI SGOM
LAM RDO RJE LTA BU'I TING NGE 'DZIN LA MNYAM PAR GZHAG PA'I GANG
ZAG YANG YIN, LAS NYON GYIS RANG DBANG MED PAR SROG DBANG 'GAG
BZHIN PA'I GANG ZAG YANG YIN PA'I

GZHI MTHUN PA GCIG YOD PAR THAL, DAM BCA' 'THAD PA'I PHYIR, 'DOD
NA, MI 'THAD DE, NYAN THOS KYI SGOM LAM RDO RJE LTA BU'I TING
NGE 'DZIN LA MNYAM PAR GZHAG PA'I GANG ZAG YIN NA, LAS NYON GYI
DBANG GIS RANG DBANG MED PAR SROG DBANG 'GAG BZHIN PA'I GANG ZAG
MA YIN PAS KHYAB PA'I

PHYIR, RTAGS 'BUD, KHA CIG  ,KUN LAS BTUS LAS, SANGS RGYAS
'BYUNG BA MED PA NA RANG RGYAL BAR 'GYUR RO, ,ZHES PA'I SKABS
NAS DNGOS SU BSTAN PA'I RANG RGYAL DE RANG RGYAL MTSAN NYID PA
LA MI BYED ZER NA, 'O NA, DE 'DRA BA DE NYAN THOS DGRA BCOM PA
MTSAN NYID PA LA BYED PAR THAL, KHYOD KYI DAM

@12B BCA' 'THAD PA'I PHYIR, 'DOD MI NUS TE, SANGS RGYAS 'BYUNG
BA MED PA NA RANG RGYAL BAR 'GYUR RO, ,ZHES PA'I SHUGS KYIS
SANGS RGYAS 'JIG RTEN DU BYON PA DANG MA MJAL NA, NYAN THOS DGRA
BCOM PA'I GO 'PHANG MNGON DU MI BYED PAR BSTAN PA DANG 'GAL BA'I
PHYIR, KHA CIG  ,SPANG BYA CIG CAR BA'I RGYUN

ZHUGS DANG, SPANG BYA CIG CAR BA'I DGRA BCOM PA'I RNAM GZHAG DE
MNGON PA GONG MA BA YAN CHAD KYI THUN MONG MA YIN PA'I LUGS YIN
GYI, BYE BRAG TU SMRA BAS DE 'DRA'I RNAM GZHAG MI BYED ZER NA,
DE MI 'THAD PAR THAL, BYE BRAG DU SMRA BA'I LUGS LA YANG BSAM
GTAN DANG PO'I NYER BSDOGS MI LCOG [*LCOGS] MED PA LA

BRTEN NAS, KHAMS GSUM SA DGUS BSDUS PA'I SGOM SPANGS NYON MONGS
MA LUS PAR SPONG NUS PA'I NYAN THOS YOD PA'I PHYIR, DER THAL,
MDZOD LAS, NYER BSDOGS MI LCOG [*LCOGS] MED PA YI, ,THAMS CAD
LAS NI 'DOD CHAGS BRAL, ,ZHES GSUNGS PA'I PHYIR, GNYIS PA RANG
LUGS LA, RANG DANG RGYUD GCIG TU GYUR PA'I

RGYUN ZHUGS ZHUGS PA DBANG RTUL DAD PA'I RJES 'BRANGS KYI STOBS
KYIS THOB PA'I RGYUN ZHUGS 'BRAS GNAS DBANG RTUL, RGYUN ZHUGS
'BRAS GNAS DBANG RTUL DAD MOS PA'I MTSAN NYID, RANG DANG RGYUD
GCIG TU GYUR PA'I RGYUN ZHUGS ZHUGS PA DBANG RNON CHOS KYI RJES
'BRANGS KYI STOBS KYIS THOB PA'I RGYUN ZHUGS

'BRAS GNAS DBANG RNON, RGYUN ZHUGS 'BRAS GNAS DBANG RNON MTHONG
THOB PA'I MTSAN NYID, RANG GI 'BRAS BU GONG MA THOB PHYIR DU
DNGOS SU BRTZON BZHIN PA'I RGYUN ZHUGS 'BRAS GNAS, RGYUN ZHUGS
'BRAS GNAS KHYAD PAR CAN GYI MTSAN NYID, DE LTAR MI BRTZON PA'I
RGYUN ZHUGS 'BRAS GNAS RGYUN ZHUGS

'BRAS GNAS TZAM PO BA'I MTSAN NYID, KHAMS GSUM SA DGUS BSDUS
PA'I SGOM SPANGS NYON MONGS CHUNG NGU'I CHUNG NGU DGU CIG CAR DU
SPONG BA'I RGYUN ZHUGS 'BRAS GNAS, SPANG BYA CIG CAR BA'I RGYUN
ZHUGS 'BRAS GNAS KYI MTSAN NYID, 'DOD PA'I SAS BSDUS KYIS SGOM
SPANGS NYON MONGS CHUNG

NGU'I CHUNG NGU SPANGS RJES SU, SRID RTZE'I SAS BSDUS KYI SGOM
SPANGS NYON MONGS CHUNG NGU'I CHUNG NGU SPONG BA'I RGYUN ZHUGS
'BRAS GNAS, SPANG BYA RIM RGYUD PA'I RGYUN ZHUGS 'BRAS GNAS KYI
MTSAN NYID, SPANG BYA CIG CAR BA'I RGYUN ZHUGS 'BRAS GNAS DES
LAM GANG GI GNAS SKABS SU, SA

@13A *, ,GANG LA BRTEN NAS SPANG BYA GANG TSUL JI LTAR DU SPONG
BA DANG, MYANG 'DAS TSUL JI LTAR DU MNGON DU BYED PA'I KHYAD PAR
YOD DE, LAM NYAN THOS KYI BDEN PA MNGON RTOGS THOB RJES SU, SA
BSAM GTAN DANG PO'I NYER BSDOGS MI LCOG [*LCOGS] MED PA LA BRTEN
NAS, SPANG BYA KHAMS GSUM SA DGUS

BSDUS BA'I SGOM SPANGS NYON MONGS CHUNG NGU'I CHUNG NGU DGU CIG
CAR DU SPONG BAR BYED, MYANG 'DAS NI, PHAL CHER NI MTHONG CHOS
KYI RTEN LA MYANG 'DAS MNGON DU BYED, DE LA MA NUS NA, BAR SRID
KYI RTEN LA MYANG 'DAS MNGON DU BYED, DE LA MA NUS NA, SNGON
SMON LAM GYI DBANG GIS 'DOD PA'I KHAMS SU SKYE BA BLANGS

NAS, SANGS RGYAS 'JIG RTEN DU BYON PA DANG 'JAL NA, NYAN THOS
DGRA BCOM PA'I GO 'PHANGS MNGON DU BYED, SANGS RGYAS 'JIG RTEN
DU BYON PA DANG MA 'JAL NA, RANG RGYAL LAM DU ZHUGS NAS, RANG
RGYAL DGRA BCOM PA'I GO 'PHANGS MNGON DU BYED PA'I PHYIR, GSUM
PA RTZOD PA SPONG BA LA, KHO NA RE, SPANG

BYA RIM RGYUD PA'I RGYUN ZHUGS 'BRAS GNAS DE, 'DOD PA'I SAS
BSDUS KYI SGOM SPANGS NYON MONGS MA LUS PAR SPANGS RJES SU, BSAM
GTAN DANG PO'I SAS BSDUS KYI SGOM SPANGS NYON MONGS RNAMS SPONG
BAR THAL, DE DANG SPANG BYA CIG CAR BA'I RGYUN ZHUGS 'BRAS GNAS
GNYIS LA, KHAMS GSUM SA

DGUS BSDUS PA'I SGOM SPANGS NYON MONGS CHE 'BRING DGU'I SA BON
SPONG TSUL LA KHYAD PAR YOD PA'I PHYIR, 'DOD NA, DES NYAN THOS
KYI SGOM LAM BAR CHAD MED LAM CHEN PO'I CHEN PO RANG RGYUD LA
SKYES LA MA NYAMS PA'I NGANG NAS, NYAN THOS KYI SGOM LAM BAR
CHAD MED LAM CHUNG NGU'I CHUNG NGU RGYUD LA BSKYED PAR BYED PAR
THAL,

'DOD PA'I PHYIR, 'DOD NA, NYAN THOS SGOM LAM PA NYAN THOS SGOM
LAM PA'I RTOGS PA LAS NYAMS PA GCIG YOD PAR THAL, 'DOD PA'I
PHYIR ZER NA, MA KHYAB BO, ,'O NA, DES NYAN THOS SGOM LAM CHEN
PO'I CHEN PO RANG RGYUD LA BSKYED RJES SU, NYAN THOS KYI SGOM
LAM CHUNG NGU'I CHUNG NGU RANG RGYUD LA BSKYED PAR THAL,

DES 'DOD PA'I SAS BSDUS KYI SGOM SPANGS NYON MONGS MNGON GYUR
BA CHUNG NGU'I CHUNG NGU'I DNGOS GNYEN DU GYUR PA'I NYAN THOS
KYI SGOM LAM CHEN PO'I CHEN PO RANG RGYUD LA BSKYED RJES SU,
BSAM GTAN DANG PO'I SAS BSDUS KYI SGOM SPANGS NYON MONGS MNGON
GYUR BA CHEN PO'I CHEN PO'I DNGOS GNYEN DU GYUR PA'I

@13B NYAN THOS KYI SGOM LAM CHUNG NGU'I CHUNG NGU RANG RGYUD LA
BSKYED PAR BYED PA'I PHYIR TE, DES DE GNYIS RIM CAN DU SPONG BAR
BYED PA'I PHYIR, KHYAB PA KHAS BLANGS SHING, RANG NYID KYANG DAM
BCA'O, ,'DOD NA, NYAN THOS SGOM LAM PA'I RTOGS PA LAS NYAMS PA
YOD PAR THAL, 'DOD PA'I PHYIR, KHO NA RE, KHAMS GSUM SA DGUS

BSDUS PA'I SGOM SPANGS NYON MONGS MNGON GYUR BA'I SPONG GNYEN
DU GYUR PA'I NYAN THOS KYI SGOM LAM DE LA CHUNG 'BRING DGU'I
DBYE BA MI 'THAD ZER NA, DE 'THAD PAR THAL, KHAMS GSUM SA DGUS
BSDUS PA'I SGOM SPANGS NYON MONGS MNGON GYUR BA DE LA CHUNG
'BRING DGU'I DBYE BA 'THAD PA'I PHYIR, DER THAL,

SPANG BYA CIG CAR BA'I RGYUN ZHUGS DANG, SPANG BYA RIM RGYUD
PA'I RGYUN ZHUGS GNYIS PO DE LA SGOM SPANGS NYON MONGS CHUNG
'BRING DGU PO DE'I SA BON SPONG TSUL LA KHYAD PAR MED KYANG, DE
DGU PO SPONG TSUL LA KHYAD PAR YOD PA'I PHYIR, RTAGS KHAS, KHA
CIG  ,SPANG BYA CIG CAR BA'I RGYUN ZHUGS DANG, SPANG BYA RIM
RGYUD PA'I RGYUN

ZHUGS GNYIS PO DE KHAMS GSUM SA DGUS BSDUS PA'I SGOM SPANGS NYON
MONGS CHE 'BRING DGU'I SA BON SPONG BA LA KHYAD PAR MED PAR
THAL, DE GNYIS KAS KHAMS GSUM SA DGUS BSDUS PA'I SGOM SPANGS
NYON MONGS CHEN PO'I CHEN PO DGU'I SA BON CIG CAR DU SPONG BA
NAS, CHUNG NGU'I CHUNG NGU DGU'I SA

BON CIG CAR DU SPONG BAR MTSUNGS PA'I PHYIR, DER THAL, DE GNYIS
KAS KHAMS GSUM GYIS BSDUS PA'I CHOS THAMS CAD GANG ZAG GI BDAG
MED PAR RTOGS PA YANG MTSUNGS, DE GNYIS KAS KHAMS GSUM GYI NYON
MONGS PA SPANG BYA'I GTZO BOR BYAS NAS SPONG BAR YANG MTSUNGS
PA'I PHYIR ZER NA

MA KHYAB, 'O NA, SPANG BYA RIM RGYUD PA'I RGYUN ZHUGS 'BRAS GNAS
KYI RGYUD KYI 'DOD PA'I SAS BSDUS KYI GANG ZAG GI BDAG 'DZIN
CHEN PO'I CHEN PO'I DNGOS GNYEN BAR CHAD MED LAM DES, 'DOD PA'I
SAS BSDUS KYI GANG ZAG GI BDAG 'DZIN CHUNG NGU'I CHUNG NGU DNGOS
SU SPONG BAR THAL, DES 'DOD PA'I SAS

BSDUS KYI GANG ZAG GI BDAG 'DZIN CHUNG NGU'I CHUNG NGU'I ZHEN
YUL MED PAR MNGON SUM DU RTOGS PA GANG ZHIG  ,DE RGYUD LA LDAN
PA'I GANG ZAG DES, DE GNYIS KA SPANG BYA'I GTZO BOR BYAS NAS
SPONG BA'I PHYIR, 'DOD MI NUS SO, KHO NA RE, SPANG BYA CIG CAR
BA'I NYAN THOS 'CHI 'PHO BA'I TSE NYAN THOS KYI SGOM LAM RDO RJE
LTA BU'I TING NGE

@14A *, ,'DZIN LA MNYAM PAR GZHAG NYON MONGS MA LUS PAR SPANGS
NAS NYAN THOS DGRA BCOM PA'I GO 'PHANGS MNGON DU BYED PAR THAL,
KUN LAS BTUS LAS, 'CHI 'PHO'I DUS KYI TSE KUN SHES NYID THOB PAR
BYED DO, ,ZHES GSUNGS PA'I PHYIR, ZER NA, SKYON MED DE, DE'I DON
NI BAR SRID KYI RTEN LA MYANG 'DAS

MNGON DU BYED PA LA DGONGS PA'I PHYIR, BAR SRID LA 'CHI 'PHO'I
TSE ZHES 'CHAD PA'I RGYUN MTSAN YOD DE, BAR DO BA TSE THUNG BA'I
RGYU MTSAN GYIS DE LTAR BSHAD PA'I PHYIR, KHO NA RE, KUN LAS
BTUS LAS, SANGS RGYAS 'BYUNG BA MED PA NA RANG RGYAL BAR 'GYUR
RO, ,ZHES PA'I SKABS NAS DNGOS SU BSTAN PA'I RANG RGYAL DE, RANG

RGYAL BTAGS PA BA LA BYED RIGS PAR THAL, SPANG BYA CIG CAR BA'I
RGYUN ZHUGS RANG RGYAL LAM DU 'JUG NA, RANG RGYAL TSOGS LAM DU
'JUG DGOS PA GANG ZHIG  ,DE RANG RGYAL TSOGS LAM DU ZHUGS PA LA
DOGS PA MED PA'I PHYIR, DER THAL, NYAN THOS DGRA BCOM PA RANG
RGYAL TSOGS LAM DU ZHUGS PA LA DGOS

PA MED PA'I PHYIR ZER NA MA KHYAB, DE LTAR BYAS NA, RANG GI LUGS
LA, SPANG BYA RIM RGYUD PA'I RGYUN ZHUGS 'BRAS GNAS DANG, SPANG
BYA CIG CAR BA'I RGYUN ZHUGS 'BRAS GNAS GNYIS KYI SPANG BYA
SPONG TSUL LA KHYAD PAR YOD DE, SPANG BYA RIM RGYUD PA'I RGYUN
ZHUGS 'BRAS GNAS DES, 'DOD PA'I SAS BSDUS KYI

GANG ZAG GI BDAG 'DZIN CHE 'BRING DGU, DES DRANGS PA'I 'DOD PA
LA 'DUN PA'I 'DOD SRED CHE 'BRING DGU RIM GYIS MA LUS PAR SPANGS
RJES SU, BSAM GTAN DANG PO YAN CHAD KYI SAS BSDUS KYI GANG ZAG
GI BDAG 'DZIN CHE 'BRING DGU, DES DRANGS PA'I BSAM GTAN DANG PO
YAN CHAD LA 'DUN PA'I

'DOD SRED CHE 'BRING DGU RIM GYIS SPONG BAR BYED, SPANG BYA CIG
CAR BA'I RGYUN ZHUGS 'BRAS GNAS DES, KHAMS GSUM SA DGUS BSDUS
PA'I GANG ZAG GI BDAG 'DZIN CHE 'BRING DGU DANG, DES DRANGS PA'I
KHAMS GSUM SA DGU LA BDUN PA'I 'DOD SRED CHE 'BRING DGU'I NANG
NAS, DANG POR KHAMS GSUM

SA DGUS BSDUS PA'I SGOM SPANGS NYON MONGS CHEN PO'I CHEN PO DGU
CIG CAR DU SPONG BA NAS, CHUNG NGU'I CHUNG NGU DGU CIG CAR DU
SPONG PA'I PHYIR, SPANG BYA RIM RGYUD PA'I RGYUN ZHUGS 'BRAS
GNAS DE LA DBYE NA, RGYUN ZHUGS SRID PA LAN BDUN PA BA DANG,
RIGS NAS RIGS SKYE, DE LAS GZHAN

@14B PA'I RGYUN ZHUGS 'BRAS GNAS DANG GSUM YOD PA LAS,, ` DANG
PO RGYUN ZHUGS SRID PA LAN BDUN PA BA LA MTHA' DPYAD PA LA GSUM
LAS, DANG PO LA KHA CIG  ,NYAN THOS SRID PA LAN BDUN PA BA YIN
NA, RGYUN ZHUGS SRID PA LAN BDUN PA BA YIN PAS KHYAB ZER NA,
NGES PA'I RGYUN ZHUGS SRID PA

LAN BDUN PA BA DANG RGYUD GCIG TU GYUR PA'I NYAN THOS SBYOR LAM
STAN GCIG LA GNAS PA'I RGYUN ZHUGS ZHUGS PA CHOS CAN, DER THAL,
DE'I PHYIR, DER THAL, CHOS CAN DE YIN PA'I PHYIR, KHYAB PA YOD
DE, NYAN THOS SRID PA LAN BDUN PA BA DE LA SKYE 'PHAGS GNYIS YOD
PA'I PHYIR, DER THAL, BLO GSAL

'JUG PA'I THEM SKAS LAS, LAN BDUN PA LA SKYE 'PHAGS GNYIS, ZHES
GSUNGS PA'I PHYIR, 'DOD MI NUS TE, RGYUN ZHUGS ZHUGS PA YIN PA'I
PHYIR, KHA CIG  ,RGYUN ZHUGS SRID PA LAN BDUN PA BA YIN NA, NGES
PA'I RGYUN ZHUGS SRID PA LAN BDUN PA BA YIN PAS KHYAB ZER NA,
RGYUN ZHUGS MCHOG TU

THOGS NA LAN BDUN PA BA YIN NA, NGES PA'I RGYUN ZHUGS MCHOG TU
THOGS NA LAN BDUN PA BA YIN DGOS PAR THAL, DAM BCA' 'THAD PA'I
PHYIR, KHYAB PA YOD DE, TSAD LDAN GYI MDO DANG BSTAN BCOS RNAMS
SU, RGYUN ZHUGS SRID PA LAN BDUN PA BA DANG, RE LTAR THOGS NA
LAN BDUN PA BA DANG, MCHOG

TU THOGS NA LAN BDUN PA BA, PO ZOS NA LAN BDUN PA BA RNAMS DON
GCIG MING GI RNAM GRANGS SU GSUNGS PA'I PHYIR, RTZA BAR 'DOD MI
NUS TE, MA NGES PA'I RGYUN ZHUGS MCHOG TU THOGS NA LAN BDUN PA
BA YOD PA'I PHYIR, DER THAL, MDZOD 'GREL LAS, MCHOG TU THOGS NA
LAN BDUN PA GZHAN YANG

YOD MOD KYI 'DIR MA NGES PA MA BRJOD DO, ,ZHES GSUNGS PA'I
PHYIR, GZHAN YANG GZUGS NYER 'GRO PHYIR MI 'ONG GONG 'PHO GNAS
THAMS CAD DU 'CHI 'PHO BA YIN NA, GZUGS KYI GNAS THAMS CAD DU
LAS NYON GYI DBANG GIS SKYE BA LEN PAS KHYAB PAR THAL, GZUGS
NYER 'GRO PHYIR MI 'ONG GONG 'PHO 'OG

MIN MTHAR THUG 'GRO YIN NA, 'OG MIN GYI RTEN LA MYANG 'DAS MNGON
DU BYED PAS KHYAB PA'I PHYIR, DER THAL, DE DANG RGYUN ZHUGS SRID
PA LAN BDUN PA BA GNYIS DPE DON DU SBYAR NAS GSUNGS PA GANG ZHIG
,RGYUN ZHUGS SRID PA LAN BDUN PA BA LA, NGES PA'I RGYUN ZHUGS
SRID PA LAN BDUN PA BA YIN

@15A *, ,DGOS PA'I PHYIR, DANG PO DER THAL, MDZOD 'GREL LAS,
GONG DU 'PHO BA DE DAG BAR SKABS SU YONGS SU MYA NGAN LAS 'DA'
RUNG BAR BLTA'O, ,'OG MIN DANG SRID PA'I RTZE MO'I MTHAR THUG PA
NYID NI, DE PHAN CHAD DU 'GRO BA MED PA'I PHYIR, DPER NA RGYUN
TU ZHUGS PA MCHOG TU THOGS NA LAN BDUN

PA NYID BZHIN NO, ,ZHES GSUNGS PA'I PHYIR, RTZA BAR 'DOD NA,
GZUGS NYER 'GRO'I PHYIR MI 'ONG GNAS THAMS CAD DU 'CHI 'PHO BA
DE TSANGS CHEN DU LAS NYON GYI DBANG GIS SKYE BA LEN PA YOD PAR
THAL, 'DOD PA'I PHYIR, 'DOD MI NUS TE, TSANGS CHEN LOG LTA'I
GNAS YIN PA'I PHYIR, KHA CIG  ,RGYUN ZHUGS KYI 'BRAS BU

THOB NAS LAS NYON GYI DBANG GIS SKYE SRID GCIG BLANGS PA'I NGES
PA'I RGYUN ZHUGS SRID PA LAN BDUN PA BA YOD ZER NA, DE MED PAR
THAL, RGYUN ZHUGS SRID PA LAN BDUN PA BA YIN NA, RGYUN ZHUGS KYI
'BRAS BU THOB NAS 'DOD PAR LAS NYON GYI DBANG GIS SKYE SRID GCIG
MA BLANGS PA DGOS PA'I PHYIR,

DER THAL, LEGS BSHAD GSER 'PHRENG LAS, 'DI YANG RTZOM PA DANG PO
LA YIN GYI, NYON MONGS GCIG SPANGS PA DANG, SKYE BA GCIG BLANGS
NAS NI MTSAN NYID 'JIG GO  ,ZHES GSUNGS PA'I PHYIR, KHA CIG
,NYAN THOS KYI SGOM LAM BAR CHAD MED LAM LA GNAS PA'I RGYUN
ZHUGS SRID PA LAN BDUN PA BA

YOD ZER NA, DE 'DRA'I RGYUN ZHUGS SRID PA LAN BDUN PA BA CHOS
CAN, 'DOD NYON DANG PO DANG BRAL BA'I GANG ZAG YIN PAR THAL,
KHYOD NYAN THOS BSGOM LAM BAR CHAD MED LAM LA GNAS PA'I GANG ZAG
YIN PA'I PHYIR, 'DOD NA, 'DOD PAR RIGS MTHUN GYI SKYE SRID BDUN
LEN PA'I RIGS CAN MA YIN PAR

THAL, 'DOD PA'I PHYIR, 'DOD MI NUS TE, RGYUN ZHUGS SRID PA LAN
BDUN PA BA YIN PA'I PHYIR, RTAGS KHAS, KHA CIG  ,'DOD PAR RIGS
MTHUN GYI SKYE BA BDUN LEN NGES KYI SPANG BYA RIM RGYUD PA'I
RGYUN ZHUGS 'BRAS GNAS, NGES PA'I RGYUN ZHUGS SRID PA LAN BDUN
PA BA'I MTSAN NYID ZER NA,

'DOD NYON DANG PO SPANGS PA'I MI'I SKYE SRID DRUG LEN NGES KYI
SPANG BYA RIM RGYUD PA'I RGYUN ZHUGS 'BRAS GNAS CHOS CAN, MTSON
BYA DER THAL, MTSAN NYID DE'I PHYIR, DER THAL, 'DOD PAR MI'I
SKYE SRID DRUG BAR SRID DRUG DANG SKYE BA BCU GNYIS LEN NGES KYI
SPANG BYA RIM RGYUD PA'I RGYUN ZHUGS 'BRAS GNAS

@15B YIN PA'I PHYIR, 'DOD NA, 'DOD NYON DANG PO MA SPANGS PAR
THAL, 'DOD PA DE'I PHYIR, 'DOD MI NUS TE, CHOS CAN DE YIN PA'I
PHYIR, KHA CIG  ,'DOD PAR RIGS MTHUN GYI SKYE SRID BDUN LEN PA'I
SPANG BYA RIM RGYUD PA'I RGYUN ZHUGS 'BRAS GNAS, NGES PA'I RGYUN
ZHUGS SRID PA LAN BDUN PA BA'I MTSAN NYID ZER

NA, NGES PA'I RGYUN ZHUGS SRID PA LAN BDUN PA BA DANG RGYUD GCIG
TU GYUR PA'I 'DOD NYON DANG PO SPANGS SHING 'DOD LHA'I SKYE SRID
BDUN LEN NGES KYI SPANG BYA RIM RGYUD PA'I RGYUN ZHUGS 'BRAS
GNAS CHOS CAN, MTSON BYA DER THAL, MTSAN NYID DE'I PHYIR, DER
THAL, CHOS CAN DE YIN PA'I PHYIR, DER THAL, DE

YOD PA'I PHYIR, DER THAL, LHA'I RTEN LA RGYUN ZHUGS KYI 'BRAS BU
GSAR DU THOB PA'I NGES BA'I RGYUN ZHUGS SRID PA LAN BDUN PA BA
DE, 'DOD PAR MI'I RIGS MTHUN GYI SKYE SRID GCIG BLANGS, DE RJES
LHA'I RIGS MTHUN GYI SKYE SRID GCIG LEN PA'I TSUL GYIS LHA MI'I
SKYE SRID SPEL MAR LEN PA'I PHYIR, 'DOD NA,

'DOD NYON DANG PO MA SPANGS PAR THAL, 'DOD PA'I PHYIR, KHYAB PA
YOD DE, MDZOD LAS, 'BRAS GNAS SGOM SPANG BYA MA ZAD, ZHES GSUNGS
PA'I PHYIR, 'DOD MI NUS TE, CHOS CAN DE YIN PA'I PHYIR, KHA CIG
,'DOD NYON DANG PO MA SPANGS SHING 'DOD PAR RIGS MTHUN GYI SKYE
SRID BDUN LEN PA'I SPANG BYA RIM RGYUD PA'I

RGYUN ZHUGS 'BRAS GNAS, NGES PA'I RGYUN ZHUGS SRID PA LAN BDUN
PA BA'I MTSAN NYID ZER NA, NGES PA'I RGYUN ZHUGS SRID PA LAN
BDUN PA BA DANG RGYUD GCIG TU GYUR PA'I 'DOD NYON DANG PO'I
DNGOS GNYEN BAR CHAD MED LAM LA GNAS PA'I 'DOD LHA'I RIGS MTHUN
GYI SKYE SRID BDUN LEN NGES KYI SPANG BYA

RIM RGYUD PA'I RGYUN ZHUGS 'BRAS GNAS CHOS CAN, MTSON BYA DER
THAL, MTSAN NYID DE'I PHYIR, DER THAL, CHOS CAN DE YIN PA'I
PHYIR, 'DOD NA, DE CHOS CAN, 'DOD PA LA 'DUN PA'I 'DOD SRED
MNGON GYUR BA CHEN PO'I CHEN PO DANG MA BRAL BAR THAL, 'DOD
PA'I PHYIR, 'DOD MI NUS TE, 'DOD NYON DANG

PO'I DNGOS GNYEN BAR CHAD MED LAM LA GNAS PA'I GANG ZAG YIN PA'I
PHYIR, KHO NA RE, 'DOD NYON MNGON GYUR BA DANG PO DANG YANG MA
BRAL ZHING SRID PA NYER BRGYAD LEN PA'I SPANG BYA RIM RGYUD PA'I
RGYUN ZHUGS 'BRAS GNAS, NGES PA'I RGYUN ZHUGS SRID PA LAN BDUN
PA BA'I MTSAN NYID ZER NA, 'DOD SRED MNGON

@16A*, ,GYUR BA DANG PO DANG MA BRAL ZHING, 'DOD PAR MI'I RIGS
MTHUN GYI SKYE SRID BDUN LEN, LHA'I RIGS MTHUN GYI SKYE SRID
BDUN MI LEN PA'I SPANG BYA RIM RGYUD PA'I RGYUN ZHUGS 'BRAS GNAS
CHOS CAN, MTSON BYA DER THAL, MTSAN NYID DE'I PHYIR, DES SRID PA
NYER BRGYAD LEN PAR THAL, MI'I SKYE

SRID BDUN, BAR SRID BDUN, 'CHI SRID BDUN, SNGON DUS KYI SRID PA
BDUN DANG NYER BRGYAD LEN PA'I PHYIR, DER THAL, CHOS CAN DE YIN
PA'I PHYIR, DER THAL, DE YOD PA'I PHYIR, DER THAL, MI'I RTEN LA
RGYUN ZHUGS KYI 'BRAS BU GSAR DU THOB PA'I NGES PA'I RGYUN ZHUGS
SRID PA LAN BDUN PA BA DANG RGYUD GCIG TU GYUR

PA'I 'DOD SRED DANG PO DANG MA BRAL ZHING, LHA'I RIGS MTHUN GYI
SKYE SRID GCIG TZAM BLANGS PA'I SPANG BYA RIM RGYUD PA'I RGYUN
ZHUGS 'BRAS GNAS YOD PA'I PHYIR, RTZA BAR 'DOD NA, DE CHOS CAN,
LHA'I RIGS MTHUN GYI SKYE SRID BDUN LEN NGES YIN PAR THAL, NGES
PA'I RGYUN ZHUGS SRID PA LAN BDUN PA BA YIN

PA'I PHYIR, RTAGS KHAS, KHA CIG  ,NGES PA'I RGYUN ZHUGS SRID PA
LAN BDUN PA BA 'DOD PAR RIGS MTHUN GYI SKYE SRID BRGYAD LEN PA
YOD ZER NA, DE MED PAR THAL, MDO LAS, 'PHAGS PA'I GANG ZAG LTA
BA PHUN SUM TSOGS PA SRID PA BRGYAD PA MNGON PAR 'GRUB PA'I GNAS
MED CING SKABS MED DO, ,ZHES GSUNGS

PA'I PHYIR, KHA CIG  ,MI'I RTEN LA RGYUN ZHUGS KYI 'BRAS BU GSAR
DU THOB PA'I NGES PA'I RGYUN ZHUGS SRID PA LAN BDUN PA BA DES,
DANG POR LHA'I SKYE SRID GCIG  ,DE RJES MI'I SKYE SRID GCIG LEN
PA'I TSUL GYIS LHA MI'I SKYE SRID SPEL MAR BLANGS NAS, MTHAR
MI'I RTEN LA RGYUN ZHUGS KYI 'BRAS BU GSAR DU THOB PA'I MI'I

LUS RTEN DE LA MYANG 'DAS MNGON DU BYED PA YIN ZER NA, 'O NA,
MI'I RTEN LA RGYUN ZHUGS KYI 'BRAS BU GSAR DU THOB PA'I NGES
PA'I RGYUN ZHUGS SRID PA LAN BDUN PA BA DES, LHA MI'I SKYE SRID
SPEL MAR BLANGS NAS, SLAR YANG DANG POR MI'I RTEN LA RGYUN ZHUGS
KYI 'BRAS BU GSAR DU THOB PA'I MI'I LUS RTEN DE

NYID LEN PA YOD PAR THAL, KHYOD KYI DAM BCA' 'THAD PA'I PHYIR,
'DOD MI NUS TE, DES MI'I RTEN LA RGYUN ZHUGS KYI 'BRAS BU GSAR
DU THOB PA'I MI'I LUS RTEN DE NYID DOR NAS, SLAR LUS RTEN DE LEN
PA MED PA'I PHYIR, DER THAL, DE LUS RTEN DE NYID SLAR YANG LEN
MI NUS PA'I PHYIR, KHA CIG  ,MI'I

@16B RTEN LA RGYUN ZHUGS KYI 'BRAS BU GSAR DU THOB PA'I NGES
PA'I RGYUN ZHUGS SRID PA LAN BDUN PA BA DES, DANG POR MI'I SKYE
SRID DRUG  ,DE RJES LHA'I SKYE SRID BDUN, DE NAS MI'I SKYE SRID
GCIG BLANGS NAS, RTEN DE LA MYANG 'DAS MNGON DU BYED PA DANG,
LHA LA DE LAS BZLOG DE BYED PA YIN ZER NA, DE MI 'THAD PAR THAL,
MI'I

RTEN LA RGYUN ZHUGS KYI 'BRAS BU GSAR DU THOB PA'I NGES PA'I
RGYUN ZHUGS SRID PA LAN BDUN PA BA DES, DANG POR 'DOD PAR LHA'I
RIGS MTHUN GYI SKYE SRID GCIG BLANGS, DE RJES MI'I RIGS MTHUN
GYI SKYE SRID GCIG LEN PA'I TSUL GYIS LHA MI'I SKYE SRID SPEL
MAR BLANGS NAS MTHAR MI'I RTEN LA MYANG 'DAS

MNGON DU BYED PA'I PHYIR, DER THAL, KUN LAS BTUS LAS, LHA DANG
MI DAG GI NANG DU YAN MAN DU LAN BDUN 'KHOR TE, ZHES GSUNGS PA'I
PHYIR, KHA CIG  ,MI'I RTEN LA RGYUN ZHUGS KYI 'BRAS BU GSAR DU
THOB PA'I NGES PA'I RGYUN ZHUGS SRID PA LAN BDUN PA BA DES, DANG
POR LHA'I SKYE SRID GCIG LEN, DE

RJES MI'I SKYE SRID GCIG LEN PA DE'I TSE 'DOD PA'I RIGS NAS RIGS
SU SKYE BA MA YIN PAR THAL, DES LHA MI'I SKYE SRID RIGS MI MTHUN
PA LEN PA'I PHYIR ZER NA, MA KHYAB, 'O NA, MI'I RTEN LA RGYUN
ZHUGS KYI 'BRAS BU GSAR DU THOB PA'I NGES PA'I RGYUN ZHUGS SRID
PA LAN BDUN PA BA DES, DANG POR

MI'I SKYE SRID DRUG DE RJES LHA'I SKYE SRID BDUN LEN PA'I TSE
NA, RIGS NAS RIGS SU SKYE BA MA YIN PAR THAL, DES LHA MI'I SKYE
SRID RIGS MI MTHUN PA LEN PA'I PHYIR, 'DOD NA, GCIG SHOS LA YANG
'DOD BYAS NA CI GSUNG, GNYIS PA RANG LUGS LA, 'DOD SRED MNGON
GYUR BA DANG PO TZAM LA YANG CHAGS

BRAL MA BYAS SHING, 'DOD PAR RIGS MTHUN GYI SKYE SRID BDUN LEN
PA'I RIGS CAN GYI TSE DE LA RGYUN ZHUGS KYI 'BRAS BU GSAR DU
THOB PA'I SPANG BYA RIM RGYUD PA'I RGYUN ZHUGS 'BRAS GNAS, RGYUN
ZHUGS SRID PA LAN BDUN PA BA'I MTSAN NYID, DE LA NGES PA'I RGYUN
ZHUGS SRID PA LAN BDUN PA

BA DANG, MA NGES PA'I RGYUN ZHUGS SRID PA LAN BDUN PA BA GNYIS,
'DOD PA LA 'DUN PA'I 'DOD SRED MNGON GYUR BA DANG PO TZAM LA
YANG CHAGS BRAL MA BYAS SHING, 'DOD PAR MI'I RIGS MTHUN GYI SKYE
SRID BDUN, LHA'I RIGS MTHUN GYI SKYE SRID BDUN, DE DAG GI BAR
SRID BDUN BDUN DANG

@17A *, ,SRID PA NYER BRGYAD LEN PA'I RGYUN ZHUGS SRID PA LAN
BDUN PA BA, NGES PA'I RGYUN ZHUGS SRID PA LAN BDUN PA BA'I MTSAN
NYID, DE LA LHA'I RTEN CAN DANG, MI'I RTEN CAN GNYIS YOD, MI'I
RTEN LA RGYUN ZHUGS KYI 'BRAS BU GSAR DU THOB PA'I RGYUN ZHUGS
SRID PA LAN BDUN PA

BA DES, DANG POR LHA'I RIGS MTHUN GYI SKYE SRID GCIG BLANGS, DE
RJES MI'I RIGS MTHUN GYI SKYE SRID GCIG LEN PA'I TSUL GYIS LHA
MI'I SKYE SRID SPEL MAR BLANGS NAS, MTHAR MI'I RTEN LA MYANG
'DAS MNGON DU BYED, LHA'I RTEN LA RGYUN ZHUGS KYI 'BRAS BU GSAR
DU THOB PA'I NGES PA'I RGYUN ZHUGS

SRID PA LAN BDUN PA BA DES DANG POR MI'I RIGS MTHUN GYI SKYE
SRID GCIG BLANGS, DE RJES LHA'I RIGS MTHUN GYI SKYE SRID GCIG
LEN PA'I TSUL GYIS LHA MI'I SKYE SRID SPEL MAR BLANGS NAS, MTHAR
LHA'I RTEN LA MYANG 'DAS MNGON DU BYED, NGES PA'I RGYUN ZHUGS
SRID PA LAN BDUN PA BA DES SRID PA

NYER BRGYAD NGES PAR LEN DGOS TE, DE LTAR MYONG NGES KYI LAS
BSAGS SHING, DE MA BLANGS BAR DU LAS DE SBYONG MI NUS PA'I
PHYIR, DPER NA, SBRUL GOM PA BDUN PAS ZIN PA DANG, RIMS NYIN
BDUN PAS THEBS PA LTA BU YIN PA'I PHYIR, DES SRID PA NYER BRGYAD
NGES PAR LEN DGOS KYANG, SRID PA LAN

BDUN PA YIN PA MI 'GAL TE, BDUN TSAN DU MTSUNGS PA'I RGYU MTSAN
GYIS DE LTAR BSHAD PA'I PHYIR, DPER NA, GNAS BDUN LA MKHAS PA'I
DGE SLONG DANG, SHING 'DAB MA BDUN PA LA, DANG PO'I MKHAS BYA'I
GNAS DE LA SUM CU SO LNGA YOD PA DANG, SHING DE LA 'DAB MA BRGYA
PHRAG DU MA YOD KYANG, BDUN TSAN DU MTSUNGS PA'I PHYIR

GNAS BDUN LA MKHAS PA'I DGE SLONG DANG, SHING 'DAB MA BDUN PA
ZHES BRJOD PA LTA BU YIN PA'I PHYIR, DES SRID PA NYER BRGYAD LAS
LHAG PA LEN MI DGOS TE, DES SRID PA NYER BRGYAD BLANGS NAS DGRA
BCOM PA'I 'BRAS BU THOB PA'I DBANG PO SMIN NUS PA'I PHYIR, 'DOD
PA LA 'DUN PA'I 'DOD SRED MNGON GYUR

BA DANG PO TZAM LA YANG CHAGS BRAL MA BYAS SHING, 'DOD PAR RIGS
MTHUN GYI SKYE SRID BDUN LEN PAR MA NGES PA'I RGYUN ZHUGS SRID
PA LAN BDUN PA BA, MA NGES PA'I RGYUN ZHUGS SRID PA LAN BDUN PA
BA'I MTSAN NYID, SPYIR LAN BDUN PA BA TZAM LA DBYE NA, SKYE
'PHAGS GNYIS YOD, RGYUN ZHUGS SRID

@17B PA LAN BDUN PA BA'I MTSAN NYID, DBYE BA, SKYE BA LEN TSUL
SOGS DE LTAR 'THAD DE, DGE 'DUN NYI SHU CHEN MO LAS, LAN BDUN PA
LA SKYE 'PHAGS GNYIS, 'PHAGS PA LA YANG NGES MA NGES, RNAM GNYIS
NYER BRGYAD LEN NA YANG, BDUN TSAN 'DRA PHYIR BDUN ZHES DANG,
DANG POR THOB PA'I RTEN DE LA, ,MYANG 'DAS

MNGON DU BYED PA DE, ,GONG 'OG GNYIS KYI GZHUNG RNAMS SU, ,SKU
MCHED GNYIS KYI DGONGS PAR SGRUB, ,ZHES GSUNGS PA'I PHYIR, GSUM
PA RTZOD PA SPONG BA LA, KHA CIG  ,RGYUN ZHUGS SRID PA LAN BDUN
PA BA YIN NA, NGES PA'I RGYUN ZHUGS SRID PA LAN BDUN PA BA YIN
DGOS PAR THAL, DE YIN NA, 'BRAS GNAS

SGOM SPANGS BYA MA ZAD, ZHES PA'I SKABS NAS DNGOS SU BSTAN PA'I
RGYUN ZHUGS SRID PA LAN BDUN PA BA YIN DGOS, DE'I SKABS NAS
DNGOS SU BSTAN PA'I RGYUN ZHUGS SRID PA LAN BDUN PA BA YIN NA,
NGES PA'I RGYUN ZHUGS SRID PA LAN BDUN PA BA YIN DGOS PA'I
PHYIR, PHYI MA SLA, DANG PO DER THAL, DE RGYUN

ZHUGS SRID PA LAN BDUN PA BA DNGOS SU 'CHAD BYED KYI GZHUNG YIN
PA GANG ZHIG  ,DE LAS GZHAN PA'I RGYUN ZHUGS SRID PA LAN BDUN PA
BA DNGOS SU 'CHAD BYED KYI MNGON PA 'OG MA'I GZHUNG TSIG MED
PA'I PHYIR ZER NA, MA KHYAB, 'O NA, 'BRAS GNAS SGOM SPANGS BYA
MA ZAD ZHES PA'I THAD DU, MDZOD 'GREL

LAS, MCHOG TU THOGS NA LAN BDUN PA GZHAN YANG YOD MOD KYI 'DIR
MA NGES PA MA BRJOD DO, ,ZHES GSUNGS PA LA 'BREL MED PAR THAL,
KHYOD KYI LUGS LA RGYUN ZHUGS SRID PA LAN BDUN PA BA YIN NA,
NGES PA'I RGYUN ZHUGS SRID PA LAN BDUN PA BA YIN PAS KHYAB PA
GANG ZHIG ,MA NGES PA'I RGYUN ZHUGS

MCHOG TU THOGS NA LAN BDUN PA BA YIN NA, RGYUN ZHUGS SRID PA LAN
BDUN PA BA MA YIN DGOS PA'I PHYIR, DANG PO KHAS, PHYI MA MA GRUB
NA, 'KHOR GSUM YOD DO, ,'DOD MI NUS SO, ,GZHAN YANG, ,RGYUN
ZHUGS SRID PA LAN BDUN PA BA YIN NA, NGES PA'I RGYUN ZHUGS SRID
PA LAN BDUN PA BA YIN PAS MA KHYAB PAR THAL,

'DOD PAR SKYE SRID GNYIS TZAM BLANGS NAS MYANG 'DAS MNGON DU
BYED PA'I RGYUN ZHUGS SRID PA LAN BDUN PA BA YOD PA'I PHYIR, DER
THAL, LEGS BSHAD GSER 'PHRENG LAS, MDOR NA SGOM SPANGS GCIG
KYANG MA SPANGS PA'I RGYUN ZHUGS RIM RGYUD PA 'DOD PAR SKYE BA
GNYIS LEN PA NI RE LTAR THOGS NA

@18A *, ,LAN BDUN PA SPYI YIN LA, KHYAD PAR LAN BDUN PA'I NGES
PA NI BRJOD ZIN TO, ,ZHES GSUNGS PA'I PHYIR, KHA CIG  ,RGYUN
ZHUGS SRID PA LAN BDUN PA BA LA 'DOD PA LA 'DUN PA'I 'DOD SRED
MNGON GYUR BA DANG PO DANG MA BRAL BAS MA KHYAB PAR THAL, 'BRAS
GNAS SGOM SPANGS BYA MA ZAD,

ZHES 'DOD NYON DANG PO MA SPANGS PA DGOS PAR GSUNGS PA YIN GYI,
'DOD PA LA 'DUN PA'I 'DOD SRED MNGON GYUR BA DANG PO DANG MA
BRAL BA DGOS PAR DNGOS SU GSUNGS PA MED PA'I PHYIR, ZER NA, MA
KHYAB, 'O NA, 'DOD PA LA 'DUN PA'I 'DOD SRED DGU PA MNGON GYUR
BA SPANGS SHING, DE'I SA BON MA SPANGS

PA'I PHYIR MI 'ONG 'BRAS GNAS DE 'DOD PAR LAS NYON GYI DBANG GIS
SKYE BA LEN PA'I CHA RKYEN ZAD PAR SPANGS PA DANG, 'DOD PAR LAS
NYON GYI DBANG GIS SKYE BA MI LEN PA'I RIGS CAN MA YIN PAR THAL,
'DOD NYON DANG PO'I DNGOS GNYEN BAR CHAD MED LAM LA GNAS PA'I
RGYUN ZHUGS SRID PA LAN BDUN PA BA DE, 'DOD PAR RIGS

MTHUN GYI SKYE SRID BDUN LEN PA'I RIGS CAN YIN PA'I PHYIR, DER
THAL, RGYUN ZHUGS SRID PA LAN BDUN PA BA YIN PA'I PHYIR, 'DOD
NA, DE 'DRA BA'I PHYIR MI 'ONG CHOS CAN, 'DOD PAR LAS NYON GYI
DBANG GIS SKYE BA LEN PA'I CHA RKYEN ZAD PAR SPANGS PA DANG,
'DOD PAR LAS NYON GYI DBANG GIS SKYE BA MI LEN PA'I RIGS CAN YIN

PAR THAL, KHYOD PHYIR MI 'ONG YIN PA'I PHYIR, KHA CIG  ,NGES
PA'I RGYUN ZHUGS SRID PA LAN BDUN PA BA DES 'DOD PAR RIGS MTHUN
GYI SKYE SRID BRGYAD LEN PA YOD PAR THAL, DES 'DOD PAR MI'I RIGS
MTHUN GYI SKYE SRID BDUN, LHA'I RIGS MTHUN GYI SKYE SRID BDUN
LEN PA GANG ZHIG  ,DE GNYIS 'DOD PAR SKYE BA LEN PA'I SKYE SRID
DU RIGS

MTHUN PA'I PHYIR ZER NA, MA KHYAB, 'O NA, DES 'DOD PA'I RIGS
MTHUN GYI SKYE SRID BRGYAD LEN PA YOD PAR THAL, DES 'DOD PA'I
MI'I SKYE SRID BDUN, LHA'I SKYE SRID BDUN LEN PA YOD PA GANG
ZHIG  ,DE GNYIS 'DOD PA'I SKYE SRID DU RIGS MTHUN PA'I PHYIR,
'DOD NA, MI 'THAD PAR THAL, MDO LAS, 'PHAGS PA'I GANG ZAG LTA

BA PHUN SUM TSOGS PA SRID PA BRGYAD PA MNGON PAR 'GRUB PA'I GNAS
MED CING SKABS MED DO, ,ZHES GSUNGS PA'I PHYIR, KHA CIG  ,NGES
PA'I RGYUN ZHUGS SRID PA LAN BDUN PA BA DE, SRID PA NYER BRGYAD
LEN NGES MA YIN PAR THAL, DES LHA MI'I SKYE SRID BSDUS TE BDUN
LEN PA'I PHYIR, DER THAL, LUNG LAS, LHA

@18B DANG MI RNAMS KYI NANG DU LAN BDUN 'KHOR TE, ZHES GSUNGS
PA'I PHYIR, ZER NA, MA KHYAB, 'DOD MI NUS TE, DES MI'I RIGS
MTHUN GYI SKYE SRID BDUN, LHA'I RIGS MTHUN GYI SKYE SRID BDUN
LEN PA'I PHYIR, DER THAL, 'OD BSRUNGS SDE PAS 'DOD PA'I LUNG
LAS, LHA DAG GI NANG DU LAN BDUN, MI DAG GI NANG DU LAN BDUN
'KHOR TE, ZHES

GSUNGS PA'I PHYIR, KHA CIG  ,NGES PA'I RGYUN ZHUGS SRID PA LAN
BDUN PA BA YIN NA, PHYIR 'ONG TSE GCIG BAR CHAD GCIG PA'I 'BRAS
BU MNGON DU BYED NGES YIN DGOS PAR THAL, DE YIN NA, PHYIR 'ONG
GI 'BRAS BU MNGON DU BYED NGES YIN DGOS PA'I PHYIR, ZER NA, MA
KHYAB, 'DOD NA, MI'I RTEN LA RGYUN ZHUGS KYI 'BRAS BU GSAR

DU THOB PA'I NGES PA'I RGYUN ZHUGS SRID PA LAN BDUN PA BA CHOS
CAN, DER THAL, DE'I PHYIR, 'DOD NA, 'DOD LHA'I RTEN LA MYANG
'DAS MNGON DU BYED PAR THAL, 'DOD PA'I PHYIR, KHYAB PA YOD DE,
DGE 'DUN NYI SHU CHEN MO LAS, PHYIR 'ONG BAR CHAD GCIG PA NI,
,NYON MONGS BDUN NAM BRGYAD SPANGS SHING, ,TSE 'PHOS 'DOD LHA'I
RTEN DE

LA; ;MYANG 'DAS MNGON DU BYED PAR NGES, ,ZHES GSUNGS PA'I PHYIR,
'DOD MI NUS TE, MI'I RTEN LA MYANG 'DAS MNGON DU BYED PA'I
PHYIR, DER THAL, CHOS CAN DE YIN PA'I PHYIR,, ` ,,RIGS NAS RIGS
SKYE LA MTHA' DPYAD PA LA GSUM LAS, DANG PO LA, KHA CIG  ,RGYUN
ZHUGS RIGS NAS RIGS SKYE DANG,

RGYUN ZHUGS 'BRAS GNAS TZAM PO BA'I GZHI MTHUN YOD ZER NA, DE MI
'THAD PAR THAL, DE YIN NA, RGYUN ZHUGS 'BRAS GNAS KHYAD PAR CAN
YIN DGOS PA'I PHYIR, DER THAL, MDZOD 'GREL LAS, SNGON RNAM PA
GSUM DANG BZHI SPANGS PA 'AM BDUN DANG BRGYAD SPANGS PA'I 'BRAS
BU THOB PA NI JI SRID DU 'BRAS BU KHYAD PAR CAN

GYI LAM MNGON DU MA BYAS PA DE SRID DU RIGS NAS RIGS SU SKYE
BA'AM BAR CHAD GCIG PA MA YIN NO, ,ZHES GSUNGS PA'I PHYIR, KHA
CIG  ,RGYUN ZHUGS RIGS NAS RIGS SKYE LA RGYUN ZHUGS 'BRAS GNAS
KHYAD PAR CAN GYIS KHYAB KYANG, DE LA PHYIR 'ONG ZHUGS PAS MA
KHYAB ZER NA, DE LA PHYIR 'ONG ZHUGS PAS KHYAB

PAR THAL, DE YIN NA, RANG GI 'BRAS BU GONG MA THOB PA'I PHYIR DU
BRTZON BZHIN PAS KHYAB, RANG GI 'BRAS BU GONG MA THOB PHYIR DU
BRTZON BZHIN PA'I RGYUN ZHUGS RIGS NAS RIGS SKYE YIN NA, PHYIR
'ONG GI 'BRAS BU THOB PHYIR DU BRTZON BZHIN PA YIN DGOS PA'I
PHYIR, DANG PO DER THAL, DE YIN NA, RGYUN ZHUGS

@19A *, ,'BRAS GNAS KHYAD PAR CAN YIN DGOS PA'I PHYIR, KHYAB
STE, MDZOD LAS, 'BRAS THOB 'BRAS BU'I KHYAD PAR GYIS, ,LAM THOB
MED PA DE YI PHYIR, ,'BRAS GNAS KHYAD PAR BYA BA'I PHYIR, ,MI
RTZON PA NI ZHUGS MA YIN, ,ZHES GSUNGS PA'I PHYIR, KHA CIG
,NYAN THOS MTHONG LAM RNAM GROL LAM LA GNAS PA'I RGYUN

ZHUGS RIGS NAS RIGS SKYE YOD ZER NA, DE MED PAR THAL, RGYUN
ZHUGS RIGS NAS RIGS SKYE YIN NA, RGYUN ZHUGS 'BRAS GNAS KHYAD
PAR CAN YIN PAS KHYAB, NYAN THOS MTHONG LAM RNAM GROL LAM LA
GNAS PA'I RGYUN ZHUGS 'BRAS GNAS KHYAD PAR CAN MED PA GONG DU
BSGRUB ZIN PA'I PHYIR, KHA CIG  ,'DOD NYON

GSUM PA DANG BZHI PA GANG RUNG SPANGS SHING, 'DOD PAR RIGS MTHUN
GYI SKYE SRID GNYIS SAM GSUM GANG RUNG LEN PA'I SPANG BYA RIM
RGYUD PA'I RGYUN ZHUGS 'BRAS GNAS KHYAD PAR CAN, RGYUN ZHUGS
RIGS NAS RIGS SKYE'I MTSAN NYID, ZER NA, 'DOD NYON GSUM PA
SPANGS SHING, BZHI PA MA SPANGS PA'I RGYUN ZHUGS RIGS NAS

RIGS SKYE CHOS CAN, MTSAN NYID DER THAL, MTSON BYA DE'I PHYIR,
DER THAL, CHOS CAN DE YIN PA'I PHYIR, DER THAL, DE YOD PA'I
PHYIR, MDZOD LAS, RNAM GSUM RNAM BZHI LAS GROL BA ZHES GDAM NGA
CAN DU GSUNGS PA'I PHYIR, 'DOD MI NUS TE, CHOS CAN DE YIN PA'I
PHYIR, KHA CIG  ,'DOD PA LA 'DUN PA'I 'DOD SRED LNGA PA

MNGON GYUR BA SPANGS PA'I RGYUN ZHUGS RIGS NAS RIGS SKYE YOD
ZER NA, DE MED PAR THAL, DES 'DOD PA LA 'DUN PA'I 'DOD SRED LNGA
PA MNGON GYUR BA SPANGS NA DRUG PA TSE DE LA SPONG BAR 'GYUR,
DRUG PA SPANGS NA PHYIR 'ONG DU 'GYUR BAS, PHYIR 'ONG 'DOD PAR
RIGS MTHUN GYI SKYE SRID GNYIS SAM GSUM LEN PA MI

'THAD PA'I PHYIR, DANG PO DER THAL, DRUG PA SPANGS PA LA KHAMS
LAS 'DA' MI DGOS SHING, 'BRAS BU KHYAD PAR CAN PHYIR 'ONG GI
'BRAS BU THOB DU YOD PAS DE LA BRTZON PAR 'GYUR BA'I PHYIR, DER
THAL, MDZOD 'GREL LAS, CI'I PHYIR RNAM PA LNGA SPANG [*SPONG]
BA'I PHYIR MA YIN ZHE NA, DE SPANGS NA DRUG PA'ANG GDON MI ZA
BAR

SPONG BA'I PHYIR, ZHES DANG, KHAMS LAS MI 'DA' BA'I PHYIR, ZHES
GSUNGS PA'I PHYIR, KHA CIG  ,LHA'I RTEN LA RGYUN ZHUGS KYI 'BRAS
BU GSAR DU THOB PA'I RGYUN ZHUGS RIGS NAS RIGS SKYES LHA'I SKYE
SRID GSUM LAS LHAG PA MI LEN KYANG, LHA MI'I SKYE SRID RIGS MI
MTHUN PA BZHI LEN PA YOD ZER NA, DE 'DRA

@19B BA'I RGYUN ZHUGS RIGS NAS RIGS SKYE CHOS CAN, KHYOD RIGS
NAS RIGS SKYE MA YIN PAR THAL, LHA MI'I SKYE SRID RIGS MI MTHUN
PA BZHI LEN PA'I RGYUN ZHUGS YIN PA'I PHYIR, RTAGS DNGOS,, `
,,GNYIS PA RANG LUGS LA, 'DOD PA LA 'DUN PA'I 'DOD SRED MNGON
GYUR BA GSUM PA SPANGS SHING, 'DOD PAR RIGS

MTHUN GYI SKYE SRID GNYIS NGES PAR LEN PA'I TSE DE LA RGYUN
ZHUGS KYI 'BRAS BU GSAR DU THOB PA'I SPANG BYA RIM RGYUD PA'I
RGYUN ZHUGS 'BRAS GNAS KHYAD PAR CAN, RGYUN ZHUGS RIGS NAS RIGS
SKYE'I MTSAN NYID, DE LA DBYE NA, LHA'I RTEN CAN GYI RGYUN ZHUGS
RIGS NAS RIGS SKYE DANG, MI'I RTEN CAN GYI RGYUN ZHUGS RIG NAS

RIGS SKYE GNYIS, DE'I SPANGS RTOGS KYI KHYAD PAR YOD DE, SPANGS
PA'I KHYAD PAR NI, 'DOD NYON GSUM PA NGES PAR SPANGS PAS KHYAB,
BZHI PA SPANGS MA SPANGS CI RIGS YOD, 'DOD PA LA 'DUN PA'I 'DOD
SRED LNGA PA MNGON GYUR BA MA SPANGS PAS KHYAB, RTOGS PA'I
KHYAD PAR NI, DE DAG GI SPONG GNYEN DU GYUR PA'I ZAG MED KYI

DBANG PO THOB MA THOB CI RIGS YOD, SKYE BA'I KHYAD PAR NI, 'DOD
PAR RIGS MTHUN GYI SKYE SRID GNYIS LEN PAS KHYAB, GSUM PA LEN MI
LEN CI RIGS YOD, BZHI PA NGES PAR MI LEN PAS KHYAB, RIGS NAS
RIGS SKYE'I MTSAN NYID, SPANGS RTOGS KYI KHYAD PAR, SKYE BA LEN
TSUL SOGS DE LTAR 'THAD DE, DGE 'DUN NYI SHU CHEN MO

LAS; NYON MONGS GSUM PA SKYE BA GNYIS, RIM BZHIN NGES SPANGS
NGES PAR LEN, ,SPANG BYA BZHI PA SKYE BA NI, ,GSUM PA BLANGS
DANG MA SPANGS 'DRA, ,SPANG BYA LNGA PA SKYE BA BZHI, ,NGES PAR
MA SPANGS MA BLANGS PA, ,RIGS NAS RIGS SKYE'I KHYAD CHOS SU,
,MKHAS PA RNAMS KYIS SHES PAR BYA, ,ZHES GSUNGS PA'I PHYIR, GSUM
PA RTZOD

PA SPONG BA LA, KHO NA RE, RGYUN ZHUGS RIGS NAS RIGS SKYE LA
CHAGS BRAL SNGON SONG BZHAG DU YOD PAR THAL, SNGON RNAM PA GSUM
DANG BZHI SPANGS PA'AM ZHES GSUNGS PA'I PHYIR ZER NA, MA KHYAB,
'DOD MI NUS SO, ,KHO NA RE, RGYUN ZHUGS SRID PA LAN BDUN PA BA
YIN NA, TSE DE LA RGYUN ZHUGS KYI 'BRAS BU GSAR DU THOB

PA'I BRTZOM PA DANG PO BA YIN MI DGOS PAR THAL, RGYUN ZHUGS RIGS
NAS RIGS SKYE YIN NA, TSE DE LA RGYUN ZHUGS KYI 'BRAS BU GSAR DU
THOB PA'I BRTZOM PA DANG PO BA YIN MI DGOS PA'I PHYIR, DER THAL,
RGYUN ZHUGS RIGS NAS RIGS SKYE RGYUN ZHUGS KYI 'BRAS BU THOB NAS
SKYE BA GCIG BLANGS PA NA, RIGS NAS RIGS

@20A *, ,SKYE'I MTSAN NYID MI 'JIG PA'I PHYIR, DER THAL, RGYUN
ZHUGS RIGS NAS RIGS SKYE 'DOD PAR RIGS MTHUN GYI SKYE SRID GNYIS
LEN PA YANG YOD, GSUM PA LEN PA'ANG YOD PA'I PHYIR ZER NA, MA
KHYAB, MA GRUB NA DER THAL, MDZOD LAS, TSE GNYIS GSUM DU RIGS
NAS RIGS ZHES DANG,

DGE 'DUN NYI SHU CHEN MO LAS KYANG, DE DANG MTHUN PAR GDAM NGA
CAN DU GSUNGS PA'I PHYIR, RTZA BAR 'DOD MI NUS TE BKAG ZIN, KHA
CIG  ,'DOD PAR LHA MI'I SKYE SRID RIGS MI MTHUN PA BZHI LEN PA'I
RGYUN ZHUGS RIGS NAS RIGS SKYE YOD PAR THAL, 'DOD PAR LHA MI'I
SKYE SRID RIGS MI MTHUN PA GNYIS LEN

PA'I LAN CIG PHYIR 'ONG YOD PA'I PHYIR ZER NA MA KHYAB, MA GRUB
NA DER THAL, MDZOD 'GREL LAS, 'DOD PA LA SPYOD PA'I LHA DAG GI
NANG DU SONG STE, MI DAG GI NANG DU LAN CIG PHYIR 'ONG BA'I
PHYIR, LAN CIG PHYIR 'ONG BA STE, ZHES GSUNGS PA'I PHYIR, KHA
CIG  ,SPANG BYA RIM RGYUD PA'I RGYUN ZHUGS 'BRAS GNAS YIN NA,

RGYUN ZHUGS SRID PA LAN BDUN PA BA DANG, RGYUN ZHUGS RIGS NAS
RIGS SKYE GANG RUNG YIN PAS KHYAB ZER NA, NGES PA'I RGYUN ZHUGS
SRID PA LAN BDUN PA BA DANG RGYUD GCIG TU GYUR PA'I 'DOD NYON
GSUM PA SPANGS SHING, 'DOD PAR RIGS MTHUN GYI SKYE SRID GNYIS
BLANGS ZIN PA'I RGYUN ZHUGS 'BRAS GNAS CHOS

CAN, DER THAL, DE'I PHYIR, RTAGS GSAL CHOS CAN GYIS BSGRUB BO,,
` ,,GNYIS PA PHYIR 'ONG ZHUGS 'BRAS BSHAD PA LA, ZHUGS PA BSHAD
PA, 'BRAS GNAS BSHAD PA GNYIS LAS, DANG PO LA, KHA CIG  ,NYAN
THOS KYI SBYOR LAM STAN GCIG LA GNAS PA'I PHYIR 'ONG ZHUGS PA
MED ZER NA, DE YOD PAR THAL, NYAN

THOS KYI SBYOR LAM STAN GCIG LA GNAS PA'I CHAGS BRAL SNGON SONG
GI PHYIR 'ONG ZHUGS PA YOD PA'I PHYIR, DER THAL, RNAM BSHAD
SNYING PO RGYAN LAS, CHAGS BRAL SNGON SONG GI PHYIR 'ONG ZHUGS
PA'I SA 'TSAMS RGYUN ZHUGS ZHUGS PA DANG MTSUNGS PAR GSUNGS PA'I
PHYIR, RANG GI LUGS LA, 'DOD PA LA

'DUN PA'I 'DOD SRED DRUG PA MNGON GYUR BA LA CHAGS BRAL BYAS
PAS RAB TU PHYE BA'I DGE SBYONG TSUL GYI 'BRAS BU THOB PHYIR DU
BRTZON BZHIN PA'I RAB TU PHYE BA'I ZHUGS PA'I GANG ZAG  ,PHYIR
'ONG ZHUGS PA'I MTSAN NYID, DE LA DBANG PO'I SGO NAS DBYE NA,
DER GYUR PA'I DBANG RTUL DAD PA'I RJES 'BRANG DANG, DBANG

@20B RNON CHOS KYI RJES 'BRANG GNYIS YOD, SPANG BYA SPONG TSUL
GYI SGO NAS DBYE NA, DER GYUR PA'I CHAGS BRAL SNGON SONG GI
PHYIR 'ONG ZHUGS PA DANG, 'BRAS BU RIM RGYUD PA'I PHYIR 'ONG
ZHUGS PA GNYIS YOD, CHAGS BRAL SNGON SONG GI PHYIR 'ONG GI 'BRAS
BU THOB PHYIR DU BRTZON BZHIN PA'I PHYIR 'ONG ZHUGS PA, CHAGS
BRAL SNGON SONG

GI PHYIR 'ONG ZHUGS PA'I MTSAN NYID, SPANG BYA RIM RGYUD PA'I
RGYUN ZHUGS 'BRAS GNAS KHYAD PAR CAN, 'BRAS BU RIM RGYUD PA'I
PHYIR 'ONG ZHUGS PA'I MTSAN NYID, DANG PO'I SA 'TSAMS RGYUN
ZHUGS ZHUGS PA DANG MTSUNGS, GNYIS PA'I SA 'TSAMS SPANG BYA RIM
RGYUD PA'I RGYUN ZHUGS 'BRAS GNAS KHYAD PAR CAN GYI

RTOGS PA THOB PA NAS, 'DOD NYON DRUG PA'I DNGOS GNYEN BAR CHAD
MED LAM LA GNAS KYI BAR DU YOD, PHYIR 'ONG ZHUGS PA'I SPANGS
RTOGS KYI KHYAD PAR YOD DE, SPANGS PA'I KHYAD PAR 'DOD PA LA
'DUN PA'I 'DOD SRED MNGON GYUR BA DANG PO SPANGS PA NAS BRGYAD
PA'I BAR SPANGS MA SPANGS CI RIGS YOD, DGU

PA NGES PAR MA SPANGS PAS KHYAB PA'I PHYIR, RTOGS PA'I KHYAD PAR
DE DAG GI GNYEN POR GYUR PA'I ZAG MED KYI DBANG PO THOB MA THOB
CI RIGS YOD, GSUM PA RTZOD PA SPONG BA LA, KHA CIG  ,NYAN THOS
SBYOR LAM STAN GCIG LA GNAS PA'I PHYIR 'ONG ZHUGS PA'I RGYUD LA
SPANGS PA YOD PAR THAL, DE'I SPANGS RTOGS

KYI KHYAD PAR RTZI RUNG BA'I PHYIR, ZER NA MA KHYAB, 'DOD MI NUS
TE, DE'I RGYUD LA 'GOG BDEN MED PA'I PHYIR ZER NA, 'O NA, SO SO
SKYE BO'I DGE SLONG RNAM DAG GI RGYUD LA SPANGS PA YOD PAR THAL,
DE'I RGYUD LA PHAM BA BZHI SPANGS PA'I SPANGS PA YOD PA'I PHYIR,
DER THAL, DES PHAM PA BZHI SPANGS PA'I PHYIR, KHYAB

PA RIM BZHIN SONG, 'DOD NA, DE'I RGYUD LA 'GOG BDEN YOD PAR THAL
LO, ,KHA CIG BSAM GTAN DANG PO'I NYER BSDOGS SBYOR BA MTHA'I YID
BYED CHEN PO'I CHEN PO THOB PA'I CHAGS BRAL SNGON SONG GI PHYIR
'ONG ZHUGS PA YOD PAR THAL, 'DOD PA LA 'DUN PA'I 'DOD SRED
BRGYAD PA MNGON GYUR BA

SPANGS PA'I PHYIR 'ONG ZHUGS PA YOD PA'I PHYIR, ZER NA MA KHYAB,
'DOD NA, 'DOD PA LA 'DUN PA'I 'DOD SRED DGU PA MNGON GYUR BA
SPANGS PA'I PHYIR 'ONG ZHUGS PA YOD PAR THAL LO,, ` ,,GNYIS PA
'BRAS GNAS BSHAD PA LA, RNAM PA GSUM LAS DANG PO LA KHA CIG
,'DOD NYON DRUG PA SPANGS

@21A *, ,PAS RAB TU PHYE BA'I DGE SBYONG TSUL GYI 'BRAS BU LA
GNAS PA'I GANG ZAG  ,PHYIR 'ONG 'BRAS GNAS KYI MTSAN NYID ZER
NA, NYAN THOS MTHONG LAM RNAM GROL LAM LA GNAS PA'I PHYIR 'ONG
'BRAS GNAS CHOS CAN, MTSAN NYID DER THAL, MTSON BYA DE'I PHYIR,
DER THAL, CHOS CAN DE YIN PA'I PHYIR,

DER THAL, DE YOD PA'I PHYIR, 'DOD NA, 'DOD PA'I SAS SDUS KYI
GANG ZAG GI BDAG 'DZIN DRUG PA SPANGS PAR THAL, 'DOD PA'I PHYIR,
'DOD NA, 'DOD PA'I SAS SDUS KYI GANG ZAG GI BDAG 'DZIN LHAN
SKYES DRUG PA SPANGS PAR THAL, 'DOD PA'I PHYIR, 'DOD MI NUS TE,
NYAN THOS MTHONG LAM PA YIN PA'I PHYIR, KHA

CIG LAN CIG PHYIR 'ONG YIN NA, 'DOD PAR LAS NYON GYIS LAN CIG
PHYIR 'ONG YIN PAS KHYAB ZER NA, PHYIR MI 'ONG GI 'BRAS BU MNGON
DU BYED KHA MA'I PHYIR 'ONG CHOS CAN, DER THAL, DE'I PHYIR, DER
THAL, PHYIR 'ONG YIN PA'I PHYIR, 'DOD NA, PHYIR MI 'ONG 'DOD PAR
LAS NYON GYI DBANG GIS SKYE BA LEN PA YOD PAR THAL,

'DOD PA'I PHYIR, 'DOD MI NUS SO, ,KHA CIG  ,'BRAS BU GONG MA
THOB PHYIR DU BRTZON BZHIN PA'I PHYIR 'ONG 'BRAS GNAS, PHYIR
'ONG 'BRAS GNAS KHYAD PAR CAN GYI MTSAN NYID, DE LTAR MI BRTZON
PA'I PHYIR 'ONG 'BRAS GNAS, PHYIR 'ONG 'BRAS GNAS TZAM PO'I
MTSAN NYID ZER NA, NYAN THOS MTHONG LAM RNAM GROL LAM LA GNAS

PA'I PHYIR 'ONG CHOS CAN, MTSON BYA DANG PO DER THAL, MTSAN NYID
DANG PO DE'I PHYIR, DER THAL, 'BRAS BU GONG MA DGRA BCOM PA'I
'BRAS BU THOB PHYIR DU BRTZON BZHIN PA'I PHYIR 'ONG 'BRAS GNAS
YIN PA'I PHYIR, DER THAL, DGRA BCOM PA'I 'BRAS BU THOB BYA'I
GTZO BOR BYAS NAS DON DU GNYER BA'I PHYIR 'ONG YIN PA'I PHYIR,
DER

THAL, THAR PA THOB BYA'I GTZO BOR BYAS NAS DON DU GNYER BA'I
PHYIR 'ONG YIN PA'I PHYIR, DER THAL, PHYIR 'ONG YIN PA'I PHYIR,
RTZA BAR 'DOD MI NUS SO, ,KHA CIG  ,MTHONG LAM GYI SNGA ROL TU
RANG GI ZHUGS PA'I SPANG BYA'I GTZO BO SPANGS PA'I PHYIR 'ONG
'BRAS GNAS, CHAGS BRAL SNGON SONG GI PHYIR 'ONG 'BRAS GNAS KYI
MTSAN NYID ZER NA,

NYAN THOS MTHONG LAM RNAM GROL LAM LA GNAS PA'I PHYIR 'ONG 'BRAS
GNAS CHOS CAN, MTSAN NYID DER THAL, MTSON BYA DE'I PHYIR, CHOS
CAN DE YIN PA'I PHYIR TE, DE YOD PA'I PHYIR, 'DOD NA, DES NYON
SGRIB SPANGS PAR THAL, 'DOD PA GANG ZHIG  ,NYON SGRIB DE'I ZHUGS
PA'I SPANG BYA'I GTZO BO YIN PA'I PHYIR, PHYI MA

@21B DER THAL, THAR PA DE'I ZHUGS PA'I THOB BYA'I GTZO BO YIN
PA'I PHYIR, 'DOD NA, MI 'THAD PAR THAL, CHOS CAN DE YIN PA'I
PHYIR, KHA CIG  ,CHAGS BRAL SNGON SONG GI PHYIR 'ONG MED ZER NA,
DE YOD PAR THAL, PHYIR 'ONG GI 'BRAS BU DE 'DOD PA LA 'DUN PA'I
'DOD SRED DRUG PA MNGON GYUR BA SPANGS PAS RAB TU PHYE BA'I DGE
SBYONG TSUL GYI

'BRAS BU YIN PA GANG ZHIG  ,MTHONG LAM GYI SNGA ROL TU 'DOD PA
LA 'DUN PA'I 'DOD SRED DRUG PA MNGON GYUR BA LA CHAGS BRAL BYAS
PA'I PHYIR 'ONG YOD PA'I PHYIR, KHYAB STE, PHYIR MI 'ONG GI
'BRAS BU DE 'DOD PA LA 'DUN PA'I 'DOD SRED DGU PA MNGON GYUR BA
SPANGS PAS RAB TU PHYE BA'I DGE SBYONG TSUL GYI 'BRAS BU YIN

PA GANG ZHIG  ,MTHONG LAM GYI SNGA ROL TU 'DOD PA LA 'DUN PA'I
'DOD SRED DGU PA MNGON GYUR BA LA CHAGS BRAL BYAS PA'I PHYIR MI
'ONG YOD NA, CHAGS BRAL SNGON SONG GI PHYIR MI 'ONG YOD DGOS
PA'I PHYIR, GZHAN YANG, CHAGS BRAL SNGON SONG GI PHYIR 'ONG
'BRAS GNAS YOD PAR THAL, MTHONG LAM GYI SNGA ROL DU 'DOD

PA LA 'DUN PA'I 'DOD SRED DRUG PA MNGON GYUR BA LA CHAGS BRAL
BYAS PA'I PHYIR 'ONG YOD PA GANG ZHIG  ,'BRAS BU THOD BRGAL BA'I
PHYIR 'ONG 'BRAS GNAS YOD PA'I PHYIR, GZHAN YANG CHAGS BRAL
SNGON SONG GI PHYIR 'ONG 'BRAS GNAS YOD PAR THAL, CHAGS BRAL
SNGON SONG GI PHYIR 'ONG TSE GCIG BAR CHAD GCIG PA

YOD PA'I PHYIR, DER THAL, MDZOD 'GREL LAS, SNGON RNAM PA GSUM
DANG BZHI SPANGS PA'AM BDUN DANG BRGYAD SPANGS PA, ZHES SOGS
GSUNGS PA'I PHYIR, KHYAB PA YOD PAR THAL, DE'I DON 'CHAD PA NA,
LEGS BSHAD GSER 'PHRENG LAS, LUNG 'DIS BAR CHAD GCIG PA LA'ANG
CHAGS BRAL SNGON SONG YOD

PAR BSTAN TO, ,ZHES GSUNGS PA'I PHYIR, KHA CIG  ,CHAGS BRAL
SNGON SONG GI PHYIR 'ONG 'BRAS GNAS KHYAD PAR CAN DE, CHAGS BRAL
SNGON SONG GI PHYIR MI 'ONG ZHUGS PA YIN ZER NA, DE'I STOBS KYIS
THOB PA'I PHYIR MI 'ONG 'BRAS GNAS DE CHAGS BRAL SNGON SONG GI
PHYIR MI 'ONG YIN PAR THAL, DAM BCA' 'THAD

PA'I PHYIR, 'DOD NA, DE 'DRA'I PHYIR MI 'ONG 'BRAS GNAS CHOS
CAN, MTHONG LAM GYI SNGA ROL TU 'DOD PA LA 'DUN PA'I 'DOD SRED
DGU PA MNGON GYUR BA LA CHAGS BRAL BYAS PA'I PHYIR MI 'ONG YIN
PAR THAL, KHYOD CHAGS BRAL SNGON SONG GI PHYIR MI 'ONG YIN PA'I
PHYIR, 'DOD MI NUS TE, CHOS CAN DE YIN PA'I PHYIR, KHA CIG

@22A *, ,PHYIR MI 'ONG GI 'BRAS BU THOB PA LA 'DOD NYON DGU PA
KHO NAS BAR DU CHOD CING, DGRA BCOM PA'I 'BRAS BU MNGON DU BYED
PA LA SKYE BA GCIG KHO NAS BAR DU CHOD PA'I PHYIR 'ONG 'BRAS
GNAS KHYAD PAR CAN, PHYIR 'ONG TSE GCIG BAR CHAD GCIG PA'I MTSAN
NYID ZER NA, 'DOD NYON

BRGYAD PA SPANGS SHING 'DOD PAR MI'I SKYE SRID GCIG KHO NA
BLANGS TE RTEN DE LA MYANG 'DAS MNGON DU BYED PA'I PHYIR 'ONG
'BRAS GNAS KHYAD PAR CAN, MTSON BYA DER THAL, MTSAN NYID DE'I
PHYIR, DER THAL, CHOS CAN DE YIN PA'I PHYIR, DER THAL, DE YOD
PA'I PHYIR, DER THAL, MI'I RTEN LA RGYUN ZHUGS

KYI 'BRAS BU GSAR DU THOB PA'I NGES PA'I RGYUN ZHUGS SRID PA LAN
BDUN PA BA DES, MI'I RTEN LA MYANG 'DAS MNGON DU BYED PA'I
PHYIR, 'DOD NA, 'DOD LHA'I RTEN LA MYANG 'DAS MNGON DU BYED PAR
THAL, 'DOD PA'I PHYIR, KHYAB PA GONG DU GRUB ZIN, 'DOD MI NUS
TE, MI'I RTEN LA MYANG 'DAS MNGON DU BYED PA'I

PHYIR, KHA CIG  ,PHYIR 'ONG MTHONG CHOS ZHI YOD ZER NA, DE MED
PAR THAL, MTHONG LAM THOB PA'I TSE DE LA DGRA BCOM PA'I 'BRAS BU
MNGON DU BYED NGES KYI PHYIR 'ONG YIN NA, TSE DE LA PHYIR MI
'ONG GI 'BRAS BU MNGON DU BYED PAS KHYAB, MTHONG LAM THOB PA'I
TSE DE LA PHYIR MI 'ONG GI 'BRAS BU THOB NAS TSE DE

LA DGRA BCOM PA'I 'BRAS BU MNGON DU BYED PA'I PHYIR MI 'ONG YIN
NA, PHYIR MI 'ONG MTHONG CHOS ZHI YIN DGOS PA'I PHYIR, GNYIS PA
RANG GI LUGS LA, 'DOD PA LA 'DUN PA'I 'DOD SRED DRUG PA MNGON
GYUR BA SPANGS PAS RAB TU PHYE BA'I DGE SBYONG TSUL GYI 'BRAS
BU LA GNAS PA'I GANG ZAG  ,PHYIR 'ONG

'BRAS GNAS KYI MTSAN NYID, DE LA DBANG PO'I SGO NAS DBYE NA, DER
GYUR PA'I DBANG RTUL DAD MOS PA DANG, DBANG RNON MTHONG THOB PA
GNYIS, SBYOR BA'I SGO NAS DBYE NA, DER GYUR PA'I KHYAD PAR CAN
DANG, TZAM PO BA GNYIS, SPANG BYA'I SGO NAS DBYE NA, DER GYUR
PA'I CHAGS BRAL SNGON SONG DANG, 'BRAS BU RIM

RGYUD PA GNYIS, RANG GI 'BRAS BU GONG MA THOB PHYIR DU BRTZON
BZHIN PA'I SBYOR BA RGYUN CHAGS SU GNAS PA'I PHYIR 'ONG 'BRAS
GNAS, PHYIR 'ONG 'BRAS GNAS KHYAD PAR CAN GYI MTSAN NYID, DE
LTAR MI GNAS PA'I PHYIR 'ONG 'BRAS GNAS, PHYIR 'ONG 'BRAS GNAS
TZAM PO BA'I MTSAN NYID, MTHONG LAM GYI

@22B SNGA ROL TU 'DOD SRED DRUG PA MNGON GYUR BA SPANGS PA'I
PHYIR 'ONG 'BRAS GNAS, CHAGS BRAL SNGON SONG GI PHYIR 'ONG 'BRAS
GNAS KYI MTSAN NYID, RANG DANG RGYUD GCIG TU GYUR PA'I RGYUN
ZHUGS 'BRAS GNAS KHYAD PAR CAN GYI STOBS KYIS THOB PA'I PHYIR
'ONG 'BRAS GNAS, 'BRAS BU RIM RGYUD PA'I PHYIR 'ONG

'BRAS GNAS KYI MTSAN NYID, 'DOD PA LA 'DUN PA'I 'DOD SRED BDUN
PA MNGON GYUR BA SPANGS SHING 'DOD LHA'I SKYE SRID GCIG BLANGS
TE RTEN DE LA MYANG 'DAS MNGON DU BYED PA'I PHYIR 'ONG 'BRAS
GNAS KHYAD PAR CAN, PHYIR 'ONG TSE GCIG BAR CHAD GCIG PA'I MTSAN
NYID, GSUM PA RTZOD PA SPONG BA LA, KHO

NA RE, MTHONG LAM GYI SNGA ROL TU 'DOD PA LA 'DUN PA'I 'DOD SRED
DRUG PA MNGON GYUR BA LA CHAGS BRAL BYAS PA'I PHYIR 'ONG YOD
NA, CHAGS BRAL SNGON SONG GI PHYIR 'ONG YOD MI DGOS PAR THAL,
MTHONG LAM GYI SNGA ROL DU 'DOD PA LA 'DUN PA'I 'DOD SRED LNGA
PA MNGON GYUR BA LA CHAGS BRAL BYAS PA'I RGYUN ZHUGS

YOD NA, CHAGS BRAL SNGON SONG GI RGYUN ZHUGS YOD MI DGOS PA'I
PHYIR NA MA KHYAB 'O NA RGYUN ZHUGS KYI 'BRAS BU DE 'DOD PA LA
'DUN PA'I 'DOD SRED LNGA PA MNGON GYUR BA SPANGS PAS RAB TU
PHYE BA YIN PAR THAL, PHYIR 'ONG GI 'BRAS BU DE 'DOD PA LA 'DUN
PA'I 'DOD SRED DRUG PA MNGON GYUR BA SPANGS PAS

RAB TU PHYE BA YIN PA'I PHYIR, KHYAB PA STOBS MTSUNGS SO, ,'DOD
MI NUS TE, DE MTHONG SPANGS KUN SBYOR GSUM SPANGS PAS RAB TU
PHYE BA YIN PA'I PHYIR, KHO NA RE, CHAGS BRAL SNGON SONG GI
PHYIR 'ONG 'BRAS GNAS MED PAR THAL, CHOS MNGON RGYA MTSO'I
SNYING PO LAS, 'DI LA YANG PHAL CHER CHAGS PA DANG BRAL

BA SNGON DU SONG BA DANG, SGOM LAM GYI STOBS KYIS THOB PA GNYIS
LAS SNGA MA CHAGS BRAL SNGON SONG DU 'DOD PA HA CANG THAL BA'O,
,ZHES GSUNGS PA'I PHYIR ZHE NA, DE'I DON NI PHYIR MI 'ONG ZHUGS
PA 'DI LA'ANG PHAL CHER CHAGS PA DANG BRAL BA SNGON DU SONG BA'I
PHYIR 'ONG 'BRAS GNAS KHYAD PAR CAN GCIG

DANG SGOM LAM GYI STOBS KYIS THOB PA'I PHYIR 'ONG 'BRAS GNAS
KHYAD PAR CAN GNYIS LAS SNGA MA CHAGS BRAL SNGON SONG GI PHYIR
MI 'ONG ZHUGS PAR 'DOD PA HA CANG THAL ZHES PA'I DON YIN PA'I
PHYIR, KHA CIG  ,'DOD NYON BDUN PA SPANGS SHING, BRGYAD PA MA
SPANGS PA'I PHYIR 'ONG TSE GCIG BAR CHAD GCIG

@23A *, ,PA CHOS CAN, KHYOD BAR CHAD GCIG PA MA YIN PAR THAL,
PHYIR MI 'ONG GI 'BRAS BU MNGON DU BYED PA LA 'DOD NYON BRGYAD
PA DANG DGU PA GNYIS KYIS BAR DU CHOD PA'I PHYIR ZER NA MA
KHYAB, MA GRUB NA DER THAL, CHOS CAN DE YIN PA'I PHYIR, DER
THAL, DE YOD PA'I PHYIR, DER THAL, MDZOD

LAS, NYES CHA BDUN NAM BRGYAD ZAD PA ZHES DANG, DGE 'DUN NYI SHU
CHEN MO LAS, NYON MONGS BDUN NAM BRGYAD SPANGS SHING, ZHES GDAM
NGA CAN DU GSUNGS PA'I PHYIR, ` ,GSUM PA PHYIR MI 'ONG ZHUGS
'BRAS BSHAD PA LA, ZHUGS PA BSHAD PA DANG 'BRAS GNAS BSHAD PA
GNYIS LAS, DANG

PO RANG LUGS LA 'DOD PA LA 'DUN PA'I 'DOD SRED DGU PA MNGON
GYUR BA SPANGS PAS RAB TU PHYE BA'I DGE SBYONG TSUL GYI 'BRAS
BU THOB PHYIR DU BRTZON BZHIN PA'I RAB TU PHYE BA'I ZHUGS PA'I
GANG ZAG  ,PHYIR MI 'ONG ZHUGS PA'I MTSAN NYID, DE LA DBANG PO'I
SGO NAS DBYE NA DER GYUR PA'I DBANG RTUL DAD PA'I RJES

'BRANG DANG, DBANG RNON CHOS KYI RJES 'BRANG GNYIS, SPANG BYA'I
SGO NAS DBYE NA, CHAGS BRAL SNGON SONG GI PHYIR MI 'ONG ZHUGS PA
DANG, 'BRAS BU RIM RGYUD PA'I PHYIR MI 'ONG ZHUGS PA, DE LAS
GZHAN PA'I PHYIR MI 'ONG ZHUGS PA DANG GSUM, MTHONG LAM GYI SNGA
ROL TU 'DOD SRED DGU PA MNGON GYUR BA SPANGS PA'I PHYIR

MI 'ONG ZHUGS PA CHAGS BRAL SNGON SONG GI PHYIR MI 'ONG ZHUGS
PA'I MTSAN NYID, 'BRAS BU RIM RGYUD PA'I PHYIR 'ONG 'BRAS GNAS
KHYAD PAR CAN, 'BRAS BU RIM RGYUD PA'I PHYIR MI 'ONG ZHUGS PA'I
MTSAN NYID, GSUM PA'I MTSAN GZHI NI, CHAGS BRAL SNGON SONG GI
PHYIR 'ONG 'BRAS GNAS KHYAD PAR CAN LTA BU DE

YIN, PHYIR MI 'ONG ZHUGS PA'I SPANGS RTOGS KYI KHYAD PAR NI
SPANGS PA'I KHYAD PAR 'DOD PA LA 'DUN PA'I 'DOD SRED DGU PA
MNGON GYUR BA SPANGS PA NAS, CI YANG MED LA 'DUN PA'I 'DOD SRED
DGU PA MNGON GYUR BA SPANGS MA SPANGS CI RIGS YOD, SRID NYON
DGU PA MNGON GYUR BA MA SPANGS PAS KHYAB,

RTOGS PA'I KHYAD PAR DE DAG GI GNYEN POR GYUR PA'I ZAG MED KYI
DBANG PO THOB MA THOB CI RIGS YOD, CHAGS BRAL SNGON SONG GI
PHYIR MI 'ONG ZHUGS PA'I SA 'TSAMS RGYUN ZHUGS ZHUGS PA DANG
MTSUNGS, GNYIS PA'I SA 'TSAMS 'BRAS BU RIM RGYUD PA'I PHYIR 'ONG
'BRAS GNAS KHYAD PAR CAN GYI

@23B RTOGS PA THOB PA NAS, 'DOD NYON DGU PA'I DNGOS GNYEN BAR
CHAD MED LAM LA GNAS KYI BAR DU YOD, ` ,GNYIS PA 'BRAS GNAS
BSHAD PA LA, MTSAN NYID, DBYE BA, PHYE BA SO SO'I DON LA DPYOD PA
DANG GSUM, DANG PO LA, KHA CIG  ,'DOD NYON DGU PA SPANGS PAS RAB
TU PHYE BA'I DGE

SBYONG TSUL GYI 'BRAS BU LA GNAS PA'I GANG ZAG PHYIR MI 'ONG
'BRAS GNAS KYI MTSAN NYID ZER NA, 'O NA, NYAN THOS MTHONG LAM
RNAM GROL LAM LA GNAS PA'I PHYIR MI 'ONG 'BRAS GNAS CHOS CAN,
MTSAN NYID DER THAL, MTSON BYA DE'I PHYIR, 'DOD NA, 'DOD PA'I
SAS SDUS KYI GANG ZAG GI BDAG 'DZIN

DGU PA SPANGS PAR THAL, 'DOD PA'I PHYIR, KHA CIG GIS MA KHYAB
ZER, 'DOD NA, DE'I SA BON SPANGS PAR THAL, 'DOD PA'I PHYIR, 'DOD
MI NUS TE, NYAN THOS MTHONG LAM PA YIN PA'I PHYIR, GONG GI MA
KHYAB 'TSAMS LA, 'O NA, 'DOD NYON YIN NA 'DOD SRED YIN DGOS PAR
THAL, 'DOD NYON DGU PA YIN NA 'DOD

SRED DGU PA YIN DGOS PA'I PHYIR, DER THAL, 'DOD NYON DGU PA
SPANGS NA 'DOD PA'I SAS SDUS KYI GANG ZAG GI BDAG 'DZIN DGU PA
SPANGS MI DGOS PA'I PHYIR, 'DOD NA, 'DOD PA'I GANG ZAG GI RGYUD
GYI ZHE SDANG CHOS CAN, DER THAL, DE'I PHYIR, DER THAL, CHOS CAN
DE YIN PA'I PHYIR, 'DOD NA, LUNG MA BSTAN YIN

PAR THAL, 'DOD PA'I PHYIR, 'DOD MI NUS TE, MI DGE BA YIN PA'I
PHYIR, KHA CIG  ,MTHA' MA'I CHA MTHUN LNGA SPANGS PAS RAB TU
PHYE BA'I DGE SBYONG TSUL GYI 'BRAS BU LA GNAS PA'I GANG ZAG
,PHYIR MI 'ONG 'BRAS GNAS KYI MTSAN NYID YIN ZER NA, NYAN THOS
MTHONG LAM RNAM GROL LAM LA GNAS PA'I PHYIR MI 'ONG

'BRAS GNAS CHOS CAN, MTSAN NYID DER THAL, MTSON BYA DE'I PHYIR,
'DOD NA, 'DOD PA LA 'DUN PA'I 'DUN PA DANG, GNOD SEMS SPANGS PAR
THAL, 'DOD PA'I PHYIR, 'DOD NA, DE'I SA BON SPANGS PAR THAL,
'DOD PA'I PHYIR, MA KHYAB NA, BSAM GTAN GYI DNGOS GZHI THOB LA
MA NYAMS PA'I PHYI ROL PA DES 'DOD PA LA

'DUN PA'I 'DUN PA DANG, GNOD SEMS SPANGS PAR THAL, DE RNAMS
SPANGS NA DE'I SA BON SPANGS MI DGOS PA'I PHYIR, 'DOD NA, DES
'DOD PA'I 'DOD CHAGS SPANGS PAR THAL, 'DOD PA'I PHYIR, 'DOD NA,
DE 'DRA BA'I PHYI ROL PA CHOS CAN, KHYOD KYIS 'DOD PA'I 'DOD
CHAGS MA SPANGS PAR THAL, KHYOD PHYI ROL PA

@24A *, ,YIN PA'I PHYIR, GZHAN YANG, NYAN THOS MTHONG LAM RNAM
GROL LAM LA GNAS PA'I PHYIR MI 'ONG 'BRAS GNAS KYI 'DOD NYON DGU
PA MA SPANGS PAR THAL, PHYI ROL PA'I RGYUD KYI BSAM GTAN DANG
PO'I NYER BSDOGS SBYOR BA MTHA'I 'BRAS BU YID BYED DES, 'DOD
NYON DRUG PA MA SPANGS PA'I PHYIR,

KHYAB STE, LEGS BSHAD GSER 'PHRENG LAS, RIGS PA 'DIS LHAG MA
RNAMS LA YANG SHES PAR BYA LA DE'I STENG NAS THOD BRGAL BA'I DGE
'DUN GYI SPANG BYA LA YANG ZHIB CHA 'DON PAR BYA'O,, ZHES DANG,
'DI DAG NI CHOS MNGON PA'I SGRAS ZIN TSOD BSHAD PA YIN GYI,
DGONGS PA GANG DU GNAS BRTAGS PA MA

YIN NO, ,ZHES PA DANG, CHOS MNGON RGYA MTSO'I SNYING PO LAS
KYANG, THOD BRGAL BA'I DGE 'DUN GYI RNAM GZHAG LA MKHAS PAR
BYA'O, ,ZHES GSUNGS PA'I PHYIR, KHA CIG  ,KHYOD 'BRAS GNAS GANG
ZHIG  ,KHYOD KYIS SPANGS PA'I SGOM SPANGS NYON MONGS YOD NA,
KHYOD KYIS SGOM LAM THOB PAS KHYAB PAR THAL,

NYAN THOS MTHONG LAM RNAM GROL LAM LA GNAS PA'I PHYIR MI 'ONG
'BRAS GNAS KYIS 'DOD NYON DGU PA MA SPANGS PA LA RGYU MTSAN YOD
PA'I PHYIR ZER NA MA KHYAB, 'DOD NA, NYAN THOS MTHONG LAM RNAM
GROL LAM LA GNAS PA'I PHYIR MI 'ONG 'BRAS GNAS CHOS CAN, DER
THAL, DE'I PHYIR, DER THAL,

DES 'DOD PA LA 'DUN PA'I 'DOD SRED DGU PA MNGON GYUR BA SPANGS
PA GANG ZHIG DE SGOM SPANGS NYON MONGS YIN PA'I PHYIR, DANG PO
DER THAL, DE PHYIR MI 'ONG YIN PA'I PHYIR, PHYI MA DER THAL, DE
'DOD PA LA 'DUN PA'I 'DOD SRED DGU PA MNGON GYUR BA YIN PA'I
PHYIR, RTZA BAR 'DOD MI NUS SO, ,KHA CIG  ,

'DOD SRED DGU PA SPANGS NA DE'I SA BON SPANGS DGOS PAR THAL,
'DOD NYON DGU PA LA DE'I PHYIR, 'DOD NA, ZHI RAG GI RNAM PA CAN
GYI LAM LA BRTEN NAS PHYIR MI 'ONG GI 'BRAS BU THOB MA THAG PA'I
PHYIR MI 'ONG 'BRAS GNAS CHOS CAN, DER THAL, DE'I PHYIR, DER
THAL, 'DOD SRED DGU PA MNGON GYUR

BA SPANGS PA GANG ZHIG  ,'DOD SRED DGU PA MNGON GYUR BA YIN NA,
'DOD SRED DGU PA YIN PAS KHYAB, 'DOD SRED DGU PA YIN NA, 'DOD
SRED DGU PA MNGON GYUR BA YIN PAS KHYAB PA'I PHYIR ZER NA, MA
KHYAB, 'DOD MI NUS TE, CHOS CAN DE YIN PA'I PHYIR, KHA CIG GIS
,PHYIR MI 'ONG YIN NA, 'DOD NYON

@24B DGU PA SPANGS PAS KHYAB PAR THAL, MDZOD LAS, DE DGU ZAD
PA'I PHYIR MI 'ONG ZHES DANG, RNAM BSHAD SNYING PO RGYAN LAS
KYANG DE DANG MTHUN PAR GSUNGS PA'I PHYIR ZER NA, SKYON MED DE
DE'I DON NI, 'DOD SRED DGU PA MNGON GYUR BA LA DGONGS PA'I
PHYIR, KHA CIG  ,SPANG BYA RIM RGYUD PA'I PHYIR MI 'ONG YIN NA,

'BRAS BU RIM RGYUD PA'I PHYIR MI 'ONG YIN PAS KHYAB ZER NA, NYAN
THOS MTHONG LAM RNAM GROL LAM LA GNAS PA'I PHYIR MI 'ONG 'BRAS
GNAS CHOS CAN, DER THAL, DE'I PHYIR, DER THAL, KHYOD PHYIR MI
'ONG YIN PA'I PHYIR, KHYAB STE, 'BRAS BU BAR PA GNYIS LA SPANG
BYA CIG CAR BA BZHAG TU MED PA'I

PHYIR, 'DOD NA, DE CHOS CAN, KHYOD DANG RGYUD GCIG TU GYUR PA'I
RGYUN ZHUGS DANG PHYIR 'ONG YOD PAR THAL, KHYOD 'BRAS BU RIM
RGYUD PA'I PHYIR MI 'ONG 'BRAS GNAS YIN PA'I PHYIR, 'DOD MI NUS
TE, CHOS CAN DE YIN PA'I PHYIR, KHA CIG  ,RANG DANG RGYUD GCIG
TU GYUR PA'I PHYIR 'ONG 'BRAS GNAS KHYAD PAR CAN

GYI STOBS KYIS THOB PA'I PHYIR MI 'ONG 'BRAS GNAS 'BRAS BU RIM
RGYUD PA'I PHYIR MI 'ONG 'BRAS GNAS KYI MTSAN NYID ZER NA, 'BRAS
BU THOD BRGAL BA'I PHYIR 'ONG 'BRAS GNAS KHYAD PAR CAN GYI STOBS
KYIS THOB PA'I PHYIR MI 'ONG 'BRAS GNAS CHOS CAN, MTSON BYA DER
THAL, MTSAN NYID DE YIN PA'I

PHYIR, DER THAL, CHOS CAN DE YIN PA'I PHYIR, 'DOD NA, DE CHOS
CAN, KHYOD DANG RGYUD GCIG TU GYUR PA'I RGYUN ZHUGS YOD PAR
THAL, KHYOD 'BRAS BU RIM RGYUD PA'I PHYIR MI 'ONG 'BRAS GNAS YIN
PA'I PHYIR, 'DOD MI NUS TE, CHOS CAN DE YIN PA'I PHYIR, DE LA
KHO NA RE, DE CHOS CAN 'BRAS BU RIM RGYUD PA YIN

PAR THAL, PHYIR 'ONG DANG PHYIR MI 'ONG GNYIS KYI 'BRAS BU RIM
GYIS RGYUD PA'I PHYIR MI 'ONG YIN PA'I PHYIR ZER NA, MA KHYAB,
'DOD NA, DE CHOS CAN, 'BRAS BU RIM RGYUD PA MA YIN PAR THAL,
'BRAS BU THOD BRGAL BA YIN PA'I PHYIR, DER THAL, RGYUN ZHUGS KYI
'BRAS BU LAS THOD BRGAL NAS PHYIR MI 'ONG GI 'BRAS

BU MNGON DU BYAS PA'I PHYIR, KHA CIG  ,TSE SNGA MA LA RGYUN
ZHUGS DANG PHYIR 'ONG GANG RUNG GI 'BRAS BU MNGON DU BYAS NAS,
TSE PHYI MA LA PHYIR MI 'ONG GI 'BRAS BU MNGON DU BYAS PA'I
PHYIR MI 'ONG, 'DOD PAR TSE YONGS GYUR GYI PHYIR MI 'ONG GI
MTSAN NYID ZER NA, NGES PA'I RGYUN ZHUGS SRID PA LAN BDUN PA BA
DANG

@25A *, ,RGYUD GCIG TU GYUR PA'I PHYIR MI 'ONG 'BRAS GNAS CHOS
CAN, MTSAN NYID DER THAL, MTSON BYA DE'I PHYIR, DER THAL, CHOS
CAN DE YIN PA'I PHYIR, 'DOD MI NUS TE, CHOS CAN DE YIN PA'I
PHYIR, KHA CIG  ,KHAMS GONG GI NYER 'GRO'I PHYIR MI 'ONG DANG,
'DOD PAR TSE YONGS GYUR

GYI PHYIR MI 'ONG GI GZHI MTHUN YOD ZER NA, DE MED PAR THAL,
'DOD PAR TSE YONGS GYUR GYI PHYIR MI 'ONG YIN NA, 'DOD PA'I RTEN
LA MYANG 'DAS MNGON DU BYED PAS KHYAB PA'I PHYIR, DER THAL,
MDZOD LAS, 'DOD PAR TSE YONGS GYUR PA'I 'PHAGS, ,KHAMS GZHAN DU
NI 'GRO BA MED, ,ZHES

GSUNGS PA'I PHYIR, KHA CIG  ,'DOD PA NAS SHI 'PHOS GZUGS KHAMS
SU NYING 'TSAMS SBYAR NAS KHAMS GONG GI RTEN LA MYANG 'DAS MNGON
DU BYED PA'I PHYIR MI 'ONG, GZUGS NYER 'GRO'I PHYIR MI 'ONG GI
MTSAN NYID ZER NA, GZUGS NYER 'GRO'I PHYIR MI 'ONG SKYE 'DA' BA
DANG RGYUD GCIG TU GYUR PA'I

GZUGS KYI SKYE SRID GCIG BLANGS ZIN PA'I PHYIR MI 'ONG CHOS CAN,
MTSON BYA DER THAL, MTSAN NYID DE'I PHYIR, DER THAL, CHOS CAN DE
YIN PA'I PHYIR, DER THAL, DE YOD PA'I PHYIR, 'DOD NA, 'DOD RTEN
PA YIN PAR THAL, 'DOD PA'I PHYIR, KHYAB STE, LEGS BSHAD GSER
'PHRENG LAS, NYER 'GRO GNYIS LAS PHYE

BA'I DE DAG NI 'DOD RTEN PA'O, ,ZHES GSUNGS PA'I PHYIR, 'DOD MI
NUS TE, CHOS CAN DE YIN PA'I PHYIR, KHA CIG  ,'DOD PA NAS SHI
'PHOS GZUGS KYI LHAR NYING 'TSAMS SBYAR NAS KHAMS GONG GI RTEN
LA MYANG 'DAS MNGON DU BYED PA'I 'DOD PA'I RTEN CAN GYI PHYIR MI
'ONG, GZUGS NYER 'GRO'I PHYIR MI

'ONG GI MTSAN NYID ZER NA, GZUGS NYER 'GRO'I PHYIR MI 'ONG BAR
'DA' BA CHOS CAN, MTSAN NYID DER THAL, MTSON BYA DE'I PHYIR, DER
THAL, CHOS CAN DE YIN PA'I PHYIR, 'DOD NA, DE DANG RGYUD GCIG TU
GYUR PA'I BAR SRID KYI RTEN CAN GYI PHYIR MI 'ONG DE LHA YIN PAR
THAL, 'DOD PA'I PHYIR, 'DOD NA, DE CHOS CAN,

KHYOD LHA MA YIN PAR THAL, KHYOD SRID PA BAR DO BA YIN PA'I
PHYIR, KHYAB STE, MDZOD LAS, SRID PA BAR MA 'GRO MA GTOGS, ZHES
GSUNGS PA'I PHYIR, KHA CIG  ,'DOD PA NAS SHI 'PHOS GZUGS KHAMS
SU NYING 'TSAMS SBYAR NAS GZUGS KYI RTEN LA MYANG 'DAS MNGON DU
BYED PA'I 'DOD PA'I RTEN CAN

@25B GYI PHYIR MI 'ONG, GZUGS NYER 'GRO'I PHYIR MI 'ONG GI MTSAN
NYID ZER NA, GZUGS NYER 'GRO'I PHYIR MI 'ONG GONG 'PHO SRID RTZE
MTHAR THUG 'GRO CHOS CAN, GZUGS KYI RTEN LA MYANG 'DAS MNGON DU
BYED PAR THAL, GZUGS NYER 'GRO'I PHYIR MI 'ONG YIN PA'I PHYIR,
DER THAL, CHOS CAN DE YIN PA'I PHYIR, 'DOD

MI NUS TE, GZUGS MED KYI RTEN LA MYANG 'DAS MNGON DU BYED PA'I
PHYIR, KHA CIG  ,PHYIR MI 'ONG BAR 'DA' BA YIN NA, GZUGS NYER
'GRO'I PHYIR MI 'ONG BAR 'DA' BA YIN PAS KHYAB ZER NA, GZUGS
NYER 'GRO'I PHYIR MI 'ONG BAR 'DA' BA DANG RGYUD GCIG TU GYUR
PA'I GZUGS KYI BAR SRID KYI RTEN CAN GYI PHYIR MI

'ONG CHOS CAN, DER THAL, DE'I PHYIR, DER THAL, CHOS CAN DE YIN
PA'I PHYIR, DER THAL, DE YOD PA'I PHYIR, DER THAL, GSER 'PHRENG
LAS, DE LTAR NA 'DA' BA BZHI DANG GONG 'PHO STE, LNGA LA NI GONG
MA'I RTEN CAN KYANG YOD LA, ZHES GSUNGS PA'I PHYIR, 'DOD NA,
'DOD RTEN PA YIN PAR THAL LO, ,KHA CIG  ,GZUGS

NYER 'GRO'I PHYIR MI 'ONG BAR 'DA' BA MYUR BAR 'DA' BA DES,
GZUGS KYI BAR SRID GRUB MA THAG TU MYANG 'DAS MNGON DU BYED PA
YIN ZER NA, 'DOD PA NAS LAS NYON GYI DBANG GIS 'CHI 'PHO BZHIN
PA DANG, NYAN THOS KYI SGOM LAM RDO RJE LTA BU'I TING NGE 'DZIN
LA MNYAM PAR GZHAG PA'I GZHI MTHUN YOD PAR

THAL, DAM BCA' 'THAD PA'I PHYIR, 'DOD MI NUS TE, LAS NYON GYI
DBANG GIS 'CHI 'PHO BZHIN PA'I GANG ZAG YIN NA, NYAN THOS KYI
SGOM LAM RDO RJE LTA BU'I TING NGE 'DZIN LA MNYAM PAR GZHAG PA'I
GANG ZAG MA YIN DGOS PA'I PHYIR, DER THAL, MDZOD LAS, RTZE GCIG
SEMS MED LA DE MED, ZHES

GSUNGS PA'I PHYIR, KHA CIG  ,GZUGS NYER 'GRO'I PHYIR MI 'ONG BAR
'DA' BA DES MYANG 'DAS GNYIS KYI NANG NAS DANG POR LHAG MED
MYANG 'DAS MNGON DU BYED PA YIN ZER NA, 'O NA, DES GZUGS KYI BAR
SRID NAS SHI 'PHOS PA DANG MYANG 'DAS MNGON DU BYED PA GNYIS DUS
MNYAM PAR THAL, DAM BCA'

'THAD PA'I PHYIR, 'DOD NA, GZUGS KYI BAR SRID NAS 'CHI 'PHO
BZHIN PA YANG YIN, NYAN THOS KYI SGOM LAM RDO RJE LTA BU'I TING
NGE 'DZIN LA MNYAM PAR GZHAG PA'I GANG ZAG GI GZHI MTHUN YOD PAR
THAL, 'DOD PA'I PHYIR, 'DOD NA, DE 'DRA BA'I GZHI MTHUN PA CHOS
CAN, KHYOD NYAN THOS KYI SGOM LAM RDO RJE

@26A *, ,LTA BU'I TING NGE 'DZIN LA MNYAM PAR GZHAG PA'I GANG
ZAG MA YIN PAR THAL, KHYOD LAS NYON GYI DBANG GIS 'CHI 'PHO
BZHIN PA'I GANG ZAG YIN PA'I PHYIR, KHYAB STE, MDZOD LAS, 'CHI
'PHO SKYE BA BTANG SNYOMS LA, ,RTZE GCIG SEMS MED LA DE MED,
ZHES GSUNGS PA'I

PHYIR, GZHAN YANG, DES GZUGS KYI BAR SRID KYI LUS RTEN DE DOR BA
DANG MYANG 'DAS MNGON DU BYED PA DUS MNYAM PAR THAL, DAM BCA'
'THAD PA'I PHYIR, 'DOD NA, DES GZUGS KYI BAR SRID KYI RTEN LA
MYANG 'DAS MNGON DU MI BYED PAR THAL, 'DOD PA'I PHYIR, 'DOD MI
NUS TE, DE GZUGS NYER 'GRO'I

PHYIR MI 'ONG BAR 'DA' BA YIN PA'I PHYIR, KHA CIG  ,'DOD PA NAS
SHI 'PHOS GZUGS KHAMS SU SKYE BA GCIG BLANGS NAS MYANG 'DAS
MNGON DU BYED PA'I GZUGS NYER 'GRO'I PHYIR MI 'ONG, GZUGS NYER
'GRO'I PHYIR MI 'ONG SKYE 'DA' BA'I MTSAN NYID ZER NA, GZUGS
NYER 'GRO'I PHYIR MI 'ONG BAR

'DA' BA CHOS CAN, MTSON BYA DER THAL, MTSAN NYID DE'I PHYIR, DER
THAL, 'DOD PA NAS SHI 'PHOS GZUGS KYI BAR SRID GCIG BLANGS NAS
MYANG 'DAS MNGON DU BYED PA'I GZUGS NYER 'GRO'I PHYIR MI 'ONG
YIN PA'I PHYIR, 'DOD MI NUS TE, CHOS CAN DE YIN PA'I PHYIR, KHA
CIG  ,GZUGS NYER 'GRO'I

PHYIR MI 'ONG SKYE 'DA' BA YIN NA, GZUGS KYI SKYE SRID GCIG KHO
NA LEN PAS MA KHYAB ZER NA, DE KHYAB PAR THAL, GZUGS NYER 'GRO'I
PHYIR MI 'ONG BAR 'DA' BA DE MNGON PAR 'GRUB BYED TZAM GYI LAS
DANG LDAN, SKYE 'DA' BA DE SKYE GNAS MYONG 'GYUR GYI LAS DANG
LDAN, LAN GRANGS GZHAN LA MYONG 'GYUR

KYI LAS DANG MI LDAN, GONG 'PHO DE GSUM KA DANG LDAN PA'I PHYIR,
KHA CIG  ,'DOD PA NAS SHI 'PHOS GZUGS KHAMS SU SKYE BA GNYIS
RGYUD MAR BLANGS NAS KHAMS GONG GI RTEN LA MYANG 'DAS MNGON DU
BYED PA'I 'DOD PA'I RTEN CAN GYI PHYIR MI 'ONG, GZUGS NYER
'GRO'I PHYIR MI 'ONG GONG 'PHO'I

MTSAN NYID ZER NA, GZUGS NYER 'GRO'I PHYIR MI 'ONG SKYE 'DA' BA
CHOS CAN, MTSON BYA DER THAL, MTSAN NYID DE'I PHYIR, DER THAL,
'DOD PA NAS SHI 'PHOS GZUGS KHAMS SU BAR SRID GCIG SKYE SRID
GCIG DANG GNYIS BLANGS NAS KHAMS GONG GI RTEN LA MYANG 'DAS
MNGON DU BYED PA'I 'DOD

@26B PA'I RTEN CAN GYI PHYIR MI 'ONG YIN PA'I PHYIR, DER THAL,
CHOS CAN DE YIN PA'I PHYIR, 'DOD MI NUS TE, CHOS CAN DE YIN PA'I
PHYIR, KHA CIG  ,GZUGS NYER 'GRO'I PHYIR MI 'ONG SKYE 'DA' BA
DANG, GZUGS NYER 'GRO'I PHYIR MI 'ONG GONG 'PHO GNYIS MI 'GAL
ZER NA, DE GNYIS 'GAL

BAR THAL, GZUGS NYER 'GRO'I PHYIR MI 'ONG SKYE 'DA' BA DE SKYE
GNAS MYONG 'GYUR GYI LAS DANG LDAN, LAN GRANGS GZHAN LA MYONG
'GYUR GYI LAS DANG MI LDAN, GONG 'PHO DE GNYIS KA DANG LDAN PA'I
PHYIR, KHA CIG  ,'DOD PA NAS SHI 'PHOS GZUGS KHAMS SU SKYE SRID
GNYIS RGYUD MAR BLANGS NAS GZUGS KYI

RTEN LA MYANG 'DAS MNGON DU BYED PA'I GZUGS NYER 'GRO'I PHYIR MI
'ONG, GZUGS NYER 'GRO'I PHYIR MI 'ONG GONG 'PHO'I MTSAN NYID ZER
NA, GZUGS NYER 'GRO'I PHYIR MI 'ONG GONG 'PHO SRID RTZE MTHAR
THUG 'GRO CHOS CAN, MTSAN NYID DER THAL, MTSON PA DE'I PHYIR,
DER THAL, CHOS CAN DE YIN PA'I PHYIR,

'DOD NA, GZUGS KYI RTEN LA MYANG 'DAS MNGON DU MI BYED PAR THAL,
GZUGS MED KYI RTEN LA MYANG 'DAS MNGON DU BYED PA'I PHYIR, DER
THAL, CHOS CAN DE YIN PA'I PHYIR, KHA CIG  ,'DOD PA NAS SHI 'PHOS
GZUGS KHAMS SU SKYE SRID GNYIS RGYUD MAR BLANGS NAS 'OG MIN GYI
RTEN LA MYANG 'DAS MNGON DU

BYED NGES KYI GZUGS NYER 'GRO'I PHYIR MI 'ONG GONG 'PHO, GZUGS
NYER 'GRO'I PHYIR MI 'ONG GONG 'PHO 'OG MIN MTHAR THUG 'GRO'I
MTSAN NYID ZER NA, GNAS GTZANG DANG PO GSUM PO GANG RUNG GI RTEN
LA MYANG 'DAS MNGON DU BYED NGES KYI GZUGS NYER 'GRO'I PHYIR MI
'ONG GONG 'PHO 'OG MIN MTHAR THUG 'GRO

CHOS CAN, MTSAN NYID DER THAL, MTSON BYA DE'I PHYIR, DER THAL,
CHOS CAN DE YIN PA'I PHYIR, DER THAL, DE YOD PA'I PHYIR, DER
THAL, MDZOD 'GREL LAS, GONG DU 'PHO BA DE DAG BAR SKABS SU YONGS
SU MYA NGAN LAS 'DA' RUNG BAR BLTA'O, ,ZHES GSUNGS PA'I PHYIR,
KHA CIG  ,GZUGS NYER 'GRO'I PHYIR

MI 'ONG GONG 'PHO GANG ZHIG  ,TSE 'DIR BSAM GTAN SPEL SGOM BYED
PA, GZUGS NYER 'GRO'I PHYIR MI 'ONG GONG 'PHO 'OG MIN MTHAR THUG
'GRO'I MTSAN NYID, DE GANG ZHIG TSE 'DIR BSAM GTAN SPEL SGOM MI
BYED PA, GZUGS NYER 'GRO'I PHYIR MI 'ONG GONG 'PHO SRID RTZE
MTHAR THUG 'GRO'I MTSAN NYID

@27A *, ,ZER NA, GZUGS NYER 'GRO'I PHYIR MI 'ONG GONG 'PHO CHOS
CAN, MTSON BYA DANG PO DER THAL, MTSAN NYID DANG PO DE'I PHYIR,
PHYI MA MA GRUB NA, DE CHOS CAN, MTSON BYA PHYI MA DER THAL,
MTSAN NYID PHYI MA DE'I PHYIR, RTAGS PHYI MA DNGOS, 'DOD NA, DE
CHOS CAN, KHYOD DANG GZUGS NYER 'GRO'I

PHYIR MI 'ONG GONG 'PHO 'OG MIN MTHAR THUG 'GRO'I GZHI MTHUN MED
PAR THAL, KHYOD GZUGS NYER 'GRO'I PHYIR MI 'ONG GONG 'PHO SRID
RTZE MTHAR THUG 'GRO YIN PA'I PHYIR, 'DOD MI NUS SO, ,GZHAN
YANG, TSE 'DIR BSAM GTAN SPEL SGOM LAS NYAMS NGES KYIS DA LTA
BSAM GTAN SPEL SGOM RGYUD LA

LDAN PA'I GZUGS NYER 'GRO'I PHYIR MI 'ONG GONG 'PHO 'OG MIN
MTHAR THUG 'GRO CHOS CAN, MTSAN NYID DANG PO DER THAL, MTSON BYA
DANG PO DE'I PHYIR, DER THAL, CHOS CAN DE YIN PA'I PHYIR, DER
THAL, DE YOD PA'I PHYIR, DER THAL, GZUGS NYER 'GRO'I PHYIR MI
'ONG GONG 'PHO 'OG MIN MTHAR THUG

'GRO MTHONG CHOS LA BDER GNAS KYI RTOGS PA LAS NYAMS PA YOD PA'I
PHYIR, 'DOD MI NUS TE, CHOS CAN DE YIN PA'I PHYIR, KHA CIG
,'DOD PA NAS SHI 'PHOS TSANGS RIS SU SKYE SRID GCIG BLANGS, DE
NAS SHI 'PHOS 'OG MIN DU SKYE SRID GCIG BLANGS NAS, RTEN DE LA
MYANG 'DAS MNGON DU BYED PA'I GZUGS

NYER 'GRO'I PHYIR MI 'ONG GONG 'PHO 'OG MIN MTHAR THUG 'GRO,
GZUGS NYER 'GRO'I PHYIR MI 'ONG GONG 'PHO 'OG MIN MTHAR THUG
'GRO 'PHAR BA'I MTSAN NYID, 'DOD PA NAS SHI 'PHOS TSANGS RIS SU
SKYE SRID GCIG BLANGS, DE NAS SHI 'PHOS MI CHE BAR SKYE SRID
GCIG BLANGS, DE NAS SHI 'PHOS 'OG MIN

DU SKYE SRID GCIG BLANGS NAS RTEN DE LA MYANG 'DAS MNGON DU BYED
PA'I GZUGS NYER 'GRO'I PHYIR MI 'ONG GONG 'PHO 'OG MIN MTHAR
THUG 'GRO, GZUGS NYER 'GRO'I PHYIR MI 'ONG GONG 'PHO PHYED 'PHAR
GYI MTSAN NYID DANG, 'DOD PA NAS SHI 'PHOS TSANGS CHEN MA GTOGS
GZUGS KHAMS GNAS RIGS

BCU DRUG RIM GYIS RGYUD NAS MTHAR 'OG MIN GYI RTEN LA MYANG 'DAS
MNGON DU BYED PA'I GZUGS NYER 'GRO'I PHYIR MI 'ONG GONG 'PHO 'OG
MIN MTHAR THUG 'GRO GZUGS NYER 'GRO'I PHYIR MI 'ONG GONG 'PHO
GNAS THAMS CAD DU 'CHI 'PHO BA'I MTSAN NYID ZER NA, 'DOD PA NAS
SHI 'PHOS TSANGS PA MDUN NA

@27B 'DON DU SKYE SRID GCIG BLANGS, DE NAS SHI 'PHOS 'OG MIN DU
SKYE SRID GCIG BLANGS NAS RTEN DE LA MYANG 'DAS MNGON DU BYED
PA'I GZUGS NYER 'GRO'I PHYIR MI 'ONG GONG 'PHO 'OG MIN MTHAR
THUG 'GRO 'PHAR BA CHOS CAN, MTSAN NYID DANG PO DER THAL, MTSON
BYA DANG PO DE'I PHYIR, DER THAL, 'DOD PA NAS SHI 'PHOS

GZUGS KHAMS SU SKYE SRID GNYIS SPEL MAR BLANGS NAS, GNAS GTZANG
GI RTEN LA MYANG 'DAS MNGON DU BYED PA'I GZUGS NYER 'GRO'I PHYIR
MI 'ONG GONG 'PHO 'OG MIN MTHAR THUG 'GRO YIN PA'I PHYIR, DER
THAL, CHOS CAN DE YIN PA'I PHYIR, 'DOD MI NUS TE, CHOS CAN DE
YIN PA'I PHYIR, MTSAN

NYID BAR PA LA, 'DOD PA NAS SHI 'PHOS TSANGS PA MDUN NA 'DON DU
SKYE SRID GCIG BLANGS, DE NAS SHI 'PHOS MI GDUNG BAR SKYE SRID
GCIG BLANGS, DE NAS SHI 'PHOS 'OG MIN DU SKYE SRID GCIG BLANGS
NAS RTEN DE LA MYANG 'DAS MNGON DU BYED PA'I GZUGS NYER 'GRO'I
PHYIR MI 'ONG GONG 'PHO 'OG MIN MTHAR

THUG 'GRO CHOS CAN, MTSAN NYID GNYIS PA DER THAL, MTSON BYA
GNYIS PA DE'I PHYIR, DER THAL, 'DOD PA NAS SHI 'PHOS GZUGS KHAMS
SU SKYE SRID GSUM SPEL MAR BLANGS NAS, GNAS GTZANG GI RTEN LA
MYANG 'DAS MNGON DU BYED PA'I GZUGS NYER 'GRO'I PHYIR MI 'ONG
GONG 'PHO 'OG MIN MTHAR THUG

'GRO YIN PA'I PHYIR, DER THAL, CHOS CAN DE YIN PA'I PHYIR, 'DOD
MI NUS SO, ,KHO NA RE, GZUGS NYER 'GRO'I PHYIR MI 'ONG GNAS
THAMS CAD DU 'CHI 'PHO BA DE, 'PHAR BA MA YIN ZER NA, DE 'PHAR
BA YIN PAR THAL, 'PHAR BA DE LA RNAM PA GSUM YOD PA'I PHYIR, DER
THAL, RTZA BAR, 'PHAR GSUM SRID

RTZE MTHAR THUG 'GRO, ZHES GSUNGS PA'I PHYIR, KHA CIG  ,GZUGS
NYER 'GRO'I PHYIR MI 'ONG GONG 'PHO 'OG MIN MTHAR THUG 'GRO LA,
CHAGS BRAL SNGON SONG GIS KHYAB ZER NA, DE MA KHYAB PAR THAL, DE
DANG 'BRAS BU RIM RGYUD PA'I GZHI MTHUN YOD PA'I PHYIR, DER
THAL, GSER 'PHRENG LAS, MTHAR GYIS PA

LA DBYE BA 'DI DAG RUNG BA NI SHIN TU GRAGS SO ZHES GSUNGS PA'I
PHYIR, DE LA KHO NA RE, DE LA CHAGS BRAL SNGON SONG GIS KHYAB
PAR THAL, DE YIN NA MTHONG LAM GYI SNGA ROL TU BSAM GTAN BZHI
PA'I DNGOS GZHI THOB PAS KHYAB PA'I PHYIR, ZER NA MA KHYAB, MA
GRUB NA DER THAL, DE YIN NA, MTHONG LAM GYI

@28A *, ,SNGA ROL TU PHYIR MI 'ONG GNAS GTZANG DU SKYE BA LEN
PA'I 'PHEN BYED KYI LAS GSAR DU BSAGS PAS KHYAB PA'I PHYIR, DER
THAL, DE YIN NA, PHYIR MI 'ONG GNAS GTZANG DU SKYE BA LEN PA'I
RNAM SMIN GYI PHUNG PO 'PHEN BYED KYI LAS BSAGS PAS KHYAB,
'PHAGS PA'I RTEN LA YANG SRID PHYI

MA'I RNAM SMIN GYI PHUNG PO 'PHEN BYED KYI LAS GSAR DU BSOG PA
MED PA'I PHYIR, KHA CIG  ,PHYIR MI 'ONG GI RGYUD KYI BSAM GTAN
SPEL SGOM YIN NA, PHYIR MI 'ONG GNAS GTZANG DU SKYE BA LEN PA'I
THUN MONG MA YIN PA'I RGYU YIN PAS KHYAB ZER NA, PHYIR MI 'ONG
GI RGYUD KYI BSAM GTAN DANG PO'I DNGOS GZHI'I

SPEL SGOM CHOS CAN, DER THAL, DE'I PHYIR, DER THAL, CHOS CAN DE
YIN PA'I PHYIR, DER THAL, DE YOD PA'I PHYIR, DER THAL, MDZOD
LAS, DANG POR BZHI PA SPEL BAR BYA, ZHES BSAM GTAN BZHI PA'I
DNGOS GZHI SPEL SGOM GRUB RJES SU BSAM GTAN DANG PO DANG GNYIS
PA GSUM PA'I SPEL SGOM 'GRUB

PAR GSUNGS PA'I PHYIR, 'DOD MI NUS TE, CHOS CAN DE YIN PA'I
PHYIR, KHA CIG  ,NYAN THOS 'PHAGS PA'I RGYUD KYI BSAM GTAN BZHI
PA'I DNGOS GZHI SPEL SGOM YIN NA, RANG RGYUD LA LDAN PA'I GANG
ZAG GNAS GTZANG DU SKYE BA LEN PA'I THUN MONG MA YIN PA'I RGYU
YIN PAS KHYAB ZER NA, NYAN THOS

DGRA BCOM PA'I RGYUD KYI BSAM GTAN BZHI PA'I DNGOS GZHI SPEL
SGOM CHOS CAN, DER THAL, DE'I PHYIR, DER THAL, CHOS CAN DE YIN
PA'I PHYIR, DER THAL, DE YOD PA'I PHYIR, DER THAL, LHAG BCAS
MYANG 'DAS LA GNAS PA'I NYAN THOS DGRA BCOM PA MTHONG CHOS LA
BDER GNAS KYI RTOGS PA

LAS MI NYAMS PA'I PHYIR DU BSAM GTAN BZHI PA'I DNGOS GZHI SPEL
SGOM BYED PA YOD PA'I PHYIR, 'DOD MI NUS TE, CHOS CAN DE YIN
PA'I PHYIR, KHA CIG  ,PHYIR MI 'ONG GI RGYUD KYI BSAM GTAN SPEL
SGOM GYI NANG TSAN DU GYUR PA'I BSAM GTAN BZHI PA'I DNGOS GZHI
ZAG MED DE, PHYIR MI

'ONG GNAS GTZANG DU SKYE BA LEN PA'I THUN MONG MA YIN PA'I RGYU
YIN ZER NA, DE CHOS CAN, 'KHOR BA'I THUN MONG MA YIN PA'I RGYU
YIN PAR THAL, PHYIR MI 'ONG GNAS GTZANG DU SKYE BA LEN PA'I THUN
MONG MA YIN PA'I RGYU YIN PA'I PHYIR, 'DOD MI NUS TE, 'KHOR BA
RGYUN GCOD BYED YIN

@28B PA'I PHYIR, DER THAL, 'PHAGS PA'I RGYUD KYI BSAM GTAN BZHI
PA'I DNGOS GZHI ZAG MED YIN PA'I PHYIR, KHA CIG  ,PHYIR MI 'ONG
GI RGYUD KYI BSAM GTAN BZHI PA'I DNGOS GZHI SPEL SGOM GYI NANG
TSAN DU GYUR PA'I BSAM GTAN BZHI PA'I DNGOS GZHI DAG PA BA DE
ZHI RAGS KYI RNAM PA CAN LA MI BYED

ZER NA, DE'I NGO BOR GYUR PA'I SEMS BYUNG DE MI G-YO BA'I LAS
MA YIN PAR THAL, KHYOD KYI DAM BCA' 'THAD PA'I PHYIR, 'DOD MI
NUS TE, DE MI G-YO BA'I 'GRUB BYED KYI LAS YIN PA'I PHYIR, DER
THAL, MI G-YO BA'I 'GRUB BYED KYI LAS YOD PA'I PHYIR, DER THAL,
MI G-YO BA'I 'PHEN BYED KYI LAS

YOD PA'I PHYIR, DER THAL, MI G-YO BA'I LAS KYI DBANG GIS KHAMS
GONG DU SKYE BA LEN PA YOD PA'I PHYIR, KHA CIG  ,PHYIR MI 'ONG
GNAS GTZANG DU SKYE BA LAN PA'I PHYIR DU BSAM GTAN BZHI PA'I
DNGOS GZHI'I SPEL SGOM BYED PA DE'I TSE PHYIR MI 'ONG GNAS
GTZANG DU SKYE BA LEN PA'I RNAM SMIN GYI

PHUNG PO 'PHEN BYED KYI LAS DE PHYIR MI 'ONG GI RTEN LA GSAR DU
BSAGS PA YIN ZER NA, DE MI 'THAD PAR THAL, 'PHAGS PA'I RTEN LA
YANG SRID PHYI MA'I RNAM SMIN GYI PHUNG PO 'PHEN BYED KYI LAS
GSAR DU BSAG PA MED PA'I PHYIR, DER THAL, RTEN 'BREL MDO 'GREL
LAS, BDEN PA MTHONG LA

'PHEN PA MED, ,SRID DANG BRAL LA YANG SRID MED, ZHES GSUNGS PA'I
PHYIR, KHA CIG  ,PHYIR MI 'ONG GNAS GTZANG DU SKYE BA LEN PA'I
RNAM SMIN GYI PHUNG PO 'PHEN BYED KYI LAS MED ZER NA, DE YOD PAR
THAL, PHYIR MI 'ONG GNAS GTZANG DU SKYE BA BLANGS PA'I SKYE BA'I
RTEN 'BREL 'PHEN BYED KYI LAS YOD

PA'I PHYIR, MA GRUB NA, DE 'DRA BA'I SKYE BA'I RTEN 'BREL CHOS
CAN, KHYOD 'PHEN BYED KYI LAS YOD PAR THAL, KHYOD RTEN 'BREL YAN
LAG BCU GNYIS KYI NANG TSAN DU GYUR PA'I SKYE BA'I RTEN 'BREL
YIN PA'I PHYIR, KHA CIG  ,PHYIR MI 'ONG GNAS GTZANG DU SKYE BA
LEN PA'I RNAM SMIN GYI PHUNG PO 'PHEN BYED

KYI LAS YOD KYANG, DE PHYIR MI 'ONG GNAS GTZANG DU SKYE BA LEN
PA'I RNAM SMIN GYI PHUNG PO 'PHEN BYED KYI LAS SU BSOG PA PO MED
ZER NA, DE YOD PAR THAL, DE PHYIR MI 'ONG GNAS GTZANG DU SKYE BA
LEN PA'I RNAM SMIN GYI PHUNG PO 'PHEN BYED KYI LAS SU DNGOS SU
SKYED BYED YOD PA'I PHYIR, DER THAL, DE

@29A *, ,'DRA BA'I LAS DE PHYIR MI 'ONG GNAS GTZANG DU SKYE BA
LEN PA'I RNAM SMIN GYI PHUNG PO 'PHEN BYED KYI LAS YIN PA'I
PHYIR, KHA CIG  ,PHYIR MI 'ONG GI RGYUD KYI BSAM GTAN SPEL SGOM
GYI NANG TSAN DU GYUR PA'I BSAM GTAN BZHI PA'I DNGOS GZHI ZAG
BCAS DE, PHYIR MI 'ONG

GNAS GTZANG DU SKYE BA LEN PA'I RNAM SMIN GYI PHUNG PO 'GRUB
BYED KYI LAS YIN ZER NA, DE CHOS CAN, LAS YIN PAR THAL, PHYIR MI
'ONG GNAS GTZANG DU SKYE BA LEN PA'I RNAM SMIN GYI PHUNG PO
'GRUB BYED KYI LAS YIN PA'I PHYIR, 'DOD NA, SEMS BYUNG YIN PAR
THAL LO, KHA CIG  ,BSAM GTAN

BZHI PA'I SO SKYE'I RNAM SMIN GYI PHUNG PO 'PHEN BYED KYI LAS
KYIS 'PHAGS PA'I RNAM SMIN GYI PHUNG PO 'PHEN PA MED ZER NA, DE
YOD BAR THAL, PHYIR MI 'ONG SNGON SO SO SKYE BO'I GNAS SKABS SU
BSAM GTAN BZHI PA'I SO SKYE'I RNAM SMIN GYI PHUNG PO 'PHEN BYED
KYI LAS BSAGS PA DE NYID, PHYIS BSAM

GTAN SPEL SGOM BYAS PA LA BRTEN NAS GNAS GTZANG DU SKYE BA LEN
PA'I CHA RKYEN DU 'GYUR BA YOD PA'I PHYIR DANG, 'PHEN BYED KYI
LAS GCIG GIS 'PHANGS PA'I SKYE 'PHAGS GNYIS KA'I RNAM SMIN GYI
PHUNG PO YOD PA'I PHYIR, DER THAL, SO SKYES LUS RTEN DE LA DGRA
BCOM PA'I 'BRAS BU MNGON DU BYED

PA YOD PA'I PHYIR, KHA CIG  ,PHYIR MI 'ONG GI RGYUD KYI BSAM
GTAN SPEL SGOM CHUNG NGU GSUM SPEL DE LA BSAM GTAN GYI DNGOS
GZHI ZAG MED GNYIS KYI BAR DU ZAG BCAS GCIG SPEL NAS SGOM PAR
BYED, 'BRING DRUG SPEL LA YANG DE'I STENG DU BSAM GTAN GYI DNGOS
GZHI ZAG MED GNYIS KYI BAR DU

ZAG BCAS GCIG SPEL NAS SGOM PAR BYED PAS DE GNYIS LA SPEL TSUL
MI 'DRA BA'I KHYAD PAR MED PAS, CHUNG NGU GSUM SPEL NUS PA'I
GANG ZAG LA, 'BRING DRUG SPEL NUS PAS KHYAB ZER NA, DE MI 'THAD
PAR THAL, CHUNG NGU GSUM SPEL NUS SHING 'BRING DRUG SPEL MI NUS
PA'I GANG ZAG YOD PA'I PHYIR,

DER THAL, MDZOD 'GREL LAS, DANG PO LA NI SEMS GSUM MO ZHES BYA
BA NI GANG ZAG DE LA NUS PA DE TZAM YOD PA STE, DE BZHIN DU 'OG
MA RNAMS LA YANG BRJOD PAR BYA'O, ,ZHES GSUNGS PA'I PHYIR, KHA
CIG  ,PHYIR MI 'ONG GI RGYUD KYI BSAM GTAN BZHI PA'I DNGOS GZHI
SPEL SGOM GYI NANG TSAN DU GYUR PA'I

@29B BSAM GTAN BZHI PA'I DNGOS GZHI ZAG BCAS ZAG MED KYI DON DE
RTOG PA'I ZAG PA DANG BCAS BRAL GYI DON LA BYED PA YIN ZER NA,
DE MI 'THAD PAR THAL, PHYIR MI 'ONG GI RGYUD KYI BSAM GTAN BZHI
PA'I DNGOS GZHI'I NGO BOR GYUR PA'I BDAG MED DON SPYI'I TSUL
GYIS RTOGS PA'I YE SHES DE, PHYIR MI 'ONG GNAS

GTZANG DU SKYE BA LEN PA RGYUN GCOD BYED YIN PA'I PHYIR, KHA CIG
,PHYIR MI 'ONG GI RGYUD KYI BSAM GTAN SPEL SGOM DE LA, CHUNG NGU
GSUM SPEL, 'BRING DRUG SPEL, CHEN PO DGU SPEL, SHIN TU CHEN PO
BCU GNYIS SPEL, CHES SHIN TU CHEN PO BCO LNGA SPEL RNAMS SU YOD
PAS, 'BRING DRUG SPEL BYED PA DE'I TSE

NI DANG POR BSAM GTAN GYI DNGOS GZHI ZAG MED RGYUN LDAN GNYIS LA
SNYOMS PAR 'JUG  ,DE'I RJES ZAG BCAS RGYUN LDAN GNYIS LA SNYOMS
PAR 'JUG DE NAS ZAG MED RGYUN LDAN GNYIS LA SNYOMS PAR 'JUG PA'I
TSUL GYIS SPEL BAR BYED, GZHAN RNAMS LA YANG DES RIGS 'DRA BA
YIN ZER NA, DE MI

'THAD PAR THAL, MDZOD 'GREL LAS, DANG PO LA ZAG PA MED PA DANG,
ZAG PA DANG BCAS PA DANG, ZAG PA MED PA'I LAS DANG, SEMS GSUM
MNGON DU BYED DO, ,ZHES PA NAS GZHAN RNAMS LA YANG DE BZHIN DU
SBYAR BAR GSUNGS PA'I PHYIR, KHA CIG  ,'DOD PA NAS SHI 'PHOS
KHAMS GONG DU SKYE BA BLANGS

NAS GZUGS MED KYI RTEN LA MYANG 'DAS MNGON DU BYED PA'I 'DOD
PA'I RTEN CAN GYI PHYIR MI 'ONG, GZUGS MED NYER 'GRO'I PHYIR MI
'ONG GI MTSAN NYID ZER NA, GZUGS NYER 'GRO'I PHYIR MI 'ONG GONG
'PHO SRID RTZE MTHAR THUG 'GRO CHOS CAN, MTSON BYA DER THAL,
MTSAN NYID DE'I PHYIR, DER THAL, CHOS CAN DE YIN

PA'I PHYIR, KHA CIG  ,GZUGS MED NYER 'GRO'I PHYIR MI 'ONG BAR
'DA' BA YOD ZER NA, DE MED PAR THAL, GZUGS MED KHAMS SU GANG DU
SKYE 'GYUR GYI 'GRO BA DE'I GZUGS KYI DBYIBS 'DZIN PA MED PA'I
PHYIR, DER THAL, GZUGS MED KHAMS SU GZUGS MED PA'I PHYIR, KHA
CIG  ,GZUGS MED

NYER 'GRO'I PHYIR MI 'ONG PHYED 'PHAR PA YOD ZER NA, DE MED PAR
THAL, GZUGS MED KHAMS SU SKYE SRID GSUM SPEL MAR LEN PA MED PA'I
PHYIR, DER THAL, GZUGS MED KYI GNAS DE LA MU BZHI KHO NAR GRANGS
NGES PA'I PHYIR, KHA CIG  ,PHYIR MI 'ONG GI 'BRAS BU THOB PA'I
TSE DE LA MYANG 'DAS MNGON DU BYED PA'I

@30A *, ,PHYIR MI 'ONG, PHYIR MI 'ONG MTHONG CHOS ZHI'I MTSAN
NYID ZER NA, NGES PA'I RGYUN ZHUGS SRID PA LAN BDUN PA BA DANG
RGYUD GCIG TU GYUR PA'I PHYIR MI 'ONG CHOS CAN, MTSON BYA DER
THAL, MTSAN NYID DE'I PHYIR, DER THAL, CHOS CAN DE YIN PA'I
PHYIR, 'DOD NA, 'DOD PAR TSE YONGS

SU MA GYUR PA'I PHYIR MI 'ONG YIN PAR THAL, 'DOD PA'I PHYIR,
'DOD MI NUS TE, 'DOD PAR TSE YONGS GYUR GYI PHYIR MI 'ONG YIN
PA'I PHYIR, DER THAL, CHOS CAN DE YIN PA'I PHYIR, GNYIS PA RANG
GI LUGS LA, 'DOD PA LA 'DUN PA'I 'DOD SRED DGU PA MNGON GYUR BA
SPANGS PAS RAB TU PHYE BA'I DGE

SBYONG TSUL GYI 'BRAS BU LA GNAS PA'I GANG ZAG  ,PHYIR MI 'ONG
'BRAS GNAS KYI MTSAN NYID, DE LA DBANG PO'I SGO NAS DBYE NA, DER
GYUR PA'I DBANG RTUL DAD MOS PA DANG, DBANG RNON MTHONG THOB PA
GNYIS, SPANG BYA SPONG TSUL GYI SGO NAS DBYE NA, DER GYUR PA'I
CHAGS BRAL SNGON SONG GI PHYIR MI 'ONG, 'BRAS BU RIM RGYUD

PA'I PHYIR MI 'ONG, DE LAS GZHAN PA'I PHYIR MI 'ONG 'BRAS GNAS
DANG GSUM YOD, DE LA 'PHAGS CHOS STEN TSUL GYI SGO NAS DBYE NA,
'DOD PAR TSE YONGS GYUR GYI PHYIR MI 'ONG 'BRAS GNAS DANG, 'DOD
PAR TSE YONGS SU MA GYUR PA'I PHYIR MI 'ONG 'BRAS GNAS GNYIS,
MTHONG LAM GYI SNGA ROL TU 'DOD

PA LA 'DUN PA'I 'DOD SRED DGU PA MNGON GYUR BA SPANGS PAS RAB
TU PHYE BA'I DGE SBYONG TSUL GYI 'BRAS BU LA GNAS PA'I PHYIR MI
'ONG 'BRAS GNAS, CHAGS BRAL SNGON SONG GI PHYIR MI 'ONG 'BRAS
GNAS KYI MTSAN NYID, RANG DANG RGYUD GCIG TU GYUR PA'I 'BRAS BU
RIM RGYUD PA'I PHYIR 'ONG 'BRAS

GNAS KHYAD PAR CAN GYI STOBS KYIS THOB PA'I PHYIR MI 'ONG 'BRAS
GNAS, 'BRAS BU RIM RGYUD PA'I PHYIR MI 'ONG 'BRAS GNAS KYI MTSAN
NYID, 'DOD PAR 'PHAGS CHOS SKYE BA RGYUD MAR BSTEN NAS 'DOD PA'I
RTEN LA MYANG 'DAS MNGON DU BYED PA'I PHYIR MI 'ONG 'BRAS GNAS,
'DOD PAR TSE YONGS

GYUR GYI PHYIR MI 'ONG 'BRAS GNAS KYI MTSAN NYID, MTSAN GZHI NI,
NGES PA'I RGYUN ZHUGS SRID PA LAN BDUN PA BA DANG RGYUD GCIG TU
GYUR PA'I PHYIR MI 'ONG LTA BU YIN NO, ,MTHONG LAM THOB PA'I TSE
DE LA PHYIR MI 'ONG GI 'BRAS BU THOB PA'I PHYIR MI 'ONG 'BRAS
GNAS, 'DOD PAR TSE YONGS SU MA GYUR

@30B PA'I PHYIR MI 'ONG 'BRAS GNAS KYI MTSAN NYID, DE LA DBYE
NA, GZUGS NYER 'GRO'I PHYIR MI 'ONG 'BRAS GNAS, GZUGS MED NYER
'GRO'I PHYIR MI 'ONG 'BRAS GNAS, PHYIR MI 'ONG MTHONG CHOS ZHI,
LUS MNGON BYED RNAMS SU YOD PA'I PHYIR, 'DOD PA NAS SHI 'PHOS
GZUGS KHAMS SU NYING 'TSAMS SBYAR

NAS KHAMS GONG GI RTEN LA MYANG 'DAS MNGON DU BYED PA'I 'DOD
PA'I RTEN CAN GYI PHYIR MI 'ONG, GZUGS NYER 'GRO'I PHYIR MI 'ONG
GI MTSAN NYID, DE LA DBYE NA, DER GYUR PA'I BAR 'DA' BA, SKYE
'DA' BA, GONG 'PHO DANG GSUM, 'DOD PA NAS SHI 'PHOS GZUGS KYI
BAR SRID GCIG KHO NA BLANGS NAS RTEN

DE LA MYANG 'DAS MNGON DU BYED PA'I GZUGS NYER 'GRO'I PHYIR MI
'ONG, DANG PO'I MTSAN NYID, DE LA DBYE NA, GZUGS NYER 'GRO'I
PHYIR MI 'ONG BAR 'DA' BA MYUR BAR 'DA' BA, MYUR BA MA YIN PAR
'DA' PA, DUS YUN RING MO ZHIG NAS 'DA' BA DANG GSUM, GZUGS KYI
BAR SRID DANG POR GRUB PA'I DUS

SKAD CIG GNYIS PAR MYANG 'DAS MNGON DU BYED PA'I GZUGS NYER
'GRO'I PHYIR MI 'ONG BAR 'DA' BA, DANG PO'I MTSAN GZHI, GZUGS
KYI BAR SRID GRUB NAS SKYE SRID 'TSOL BA'I SNANG BA LA MA ZHUGS
TZAM DU MYANG 'DAS MNGON DU BYED PA'I GZUGS NYER 'GRO'I PHYIR MI
'ONG BAR 'DA' BA, GNYIS

PA'I MTSAN GZHI, DE GANG ZHIG  ,SKYE SRID 'TSOL BA'I SNANG BA LA
ZHUGS NAS MYANG 'DAS MNGON DU BYED PA GSUM PA'I MTSAN GZHI, 'DOD
PA NAS SHI 'PHOS GZUGS KYI SKYE SRID GCIG KHO NA BLANGS NAS RTEN
DE LA MYANG 'DAS MNGON DU BYED PA'I GZUGS NYER 'GRO'I PHYIR MI
'ONG, GZUGS NYER

'GRO'I PHYIR MI 'ONG SKYE 'DA' BA'I MTSAN NYID, DE LA DBYE NA,
DER GYUR PA'I SKYES TZAM NAS 'DA' BA DANG, MNGON PAR 'DU BYED
MED PAR 'DA' BA DANG, MNGON PAR 'DU BYED DANG BCAS TE 'DA' BA
DANG GSUM, GZUGS KYI SKYE SRID GRUB PA'I DUS SKAD CIG GNYIS PAR
MYANG 'DAS MNGON DU BYED

PA'I GZUGS NYER 'GRO'I PHYIR MI 'ONG SKYE 'DA' BA, DANG PO'I
MTSAN GZHI, 'BAD RTZOL RAGS PA MED PAR MYANG 'DAS MNGON DU BYED
PA'I GZUGS NYER 'GRO'I PHYIR MI 'ONG SKYE 'DA' BA, GNYIS PA'I
MTSAN GZHI, 'BAD RTZOL RAGS PA DANG BCAS TE MYANG 'DAS MNGON DU
BYED PA'I GZUGS NYER 'GRO'I PHYIR

@31A *, ,MI 'ONG SKYE 'DA' BA, GSUM PA'I MTSAN GZHI YIN NO,
,'BAD RTZOL MED PAR MYANG 'DAS MNGON DU BYED PA'I SEMS CAN MI
SRID DE, 'BAD RTZOL MED PAR SGOM LAM RDO RJE LTA BU'I TING NGE
'DZIN MNGON DU BYED NUS PA'I SEMS CAN MED PA'I PHYIR, DER THAL,
MA RIG BAG CHAGS KYI SA DANG

ZAG MED KYI LAS SPANGS PA'I SEMS CAN MED PA'I PHYIR, 'DOD PA NAS
SHI 'PHOS GZUGS KHAMS SU SKYE SRID GNYIS RGYUD MAR BLANGS NAS
KHAMS GONG GI RTEN LA MYANG 'DAS MNGON DU BYED PA'I GZUGS NYER
'GRO'I PHYIR MI 'ONG, GZUGS NYER 'GRO'I PHYIR MI 'ONG GONG
'PHO'I MTSAN NYID, DE LA DBYE NA

DER GYUR PA'I 'OG MIN MTHAR THUG 'GRO DANG, SRID RTZE MTHAR THUG
'GRO GNYIS, 'DOD PA NAS SHI 'PHOS GZUGS KHAMS SU SKYE SRID GNYIS
RGYUD MAR BLANGS NAS GNAS GTZANG GI RTEN LA MYANG 'DAS MNGON DU
BYED PA'I GZUGS NYER 'GRO'I PHYIR MI 'ONG GONG 'PHO, DANG PO'I
MTSAN NYID, DE LA

DBYE NA, DER GYUR PA'I 'PHAR BA DANG, PHYED 'PHAR, GNAS THAMS
CAD DU 'CHI 'PHO BA DANG GSUM, 'DOD PA NAS SHI 'PHOS GZUGS KHAMS
SU SKYE SRID GNYIS TZAM RGYUD MAR BLANGS NAS GNAS GTZANG GI RTEN
LA MYANG 'DAS MNGON DU BYED PA'I GZUGS NYER 'GRO'I PHYIR MI 'ONG
GONG 'PHO 'OG

MIN MTHAR THUG 'GRO, DANG PO'I MTSAN NYID, 'DOD PA NAS SHI 'PHOS
GZUGS KHAMS SU SKYE SRID GSUM SPEL MAR BLANGS NAS GNAS GTZANG GI
RTEN LA MYANG 'DAS MNGON DU BYED PA'I GZUGS NYER 'GRO'I PHYIR MI
'ONG GONG 'PHO 'OG MIN MTHAR THUG 'GRO, GNYIS PA'I MTSAN NYID,
MTSAN

GZHI NI PHYOGS SNGA MA'I MTSAN NYID LTAR YIN NO, ,GSUM PA'I
MTSAN NYID PHYOGS SNGA MA DANG MTSUNGS SO, ,'DOD PA NAS SHI
'PHOS GZUGS KHAMS SU SKYE SRID GNYIS RGYUD MAR BLANGS NAS GZUGS
MED KYI RTEN LA MYANG 'DAS MNGON DU BYED PA'I GZUGS NYER 'GRO'I
PHYIR MI 'ONG GONG 'PHO, GZUGS

NYER 'GRO'I PHYIR MI 'ONG GONG 'PHO SRID RTZE MTHAR THUG 'GRO'I
MTSAN NYID, PHYIR MI 'ONG GNAS GTZANG DU SKYE BA LEN PA'I RGYU
BSAM GTAN SPEL SGOM DE LA, SBYOR BA DANG, DNGOS GZHI GNYIS LAS,
DANG PO SBYOR BA LA, RTZOL BA GCIG GI BYED PA LA BRTEN NAS, DANG
PO BSAM GTAN BZHI PA'I DNGOS

@31B GZHI ZAG MED RGYUN LDAN LA SNYOMS PAR 'JUG  ,DE'I RJES ZAG
BCAS RGYUN LDAN LA SNYOMS PAR 'JUG  ,DE RJES ZAG MED RGYUN LDAN
LA SNYOMS PAR 'JUG PA'I TSUL GYIS SGOM PAR BYED, DNGOS GZHI LA
YANG LNGA YOD DE, CHUNG NGU GSUM SPEL, 'BRING DRUG SPEL, CHEN PO
DGU SPEL, ,SHIN

TU CHEN PO BCU GNYIS SPEL, CHES SHIN TU CHEN PO BCO LNGA SPEL
RNAMS SU YOD PA'I PHYIR, DE RNAMS KYI MTSAN GZHI YOD DE, BSAM
GTAN BZHI PA'I DNGOS GZHI ZAG MED GNYIS KYI BAR DU ZAG BCAS GCIG
SPEL BA CHUNG NGU GSUM SPEL, DE NYID DRUG TU SPEL BA 'BRING DRUG
SPEL, DE NYID DGUR SPEL BA

CHEN PO DGU SPEL, DE NYID BCU GNYIS SU SPEL BA SHIN TU CHEN PO
BCU GNYIS SPEL, DE NYID BCO LNGAR SPEL BA CHES SHIN TU CHEN PO
BCO LNGA SPEL YIN PA'I PHYIR, BSAM GTAN SPEL SGOM GYI NANG TSAN
DU GYUR PA'I BSAM GTAN GYI DNGOS GZHI ZAG BCAS ZAG MED KYI DON
YANG YOD DE, BDEN BZHI

MI RTAG SOGS BCU DRUG GANG RUNG MNGON SUM DU RTOGS PA'I BSAM
GTAN BZHI PA'I DNGOS GZHI DE, BSAM GTAN GYI DNGOS GZHI ZAG MED
DANG, ZHI RAGS KYI RNAM PA CAN GYI BSAM GTAN BZHI PA'I DNGOS
GZHI DE, BSAM GTAN GYI DNGOS GZHI ZAG BCAS SU 'JOG PA'I PHYIR,
BSAM GTAN SPEL

SGOM BYED PA DE'I TSE NA, DANG POR BSAM GTAN BZHI PA'I DNGOS
GZHI SPEL SGOM BYED PA'I RGYU MTSAN YOD DE, BSAM GTAN BZHI PA'I
DNGOS GZHI DE TSOR BA YID BDE DANG, YID MI BDE SOGS BZHI PA LA
LTOS PA'I SKYON BRGYAD LAS GROL ZHING ZHI LHAG CHA SNYOMS PAS
SPEL SLA BA'I PHYIR, BSAM GTAN

SPEL SGOM LA LNGAR GRANGS NGES TE, PHYIR MI 'ONG BSAM GTAN SPEL
SGOM GYI DBANG GIS SKYE BA LEN PA'I GNAS DE LA GNAS GTZANG MA
LNGAR GRANGS NGES PA'I PHYIR, PHYIR MI 'ONG DES SNGON SO SO SKYE
BO'I GNAS SKABS SU BSAM GTAN BZHI PA'I SO SKYE'I RNAM SMIN GYI
PHUNG PO 'PHEN BYED KYI LAS BSAGS PA

DE NYID, PHYIS PHYIR MI 'ONG GI RTEN LA BSAM GTAN SPEL SGOM BYAS
PA LA BRTEN NAS PHYIR MI 'ONG GNAS GTZANG DU SKYE BA LEN PA'I
RNAM SMIN GYI PHUNG PO 'GRUB BYED KYI RGYUR 'GYUR BA TZAM YIN
GYI, LAS DE NYID PHYIR MI 'ONG GI RTEN LA GSAR DU BSAGS PA MA
YIN TE, 'PHAGS PA'I RTEN LA YANG SRID PHYI MA'I

@32A *, ,RNAM SMIN GYI PHUNG PO 'PHEN BYED KYI LAS GSAR DU BSOG
PA MED PA GONG DU BSGRUBS ZIN PA'I PHYIR, 'DOD PA NAS SHI 'PHOS
GZUGS MED DU NYING 'TSAMS SBYAR NAS GZUGS MED KYI RTEN LA MYANG
'DAS MNGON DU BYED PA'I 'DOD PA'I RTEN CAN GYI PHYIR MI 'ONG,
GZUGS MED NYER

'GRO'I PHYIR MI 'ONG GI MTSAN NYID, DE LA DER GYUR PA'I SKYES
TZAM NAS 'DA' BA, MNGON PAR 'DU BYED MED PAR 'DA' BA, MNGON PAR
'DU BYED DANG BCAS TE 'DA' BA, GONG 'PHO DANG BCAS PA RNAM PA
BZHI YOD, GONG 'PHO DE LA YANG, 'PHAR BA DANG, GNAS THAMS CAD DU
'CHI 'PHO BA GNYIS YOD,

'GOG SNYOMS THOB LA MA NYAMS PA'I PHYIR MI 'ONG, PHYIR MI 'ONG
LUS MNGON BYED KYI MTSAN NYID, MTHONG LAM THOB PA'I TSE DE LA
MYANG 'DAS MNGON DU BYED PA'I PHYIR MI 'ONG, PHYIR MI 'ONG
MTHONG CHOS ZHI'I MTSAN NYID, GSUM PA RTZOD PA SPONG BA LA, KHA
CIG  ,'DOD PA NAS SHI 'PHOS TSANGS RIGS

SU BAR SRID GCIG BLANGS SKYE SRID MA BLANGS PAR SHI 'PHOS NAS
TSANGS PA MDUN NA 'DON DU BAR SRID GCIG BLANGS SKYE SRID MA
BLANGS PAR SHI 'PHOS NAS MI CHE BAR BAR SRID GCIG BLANGS RTEN DE
LA MYANG 'DAS MNGON DU BYED PA'I PHYIR MI 'ONG CHOS CAN, GZUGS
KYI BAR SRID GCIG KHO NA BLANGS

NAS RTEN DE LA MYANG 'DAS MNGON DU BYED PAR THAL, GZUGS NYER
'GRO'I PHYIR MI 'ONG BAR 'DA' BA YIN PA'I PHYIR, DER THAL, BAR
SRID KHO NA BLANGS NAS RTEN DE LA MYANG 'DAS MNGON DU BYED PA'I
PHYIR MI 'ONG YIN PA'I PHYIR, ZER NA MA KHYAB, RTAGS DER THAL,
CHOS CAN DE YIN PA'I PHYIR,

DER THAL, DE YOD PA'I PHYIR, DER THAL, MI'I BAR SRID BLANGS SKYE
SRID MA BLANGS PAR SHI 'PHOS NAS LHA'I BAR SRID BLANGS, DE NAS
LHA GZHAN GYI SKYE SRID BLANGS NAS RTEN DE LA MYANG 'DAS MNGON
DU BYED PA'I PHYIR MI 'ONG YOD PA'I PHYIR, DER THAL, KUN LAS
BTUS LAS, CI STE NA LDOG GO, DE

NA GNAS PAS KYANG LAS BSOG GO  ,ZHES GSUNGS PA'I PHYIR, KHA CIG
,GZUGS NYER 'GRO'I PHYIR MI 'ONG 'PHAR BA LA, SKYE SRID GNYIS
SPEL MAR LEN PA DANG, PHYED 'PHAR LA SKYE SRID GSUM SPEL MAR LEN
PAS MA KHYAB PAR THAL, BAR SRID GNYIS SPEL MAR LEN PA DANG, GSUM
SPEL MAR LEN

@32B PA'I PHYIR MI 'ONG YOD PA'I PHYIR ZER NA, MA KHYAB BO,
,'DOD MI NUS SO, ,KHA CIG  ,'GRO BA LA RIGS LNGA'AM DRUG TU
GRANGS MA NGES PAR THAL, SRID PA BAR DO BA DE 'GRO BA RIGS LNGA
PO GANG RUNG YANG MIN, RIGS DRUG PO GANG RUNG YANG MIN PA'I
PHYIR NA, MA KHYAB NA, 'O NA, SANGS RGYAS KYI SKU LA, LONGS SKU,
SPRUL

SKU; NGO BO NYID SKU GSUM DU GRANGS MA NGES PAR THAL, MTSAN
BZANG PO SUM CU SO GNYIS PO DE DE GSUM GANG RUNG MA YIN PA'I
PHYIR, 'KHOR GSUM, 'DOD MI NUS SO, ,KHA CIG  ,PHYIR MI 'ONG GI
RGYUD KYI BSAM GTAN BZHI PA'I DNGOS GZHI SPEL SGOM GYI NANG
TSAN DU GYUR PA'I BSAM GTAN GZHI

PA'I DNGOS GZHI ZAG MED DE, PHYIR MI 'ONG GNAS GTZANG DU SKYE BA
LEN PA'I CHA RKYEN YIN PAR THAL, PHYIR MI 'ONG GI RGYUD KYI BSAM
GTAN BZHI PA'I DNGOS GZHI SPEL SGOM DE DE LTAR YIN PA'I PHYIR,
KHYAB STE PHYIR MI 'ONG GI RGYUD KYI BSAM GTAN BZHI PA'I DNGOS
GZHI SPEL SGOM GYI NANG TSAN DU GYUR PA'I BSAM

GTAN BZHI PA'I DNGOS GZHI ZAG BCAS ZAG MED GNYIS KYI NANG NAS
ZAG MED GTZO CHE BA'I PHYIR ZER NA MA KHYAB, KHA CIG  ,KHAMS
GONG MA'I LAS KYIS DE LAS GZHAN PA'I SA'I RNAM SMIN GYI PHUNG PO
'PHEN PA YOD PAR THAL, PHYIR MI 'ONG SNGON SO SO SKYE BO'I GNAS
SKABS SU BSAM GTAN BZHI PA'I SO

SKYE'I RNAM SMIN GYI PHUNG PO 'PHEN BYED KYI LAS BSAGS PA DES,
GNAS GTZANG GI RNAM SMIN GYI PHUNG PO 'PHEN PA YOD PA'I PHYIR
ZER NA MA KHYAB, MA GRUB NA DER THAL, PHYIR MI 'ONG GNAS GTZANG
DU SKYE BA LEN PA'I RNAM SMIN GYI PHUNG PO 'PHEN BYED KYI LAS
GCIG GZHI GRUB PA'I PHYIR, RTZA BAR 'DOD MI NUS TE,

KHAMS GONG GI LAS LA MI G-YO BA'I LAS ZHES BRJOD PA LA RGYU
MTSAN YANG DAG YOD PA'I PHYIR, KHA CIG  ,PHYIR MI 'ONG GI RGYUD
KYI BSAM GTAN SPEL SGOM GYI NANG TSAN DU GYUR PA'I BSAM GTAN
BZHI PA'I DNGOS GZHI ZAG BCAS DE, PHYIR MI 'ONG GNAS GTZANG DU
SKYE BA LEN PA'I RGYU MA YIN PAR THAL,

DE PHYIR MI 'ONG GNAS GTZANG DU SKYE BA LEN PA'I RNAM SMIN GYI
PHUNG PO 'PHEN BYED KYI LAS DANG, 'GRUB BYED KYI LAS GANG RUNG
MA YIN PA'I PHYIR, ZER NA, MA KHYAB, MA GRUB NA DER THAL, LAS MA
YIN PA'I PHYIR, KHA CIG  ,GZUGS NYER 'GRO'I PHYIR MI 'ONG GONG
'PHO 'OG MIN MTHAR THUG 'GRO GNAS THAMS CAD

@33A *, ,DU 'CHI 'PHO BA DE, 'PHAR BA MA YIN PAR THAL, DES
TSANGS CHEN MA GTOGS GZUGS KHAMS GNAS RIGS BCU DRUG RIM GYIS
RGYUD NAS, MTHAR 'OG MIN GYI RTEN LA MYANG 'DAS MNGON DU BYED PA
GANG ZHIG  ,TSANGS CHEN PHYIR MI 'ONG SKYE BA LEN PA'I GNAS MA
YIN PA'I PHYIR ZER NA MA

KHYAB, KHYAB PA YOD PAR THAL, TSANGS CHEN DANG, 'DOD KHAMS GNYIS
PHYIR MI 'ONG SKYE BA LEN PA'I GNAS MA YIN PAR MTSUNGS PA GANG
ZHIG  ,'DOD KHAMS SU SKYE BA MA BLANGS PAR GZUGS KHAMS SU SKYE
SRID BLANGS PA'I PHYIR MI 'ONG LA, PHYIR MI 'ONG 'PHAR BAS MA
KHYAB PA'I PHYIR ZER NA MA KHYAB

BO; ;KHA CIG  ,PHYIR MI 'ONG LUS MNGON BYED 'DOD PAR TSE YONGS
SU MA GYUR PA'I PHYIR MI 'ONG GI DBYE BA'I YA GYAL DU 'DREN MI
RIGS PAR THAL, DE DANG 'DOD PAR TSE YONGS GYUR GYI PHYIR MI 'ONG
GI GZHI MTHUN YOD PA'I PHYIR, DER THAL, 'DOD PAR 'PHAGS CHOS
SKYE BA RGYUD MAR BSTEN NAS 'DOD

PA'I RTEN LA MYANG 'DAS MNGON DU BYAS PA'I 'GOG SNYOMS THOB LA
MA NYAMS PA'I DGRA BCOM PA YOD PA'I PHYIR, DER THAL, 'DOD PA'I
RTEN LA MYANG 'DAS MNGON DU BYAS PA'I 'GOG SNYOMS THOB LA MA
NYAMS PA'I DGRA BCOM PA YOD PA'I PHYIR, ZER NA MA KHYAB, MA GRUB
NA DER THAL, DGRA BCOM PA'I

GNAS DE LA NYI SHU RTZA LNGA YOD PA 'GREL PA RGYAL SRAS MA LAS
GSUNGS PA'I PHYIR, KHA CIG  ,NYAN THOS MTHONG CHOS ZHI YIN NA,
PHYIR MI 'ONG YIN DGOS PAR THAL, MTHONG CHOS ZHI DE, PHYIR 'ONG
LA YANG BZHAG TU MED, RGYUN ZHUGS LA YANG BZHAG TU MED PA'I
PHYIR, 'DOD NA MI 'THAD PAR THAL,

PHYIR 'ONG MTHONG CHOS ZHI YANG YOD, RGYUN ZHUGS MTHONG CHOS ZHI
YANG YOD PA'I PHYIR, DER THAL, MTHONG CHOS KYI TSE DE LA MYANG
'DAS MNGON DU BYED PA'I PHYIR 'ONG DANG, RGYUN ZHUGS YOD PA'I
PHYIR, KHYAB STE, RANG NYID BSAGS PA'I TSE DE LA MYONG NGES KYI
LAS YIN NA MTHONG CHOS LA MYONG 'GYUR GYI LAS

YIN DGOS PA'I PHYIR ZER NA MA KHYAB, 'DOD MI NUS SO,, KHA CIG
,PHYIR MI 'ONG LUS MNGON BYED DANG, 'DOD PAR TSE YONGS GYUR GYI
PHYIR MI 'ONG GI GZHI MTHUN YOD PAR THAL, 'GOG SNYOMS DANG PO
GSAR DU THOB PA DE'I TSE NA MI KHO NA'I RTEN LA THOB DGOS PA
GANG ZHIG  ,'GOG SNYOMS THOB LA MA

@33B NYAMS PA'I 'DOD LHA'I RTEN CAN GYI PHYIR MI 'ONG YOD PA'I
PHYIR, DANG PO DER THAL, MDZOD LAS 'GOG PA DANG PO MI NANG DU
ZHES GSUNGS PA'I PHYIR, ZER NA, SKYON MED DE, GTZO CHE BA LA
DGONGS PA'I PHYIR, 'DOD MI NUS SO, ,KHA CIG  ,GZUGS NYER 'GRO'I
PHYIR MI' ONG GONG 'PHO 'OG MIN MTHAR THUG 'GRO GNAS

THAMS CAD DU 'CHI 'PHO BA DE, GZUGS NYER 'GRO'I PHYIR MI 'ONG
GONG 'PHO 'OG MIN MTHAR THUG 'GRO LA, 'PHAR BA DANG, PHYED 'PHAR
DANG, GNAS THAMS CAD DU 'CHI 'PHO BA DANG GSUM DU PHYE BA'I
'PHAR BA YIN PAR THAL, DE 'PHAR BA YIN PA'I PHYIR, ZER NA, MA
KHYAB, 'DOD MI NUS TE, DE GSUM DU PHYE BA'I

GNAS THAMS CAD DU 'CHI 'PHO BA YIN PA'I PHYIR, ZER NA, NYE NYON
NYI SHU'I NANG TSAN DU GYUR PA'I KHRO BA CHOS CAN, NYON MONGS
DANG NYE BA'I NYON MONGS GNYIS SU PHYE BA'I NYON MONGS YIN PAR
THAL, NYON MONGS YIN PA'I PHYIR, KHYAB PA KHAS, DER THAL, CHOS
CAN DE YIN PA'I PHYIR, 'DOD NA, RTZA NYON YIN PAR

THAL; 'DOD PA'I PHYIR, 'DOD MI NUS TE, NYE NYON YIN PA'I PHYIR,
KHA CIG  ,'DOD PA NAS SHI 'PHOS TSANGS RIS SU SKYE SRID GCIG
BLANGS, DE NAS SHI 'PHOS 'OG MIN DU SKYE SRID GCIG BLANGS, RTEN
DE LA MYANG 'DAS MNGON DU BYED PA'I GZUGS NYER 'GRO'I PHYIR MI
'ONG GONG 'PHO 'OG MIN MTHAR THUG 'GRO, GZUGS

NYER 'GRO'I PHYIR MI 'ONG GONG 'PHO 'OG MIN MTHAR THUG 'GRO
'PHAR BA'I MTSAN NYID DANG, 'DOD PA NAS SHI 'PHOS TSANGS RIS SU
SKYE SRID GCIG BLANGS, DE NAS SHI 'PHOS MI CHE BAR SKYE SRID
GCIG BLANGS, DE NAS SHI 'PHOS 'OG MIN DU SKYE SRID GCIG BLANGS
RTEN DE LA MYANG 'DAS MNGON DU BYED PA'I GZUGS NYER

'GRO'I PHYIR MI 'ONG GONG 'PHO 'OG MIN MTHAR THUG 'GRO, GZUGS
NYER 'GRO'I PHYIR MI 'ONG GONG 'PHO 'OG MIN MTHAR THUG 'GRO
PHYED 'PHAR GYI MTSAN NYID YIN PAR THAL, DGE 'DUN NYI SHU CHEN
MO SOGS LAS DE LTAR GSUNGS PA'I PHYIR, ZER NA, SKYON MED DE,
MTSAN GZHI LA MTSAN NYID KYI MING GIS

BTAGS NAS BSTAN PA TZAM YIN PA'I PHYIR, DER THAL, MTSAN NYID
BZHI PAR BZHED PA YIN, ZHES GSUNGS PA LTA BU YIN PA'I PHYIR,
,BZHI PA DGRA BCOM ZHUGS 'BRAS BSHAD PA LA, KHA CIG  ,SRID NYON
DGU PA SPANGS PAS RAB TU PHYE BA'I DGE SBYONG TSUL GYI 'BRAS BU
THOB PHYIR DU BRTZON BZHIN

@34A *, ,PA'I NYAN THOS, DGRA BCOM ZHUGS PA'I MTSAN NYID ZER NA,
NYAN THOS DGRA BCOM PA'I 'BRAS BU THOB PHYIR DU BRTZON BZHIN
PA'I NYAN THOS TSOGS LAM PA CHOS CAN, MTSON BYA DER THAL, MTSAN
NYID DE'I PHYIR, DER THAL, CHOS CAN DE YIN PA'I PHYIR, DER THAL,
DE YOD PA'I PHYIR TE, NYAN

THOS DGRA BCOM PA'I GO 'PHANG THOB BYA'I GTZO BOR BYAS NAS DON
DU GNYER BA'I NYAN THOS TSOGS LAM PA YOD PA'I PHYIR, 'DOD MI NUS
TE, CHOS CAN DE YIN PA'I PHYIR, KHA CIG  ,SRID NYON DGU PA
SPANGS PAS RAB TU PHYE BA'I DGE SBYONG TSUL GYIS 'BRAS BU THOB
PHYIR DU BRTZON BZHIN PA'I ZHUGS PA'I GANG

ZAG  ,DGRA BCOM ZHUGS PA'I MTSAN NYID ZER NA, NYAN THOS DGRA
BCOM PA'I 'BRAS BU THOB PHYIR DU BRTZON BZHIN PA'I RGYUN ZHUGS
ZHUGS PA CHOS CAN, DER THAL, DE'I PHYIR, RTAGS GSAL CHOS CAN
GYIS SGRUB PO,, ,,RANG LUGS LA, SRID NYON DGU PA SPANGS PAS RAB
TU PHYE BA'I DGE SBYONG TSUL GYI

'BRAS BU THOB PHYIR DU BRTZON BZHIN PA'I RAB TU PHYE BA'I ZHUGS
PA'I GANG ZAG  ,DGRA BCOM ZHUGS PA'I MTSAN NYID, DE LA DBANG
PO'I SGO NAS DBYE NA, DER GYUR PA'I DBANG RTUL DAD PA'I RJES
'BRANG DANG, DBANG RNON CHOS KYI RJES 'BRANG GNYIS, SPANG BYA
SPONG TSUL GYI SGO NAS DBYE NA, SPANG BYA GCIG CAR BA'I DGRA

BCOM ZHUGS PA DANG, SPANG BYA RIM RGYUD PA'I DGRA BCOM ZHUGS PA
GNYIS YOD, 'DOD PA'I SAS SDUS KYI SGOM SPANG NYON MONGS CHUNG
NGU'I CHUNG NGU DANG, SRID RTZE'I SAS SDUS KYI SGOM SPANGS NYON
MONGS CHUNG NGU'I CHUNG NGU GNYIS CIG CAR DU SPANGS PA'I DGRA
BCOM PA'I 'BRAS BU THOB PHYIR DU

BRTZON BZHIN PA'I DGRA BCOM ZHUGS PA, DANG PO'I MTSAN NYID, DE
GNYIS RIM CAN DU SPANGS PAS RAB TU PHYE BA'I DGRA BCOM PA'I
'BRAS BU THOB PHYIR DU BRTZON BZHIN PAS RAB TU PHYE BA'I DGRA
BCOM ZHUGS PA, GNYIS PA'I MTSAN NYID, DE GNYIS KYI SA 'TSAMS KYI
KHYAD PAR YOD DE, DANG PO

RGYUN ZHUGS 'BRAS GNAS KHYAD PAR CAN GYI RTOGS PA THOB PA NAS,
SRID NYON DGU PA'I DNGOS GNYEN BAR CHAD MED LAM LA GNAS KYI BAR
DU YOD, GNYIS PA'I SA 'TSAMS PHYIR MI 'ONG 'BRAS GNAS KHYAD PAR
CAN GYI RTOGS PA THOB PA NAS SRID NYON DGU PA'I DNGOS GNYEN BAR
CHAD MED LAM

@34B LA GNAS KYI BAR DU YOD, DGRA BCOM ZHUGS PA'I SPANGS RTOGS
KYI KHYAD PAR YOD DE, SPANGS PA'I KHYAD PAR SRID NYON BRGYAD PA
SPANGS MA SPANGS CI RIGS YOD DGU PA NGES PAR MA SPANGS PAS
KHYAB, RTOGS PA'I KHYAD PAR DE DAG GI GNYEN POR GYUR PA'I ZAG
MED KYI DBANG PO THOB MA THOB CI RIGS YOD

PA'I PHYIR, SRID NYON DGU PA SPANGS PAS RAB TU PHYE BA'I DGE
SBYONG TSUL GYI 'BRAS BU LA GNAS PA'I GANG ZAG  ,DGRA BCOM 'BRAS
GNAS KYI MTSAN NYID, DE LA SPANG BYA SPONG TSUL GYI SGO NAS DBYE
NA, SPANG BYA CIG CAR BA'I DGRA BCOM DANG, SPANG BYA RIM RGYUD
PA'I DGRA BCOM GNYIS YOD, 'DOD PA'I

SAS SDUS KYI SGOM SPANG NYON MONGS CHUNG NGU'I CHUNG NGU DANG,
SRID RTZE'I SAS SDUS KYI SGOM SPANG NYON MONGS CHUNG NGU'I CHUNG
NGU GNYIS CIG CAR DU SPANGS PA'I DGRA BCOM 'BRAS GNAS, DANG PO'I
MTSAN NYID, DE GNYIS RIM CAN DU SPANGS PA'I DGRA BCOM 'BRAS
GNAS, GNYIS PA'I MTSAN NYID, SPANG BYA RIM

RGYUD PA'I DGRA BCOM 'BRAS GNAS LA 'BRAS BU RIM RGYUD PA'I DGRA
BCOM 'BRAS GNAS KYIS MA KHYAB STE, CHAGS BRAL SNGON SONG GI
PHYIR MI 'ONG 'BRAS GNAS KHYAD PAR CAN GYI STOBS KYIS THOB PA'I
DGRA BCOM 'BRAS GNAS DE, SPANG BYA RIM RGYUD PA YIN KYANG 'BRAS
BU RIM RGYUD PA'I DGRA BCOM

'BRAS GNAS MA YIN PA'I PHYIR, DANG PO MA GRUB NA DE CHOS CAN,
SPANG BYA RIM RGYUD PA YIN PAR THAL, RANG DANG RGYUD GCIG TU
GYUR PA'I PHYIR MI 'ONG 'BRAS GNAS KHYAD PAR CAN GYI STOBS KYIS
THOB PA'I DGRA BCOM 'BRAS GNAS YIN PA'I PHYIR, PHYI MA MA GRUB
NA, DE CHOS CAN, 'BRAS BU RIM

RGYUD PA'I DGRA BCOM 'BRAS GNAS [THE 1969 INDIAN EDITION
SPONSORED BY SER SMAD SPOM RA DGE BSHES CHOS MDZAD MKHAS GRUB
THUB BSTAN READS DIFFERENTLY, STARTING AT THIS POINT AND PICKING
UP ON THE NEXT LINE AT "SHES RAB": [46A.2]...MA YIN PAR THAL,
KHYOD DANG RGYUD GCIG TU GYUR PA'I PHYIR 'ONG DANG RGYUD
[*RGYUN] ZHUGS MED PA'I PHYIR, DRA BCOM 'BRAS GNAS LA DBANG PO'I
SGO NAS DBYE NA, DBANG RTUL DUS SBYOR BA DANG, DBANG RNON DUS MI
SBYOR GNYIS, YON TAN THOB TSUL GYI SGO NAS DBYE NA,] LA 'BRAS BU
RIM RGYUD PA'I DGRA BCOM 'BRAS GNAS KYIS MA KHYAB STE, CHAGS
BRAL SNGON SONG GI PHYIR MI 'ONG 'BRAS GNAS KHYAD PAR CAN GYI
STOBS KYIS THOB PA'I DGRA BCOM 'BRAS GNAS DE, SPANG BYA RIM
RGYUD PA YIN KYANG 'BRAS BU RIM RGYUD PA'I DGRA BCOM

SHES RAB RKYANG PAS RNAM GROL GYI DGRA BCOM DANG GNYIS KA'I CHA
LAS RNAM GROL GYI DGRA BCOM GNYIS YOD, MNGON SHES THOB MA THOB
KYI SGO NAS DBYE NA, DGRA BCOM PA RGYAN BCAS DANG RGYAN MED
GNYIS YOD, DBANG RTUL DUS SBYOR BA DE LA DGRA BCOM PA NYAMS PA'I
CHOS CAN, 'CHI BA'I SEMS

@35A *, ,PA BA; RJES SU GSUNGS PA BA, ,GNAS PA LAS MI BSKYOD PA,
RTOG PA'I 'OS SU GYUR PA DANG LNGA, DE DAG GI MTSAN GZHI'I KHYAD
PAR YOD DE, BDAG BSAD KYANG RUNG, MA BSAD KYANG RUNG, 'DOD YON
LA SEMS BSRUNGS KYANG RUNG MA BSRUNGS KYANG RUNG MTHONG CHOS LA

BDER GNAS KYI RTOGS PA LAS NYAMS NGES KYI DGRA BCOM PA DBANG
RTUL, DANG PO'I MTSAN GZHI, BDAG BSAD NA MTHONG CHOS LA BDER
GNAS KYI RTOGS PA LAS MI NYAMS SHING, BDAG MA BSAD NA MTHONG
CHOS LA BDER GNAS KYI RTOGS PA LAS NYAMS NGES KYI DGRA BCOM PA
DBANG

RTUL, GNYIS PA'I MTSAN GZHI, BDAG MA BSAD KYANG 'DOD YON LA SEMS
BSRUNGS NA, MTHONG CHOS LA BDER GNAS KYIS RTOGS PA LAS MI NYAMS
SHING 'DOD YON LA SEMS MA BSRUNGS NA MTHONG CHOS LA BDER GNAS
KYI RTOGS PA LAS NYAMS NGES KYI DGRA BCOM PA DBANG RTUL,

GSUM PA'I MTSAN GZHI, MTHONG CHOS LA BDER GNAS KYI RTOGS PA LAS
MI NYAMS KYANG, TSE DE LA DBANG RNON DU 'PHO MI NUS PA'I DGRA
BCOM PA DBANG RTUL BZHI PA'I MTSAN GZHI, TSE DE LA DBANG RNON DU
'PHO NUS PA'I DGRA BCOM PA DBANG RTUL, LNGA PA'I MTSAN GZHI,
'GOG SNYOMS

THOB LA MA NYAMS PA'I DGRA BCOM, GNYIS KA'I CHA LAS RNAM GROL
GYI DGRA BCOM PA'I MTSAN NYID, 'GOG SNYOMS MA THOB PA'I DGRA
BCOM SHES RAB RKYANG PAS RNAM GROL GYI DGRA BCOM PA'I MTSAN
NYID, MNGON SHES THOB LA MA NYAMS PA'I DGRA BCOM PA DGRA BCOM PA
RGYAN BCAS KYI MTSAN

NYID, MNGON SHES MA THOB PA'I DGRA BCOM PA DGRA BCOM PA RGYAN
MED KYI MTSAN NYID, DGRA BCOM PA'I RTOGS PA LAS NYAMS PA MED DE,
DGRA BCOM PA'I RGYUD KYI SPANGS PA DE GANG ZAG GI BDAG 'DZIN GYI
SA BON SPANGS PA'I SPANGS PA YIN PA'I PHYIR, KHYAB STE, RNAM
'GREL

LAS, BDAG LTA'I SA BON SPANGS PA'I PHYIR, SLAR MI GSHEGS PA NYID
YIN NO, ,ZHES GSUNGS PA'I PHYIR, KHA CIG  ,DGRA BCOM PA'I RGYUD
KYI RTOGS PA YIN NA, RANG NYID LAS NYAMS PA'I GANG ZAG MED PAS
KHYAB ZER NA, DGRA BCOM PA'I RGYUD KYI MTHONG CHOS LA BDER

@35B GNAS KYI RTOGS PA CHOS CAN, DER THAL, DE'I PHYIR, DER THAL,
CHOS CAN DE YIN PA'I PHYIR, 'DOD MI NUS TE, DGRA BCOM PA NYAMS
PA'I CHOS CAN YOD PA'I PHYIR, MTSON BYA DON GYI DGE 'DUN CHOS
CAN, KHYOD LA NYI SHU YOD DE, RGYUN ZHUGS ZHUGS PA DBANG RTUL
DAD PA'I RJES 'BRANG DANG,

DBANG RNON CHOS KYI RJES 'BRANG GNYIS KYI MING CAN NAS BZUNG
STE, BSE RU RANG SANGS RGYAS KYI MING CAN GYI BAR RNAM PA NYI
SHU YOD PA'I PHYIR, THEG CHEN MTHONG LAM BAR CHAD MED LAM PA LA
MTSON BYA DON GYI RGYUN ZHUGS ZHUGS PA ZHES MING 'DOGS PA'I RGYU
MTSAN YOD DE, RGYUN ZHUGS

ZHUGS PA DANG SPANGS RTOGS CHOS MTHUN CUNG ZAD RTZI RUNG BA'I
RGYU MTSAN GYIS DE LTAR BTAGS PA YIN PA'I PHYIR, DE LTAR BTAGS
PA LA DGOS PA YOD DE, KHYIM PA'I RTEN CAN GYI BYANG 'PHAGS RNAMS
'PHAGS PA'I DGE 'DUN DKON MCHOG MIN NAM SNYAM PA'I LOG RTOG DGAG
PA'I PHYIR DU

YIN PA'I PHYIR, DNGOS LA GNOD BYED YOD, DE RGYUN ZHUGS ZHUGS PAR
'DOD PA LA LUNG RIGS MTHA' YAS PAS GNOD PA'I PHYIR, ` MKHAS
SHING GRUB PA BRNYES PA SEMS PA CHEN PO DGE 'DUN BSTAN PA DAR
RGYAS KYIS MDZAD PA'I DGE 'DUN NYI SHU'I MTHA' DPYOD PADMA DKAR
PO'I PHRENG BA

ZHES BYA BA RDZOGS SO,, ,, ` ZHUGS GNAS SKYES BU CHEN PO'I DKA'
GNAD BZHUGS SO, ,'DOD NYON DRUG PA MA SPANGS PA'I, ,SBYOR LAM
STAN GCIG NAS BZUNG STE, LAM LA RJES BZOD BAR DAG LA, ,GNAS PA
DE NI RGYUN ZHUGS ZHUGS, ,LAN

BDUN PA LA SKYE 'PHAGS GNYIS, ,'PHAGS PA LA YANG NGES MA NGES,
,RNAM GNYIS NYER BRGYAD SKYE NA YANG, ,BDUN TSAN 'DRA PHYIR BDUN
ZHES DANG, ,DANG POR THOB PA'I RTEN DE LA, ,MYANG 'DAS MNGON DU
BYED PA DE, ,GONG 'OG GNYIS KYI GZHUNG RNAMS KYIS, ,SKU

MCHED GNYIS KYIS DGONGS PAR BSGRUBS, ,NYON MONGS GSUM DANG SKYE
BA GNYIS, ,RIM BZHIN NGES SPANGS NGES PAR YIN, ,BZHI PA SPANGS
DANG SKYE BA NI, ,GSUM PA BLANGS DANG MA BLANGS 'DRA, ,SPANG BYA
LNGA PA SKYE BA BZHI, ,NGES PAR MA
 
@36A *, ,SPANGS MA BLANGS PA, ,RIGS NAS RIGS SKYE'I KHYAD CHOS
SU, ,MKHAS PA RNAMS KYIS RTOGS PAR BYA, ,DRUG PA'I BAR SPONG
BRTZON PA DANG, ,NGES PAR DRUG PA SPONG BRTZON PA, ,PHYIR 'ONG
ZHUGS YIN ZHES PA

NI, ,GONG 'OG GNYIS KYI LUGS SU BSHAD, ,PHYIR 'ONG BAR CHAD GCIG
PA STE, ,NYON MONGS BDUN NAM BRGYAD SPANGS SHING, ,TSE 'PHOS
'DOD LHA'I RTEN DAG LA, ,MYANG 'DAS MNGON DU BYED PAR BSTAN,
,GZUGS SU NYER 'GRO RNAM PA

BCU, ,'DOD PA'I RTEN LA PHYE BA DANG, ,GNAS GTZANG SKYE RGYU
SPEL SGOM LNGA, ,MKHAS PA'I DGONGS PA JI BZHIN BSHAD, ,DGRA BCOM
SPANGS PA LDOG CES PA'I, ,BYE BRAG SMRA BA'I NGAN RTOG RNAMS,
,SANGS RGYAS GNYIS PAS LUNG RIGS

KYIS, ,LEGS PAR BKAG RNAMS RGYAS PAR BKRAL, ,MANGS KYIS DOGS NAS
SHES BYED RNAMS, ,RGYAS PAR MA BKOD RANG 'GREL DANG, ,'GREL
BSHAD DGONGS PA TSUL BZHIN DU, ,PHYE BA YIN GYI SOM NYI DOR,
,THOD RGAL

BA LA RDZAS BDUN DANG, ,ZHUGS PA DANG PO RNAM PA GSUM, ,RGYUN
ZHUGS SOGS SU 'DOD PA YI, ,NGAN RTOG BKAG NAS THOD RGAL BA'I,
,'PHAGS PA RNAMS KYI SPANGS RTOGS DAG  ,MA NOR BSHAD NAS BDAG
GZHAN

RNAMS, ,MKHAS PA'I RJES SU KHRID NAS NI, ,BLUN PA'I NGAN RTOG
BRAL BAR BYAS, ,ZHUGS PA DANG GNAS PA'I SKYES BU CHEN PO RNAMS
KYI DKA' GNAD, SHAR TZONG KHA PA BLO BZANG GRAGS PAS SBYAR
BA'O,, ,,

` MKHAS DANG GRUB PA KUN GYI ZUR PHUD LA, ,ZHABS SEN ZLA TSES
'GOD MKHAS BSTAN DAR BA'I, ,RNAM DAG GSUNG RGYUN DPE DON DGE
'DUN GYI, ,ZHUGS GNAS KHYAD PAR GSAL BYED THAL 'PHRENG 'DI, ,THAR
'DOD BLO GSAL RNAMS LA SMAN PA'I PHYIR, ,GZHUNG LUGS RAB

@36B 'BYAMS SMRA BA'I MKHAS PA'I PHUL, ,SER SMAD DPON SLOB SPOM
'BOR ZHAL SNGA NAS, ,SBYIN PA KUN DGAS RAB DKAR LHAG BSAM PHYIR,
,MTHUN PA'I RGYU TSOGS DANG BCAS PAR GYI GZHIR, ,BSKRUN PA'I DGE
MTHUS 'JAM MGON RING LUGS MCHOG  ,BSHAD DANG SGRUB

PAS YUN DU GNAS PA DANG, ,'GRO KUN PHAN BDES RTAG TU 'TSO BAR
SHOG  ,KHYAD PAR THOS BSAM NOR BU'I GLING MCHOG CES, ,MNYAN YOD
RGYAL BYED TSAL LTA'I 'DUS SDE 'DI, ,TSUL LDAN THOS SGOM RNYED
DANG BKUR STIR BCAS, ,SRID MTHA'I BAR DU MI NYAMS 'PHEL

GYUR CIG  ,BAR DANG YI GE'I 'DU BYED MKHAN LA SOGS, ,TSUL 'DIR
'BREL THOG KUN KYANG TSE RAB TU, ,RGYAL BSTAN ZAB MOR 'JUG PA
LHUR BLANGS TE, ,RING MIN SKU BZHI'I SA LA REG GYUR CIG  ,CES
BDAG NYID CHEN PO MKHAS GRUB BSTAN DAR BA'I GSUNG RGYUN DGE 'DUN

NYI SHU'I MTHA' DPYOD 'DI BZHIN SER SMAD DPON SLOB SBYIN PA KUN
DGA' NAS RGYU SBYOR BA MDZAD DE PAR DU BSKRUN PA'I PAR BYANG
SMON TSIG ZHIG DGOS ZHES GSUNGS PA LTAR SPRUL MING BLO BZANG
'PHRIN LAS RNAM RGYAL GYIS SBYAR BA DZA YANTU,, ,, ` JO BO'I
SLOB MA BYAMS PA'I RNAL 'BYOR PAS, BLO SBYONG MGUR DU BZHES PA
NI, KVA YE PHA MAR GYUR PA'I 'GRO BA MA

LUS DRANG BA'I PHYIR, ,BDAG LA YOD PA'I NYON MONGS DUG LNGA GANG
DAG GIS, ,SEMS CAN RNAMS KYI DUG LNGA MA LUS DRANG BAR BYA,
,'DOD CHAGS LA SOGS MED PA'I DGE BA GANG YOD RNAMS, ,'GRO DRUG
SEMS CAN RNAMS LA SNYOMS PAR BRIM PAR BYA, ,NA TSA LA SOGS

'BRAS BUR GYUR PA'I SDUG BSNGAL GYIS, ,DE DANG RIGS MTHUN SDUG
BSNGAL MA LUS DRANG BAR BYA, ,NA TSA LA SOGS MED PA'I PHAN BDE
GANG YIN DE, ,'GRO DRUG SEMS CAN RNAMS LA SNYOMS PAR BRIM PAR
BYA, ,DE LTAR BYAS NA RANG NYID 'KHOR BA'I RGYA MTSO 'DIR, ,SKAD
CIG TZAM YANG 'KHYAM PA'I GO

SKABS GA LA SRID, ,'ON KYANG JI SRID BYANG CHUB MA THOB BAR,
,MYONG 'GYUR NYON MONGS RGYU 'BRAS JI SNYED PA, ,THAMS CAD SKYE
BA 'DI LA YONGS SU RDZOGS PAR BYA, ,DE YANG DA LO ZLA BA 'DI LA
DRANG BAR BYA, ,DE YANG DE RING DA LTA NYID DU RDZOGS BYAS NAS,
,SDUG BSNGAL BRANG BRENG RAB CHAD TZAM CIG THABS SU

@37A *, ,BRTEN, ,BLO 'DI 'BYONGS PAR GYUR CIG BYAMS PA'I RNAL
'BYOR PA, ,ZHES BYAMS SNYING RJE BYANG CHUB KYI SEMS GYER SGOM
RDO RJE'I GLUS GSUNGS PA'O,, ` ,,BLO SBYONG TSIGS BRGYAD MA
BZHUGS SO, ,BDAG NI SEMS CAN THAMS CAD LA, ,YID BZHIN NOR BU LAS
LHAG PA'I, ,DON MCHOG

SGRUB PA'I BSAM PA YIS, ,RTAG TU GCES PAR 'DZIN PAR SHOG ,GANG
DU SU DANG 'GROGS PA'I TSE, ,BDAG NYID KUN NAS DMAN LTA ZHING,
,GZHAN LA BSAM PA THAG PA YIS, ,MCHOG TU GCES PAR 'DZIN PAR
SHOG  ,SPYOD LAM KUN TU RANG RGYUD LA, ,RTOGS CING NYON MONGS
SKYES MA THAG, BDAG

GZHAN MA RUNG BYED PAS NA, ,BTZAN THABS GDONG NAS BZLOG PAR SHOG
,RANG BZHIN NGAN PA'I SEMS CAN NI, ,SDIG SDUG DRAG POS NON
MTHONG TSE, ,RIN CHEN GTER DANG 'PHRAD PA BZHIN, ,RNYED PAR
DKA' BAS GCES 'DZIN SHOG  ,BDAG LA GZHAN GYI PHRAG DOG GIS, ,

BSHE BSKUR LA SOGS MI RIGS PA'I, ,GYONG KHA RANG GIS LEN PA
DANG, ,RGYAL KHA GZHAN LA 'BUL BAR SHOG  ,GANG LA BDAG GIS PHAN
BTAGS PA'I, ,RE BA CHE BA GANG ZHIG GIS, ,SHIN TU MI RIGS GNOD
BYED NA'ANG, ,BSHES GNYEN DAM PAR LTA

PAR SHOG  ,MDOR NA DNGOS DANG BRGYUD PA YIS, ,PHAN BDE MA RNAMS
KUN LA 'BUL, ,MA YI GNOD DANG SDUG BSNGAL KUN, ,GSANG BAS BDAG
LA LEN PAR SHOG  ,DE DAG KUN KYANG CHOS BRGYAD KYI, ,RTOG PA'I
DRI MAS MA SBAGS SHING, ,CHOS KUN

SGYU MAR SHES PA'I BLOS, ,ZHEN MED 'CHING BA LAS GROL SHOG  , ,,