@001A *, ,'BREL PA BRTAG PA'I RNAM BSHAD NYI MA'I SNYING PO
BZHUGS SO,,

@001B #, ,RJE BTZUN BLA MA DAM PA RNAMS LA PHYAG 'TSAL LO, ,GANG
ZHIG 'GRO LA THUGS RJE'I DBANG GYUR CING, ,THUB BSTAN RDZOGS PA'I
LAM GYI GNAD RNAMS KUN, ,JI BZHIN GZIGS

NAS 'DOMS PA'I DGONGS PA CAN, ,RJE BTZUN BLA MA LHAR BCAS ZHABS
LA 'DUD, ,LEGS BSHAD RIN CHEN KUN GYI GTER GYUR PA, ,GSUNG RAB
RGYA MTSOR 'JUG PA'I THABS KYI MCHOG ,SDE BDUN

RIGS PA'I SHIN TU RTOGS DKA'I GNAS, ,'BREL PA BRTAG PA TSUL BZHIN
BSHAD PAR BYA, ,DE LA 'DIR, GZHI DANG LAM DANG, 'BRAS BU BSDUS
PA'I GZHUNG DANG, TSAD MA'I GNAS MTHA' DAG KHONG

DU CHUD PAR BYED PA'I THABS, 'BREL PA BRTAG PA BSHAD PA LA DON
BZHI STE, MTSAN GYI DON DANG, 'GYUR GYI PHYAG DANG, GZHUNG GI DON
DANG, MJUG GI DON TO, ,DANG PO NI, RGYA GAR GYI SKAD DU, SAm BHA
NA

@002A *, ,DHA NI, BOD KYI SKAD DU 'BREL PA DANG, PA RI Ksh'A NI
BRTAG PA DANG, PRA KAR nA NI RAB TU BYED PA'O, ,GNYIS PA NI, 'JAM
DPAL GZHON NUR GYUR PA LA PHYAG 'TSAL LO, ZHES SMOS TE RTZOM PA
SOGS KYI

BAR CHAD ZHI BA DANG, LHAG PA SHES RAB KYI BSLAB PA BRJOD BYA'I
GTZO BOR STON PA MNGON PA'I SDE SNOD KYI DGONGS 'GREL DU GTOGS
PAR SHES PA'I CHED DU'O, ,GSUM PA LA GNYIS, DGOS 'BREL RNAM PAR
BZHAG PA DANG, DGOS

LDAN GYI TSIG DON BSHAD PA'O, ,DANG PO NI, RANG 'GREL DU, 'BREL
PA DNGOS POR GYUR PA BSAL BAR 'DOD NAS GZHAN DBANG KHO NA ZHES
BYA BA LA SOGS PA SMRAS SO, ZHES PAS BSTAN TE 'BREL PA RDZAS GRUB
BKAG PA BRJOD BYA DANG,

RAB TU BYED PA 'DI LA BRTEN NAS, 'BREL PA DNGOS POR GYUR PA MED
PAR RTOGS DGOS PA DANG, 'BREL PA DNGOS PO BA MED PAR RTOGS PA LA
BRTEN NAS, BDAG MED PA GNYIS KHONG DU CHUD PA YANG DGOS PA'O, ,DE
LA BRTEN

NAS THAR PA THOB PA NYID DGOS DANG, DE DAG SNGA MA MED NA PHYI MA
MI 'BYUNG BA 'BREL PA YIN LA, 'BREL PA NI, SMRAS SO ZHES PAS
SHUGS LA BSTAN TE, 'BREL PA DNGOS POR GYUR PA BSAL BA'I PHYIR TU,
RAB TU BYED PA 'DI

@002B SMRAS SO, ZHES THABS DANG THABS BYUNG BSTAN PA'O, ,'BREL PA
DNGOS PO BA MED PAR RTOGS PA'I DGOS PA NI, BDAG MED GNYIS KHONG
DU CHUD PA YIN TE, RANG DBANG BA'I 'BREL PA MED PAR RTOGS PA NA,
GANG ZAG GIS PHUNG PO RANG DBANG DU BYIN GYIS

RLOB PA'I BYA BA RANG DBANG MED PAR RTOGS LA, DE LAS RANG DBANG
DU BYA BA BYED PA'I GANG ZAG RANG DBANG BA MED PAR RTOGS SHING,
DE LA BRTEN NAS DBANG SGYUR BYA RANG DBANG BA MED PAR RTOGS PA
GANG ZAG GI BDAG DANG, DE'I BDAG GI BA MED PAR RTOGS

PA YIN NO, ,YANG DNGOS PO RANG GI NGO BO GZHAN DANG MA 'DRES PAR
GNAS PA LA GZHAN GYI DBANG NYID DANG, GZHAN DANG SBYOR BA DANG,
BLTOS PA NYID LA SOGS PA'I 'BREL PA RANG MTSAN PA MED PAR RTOGS
PA NA, GZUNG 'DZIN RDZAS THA DAD KYIS STONG PAR RTOGS

PAS CHOS KYI BDAG MED RTOGS PA YIN CING, DE YANG GANG ZAG GI
DBANG PO'I KHYAD PAR LAS YIN TE, PHYI ROL GYI DON DU MNGON PAR
ZHEN PA'I MDO SDE PA SOGS KYIS 'BREL PA RDZAS GRUB BKAG PA LAS,
GANG ZAG GI BDAG MED RTOGS LA RNAL 'BYOR SPYOD PA PA

RNAMS KYIS CHOS KYI BDAG MED RTOGS PAR 'GYUR BA YIN LA, BRAM ZE
CHEN PO, BDAG MED GNYIS RTOGS PA 'BREL BRTAG GI DGOS PAR BSHAD PA
SHIN TU LEGS PA YIN NO, ,GZHAN YANG SBYOR BA DANG 'DU BA'I 'BREL
PA RDZAS GRUB BKAG PAS, RDUL PHRA RAB [?]

RNAMS KYI 'DU BA DON GZHAN KHEGS LA, DE LAS YAN LAG CAN RDZAS
GZHAN KHEGS LA, DE KHEGS PA NA, YON TAN DANG, LAS DANG, SPYI
DANG, KHYAD PAR DON GZHAN RNAMS KYANG KHEGS PAS, BYE BRAG PAS
RTAG PA'I TSIG DON DRUG KHEGS SHING, RTAG PA'I DNGOS PO

@003A *, ,MTHA' DAG KHEGS PAR SHES PAR BYA'O, ,DES NA 'BREL PA
PHYIN CI MA LOG PAR GTAN LA 'BEBS PA NI, GZHI'I LTA BA GTAN LA
'BEBS PA DANG, LAM BGROD PA'I RIM PA SOGS LA MED DU MI RUNG BA'I
YAN LAG YIN PAS LEGS PAR

KHONG DU CHUD PAR BYAS LA, 'BREL PA'I MTSAN NYID SOGS MTHA' DPYOD
PA NI LOGS SU BSHAD YOD PAS DER BLTA BAR BYA'O, ,GNYIS PA LA
GSUM, 'BREL PA RDZAS YOD SPYIR DGAG PA DANG, RGYU 'BRAS KYI 'BREL
PA RDZAS YOD RGYAS PAR DGAG PA DANG, SBYOR BA

DANG 'DU BA'I 'BREL PA RDZAS YOD DGAG PA'O, ,DANG PO LA GNYIS,
NGO BO THA MI DAD KYI 'BREL PA DNGOS PO BA DGAG PA DANG, 'BREL PA
CAN DANG RDZAS GZHAN GYI 'BREL PA DGAG PA'O, ,DANG PO LA GSUM,
GZHAN DBANG GI 'BREL PA DNGOS PO BA DGAG PA DANG,

'DRES PA'I 'BREL PA DNGOS PO BA DGAG PA DANG, BLTOS PA'I 'BREL PA
DNGOS PO BA DGAG PA'O, ,DANG PO NI, DE LA GZHAN GYI SBYOR BA DANG
LDAN PA DANG, 'DU BA DANG, REG PA DANG, PHRAD PA DANG, DNGOS PO
NYE BAR GYUR PA ZHES PA'I 'BREL PA RDZAS SU YOD PA

DANG, DON DAM PAR GRUB PA DANG, BCOS MA MA YIN PA DANG, RTOG PAS
BTAGS PA MIN PA'I 'BREL PA KHAS BLANGS LA, DE YANG KHA CIG GIS
GZHAN DANG 'BREL PA DANG, GZHAN LA RAG LAS PA DANG, GZHAN LA
BRTEN PA DANG, GZHAN GYIS DBANG

ZHES BYA BA'I 'BREL PA YOD LA, DE'I DON NI, ME 'DI LAS DU BA
'DI'O SNYAM PA DANG, DU BA 'DI ME 'DI LAS SO SNYAM PA BLO'I GZUNG
YUL DNGOS POR GYUR PA, ME DU GNYIS 'BREL PA NI, 'BREL PA DNGOS
POR GYUR PA, GNYIS KA'I CHOS SU YOD PA'I GZHAN

@003B DBANG GI 'BREL PA CAN GNYIS, 'BREL PA GNAS PA YIN GYI,
GZHAN DU NA 'BREL MED DU 'GYUR RO, ZHES ZER TO, ,DE'I DON NI, DU
BA ME'I GZHAN DBANG DU GYUR PA KHO NA LA MI ZER GYI, ME DU GNYIS
'BREL PA DNGOS POR GYUR PA, RANG GI CHOS SU YOD PA'I GZHAN

DBANG GI 'BREL PA GRUB PAR 'JOG LA, 'BREL PA DE NYID LA GZHAN
DBANG GI 'BREL PA ZHES PA'O, ,DON BSDUS NA ME DU 'BREL PA CAN DU
SKYES PA DNGOS POR GYUR PA'I 'BREL PA'I DBANG KHO NAS YIN PA'I
DON TO, ,GZHAN DBANG GI 'BREL PA DE 'BREL PA CAN ME DU

GNYIS GRUB ZIN DU GNAS PA'I 'BREL PA YIN NAM, MA GRUB PA'I 'BREL
PA YIN, GNYIS KA LTAR YANG MI 'THAD DE, 'BREL PA CAN GNYIS LA
GZHAN DBANG KHO NA'I 'BREL PA DNGOS POR GYUR PA KHYAD CHOS SU
LDAN PA'I SGO NAS 'BREL PA GRUB PAR 'JOG PA NI RIGS PA

MIN PAR THAL, 'BREL PA CAN GNYIS RANG GI RGYU LAS GRUB NA, RANG
GI NGO BO 'GRUB PA LA GZHAN DBANG GI 'BREL PA DNGOS POR GYUR PA
LDAN PA LA DGOS PA CI ZHIG YOD DGOS CUNG ZAD KYANG MED LA, 'BREL
PA CAN GNYIS MA GRUB NA, 'BREL PA KHYAD CHOS SU LDAN

PA MI 'THAD PA'I PHYIR, GAL TE 'BREL PA CAN GYI NGO BO TZAM ZHIG
KYANG CUNG ZAD MA GRUB PA DE GRUB PAR BYA BA'I PHYIR TU GZHAN
DBANG GI 'BREL PA KHAS LEN NO, ZHE NA, 'BREL PA CAN GYI NGO BO
CUNG ZAD KYANG MA GRUB PA GRUB PA'I CHED DU, DNGOS POR GYUR PA'I
'BREL PA

KHAS LEN PA MI RIGS PAR THAL, DE LA YANG GRUB MA GRUB BRTAGS NA,
DGOS NUS MED PA'I NYES PAR 'GYUR PA'I PHYIR RO, ,BDAG GCIG DANG
DE BYUNG GANG YIN KYANG RUNG, 'BREL PA LA RTOG PA'I BLO'I YUL DU
'BREL PA CAN GNYIS DUS MNYAM KHO NAR SNANG LA, BLO DE'I

@004A *, ,GZUNG YUL DNGOS POR KHAS BLANGS PAS BDAG GCIG PA'I
'BREL PA RDZAS GRUB 'GOG PA YANG DE LTAR BSHAD PAR BYA LA, RNAM
'GREL DU, RANG GI RGYU LAS GRUB PA'I PHYIR, ,'BRAS BU RAG LAS MED
PAR YANG, ,RTOG PA YI NI 'BREL PAR BYED,

CES PA'I DON YANG, SNGAR LTAR SHES PAR BYA BA YIN GYI, RGYU LA
BRTEN NAS GRUB ZIN NA RGYU LA RAG MA LAS PA'I DON DU BSHAD PAR MI
BYA'O, ,DPE KHA CIG LAS, GZHAN DBANG KHO NAR ZHES 'BYUNG YANG,
'GREL PA 'GREL BSHAD LAS, DE'I DON DU MA BSHAD DO, ,DES

NA DNGOS PO THAMS CAD KYI 'BREL PA YANG DAG PA DNGOS PO NYID DU
GRUB PA MED PAR THAL, 'BREL PA CAN GNYIS GRUB ZIN PA'I PHYOGS
DANG, MA GRUB PA'I PHYOGS LA BRTAGS NA, GZHAN DBANG GI 'BREL PA
DNGOS POR GYUR PA DGOS NUS MED PA DE'I PHYIR, GZHUNG

'DI DANG, 'OG MA RNAM 'GREL LAS, YOD RDZAS GZHAN LA RAG LUS
PA'AM, ,GZHAN GYI 'BREL PAR JI LTAR 'GYUR, ZHES SOGS KYIS BSHAD
DE, 'BREL PA CAN DUS MNYAM DU KHAS LEN PA'I SGO NAS GNOD PA BRJOD
PAR MDZAD DO, ,GNYIS PA NI, 'ON TE GZHAN GYI

DBANG KHO NA 'BREL PA MA YIN GYI 'BREL PA CAN GNYIS KYI NGO
BO'AM, NGO BO RNAMS KYIS 'BREL PA NI, NGO BO 'BREL PA STE NGO BO
'BREL PA DE NYID DNGOS POR GYUR PA'I 'BREL PA YIN TE, RANG GI NGO
BO PHRAD PA'I DON TO ZHE NA, DE YANG 'BREL PA CAN GNYIS LA GNAS
PA'I NGO BO

'DRES PA'I RANG LDOG DE NYID RDZAS SNOD KYI 'BREL PA DANG, RTAG
PAR KHAS LEN PA'O, ,DE LA NGO BO 'DRES PA'I DON RDZAS GCIG TU
'DRES PA'AM, LDOG PA GCIG TU 'DRES PA YIN, DE YANG 'BREL PA CAN
GNYIS SAM 'BREL PA DE NYID 'BREL PA CAN GNYIS DANG 'DRES PA'I

@004B DON YIN, 'BREL PA CAN GNYIS RDZAS 'DRES PA'I DON YIN NO ZHE
NA, ME DU GNYIS RDZAS GCIG TU 'DRES PAR JI LTAR 'GYUR TE, MI
'GYUR PAR THAL, RDZAS THA DAD PA GNYIS NYID YIN NA DE YIN PA'I
PHYIR, THAL BA KHAS BLANGS SO, ,DE BZHIN DU BDAG GCIG PA'I 'BREL

PA CAN GNYIS KYI LDOG PA GCIG TU 'DRES PAR MI 'THAD PAR THAL,
LDOG PA THA DAD PA'I PHYIR, 'DRES PA ZHES PA'I 'BREL PA DE NYID,
'BREL PA CAN GNYIS DANG 'DRES PA YIN NO ZHE NA, DE YANG MI 'THAD
PAR THAL, 'BREL PA CHA MED KYI RTAG PAR KHAS BLANGS NAS, 'BREL

PA LA CHA THAMS CAD KYIS GCIG TU 'DRES PA DE NYID 'BREL YUL LA
YANG GCIG TU 'DRES NA, 'BREL PA CAN GNYIS MI 'THAD PAR 'GYUR PA
LA, 'BREL PA CAN GNYIS YOD PA'I PHYIR RO, ,PHRAD PA 'BREL PAR
'DOD PA LA YANG, GNOD PA DE NYID BRJOD PAR BYA'O, ,CI STE 'BREL

PA CAN BAR MED PA LA 'DRES PA'I SGRAS BRJOD PA YIN NO ZHE NA,
MING 'DOGS SU CHUG KYANG 'BREL PA DNGOS PO BA YOD PA LA PHAN PA
CUNG ZAD KYANG MED DE, DNGOS KYI RGYU 'BRAS LTA BU BAR MED PA
TZAM DU ZAD PA LA BAR MED PA ZHES PA'I 'BREL PA DNGOS PO BA YOD
NA, DNGOS PO

BAR DANG BCAS PA LA YANG BAR DANG BCAS PA ZHES PA'I 'BREL PA
DNGOS PO BA KHAS LEN RIGS PAR THAL, RGYU MTSAN RNAM PA THAMS CAD
DU MTSUNGS PA'I PHYIR, DNGOS PO BAR MED PA RANG GI RANG BZHIN
MDOR BA DE BZHIN DU, DNGOS POR GNAS PA YANG RANG GI RANG BZHIN
MDOR

BA TZAM DU ZAD PAS GNYIS KA LA 'BREL PA RDZAS GRUB KHAS LEN
PA'AM, YANG NA SNGA MA YANG KHAS BLANG BAR MI BYA'O, ,PHYI MA
YANG KHAS LEN NA 'BREL MED KYI DNGOS PO MI SRID PAR THAL LO,
,'BREL PA RDZAS GRUB KHAS LEN PA LA RIGS PAS GNOD PA DE'I PHYIR,
ME DU

@005A *, ,SOGS 'DRES PA'I 'BREL PA YANG DAG PAR DNGOS PO NYID DU
GRUB PA MED PAR THAL, RDZAS KYI RANG BZHIN THA DAD PA YIN PA'I
PHYIR, DE BZHIN DU BDAG GCIG PA LA YANG 'DRES PA'I 'BREL PA DNGOS
PO BA MED PAR THAL, LDOG PA'I RANG BZHIN THA

DAD PA GNYIS SU GNAS PA'I PHYIR, GSUM PA NI, RGYU 'BRAS SU 'GYUR
BA DANG, KHYAB BYA KHYAB BYED DU 'GYUR BA YANG, PHAN TSUN BLTOS
PAS BLTOS PA ZHES PA'I 'BREL PA DNGOS POR GYUR PA YOD CE NA,
GZHAN LA BLTOS PA NI DNGOS POR GYUR PA'I 'BREL PA

YANG MI 'THAD PAR THAL, GRUB ZIN MA ZIN GYI SGO NAS BRTAGS NA MI
'THAD PA'I PHYIR, YANG GI SGRA NI, GZHAN DBANG SOGS MI 'THAD PAR
MA ZAD CES PA'O, ,DPE KHA CIG TU 'BREL PA YANG ZHES 'BYUNG NGO,
,GAL TE MYU GU SOGS SA BON SOGS LA 'BREL PA DE

BLTOS PA'I MTSAN NYID KYIS 'BREL PA DNGOS PO BA LA BLTOS NA, RANG
GI NGO BO GRUB ZIN BLTOS SAM, MA GRUB PA'I BLTOS, GNYIS PA LTAR
NA, 'BREL PA CAN DE NYID RANG GI NGO BO GRUB PA 'BREL PA DNGOS PO
BA LA JI LTAR BLTOS TE BLTOS PA MI 'THAD PAR THAL,

RANG GI NGO BO MED NA DE MED PA'I PHYIR, DANG PO LTAR 'BREL PA
CAN GYI RANG GI NGO BO KUN LA STE NGO BO THAMS CAD RNAM PA THAMS
CAD DU 'BREL PA DNGOS PO LA RAG MA LAS PAR THAL, 'BREL PA GRUB
PA'I DUS DE'I TSE 'BREL PA CAN YANG YOD NA'ANG STE GRUB ZIN PA'I

PHYIR, 'ANG GI SGRAS MED NA MI BLTOS PAR MA ZAD CES PA'O, ,DES NA
'BREL PA CAN GYI DNGOS PO RDZAS GRUB KYI 'BREL PA LA JI LTAR
BLTOS PA YIN TE BLTOS PA MI 'THAD PAR THAL, 'BREL CAN BLTOS MI
BLTOS GANG YANG BLTOS PA MI 'THAD PA'I PHYIR, 'DI YANG

@005B MYU GU SA BON LA BLTOS SHING 'BREL PA LA BLTOS PA ZHES PA'I
'BREL PA RDZAS GRUB GNYI GA'I THUN MONG GI CHOS SU YOD PA 'GOG PA
YIN NO, ,RTOG PAS BTAGS PA'I 'BREL PA NI RANG LUGS LA'ANG KHAS
LEN LA GANG LA 'BREL PA NI, 'BREL PA PO'I CHOS SO, ,RANG 'GREL

DU, LHAG MA NI GZHAN GYI DBANG BZHIN DU BRJOD PAR BYA'O, ZHES
BSHAD PA'I DON NI, NGO BO THAMS CAD GRUB PA MI BLTOS KYANG, CUNG
ZAD MA GRUB PA YOD PA GRUB PA'I CHED DU BLTOS PA'I 'BREL PA KHAS
LEN NO ZHE NA, DE YANG MI 'THAD PAR THAL, CUNG ZAD DE YANG

GRUB PA DANG MA GRUB PA LA BRTAGS NA NYES PA SNGA MA LAS MI 'DA'
BA'I PHYIR CES PA'O, ,GNYIS PA LA GNYIS, PHYOGS SNGA MA DANG, DE
DGAG PA'O, ,DANG PO NI, RIGS PA CAN PA LA SOGS PA KHA CIG NA RE,
ME DANG DU BA DANG, YAN LAG DANG, YAN LAG CAN LA

SOGS PA 'BREL PA CAN GNYIS NI SBYOR BA ZHES PA'I 'BREL PA GCIG PU
LDAN PA YIS 'BREL PAR 'JOG GO ZHE NA, CI STE SBYOR BA'I 'BREL PA
RTAG RDZAS DANG LDAN PAS 'BREL NA 'BREL PA CAN LAS THA DAD PA MED
PA'AM, DE NYID DANG GZHAN DU BRJOD DU MED PA'AM, DON

GZHAN YIN, SNGA MA GNYIS KHAS MI LEN PAS, 'BREL PA CAN LAS RDZAS
GZHAN YIN NO ZHE NA, GNYIS PA LA GSUM, 'BREL PA THUG MED DU THAL
BA DANG, DNGOS PO RANG GI NGO BO MA 'DRES PA LA 'BREL PA DNGOS PO
BA MI 'THAD PA GRUB PA DANG, 'BREL PA DON GZHAN

MED NA BYA BYED KYI TSIG SBYOR BA MI 'THAD PA'I SKYON MED PA'O,
,DANG PO LA GNYIS, DNGOS DANG, DPE GRUB PA'I DON TO, ,DANG PO NI,
'BREL PA CAN GNYIS 'BREL BA DON GZHAN DANG LDAN PA YIS 'BREL DGOS
NA, 'BREL PA DON GZHAN DE DANG 'BREL PA CAN GNYIS

@006A *, ,'BREL MED YIN NA, 'BREL PA DON GZHAN DANG LDAN PA'I SGO
NAS 'BREL PA CAN DU 'JOG PA 'GAL LA, 'BREL PA YOD NA 'BREL PA CAN
GNYIS DANG, 'BREL PA GCIG PU'I BAR GYI 'BREL PA GANG YIN, DE LA
YANG 'BREL PA DON GZHAN

YOD DO ZHE NA, 'BREL PA THUG PA MED PAR BRGYUD DGOS PAR THAL,
RTZA BA'I 'BREL PA CAN DANG, 'BREL PA GNYIS LA 'BREL PA DON GZHAN
YOD, DE DAG 'BREL PA CAN DU BYAS PA LA YANG, 'BREL PA DON GZHAN
YOD PA SOGS KYI PHYIR RO, ,DE BZHIN DU BRJOD

DU MED PA DANG, NGO BO GCIG PA'I 'BREL PA RDZAS GRUB KHAS LEN PA
YANG MI 'THAD PAR SHES PAR BYA'O, ,GNYIS PA NI, GAL TE THUG MED
DU MI 'GYUR TE, 'GA' ZHIG TU 'BREL PA DON GZHAN MED PAR YANG,
'BREL PA GRUB PO ZHE NA, 'GA' ZHIG TU 'BREL PA

DON GZHAN MED PAR YANG 'BREL PA GRUB PA DE BZHIN DU 'BREL PA CAN
MTHA' DAG 'BREL PA DON GZHAN DANG, DNGOS POR GYUR PA'I 'BREL PA
LA BLTOS PA MED PAR SHES PAR BYA STE, BSHAD MA THAG PA'I NYES PA
DANG, GZHAN DBANG GI 'BREL PA SOGS LA

BRJOD PA'I NYES PAR 'GYUR BA'I PHYIR RO, ,GNYIS PA NI, 'BREL PA
CAN DU MNGON PAR 'DOD PA'I DNGOS PO RDZAS THA DAD PA DE GNYIS
DANG, DE LAS RDZAS GZHAN 'BREL PA'I MING 'DOGS KYANG RUNG RDZAS
THA DAD PA DE DAG THAMS CAD BDAG NYID SO SOR MA 'DRES

PAR GNAS PAR THAL, RDZAS THA DAD PA YIN PA'I PHYIR, 'DOD NA,
DNGOS PO THAMS CAD DNGOS POR GYUR PA'I 'BREL PA DANG LDAN PA'I
SGO NAS, RANG RANG GI DNGOS PO MA 'DRES PA DANG, MA PHRAD PA
DANG, MA 'BREL PA YIN PAR THAL, 'DOD PA DE BAS NA'I PHYIR,

@006B GSUM PA LA GSUM, RTOG BTAGS KYI 'BREL PA 'THAD PA DANG, BYA
BYED KYI TSIG SBYAR BA'I DGOS PA DANG, BYA BYED KYI TSIG JI LTAR
SBYOR TSUL LA, ,DANG PO NI, GAL TE 'BREL PA RDZAS GRUB MED NA, DE
DANG DE LA RAG LAS PA'I NGO BOR STON PA MI 'THAD PAR 'GYUR TE,

RJE KHOL GYI SGO NAS RGYAL PO'I MI ZHES PA DANG, CHA SHAS DANG
SHA CHAS CAN GYI SGO NAS SHING GI YAL GA ZHES PA DANG, RGYU 'BRAS
KYI SGO NAS SA BON GYI MYU GU ZHES PA DANG, RIG PA 'DZIN PA'I SGO
NAS MKHAN PO DANG, SLOB MA ZHES SOGS KYI 'BREL PA STON PA MI
'THAD PAR

'GYUR RO ZHE NA, 'BREL PA RDZAS GRUB MED NA, 'BREL PA MI 'THAD
PA'I SKYON MED PAR THAL, SA MYUG DANG MED DU SOGS RANG RANG GI
NGO BO GZHAN DANG MA 'DRES PAR GNAS PA LA DE DAG RTOG PAS 'DRES
PAR TE, 'BREL PAR BYED CING DE DAG GI 'BREL PA TSAD MAS KYANG
GRUB

PA'I PHYIR RO, ,DU BA 'DI ME LA RAG LAS PAS SO, ,SNYAM DU RTOGS
PA'I TSE DUS GCIG TU SNANG BAS GZUNG YUL LA 'KHRUL KYANG, ZHEN
YUL LA MA 'KHRUL BA YIN NO, ,RIGS GTER DU, 'BREL PA'I RANG LDOG
DNGOS POR MA GRUB PAR GSUNGS PA LA, DGE BA'I BSHES

GNYEN CHU MIG PAS, DU BA ME LAS SKYES PA LA BSAMS NAS 'BREL PA
DON LA MED NA HA CANG THAL ZHES SMRA BA NI, PHYOGS SNGA MA MGO
BA'I MA BRTAGS PA CHEN PO YIN NO, ,GNYIS PA NI, 'BREL BA RDZAS
GRUB MED NA, BYA BYED KYI TSIG SBYOR BA MI 'THAD PA'I SKYON MED
PAR THAL,

DE MED KYANG RGYU 'BRAS DANG, RJE KHOL DANG, MKHAN PO DANG SLOB
MA SOGS DNGOS PO THA DAD PA RNAMS RANG RANG GI BYA BA BYED PA'I
TSUL RTOGS PAR BYA BA'I CHED DU YIN PA'I PHYIR, DE YANG ZANGS BUM
SOGS SU BYA BA BYED PA BSAL BA'I PHYIR RDZA MA ZHES PA DANG, SNGO
TSOD KYI LAS

@007A *, ,BSAL BA'I PHYIR 'BRAS CHAN ZHES PA DANG, STON MO BA
SHAM PA'I BYA BA BSAL BA'I PHYIR 'TSED PA'I SGRA 'GOD PAR BYED PA
SOGS SO, ,RGYU 'BRAS KYI 'BREL PA YANG RDZAS SU MA GRUB NA, BYA
BYED GZHAN GYI 'BREL PA RDZAS SU GRUB PA LTA CI SMOS SO, ,GSUM

PA NI, BYA BYED KYI THA SNYAD 'DOGS PA POS KYANG, 'BREL PA DNGOS
POR GYUR PA MTHONG NAS BRDA SBYOR BA MIN PAR THAL, RTOG PAS BTAGS
PA'I 'BREL PA GZUNG YUL DU BYAS NAS SMRA BA PO DAG BRDA 'GOD PAR
BYED PA'I PHYIR, DER THAL, DE GZUNG YUL DU BYED PA'I RTOG PA

DE YI RJES SU 'BRANG BA'I BRDA SBYOR BA'I SKYES BU YIS 'DI NI BYA
BA BRJOD PA'O ZHES DANG, LHA SBYIN 'DI NI BYED PA PO'O ZHES BYED
PA PO'I TSIG SBYOR BA'I PHYIR, DE BZHIN DU 'DI NI LAS SO ZHES PA
DANG, TSIG 'DI NI LAS BRJOD PA'O ZHES SOGS SO, ,GNYIS PA LA,

GSUM, RGYU 'BRAS KYI 'BREL PA RDZAS GRUB BRTAGS LA DGAG PA DANG,
DE YOD PA'I SGRUB BYED DGAG PA DANG, RGYU 'BRAS NGES BYED KYI
TSAD MA BSHAD PA'O, ,DANG PO LA GSUM, 'BREL PA RDZAS GRUB RGYU
'BRAS GNYIS LA DUS GCIG TU GNAS PA DGAG PA DANG, RIM

GYIS GNAS PA DGAG PA DANG, DE'I LAN DGAG PA'O, ,DANG PO NI, GZEGS
ZAN PA NA RE, RJE KHOL SOGS KYI 'BREL PA RDZAS SU MA GRUB KYANG,
RGYU 'BRAS KYI 'BREL PA RDZAS SU YOD CE NA, DE YANG MI RUNG STE,
'BREL PA SNGA MA DE DAG TU MA ZAD RGYU DANG 'BRAS BU'I 'BREL

PA YANG RDZAS SU MA GRUB PAR THAL, RIM DANG CIG CAR GYI DON BYED
PAS STONG BA'I PHYIR DANG, 'CHAD PAR 'GYUR BA'I RIGS PAS GNOD
PA'I PHYIR, 'BREL PA RTAG RDZAS RGYU 'BRAS GNYIS LA DUS GCIG TU
GNAS PA JI LTAR 'GRUB STE MA GRUB PAR THAL, 'BREL PA CHA SHAS

@007B THAMS CAD KYIS STONG PA'I RDZAS SU KHAS BLANGS, ME DU LA
SOGS PA'I RGYU 'BRAS DE GNYIS DUS LHAN CIG TU MI GNAS PAS SO,
,DER THAL, DU BA SKYES PA'I TSE ME ZHIG ,ME'I DUS NA DU BA MA
SKYES PA'I PHYIR, RGYU 'BRAS KYI 'BREL PA DE JI LTAR 'BREL TE
'BREL PA RDZAS

YOD DU MI 'THAD PAR THAL, 'BREL PA CAN GNYIS LA RIM GYIS KYANG MI
GNAS, DUS CIG CAR DU YANG MI GNAS PA'I PHYIR, RTAGS SNGA MA MA
GRUB PA LA GNOD PA 'OG NAS STON PAR 'GYUR RO, ,RGYU'I TSE NA
'BRAS BU MED DU ZIN KYANG, BLOS SPREL TE GNYIS LA GNAS SO

ZHE NA, 'BREL PA RTOG BTAGS SU LEGS PAR GRUB PA YIN NO, ,GNYIS PA
NI, 'ON TE 'BREL PA SNGAR RGYU LA GNAS SHING PHYIS 'BRAS BU LA
GNAS PAS 'BREL PA CAN GNYIS LA GNAS SO ZHE NA, 'BREL PA RDZAS
GRUB DE RIM LAS KYANG RGYU 'BRAS KYI DNGOS PO GANG RUNG GCIG

LA DUS GCIG TU GNAS SHING, CIG SHOS LA RJES SU GNAS PA MI 'THAD
PAR THAL, RGYU LA GNAS PA'I TSE GZHAN 'BRAS BU LA BLTOS PA DANG,
RE BA MED PA YIN LA 'BRAS BU LA GNAS PA'I TSE RGYU LA RE BLTOS
MED PAS GNYIS LA GNAS PA MA GRUB PA'I PHYIR RO, ,DES

NA RGYU 'BRAS KYI 'BREL PA DNGOS PO BA MI 'THAD PAR THAL, RGYU LA
GNAS PA'I TSE 'BRAS BU MED PAR YANG YOD, 'BRAS BU LA GNAS PA'I
TSE RGYU DE MED PAR YANG YOD PA'I PHYIR, RGYU 'BRAS GANG RUNG
GCIG KHO NA LA GNAS PA'I RTAG RDZAS KYI 'BREL PA MED PAR THAL,
RIM

DANG RIM MA YIN PA GANG GI SGO NAS KYANG MI GNAS PA'I PHYIR RO,
,GSUM PA NI, GAL TE RGYU 'BRAS GNYIS LA RIM GYIS GNAS NA YANG,
'BRAS BU LAS GZHAN DU RGYU 'BA' ZHIG LA 'BREL PA 'DI NI GNAS
SHING 'DUG PA'I TSE NA YANG CI STE RGYU 'BRAS DE GNYIS GCIG

@008A *, ,STE 'BRAS BU LA BLTOS SHING RE BA DANG BCAS NAS GNAS
PAS GNYIS LA GNAS PA 'THAD LA 'BRAS BU 'BA' ZHIG LA GNAS PA'I TSE
YANG RGYU LA RE BA DANG BCAS PAS 'BREL PA DE GNYIS LA MI GNAS
PA'I SKYON MED DO ZHE NA, RGYU 'BRAS KYI 'BREL PA

CHOS CAN, RGYU 'BA' ZHIG LA GNAS PA'I DUS DE'I TSE 'BRAS BU DES
KHYOD LA PHAN PA BYED PAR 'GYUR BAR THAL, DE LAS RDZAS GZHAN GANG
ZHIG GIS DE'I TSE DE LA BLTOS PA'I PHYIR, 'DOD DO ZHE NA, DE'I
TSE DES JI LTAR YANG PHAN PA BYED PA MI 'THAD PAR THAL, DE'I

TSE 'BRAS BU DE MED NA STE MED PA'I PHYIR, 'BRAS BU 'BA' ZHIG LA
GNAS PA'I TSE RGYU LA BLTOS PA YANG GNOD PA MTSUNGS PA BRJOD PAR
BYA'O, ,SKABS 'DI DAG PHAL CHER 'BREL PA RDZAS GRUB 'BREL CAN
GNYIS KA'I THUN MONG GI CHOS SU 'DOD PA LA GNOD PA MDZAD

LA, RANG LUGS DU BA ME LA 'BREL PA TSAD MAS GRUB PAR KHAS LEN
KYANG, 'BREL PA RDZAS GRUB 'GOG PA NA 'BREL PA 'DZIN PA'I RTOG
PA'I GZUNG YUL DANG, ZHEN YUL GYI RANG LDOG RDZAS GRUB DGAG DGOS
PAR SHES PAR BYA'O, ,GNYIS PA LA GNYIS, 'BREL PA NYID

CES PA'I RDZAS GRUB KYI DON GCIG 'BREL PA'I RGYU MTSAN GYIS RGYU
'BRAS SU 'DOD PA DGAG PA DANG, PHAN BYED DU YOD MED KYI RJES SU
'GRO LDOG BYA BA DANG BYED PA PO RGYU 'BRAS SU 'THAD PAR SGRUB
PA'O, ,DANG PO LA GSUM, HA CANG THAL BA DGOD PA DANG, 'BREL PA'I

MTSAN NYID RDZAS GRUB DANG LDAN PAS RGYU 'BRAS SU 'DOD PA DGAG PA
DANG, RJES SU 'GRO LDOG BYED PAS KHYAD PAR DU BYAS PA'I SBYOR
BA'I 'BREL PA RGYU 'BRAS SU 'DOD PA DGAG PA'O, ,DANG PO LA GNYIS,
'DOD PA BRJOD PA DANG, HA CANG THAL BA DNGOS SO, ,DANG PO NI, CI
STE

@008B SBYOR BA ZHES PA'I DON GCIG 'PHROD PA 'DU BA'I SGO NAS
'BREL PA'I PHYIR, ME DU SOGS DE GNYIS RGYU 'BRAS NYID YIN NO ZHE
NA, GNYIS PA NI, BA LANG GI G-YAS G-YON GYI RVA YANG RGYU DANG
'BRAS BU'I DNGOS PO DE GNYIS YIN PA 'THOB PAR THAL, KHYOD LTAR NA
DE LA YANG GNYIS

NYID DANG PHA ROL DANG TSUR ROL NYID DANG, RVA NYID LA SOGS PA
DON GZHAN 'PHROD PA 'DU BA'I SGO NAS 'BREL PA'I PHYIR, GNYIS PA
NI, GANG YANG RUNG BA DANG 'BREL PAS RGYU 'BRAS SU 'DOD PA MIN
GYI 'BREL PA'I MTSAN NYID DON GZHAN DANG LDAN PAS, RGYU 'BRAS SU

'DOD DO ZHE NA, 'BREL PA'I MTSAN NYID RDZAS GZHAN DANG LDAN PAS
RGYU 'BRAS SU 'JOG PA MI 'THAD PAR THAL, THA DAD MED NA MI 'BYUNG
BA'I CHOS 'GA' ZHIG 'BREL PA CAN GNYIS LA GNAS PA'I 'BREL PA
'BREL PA YIN GYI 'BREL PA DE'I MTSAN NYID 'BREL PA

CAN DE LAS RDZAS GZHAN DU 'THAD PA MIN PA'I PHYIR, KHAS BLANGS
NA'ANG 'GAL BA STON PA'I DBANG DU BYAS NA GNYIS NYID DANG LDAN PA
GRANGS DANG LDAN PA YIN PAS RGYU 'BRAS SU THAL BAR MI 'GYUR LA
'BREL PA'I MTSAN NYID DANG LDAN PAS RGYU 'BRAS SU 'JOG GO ZHE NA,
KHYOD

LTAR NA GRANGS SOGS DON GZHAN DANG LDAN PAS 'BREL PA'I MTSAN NYID
DANG LDAN PA'I SGO NAS RGYU 'BRAS SU KHAS BLANGS PA LA HA CANG
THAL BA YANG MI NUS PAR THAL, KHYOD LTAR NA DON 'GA' ZHIG GNYIS
LA GNAS PA 'BREL PA'I MTSAN NYID YIN LA RGYU 'BRAS SU 'JOG

PA'I 'BREL PA DE'I MTSAN NYID DE LAS GZHAN DU MIN ZHING DE NI
GNYIS NYID DON GZHAN LDAN PA'I RVA G-YAS G-YON LA YANG MTSUNGS
PA'I PHYIR RO, ,GSUM PA LA GNYIS, 'DOD PA BRJOD PA DANG, DE DGAG
PA'O, ,DANG PO NI, GAL TE SA BON YOD NA MYU GU YOD PA LTA BU

@009A *, ,DON GZHAN SNGA MA YOD NA YOD PA DANG DON GZHAN SNGA MA
MED NA MED PA'I BYE BRAG CAN TE 'BREL PA CAN DES KHYAD PAR DU
BYAS PA'I SBYOR BA RDZAS GRUB KHO NA CI STE RGYU 'BRAS YIN GYI
KHYAD PAR YOD MED KYI RJES SU 'GRO LDOG BYED PA NI RGYU 'BRAS MIN
NO ZHE

NA, GNYIS PA LA GNYIS, DGAG PA DNGOS DANG, DE'I LAN DGAG PA'O,
,DANG PO NI, YOD PA DANG MED PAS KHYAD PAR DU BYAS PA'I SBYOR BA
KHO NA RGYU 'BRAS SU MI RIGS PAR THAL, SBYOR BA'I BYE BRAG CAN
PHAN BYED DU YOD MED KYI RJES SU 'GRO LDOG BYAS PA DANG, BYED

PA PO DE NYID 'DIR NI RGYU DANG 'BRAS BU'I CI'I PHYIR MIN, DE
NYID RGYU 'BRAS KYI DON YIN PA'I PHYIR, GNYIS PA NI, RGYU DANG
'BREL PA CAN GYI YOD PA DANG MED PA GNYIS DANG, 'BRAS BU DANG
'BREL PA CAN GYI YOD PA DANG MED PA GNYIS TE, PHAN BYED DU YOD PA
DANG,

MED PA NI DON MANG PO CAN YIN PAS, DON GCIG BRJOD PAR BYED PA
RGYU DANG 'BRAS BU KHO NA ZHES BRJOD PA'I SGRA'I BRJOD BYAR DE MI
RIGS PAS RGYU 'BRAS SU MI 'DOD DO ZHE NA, YOD MED KYI RJES SU
'GRO LDOG BYAS PA DANG BYED PA PO NI DON THA DAD DU MA CAN YIN
PAS RGYU

'BRAS KHO NA ZHES BYA BA'I SGRA'I BRJOD BYAR MI RIGS PA DE MIN
PAR THAL, RJOD BYED KYI SGRA 'DI NI SMRA BAR BYED PA PO'I BRJOD
'DOD LA BRTEN PA MIN NAM STE, BRJOD 'DOD KYI RJES SU 'BRANG BAS
DON DU MA LA YANG RJOD BYED CIG 'JUG CING, DON GCIG LA YANG RJOD

BYED DU MA 'JUG PA'I PHYIR RO, ,GNYIS PA LA BZHI, DON GZHAN SNGA
MA PHAN BYED DU YOD MED KYI RJES SU 'GRO LDOG BYED PAR GRUB NA,
RGYU 'BRAS KYI BRDA MA SBYAR YANG DON GRUB PA DANG, DE'I RGYU
MTSAN DANG, DE LA RGYU 'BRAS KYI THA SNYAD SBYAR BA'I DGOS PA
DANG, DPE BSTAN

@009B PA'O, ,DANG PO NI, DON GZHAN SNGA MA PHAN BYED DU YOD MED
KYI RJES SU 'GRO LDOG BYA BA DANG, BYED PA POR MNGON SUM GYIS
GRUB NA RGYU 'BRAS KYI DON GRUB ZIN PAR THAL, ME GANG ZAG GI
MNGON SUM GYIS MTHONG NA DE DANG DUS MNYAM DANG, DE'I SNGAR MA
MTHONG BA'I DU BA GLO

BUR DU BYUNG BA MTHONG BA DANG, ME SNGON DU SONG BA DE MA MTHONG
NA DU BA GSAR DU BYUNG BA MA MTHONG BAR RJES SU 'GRO LDOG MNGON
SUM GYIS GRUB PA'I GANG ZAG DES DU BA ME'I 'BRAS BU'O ZHES, DU BA
ME'I 'BRAS BU YIN PA NYID DU NI STON PA'I SKYE BO MED PAR YANG DU
BA ME'I

'BRAS BUR SHES PA'I PHYIR RO, ,GNYIS PA NI, PHAN 'DOGS BYED DU
YOD MED KYI RJES SU 'GRO LDOG BYED PA PO GRUB NA 'BRAS BU'I DON
GRUB ZIN PAR THAL, DE NYID LA 'BRAS BU'I BLO 'KHRUL MED SKYE BA'I
PHAN 'DOGS BYED DU YOD MED KYI RJES SU 'GRO LDOG BYED PAR

MTHONG BA DANG MA MTHONG BA MA GTOGS PA STE, RJES SU 'GRO LDOG
BYED PA PO DE NYID LAS GZHAN LA 'BRAS BU'I BLO NI 'KHRUL MED DU
'JUG PA MI SRID PA'I PHYIR, GSUM PA NI, PHAN BYED DU YOD MED KYI
RJES SU 'GRO LDOG BYA BA DANG, BYED PA PO LA RGYU DANG 'BRAS BU'I

THA SNYAD BTAGS PA LA DGOS PA YOD DE, RJES SU 'GRO LDOG BYED PA
PO 'DI LA 'BRAS BU ZHES PA'I MING DANG LA SOGS PAS RJES SU 'GRO
LDOG BYAS PA LA RGYU'O ZHES SGRA THA SNYAD SBYOR ZHING, RTOGS SLA
BA'I PHYIR BKOD DO STE BKOD PA'I PHYIR, RNAM 'GREL DU, DE

GNYIS LA NI 'BRAS SOGS SGRA, ,THA SNYAD DON DU BKOD PA YIN, ZHES
PA LTAR RO, ,BZHI PA NI, PHAN BYED DU RJES SU 'GRO BA DANG LDOG
PA DAG LAS RGYU DANG 'BRAS BU RDZAS GZHAN MIN NA, BSGRUB BYA DANG
SGRUB BYED DU MI 'THAD PAR 'GYUR RO ZHE NA, RDZAS THA DAD MIN NA,

@010A *, ,BSGYUR BYA SGRUB BYED MI 'THAD PA'I SKYON MED PAR THAL,
SA PO NA DE PHAN 'DOGS BYED DU YOD NA YOD PA'I RJES SU 'GRO LDOG
BYED PA PO YIN PA'I PHYIR CES PA'I RTAGS LAS MYU GU DE SA BON GYI
'BRAS BUR RTOGS SO, ,RDZAS GZHAN MIN YANG,

RTAGS DE LAS RTOGS PA'I PHYIR, DES NA PHAN BYED DU YOD MED KYI
RJES SU 'GRO LDOG BYAS PA DANG, BYED PA PO GNYIS DANG RGYU 'BRAS
RDZAS GZHAN MIN PAR THAL, GANG YANG 'DI NI RGYU'O, ,'DI NI 'BRAS
BU'O ZHES PA'I DNGOS MING GI BRDA RJES SU SMRA BA YI GANG ZAG GI

RJES SU 'GRO LDOG BYAS PA DANG, BYED PA PO BRDA YI DNGOS YUL DU
BYAS NAS RGYU'O, ,'BRAS BU'O ZHES DNGOS MING DE SKAD BRJOD DE
BRJOD PA'I PHYIR, DPER NA NOG DANG LKOG SHAL LA SOGS 'DUS PA'I
GONG BU LAS RANG PHYOGS KYI CHOS SU GRUB PA'I GZHIR BA

LANG RTOGS PA BZHIN NO, ,'DOD NA NOG SOGS 'DUS PA BA LANG GI THA
SNYAD KYI YUL DU BSTAN PA BZHIN DU, DON GZHAN RJES SU 'GRO LDOG
BYAS PA DANG, BYED PA PO YANG RGYU 'BRAS KYI DNGOS MING GI YUL DU
BSTAN PAS DON GZHAN DU 'GYUR BA MIN NO,,

GSUM PA LA GSUM, RGYU 'BRAS NGES BYED KYI TSAD MA DNGOS BSHAD PA
DANG, RGYU 'BRAS KYI 'BREL PA'I THA SNYAD 'KHRUL PA'I DON CAN DU
BSTAN PA DANG, 'BREL PA 'DZIN PA'I BLO MA 'KHRUL BA LA GNOD PA
BSTAN PA'O, ,DANG PO NI, PHA ROL PON RE, PHAN BYED DU

YOD PA DANG MED PA GNYIS RGYU DANG 'BRAS BU YIN NA, RGYU 'BA'
ZHIG DANG, 'BRAS BU 'BA' ZHIG KYANG YOD NA YOD PA DANG, MED NA
MED PA LA BLTOS PAS, RE RE'ANG RGYU 'BRAS SU 'GYUR RO ZHE NA,
SKYON MED DE, PHYI MA YOD PA DANG MED PA'I BYE BRAG GIS RGYU SNGA

@010B MA YOD PA DANG MED PA YIN LA, RGYU SNGA MA YOD PA DANG MED
PA'I BYE BRAG GIS, 'BRAS BU YOD PA DANG MED PA ZHES BYA BA YIN
TE, RGYU 'BA' ZHIG GAM 'BRAS BU 'BA' ZHIG RJES SU 'GRO LDOG BYA
BA DANG, BYED PA PO GNYIS KAR GTOGS PA'I YOD PA DANG, MED PAS

KHYAD PAR DU BYAS PA MIN PAR THAL, SKAD CIG GNYIS PAN YOD PAR
'GYUR BA'I MYU GU YOD NA DE'I SNGA LOGS SU NGES PAR SA BON DE YOD
CING SA BON DE YOD PA NYID NA'ANG DE'I RJES SU NGES PAR MYU GU
YOD PAR 'GYUR BA'I SA BON DANG, MYU GU RGYU 'BRAS SU 'THAD PA'I
PHYIR,

SA BON DANG MYU GU RGYU DANG 'BRAS BUR RAB TU GRUB STE, MNGON SUM
DANG MI DMIGS PA TSAD MA PHRUGS GSUM DAG LAS RGYU 'BRAS SU GRUB
PA'I PHYIR, DE YANG SA BON DANG, MYU GU GNYIS KA SNANG RUNG GI
GZHIR GNYIS KA MA DMIGS PA'I DAG 'DZIN MNGON SUM ZUNG GCIG ,

DE NAS SA BON DMIGS, DE'I RJES SU MYU GU DMIGS PA'I RGYU 'BRAS
KYI NGO BO 'DZIN PA'I MNGON SUM ZUNG GCIG ,DE'I RJES SU SNANG
,RUNG GI SA BON MA DMIGS, DE'I RJES SU MYU GU MA DMIGS PA'I DAG
'DZIN MNGON SUM ZUNG GCIG LAS RTOGS TE, RGYAS PAR GTZO BO LUS

LTA BU'I BSTAN BCOS GSUM GYI RNAM BSHAD DU BSTAN ZIN TO, ,SLOB
DPON DUL BA LHAS RAB TU GRUB CES PA GRAGS PA'I DON DU BSHAD DO,
,GNYIS PA NI, RGYU 'BRAS KYI 'BREL PA STON PA'I TSE NA, RNAM PAR
RTOG PAS DON DAM PAR 'BREL PA MED PA BZHIN DU YOD PA LTAR

STON TE SA BON DANG MYU GU DANG ME DANG DU BA LA SOGS PA RGYU
DANG 'BRAS BU'I SPYOD YUL RNAMS RGYU 'BRAS KYI 'BREL PA 'DZIN
PA'I RNAM PAR RTOG PAS RGYU 'BRAS 'BREL PA GRUB PAR STON PA'I TSE
NA NI, 'BREL PA RANG GZHAN GZUNG YUL DU BYAS NAS 'KHRUL MED DU
STON PA MIN PAR THAL, RE

@011A *, ,SHIG PHAN BYED DU YOD MED KYI RJES SU 'GRO LDOG BYAS PA
DANG BYED PA PO DE TZAM YANG DAG DON TE DE TZAM SA BON DANG DMIGS
YUL DANG, RGYU MTSAN DU BYAS NAS DON LOG CING 'KHRUL PA'I RANG
BZHIN YIN YANG DON DAM PAR GRUB PA'I DON BZHIN DU STON PA'I

PHYIR RO, ,RGYU 'BRAS DUS MI MNYAM YANG 'BREL PA 'DZIN PA LA DUS
MNYAM DU SNANG ZHING, SNANG BTAGS SO SOR MA PHYE BAR 'DI GNYIS DE
BYUNG 'BREL PA'O, ,SNYAM DU ZHEN PAR BYED CING, DES KUN NAS
BSLANGS NAS STON PAR BYED LA, SNANG YUL LA 'KHRUL YANG ZHEN

YUL LA 'KHRUL PA NI MA YIN NO, ,GSUM PA LA GNYIS, DNGOS DANG DE'I
YAN DGAG PA'O, ,DANG PO NI, RGYU 'BRAS KYI 'BREL PA 'DZIN PA'I
BLO LA SNANG BA LTAR RDZAS SU GRUB NA, RGYU 'BRAS GNYIS RDZAS
GCIG GAM THA DAD, PHYI MA LTAR NA, ,DUS MNYAM DU SNANG BAS ME DU

DE BYUNG DU CI ZHIG 'BREL TE MA 'BREL BAR THAL, DUS MNYAM RDZAS
THA DAD PA YIN NA STE YIN PA'I PHYIR, TSOGS PA GCIG LAS SKYES PA
LA 'BREL PA MTSAN NYID PA GRUB PAR 'DOD PA NI, 'DI DAG GIS BKAG
PAS NGAN RTOG 'BA' ZHIG TU SHES PAR BYA'O, ,DANG PO

LTAR NA, ME DU RGYU 'BRAS GANG DER MI 'THAD PAR THAL, RDZAS THA
DAD MIN NA STE MIN PA'I PHYIR RO, ,GNYIS PA NI, GAL TE RDZAS GCIG
DANG THA DAD KYIS BTAGS PA'I SGO NAS SKYON DU 'GYUR BA MA YIN TE,
'BREL PA CAN NYI TSE 'BREL PA'I SGRAR BRJOD PA NI MA YIN GYI RGYU
'BRAS

GNYIS SBYOR BAR BYED PA'I 'BREL PA DON GZHAN ZHIG YOD PA DES
'BREL PAR BZHAG GO ZHE NA, RGYU 'BRAS RANG NYID DON DAM PAR MA
'BREL PA 'BREL PA RDZAS GZHAN GYIS 'BREL PAR BYED PA MI 'THAD PAR
THAL, DON DAM PAR MA 'BREL ZHING SO SO NA 'DUG PA GNYIS

@011B SBYOR BA ZHES PA'I 'BREL PA RDZAS GZHAN GCIG GIS DE GNYIS
DON DAM PAR 'BREL PAR JI LTAR BYED DE DE LTAR BYED MI NUS PA'I
PHYIR, GSUM PA SBYOR BA DANG 'DU BA'I 'BREL PA RDZAS GRUB DGAG PA
LA GSUM, RIGS PA SNGA MAS DON GYIS BKAG ZIN PAR BSTAN PA

DANG, 'DU BA'I 'BREL PA RDZAS GRUB BYE BRAG TU DGAG PA DANG,
'BREL PA RDZAS GRUB YOD PA'I SGRUB BYED DGAG PA'O, ,DANG PO NI,
RIGS PA CAN PA DANG, BYE BRAG PAS BTAGS PA'I 'BREL PA CAN GOS THA
DAD NA GNAS PA'I 'BREL PA SBYOR BA'I 'BREL PA DANG, GO SA

THA MI DAD NA GNAS PA'I 'BREL PA 'DU BA'I 'BREL PAR 'DOD PA SOGS
KYANG DON GYIS BKAG ZIN TE, SBYOR BA DANG 'DU BA DANG RJE KHOL
GYI 'BREL PA LA SOGS PA RDZAS SU MA GRUB PAR THAL, 'BREL PA DE
DAG THAMS CAD RGYU 'BRAS KYI 'BREL PA RDZAS GRUB 'GOG PA'I

RIGS PA DES KYANG LEGS PAR DPYAD NAS RDZAS SU GRUB PA BKAG ZIN PA
YIN PA'I PHYIR, KYANG GI SGRAS 'OG NAS KYANG 'CHAD CES PA'O,
,GNYIS PA LA BZHI, DGAG PA DNGOS DANG, 'DU BA CAN GNYIS SKYED
BYED DU 'DOD PA DGAG PA DANG, BSKYED BYA SKYED BYED YIN

PAS 'DU 'BREL GRUB NA HA CANG THAL BA RGYU 'BRAS YIN PAS SBYOR
'BREL CAN DU 'DOD PA DGAG PA'O, ,DANG PO NI, RIGS PA CAN PA NA
RE, SNAM BU LA DKAR PO NYID RDZAS GZHAN YIN YANG 'DU BA'I 'BREL
PA GRUB PAS, 'DU BA CAN DANG, 'DU BA GSUM KA RDZAS THA DAD

DO ZHE NA, SNAM BU DKAR POR GNAS PA'I TSE SNAM BU DANG DKAR PO
NYID DE 'DRA BA LA RDZAS GZHAN GYI 'BREL PA MED PAR THAL, DE
GNYIS PHAN TSUN GANG GIS KYANG CIG SHOS LA PHAN PA MI BYED PA'I
PHYIR, GAL TE RGYU 'BRAS MIN YANG GRUB ZIN GNAS PA'I RTEN DON
GZHAN YIN

@012A *, ,NO ZHE NA, DE MI 'THAD PAR THAL, 'KHAR GZHONG DANG,
DE'I NANG GI ZHO LTAR RGYU 'BRAS KHO NA DON GZHAN GYI RTEN BRTEN
PAR 'JIG RTEN NA GRAGS SHING TSAD MAS KYANG 'THAD PA'I PHYIR,
GZHAN YANG KHYOD KYI SPYI GSAL BA LA 'DU 'BREL GRUB PAR KHAS

BLANGS KYANG RGYU 'BRAS SU MI RUNG STE SPYI RTAG PA'I PHYIR RO,
,GNYIS PA LA GNYIS, 'DOD PA BRJOD PA DANG, DE DGAG PA'O, ,DANG PO
NI, SNAM BU DANG DKAR PO RGYU 'BRAS MIN YANG, RDUL PHRAN RIGS
MTHUN GNYIS LTA BU 'DU BA CAN NI 'GA' ZHIG GIS 'PHRAD CING 'DUS

PA LA BRTEN NAS 'DU BA'I 'BREL PA GRUB PA'I 'BRAS BU YAN LAG CAN
GYI RDZAS BSKYED PAR BYED PAS 'DU BA CAN DANG 'DUS PA GNYIS 'BREL
PA GRUB CING RGYU 'BRAS NGA [?] YIN NO ZHE NA, YANG, GNYIS PA NI,
'DU BA DANG 'DU BA CAN DUS MNYAM PA'I RGYU 'BRAS SU MI 'THAD

PAR THAL, 'BRAS BU SKYES PA DE'I TSE SKYED BYED 'DU BA CAN 'DI
MED 'DU BA CAN YOD PA DE'I TSE 'DU 'BREL GRUB PA'I YAN LAG CAN
GYI RDZAS MA SKYES PA'I PHYIR, RGYU 'BRAS YIN PAS DE GNYIS 'DU
'BREL GRUB PAR 'GYUR BA MIN PAR THAL, DE LTA NA RDZA MKHAN DANG,
RDZA

BUM YANG 'DU 'BREL GRUB PAR SHIN TU HA CANG THAL BAR 'GYUR BA'I
PHYIR, GSUM PA NI, YAN LAG DANG YAN LAG CAN DANG SNAM BU DANG
DKAR PO SOGS 'DU BA CAN DE GNYIS DANG NI GZHAN YANG 'DU BA DANG
DE LAS GZHAN YANG PHAN TSUN GCIG LA GCIG PHAN

PA MI BYED PAR YANG CI STE 'DU 'BREL GRUB BO ZHE NA, DON NI YAN
LAG DANG YAN LAG CAN NI 'DU BA CAN YIN LA DE GNYIS RGYU 'BRAS MIN
YANG DON GZHAN GYI 'BREL PA GRUB PAR 'DOD PA DANG, YANG 'DU BA
DANG 'DU BA ZHES PA'I 'BREL PA YANG RGYU 'BRAS MIN YANG 'BREL

@012B PA GRUB PAR 'DOD PA BYE BRAG PA'I RTZA BA'I 'DOD PA MIN
YANG, SKYON SPONG NGO, ,RGYU 'BRAS MIN BZHIN DU RDZAS GZHAN GYI
'BREL PA MI 'THAD PAR THAL, DE LTA NA 'BREL MED KYI RDZAS THA DAD
MTHA' DAG KYANG PHAN TSUN 'BREL PA CAN DU THAL BAR 'GYUR PA'I
PHYIR, BZHI PA NI,

'DU BA CAN BKAG PAS SBYOR BA CAN YANG BKAG ZIN MOD SBYOR BA 'GOG
PA'I RIGS PA GZHAN STON PA NI, 'DU BA DANG 'DU BA CAN BSKYED BYA
SKYED BYED MIN YANG, RDUL PHRAN RIGS MTHUN GNYIS LA SOGS PAS
SBYOR BA'I 'BREL PA BSKYED PAS SBYOR BA CAN DU 'DOD

DO ZHE NA, SBYOR BA CAN GYIS SBYOR BA'I 'BREL PA MI SKYED CING
SBYOR BA BSKYED DU CHUG KYANG SBYOR BA SKYED BYED YIN PA DES
SBYOR BA CAN DE GNYIS SBYOR BA CAN DU MI 'DOD DE 'DOD MI RIGS PAR
THAL, SDONG PO DANG BYA 'PHRAD PA'I SBYOR BA GANG ZAG GCIG GIS
LAS KYIS BSKYED PA DANG, LUG GNYIS

'THAB PA GANG ZAG GNYIS KYI LAS KYIS BSKYED PA SOGS LAS SNGA
MA'ANG SBYOR BA CAN DU GRUB PAR THAL BA'I PHYIR, SOGS PAS SBYOR
BA YANG SBYOR BA CAN DU THAL BA'O, ,SBYOR BA SNGA MA'ANG SBYOR BA
PHYI MA CAN DU THAL, DES DE BSKYED PAR KHAS BLANGS PA'I PHYIR,
SBYOR BA BSKYED PA'I SGO

NAS SBYOR BA CAN KHAS LEN PA MIN GYI SBYOR BA CAN DE SBYOR BA
GRUB ZIN GNAS PA'I RTEN YIN PA'I SGO NAS SBYOR BA 'JOG BYED YIN
PAS SBYOR BA CAN DU 'DOD DO ZHE NA, SBYOR BA CAN DANG SBYOR BA
RGYU 'BRAS MIN YANG GRUB ZIN GNAS PA'I DON GZHAN GYI RTEN DANG
BRTEN PAR

MI 'THAD PAR THAL, GNAS BYED KYIS DON GNAS PAR BYED PA'ANG RGYU
'BRAS LAS MA 'DAS PAR TSAD MA RNAM 'GREL DU, RGYAS PAR RAB TU
BRJOD ZIN PA'I PHYIR RO, ,GSUM PA LA GSUM, SBYOR BA 'DU BA SOGS
LA DMIGS PA'I BLO SKYE BA'I RGYU MTSAN GYIS SBYOR BA

@013A *, ,DANG 'DU BA SOGS DON GZHAN YOD PA DGAG PA DANG, DES NA
'BREL PA CAN NYID LA DMIGS NAS 'BREL PA'I BLO SKYE BA YIN PA
DANG, DNGOS PO RDZAS THA DAD LA 'BREL PA RDZAS GRUB MED PAR GRUB
PA'O, ,DANG PO NI, SBYOR BA SOGS DON GZHAN

MED PAR YANG DE'I BLO SKYE NA, BRAL BA LA YANG LDAN PA'I BLO
DANG, LDAN PA LA YANG BRAL BA DANG, GNAS PA LA YANG MI GNAS PA'I
BLO SKYE BAR 'GYUR BAS DES NA SBYOR BA DANG 'DU BA DANG, LDAN PA
DANG, BRAL BA'I LAS DON GZHAN DE DAG GI BLO'I RGYU YIN LA, DE

BZHIN DU SKYES BU 'GRO BA'I LAS DON GZHAN 'GRO'O SNYAM PA'I BLO'I
RGYU YIN PAS 'BREL PA DNGOS PO BA YOD DO ZHE NA, RANG 'GREL DU,
DE MI RUNG STE, DRI BA MTSUNGS PA'I PHYIR RO ZHES PA RTZA TSIG
LTAR SNANG YANG, 'BREL PA'I TSIG YIN LA DE'I DON NI, BRAL BA CAN
DANG

LDAN PA CAN GYI NGO BO LA KHYAD PAR MED PAR KHYOD KYIS KHAS
BLANGS BAS SKYON KHYOD NYID LA MTSUNGS SO ZHES PA'I DON TO,
,KHYOD KYI LUGS LA YANG LDAN PA LA BRAL BA'I BLO DANG, BRAL BA LA
YANG LDAN PA'I BLO SKYE BAR THAL, THAL MO BRDAB PA DANG, SHING
GSHAGS PA LTA

BU LDAN PA DANG RNAM PAR PHYE BA DANG, YAN LAG CAN GYI RGYU RDUL
PHRAN GNYIS SBYOR BA DANG SKYES BU 'GRO BA DANG, GNAS PA LA SOGS
PA'I BLO SKYE BA'I GNAS DE GZHIR RUNG BA'I RDZAS KYI DNGOS PO DE
PHYIS KYANG DE KHO NA LTAR 'GYUR NA STE DE LTAR KHAS BLANGS PA'I
PHYIR,

LDAN PA LA BRAL BA'I BLO DANG, BRAL BA LA LDAN PA'I BLO SKYE BAR
THAL, DE'I BLO SKYE BA'I GZHIR RUNG BA'I DNGOS PO RTAG NA NI STE
RTAG PAR KHAS BLANGS PA'I PHYIR DANG, LDAN PA DANG BRAL BA SNGA
MA LAS LOG PAR YANG MTHONG BA'I PHYIR RO, ,KHYAB PAR THAL, RTAG
PA'I RDZAS

@013B YIN NA, RANG BZHIN SNGA MA DE DANG BRAL PAR 'GAL BA'I PHYIR
RO, ,DE BZHIN DU GZHAN DANG GZHAN MIN PA'I BLO SKYE BA SOGS LA
YANG SBYAR RO, ,GNYIS PA NI, 'BREL PA'I BLO SKYE BA LA 'BREL PA
DON GZHAN KHAS BLANGS NA HA CANG THAL BA'I NYES PAR 'GYUR BA DE
BAS NA BRAL

BA DANG LDAN PA DANG 'GRO BA SOGS KYI BLO SKYE BA'I GZHIR RUNG BA
BRJOD PA NA BRAL BA DANG LDAN PA DON GZHAN 'GRO BA PO LAS RDZAS
GZHAN PA'I 'GRO BA'I LAS SOGS DON GZHAN BRTAGS PAS CI ZHIG BYA
DGOS PA MED CING MI RIGS PAR THAL, LDAN PA CAN DANG,

BRAL BA CAN DANG, 'GRO BA PO'I NGO BO 'DI LA LDAN NO, ,BRAL LO
'GRO'O SNYAM PA'I BLO SKYE BA YIN PAR NGES PAR BRJOD PA 'THAD
PA'I PHYIR RO, ,GSUM PA NI, DES NA 'GRO BA DON GZHAN DANG SBYOR
BA DANG, BRAL BA DANG, GZHAN DANG, GZHAN MIN PA SOGS

RTAG RDZAS KYI 'BREL PA MA GRUB PAR THAL, MI DU DANG SA MYUG SOGS
DNGOS PO RDZAS THA DAD DE DAG RNAMS LA 'BREL PA RDZAS GRUB MED
CING YOD NA YANG 'DI'I 'BREL PA 'DI'O ZHES DNGOS POR GYUR PA'I
'BREL PA MI 'GRUB PA'I PHYIR, DER THAL, GZHAN DBANG DANG 'DRES PA

SOGS KYI 'BREL PA RDZAS GRUB BKAG ZIN PA'I PHYIR, 'GRO BA'I BYA
BA SOGS DON GZHAN MED KYANG, DNGOS PO 'GRO BA DANG, SBYOR BA
DANG, BRAL BA SOGS MI 'THAD PA'I SKYON MED PAR THAL, RANG GI RGYU
SO SO LAS SKAD CIG SO SOR SKYE BA YI DNGOS PO RDZAS THA DAD 'DI'I

NGO BO KHO NA GOS GZHAN DU BSKYOD PA DANG, SO SOR GNAS PA DANG,
GSAR DU 'DUS PA SOGS, 'GRO BA SOGS YIN PAR RIGS PA'I PHYIR RO,
,DNGOS PO RTAG PA NI, 'BREL PA'I BLO SOGS KYI RGYUR RNAM PA THAMS
CAD DU MI RIGS PAS DNGOS PO RNAMS MI RTAG PA'I RANG

@014A *, ,BZHIN DU KHAS BLANGS PA LA BRTEN NAS BDAG MED GNYIS
RTOGS PA LA MKHAS PAR BYA'O, ,BZHI PA MJUG GI DON LA GNYIS, BSTAN
BCOS GANG GIS MDZAD PA DANG, LOTZTSA BA GANG GIS BSGYUR BA'O,
,DANG PO NI 'BREL PA BRTAG PA'I RAB TU BYED

PAS BCU'I DBANG PHYUG SLOB DPON MKHAS PA BDAG NYID CHEN PO CHOS
KYI GRAGS PAS MDZAD PA DANG, DE'I RNAM BSHAD NYI MA'I SNYING PO
ZHES BYA BA RDZOGS SO, ,GNYIS PA NI, RGYA GAR GYI MKHAN PO DZNY'A
NA GAR BHA YE SHES SNYING PO DANG, LOTZTSA BA BAN SDE NAM MKHAS
RGYA

SKAD LAS BOD SKAD DU BSGYUR ZHING, YANG RGYA GAR GYI MKHAN PO
CHEN PO DPAL RAB 'BYOR ZHI BA DANG, ZHU CHEN GYI LOTZTSA BA DGE
SLONG TING NGE 'DZIN BZANG POS RGYA GAR GYI SKAD LAS BOD KYI SKAD
DU BSGYUR CING 'CHAD NYAN GYIS GTAN LA PHAB PA'O,, ,,TSAD MA'I

DE NYID SHIN TU RTOGS DKA'I GNAS, ,RIGS LAM MTHAR THUG 'BREL PA
BRTAG PA 'DI, ,DUL LHA BRAM ZE'I 'GREL PA LA BRTEN NAS, ,BDAG
NYID CHEN PO'I BZHED PA JI BZHIN BSHAD, ,'DIR 'BOD DGE BA RGYA
CHEN GANG THOB DES, ,SRID PA'I BTZON RAR BCINGS

PA'I 'GRO BA RNAMS, ,SDUG KUN 'BREL PA MA LUS BCOM GYUR TE, ,'CHI
MED THAR PA'I GO 'PHANG BGROD GYUR CIG ,'BREL PA BRTAG PA'I RNAM
BSHAD NYI MA'I SNYING PO ZHES BYA BA 'DI NI, RGYAL BA'I RIGS LUGS
PA CHEN PO KU MA RA MA TI'I ZHAL SNGA NAS DANG, SNYIGS

DUS KYI THAMS CAD MKHYEN PA BLO BZANG GRAGS PA DPAL BZANG PO YAB
SRAS GNYIS KYIS LEGS PAR BSHAD PA LAS, RIGS PA SMRA BA'I DGE
SLONG DAR MA RIN CHEN GYIS 'BROG RI BO CHE DGE LDAN RNAM PAR
RGYAL BA'I GLING DU SBYAR BA'O, ,YI GE PA NI SDOM BRTZON DAM

@014B PA RIN CHEN CHOS RGYAL LO, ,'DIS KYANG RIGS GNAS THAMS CAD
PHYOGS KUN TU RGYAS PAR GYUR CIG, ,, ` AOm SVASTI, PHAN BDE'I
'BYUNG GNAS RGYAL BSTAN YONGS 'DU'I LJON, ,RAB RGYAS 'GRO KUN
THAR MCHOG 'BRAS BZANG LA, ,SPYOD PHYIR

BKRA SHIS LHUN GRUB CHOS GRVA CHER, ,CHOS SBYIN 'DZAD MED DAL
'GRO'I RGYUN 'DI SPEL,, ,,SARBA MANGGA LAm,, ,,

