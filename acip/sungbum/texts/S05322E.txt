*, ,MKHA' 'GRO RGYA MTSO'I SKOR GYI ZIN BRIS RJE NYID KYIS GNANG
BA BZHUGS, ,

@001A #, ,MKHA' 'GRO RGYA MTSO'I 'GREL PA GRU GZINGS KYI LE'U
DANG POR, 'DIR GAL TE DE SRID DU DON MED PA CAN THOG MA DANG THA
MED PA NYID KYIS RAB TU MI GNAS PA DANG, RAB TU GNAS PA DANG
BRAL BA

YIN NA, DE'I TSE LUNG THAMS CAD DON MED PAR 'GYUR RO, ,DE BZHIN
GSHEGS PA'I GSUNG YANG TSAD MAR MI 'GYUR RO, ,DE RNAMS KYIS
KYANG DMYAL BA LA SOGS PAR 'GRO BAR BYED DO, ,ZHES GZHAN DAG THE
TSOM ZA NA DE'I

PHYIR BCOM LDAN 'DAS KYIS GSUNGS PA'I LAN TSIG GSUNGS PA, GANG
'DRA BA ZHES BYA BA LA SOGS PA STE DPE GSUNGS PA'O, ,GZHAN 'DU
SHES ZHES BYA BA NI GZHAN DU PHYI ROL BA NAM MKHA' YONGS SU
BRTAGS PAR GANG

'DRA BA STE, MDO SDE PA RNAMS KYIS RNAM PA THAMS CAD KYI DNGOS
POR RO, ,DE 'DRA BA NI BDAG RIG PA STE ZHES BYA BA NI RAB TU
GNAS PA'I MYA NGAN LAS 'DAS PA'I RANG BZHIN RDO RJE PHAG MOS
YANG DAG PAR RTOGS PA'O, ,SNANG BA MED

KYANG YONGS SU GSAL ZHES BYA BA NI GZUNG BA DANG 'DZIN PA'I RNAM
PA DANG BRAL BAS SNANG BA MED PA DANG, DE'I RNAM PA RNAMS KYIS
SEMS CAN RNAMS KYI DGA' BAR BYED PA NYID KYI PHYIR YONGS SU GSAL
BAR YANG STE, RANG GI RIG

@002A *, ,PA'I RANG BZHIN ZHES BYA BA'I DON TO, ,DE LTAR BCOM
LDAN 'DAS 'BYUNG BA ZHES BYA BA NI RNAM PA THAMS CAD KYI BDAG
NYID 'DIR MED PA STE, GCIG DANG DU MA'I RANG BZHIN DANG 'DIR
BRAL BAS SO, ,

DER ZHES BYA BA NI RNAM PA THAMS CAD DU GONG BU RDUL PHRA RAB
KYI CHA DRUG GI DBYE BA MED DO, ,'ON KYANG THA SNYAD DU 'JIG
RTEN PA GZHAN LA ZHES BYA BA STE, 'JIG RTEN GYI THA SNYAD TZAM
MO, ,MI BDEN PA'I BDEN PA NYID DE DE RNAMS KYIS

RTOGS PA SNA TSOGS RNAMS LA GNOD PAR 'GYUR TE DAR GYI SRIN BU
BZHIN NO, ,DE'I PHYIR MA SKYES PA MI 'GAG PA SGYU MA DANG SMIG
RGYU DANG MTSUNGS PA'O, ,DER NI MNGON SUM GYIS KYANG NI, ,YOD
PAR MI MTHONG MI BDEN PA'O, ,DBANG

PO RNAMS LA RANG BZHIN NI, ,MTHONG YANG MED PA BLTA BAR BYOS,
,RANG BZHIN LA YANG DBANG PO MED, ,DE RU GZUGS NI CI ZHIG
MTHONG, ,YID KYIS DMIGS PA'I GZUGS KYANG NI, ,YID NI NAM MKHA'I
MTSAN NYID DO, ,THAMS

CAD RGYU RKYEN TSOGS LAS SKYES, ,SA LU LA SOGS MYU GU BZHIN,
,BEM PO'I DNGOS PO THAMS CAD DU, ,RNAM PAR 'PHRO BAR MI 'DOD DO,
,DBANG PO GCIG SOGS THAMS CAD NI, ,KHU BA DANG NI KHRAG LAS
BYUNG, ,LUS KYIS SU

@002B NI MI 'DOD DE, ,SKAD CIG PAS NI SKYE BAR BYED, ,CES SO,
DPE GSUNGS PA, NAM MKHA' ZHES BYA BA LA SOGS PA STE, JI LTAR
ZHES BYA BA NI YE SHES KYI NAM MKHA' LAS BYUNG BA YE SHES KYI
ZHES BYA BA NI YE SHES KYI NAM MKHA' LAS BYUNG BA YE SHES KYI
ME'I RANG BZHIN

SANGS RGYAS KYI GZUGS RANG GI BAG CHAGS KYI SKYON DANG BRAL BA
YIS SEMS CAN RNAMS LA YANG DAG PA'I YE SHES KYI SNANG BA BYED PA
ZHES BYA BA'I DON TO, ,JI LTAR RO BRO BA NI GCIG DNGOS LA ZHES
BYA BA NI SKYU RU RA LA SOGS PA'I RDZAS GCIG LA RO BRO BAR 'GYUR
TE,

DE'I NANG NAS DNGOS PO MANG PO ZHES BYA BA NI DE BZHIN DU'ANG
'CHOS PA DANG MYANG BA DANG, LCES RO DE BZHIN DU BZUNG BA DANG,
BLDAD PA DANG MID PA RNAMS KYIS LAN TSVA DANG KHA BA DANG BSKA
BA DANG TSA BA DANG MNGAR BA'I RIM PA JI LTAR GO BAR BYA'O ZHES
SO, ,LHAN CIG

SKYES PA'I DGA' BA'I CHOS GANG 'DIR RNAM PAR BRTAGS NA RGYU
RKYEN GYI DBANG GIS SKYE BA STE, DE NYID LA NYE BAR DMIGS PA MED
CES BYA'O, ,BSGRUB PAR BYA BA CI ZHE NA, DPER BYA MED PA YI NI
CHOS, ,RDO RJE LA NI DGA' BAR GYIS, ,ZHES BYA BA STE, MI PHYED
PA'I RDO

RJE'I YE SHES DBYE BA MED PA'I CHOS NYID KYI YE SHES, TSAD MED
PA DPE DANG BRAL BA'I DON CAN LA DGA' BAR GYIS ZHES BYA BAR
DGONGS SO, ,DE LTAR LHA'I RNAM PA'I RNAL 'BYOR BDAG CES BYA BA
NI SBYOR BA 'DIS DKYIL 'KHOR GYI 'KHOR LO BSGOM PA'O, ,'PHRAL DU

YID CHES BYED PA CAN ZHES BYA BA NI, PHYAG RGYA CHEN PO'I 'BRAS
BU STER BA PO RANG GI 'DOD PA'I LHA BSGOMS PA TZAM GYIS ZHES BYA
BA'O, ,DE'I MI MTHUN PA'I PHYOGS BYAS PA'I SKYE BO LA BRTEN PA
GZHAN GYI RNAL 'BYOR GYI DBANG DU BYAS NAS GSUNGS PA, LUGS MA LA

@003A *, ,SOGS PA ZHES BYA BA STE, DE LTAR SNGON DU BSHAD PA'I
RNAL 'BYOR SPANGS NAS, LUGS MA STE, BZLAS PA DANG RI MO LA SOGS
PA'I SBYOR BA LA BRTEN PA'O, ,DES RNAM PAR BYAS PA'I DBYIBS ZHES
BYA BA NI DMYAL BA LA SOGS PA SKYES

BU'I RNAM PAR 'GRO BA'O, ,THAR PA LA GNAS PAR MI 'GYUR RO,
,'DI'ANG, JI LTAR BYIS PAS RNAM BRTAGS PA'I, ,PHYI ROL DON NI
YOD MIN TE, ,BAG CHAG KYIS NI DKRUGS PA'I SEMS, ,DON DU SNANG BA
RAB TU SKYE, ,ZHES SO, ,'ON KYANG SNGON DU BSHAD PA'I RNAL

'BYOR GYI KHYAD PAR DU BYED PA STONG PA NYID DANG POR DU BA LA
SOGS PA'I RTAGS BCUS AA BA DH'U T'I'I NANG DU SON PA RAB TU
BSGRUB PA STE, YAN LAG DRUG GI RNAL 'BYOR GYIS KYANG MTSON PAR
BYA'O, ,ZHES BYA BA'O, ,DE'ANG SO SOR SDUD DANG DE BZHIN DU,
,BSAM GTAN SROG

STZOL 'DZIN PA DANG, ,RJES SU DRAN DANG TING NGE 'DZIN, ,SBYOR
BA YAN LAG DRUG TU 'DOD, ,CES SO, ,DES SGOM PA PO GNAS PA PO LA
SOGS PA DES RANG GI GZUGS MTHONG BA'O, ,RANG BYIN BRLAB PA'I
MTSAN NYID DO, ,ZHES BYA BA NI KHA DOG SNA TSOGS KYI RANG

BZHIN RNAMS SU MTHONG BA'O, ,DE LTAR LUGS MA LA SOGS PA LA RANG
BZHIN THAMS CAD BYIN GYIS BRLAB PAR BYA'O, ,ZHES BYA BA STE RANG
BYIN GYIS BRLAB PA'I MTSAN NYID DO, ,RANG BYIN GYIS BRLAB PA
ZHES BYA BA LA SOGS PA RTOGS PAR SLA'O, ,DE'I PHYIR

ZHES BYA BA LA SOGS PAS SGYU MA ZHES BYA BA NI DNGOS PO THAMS
CAD THOG MAR DPE BCU GNYIS RNAMS KYIS NYE BAR MTSON PAR BYA'O,
,ZHES BYA BA STE, DE LA SGYU MA DANG SMIG RGYU DANG ME LONG GI
GZUGS BRNYAN DANG BRGYA BYIN GYI GZHU DANG SPRIN DANG DRI ZA'I
GRONG KHYER

@003B DANG CHU'I ZLA BA DANG CHU'I CHU BUR DANG GSAL SNANG DANG
SGYU 'PHRUL DRA BA DANG, RMI LAM DANG, BRAG CHA'O, DE LTAR SGYU
MA LA SOGS KUN, ,RNAL 'BYOR RNAMS KYI RANG MTSAN NYID, ,PHUNG PO
SGYU MA'I RANG BZHIN TE, ,RNAM SHES BRGYAD NI SMIG RGYU'O, ,ME
LONG GI

NI GZUGS BRNYAN KYANG, ,DBANG PO RNAMS KYI RANG BZHIN NO, ,YUL
RNAMS BRGYA BYIN GYI NI GZHU, ,SKYE MCHED SPRIN GYI GRIB MA'O,
,KHAMS NI DRI ZA'I GRONG KHYER TE, ,LAS KYI DBANG PO ZLA BA
GANG, ,CHU BUR LAS KYI BYA BA STE, ,DNGOS PO RNAMS NI GSAL SNANG
BZHIN, ,SGYU

'PHRUL DRA BA 'KHOR BA STE, ,RMI LAM DANG MNYAM BLTA BAR GYIS,
,'DOD CHAGS LA SOGS BRAG CHAR NI, ,BSGOM PAR BYA ZHING BZLOG PAR
GYIS, ,DE PHYIR 'DI RNAMS SGYU MA CHA, ,RANG BZHIN MTHA' YI
RGYAL BA'O ZHES BYA'O, ,DE NYID KYI PHYIR BYANG CHUB BLA NA MED
PA 'THOB CES BYA

STE, BYANG CHUB CES BYA BA NI BYANG CHUB CHEN PO'I STE SGYU MA'I
RGYAL BA RNAMS DANG DBYER MED PA NYID KYIS 'OD GSAL BAR RANG
BZHIN GYIS 'BYUNG ZHES PA'O, ,LE'U DANG POR, YONGS SU SHES PAS
'GROL BA'O ZHES BYA BA NI PHUNG PO DANG KHAMS DANG SKYE MCHED LA
SOGS PA

RNAMS 'KHRUL PAS DRI ZA'I GRONG KHYER LTA BUR YONGS SU MA SHES
PAS 'CHING BA'O, ,SKYE BA DANG 'GAG PA RNAM PAR DPYAD PAS DNGOS
PO MED PA'I PHYIR DE RNAMS KYIS YONGS SU SHES PA DANG LHAN CIG
RNAM PAR DPYAD PAS MA 'KHRUL BAS RANG BZHIN GYIS 'OD GSAL BA'I
RNAM

PAR YANG 'CHAD PAR 'GYUR BA'I MCHOD PA BZHI LA SOGS PA'I DE KHO
NA NYID RNAMS KYIS 'GROL BA STE, RMONGS PAS YONGS SU SHES PA
SPANGS PA ZHES BYA BA'I DON TO, ,SEMS NYID CES BYA BA NI SNA
TSOGS PA BUM PA DANG SNAM BU LA SOGS PA'I DNGOS PO MED PA

@004A *, ,STE SNA TSOGS PA GCIG GI RNAM PA NYID PAS DNGOS SU YOD
PA'I KHAMS GSUM GNAS PA'O, ,LUS LA SOGS PA'I KHAMS SU GNAS PAR
BSHAD PAS 'OD GSAL BA'I SEMS DE STON PA'I DBANG GIS SHES RAB KYI
PHA ROL

TU PHYIN PA'I RANG GI MTSAN NYID CHOS THAMS CAD YONGS SU SHES
PA'O, ,DES DE BZHIN DU 'CHAD PAR 'GYUR RO, ,DE LTAR YANG GSUNGS
PA, SNA TSOGS 'OD GSAL BA NI MA, ,DNGOS PO KUN GYI PHA YIS NI,
,SKYED PAR BYED CING DE BZHIN DU, ,BSKRUN TE KUN RDZOB TU NI
SON, ,'OD GSAL DANG BRAL

BYANG CHUB NI, ,BDAG BYIN BRLABS PA MI MTHONG NGO, ,DE YIS BYANG
CHUB NGES SHES PAS, ,BSTAN BYA STON PA DBYER MED DE, ,KUN RDZOB
DANG NI DON DAM PA, ,GTZO BO DANG NI DKYIL 'KHOR PA, ,RNAM PA
GCIG TU RIG GANG GIS, ,DE NI BSRUNG BA KUN TU SON, ,CES

SO, ,LE'U GSUM PA LAS, DE'I PHYIR RNAL 'BYOR GYI RGYUD RNAMS SU
SEMS 'OD GSAL DU SON PAS DE KHO NA NYID RANG GI RIG PA GNYIS SU
MED PA YID CHES PAS RANG GIS DNGOS SU NYAMS SU MYONG BAR 'GYUR
RO, ,GAL TE SEMS DE SRID DU 'OD BSAL BAR

SON PA DE'I TSE DE KHO NA NYID LA SOGS PA'I RNAL 'BYOR GYI RGYUD
RNAMS SU GANG GIS YID CHES PAR 'GYUR BA GSUNGS PA, SLOB DPON
GYIS SEMS RDO RJE ZHES BYA BA STE, 'DIR MKHAS PA RNAMS KYIS THOG
MAR RTZA'I YI GES BYE BRAG SMRA BA DANG MDO SDE PA'I

TSUL LA BRTEN PAR BYA'O, ,DE JI LTAR ZHE NA, GSUNGS PA, 'DIR LUS
LA 'BYUNG BA CHEN PO LA SOGS PA'I KHAMS RNAMS CHOS MNGON PA'I
RIGS PAS DANG BYE BRAG SMRA BA'I CHOS KYIS RNAL 'BYOR PA DES MI
RTAG PAR BYA'O, ,DES SLAR YANG MDO SDE PA RNAM

@004B PA DANG BCAS PA'I LTA BA LA SEMS BRTAN PA SKYED PAR BYED
DE SNA TSOGS PA'I SKYES RABS LA SOGS PA'O, ,DE LTAR YANG MI BDEN
PAR BYAS NAS SEMS NAM MKHA'I NGO BO CAN DU RNAL 'BYOR SPYOD PAR
GYUR PA MA RIG PA YONGS SU SPONG BA LAS SEMS RDO RJE'O, ,DBU MA
NI RTZA

BA STE DE LTAR SPYOD YUL NI DNGOS PO THAMS CAD DO, ,DE RNAMS KYI
SPYOD PA NYID KYI PHYIR YONGS SU SHES PA DANG RIG PA'O, ,DE LTAR
SEMS KYI RDO RJE'I CHOS THAMS CAD KYI SLOB DPON GYIS DE'I TSE
KHYAD PAR NYID KYIS DE'I NANG DU CHOS THAMS CAD SON PA'O, ,DE'I
PHYIR RNAL 'BYOR MA

RNAMS KYI LUS KYI DE KHO NA NYID LA SOGS RIGS PA PO KUN RDZOB
KYI 'OD GSAL BAR SONG BA'ANG SGYU MA'I RNAM PAS SEMS RDO RJE SO
SOR SNANG BA'I SKU'I RNAM PA NYID KYIS SO, ,DON DAM PAR NI THAMS
CAD DU RGYAN BTAGS SGRO BTAGS PA THONG ZHIG, DE JI LTAR ZHE NA,
DBU MA'I TSUL ZHES BYA

BA GSUNGS PA, YOD MIN MED MIN YOD MED MIN, GNYIS KA'I BDAG NYID
CAN MA YIN, ,MTHA' BZHI LAS NI RNAM GROL BA, ,DE KHO NA NYID DBU
MAR SHES ZHES BYA BA'O, ,DE LTAR GNAS SKABS THAMS CAD DANG BRAL
BA BZHI PA LAS 'DAS PA'I NGES PAR BZHAG PA

DE NYID KYI GNAS SKABS SLOB DPON ZHES BYA BA'I DON TO, ,DE'I
PHYIR DE NYID BRTAN PA THOB PA ZHES BYA BA NI BLA MA RDO RJE
'CHANG LAS DPE YIS MTSON PAR BYA BA'I MTHAR DE KHO NA NYID THOB
PA'O, ,DE 'ANG JI LTAR PHA DANG MA SNYOMS PAR 'JUG PA'I DUS SU
DRI ZA'I SEMS CAN

GYI BDE BA NYAMS SU MYONG STE 'DZAG PA'I DUS SU NI DE BZHIN DU
DE LTAR NYE BAR STON PA LUS 'DZIN PA'I DNGOS PHO MNGON SUM DU
NYAMS SU MYONG NGO, ,DE'I RANG BZHIN DU 'GRO BA'O, ,NI'I SGRA NI
NGES PAR BZUNG BA'O, ,DBU MA CHEN MO'I MTSAN NYID DO, ,ZHES BYA
BA'I

@005A *, ,BDE BA DANG SEMS GNYIS KYI KUN RDZOB KYI GZUGS THAMS
CAD BUM PA DANG SNAM BU DANG SHING RTA LA SOGS BA STE DE NYID DE
LTAR DON DAM PA'O, ,'ON KYANG BYIS PA'I RIGS CAN RNAMS KYIS THA
DAD SO SOR YONGS SU BRTAGS

SO, ,DE LTAR GANG KUN RDZOB DE DON DAM PA STE GANG ZHIG DON DAM
PA NI KUN RDZOB TU BDE BA DANG SEMS DAG GIS LUS DANG BDE BA'O,
,'O NA DE LTAR BYE BRAG SMRA BA LA SOGS PA GRUB PA'I MTHA' BZHI
DE RNAMS KYI SPYOD YUL BLA MA'I GDAMS NGAG DE'I TSE THAMS CAD
PHYI

ROL BAR 'GYUR RO, ,PHYI DANG NANG GI BDAG NYID KYI CHOS LA DBYE
BA MED PAR 'GYUR ZHEN, DE LA JI LTAR BLA MA'I GDAMS NGAG NI CI,
,DE LTAR GAL TE MI 'GYUR NA DE'I TSE GAL TE MA 'GYUR, DE'I TSE
SKYON DE SNGAGS KYI TSUL GYI BSTAN BCOS THAMS CAD DON MED PA

NYID DU 'GYUR RO, ,DE BZHIN GSHEGS PAS GSUNGS PA'I CHOS BRDZUN
DU 'GYUR RO, ,GCIG TUD SNGAGS KYI TSUL GYI BSTAN BCOS THAMS CAD
GCIG PA'I DNGOS PO BAS DU MAR MI 'GYUR RO, ,BRDZUN DES KHYOD
KYIS PHYIN CI LOG BSTAN PAS DMYAL

BA LA SOGS PAR 'GRO BAR 'GYUR RO ZHEN, DE 'ZHIN DU'ANG BSHAD PA,
DE BZHIN GSHEGS PAS CHOS BSTAN GANG, ,BDEN PA GNYIS KYI BDAG
NYID CAN, ,GSANG SNGAGS TSUL TSOGS THAMS CAD LA, ,SUN 'BYIN BYED
PA DMYAL BAR 'GRO, ,

MA THOS PA'AM THOS CHUNG BAS, ,PHYI CI LOG TU 'CHAD PA'O, ,DE LA
GRUB DANG BDE MED 'GYUR, ,MNAR MED SOGS SU NGES PAR 'TSED, ,DE
LAR THE TSOM THAMS CAD SEL BAR BYED PA'I BCOM LDAN 'DAS KYIS
TSIG GIS GSUNGS PA, GRUB

@005B MTHA' ZHES BYA LA SOGS STE, 'DI GANG GSUNGS PA DE BDEN NO,
,'ON KYANG LTA BA THAMS CAD LA GDAMS NGAG GI GRUB MTHAR BRAL NA
MI 'GYUR TE, DE JI LTAR GSUNGS PA, 'DAR RMANGS PA RNAMS GDAMS
NGAG LA 'JUG PA'I DUS SU SNA TSOGS

PA'I DPE RNAMS KYIS 'JUG PAR BYED DE, BSTAN PA'I GSUNG RAB KYIS
SO, ,JI LTAR DGA' BA LA SOGS PA SHES RAB DANG MNYAM PAR SBYOR
BA'I DPES MTSON PA'O, ,DE LTAR GRUB MTHA' RNAMS THIG LE BZHI
DANG DGA' BA BZHI LA SOGS PAS BYE BRAG SMRA BA LA

SOGS PAR RIM PA JI LTA BAR SHES PAR BYA'O, ,DE'ANG, YID MIN MED
MIN YOD MED MIN, ,GNYIS KA'I BDAG NYID CAN KYANG MIN ZHES BYA BA
SOGS PA'O, ,DPE DANG BRAL BA'I YE SHES LAS RANG GIS RIG PA'I DUS
SU'ANG RNAL 'BYOR PA RNAMS KYI DNGOS SU

YID CHES PA'I PHYIR RO ZHES BYA BA DON TO, ,DE LTAR GDAMS GNAG
BLA MAS NYE BAR BSTAN PA'I SPYOD YUL CAN GRUB PA'I MTHA'I SGO
NAS RAB TU 'JUG PAR BYED DO, ,BLA MA GRUB PA'I MTHA'I SPYOD YUL
TE GZHAN GYI DNGOS PO RNAMS KYI MA YIN NO, ,YANG NA NYAN THOS

DANG RANG SANGS RGYAS DANG THEG PA CHEN PO LA SOGS PA'I SPYOD
YUL GDAMS NGAG RANG RANG GI BSTAN BCOS SU BSHAD PA'I RIGS PAS
GDAMS NGAG LA 'JUG PAR BYED DO, ,DE'I PHYIR GRUB MTHA'I YUL DANG
GDAMS STE GRUB PO DE RNAMS KYI SKYON

MED DO, ,'ON KYANG PAndI TA RNAMS KYI SPYOD YUL MIN ZHES BYA BA
NI RTOG GE SKAM PO LA DGA' BA RNAMS DANG LAM DAM PA DANG BRAL BA
RNAMS DANG BYIS PA'I PAndI TA RNAMS KYI YE SHES 'DI 'DRA BA'I
SPYOD YUL MA YIN TE YANG DAG PAR RDZOGS PA'I BYANG CHUB
@006A *, ,STER BA PO RNYED PA DKA' STE SANGS RGYAS KYI YUL LO,
,JI LTAR ZHE NA, GSUNGS PA, GRUB MTHA' MNGON SUM ZHES BYA BA LA
SOGS PA STE 'DIR CHOS THAMS CAD KYI SHES BYA DANG YE SHES LA
SOGS PA'I GZUGS TE, MNGON SUM

DANG RJES SU DPAG PA LAS DMIGS PA'O, ,DE RIG PA NI MKHAS PA STE
SHES BYA DANG YE SHES KYI GZUGS CAN GYI BLA MA'O, ,MA RIG PA NI
MKHAS PA MA YIN TO, GRUB PA'I MTHA' MNGON SUM PA SHES BYA TZAM
LA BRTEN PA DPYOD PA BLTA BU SGRA TZAM RJES SU

RIG PA TZAM GYIS DAM PA'I CHOS KYI NGES PA MI SHES SO, ,DMUS
LONG LTA BU'I SKYES BUS DKAR PO DANG SER PO LA SOGS PA'I RDZAS
RNAMS KYI RNAM PAR DBYE BA DE BZHIN DU MI SHES SO, ,RANG BZHIN
MDOG NAG PO GCIG TU MTHONG NGO, ,DE'I PHYIR DE KHO

NA NYID MNGON SUM LA BRTEN PA RNAMS KYI BUM PA DANG SNAM BU LA
SOGS PA RNAMS KYIS DAG PA'I BDAG NYID 'DI GA'O ZHES BYA BA'I DON
TO ZHES SO, ,MKHA' 'GRO RGYA MTSO'I 'GREL PA GRU GZINGS KYIS
GSANG BA'I LE'U'I RAB TU BYED PA BCU PA LAS

NYI SHU RTZA GNYIS DBANG PHYUG SO SOR MNGON PAR SHES PA YOD PAR
SMRA BA RNAMS SEL BAR BYED PA STE, DE LA RANG GI SEMS KYI GNAS
SKABS BCU GCIG DANG, DBANG PHYUG SO SOR MNGON PAR SHES PA YOD
PAR SMRA BA'I BSHAD PA, BYED PA PO DE'O THAMS CAD

KYI, DE NI KUN TU BYED PA BYED, ,'TSO BAR BSHAD DANG 'TSO BA'I
GZUGS, ,THAR PA 'KHOR BA'I 'KHOR LO SKYES, ,YE SHES DBANG PO RIG
PA DANG, ,RNAL 'BYOR YE SHES SOGS DE BZHIN, ,'JIG RTEN PA SOGS
DE NYID GANG, ,MDOR BSDUS PA YIS BCU GCIG GO,

@006B ZHES SO, ,DE LTA BUR RNAM PAR GNAS PA LA DAM PA DANG DAM
PA MA YIN PAR RNAM PAR DPYAD PAS MED PA NYID SO MNGON PAR SHES
SHE NA, DE'I SEL BAR BYED PA RNAM PA BCU GCIG GSUNGS PA, KUN GYI
BYED PA DE MIN TE, ,LAS RNAMS KYIS NI 'BYUNG BA'O, ,LAS KYI RGYU
YANG MED PA STE, ,'DI LA

'BYUNG BA YOD MA YIN, ,GANG GI BYED PA YANG DAG BYUNG, ,DE LA
BYA BA'I DNGOS PO MED, ,BYAS DANG BYED PA MED PA'O, ,DNGOS PO
THAMS CAD MA BYAS PA'O, ,BYA BA BYED PO'I 'GREL PA YIS, ,'DIR NI
DNGOS PO MED PAR BSHAD, ,LAS DANG BRAL BAS BYED PA MED, ,BYA BA
MED PAS BYED PO MED, ,GAL TE 'BYUNG BO'I

BDAG YOD NA'ANG, ,'BYUNG PO MED PAS MED PA'O, ,GCIG DANG DU MAR
RNAM DPYAD PAS, ,'BREL BA'I DNGOS PO MED PAR 'DOD, ,SU ZHIG BYED
PO CI'I BYED PO, ,'DI RNAMS BYED PA YOD MA YIN, ,GANG GIS RTAG
TU 'TSO BAR 'GYUR, ,DNGOS PO'I GZUGS NI MI RIG

GO, JI LTAR GZUGS CAN GANG ZAG BSHAD, ,SMIG RGYU DANG NI 'DRA
BAR 'GYUR, ,'KHRUL PAS 'KHRUL PA'I RNAM PAR NI, ,YOD PA SKAD CIG
MAR 'GYUR RO, ,'JIG RTEN GYI NI SKYE BA MED, ,RANG LAS 'BRAS BUS
BGROD PAR 'GYUR, ,KUN LA THAR PA YOD PA MIN, ,GANG

NA'ANG 'CHI BA MED PA'O, ,GAL TE THAR PA TZAM YOD KYANG, ,ROR
'DZIN PA NI DE LA MED, ,DE'I PHYIR 'JIG RTEN LAS 'BRAS BU, ,DGE
DANG MI DGES GANG BYAS PA, ,RMONGS PA'I SKYES BU DE YOD PAR,
,'KHOR BAR YANG NI 'DOD PA'O, ,SGYU MAS 'KHOR BAR RMONGS BDAG

NYID, ,RMONGS PAS BRTAN PAR 'DOD PA'O, ,GTI MUG BDAG CAN 'KHOR
BA MED, ,RDUL PHRAN CHA SHAS MED PAS SO, ,YE SHES ZHES BYA 'DIR
MED DE, ,SEMS BYUNG GZUGS MED PA'I PHYIR RO, ,DBANG PO LA SOGS
BRJOD PA MED, ,RIG PA CI ZHIG 'BYUNG BA MED, ,

@007A *, ,MNGON SUM BZHI YIS DNGOS PO RNAMS, ,DBANG PO LA SOGS
DE BZHIN TE, ,YID KYI MNGON SUM RNAL 'BYOR DANG, ,RANG GIS RIG
PA'I MNGON SUM MO, ,JI LTAR YE SHES BZHI DBUS SU, ,MNGON SUM
NYID KYANG MI RIG GO,

'JIG RTEN 'JIG RTEN LAS 'DAS PA'I, ,DER NI DE NYID YANG DAG
BYUNG, ,MNGON SUM DANG NI RJES DPAG GIS, ,DE RNAMS DNGOS PO RIG
MA YIN, ,NGAG TZAM DU NI BZHAG PA STE, ,'KHRUL PA NGES PA MED
PA'O, ,DE LTAR BSHAD PA'I RIM SHES BYA, ,RGYA CHE BAR NI DU
MA'O, ,

DBANG PHYUG THAMS CAD DU MED PAS, ,SO SOR MNGON SHES KYI LAS
'GYUR, ,MKHAS PAS RNAM PAR DPYAD BYA YI, 'DI LA SDANG BAR MI
BYA'O ZHES SO, ,LE'U GSUM PO LAS DE PHYIR THAMS CAD BLA MA'I
ZHAL LAS SHES PAR BYA'O THAMS CAD CAN ZHES BYA BA NI

MNGON SUM DANG RJES SU DPAG PA DAM PA'I DNGOS PO CAN GYI CHOS
SO, ,DE ZHES BYA BA LA SOGS PA RTOGS PA SLA'O, ,'DI GSUNGS SO
ZHES BYA BA LA SOGS PAS SNGON BZHIN DU SDUD PAR MDZAD PA PO DES
RANG NYID KYI SKYON YONGS SU SPANG BA'O ZHES SO, ,LE'U

BZHI PA LAS, RNAL 'BYOR RNAM PA DRUG CU ZHES BYA BA NI RNAM PA
RNAMS NI DRUG CUR RIG PAR BYA STE GANG GIS SBYOR BA'I YAN LAG
DRUG BSGOM PA LA DNGOS PO'I RNAL 'BYOR DE DE BZHIN DU GSUNGS SO,
,DE'ANG DBU MA'I NANG DU SON PA'I SEMS KYIS THAMS CAD

NAM MKHA'I BU GAR GNAS PA NA DER MTHONG BAR 'GYUR TE GZUGS
BRNYAN BZHIN DU'O, ,DE BZHIN DU RNAM PA DRUG CU RNAMS BSHAD PAR
BYA STE, YAN LAG DRUG DANG LHAN CIG TU'O, 'DIR NI, DU BA SMIG
RGYU ME KHYER DANG, ,DE BZHIN MAR ME RAB 'BAR DANG, ,

@007B ZLA NI KA MA R'A H'Um DANG, ,DUS KYI ME DANG BCU PO NI,
,SO SOR SDUD PA'I 'O, ,BSAM GTAN RNAM PA BCU NI, ,DE'ANG SROG LA
SOGS PA 'CHAD PAR 'GYUR BA'I RTZA BCU RNAMS KYI STE, ,DE BZHIN
DU'ANG, PAD CAN SNA TSOGS CAN NYID DANG, ,GLANG CHEN DUNG CAN MA
DE BZHIN, ,LUG

DANG SER SKYA YID BZANG MA, ,GLANG PO'I LCE MA GZHON NU MA,
,'JIGS PA'I GZUGS SU YANG DAG BSHAD, ,BCU PO RNAMS KYI RANG
BZHIN NO, ,SGYU MA SMIG RGYU DRI ZA DANG, ,BRGYA BYIN GZHU DANG
ME LONG DANG, ,ZLA BA'I GZUGS DANG GRIB MA DANG, ,CHU BUR DANG
NI BRAG CHA DANG, ,GSAL

SNANG BCU PAR SHES PAR BYA, ,BSAM GTAN SBYOR BA BSGOM PAR 'GYUR,
,DE BZHIN DU SROG RTZOL RNAMS KYI BSHAD PA, DE'ANG RNAM PA BCU
STE, SROG DANG THUR SEL MNYAM GNAS DANG, ,BSAM GTAN KHYAB GNAS
'DI LNGA'O, ,KLU DANG RUS SPAL SDIG PA DANG, ,LHAS BYIN

DANG NI NOR LAS RGYAL, ,DE LTAR RLUNG NI BCU RNAMS KYIS, ,SROG
STZOL NYE BAR MTSON PAR BYA, ,DE BZHIN DU 'DZIN PA YANG GSUNGS
PA, DE'ANG RNAM PA BCU STE, GA-YON PA DANG GA-YAS PA'I SNA BUG
NAS RGYU BA'I DKYIL 'KHOR BCU RNAMS TE DE LTAR NA, NAM MKHA'I
DANG RLUNG DANG

ME DANG CHU DANG SA DANG DBANG CHEN DANG CHU DANG ME DANG
RLUNG
DANG NAM MKHA' RNAMS SO, ,DE 'DZIN PAS NA SKYE BA'I GNAS RNAMS
SU THIM PA RNAMS BYED DO, ,'DZIN PA'I DE BZHIN DU RJES SU DRAN
PA'I GSUNGS PA, DE'ANG BCU STE, 'DOD PA'I GNAS SKABS BCU RNAMS
SO, ,DE NYID

BSHAD PA, 'DIR DANG 'PHAR DANG BRGYAL BA DANG, ,RGOD DANG RAB TU
DGA' DE BZHIN, ,LKUGS DANG NGAL BSO GNYID DANG NA, ,MCHI MA
LHUNG DANG 'GYEL BA STE, ,DE NI RJES DRAN RJES SU DRAN, ,ZHES
SO, ,DE BZHIN DU'ANG TING NGE 'DZIN KYIS GSUNGS PA, DE'ANG

@008A *, ,RNAM PA BCU STE, SPYAN MA DANG M'A MA K'I DANG DKAR MO
DANG SGROL MA DANG GZUGS RDO RJE MA DANG SGRA DANG DRI DANG RO
DANG REG DANG CHOS KYI DBYINGS KYI RDO RJE MA RNAMS KYI, ,SKU
CHEN PO NI MTHONG 'GYUR TE, ,DE BZHIN GSHEGS PAS

'KHYUD PA'O, ,DE LTAR TING NGE 'DZIN 'GROD 'GYUR TE, ,SKRA TZAM
GYI NI NANG DU GNAS, ,ZHES BYA BAS SO, ,DE'I PHYIR SDOM PA DNGOS
PO DAM PA KUN ZHES BYA BA STE, BSHAD PA'I BCU BCU PO RNAMS KYI
DRUG PO DE RNAMS LA'ANG SDOM PA DRUG STE RE RE LA RIM PA JI LTA

BAS SHES PAR BYA'O, ,DE LTAR BCU BSKYED PAR 'GYUR BA'I DNGOS
PO'I RDZAS KYI GZUGS KYI YE SHES SO, ,THAMS CAD DAM PA'I DON GYI
DNGOS ZHES BYA BA NI RANG BZHIN GYI BDAG NYID CAN TE, SLAR YANG
BDAG GI RNAL 'BYOR SDOM PA ZHES BYA BA NI THABS KYI

BDAG NYID KYI RDO RJE 'CHANG CHEN PO STE STON PA PO'I GZUGS NYID
KYI PHYIR TE, SANGS RGYAS MI BSKYOD PA'I GZUGS SO, ,MI GA-YO
ZHING MI 'KHRUG PAS GANG GI PHYIR MI BSKYOD PA STE, JI LTAR
THUGS RDO RJE DNGOS PO THAMS CAD KYI NANG DU NAM DU'ANG MI GA-YO
BA'O, ,DE

LTAR 'JIG RTEN GYI KHAMS THAMS CAD DU SANGS RGYAS RNAMS KYI
SPRUL PA'I SKU STON PA NA NAM YANG GA-YO BA MED DE, RDO RJE THEG
PA'I NANG LAS SO, ,ZHES DANG, LE'U BZHI PA LAS, NAM MKHA'I GZUGS
CAN GYIS DE'I NANG DU SON PA'I SROG GI BDAG NYID

CAN GYI YE SHES NI RDO RJE STE RDO RJE RNAL 'BYOR PA SNA TSOGS
PA'I RNAM PA NI, MKHA' 'GRO'I BDAG NYID CES BYA BA'I DON TO, ,DE
BZHIN DU RNAL 'BYOR GYI MKHA' 'GROS GSUNGS PA, GTAD MED CES BYA
BA LA SOGS PA STE 'DIR SNGAR BSHAD PA'I MKHA' 'GRO'I

@008B BDAG NYID CAN DANG, STONG PA NYID KYI BDAG NYID CAN GYI YE
SHES DBU MA'I NANG DU GNAS PA NYID NI DE'I TSE RGYU MTSAN MED
PAR BYUNG BA STE, PHUNG PO LNGA RNAMS KYI BDAG MED PAR MTHONG
BA'I GZUGS SU 'GYUR RO, ,DE JI LTAR ZHE NA, GANG GI TSE RNAL
'BYOR

GOMS PA RANG BZHIN GYI GZUGS RJES SU DMIGS PA MED PAR GYUR PA
DE'I TSE NA NAM MKHA' LA RANG GI GZUGS MTHONG BAR 'GYUR RO,
,SGYU MA CHEN PO PADMA'I GZUGS CAN ZHES BYA BA NI CHOS KYI
'BYUNG GNAS KYI CHU SKYES RNAMS SU RIGS THAMS CAD

MCHOG TU SON NAS RNAL 'BYOR MA'I GZUGS KYIS YE SHES SKYED PAR
BYED DO, ,DE LTAR RNAL 'BYOR RANG GI SEMS LA BSAM MED PA'O,
,ZHES BYA BA NI RANG GI YE SHES BSAM DU MED PA PHA ROL GYI YE
SHES SKYED PAR BYED DE, ,RNAL 'BYOR MKHA' 'GRO'I

DE BZHIN DU BSHAD DO, ,RNAL 'BYOR MA BSAM DU MED PA'I GZUGS CAN
ZHES BYA BA'I DON TO, ,DA NI 'KHOR LO MKHA' 'GROS GSUNGS PA,
'KHOR LO NANG GI BDAG NYID CAN ZHES BYA BA LA SOGS PA STE 'DI
LTAR SNGON DU BSHAD PA'I RTZA'I 'KHOR LO RNAMS

SU SBYOR BA LA GOMS PAS THAMS CAD KYI'ANG THABS DANG SHES RAB
KYI BDAG NYID KYIS THIG LE'I GZUGS YE SHES SU 'GYUR RO, ,DE LTAR
THAMS CAD DU SBYAR BA'I RTZA STONG PHRAG BDUN CU RTZA GNYIS
RNAMS SU SBYAR BAR BYA'O, ,ZHES SO, ,LE'U BCO

LNGA PA LAS, DE LTAR GNYIS PO BDAG MED PAR GRUB STE GANG GI
TSE'ANG RGYU DANG 'BRAS BU'I NGES PAR DPYAD PA MED DO, ,'BRAS
BU'I DNGOS PO LA RGYU CI YOD SA LU LA SOGS PA'I SA BON KYANG
NGO, ,DE LTAR GAL TE RGYU MED NA 'BRAS BU JI LTAR ZHE NA DE LA

@009A *, ,SOGS PA RGYU'I DNGOS PO LA RNAM PAR DPYOD PA MED DO,
,GAL TE YANG RIGS LAS BYUNG BA LA RIGS BSTEN PA DE'I TSE JI LTAR
BSHAD PA BZHIN NO, ,DE LTAR GANG GI PHYIR KA'I YI GE GSUNGS PA
STE SANGS RGYAS DANG SANGS RGYAS KYI

YE SHES KYANG GANG NA'ANG GNAS PA MED DO, ,DE JI LTAR BYANG CHUB
CE NA THAMS CAD MI BDEN PA'I SKU THAMS CAD KYI MTSAN NYID KYI
PHYIR BYANG CHUB CES BYA'O, ,DE'ANG SGOM PA DANG YID KYIS BZUNG
BA'I DNGOS PO'ANG MI BDEN PA'O, ,DE'I DNGOS PO'ANG STONG PA

STE GONG BU RDUL PHRA RAB KYI DBYE BAS RNAM PAR DPYAD PAR GYUR
PAS BUM PA DANG SNAM BU LA SOGS PA CHOS KYI SKU'I GZUGS SO,
,DE'ANG BSTAN PA'I RAB TU BCINGS PAS CHOS KYI SKU MNGON PAR
BRJOD PA'I 'DU SHES TZAM MO, ,DE LTAR DNGOS MED MNGON SUM STONG

PA NYID CES BYA BA 'DI NI SGYU MA DANG RMI LAM DANG DBANG PO'I
DRA BA'I RANG BZHIN KHAMS GSUM GYI DNGOS PO RAB TU GSAL BA TZAM
STONG PA MA YIN PA GZUNG BA MED PAS DNGOS PO TZAM GYI RANG BZHIN
CAN NO, ,ZHES SO, ,LE'U NYI SHU PA LAS, BDUN CU RTZA GNYIS

ZHES BYA BA LA SOGS PA STE, KUN TU BSKYOD MA'I LAS ZHES BYA BA
NI, RNAM PA SNA TSOGS PAR RANG GI SEMS GA-YO BA'I PHYIR DE'I MI
GA-YO BA NYID KYIS DANG LAS RNAMS SU LUNG GI SGOR BSTAN PA NYID
NI KUN BSKYOD MA LTA BU'O, ,DE NYID GSUNGS PA, LNGA

ZHES BYA BA LA SOGS PA STE, DANG PO SA NAS NAM MKHA'I MTHA' ZAD
PA RNAM PA LNGA NI GANG NYAN THOS RNAMS KYI LTA BA'O, ,DE BZHIN
DU 'DUL BA DANG, CHOS MNGON PA DANG, MDO SDE DANG RNAM PA GSUM
STE, GANG ZAG GI'ANG LNGA PA'O, ,RANG SANGS RGYAS

@009B GYI LTA BA GNYIS ZHES BYA BA NI BSE RU'I SPYOD PA DANG,
SDE NA SPYOD PA'O, ,RNAL 'BYOR SPYOD PA'I BDUN ZHES BYA BA NI
BRTAGS PA DANG, GZHAN GYI DBANG DANG YONGS SU GRUB PA STE, DE
LTAR YANG RE RE LA RNAM PA GNYIS RAB TU GSUNGS TE, ,BDUN PA NI
'DI RNAMS KYI BYED

PAS TE BRTAGS PA NI, MIG DANG RNA BA DAG GO, GZHAN GYI DBANG NI
SNA DANG LCE'O, ,YONGS SU GRUB PA NI LUS DANG YID DAG STE, TSOR
BA DANG NYON MONGS PA CAN DE BZHIN NO, ,SNGON PO SER PO SOGS
SNANG BA, ,BTAGS PA'I MING DU BRJOD PA'O, ,DE NI RGYUN DU

MA MTHONG SEMS, ,'KHRUL PA DE NI DBANG PO RU, ,SGRA YI YUL DU
GANG SHES PA, ,RTOG PA YIS NI BTAGS PA'O, ,DE KUN SONG BA'I BDAG
NYID DU, ,SEMS NI KUN TU 'GRO BA'O, ,THAMS CAD RANG BZHIN BDAG
MED PAR, ,DRI NI SA LA SOGS DE BZHIN, ,SNOM

PAR GYUR PA MA BYUNG BA'I, ,BDAG NYID SEMS NI GZHAN DBANG NGO,
,KHAMS GSUM RO NI MYANG PA STE, ,CHOS SKU BDAG NYID CHEN PO
'DZIN, ,LCE NI KUN GYI RANG BZHIN KHAMS, ,SEMS NI YE SHES DBANG
CAN NO, ,BDE BA SNA TSOGS RAB TU BSHAD, ,

RO MNYAM LHA RDZAS GNYIS SU MED, ,LUS KYI DNGOS PO YANG DAG
'THOB, ,YONGS GRUB RGYUD DU SMRA BA'O, ,YID CES BYA BA THAMS CAD
DU, ,'GRO BA'O GANG DU DER 'GRO BA'O, ,RTOG MED BDAG NYID DE
YANG NI, ,SHES BYA'I MTSON BYA SOGS PAS MTSON, ,DE RNAMS

SU NI 'BYIN BYED TZAM, ,NYON MONGS KYANG NI KUN PHUN TSOGS,
,CHOS DBYINGS LA SOGS BDAG BDAG TU, ,RTOG PAS YID KYI BDAG NYID
DO, ,DE LTAR SEMS RIG PA THAMS CAD, ,DE NI DNGOS MED BSAM MIN
PA'O, ,GZHI NI KUN GYI BDAG NYID DE, ,BDUN GYIS

@010A *, ,BDUN RNAMS NUS PA'O, ,ZHES BYA BA NI MDOR BSDUS PA'O,
,RGYA CHE BA NI SNA TSOGS PA'I BSTAN BCOS SU GO BAR BYA'O, ,BDAG
GIS NI GZHUNG RGYA CHE BA'I 'JIGS PAS MA BSHAD DO, ,DBU MA MCHOG
RNAMS KYIS NI BRGYAD CES

BYA BA NI BYE BRAG SMRA BA DANG RNAL 'BYOR SPYOD PA PA DANG, MDO
SDE PA DANG, RTZA BA'I DBU MA PA DANG, PHA ROL TU PHYIN PA'I
THEG PA DANG, DBU MA CHEN PO DANG, LTA BA THAMS CAD KYI BDAG
NYID DE, ,PHA ROL TU PHYIN PA RNAMS KYI BCU DRUG CES BYA BA NI,
STONG PA NYID

BCU DRUG GI DBYE BAS SO, ,GSANG SNGAGS THEG PA'I SUM CU DRUG CES
BYA BA NI KHAMS SUM CU RTZA DRUG BYANG CHUB KYI PHYOGS RNAMS
KYIS PHYE BAS SO, ,GNYIS KYI BDUN DANG BRGYAD DANG RNAMS KYI
ZHES BYA BA NI RNAL 'BYOR SPYOD PA RNAMS KYI DANG DBU MA RNAMS
KYI BDUN DANG BRGYAD PO RNAMS

KYI DE'I TSE NANG DU SON PAS SO, ,DE LTAR THAMS CAD SNGAGS KYI
THEG PA'O ZHES BYA BA NI LTA BA BDUN CU RTZA GNYIS PO RNAMS TE
DE DE BZHIN DU GSUNGS TE, RNAL 'BYOR MA DANG RNAL 'BYOR GYI
RGYUD KYI DBYE BA RNAMS SU'O, ,DE'I PHYIR DE LTAR BLA MA'I <DRIN
GYIS SHES

PAR BYA'O, ,'DIS KYANG SANGS RGYAS KYI BSTAN PA RIN PO CHE SGO
THAMS CAD DU DAR ZHING RGYAS LA YUN RING DU GNAS PAR GYUR CIG
,MANGGA LAm,, ,,