` BDE CHEN SPRUL PA'I SKU BLO BZANG TSUL KHRIMS KYI DRI LAN, LUNG
RTOGS BSTAN PA'I MNGA' BDAG SPRUL PA'I SKU RIN PO CHE'I ZHABS DRUNG
DU, GUS 'JOS SU ZHU GSOL, DENG YANG SKU'I

DKYIL 'KHOR DVANGS SHING MDZAD 'PHRIN BLAR 'PHEL NAS GSUNG SHOG
GNANG RTEN LHA RDZAS RIN GNYIS 'KHOR LO YON TAN GYI GRANGS LDAN
BCAS STZAL BA NYAMS BRAL DU SON PAS BKA' DRIN MCHOG TU CHE, 'DIR
PHRAN

BU'ANG BLO MIG JE 'GRIBS SU 'GRO BA MA GTOGS GZHAN MAS GSAR BSLAD
MED PAR GNAS LAGS, MTSAMS ZHU'I SNYING PO BKA' 'DRI JI LTAR PHEBS PA LA
LAN GANG DRAN THOL SKYES SU 'BUL BA LA, GUNG RUS LHO

PHYOGS NAS SLOB MA 'JUG PAR BSHAD BA DE RI RAB KYI STENG DU BDE
MCHOG GI DKYIL 'KHOR DA LTA'ANG MA BSDUS PAR YOD GSUNGS PAS GTZO
BO'I ZHAL RANG CAG 'DZAM BU GLING PA NGOS SU GZIGS NAS YOD PAR
GSUNGS

PA'I PHYOGS SPYI'I LHO LA DGONGS PA 'DRA YANG, DE'I GTZO BO DKYIL 'KHOR
GYI SHAR LA LTA BAR KHAS MA BLANGS NA GTZO BO'I RTZA ZHAL GZUGS CAN
MA LA GZIGS PAR KHAS LEN DGOS PAS BDE CHEN ROL MTSOR, 'DI'I

@89B PHYAG DANG PO LHO SGO NAS 'TSAL BAR 'DOD PA DAG GIS MKHA' 'GRO
MA SGO GANG GI THAD NA YOD PA SOMS SHIG GSUNGS PAS GNOD PAS RANG
LUGS SLOB MA DKYIL 'KHOR GYI SHAR NAS 'JUG PAR 'DOD DGOS SO, ,

SANGS RGYAS CHOS DANG ZHES SOGS KYI SKABS SU, RJE LCANG SKYA NGAG
DBANG BLO BZANG CHOS LDAN GYIS, BYE BRAG TU DAM TSIG NYER GNYIS
'DZIN PA'I TSIGS BCAD KYI DON NI, SHO LO KA DANG POS SKYABS 'GRO, GNYIS
PAS

DGONGS GSOL, GSUM PAS BDAG DUS 'DI NAS BZUNG STE JI SRID SRID ZHI'I
MTHA' GNYIS SU MED PA'I GO 'PHANG LA GNAS KYI BAR DU, DE'I TSANGS
SPYOD GNYIS SU MED PA NYI SHU RTZA GNYIS LEGS PAR BSRUNG NGO, ,ZHES

DAM BCA' BA BSTAN TO, ,GSUNG YANG SHO LO KA DANG PO GNYIS KYIS
SKYABS 'GRO, GSUM PAS DGONGS GSOL, BZHI PAS DAM TSIG NYER GNYIS PA
SRUNG BAR DAM BCA' BA BSTAN PAR MNGON SUM GYIS GRUB BO, ,DES

NA TSIG RKANG DANG PO GNYIS KYIS SKYABS 'GRO MDOR BSTAN PA NI GO
SLA'O, ,DE NAS GNYIS KYIS CHOS LA SKYABS SU 'GRO BA BSTAN TE, NYAN RANG
PHAR PHYIN GYI THEG PA GSUM MDO PHYOGS KYI CHOS DANG, RNAL 'BYOR
BLA NA MED

PA'I RGYUD SOGS GSANG SNGAGS RGYUD SDE BZHI PO SPYI DANG, BYE BRAG
TU MKHA' 'GRO MA'I RGYUD KYI RGYAL PO BDE MCHOG GI CHOS LA SKYABS
SU 'GRO BA'O, ,DE NAS GNYIS KYIS DGE 'DUN LA SKYABS SU 'GRO BA BSTAN TE,

@90A *, ,KHAndA KA P'A LA SOGS DPA' BO DANG, RAB GTUM MA SOGS DPA' MO
DANG, YUM BZHI DANG PHAG MO STE DBANG BSKUR BA'I LHA MO RNAMS NI
SNGAGS PHYOGS KYI DGE 'DUN DANG, BYANG

SEMS PHYIR MI LDOG PA'I BDAG NYID CHEN PO RNAMS MDO PHYOGS KYI DGE
'DUN TE DE RNAMS LA SKYABS SU 'GRO BA'O, ,DE NAS GNYIS KYIS SANGS RGYAS
LA SKYABS SU 'GRO BA BSTAN TE, DKYIL 'KHOR GYI GTZO BO

HE RU KA DANG SLOB DPON NGO BO DBYER MED PA'I LAM STON PA PO LA
DUS RTAG TU SKYABS SU 'GRO BA'O, ,DE NAS TSIG RKANG BZHIS HE RU KA LA
SOGS PA'I DPA' BO THAMS CAD DANG, RDO RJE RNAM PAR SNANG MDZAD MA

LA SOGS PA'I RNAL 'BYOR MA THAMS CAD DANG, BYANG CHUB SEMS DPA'
DPAG TU MED PA RNAMS LA THUGS DGONGS RTZE GCIG TU GTOD PAR GSOL
BA 'DEBS PA BSTAN TO, ,DE YANG TZA ZHES PA DANG DANG YANG

SOGS LA 'JUG PA'I TSIG PHRAD YIN KYANG, RNAL 'BYOR MA DANG, ZHES
BSGYUR BA LAS RNAL 'BYOR MA YANG ZHES BSGYUR PA 'GYUR LEGS SO, ,DE
NAS BZHIS BDAG GIS DUS 'DI NAS BZUNG STE JI SRID

BDEN GNYIS DBYER MED ZUNG 'JUG GI GO 'PHANG LA GNAS PA DE SRID KYI
BAR DU ZUNG 'JUG MI GNAS PA'I MYANG 'DAS TSANGS PA'I SGRAS BSTAN PA
DE'I SPYOD PA STE RGYU GCIG PU GNYIS PA GZHAN MED PA NI RTZA LTUNG
BCU

@090B BZHI DANG SHES RAB GYI DAM TSIG BRGYAD DE NYI SHU RTZA GNYIS
PO DE RNAMS YIN PAS LEGS PAR BSRUNG BAR BYA'O, ,ZHES KHAS LEN PA
BSTAN TO, ,SHES RAB KYI DAM TSIG BRGYAD NI, BDE MCHOG RTZA BRGYUD DU
'BYUNG BA SBA

DON KUN GSAL DANG, 'DOD 'JO SOGS SU BKRAL MOD KYANG JI BZHIN GO DKA'
BA LA RJE LCANG SKYA ROL PA'I RDO RJES BDE MCHOG LUS DKYIL GYI BSKYED
RIM BKA' RGYA MAR TSIG LHUG TU GSAL BAR BSHAD PA BDAG GIS

TSIGS BCAD NYUNG NGUR BSGRIGS PA NI, GA-YON PA'I KUN SPYOD MI BRNYAS
MCHOD, ,MTSAN LDAN MIN LA SNYOMS 'JUG SPANG, ,SBYOR TSE LTA DANG
'BRAL MI BYA, ,CHAGS LAM LA MOS 'GYUR MED BYA, ,PHYAG RGYA RNAM

GNYIS 'DOR MI BYA, ,PHYI NANG THABS LA GTZO BOR 'BAD, ,KUNDA MI 'BYIN
TSANGS SPYOD BSTEN, ,BYANG SEMS LEN TSE SKYUG BRO SPANG, ,ZHES PA'O,
,HE RU KA DPAL 'BAR BA'I ZHES SOGS TSIGS BCAD GNYIS

KYI DON NI, THABS MTSON PA GSAL BYED SO GSUM GYI THA MA HE LAS YAB
DANG, SHES RAB MTSON PA DBYANGS BCU DRUG GI DANG PO AA LAS YUM GYI
SHIS BRJOD MDZAD PA THABS SHES MNYAM PAR SBYOR BA'I DON DANG, HE

DANG RUS YUL BDAG MED GNYIS DANG KAS YUL CAN BDE BA CHEN PO'I YE
SHES DANG DPAL GYIS BDE STONG DBYER MED DU SBYOR BA MTSON ZHING,
BDE STONG DE NYID GZUGS SKU'I RNAM PAR SHAR BA'I SKU LAS 'OD ZER

@91A *, ,'BAR BA'I RNAM PA CAN, ZHAL NAS BSDIGS PA'I GAD BRGYANGS HA HA
ZHES BSGRAGS PAS SA 'OG SA STENG SA BLA GSUM RNAM PA DRUG TU GA-YO
BAR BYED CING, H'Um H'Um PHAt PHAt KYI SGRA SKAD

DRAG POS LHA'I BU LA SOGS PA'I BDUD BZHI'I KLAD PA 'GEMS PAR BYED PA'I
YAB BDE MCHOG 'KHOR LO STE 'KHOR LO BDE MCHOG GI SKU GSUNG THUGS
KYI BKRA SHIS DENG GI DUS SU GNAS 'DOR SLOB MA RNAMS LA

STZOL CIG CES DANG, AE STONG PA DANG WA THABS, THIG LES MNYAM PAR
SBYOR BA MTSON PAS DON DAM PA'I SNGAGS BDE STONG GI YE SHES GZUGS
SU SHAR BA'I SKU CAN, A'A LI SHES RAB KYI SROG K'A LI THABS KYI

LUS LA ZHUGS NAS CHOS PHUNG BRGYAD KHRI BZHI STONG GDUL BYA LA
'DOMS PA'I GSUNG MNGA' BA, AA SHES RAB YUL STONG PA NYID DANG THIG
LE THABS YUL CAN BDE BA CHEN PO NGO BO DBYER MED DU SON PA'I THUGS
MNGA'

BA'I YUM RDO RJE PHAG MO'I SKU GSUNG THUGS KYI BKRA SHIS DENG 'DIR
SLOB MA RNAMS LA STZOL CIG CES PA'O, ,TSIG DBANG GI SKABS KYI DNGOS PO
MED PA'I CHOS NYID SOGS KYI DON NI, BDEN PA'I DNGOS POR GRUB PA RDUL

TZAM YANG MED PA'I CHOS NYID KYIS 'KHOR 'DAS KYI CHOS THAMS CAD LA
KHYAB CING, CHOS NYID DE NI NAM MKHA' LA THOGS BCAS KYI REG BYA YE
NAS MED PA LTA BUR GLO BUR GYI DRI MAS GDOD MA NAS MA GOS PA YIN LA,
DE

@91B LTA BU'I STONG NYID YUL DU BYED PA'I YUL CAN LHAN SKYES KYI BDE
BA CHEN PO'I YE SHES RDO RJE LTAR THOGS PA MED PA DES CHOS THAMS CAD
STONG PA NYID DU RNAM PAR SGOMS SHIG ,CES PA STE, DBANG BZHI PA HVA
SHANG GI SGOM LA

NGOS 'DZIN PA DANG, BDE RKYANG LA NGOS 'DZIN PA DANG, STONG RKYANG
LA NGOS 'DZIN PA DANG, BDE STONG DBYER MED LA NGOS 'DZIN PA DANG,
BDE STONG DBYER MED LA NGOS 'DZIN PA DANG, BDEN GNYIS DBYER MED LA
NGOS 'DZIN PA SOGS MANG BAS, DE RNAMS DANG

BSTUN PA'I 'GREL LUGS YOD 'DRA ZHING, TSIG 'DI RJE RIN PO CHE'I RDZOGS
RIM DNGOS GRUB SNYE MA DANG, SPYAN SNGA CHOS DRUG GNYIS SU'ANG
'GYUR MI 'DRA TZAM 'BYUNG BAS RGYUD 'GREL LA BRTAGS NAS BDEN GNYIS

DBYER MED ZUNG 'JUG LA NGO SPROD TSUL GAL CHE YANG, SPYIR BLO MIG
MI GSAL BA DANG, LHAG PAR PHO NYA THON PA'I DUS GTUGS LA BRTEN GANG
SHAR THOL BYUNG DU BRIS NAS PHUL BA LAGS PAS ZHIB TU BRTAG

PAR MKHYEN MKHYEN LAGS, ZHU 'DEGS BCAS GUS PAS 'PHRAL MAR PHUL,