@001A *, ,GSANG 'DUS NAS BSHAD PA'I GRUB CHEN SO SO'I LUGS KYI
MAN NGAG NYAMS SU LEN TSUL GYI SNYAN BRGYUD DO,,

@001B #, ,NA MO GU RU BE TZA SARBA K'A LAm SHAR nAm GATZTSA
MI, AI DAm PAshTZI SARB'A RTHA SIDDHI KU RU MAm, LE'U BCU
BZHI'I 'GREL PA NAS, 'DIS DANG PO SBYOR BA'I

SKABS KYI SEMS DPA' SUM BRTZEGS BSTAN NAS, DES MTSON NAS DANG
PO SBYOR BA'I LHAG MA RNAMS KYANG GZUNG NGO, ,DE LTAR RIGS
LNGA'I TING NGE 'DZIN GYI SGO NAS ZHI RGYAS

SOGS KYI LAS SGRUB PAR BSTAN PA 'DI, NANG LA MCHOG TU GZHOL
BA'I DBANG DU BYAS LA, DES RGYUD LAS BSHAD PA BZHIN RDZOGS PAR
'GRUB PA LA DRAN PA GCIG

PA DANG, RTOGS PA'I RNAL 'BYOR MTHAR PHYIN NAS SPYOD PA BYAS
PA DGOS KYANG, RJES MTHUN PA'I LAS TSOGS NI, BSKYED RIM LA
LEGS PAR SBYANGS PA'I

@002A *, ,DA LTA'I RNAL 'BYOR PAS KYANG 'GRUB PAS SKABS GNYIS
SU SHES PAR BYA'O, ,ZHES GSUNGS PA LTAR, BSKYED RIM MTHAR
PHYIN NAS SPYOD PA

NYAMS 'OG TU CHUD NAS PHYI ROL KYI RDZAS SNGAGS LA GTZO BOR MI
LTOS KYANG, DA LTA'I RNAL 'BYOR BA BSHAD MA THAG PAS KYANG
TING NGE 'DZIN SOGS KYI NUS PA CHA 'DRA 'DON

THUB KYANG, DE LA RDZAS SNGAGS 'KHRUL 'KHOR GSUM 'DZOM NA MYUR
BAR DAM PA GSUNGS PAS, 'DI LA 'KHRUL 'KHOR DANG, LINGGA SOGS
KYI ZHAL SHES 'GA' ZHIG

'PHRI BA LA, BLA MA DANG MKHA' 'GRO CHOS SKYONG RNAMS KYIS
GNANG PAR MDZAD CING GROGS MDZAD DU GSOL, BCU GSUM PA'I RNAM
SNANG GI SGO NAS ZHI BAR, RGYUD LAS,

@002B SNYING KHAR 'DOD PA BZHAG PAR, ZHES DANG, ZHI LA SPYAN
GYI TSUL GYI NGOR, RNAM SNANG GI SGO NAS DKYUS LTAR DBANG
BSKUR YAN CHAD BYAS NAS, AOm DZI NA DZI KA CHE GE MO SHANTIm
KU RU SV'AH'A, ZHES BRJOD LA BSGRUB BYA'I

SNYING KHAR ZLA BAR RU RU SOGS BKOD PA MGO GYEN 'GRENG, SPYAN
MA'I TSOGS KYIS DBANG BSKUR BA DANG, RANG GI BA SPU'I SGO NAS
SANGS RGYAS KYI TSOGS SPROS PAS KYANG DBANG BSKUR BAS, BSGRUB
BYA GOS RGYAN

DKAR PO CAN GZI BRJID DANG LDAN PAR GYUR PAS, DE'I NAD SOGS
RNAMS SPRE'U SOGS KYI RNAM PAR THON PAR BSGOM LA SPEL TSIG CAN
GYI SNGAGS GNYIS BZLAS LA PHYI ROL KYI 'KHRUL 'KHOR YANG BYA
STE, GRO BA SOGS

LA TZAN DAN DKAR PO DANG, GUR KUM GYIS JI LTE BA BZHIN DU
PHYIR BZLOG GAM, 'KHOR LO 'AM, BSRUNG 'KHOR SPYAN MA'I RTZA
SNGAGS SKABS LTA BU GANG RUNG ZHAL SHES LTAR BRIS LA, CHO GA
BZHIN DU RDZOGS PAR

BYAS NAS ME TOG DKAR PO SOGS KYIS MCHOD DE, KHAM PHOR KHA
SBYAR DU BCUG NAS NAD PA'I SNGAS SAM GZHAN SA PHYOGS GTZANG
SAR BZHAG LA ME TOG DKAR POS DUS GSUM MCHOD NA, NGES PAR NYI
MA BDUN GYIS

ZHI BA CHEN POR 'GYUR BAR BSHAD PAS, RNAL 'BYOR PA'I DBANG
PO'I KHYAD PAR GYIS BDUN PHRAG GCIG DANG GNYIS DANG GSUM SOGS
LA NGES PAR THE TSOM MED, TING NGE 'DZIN MI LDAN PA LA 'KHRUL
'KHOR MED NA

@003A *, ,NUS PA THON DKA' LA, YOD NA MYUR BA NI LAG BLANGS
BYAS NA GSAL GSUNGS SO, ,'DI GZHAN DAG LA YANG SHES DGOS SO,
,LE'U BCU BZHI PA'I SPYAN GYI RTZA SNGAGS SKABS,

SHI BA SLONG NA PHRA MO'I RNAL 'BYOR YANG MTHAR PHYIN PA DANG,
'DI'I RTZA SNGAGS RTAGS THON PA'I BZLAS PA GNYIS DGOS NGES
DANG, SPYOD PA BYUNG NA RAB, DE 'DRA'I RNAL 'BYOR BAS, RNAM
SNANG NGAM, SPYAN GYI

RNAL 'BYOR GNYIS BYAS NAS, LAS RGYAL DUS SU, RANG GI SNYING
KHA'I 'KHOR LO'I LCAGS KYUS SHI PA'I RNAM SHES THA MAL BA'I
RNAM BA CAN NOR BU'I 'OD CAN NAM, AA YIG GI GZUGS KYIS BKUG
NAS, DE'I

RO'I SNYING GAR GZHUG, DE LA SPYAN GYI THUGS KAR BKOD LA, DE'I
'OD ZER GYIS DE'I LUS MI SNANG BAR BYAS NAS, MING YIG LAS DE
NYID JI LTA BA BSKYED BA RANG GI SNYING GAR GZHUG STE, DE
SPYAN DU GYUR

PAR BSGOM NAS, PHUNG SOGS LA LHA SOGS BKOD NAS, MNGON RTOGS
LTAR BYIN GYIS BRLABS, SPYAN GYI SNGAGS KYIS DE'I LUS KHYAB
PAR BYA'O, ,SNGAGS DE DANG MING SPEL BA BZLAS, SNGON BZHIN

DBANG BSKUR PAR BSAM NA GSOS NGES SO, ,YANG 'CHI 'DOD PA'I
SROG BSRUNG NA, DE'I SNYING GAR PADMAR MING YIG GAM, ,AA BLTAS
PAD ZUM RTZA SNGAGS KYI, ,THAG PAS BCING BYA THE TSOM MED, ,

@003B YANG NA GSUNG LAS, RDO RJE KHA SBYAR LTER GNAS PA'I, ,AA
YIG GSER GYI MDOG CAN GYI, ,SNYING GAR BSAM NAS LOGS GNYIS DAG
,ZHAGS PA ('PHRENG SNGAGS,) DAG GIS BCING BAR PHYA, ,ZHES
GSUNGS, YANG NA GAL

TE DE LUS RGYAS PAR 'DOD NA, DE SNYING PADMAR YI GE GAm, ,SER
PO THUR BSTAN BDUD RTZI 'DZAG ,LTE BAR YANG NI YI GE AA,
,PADMA KHA SBYOR NANG NYID DU, ,BDUD RTZI BSGOM NAS 'KHRUL

'KHOR BZLAS, ,'KHRUL 'KHOR NI, AE BAm KHAM PHOR SBYAR NANG DU,
,TZAN DAN DKAR POS RDO RJE LA, ,'DAB BRGYAD PADMA BRIS BYAS
NAS, ,ZE'U 'BRU'I H'Um GI MGO BO LA, ,BSGRUB BYA'I MING DANG
SBAL BYAS

NAS; ;SNANG MDZAD SNGAGS KYIS KYANG BSKOR BRIS, ,'DAB MAR
SPYAN MA'I PHRENG SNGAGS, (RAS SOGS LA,) YANG, ,BKOD BYAS
BSGRUB BYA LHA SOGS BKUG ,GZHUG SOGS BYAS LA DE'I SNGAS MGOR,
,SAL TZAN

DAN GYIS BYUGS TE, ,LA SBYAR LA BZHAG ME TOG MCHOD, ,DE LA
TING 'DZIN DBANG BSKUR ZHING, ,SNGAGS SPEL KHRO BZLAS RDO
RJE'I SROG ,BSGRUB BYA'I DPUNG PA DAG LA BCINGS, ,RGYUD RGYAL
DGONGS PA BLA MA'I

GSUNGS, ,TING 'DZIN LHAG MA DKYUS NA GSAL, ,DA DUNG 'DI SOGS
MAN NGAG YOD, ,SPYAN MA'I MAN NGAG SKOR GYI BDUD RTZI'I PHRENG
BA BYAS ZIN TO,, ` ,,BSGOM PA BZHIN GYI MAN NGAG GI ,'KHRUL 
@004A *, ,'KHOR ZHAL SHES BZHIN BRIS PA, ,BSGRUB BYA'I DBUNG BA
DAG LA BCINGS, ,SNGAGS BZLAS RAB GNAS MAN NGAG BZHIN, ,GYIS
SHIGS GSUM BGEGS KYIS KYANG, ,MI

SHIG RDO RJE'I GUR KHANG 'DI, ,RGYUD RGYAL BCUD YIN MA M'A KI'I,
,RMAD BYUNG 'PHRIN LAS AE MA RMAD, ,RGYAS 'DOD MAN NGAG GZHAN DU
TSOL, ,MKHAS 'DOD SMIG RGYUR MA BREL BAR, ,RDO RJE 'CHANG GI
GSUNG

BCUD LONGS,, AiTHI ,,DKAR MO'I RNAL 'BYOR GNYIS BYAS SAM, ,DKYUS
BZHIN 'KHOR LO BSGOM BA BZHIN, ,BRIS SGRUBS 'CHONGS SHIG CHOS
NOR STOBS, ,DBYAR MTSO BZHIN 'PHEL THE TSOM

MED;; AiTHI ,,MDOG DMAR SGROL MA'I RNAL 'BYOR LA, ,DKYUS SGOM
SGROL STING TAm DMAR LA, ,PHRENG BSKOR KYO BAS PHO MO YI,
,SNYING PAD DMAR RAM CHOS 'BYUNG BSKUL, ,SNGAGS PHRENG KHANG

ZHUGS DE'I SEMS BLANGS, ,'ONGS TE RANG GI SEMS LA BCUG ,BSGRUB
BYA 'GYEL LHUNG BKA' NOD BAS, ,NYIN BDUN 'GRUB NGES LAS SBYOR
YIN, ,'KHRUL 'KHOR THOD PAR MAN NGAG BZHIN, ,BRIS

'GRUB MYUR BA'I KHYAD 'DON YIN, ,BRI TSUL 'DOD RGYAL SOGS NAS
LEN, ,YANG NA MDA' 'DZIN H'A RE DMAR, ,DE YIS RNAL 'BYOR BYAS
NAS SNGAGS, ,HO YI MDA' CAN BSKUL TSIG SPEL, ,SNGAGS KYI

@004B BYIN RLABS AUTPAL MDA' (DMAR,) ,PHO MO'I SNYING PAD YANG
YANG DU, ,BRDEG BSAM BZLAS PAS MYUR DBANG 'GYUR, ,GZHAN GYIS
BCOL NA'ANG RIGS BSGRES SNGAGS, ,BZLAS SHING DBANG BSKUR TZAM
GYIS 'GRUB, ,

SA GSUM BRAN BZHIN BYED 'DOD 'GAS, ,THOG MAR 'DI YI NUS PA THON,
,DE RJES SGRUB PA'I LCAGS KYU YIS, ,TSANGS DBANG GNYIS KYANG
BRAN BYED NA, ,SKYE BO PHAL BAR LHA CI SMOS, ,MAN NGAG ZHIB CHA

ZHAL LAS DRIS, ,AE MA SGROL MA'I BA SHAm KRi'I, ,LCAGS KYU CHEN
PO BYAS ZIN TO, ,THE TSOM MED PA'I GDAMS NGAG YIN,, AiTHI ,,NA
RA PHO MO LHA MO SOGS, ,YAM NTA KA'I RNAL 'BYOR GYIS, ,'GUG BYA

PHO MO GANG 'GUG GI ,RIGS KYI THOD PAR 'DAB BRGYAD PAD, ,LTE BAR
BSGRUB BYA'I MING SREL SNGAGS, ,DZA YIS MTHA' RTEN KHUG CIG
BRIS, ,SNAG TSA GUR KUM GHI HANG DANG, ,SRIN LAG KHRAG BSRES
BRIS NAS

DE; ;BSGRUB BYA'I GZUGS BYAS SNYING GAR BCUG ,THUGS KA'I H'Um GI
LCAGS KYUS KHUG ,G-YAS BRKYANG G-YON BSKUMS DE'I SNYING GAR,
,MNAN BZLAS SNGAGS LA NAN TUR THON, ,'CHI MED BU MO'ANG LAG RTZE

ZHES; ;'DUS SMRA'I MKHAS GRUB KUN MTHUN GSUNGS, ,PHO LA PHO THOD
G-YAS BSKUMS LA, ,G-YON BRKYANG GIS GZHON LHAG MTSUNGS SPYAD,
,THE TSOM MED DO GDAMS PA'I BCUD, ,MI GTONG SNYING GI BUM

@005A *, ,PAR 'JOG, AiTHI ,,BGEGS DGRA'I LAS NI BZHI PO 'ANG
NUS, ,'ON KYANG SKRONG NA DE'I RNAL 'BYOR, ,SNGON BYAS LAS KYI
DUR KHROD MED, ,MYOS BYED SHING BSREGS SOL BA

DANG; ;DRI CHEN DUG DANG NIM PA'I 'DAB, ,RNAM BTAGS RKANG G-YON
SRIN LAG KHRAG ,SBYAR PA'I SNAG TSAS RGYAL MTSAN GYI, ,RAS LA
BYA ROG SGRO RTZA YIS, ,RLUNG DKYIL LA NI RAL GRI'I 'KHOR LO,
,RTZIBS

BRGYAD LTE BAR BSGRUB BYA'I GZUGS, ,SNYING GAR MING DANG SPEL
SNGAGS BRIS, ,RDZA MKHAN 'KHOR LO'I 'JIM PA DANG, ,BSGRUB BYA'I
RKANG RDUL BZHI MDO'I SA'I, ,GZUGS BYAS DE YI SNYING GAR BCUG ,

THOD BA'I NANG BCUG DGUG SOGS BYAS, ,SPEL SNGAGS CAN BZLAS RLUNG
DKYIL LA, ,GNAS PA'I RNGA MONG LA ZHON NAS, ,RLUNG GI SHUGS
BZHIN LHO PHYOGS SU, ,SONG BSAM MA MO'I KHANG PA DANG, ,BZHI MDO

DUR KHROD GANG RUNG DU, ,SPAS NA RDO RJE 'DZIN PA'ANG, ,SKROD NA
MI DANG MI MA YIN, ,PHRA MO SKROD LA YA MI MTSAN, ,SNGAGS BZLAS
PAS KYANG CHA 'DRA NUS, ,THE TSOM MED CES DAM PAS GSUNGS, `
,'BYUNG

PO'I GDON LAS GROL 'DOD NA, ,GZHAN GYIS MI THUB TING 'DZIN
BSGOM, ,BSRUNG BYAS DE TSE DE LUS LA, ,GDON DE JI BZHI RNA BKUG
NAS BCINGS, ,SNA TSOGS RDO RJE'I SBYOR BAS GNAN, ,H'Um BYUNG
RTZE

@005B LNGAS LOGS GNYIS 'CHING, ,ME SPROS SNYING KHA LKOG MA
BSREGS, ,SNGAGS BZLAS YUNGS DKAR RGYAL POS BRAB, ,DE LUS THAL
MAR YUG BSAM NA, ,NGES PAR GDON LAS GROL BAR 'GYUR, ,LAG GNYIS
H'Um LAS RDO RJE YIS, ,DE LUS

SPRUG NAS DE THON PA 'AM, ,YANG NA RKANG PAS MNYES KYANG RUNG,
,TING 'DZIN LHAG MA GONG BZHIN DGOS, ` ,'DI YI SBYOR BAS GZHAN
'DZIN PAR, ,'DOD NA NAG PHYOGS NYI MA LA, ,SOL GSHER GOS GYON
KHROS NAS NI,

MTSON NAM GSAL SHING LA BSKYON THOD, ,DUR KHROD SOL BAS KHRO BO
NI, ,MCHE GTZIGS THONG RGYAN SKRA GYEN 'GRENG, ,GRI GUG G-YAS
'PHYAR LAG G-YON GYIS, ,MI THOD SDIGS MDZUB BYAS PA BRIS, ,DUR
KHROD RO BSREGS THAL BA DANG,,

BSGRUB BYA'I RKANG RDUL LINGGA BCAS, ,SNYING GAR SNGAR GYI
SNGAGS PHRENG SPEL, ,TA LA'I LO MAR BRIS NAS BCUG ,LAN TSA SKE
TSE DUG SOGS BYUG ,THOD PA'I NANG GZHUG GNYIS KA YANG, ,DGUG
SOGS BYAS LA THOD PA DE, ,BSGRUB

BYA'I; MGO BO THUR BSTAN SRIN PO YIS, ,DGRA BO BZUNG BSAM DGRA
SRIN GNYIS, ,RKANG PAS MNAN NAS DUR KHROD DU, ,CHE PA'I NGA
RGYAL BSKYED BZLAS NAS, ,DES 'DZIN 'DI YI RIGS PA YI, ,RIMS KYIS
'DZIN

PA'ANG SHES PAR BYA, ,'DI LA GDAMS PA MCHOG TU 'DOD, ,GZHAN GYIS
MI THUB LAS SBYOR ZAB, AiTHI ,GRO BA SOGS LA TZAN DAN DKAR,
,SNAG TSAS 'KHOR LO RTZIBS BRGYAD PA, ,AOm YIG DBUS DANG RTZIBS

@006A *, ,RNAMS LA, ,YI GE GNYIS GNYIS BRIS BYAS TE, ,RGYU MA'I
SA BON 'KHOR LO'I MTHAR, ,BKOD BYAS LCAGS GSUM GYIS DKRIS PA,
,SKUD PA DKAR POS BCINGS PA 'DI, ,GANG GI DPUNG PA G-YAS BCINGS

NA; ;PHYIN CHAD RIMS NAD LA SOGS PA, ,MI 'BYUNG SPYAN MA'I TZA
KRAR 'DOD, ,SHI SOS LA YANG 'DI NYID 'DOGS, ,SPYAN MA'I BSRUNG
'KHOR MKHAS PA'I LUGS,, ` ,,YANG NI RO LANGS LA SOGS PA, ,'JIGS
NA RDOR

BSRUNG MA M'A KI'I, ,RIGS PA BSGRES BKOD DPUNG BAR GDAGS, ,BGEGS
KYIS MI SHIG RDO RJE ZHES, ,SNGAR GRUB MKHAS PA'I GSUNG LAS SO,
,DKAR MO'I SGO NAS BSRUNG 'KHOR SNGAGS, ,BSGRES BKOD LCAGS GSUM

GYIS DRIL BA, ,DPUNG BAR THOGS SHIG DBUL SOGS KYI, ,SDUG BSNGAL
SREG BYED BSKAL BA'I ME, ,MKHAS BA'I GSUNG YIN MAN NGAG DGOS,,
,,T'A RE'I SGO NAS DBANG SDUD NA, ,'KHOR LO 'DOD PA'I RGYAL BOR
DRIS, ,'JIGS CHEN

BRGYAD SOGS BSRUNG 'DOD NA, ,GHI HANG GUR KUM SNAG TSA BYAS,
,TZAKRA RIG SNGAGS SNGAR BZHIN BKOD, ,BCINGS NA 'JIGS MED NYER
'TSE KUN, ,SRUNG BYED RDO RJE'I GO KHRAB CES, ,GSANG 'DUS SNGAGS
RIGS DE LTAR SMRAS, ,'DI RNAMS DKYUS MA TZAM GYIS MIN,,

GRUB CHEN SO SOS LUGS YIN PAS, ,GDAMS NGAG BRI TSUL RAB GNAS
SOGS, ,NYA NYUNG MI BSRE RIN CHEN GYI, ,BRDAR BA'I PHYE MA SO SO
RU, ,ZUNGS SHIG YANG DAG DON GRUB NGES,, AiTHI ,,ZHES PA 'DI
YANG RJE BTZUN 'JAM DBYANGS BZHAD PA'I RDO RJES GSUNGS SO, ,

@006B [BLANK PAGE]