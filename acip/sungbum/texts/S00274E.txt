*, ,SGROL DKAR YID BZHIN 'KHOR LO'I SGRUB THABS BZHUGS SO, ,

@001B #, ,DUS GSUM RGYAL BA SKYED PA'I YUM, ,'PHAGS MA YID BZHIN
'KHOR LO ZHES, ,DRAN PAS DNGOS GRUB KUN STZOL MAR, ,BTUD NAS
SGRUB THABS MDOR BSDUS 'GOD, ,('DIR SGROL DKAR YID BZHIN 'KHOR
LO'I...

BSGOM BZLAS NYAMS SU LEN PAR 'DOD PAS MCHOD GTOR RNAMS TSUL
BZHIN BSHAM, DGE SEMS KHYAD PAR GYI NGANG NAS SKYABS YUL GSAL
BTAB LA,) BDAG DANG 'GRO BA NAM MKHA'I MTHA' DANG MNYAM PA'I
SEMS CAN THAMS CAD DUS 'DI NAS BZUNG STE JI SRID BYANG CHUB...

SNYING PO LA MCHIS KYI BAR DU DPAL LDAN BLA MA DAM PA RNAMS LA
SKYABS SU MCHI'O, ,RDZOGS PA'I SANGS RGYAS RNAMS LA X DAM PA'I
CHOS RNAMS LA X 'PHAGS PA'I DGE 'DUN RNAMS LA X RJE BTZUN MA
SGROL DKAR YID BZHIN...

'KHOR LO'I LHA TSOGS 'KHOR DANG BCAS PA RNAMS LA SKYABS SU
MCHI'O, ,(LAN GSUM,) BLA MA DANG DKON MCHOG RIN PO CHE RNAM PA
GSUM LA PHYAG 'TSAL ZHING SKYABS SU MCHI'O, KHYED RNAMS KYIS
BDAG GI RGYUD BYIN GYIS BRLAB TU GSOL,,

@002A #, ,SEMS CAN THAMS CAD KYI DON DU RDZOGS PA'I SANGS RGYAS
KYI GO 'PHANG THOB PAR BYA, DE'I CHED DU RJE BTZUN MA SGROL DKAR
YID BZHIN 'KHOR LO'I BSGOM BZLAS LA 'JUG PAR BGYI'O, ,(LAN
GSUM,)

AOm BADZRA AA MRi TA(SA BSANGS,) SVA BH'A WAS SBYANGS, STONG
PA'I NGANG LAS AOm LAS RIN PO CHE'I SNOD YANGS SHING RGYA CHE BA
RNAMS KYI NANG DU AOm 'OD DU ZHU BA LAS BYUNG BA'I MCHOD YON,
ZHABS BSIL, ME TOG ,BDUG SPOS, SNANG GSAL,

DRI CHAB, ZHAL ZAS, ROL MO RNAMS DVANGS SHING THOGS PA MED PA
NAM MKHA' DANG MNYAM PAR GYUR, AOm AARGHAm A'A:H'Um, (NAS,)
SHAPTA'I (BAR BRJOD,) RANG NYID SKAD CIG GIS RJE BTZUN MAR GSAL
BA'I THUGS KA'I T'Am YIG LAS 'OD...

ZER 'PHROS, PO tA LA NAS RJE BTZUN MA YID BZHIN 'KHOR LO LA
SANGS RGYAS DANG BYANG CHUB SEMS DPA'I TSOGS KYIS BSKOR BA MDUN
GYI NAM MKHAR SPYAN DRANGS, 'OD ZER RANG GI SNYING GAR THIM, LHA
DANG LHA MIN COD PA NA (ZHES SOGS

@002B KYIS PHYAG BYA,) AOm GU RU A'ARYA T'A RE SA P'A RI W'A RA
AARGHAm PRA T'I TZTSA H'Um SV'A H'A, (ZHES PA NAS,) SHAPTA'I
(BAR BRJOD,) DKON MCHOG GSUM LA BDAG SKYABS MCHI, ,(ZHES PA
NAS,) SANGS RGYAS 'GRUB PAR SHOG ,(ZHES LAN GSUM,) SEMS CAN
THAMS CAD BDE BA DANG (ZHES SOGS KYIS TSAD MED BZHI BSGOM PA...

SNGON DU BTANG, DE NAS,) AOm SVA BH'A WAS SBYANGS, STONG PA'I
NGANG LAS PAm LAS PADMA DKAR PO DANG A'A: LAS ZLA BA'I DKYIL
'KHOR GYI STENG DU RANG GI SEMS NYID YI GE T'Am YIG DKAR PO, DE
LAS 'OD ZER 'PHROS, DON GNYIS BYAS TSUR 'DUS YONGS SU GYUR PA
LAS RANG NYID 'PHAGS

MA YID BZHIN GYI 'KHOR LO SKU MDOG DKAR MO ZHAL GCIG PHYAG GNYIS
MA GA-YAS MCHOG SBYIN GYI PHYAG RGYA DANG, GA-YON ME TOG AUTPA
LA'I YU BA THUGS KAR MTHEB SRIN GYIS 'DZIN PA'I 'DAB MA SNYAN
GYI THAD DU KHA BYE BA'I YAL GA GSUM DU GYES PA'I DBUS MA KHA
SHAG GIS

BYE BA, GA-YAS SPUD NAS 'BRAS BU YOD PA, GA-YON KHA MA BYE BA,
DE GSUM GYIS DUS GSUM GYI SANGS RGYAS MTSON PA, RIN PO CHE'I
RGYAN DANG DAR SNA TSOGS KYI NA BZA' CAN, ZLA BA'I DKYIL 'KHOR
LA SKU DRANG POR BSTEN PA, ZHABS RDO RJE SKYIL KRUNG GIS BZHUGS
PA,

DE'I SPYI BOR AOm DKAR PO, MGRIN PAR A'A: DMAR PO, THUGS KAR
H'Um SNGON PO, SNYING GAR ZLA BA'I DKYIL 'KHOR GYI STENG DU T'Am
YIG DKAR PO DE LAS 'OD ZER 'PHROS, LHO PHYOGS PO tA LA NAS RJE
BTZUN MA YID BZHIN 'KHOR LO LA SANGS RGYAS DANG BYANG CHUB SEMS
DPA'I

TSOGS KYIS BSKOR BA SPYAN DRANGS, DZA:H'Um BAm HO: GNYIS SU MED
PAR GYUR, SLAR YANG THUGS KA'I SA BON LAS 'OD ZER 'PHROS, DBANG
GI LHA RNAMS SPYAN DRANGS, KHYED RNAMS KYIS BDAG LA MNGON PAR
DBANG BSKUR DU GSOL, ZHES GSOL BA BTAB PAS, DE

@003A *, ,RNAMS KYIS YE SHES KYI BDUD RTZIS GANG BA'I BUM PA
THOGS NAS, AOm SARBA TA TH'A GA TA AA BHI shE KA TA SA MA YA
SHR'I YE A'A:H'Um, ZHES BDUD RTZI'I CHUS DBANG BSKUR, LUS GANG,
DRI MA DAG ,CHU'I LHAG MA SPYI GTZUG TU GNAS PA YONGS

SU GYUR PA LAS, 'OD DPAG MED KYIS DBU BRGYAN PAR GYUR, (MCHOD PA
GONG LTAR BYIN GYIS BRLABS,) AOm A'ARYA T'A RE SA P'A RI W'A RA
AARGHAm PRA T'I TZTSA H'Um SV'AH'A, (DE BZHIN DU) SHAPTA'I (BAR
GYIS MCHOD,) 'KHOR BA LAS SGROL T'A RE MA, (,ZHES PA NAS,) PHYAG
'TSAL BSTOD, ,RAB 'BYAMS RGYAL

BA'I MKHYEN BRTZE'I 'PHRIN LAS RNAMS, ,RAB MDZES YID 'ONG LHA
MO'I SKUR BSTAN NAS, ,RAB MANG 'GRO LA TSE DANG MCHOG STZOL MA,
,RAB DKAR LHA MO AUTPAL BSNAMS LA BSTOD, ,(DE NAS,) RANG NYID
'PHAGS MA SGROL...DKAR DU GSAL BA'I SNYING GAR 'KHOR LO...

DKAR PO RTZIBS BRGYAD PA LTE BA DANG MU KHYUD RIM PA GSUM DANG
BCAS PA LTE BAR ZLA BA'I STENG DU RANG GI SEMS T'Am YIG DKAR
PO'I MTHAR AOm DANG H'A'I BAR DU CHUD PA'I SPEL TSIG GIS BSKOR
BA, RTZIBS BRGYAD LA T'A RE TUTT'A RE TU RE SV'A ZHES PA'I YIG
'BRU BRGYAD, MU

KHYUD NANG MA LA A'A LI GA-YON SKOR, BAR PA LA K'A LI GA-YAS
SKOR, PHYI MA LA RTEN 'BREL SNYING PO GA-YAS SKOR DU 'KHOD PA'I
SA BON DANG YIG 'BRU THAMS CAD 'OD ZER BDUD RTZI'I RANG BZHIN
ZIL PA PHROM ME BA DANG, RANG GI SPYI BOR RIGS BDAG RGYAL BA TSE
DPAG MED SKU MDOG

DMAR PO ZHAL GCIG PHYAG GNYIS KYIS GSER GYI BUM PA 'CHI MED
TSE'I BDUD RTZI'I RGYUN GYIS GANG BA MNYAM GZHAG GI STENG NA
'DZIN PA, DAR DANG RIN PO CHE'I RGYAN GYIS BRGYAN PA, ZHABS RDO
RJE SKYIL KRUNG GIS BZHUGS PAR GYUR PA'I THUGS KAR HR'I: YIG
DMAR POS...

@003B MTSAN PA, DE LAS 'OD ZER DMAR PO LCAGS KYU LTA BU PHYOGS
BCUR 'PHROS, RANG GI TSE MI DANG MI MA YIN RNAMS KYIS 'PHROG PA
DANG, BRKUS PA DANG, YAR BA DANG, 'THOR BA THAMS CAD DANG,
'BYUNG BA CHEN PO LNGA'I BCUD, SEMS CAN THAMS CAD KYI TSE...

DANG BSOD NAMS, SRID PA GSUM GYI BKRAG MDANGS GZI BRJID SOGS
'JIG RTEN KHAMS KYI DPAL 'BYOR PHUN SUM TSOGS PA THAMS CAD DANG,
BLA MA RGYAL BA SRAS BCAS KYI SKU GSUNG THUGS KYI BYIN RLABS
THAMS CAD KHA DOG RNAM PA SNA TSOGS PA'I BDUD...

RTZI 'OD ZER DANG BCAS PA'I RNAM PAR BSDUS TE BKUG ,PHYAG GI BUM
PA'I NANG DU THIM, THIM PA LAS KYANG BDUD RTZI DKAR CHIL GYIS
LUD NAS RANG GI SPYI BO'I TSANGS BUG NAS ZHUGS TE SNYING GA'I
'KHOR LO SNGAGS PHRENG SA BON DANG BCAS PA LA THIM, DE LAS
BDUD...

RTZI'I RGYUN BABS PAS LUS KYI NANG THAMS CAD ZHING PHYI THAMS
CAD BKRUS PAS, THOG MED NAS BSAGS PA'I SDIG SGRIB NAD GDON TSE'I
BAR CHAD DANG BCAS PA THAMS CAD BYANG ZHING DAG ,TSE DANG BSOD
NAMS DAM SDOM NYAMS PA THAMS CAD SOR CHUD,

'CHI MED TSE'I DNGOS GRUB THOB PAR GYUR PAR (BSAMS LA,) AOm T'A
RE TU TT'A RE TU RE MA MA A'A YU PU n+YE DZNY'A NA PUshtIm KU RU
SV'AH'A, (ZHES BZLA'O, ,DE NAS,) RANG NYID KYI PHYI ROL DU GNAM
LCAGS LAS GRUB PA'I 'KHOR LO DKAR PO SBUBS CAN ZHVA THEB KHA
SBYAR BA LTA BU STENG 'OG...

PHYOGS MTSAMS KYI RTZIBS BCU RTZE MO RNO ZHING GA-YAS SKOR DU
MGYOGS PAR 'KHOR BAS GNOD BYED THAMS CAD DUM BUR GTUB CING, 'OD
ZER GYI ME LCE 'BAR ZHING 'KHRUGS PAS GDON BGEGS THAMS CAD BYA
SGRO MER BSREGS PA BZHIN GZHOB THUL

@004A *, ,THUL TSIG (PAR BSAM,) SLAR YANG SNYING GA'I SNGAGS
'KHOR LAS 'OD ZER DKAR PO'I TSOGS DKAR PHROM GYIS 'PHROS, LUS
KYI NANG THAMS CAD GANG, NAD GDON SDIG SGRIB DANG TSE'I BAR CHAD
THAMS CAD ZHI BAR BYAS, 'OD

ZER BA SPU'I SGO NAS PHYIR 'PHROS, LUS KYI PHYI NAS 'OD ZER DKAR
PO'I GUR KHYIM GYIS BSKOR BAS ZHI BA'I LAS THAMS CAD GRUB (PAR
BSAM,) YANG 'OD ZER SER PO'I TSOGS 'PHROS, LUS GANG TSE DANG
BSOD NAMS THOS BSAM SGOM GSUM GYI SHES RAB LA...

SOGS RGYAS PAR BYAS, PHYIR 'PHROS GUR KHYIM DKAR PO'I MTHA' NAS
'OD ZER SER PO'I GUR KHYIM GYIS BSKOR BAS RGYAS PA'I LAS GRUB
(PAR BSAM,) YANG 'OD ZER DMAR PO'I TSOGS 'PHROS, KHAMS GSUM
DBANG DU BSDUS PA'I MTHU DANG LDAN PAR

BYAS, PHYIR 'PHROS SER PO'I MTHA' NAS 'OD ZER DMAR PO'I GUR
KHYIM GYIS BSKOR BAS DBANG GI LAS THAMS CAD GRUB (PAR BSAM,)
YANG 'OD ZER MTHING GA'I TSOGS 'PHROS, MNGON SPYOD KYI LAS THAMS
CAD 'GRUB PA'I MTHU DANG LDAN PAR BYAS,

PHYIR 'PHROS DMAR PO'I MTHA' NAS 'OD ZER MTHING GA'I GUR KHYIM
GYIS BSKOR BAS DRAG PO'I LAS THAMS CAD GRUB (PAR BSAM,) YANG 'OD
ZER LJANG GU'I TSOGS 'PHROS, LAS RAB 'BYAMS THAMS CAD 'GRUB PA
LA DBANG BAR BYAS, PHYIR 'PHROS...

MTHING GA'I MTHA' NAS 'OD ZER LJANG GU'I GUR KHYIM GYIS BSKOR
BAS LAS RAB 'BYAMS THAMS CAD GRUB (PAR BSAM,) YANG 'OD ZER MCHIN
KHA'I TSOGS 'PHROS, LAS DANG DNGOS GRUB THAMS CAD KYI NUS PA
BRTAN PAR BYAS, PHYIR 'PHROS LJANG...

@004B GU'I MTHA' NAS 'OD ZER MCHIN KHA'I GUR KHYIM GYIS BSKOR
BAS DE THAMS CAD BRTAN PAR BYAS (PAR BSAM,) 'OD KYI GUR KHANG
DRUG PO THAMS CAD KYANG DBYIBS SGO NGA LTA BU DUM BU GCIG TU
GYUR PA, SRA ZHING MKHREGS PA BSKAL PA'I RLUNG GIS KYANG
GZHIG...

PAR MI NUS PA, BAR MTSAMS THAMS CAD AUTPAL SNGON PO'I ME TOG KHA
PHYE MA THAG PA GSAR ZHING MNYEN LCUG DANG LDAN PAS BUN LONG
GIS
GTAM PAR (BSAMS LA, RANG NYID RJE BTZUN MAR GSAL BA NAS BZUNG,
BSRUNG 'KHOR DANG GUR KHYIM DRUG GI BAR LA SEMS 'DZIN CING,
SNGAGS BZLA BA

DANG RLUNG BZUNG BA SOGS GANG MOS NAM NGAG LTAR GRUB RJES, YIG
BRGYA BRJOD CING LHAG CHAD BSKANG, MCHOD BSTOD BYA), DGE BA 'DI
YIS MYUR DU BDAG ,YID BZHIN 'KHOR LO 'GRUB GYUR NAS, ,'GRO BA
GCIG KYANG MA LUS PA, ,DE YI SA LA 'GOD PAR SHOG, ,(CES DGE RTZA
BSNGO'O, ,DE NAS THUN MTSAMS SU

GTOR MA 'BUL BA NI, MCHOD PA GONG LTAR BRLAB, GTOR MA AA MRi TA
SA BSANGS, SVA BH'A WAS SBYANGS), STONG PA'I NGAG LAS AOm LAS
RIN PO CHE'I SNOD YANGS SHING RGYA CHE BA'I NANG DU AOm 'OD DU
ZHU BA LAS BYUNG BA'I GTOR MA ZAG PA MED PA'I YE SHES KYI BDUD
RTZI'I RGYA MTSO CHEN POR GYUR, AOm A'A:H'Um,

(LAN GSUM,) RANG GI THUGS KA'I T'Am YIG LAS 'OD ZER 'PHROS PAS
RJE BTZUN MA LA RGYAL BA SRAS BCAS KYIS BSKOR BA SPYAN DRANGS,
LJANGS 'OD ZER GYI SBU GUS GTOR MA'I BCUD DRANGS TE GSOL BAR
GYUR, AOm A'A RYA T'A RE SA P'A RI W'A RA AI DAm BA LIm TA KHA
KHA KH'A HI KH'A HI, (ZHES LAN

BDUN GYIS 'BUL,) AOm A'ARYA T'A RE SA P'A RI W'A RA AARGHAm
(NAS,) SHAPTA PRA T'I TZTSA H'Um SV'AH('I BAR GYIS MCHOD,) RAB
'BYAMS RGYAL BA'I (ZHES SOGS KYIS BSTOD, DE NAS,) BCOM LDAN 'DAS
RJE BTZUN SGROL MAS (BDAG GAM, CHE GE MO'I,) TSE'I BAR CHAD
THAMS CAD ZHI BAR BYIN GYIS BRLAB TU GSOL, 'CHI

@005A *, ,MED TSE'I DNGOS GRUB STZAL DU GSOL, (ZHES PA LTA BUS
'DOD DON LA GSOL BA BTAB, CHOS SKYONG GI GTOR MA DANG, GZHI BDAG
GTOR MA YOD NA MTSAMS 'DIR BSNGO, YIG BRGYA BRJOD,) MA RNYED
YONGS SU MA SHES DANG, (,SOGS KYIS NONGS PA BZOD PAR GSOL, MDUN
GYI YE SHES PA...

RTEN YOD NA,) 'DIR NI GZUGS DANG LHAN CIG TU, ,(SOGS KYIS BRTAN
BZHUGS DANG, RTEN MED NA,) BADZRA MU: YE SHES PA RANG BZHIN GYI
GNAS SU GSHEGS, DAM TSIG PA RANG NYID LA THIM PAR GYUR (PAR
BSAMS LA, DE NAS,) RANG GI THUGS KA'I SA BON LAS 'OD ZER 'PHROS

PAS SNOD BCUD THAMS CAD 'OD DU ZHU NAS 'OD ZER MCHIN KHA'I GUR
KHANG LA THIM, GUR KHYIM DRUG DANG BSRUNG 'KHOR RNAMS KYANG
PHYI
NAS RIM BZHIN NANG MAR THIM, BSRUNG 'KHOR YANG RANG LA THIM,
RANG THUGS KA'I 'KHOR LO DANG, DE SNGAGS PHRENG, DE T'Am YIG ,

DE YANG RIM BZHIN MI DMIGS PAR GYUR, STONG PA'I NGANG LAS RANG
NYID RJE BTZUN MA'I SKUR BZHENGS PA'I SPYI BOR AOm, MGRIN PAR
A'A: THUGS KAR H'Um GIS MTSAN PAR GYUR, DGE BA 'DI YIS MYUR DU
BDAG ,RJE BTZUN SGROL MA 'GRUB GYUR NAS, ,'GRO BA...

GCIG KYANG MA LUS PA, ,DE YI SA LA SA 'GOD PAR SHOG ,DUS MIN
'CHI BA'I MTSAN MA MTHONG BA NA, ,DE YI MOD LA YID BZHIN 'KHOR
LO'I SKU, ,GSAL BAR MTHONG NAS 'CHI BDAG DPA' BCOM STE, ,'CHI
MED RIG 'DZIN MYUR DU THOB PAR SHOG ,DE LTAR

RJE BTZUN SGROL MAR MCHOD BSTOD DANG, ,BSGOM BZLAS BGYIS PA'I
DGE BA'I RTZA BA YIS, ,BAR GCOD GDON BGEGS GNOD PA'I DGRA ZHI
NAS, ,'CHI MED TSE YI DPAL LA SPYOD PAR SHOG KHYOD SKU MTHONG
THOS DRAN PA TZAM GYIS KYANG, ,DUS MIN 'CHI BA'I MTSAN...

@005B MA KUN BCOM STE, ,TSE RABS KUN TU 'PHAGS MA SGROL MA YIS,
,RJES BZUNG DAM PA'I CHOS LA SPYOD PAR SHOG ,ZHI RGYAS DBANG
DRAG GRUB PA BRGYAD LA SOGS, ,MCHOG DANG THUN MONGS DNGOS GRUB
MA LUS PA, ,MYUR DU 'GRUB SOGS YID LA SMON PA YI, ,RE

BA JI BZHIN LHUN GYIS 'GRUB GYUR CIG (,CES SOGS BSNGO SMON SHIS
BRJOD BYA'O,) ,'CHI MED BDUD RTZI'I ZIL MNGAR CAN, ,SGRUB THABS
AUTPAL DKAR PO 'DI, ,GUS PA'I SNYIM PAR SUS 'DZIN PA'I, ,SKAL
BZANG DE LA 'PHAGS MA MNYES, (,ZHES RJE BTZUN SGROL DKAR YID
BZHIN...

'KHOR LO'I SGRUB THABS NGAG 'DON 'KHYER BDE 'DI YANG DON GNYER
CAN DGA' SHAS KYI DON DU DGA' LDAN KHRI BYANG SPRUL MING PAS
BKOD PA'O,, ,,DAD LDAN YON BDAG LHA MO TSE RING NAS, ,RGYU SBYAR
PAR DU BSKRUN PA'I DGE BA'I MTHUS, ,SKU GSHEGS DGE BSNYEN TSE
DBANG NOR BU SOGS, ,'GRO KUN 'PHAGS MAS RJES SU 'DZIN GYUR CIG
,RGYU SBYOR NYID KYANG TSE DPAL BSOD

NAMS SOGS, ,CHOS MTHUN LEGS TSOGS DBYAR GYI MTSO LTAR 'PHEL,
,RING MIN 'GRO BA MA LUS SGROL BA LA, ,ZLA MED RJE BTZUN MA
NGANG MTSUNGS GYUR CIG ,CES PA'I PAR BYANG 'DI YANG KHRI BYANG
PAS SMON PA'O,, ,,