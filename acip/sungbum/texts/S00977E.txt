@001A *, ,THUN MONG BSDUS PA'I BSDOMS TSIG BLO GSAL DGA' BSKYED
CES BYA BA ZHUGS SO, ,

@001B #, ,RAB DKAR CHU SKYES ZLA BA'I STENG, ,'JAM DPAL GZHON NU
DPA' BO DANG, ,YID 'ONG LHA MO DBYANGS CAN MA, ,RTAG PAR BRTZEL
PHYAG BGYI'O, ,SHES BYA'I NE'U GSING NGOS

YANGS LA, ,RIG LAM ME TOG BKOD PA CAN, ,SKYES KYI BLO GSAL GZHON
NU RNAMS, ,'DI NA RTZED 'JO BYA BAR RIGS, ,DENG 'DIR SDUS RTZA
'CHAD PA LA, ,CHOS CAN DBYE GZHI BSHAD PA DANG, ,CHOS

KYI DBYE BA BSTAN PA DANG, ,NGES PAR BYA BA'I RNAM GZHAG DANG,
,NGES BYED THAL 'GYUR BSHAD PA DANG, ,LTA BA DBU MAR 'JUG PA'I
TSUL, ,LNGA PO SKABS 'DI'I MDOR BSTAN YIN, ,SHES BYA

GZHAL BYA GZHI GRUB YOD, ,CHOS DANG GZHI DANG RTEN 'BREL DANG,
DMIGS PA CHOS CAN YUL RNAMS NI, ,KHYAB MNYAM DBYE GZHI CHOS CAN
YIN, ,DBYE NA DNGOS PO RTAG PA GNYIS, ,DGAG

@002A *, ,SGRUB MTSAN MTSON MTSAN GZHI GSUM, ,BYAS DANG MA BYAS
SKYES MA SKYES, ,'DUS BYAS MA BYAS DNGOS DNGOS MED, ,'JIG DANG
MI 'JIG LA SOGS PA'O, ,DNGOS PO LA YANG BEM PO DANG, ,

SHES PA LDAN MIN 'DU BYED GSUM, ,BEM PO LA YANG PHYI NANG GNYIS,
,PHYI DON GZUGS LA SOGS PA LNGA, ,GZUGS LA KHA DOG DBYIBS KYI
GNYIS, ,RGYAS PAR DBYE NA NYI SHU STE, ,SNGO SER DKAR DANG DMAR
BA DANG, ,SNANG

MUN SPRIN DANG DU BA DANG, ,RDUL DANG KHUG SNA NYI MA DANG,
,GRIB MA RING THUNG LHAM PA DANG, ,ZLUM PO MTHON PO DMA' BA
DANG, ,PHYA LE PHYA LE MIN PA 'O, ,SGRA LA RNAM PA BRGYAD YOD
DE, ,ZIN PA'I 'BYUNG BA LA BRTEN PA'I, ,SEMS

CAN STON DANG MI STON LA, ,YID 'ONG MI 'ONG GNYIS RE DBYE, ,MA
ZIN PA LA'ANG DE BZHIN NO, ,DRI LA ZHIM DANG NGA BA DANG, ,MNYAM
DANG MI MNYAM BZHI RU YOD, ,RO NI MNGAR SKYUR KHA DANG SKA, ,TSA
DANG LAN TSA RNAM PA DRUG ,REG BYA

SA CHU ME RLUNG DANG, ,'JAM RTZUB LCI YANG TSA GRANG DANG,
,BKRES DANG SKOM PAS BCU GNYIS SO, ,NANG DON MIG LA SOGS PA
LNGA, ,SHES PA TSAD MA TSAD MIN GNYIS, ,TSAD MA LA YANG MNGON
RJES GNYIS, ,DBANG YID RANG RIG

@002B RNAL 'BYOR GYI, ,MNGON SUM RNAM PA BZHI RU YOD, ,RJES DPAG
DNGOS STOBS GRAGS YID GSUM, ,MA RTOGS LOG RTOG THE TSOM STE,
,TSAD MIN BLO YANG GSUM DU 'GYUR, ,LDAN PA MIN PA'I 'DU BYED LA,
,THOB DANG MA THOB SKAL MNYAM

DANG, ,SNYOM 'JUG GNYIS DANG SROG DANG NI, ,SKYE GNAS MI RTAG
RGA BA DANG, ,MING GI TSOGS SOGS BCU GSUM YOD, ,YANG NA SHES
BYAR RNAM DBYE NA, ,PHUNG PO KHAMS DANG SKYE MCHED DO, ,PHUNG PO
GZUGS TSOR 'DU SHES DANG, ,'DU BYED RNAM

SHES PHUNG PO LNGA, ,MDZOD LAS GZUGS PHUNG BCU GCIG GSUNGS, ,MIG
SOGS 'DUS TE REG PA LAS, ,BYUNG BA'I TSOR SOGS RNAM PA DRUG ,'DU
SHES LA YANG DE BZHIN DRUG ,MTSUNGS LDAN LDAN MIN 'DU BYED
GNYIS, ,MTSUNGS LDAN LA

YANG LNGA BCU BDUN, ,LDAN MIN 'DU BYED SNGAR BSHAD LTAR, ,GANG
ZAG KYANG NI DE YIN TE, ,DE LA YANG NI SRID PA GSUM, ,NGAN 'GRO
DMYAL BA SOGS GSUM DANG, ,BDE 'GRO MI DANG 'DOD LA DRUG ,BCU PO
'DOD PA'I KHAMS YIN NO, ,DMYAL

BA TSA GRANG NYE TSE DANG, ,NYE 'KHOR BA YI DBYE BAS BZHI, ,YI
DVAGS DNGOS DANG 'THOR BU GNYIS, ,DUD 'GRO GNAS DANG KHA 'THOR
GNYIS, ,MI LA GLING GI DBYE BAS BZHI, ,'DOD LA RGYAL CHEN RIGS
BZHI DANG, ,GSUM RTZEN 'THAB BRAL DGA'

LDAN DANG, ,'PHRUL DGA' GZHAN 'PHRUL DBANG BYED DO, ,GZUGS KHAMS
BSAM GTAN BZHI YIN TE, ,NANG GSES GNAS RIGS BCU BDUN YOD, ,GZUGS
MED NAM MKHA' MTHA' YAS DANG, ,RNAM SHES MTHA' YAS MCHED@003A *, ,DANG, ,CI
YANG MED PA'I SKYE MCHED DANG, ,'DU SHES YOD
MIN MED MIN BZHI, ,NYAN RANG BYANG CHUB SEMS DPA' YI, ,SO SKYE
TSOGS SBYOR GNYIS GNYIS YOD, ,NYAN THOS RGYUN ZHUGS PHYIR 'ONG
DANG,,

PHYIR MI 'ONG DANG DGRA BCOM PA, ,ZHUGS GNAS DBYE BAS BRGYAD DU
YOD, ,RANG RGYAL BSE RU TSOGS SPYOD GNYIS, ,BYANG 'PHAGS BCU'I
DBANG GIS BCU, ,SGRIB DANG BCAS PA SEMS CAN TE, ,SGRIB SPANGS
SANGS RGYAS 'PHAGS

PA'O, ,RNAM SHES MIG LA SOGS PA DRUG ,PHYI DANG NANG GI KHAMS
BCO BRGYAD, ,PHYI YI GZUGS LA SOGS PA DRUG ,NANG GI MIG SOGS
RNAM PA DRUG ,MIG GI RNAM SHES KHAMS SOGS DRUG ,SKYE MCHED RNAM
PA BCU GNYIS TE, ,PHYI

YI GZUGS LA SOGS PA DRUG ,NANG GI MIG SOGS DRUG YIN NO, ,YANG NA
MTSAN NYID GSUM YOD DE, ,KUN BRTAGS GZHAN DBANG YONGS GRUB BO,
,YANG NA KUN RDZOB DON DAM GNYIS, ,GZHAN YANG RANG MTSAN SPYI
MTSAN

GNYIS; ;SGRA YI DNGOS YUL YIN MIN GNYIS, ,'DRA BA THUN MONG YIN
MIN GNYIS, ,ZAG BCAS ZAG MED GNYIS SOGS DBYE, ,GZHAN YANG DGE
SOGS GSUM YOD DE, ,RNAM BYANG DGE BA'I PHYOGS LA YANG, ,LUS NGAG
YID

KYI DGE BCU DANG, ,BSOD NAMS BYA BA RNAMS GSUM DANG, ,LAM LA
LNGA GSUM BCO LNGA DANG, ,BYANG CHUB PHYOGS CHOS SUM CU BDUN,
,PHA ROL PHYIN PA DRUG DANG BCU, ,'DRES DANG MA 'DRES YON TAN
DANG, ,CHOS PHUNG BRGYAD KHRI

@003B BZHI STONG DANG, ,GSUNG RAB YAN LAG BCU GNYIS DANG, ,'DUL
MNGON MDO SDE SDE SNOD GSUM, ,BRJOD BYA LHAG PA'I BSLAB PA GSUM,
,BYA SPYOD RNAL 'BYOR BLA MED DE, ,GSANG SNGAGS RGYUD SDE RNAM
PA BZHI, ,SMIN BYED BUM PA'I DBANG

SOGS BZHI, ,GROL BYED BSKYED RDZOGS RIM PA GNYIS, ,'BRAS BU SKU
BZHI YE SHES LNGA, ,GZHAN YANG 'GOG LAM BDEN PA GNYIS, ,SKU DANG
YE SHES 'PHRIN LAS SO, ,LUS NGAG YID KYI MI DGE BCU, ,NYON MONGS
SHES BYA'I SGRIB

PA GNYIS, ,MTHONG DANG SGOM PA'I SPANG BYA GNYIS, ,DE SOGS KUN
NYON MI DGE'I PHYOGS, ,SGRIB DANG MA SGRIB LUNG MA BSTAN, ,BYE
BRAG SO SOR DBYE BA NA, ,RNAM GRANGS GRANGS LAS 'DAS PAR GYUR, `
,NGES PAR BYA BA'I RNAM GZHAG

LA; ;RDZAS LDOG 'GAL 'BREL SPYI BYE BRAG ,MTSAN MTSON RGYU 'BRAS
YOD MED RTOGS, ,YIN MIN LOG DANG RJES 'GRO LDOG ,DGAG GZHI RTZI
LUGS SNGA PHYI BTZAN, ,SKOR 'BEB LA SOGS NYER GNYIS YOD, `
,RDZAS CHOS DE DANG NYE

DANG BCAS, ,KHYOD KHYOD KHYOD MIN KHYOD MA YIN, ,RANG YIN LDOG
CHOS NYE DANG BCAS, ,KHYOD KHYOD KHYOD MIN KHYOD YIN PA, ,RANG
MIN LDOG CHOS NYE DANG BCAS, ,KHYOD KHYOD MA YIN KHYOD MIN PA,
,KHYOD MA YIN PA'I KHYAD CHOS GNAS, ,

DE GSUM GANG LA MI NYE BA, ,KHYOD KHYOD MIN ZHING KHYOD MA YIN,
,KHYOD YIN SO SO'I SGRUB BYED NI, ,KHYAD CHOS DE DAG SO SO'I
STENG, ,MTSAN GZHI GANG YIN DE'I LDOG PA, ,DE MA YIN DANG 'GAL
BA'O, ,GZHI DE YOD NA YOD

@004A *, ,RTOGS DANG, ,MED NA MED RTOGS TSAD MA KUN, ,DNGOS PO
YIN NA RGYU 'BRAS KUN, ,DGAG GZHI CAN GYI CHOS LA NI, ,KHYAB BYA
'BREL BA BLTOS PA KUN, ,KHO KHO YIN PA'I CHOS RNAMS KYI, ,LDOG
PA

DANG 'GAL MA LUS KUN, ,MED PA RNAMS DANG MA 'BREL BA, ,DE DANG
PHAN TSUN THA MI DAD, ,YOD MED KUN DANG THA DAD DU, ,GYUR PA'I
SGRUB PA THAMS CAD DANG, ,YOD MED KUN GYI BRJOD BYED SGRA, ,DE
RNAMS ZHES BRJOD SGRA

LA SOGS, ,RDZAS CHOS YIN PA'I CHOS RNAMS LA, ,DE MIN YOD NA DE
DAG KUN, ,RDZAS CHOS SU NI NGES PA YIN, ,SHES BYA DNGOS PO SGRUB
PA SOGS, ,RKYANG PA SLOB DPON NGAG LAS SHES, ,YOD PA RNAMS DANG
THA DAD DANG, ,DE

DANG PHAN TSUN THA DAD DANG, ,DGAG GZHI MED PA'I CHOS KYI STENG,
,KHYAB BYA KHYAB BYED KHYAB MNYAM 'BREL, ,RANG MIN LDOG CHOS YIN
RNAMS LA, ,DE MIN YOD NA DE DAG KUN, ,RANG YIN LDOG CHOS YIN PAR
NGES, ,RTAG PA

BDAG MED LA SOGS LA, ,RKYANG PA SLOB DPON NGAG LAS SHES, ,YOD PA
RNAMS KYI LDOG PA'AM GCIG ,PHAN TSUN THA MI DAD RNAMS DANG, ,YIN
PA YOD PA'I CHOS RNAMS DANG, ,KHYAB MNYAM KUN DANG MTSAN GZHI
LA, ,

SBYAR BA'I MTSAN MTSON MA LUS KUN, ,YOD PA KUN DANG THA MI DAD,
,GYUR PA'I DNGOS PO THAMS CAD DANG, ,YOD MED KUN DANG DNGOS 'GAL
DANG, ,YIN PA MED PA'I CHOS KUN DANG, ,RANG YIN LDOG CHOS YIN
RNAMS LA, ,

@004B DE MIN YOD NA DE DAG KUN, ,RANG MIN LDOG CHOS YIN PAR
NGES, ,MTSAN NYID LA SOGS RKYANG PA RNAMS, ,SLOB DPON NGAG LAS
SHES PAR BYA, ,YOD MED KUN DANG THA DAD DANG, ,RDZAS CHOS SGRUB
PA GANG RUNG GI ,GZHI MTHUN

RNAMS DANG RDZAS CHOS LA, ,NYE BA'I LDOG CHOS YIN RNAMS LA, ,DE
MIN YOD KUN RDZAS CHOS LA, ,NYE BAR BYED PA'I LDOG CHOS YIN,
,YOD MED KUN DANG THA DAD DANG, ,RANG YIN LDOG CHOS MIN PA'AM,
,RANG MIN LDOG CHOS MA

YIN PA'I, ,GZHI MTHUN KUN DANG RANG MIN LA, ,NYE BA'I LDOG CHOS
YIN RNAMS LA, ,DE MIN YOD KUN RANG YIN LA, ,NYE BA'I LDOG CHOS
PHUNG GSUM YIN, YOD MED KUN DANG THA DAD DANG, ,RANG MIN LDOG
CHOS YIN

PA'AM, ,RANG YIN LDOG CHOS YIN PA YI, ,GZHI MTHUN KUN DANG RANG
YIN LA, ,NYE BA'I LDOG CHOS YIN RNAMS LA, ,DE MIN YOD KUN RANG
MIN LA, ,NYE BAR BYED PA'I LDOG CHOS YIN, ,YOD MED KUN DANG THA
DAD DANG, ,DGAG PA

YANG GI GZHI MTHUN DANG, ,KHYOD SPYI YOD NA KHYOD SPYI KUN,
,CHOS GANG DE GSUM MI NYE BA, ,YIN LA LDOG CHOS YIN YOD KUN, ,DE
GSUM GANG LA MI NYE BA'I, ,LDOG CHOS PHUNG GSUM PA YIN NO, `
,'GAL DANG MI 'GAL

'DI LTA STE, ,LHAN CIG MI GNAS PHAN TSUN SPANG, ,BYA ROG 'UG PA
ME CHU BZHIN, ,TSAD MA'I GZHUNG LUGS RNAMS LAS BYUNG, ,DENG SANG
BSDUS PA YONGS GRAGS LA, ,'GAL BA TZAM MAM RGYUD 'GAL LA, ,'GAL
KHYAB

@005A *, ,DKYUS MA SGO GNYIS 'BUD, ,LDOG PA THA DAD YIN PA DGOS,
,DNGOS 'GAL YIN NA DE GNYIS STENG, ,KHA SBUB GNYIS DANG SGO BZHI
'BUD, ,KHYOD DANG 'GAL BA KHYOD DANG NI, ,MI 'GAL BA DANG DNGOS
'GAL DANG, ,

SGRUB PA YANG GI GZHI MTHUN PA, ,YIN TE BDAG MED YIN PA'I PHYIR,
,ZHES PA 'DI LA KHYAB PA YOD, ,KHYOD DANG MI 'GAL BA KHYOD DANG,
,'GAL BA DANG NI DNGOS 'GAL DANG, ,DGAG PA YANG GI GZHI MTHUN
NI, ,YIN TE SHES BYA YIN

PA'I PHYIR, ,ZHES PA 'DI LA KHYAB PA YOD, ,KHYOD RANG KHYOD DANG
MI 'GAL TE, ,GANG ZAG GI NI BDAG MED PHYIR, ,'BREL DANG MA 'BREL
'DI LTA STE, ,BYAS DANG MI RTAG LTA BU LA, ,BDAG NYID GCIG PA'I
'BREL BA DANG, ,ME DANG DE

'BRAS DU BA NI, ,DE LAS BYUNG BA'I 'BREL PA ZHES, ,TSAD MA'I
GZHUNG LUGS RNAMS LAS BSHAD, ,MED NA MI 'BYUNG ZHES PA YI, ,DON
YANG DE BYUNG 'BREL LA GNAS, ,'ON KYANG BSDUS PA YONGS GRAGS LA,
,KHYOD

CHOS DE DANG 'BREL BAR THAL, ,DE DANG THA DAD YIN GANG ZHIG
,CHOS DE LDOG NA KHYOD KYANG NI, ,LDOG PAR 'GYUR BA'I PHYIR ZHES
PA, ,'BREL BA'I KHYAB PA 'CHA' BA YIN, ,KHYOD DANG 'BREL BA GANG
YIN TE, ,MA 'BREL BA DANG

DNGOS 'GAL DANG, ,SGRUB PA YANG GI GZHI MTHUN NI, ,YIN TE SHES
BYA YIN PA'I PHYIR, ,KHYOD MA 'BREL BA KHYOD DANG, ,'BREL PA
DANG NI DNGOS 'GAL DANG, ,DGAG PA YANG GI GZHI MTHUN NI, ,YIN TE
BDAG MED YIN PA'I PHYIR, ,

@005B MI 'JIG CHOS DANG RTAG PA LA, ,BDAG NYID GCIG PA'I GO BA
YOD, ,RTAG PA DNGOS PO LTA BU LA, ,DE YI GO BA MED MOD KYANG,
,DENG SANG YONGS GRAGS BDAG GCIG GI ,'BREL BA SHES BYA'I SPYI
NOR ZER, ,DE LA MED NA MI 'BYUNG GI ,

'BREL BSHAD TZAM NI YOD PAR MNGON, ,DE BYUNG 'BREL PA DNGOS PO
LA, ,YOD KYI GZHAN LA MED PA'O, ` ,SPYI DANG BYE BRAG 'DI LTA
STE, ,BUM PA SHES BYA'I BYE BRAG DANG, ,SHES BYA BUM PA'I SPYI
YIN ZHING, ,KHAS BLANGS SGRUB BYED BKOD

PA'I TSE, ,BUM PA SHES BYA'I BYE BRAG STE, ,DE YIN DE LA BDAG
GCIG 'BREL, ,BUM PA MIN ZHING DE YIN PA, ,DU MA GRUB PA'I PHYIR
ZHES 'GOD, ,DU MA'I MTSAN GZHI GNYIS RE 'DZIN, ,DE LTAR SPYI
DANG BYE BRAG 'JOG ,KHYOD

DANG 'GAL BA SPYI YIN ZHING, ,KHYOD DANG THA DAD SPYI YIN TE,
,BDAG MED YIN PA'I PHYIR ZHES PA, ,'DI NI RDO RJE'I BRAG RI YIN,
,RDZAS CHOS RANG YIN LDOG CHOS NI, ,NYE DANG BCAS LA SPYI YIS
KHYAB, ,MTSAN GZHI MED RNAMS SPYI MA

YIN; ;DNGOS PO LTA BU GNYIS KA YIN, ` ,MTSAN MTSON RNAM GZHAG
'DI LTA STE, ,MTSAN NYID GO BYED YIN PA YOD, ,RDZAS YOD CHOS
GSUM TSANG BA'O, ,MTSON BYA GO BYED YIN PA YOD, ,BTAGS YOD CHOS
GSUM TSANG BA'O, ,GZHUNG

LUGS RNAMS LAS GO BYA LA, ,GO BYED MI 'KHRUL BA RU 'JUG ,GO CHA
MTSAN GZHI'I STENG DU NI, ,GO BYED KYIS NI 'KHRUL MED RTOGS,
,MTSAN MTSON GZHI GSUM RNAM GZHAG GSUNGS, ,DE YI TSUL DANG RJES
MTHUN PAR, ,BUM PA MTSAN GZHI

@006A *, ,DNGOS POR MTSON, ,DON BYED NUS PA YIN PA'O, ,ZHES PA'I
MTSAN MTSON SBYOR BA 'THAD, ,YONGS GRAGS KHYAB MNYAM SGO GNYIS
DANG, ,LDOG KHYAB GNYIS DANG SGO BZHI DGOS, ,MTSAN MTSON SGO
BZHI YIN

ZHES GRAGS, ,MTSAN BYA MTSAN GZHI'I STENG DU NI, ,MTSAN NYID
KYIS NI NGES PAR BYED, ,GZHI DE MTSON BYA YIN PA'I STENG, ,MTSAN
NYID JI TZAM BRTZEGS KYANG YOD, ,MTSON BYA BTAGS YOD GNYIS KA
MED, ,GZHI DE MTSAN NYID YIN

PA'I STENG, ,BTAGS YOD JI TZAM BRTZEGS KYANG YOD, ,MTSAN NYID
RDZAS YOD GNYIS KA MED, ,YUL GYI MTSAN NYID BLOS RIG SOGS, ,RNAM
GRANGS SLOB DPON NGAG LAS SHES, ` ,RGYU DANG 'BRAS BU'I RNAM
GZHAG NI, ,SDE BDUN TSAD MA'I

GZHUNG LUGS LAS, ,RGYU LA RANG BZHIN JI SNYED CIG ,MED NA MI
'BYUNG 'BRAS BU GSUNGS, ,ME YI 'BRAS BU DU BA STE, ,'BRAS BU'I
CHOS KYI RJES 'JUG PHYIR, ,ZHES PAS RGYU 'BRAS 'BREL PA BSTAN,
,SKYED PAR BYED PA RGYU'I MTSAN NYID, ,

SKYES PAR BYA BA 'BRAS BU YI, ,MTSAN NYID DU NI 'THAD PA YIN,
,YANG NA PHAN 'DOGS BYA BYED YIN, ,KHA CIG SDUG BSNGAL PHAN
THOGS THAL, ,MI 'DOD RKYEN YANG RGYU'I PHYIR ZER, ,MI RTAG PA LA
RGYU 'BRAS YOD, ,RTAG LA RGYU 'BRAS YOD

MIN TE, ,DE 'GAL BA NI NYID YIN PHYIR, ,DNGOS PO THAMS CAD RANG
RGYU'I DUS, ,MA 'ONGS RANG DUS DA LTAR BA, ,RANG 'BRAS DUS SU
'DAS PAR NGES, ,RANG GI RGYU LAS SKYES PA NI, ,'DUS BYAS KYI NI
MTSAN NYID YIN, ,RANG LA CHOS CAN

@006B 'TSANGS NA YANG, ,SKABS THOB SHES DGOS 'DI LTA STE, ,BU PA
CHOS CAN DU DU BZUNG NAS, ,RANG GI RGYU LAS SKYES PAR THAL,
,'DOD LAN BTAB STE RTZIS PA'I TSE, ,BUM PA RANG GI RGYU LAS
SKYES, ,ZHES PA'I RIG PA 'DIS MTSON NAS, ,RANG GI RGYU

YI 'BRAS BU DANG, ,RANG GI 'BRAS BU'I RGYU SOGS 'GRE, ,BUM PA
CHOS CAN DU BZUNG NAS, ,RANG GI RGYU NI YOD PAR THAL, ,'DOD LAN
BTAB STE RTZIS PA'I TSE, ,BUM PA'I RGYU NI YOD CES ZER, ,RANG LA
CHOS CAN 'TSANGS PA'I TSUL, ,KHAS

BLANGS SNGA PHYI MI 'GAL TE, ,GONG DU CHOS CAN SBYAR BA DANG,
,PHYI MAR CHOS CAN 'TSANGS PA NI, ,DON GYIS THOB PAR MKHAS PAS
BSHAD, ,DPER NA RANG MTSAN RANG RIG DANG, ,RANG MIN LDOG CHOS LA
SOGS KYI, ,RANG LA CHOS CAN MI 'JUG PA, ,

DPYOD LDAN YONGS LA GRAGS BZHIN NO, ` ,YOD RTOGS MED RTOGS 'DI
LTA STE, ,KHYAD GZHI YOD PA BZHIR BCAS LA, ,MED RTOGS CHA YOD YA
RNAMS MED, ,YOD RTOGS JI TZAM BRTZEGS KYANG YOD, ,YOD RTOGS MED
RTOGS SPEL GYUR TSE, ,

YOD RTOGS GTZO BAS CHA YA RTZI, ,KHYAD GZHI MED PA GZHIR BCAS
LA, ,MED RTOGS YA YOD CHA RNAMS MED, ,YOD RTOGS JI TZAM BRTZEGS
KYANG MED, ,YOD RTOGS MED RTOGS SPEL GYUR TSE, ,MED RTOGS GTZO
BAS CHA YA RTZI, ` ,YIN LOG MIN

LOG 'DI LTA STE, ,KHYAD GZHI YIN PA GZHIR BCAS LA, ,YIN LOG CHA
YIN YA RNAMS MIN, ,MIN LOG JI TZAM BRTZEGS KYANG YIN, ,YIN LOG
MIN LOG SPEL GYUR TSE, ,MIN LOG GTZO BAS CHA YA RTZI, ,KHYAD
GZHI MIN PA GZHIR BCAS LA, ,

@007A *, ,YIN LOG YA YIN CHA RNAMS MIN, ,MIN LOG JI TZAM BRTZEGS
KYANG MIN, ,YIN LOG MIN LOG SPEL GYUR TSE, ,YIN LOG GTZO BAS CHA
LA RTZI, ,YIN PAR RTOGS PA'I TSAD MA'I YUL, ,YIN PA DANG NI
KHYAB

MNYAM YIN, ,MIN PAR RTOGS PA'I TSAD MA'I YUL, ,MIN PA DANG NI
KHYAB MNYAM YIN, ` ,RJES SU 'GRO LDOG 'DI LTA STE, ,PHYOGS KYI
GLANG PO'I GZHUNG LUGS LAS, ,RJES DPAG BYA DANG DE MTSUNGS LA,
,YOD DANG MED LA MED PA

ZHES; ;GTAN TSIGS KYI NI TSUL GSUM GSUNGS, ,DE YANG SPYI NAS
TSUL GSUM NI, ,PHYOGS CHOS RJES KHYAB LDOG KHYAB YIN, ,DES NA
KHYAB PA'I DBYE BA LA, ,RJES KHYAB THUR KHYAB LDOG KHYAB DANG,
,'GAL KHYAB KHA SBUB LNGA RU BSHAD,,

DE DAG SO SOR NGOS 'DZIN NA, ,RTAGS DE YIN NA GSAL BA DE, ,YIN
PAS KHYAB PA RJES KHYAB YIN, ,GSAL BA YIN NA RTAGS DE NYID, ,YIN
PAS KHYAB PA THUR KHYAB YIN, ,GSAL BA MIN NA RTAGS DE NYID, ,MIN
PAS KHYAB PA LDOG

KHYAB YIN, ,RTAGS DE YIN NA GSAL BA DE, ,MIN PAS KHYAB PA 'GAL
KHYAB YIN, ,RTAGS MIN GSAL BA MIN PAS KHYAB, ,KHA SBUB TU NI
SHES PAR BYA, ,PHYIN CI LOG GI 'BUD TSUL NI, ,GSAL 'GYUR RTAGS
MI 'GYUR DU

GNAS; ;THUR KHYAB RNAL MA CHA RNAMS DANG, ,LDOG KHYAB PHYIN CI
LOG NGES PA'I, ,THUR KHYAB PHYIN CI LOG NGES DANG, ,THUR KHYAB
PHYIN CI LOG NGES PA'I, ,THUR KHYAB PHYIN CI LOG NGES PA'I,
,THUR KHYAB PHYIN CI LOG NGES PA'I, ,THUR KHYAB

@007B PHYIN CI LOG NGES SOGS, ,BZHI BRGYAD BCU GNYIS BZHI TSAN
DANG, ,RJES KHYAB PHYIN CI LOG NGES PA'I, ,RJES KHYAB PHYIN CI
LOG NGES DANG, ,LDOG KHYAB PHYIN CI LOG NGES PA'I, ,LDOG KHYAB
PHYIN CI LOG NGES PA'I, ,LDOG KHYAB

PHYIN CI LOG NGES PA'I, ,LDOG KHYAB PHYIN CI LOG NGES SOGS,
,BZHI BRGYAD BCU GNYIS BZHI TSAN DANG, ,RJES KHYAB DU MA BRTZEGS
GYUR KYANG, ,RTZA BA'I RJES KHYAB STENG DU GNAS, ,THUR KHYAB
RNAL MA YA RNAMS DANG, ,LDOG KHYAB PHYIN CI

LOG NGES PA'I, ,THUR KHYAB PHYIN CI LOG NGES PA'I, ,THUR KHYAB
RNAL MAR NGES PA DANG, ,LDOG KHYAB PHYIN CI LOG NGES PA'I, ,LDOG
KHYAB PHYIN CI LOG NGES PA'I, ,LDOG KHYAB RNAL MAR NGES PA DANG,
,THUR KHYAB PHYIN CI LOG NGES PA'I, ,THUR KHYAB PHYIN CI LOG
NGES PA'I, ,LDOG

KHYAB RNAL MAR NGES PA DANG, ,LDOG KHYAB RNAL MAR NGES PA YI,
,THUR KHYAB RNAL MAR NGES PA YI, ,LDOG KHYAB RNAL MAR NGES PA
DANG, ,LDOG KHYAB KHA SBUB YA RNAMS NI, ,RTZA BA'I THUR KHYAB
STENG DU GNAS, ,LDOG KHYAB RNAL MA YA RNAMS DANG, ,LDOG

KHYAB PHYIN CI LOG NGES PA'I, ,THUR KHYAB PHYIN CI LOG NGES
PA'I, ,LDOG KHYAB RNAL MAR NGES PA DANG, ,LDOG KHYAB PHYIN CI
LOG NGES PA'I, ,LDOG KHYAB PHYIN CI LOG NGES PA'I, ,THUR KHYAB
RNAL MAR NGES PA DANG, ,THUR KHYAB PHYIN CI LOG NGES PA'I, ,

THUR KHYAB PHYIN CI LOG NGES PA'I, ,THUR KHYAB RNAL MAR NGES PA
DANG, ,THUR KHYAB RNAL MAR NGES PA YI, ,LDOG KHYAB RNAL MAR NGES
PA YI, ,THUR KHYAB RNAL MAR NGES PA DANG, ,LDOG KHYAB RNAL MAR
NGES PA YI, ,THUR KHYAB RNAL MAR NGES PA YI, ,@008A *, ,THUR KHYAB RNAL MAR NGES
PA DANG, ,THUR KHYAB KHA SBUB
YA RNAMS NI, ,RTZA BA'I LDOG KHYAB STENG DU GNAS, ,RJES KHYAB
KHA SBUB YA RNAMS DANG, ,LDOG KHYAB PHYIN CI LOG NGES PA'I,
,LDOG KHYAB PHYIN CI LOG NGES DANG, ,

THUR KHYAB PHYIN CI LOG NGES PA'I, ,THUR KHYAB PHYIN CI LOG NGES
DANG, ,LDOG KHYAB RNAL MAR NGES PA YI, ,THUR KHYAB RNAL MAR NGES
PA DANG, ,THUR KHYAB RNAL MAR NGES PA YI, ,LDOG KHYAB RNAL MAR
NGES PA RNAMS, ,RJES KHYAB KHA

SBUB STENG DU GNAS, ,'GAL KHYAB YA RNAMS GANG YIN DANG, ,LDOG
KHYAB RNAL MAR NGES PA YI, ,LDOG KHYAB PHYIN CI LOG NGES DANG,
,THUR KHYAB RNAL MAR NGES PA YI, ,THUR KHYAB PHYIN CI LOG NGES
DANG, ,LDOG KHYAB PHYIN CI LOG NGES

PA'I; ;THUR KHYAB RNAL MAR NGES PA DANG, ,THUR KHYAB PHYIN CI
LOG NGES PA'I, ,LDOG KHYAB RNAL MAR NGES PA DANG, ,RJES KHYAB
PHYIN CI LOG NGES RNAMS, ,RTZA BA'I 'GAL KHYAB STENG DU GNAS,
,RTAGS GSAL DNGOS 'GAL BKOD

PA'I TSE, ,THAL 'GYUR DE YI RJES KHYAB DANG, ,LDOG KHYAB LA NI
KHYAD PAR MED, ,RTAGS GSAL THA MI DAD BKOD TSE, ,THAL 'GYUR DE
YI RJES KHYAB DANG, ,THUR KHYAB LA NI KHYAD PAR MED, ,YIN BKOD
KYI NI THUR KHYAB DANG, ,MIN BKOD

KYI NI LDOG KHYAB GCIG ,YIN BKOD KYI NI LDOG KHYAB DANG, ,MIN
BKOD KYI NI THUR KHYAB GCIG ,GANG ZHIG LA SOGS RTAGS MANG PO,
,YOD KYANG SONG TSOD KHYER BA GNAS, ,PHYI MA GRUB PA'I RJES MI
'BRANGS, ,KHA SBUB YONGS GRAGS LA

@008B MED KYANG, ,RTZA KHYAB BZHI POR MA 'DUS SHING, ,RIG PA'I
RNAM GRANGS YIN PA'I PHYIR, ,'DIR BKOD PA LA 'GAL BA MED, `
,DGAG GZHI'I RNAM GZHAG 'DI LTA STE, ,SPANG LEN DMIGS PHUR MTHA'
SKYOR DANG, ,RGYAB KHUR MA STE RNAM

BZHI DANG, ,RNAM GRANGS SHONG RDZONG MA ZHES GRAGS, ,CHOS KYI
GRAGS PA'I GZHUNG LUGS LAS, ,TSAD MA RNAMS NI MI 'JUG PA, ,MED
LA MI 'JUG 'BRAS BU CAN, ,GTAN TSIGS BYE BRAG LA BLTOS NAS,
,'GA' ZHIG MED SHES 'BRAS BU

CAN; ;ZHES PAS SNANG RUNG MI SNANG BA, ,MA DMIGS PA YI GTAN
TSIGS GSUNGS, ,DAG PA'I SA PHYOGS MED PA'I PHYOGS, ,TSAD MAS MA
DMIGS PA YI PHYOGS, ,DE RNAMS DGAG GZHI'I DON DU MTSUNGS, ,SPANG
LEN MA YI RTZI TSUL NI, ,BUM PA

DAG PA'I SA PHYOGS SU, ,GSER GYI BUM PA MED CES TE, ,DGAG GZHI'I
SPANG DU DGAG BYA NI, ,KHYAD CHOS GZHAN DANG BCAS PA LEN, ,DMIGS
PHUR ZHES PA DGAG BYA NYID, ,'DZIN CING CHOS GZHAN 'DOR BA STE,
,GSER GYI BUM PA DAG PHYOGS SU,,

BUM PA YOD CES BRJOD PA BZHIN, ,DGAG GZHIS DGAG BYA KHYAD CHOS
DANG, ,BCAS PA'I MTHA' NAS SKYOR BA NI, ,MTHA' SKYOR BA YI TSUL
YIN TE, ,BUM PA DAG PA'I SA PHYOGS SU, ,GSER GYI BUM PA BUM PA
NI, ,DAG PA'I SA PHYOGS SU MED BZHIN,

RGYAB KHUR MA YI RTZI TSUL NI, ,DGAG BYA KHYAD CHOS DANG BCAS
PA, ,DGAG GZHI YI NI RGYAB TU KHUR, ,GSER GYI BUM PA BUM PA NI,
,DAG PA'I PHYOGS SU MED RTZI BZHIN, ,DGAG BYA DNGOS DANG KHYAD
CHOS NI, ,KUN LA DGAG BZHI 'JUG RTZI BA, ,SHONG RDZONG

@009A *, ,MA RU GRAGS PA STE, ,BUM PA DAG PA'I SA PHYOGS SU,
,GSER GYI BUM PA DAG PHYOGS SU, ,BUM PA YOD CES BYA BA BZHIN,
,DON THOB DMIGS PHUR MA RU GNAS, ,RNAM GRANGS GZHAN RNAMS SHES
PAR

BYA; ` ;RTZI LUGS ZHES PA'I RNAM GZHAG NI, ,KHYOD SHUL DU NI
CHOS CAN 'TSANGS, ,RDZAS CHOS YIN NA KHYOD KHYOD RANG, ,YIN PAS
KHYAB PA KHAS BLANGS PAR, ,BUM PA KHYOD MIN KHYOD CHOS CAN, ,DER
THAL DE'I PHYIR ZHES

BKOD PAR, ,'DOD LAN BTAB STE RTZIS PA'I TSE, ,BUM PA KHYOD MIN
KHYOD DE NI, ,BUM PA KHYOD MIN KHYOD YIN ZHES, ,RTZI BA LTA BUS
RIGS 'GRE NAS, ,MANG DU BRTZEGS NA PHRA ZHING ZHIB, ,MI MCHOG
KHYOD LA PHYAG 'TSAL

LO; ;ZHES PA LTA BU'I GZHUNG TSIG LA, ,RTZI TSUL SKABS SU BKAG
PA MED, ,GZHAN DU KHYOD SHUL 'DOD PA BKAG ` ,SNGA BTZAN PHYI
BTZAN RNAM GZHAG LA, ,CHOS CAN GSAL BA SO SO DANG, ,LHAN CIG
SBYAR BA'I RTZI TSUL GNYIS,,

DANG PO LA YANG SNGA BTZAN DANG, ,BAR BTZAN PHYI BTZAN GSUM DU
BSHAD, ,DANG PO SNGA BTZAN 'DI LTA STE, ,CHOS CAN DU MA BRTZEGS
GYUR KYANG, ,CHOS CAN SNGA MA DBANG BTZAN PAS, ,LHAG MA GSAL BAR
SBYAR GNAS SU, ,RTAGS GSAL KHYAB

PA 'KHRUL MED RTZI, ,GNYIS PAR BAR BTZAN 'DI LTA STE, ,CHOS CAN
DU MA BRTZEGS GYUR KYANG, ,YA RNAMS YOD PAR GYUR PA'I TSE, ,BAR
BTZAN CHOS CAN NGOS BZUNG NAS, ,LHAG MA GSAL BAR SBYAR NAS SU,
,RTAGS GSAL KHYAB PA 'KHRUL MED

@009B RTZI; ;GSUM PA PHYI BTZAN 'DI LTA STE, ,CHOS CAN DU MA
BRTZEGS GYUR KYANG, ,CHOS CAN PHYI MA DBANG BTZAN PA'I, ,RTAGS
GSAL KHYAB PA 'KHRUL MED RTZI, ,GSAL BA LA YANG SNGA BTZAN DANG,
,BAR BTZAN PHYI BTZAN GSUM DU DBYE, ,DANG

PO SNGA BTZAN 'DI LTA STE, ,GSAL BA DU MA BRTZEGS GYUR KYANG,
,GSAL BA SNGA MA DBANG BTZAN CING, ,LHAG MA RTAGS LA SBYAR NAS
SU, ,RTAGS GSAL KHYAB PA 'KHRUL MED RTZI, ,GNYIS PA BAR BTZAN
'DI LTA STE, ,GSAL BA DU MA BRTZEGS

GYUR KYANG, ,YA RNAMS YOD PAR GYUR PA'I TSE, ,BAR BTZAN GSAL BA
NGOS BZUNG NAS, ,LHAG MA RTAGS LA SBYAR NAS SU, ,RTAGS GSAL
KHYAB PA 'KHRUL MED RTZI, ,GSUM PA PHYI BTZAN 'DI LTA STE, ,GSAL
BA DU MA BRTZEGS GYUR KYANG, ,GSAL

BA PHYI MA DBANG BTZAN PA'I, ,RTAGS GSAL KHYAB PA 'KHRUL MED
RTZI, ,LHAN CIG SBYAR BA'I RTZI LUGS LA, ,SNGA BTZAN BAR BTZAN
PHYI BTZAN GSUM, ,DANG PO SNGA BTZAN 'DI LTA STE, ,CHOS CAN GSAL
BA GNYIS KA YANG, ,DU MA YOD PAR GYUR PA'I TSE, ,

CHOS CAN SNGA MA DBANG BTZAN CING, ,CHOS CAN LHA MA GZHAN RNAMS
DANG, ,GSAL BA DANG PO TSUN GSAL BA, ,LHAG MA RTAGS LA SBYAR NAS
SU, ,RTZIB CHOS CAN GSAL BA GNYIS, ,SNGA BTZAN GYI NI LUGS SU
GSUNGS, ,GNYIS PO BAR BTZAN 'DI LTA STE, ,

CHOS CAN GSAL BA GNYIS KA YANG, ,DU MA BRTZEGS PAR GYUR PA NA,
,YA RNAMS YOD PAR GYUR PA'I TSE, ,CHOS CAN BAR MA DBANG BTZAN
CING, ,CHOS CAN LHAG MA GSAL BAR SBYAR, ,GSAL BA BAR MA DBANG
BTZAN PA'I, ,GSAL BA PHYI MA RTAGS LA SBYAR,,

@010A *, ,RTZI BA CHOS CAN GSAL BA GNYIS, ,BAR BTZAN GYI NI LUGS
SU 'THAD, ,GSUM PA PHYI BTZAN 'DI LTA STE, ,CHOS CAN GSAL BA
GNYIS KA YANG, ,DU MA BRTZEGS PAR GYUR PA'I TSE, ,CHOS CAN PHYI
BTZAN GSAL BA YANG, ,PHYI

BTZAN BYAS TE RTZI BA NI, ,GNYIS KA PHYI BTZAN DBANG DU BYAS,
,DES MTSON CHOS CAN SNGA BTZAN DANG, ,GSAL BA BAR BTZAN PHYI
BTZAN SOGS, ,GANG 'OS RIG PAS SHES PAR BYA, ` ,SKOR 'BEB RNAM
GZHAG CES BYA BA, ,THAL 'GYUR RTAGS

GSAL DU MA BRTZEGS, ,SNGA PHYI BTZAN PA 'DIR MI 'THAD, ,RJES
'GRO SOGS DANG SPEL YANG RUNG, ,LAG LEN SLOB DPON ZHAL LA RAG
,RNAM GZHAG ZHIB MO BSHAD ZIN TO, ` ,KHYAB SGROG CES PA'I RNAM
GZHAG NI, ,DE LA DE YIS MA KHYAB DANG, ,

KHYAB PA SOGS LA SGRUB BYED KYI, ,RIGS PA DU MA BKOD PA DANG,
,MU BZHI YOD MED LA SOGS PA, ,KHYAB SGROG CHE CHUNG DAG LAS
SHES, ` ,CHOS DE MA YI RNAM GZHAG NI, ,YOD NA CHOS DE YOD PA
DANG, ,MED DANG RTAG DANG MI RTAG DANG, ,MED NA

CHOS DE MED SOGS KYIS, ,MA KHYAB CES SO KHYAB GYUR NA, ,BUM PA
CHOS CAN RI BONG RVA, ,YOD PAR THAL NI YOD PA'I PHYIR, ,KHYAB PA
CHOS DE MA LA KHAS, ,CHOS DE MA LA GAR BZHAG MED, ,ZHIB PA DAM
PA'I ZHAL LAS SHES, ` ,GCIG DANG

THA DAD RNAM 'GREL LAS, ,DE PHYIR GANG DANG GANG LAS DON, ,LDOG
PA DE YI ZHES SOGS GSUNGS, ,DON SPYI GCIG 'CHAR GCIG GI DON,
,SGRAS BRJOD SGO NAS RANG LDOG DANG, ,NGO BO GCIG DANG RIGS GCIG
GSUM, ,CHOS KUN RANG RANG RANG LDOG

@010B DANG; ;NGO BDAG RANG BZHIN GSUM DON GCIG ,RIGS LA RDZAS
RIGS LDOG RIGS GNYIS, ,NYER LEN GCIG SKYES RDZAS RIGS GCIG ,BEM
SHES LDAN MIN 'DU BYED DU, ,GYUR PA'I RDZAS RIGS RNAM PA GSUM,
,SGRUB DANG DGAG GYUR LDOG RIGS

GNYIS; ;MTHONG TZAM NYID NAS 'DI DANG 'DI, ,'DRA'O SNYAM PA
SGRUB RIGS GCIG ,DE LA BEM SHES LDAN MIN NI, ,'DU BYED DU GYUR
LDOG RIGS GSUM, ,DGAG BYA RIGS GCIG BKAG TZAM NI, ,DGAG PAR GYUR
PA'I LDOG RIGS GCIG ,THA

DAD 'CHAR RUNG THA DAD DON, ,RANG LDOG NGO RIGS THA DAD GSUM,
,RANG LDOG THA DAD THA DAD GCIG ,NGO RANG BDAG NYID THA DAD GCIG
,RIGS THA MI MTHUN RIGS MI 'DRA, ,RIGS MI GCIG RNAMS DON GCIG GO
` ,DUS GSUM RNAM GZHAG RNAM 'GREL LAS, ,

'DAS DANG MA 'ONGS ZHES SOGS GSUNGS, ,THAL ZIN PA NI 'DAS PA
DANG, ,MA SLEBS CHAS BSDUS MA 'ONGS PA, ,SKYES LA MA 'GAGS DA
LTA BA, ,DE DANG DNGOS PO DON GCIG GO ,DE GSUM DNGOS KUN STENG
DU YOD, ,GRUB DUS BUM PA LTAR MTSON NA, ,

DE 'DAS BUM PA'I PHYI LOGS GRUB, ,DE DUS 'DAS PA SNGA LOGS GRUB,
,DE YI MA 'ONGS SNGA LOGS GRUB, ,DE DUS MA 'ONGS PHYI LOGS GRUB,
,DE YI DA LTA DE'I DUS SU, ,DA LTA BUM DANG MNYAM DU GRUB, ,'DAS
PA DANG NI SHI BA YI, ,GANG ZAG YOD MED

KHYAD PAR PHYE, ` ,DRUG SGRA'I RNAM GZHAG RNAM 'GREL LAS, ,RNAM
DBYE THA DAD CES SOGS GSUNGS, ,RNAM MKHYEN CHOS CAN DU BZUNG
NAS, ,YOD PAR 'JAL BA'I TSAD MAR THAL, ,TSAD PHYIR CES PAR 'DOD
RTZIS PAS, ,RNAM MKHYEN RNAM MKHYEN YOD

@011A *, ,'JAL BA'I, ,TSAD MA YIN PA 'DOD PA YIN, ,SHES BYA CHOS
CAN YOD 'JAL BA'I, ,TSAD MA'I KHYAB BYAR 'DOD RTZIS PAS, ,SHES
BYA SHES BYA YOD 'JAL BA'I, ,TSAD MA'I KHYAB BYAR KHAS SLANG
SONG, ,RNAM

MKHYEN CHOS CAN YOD 'JAL BA'I, ,TSAD MA YOD PAR THAL CES PAR,
,RNAM MKHYEN YOD PAR 'JAL BA YI, ,TSAD MA YOD PAR 'DOD CES ZER,
,YIN DANG YOD 'GOD KHYAD PAR CHE, ,RGYAS PA DRUG SGRA ZUNG LA
LTOS, ` ,GZHAN SEL RNAM GZHAG RNAM 'GREL

LAS; ;LDOG PA NGO BO ZHES SOGS GSUNGS, ,RTOG PAS DGAG BYA DNGOS
SU BCAD, ,TSUL GYIS RTOGS BYA GZHAN SEL DON, ,MA YIN DGAG DANG
MED DGAG GNYIS, ,RANG SGRAS DGAG BYA BKAG SHUL DU, ,CHOS GZHAN
'PHEN PA MA YIN DGAG ,DE LA BLO DANG DON

GYI DBYE, ,MA YIN DGAG GYUR DON BYED NI, ,NUS STONG BLO YI GZHAN
SEL DON, ,BUM 'DZIN RTOG PAR BUM PA NI, ,MIN LAS LOG PAR SNANG
BA BZHIN, ,DER GYUR DON BYED NUS PA NI, ,DON GYI GZHAN SEL YIN
ZHES GRAGS, ,BUM PA MIN LAS LOG

PA DANG, ,RTAG DNGOS KYIS STONG KA BUM BZHIN, ,DES NA DNGOS PO
THAMS CAD KYI, ,STENG DU GZHAN GSEL GSUM RTZIR YOD, ,BUM PA LTA
BU LA MTSON NA, ,BLO DON SEL BA BSHAD ZIN CING, ,BUM PA BUM PA
MA YIN PAR, ,MED PA BUM PA'I MED

DGAG GO ,YANG NA DNGOS DANG SHUGS DANG NI, ,GNYIS KAR SKABS
STOBS 'PHEN DANG BZHI, ,RIM BZHIN BUM MED SA PHYOGS DANG, ,LHAS
BYIN TSON PO NYIN MI ZA, ,DE ZAS MI ZA RID MIN PA, ,MA NGES BRAM
ZE'I RIGS MIN BZHIN, ,RANG SGRAS

@011B DGAG BYA DGAG SHUL DU, ,CHOS GZHAN MI 'PHEN MED DGAG DON,
,DGAG BYA SHES BYAR SRID PA DANG, ,MI SRID PA YI MED DGAG GNYIS,
,RIM BZHIN BUM PA MED PA DANG, ,RI BONG RVA NI MED PA BZHIN,
,DGAG DANG GZHAN SEL DON GCIG GO ,

RTOG PAS DGAG BYA DNGOS SU NI, ,MA BCAD TSUL RTOGS SGRUB PA'I
DON, ,DGAG RTOG DANG NI SGRUB RTOG 'GAL, ,BYE BRAG YUL GYI SGO
NAS PHYE, ` ,YUL DANG YUL CAN RNAM 'GREL LAS, ,RANG GI MTSAN
NYID CES SOGS GSUNGS, ,SNANG BZUNG ZHEN

'JUG YUL RNAM BZHI, ,SNANG YUL MTSAN NYID BLOS SNANG BA, ,TZAM
GYIS RIG PAR BYA BA'O, ,RTOG DANG RTOG MED SNANG YUL GNYIS,
,RTOG PAR SNANG BA TZAM GYIS NI, ,RIG BYA'I DON BYED NUS STONG
TE, ,RTOG PA'I SNANG YUL GYI MTSAN NYID, ,DE DANG SPYI

MTSAN DON GCIG GO ,RTOG MED SHES PAR SNANG TZAM GYI, ,SGO NAS
RIG PAR BYA BA DE, ,RTOG MED SHES PA'I SNANG YUL DON, ,DE DANG
RANG MTSAN DON GCIG GSUNGS, ,RTOG MED LOG SHES SNANG YUL KUN,
,RTOG BRAL SHES PA'I SNANG YUL MIN, ,

SNANG YUL BZUNG YUL GNYIS DON GCIG ,BZUNG YUL MTSAN NYID BLOS
BZUNG BA, ,TZAM GYIS RIG PAR BYA BA'O, ,RTOG DANG RTOG MED GZUNG
YUL GNYIS, ,DE DANG DES BZUNG TZAM GYIS 'JOG ,ZHEN YUL MTSAN
NYID BZLOS ZHEN PA'I, ,TSUL GYIS

RIG PAR BYA BA'O, ,RTOG DANG RTOG MED ZHEN YUL GNYIS, ,DE GNYIS
KHYAD PAR DE DANG DES, ,ZHEN PA'I TSUL GYIS RIG PAR BYA, ,CHOS
KUN GNYIS KA'I ZHEN YUL YIN, ,SGRA RTAG DE 'DZIN RTOG PA YI,
,ZHEN YUL YIN YANG ZHEN YUL MIN, ,BLANG

@012A *, ,DOR BYA PHYIR ZHUGS PA NA, ,MI BSLU'I CHOS DE 'JUG YUL
DON, ,GNAS SKABS MTHAR THUG 'JUG YUL GNYIS, ,DE DANG ZHEN YUL
DON GCIG GO ,RANG YUL 'JUG CHOS YUL CAN DON, ,SGRA DANG SKYES BU
BLO GSUM YOD,,

SGRA LA MING TSIG YI GE GSUM, ,BDAG NGA GANG ZAG SKYES BU GCIG
,BLO RIG GSAL BA SHES RNAMS GCIG ,RTOG DANG RTOG MED SHES PA
SOGS, ,RGYAS PAR BLA MA'I NGAG LAS SHES, ` ,MTSAN NYID GSUM GYI
RNAM GZHAG NI, ,RANG 'DZIN RTOG PAS

SGRO BTAGS TZAM, ,KUN BTAGS DON DANG DE LA NI, ,MTSAN NYID YONGS
CHAD RNAM GRANGS GNYIS, ,SNGA MA MED PA MTHA' DAG DANG, ,PHYI MA
DANG NI KUN BTAGS GCIG ,RANG GI RGYU RKYEN LAS SKYES PA, ,GZHAN
DBANG DON DANG DER DBYE NA, ,DAG DANG MA DAG

GZHAN DBANG GNYIS, ,RIM BZHIN DAG PA'I SNOD BCUD DANG, ,MA DAG
SNOD BCUD 'JIG RTEN BZHIN, ,DNGOS DANG GZHAN DBANG DON GCIG
PHYIR, ,CHOS KUN RANG RANG GZHAN DBANG NGO, ,MNYAM GZHAG DMIGS
PA MTHAR THUG PA, ,YONGS GRUB DE LA SGRAS

BRJOD KYIS, ,'GYUR MED PHYIN CI MA LOG GNYIS, ,SNGA MA GANG ZAG
BDAG MED BZHIN, ,DE DANG YONGS GRUB DON GCIG GO ,PHYI MA MNYAM
BZHAG YE SHES SO, ,CHOS KUN STENG DU MTSAN NYID NI, ,GSUM GYI
RNAM GZHAG RTZIR YOD DO, ` ,BDEN GNYIS

RNAM GZHAG RNAM 'GREL LAS, ,DON DAM DON BYED CES SOGS GSUM, ,DON
DAM TSAD MA'I RNYED DON DU, ,DMIGS PA DON DAM BDEN PA'I DON,
,RANG MTSAN DON DAM BDEN PA DANG, ,DON YOD MNGON GYUR DNGOS PO
RDZAS, ,'DUS BYAS MI RTAG BYAS PA RGYU, ,'BRAS

@012B DANG BDEN GRUB DON GCIG GO ,KUN RDZOB TSAD MA'I RNYED DON
DU, ,DMIGS PA KUN RDZOB BDEN PA'I DON, ,SPYI MTSAN KUN RDZOB
BDEN KUN YOD, ,MA BYAS BDEN MED 'DUS MA BYAS, ,RTAG PA DNGOS MED
CHOS RNAMS GCIG ,CHOS RNAMS RANG 'DZIN RTOG PA'I GZHIR, ,

RANG MTSAN NYID KYIS GRUB PA DANG, ,RANG SKYA THUB PA'I RDZAS
YOD NI, ,BKAG PAS GANG ZAG BDAG MED DO, ,'KHOR LO GSUM LAS DANG
PO NI, ,NGES DON THA MA GNYIS DRANG DON, ,THEG CHEN SEMS BSKYED
RGYU 'BRAS BDUN, ,LHAG MED TSE NA RIG PA YOD, ,SGRIB LA

GNYIS YOD SHES SGRIB MED, ,DE LA SOGS PA'I MDO SDE PA'I, ,GRUB
MTHA'I TSUL RNAMS SHES PAR BYOS, ` ,RGYU 'BRAS CHE BA RNAM 'GREL
LAS, ,DE PHYIR MIG DANG GZUGS DAG LA, ,BRTEN NAS MIG BLO SKYE
ZHES DANG, ,MDZOD LAS RGYU DRUG 'BRAS

LNGA GSUNGS, ,GROGS BYED RKYEN GYI 'JOG BYED DANG, ,DE LA RGYU
RKYEN BDAG RKYEN DANG, ,DMIGS RKYEN DE MA THAG RKYEN BZHI,
,DNGOS RNAMS DANG PO GSUM YIN ZHING, ,SHES KUN DE MA THAG RKYEN
NO, ,DMIGS DANG DE MA THAG RKYEN NI, ,YOD PA'I DNGOS LA SHES

PAS KHYAB, ,RNAM LDAN SKYED BYED DMIGS RKYEN DANG, ,'DRA RNAM
GTOD BYED GZUNG DON YIN, ,DE GNYIS DON GCIG RNAM GRANGS SO,
,RANG DBANG SKYED BYED BDAG RKYEN DON, ,THUN MONG YIN MIN BDAG
RKYEN GNYIS, ,BYED RGYU LHAN CIG SKAL MNYAM RGYU, ,

RNAM SMIN KUN 'GRO MTSUNGS LDAN DRUG ,DNGOS DANG SNGA MA GSUM
DON GCIG ,DGE BA ZAG BCAS MI DGE KUN, ,RNAM SMIN RGYU STE DE
GNYIS GCIG ,NYON MONGS KUN 'GRO KUN RGYUR NGES, ,MTSUNGS RGYU
.GZHAN RIG SHES DANG GCIG ,RNAM SMIN RGYU MTHUN SKYES @013A *, ,BU'I BYED, ,BDAG
'BRAS BRAL DANG 'BRAS BU LNGA, ,RNAM
SMIN 'BRAS BU LUNG MA BSTAN, ,LUNG MA BSTAN LA DES MA KHYAB,
,'DUS BYAS THAMS CAD BDAG 'BRAS DANG, ,SKYES BU'I BYED PA'I
'BRAS BU 'O, ,ZAG MED

DANG PO MA GTOGS PA'I, ,'DUS BYAS THAMS CAD RGYU MTHUN 'BRAS,
,BRAL 'BRAS DGOG BDEN GNYIS DON GCIG ` ,NGES PAR BYED PA'I THAL
'GYUR NI, ,DPAL LDAN GRAGS PA'I GZHUNG LUGS LAS, ,PHYOGS CHOS DE
CHAS

KHYAB PA YI, ,GTAN TSIGS ZHES DANG GZHAN DU YANG, ,GANG DU GSAL
'ONGS KYIS BRJOD PA, ,ZHES SOGS GSUNGS PA'I DON LTAR DU, ,SHES
BAR 'DOD PA'I CHOS CAN DANG, ,BSGRUB BYA'I CHOS SU BZUNG BYA
DANG, ,SHES BYED KYI NI

GTAN TSIGS GSUM, ,THAL NGAG 'GOD PA'I RGYU YIN NO, ,GZHUNG LUGS
RNAMS LAS BSHAD LTAR NA, ,RANG RGYUD NGAG DANG THAL NGAG GNYIS,
,DANG PO SNYAN BYA CHOS CAN BZUNG, ,MI RTAG YIN TE BYAS PA'I
PHYIR, ,ZHES PA LTA BU

SBYOR NGAG YIN, ,GNYIS PA CHOS CAN DE NYID BZUNG, ,MA BYAS PAR
THAL RTAG PA'I PHYIR, ,ZHES PA LTA BU THAL NGAG YIN, ,DANG PO
BSGRUB BYA'I DAM BCA' LA, ,SHES BYED RTAGS SU BKOD PA YIN,
,GNYIS PA RGOL BA'I PHA

ROL KYI, ,KHAS BLANGS RTAGS SU BKOD NAS KYANG, ,MI 'DOD TSAD
BSAL THAL BAR 'PHANGS, ,TSAD GSAL 'DI YI DBANG BYAS NAS, ,DENG
SANG BSAL BA ZHES PAR GRAGS, ,'DI LTA'I 'GOD TSUL GNYIS KA YANG,
,YONGS

@013B GRAGS RTAGS GSAL ZHES 'BOD PA, ,DES NA LAG TU BLANG BYA
NI, ,RTAGS LA MA SBYAR GSAL BAR YANG, ,DNGOS KHYAB NYID DANG
LTOG STE 'BUD, ,CHOS CAN GRUB PA'I RJES MI 'BRANGS, ,BKOD TSE
RTAGS GSAL RJES SU 'BRANGS, ,RTAGS

LA SBYAR BA YANG YOD DE, ,CHOS LA SHES BYAS KHYAB CES BZHIN,
,'DI LA LA KHYAB GO BA TSANG, ,GZHAN DU 'THAD PA MIN PAR GO ,'ON
KYANG BYED MKHAN SHIN TU MANG, ,'DOD RTAGS MA GRUB KHYAB PA MED,
,KHYAB PA 'GAL DANG THE

TSOM ZA, ,LNGA PO LAN ZHES BYA BA YIN, ,YANG NA KHYAB LAN GCIG
TU BSDUS, ,RNAM PAR DAG PA'I SGO BZHIR GRAGS, ` ,LTA BA DBU MAR
'JUG TSUL NI, ,PHYI NANG DNGOS PO KUN CHOS CAN, ,BDAG MED YIN TE
CI'I PHYIR NA, ,

BDAG MED MIN PA'ANG BDAG MED PHYIR, ,ZHES PA'I GTAN TSIGS CHEN
PO'I DON, ,CHOS KUN SPROS BRAL BDAG MED DE, ,BDAG MED MIN PA'ANG
BDAG MED DO, ,ZHES PA'I GNAS TSUL DBU MAR GNAS, ,GZHAN YANG
BSDUS

PA'I RIGS PA LA, ,DPYAD NA THOG MTHA' MI SNYED CING, ,DBUS
SU'ANG GNAS PAR MI 'GYUR TE, ,KHAS BLANGS THAMS CAD 'JIG PAR
'GYUR, ,THOG MTHA' MED CING DBUS MI DMIGS, ,KHAS BLANGS MED CING
GRUB MTHA'ANG

MED; ;DE'I TSE DBU MA CHEN PO'O, ,DAL 'BYOR LUS THOB DBANG PO
RNO, ,BLO GSAL GZHON NU SHES 'DOD RNAMS, ,RNAM DAG GZHUNG
BRGYA'I SGO 'BYED PA'I, ,RIGS TSUL 'DI LA SLOB PAR RIGS,,
(,,ZHES PA 'DI NI, GDAN SA)

@014A *, (,BKRA SHIS LHUN PO'I CHOS GRVA CHOS KHRIMS PA'I MING
KHUR 'DZIN PA GZHUNG BRGYA SMRA BA'I DBANG PHYUG DKA' CHEN BYAMS
PA THUB BSTAN LAGS KYIS, 7 KUN MKHYEN 'JAM DBYANGS SHAnTI PAS
MDZAD PA'I THUN MONG BSDUS PA'I BSDOM

TSIGS BLO GSAL DGA' BSKYED KYI THOG TU BSDUS TSAN TSANG BA ZHIG
DGOS ZHES BSKUL DON LTAR, 7GONG SA 7SKYABS MGON YID BZHIN NOR BU
MCHOG DANG, KUN GZIGS PAn CHEN THAMS CAD MKHYEN PA MCHOG GI
GTZOS BLA MA DAM PA RNAMS KYI ZHAL SNGA NAS, CHOS DANG

ZANG ZING GI BKA' DRIN GYIS RTAG TU 'TSO BA, MDO SNGAGS GRVA
TSANG GI ZUR CHEN MING 'DZIN DKA' CHEN BLO BZANG BZOD PAS KHYAB
SGROG NAS RGYU 'BRAS CHE BA'I BAR GSAR SNON BGYIS TE, 'PHAGS YUL
GDAN SA CHOS GRVAR CHEN PO BKRA SHIS LHUN PO DPAL GYI SDE CHEN
PHYOGS THAMS CAD LAS

RNAM PAR RGYAL BA'I GLING DU BGYIS PA'O, ,DGE 'DIS BLO GSAR
RNAMS KYIS GZHUNG CHEN RNAM LNGA BDE BLAG TU RTOGS PAR 'GYUR
CIG) ,'DI LTAR PAR DU BSGRUBS 'BRAS RI'I SNYING PO, ,RNAM DAG
BSNGO BA'I 'GYUR RTZIS SBYANGS PA LAS, ,RGYAL BA'I DAM CHOS KUN

'DZIN BDEN STOBS KYI, ,GSER 'OD 'KHOR MTHA' DE SRID 'BAR GYUR
CIG , ,,(SPYI LO 1974 BKRAS LHUN BLA SPYI LHAN KHANG GI GTZO
'DZIN SOG BLA BDE BA'I MING CAN GYIS PAR BSKRUN BGYIS PA'O,,)
,,BKRA SHIS, ,