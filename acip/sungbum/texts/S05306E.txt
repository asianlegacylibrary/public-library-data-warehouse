*, ,BZHI BRGYA LNGA BCU PA'I SKOR GYI ZIN BRIS GNANG BA BZHUGS
SO, ,

@01A #, ,DKYIL CHOG BZHI BRGYA LNGA BCU PA'I 'GREL PAR, KUN
SANGS RGYAS BDAG BLO MCHOG GIS ZHES PA 'DIS NI RANG BZHIN STON
TE, DE'ANG DE KHO NA NYID DU NA BDAG NYID KYI DNGOS PO SHIN TU
RNAM

PAR DAG PA'I SA DANG, PHA ROL TU PHYIN PA'I RANG BZHIN CAN DU
BSGOMS PA DE'I STOBS KYIS SANGS RGYAS THAMS CAD KYI PHA ROL TU
PHYIN PA LA SOGS PAS BDAG NYID KYI PHA ROL TU PHYIN PA LA SOGS
PA SEMS KYI

SKAD CIG MA THAMS CAD LA YONGS SU RDZOGS PAR BYED PA DANG, BDAG
DANG GZHAN LA MCHOD PAS KYANG SANGS RGYAS THAMS CAD LA MCHOD
PAR
'GYUR BA DANG, DNGOS PO DMAN PA RNAMS KYIS KYANG PHUL DU BYUNG

BA'I MCHAD PA BYAD PAS BYANG CHUB RNYED PAR SLA BA YIN PAS, 'DI
NI BYANG CHUB KYI LAM GYI RANG BZHIN DU GYUR PA YIN NO, ,DE BAS
ZHES BYA BA 'DIS NI SHIN TU MYUR BA KHO NAR BYANG CHUB THOB PAR
BYED PA'I KHYAD PAR

BSTAN PA YIN TE, RNAL 'BYOR DAG NI 'DI NYID KYIS, ,MYUR DU SANGS
RGYAS NYID 'THOB 'GYUR, ,ZHES JI SKAD BSHAD PA LTA BU'O, ,AOm
ZHES BYA BA NI GLENG BSLANG PA'O, ,CHOS THAMS CAD KYI RANG BZHIN
DANG RGYU DANG 'BRAS

BU BRAL BA NI, SH'U N+YA T'A STE STONG PA NYID DE, ,DE'I YE SHES
NI DZNY'A NA STE, STONG PA NYID DANG MTSAN MA MED PAR DANG SMON
PA MED PAR RO GCIG PA'I SEMS ZHES BYA BA'I DON TO, ,DE NYID NI
BADZRA STE MI MTHUN PA'I PHYOGS

@002A *, ,RNAMS KYIS ME SHIGS PA'I PHYIR DANG, DE 'JOMS PA'I
PHYIR RDO RJE ZHES BYA'O, ,DE'ANG RNAM PAR DAG PA'I MTHAR THUG
BAR PHYIN PA YIN PA'I PHYIR, DE NYID DANG POR SVA BH'A BA STE
RANG LA YOD CING

GNAS PA'O, ,DE'ANG DE BZHIN NYID KYI SKUS RANG BZHIN GYI RNAM
PAR DAG PA'I SEMS NI GLO BUR BA'I SGRIB PA DANG BRAL BA'I RANG
BZHIN DU GNAS PA ZHES BYA BA'I DON TO, ,DE BZHIN NYID KYI PHYIR
RANG BZHIN GYIS RNAM PAR

DAG PA NYID YIN PAS BDEN PA'I BDAG NYID CAN GYI RANG GI NGO BO
NI A'ATMA KO STE, DE LTA BU GANG YIN PA DE NI BDAG YIN PAS AA Hm
STE, DE NI STONG PA NYID KYI YE SHES KYI RDO RJE'I RANG BZHIN
GYI BDAG NYID CAN NI BDAG

GO ,DE'I PHYIR BYANG CHUB KYI SEMS 'DI STONG PA NYID KYI YE SHES
KYI SGRAS RANG GI MTSAN NYID LA LHAG PAR MOS PA YIN LA RDO RJE'I
SGRAS NI RANG GI MTHAR THUG PA'I RNAM PAR DAG PA'O, ,RANG BZHIN
GYI SGRAS NI MTHAR THUG

PA'I RNAM PAR DAG PA'I DUS SU'ANG LHAG MA MED PAR RO, ,BDAG NYID
CAN DANG BDAG GI SGRA GNYIS KYIS NI DE BDAG NYID LA RANG BZHIN
GYIS GRUB PA NYID YIN PA NYID DU LHAG PAR MOS PA STE, JI LTAR
CHOS KYI DBYINGS

THOG MA DANG THA MA MED PA YIN PA LTAR, BYANG CHUB KYI SEMS
KYANG DE DANG 'DRA STE, DE KHO NA NYID LA DMIGS PA NYID KYIS DE
GTZO CHER DE BZHIN NYID KYI RANG BZHIN CAN YIN PA'I PHYIR RO,
,BYIN GYIS BRLABS PA'I SNGAGS

@02B GZHAN DAG LA'ANG BADZRA SVA BH'A WA A'A TMA KO NYA Hm ZHES
BYA BA'I SGRA'I DON YANG, 'DI BZHIN DU SHES PAR BYA'O, ,THAR PA
MED NA NI SRID PA KHO NAR 'GYUR LA, DE'ANG SDUG BSNGAL GYI RANG
BZHIN CAN YIN NA BDE BA CHEN PO DE DAG LA YOD CES RTOG NA, DE'I
PHYIR THA

MAL ZHES BYA BA LA SOGS PA SMOS TE, THA MAL NI DMAN PA'O, ,RNAM
RTOG NI, BTAGS PA STE, KHAMS GSUM PA'I SEMS DANG SEMS LAS BYUNG
BA RNAMS SO, ,DE'ANG, YANG DAG MA YIN KUN RTOG NI, ,SEMS DANG
SEMS BYUNG KHAMS GSUM PA, ,ZHES

SMOS PA'I PHYIR RO, ,KUN TU RTOG PA DE'I 'JUG PA NYID SRID PA'I
SDUG BSNGAL YIN GYI, DE LAS GZHAN PA NI MED DE, KHAMS GSUM LAS
LOGS SHIG NA SRID PA MED PA'I PHYIR RO, ,'DI ZHES BYA BA NI SRID
PA'I SDUG BSNGAL KYI'O, ,DE LTAR ZHES BYA BA NI

JI SKAD DU BSHAD PA'I DKYIL 'KHOR GYI RNAM PA CAN GYI YID KYIS
MNGON SUM DU 'GAG PAR BYED PA'O, ,CI'I PHYIR ZHE NA, SHES RAB
CES BYA BA LA SOGS PA SMOS TE, DNGOS PO THAMS CAD KYI DUS GSUM
GYI DUS DANG CHOS GANG MTHA' YAS PA'I RNAM

PA CAN PHYOGS BCU NA KHYAB PA GANG YIN PA DE NI DE'I BDAG NYID
CAN GYIS BSDUS PAS CHAGS PA MED CING DMIGS SU MED LA GZUNG BA
DANG 'DZIN PA'I RTOG PA DANG BRAL BA'I 'KHOR LO GANG YIN PA DE
NI SANGS RGYAS KYI CHOS THAMS CAD SHIN TU RNAM

PAR DAG PA'I RANG BZHIN CAN RTEN DANG BRTEN PA PO'I DKYIL 'KHOR
DER SO SOR SNANG STE, YID DE'I RNAM PAR SNANG BA NA RTAG PA DE
SNANG BAR MI 'GYUR LA, DE'I PHYIR 'GAL BA GRUB PA'I SNANG BA
DANG MUN PA DANG 'DRA BA YIN NA, ,'GAL BA GRUB PAS NA

@003A *, ,YID DE SHIN TU BSLABS PA LAS SRID PA'I SDUG BSNGAL DE
LDOG PAR 'GYUR RO, ,'DI GNYIS NI LAN 'GA' ZHIG 'GAL BAR 'GYUR BA
YIN PAS DE'I PHYIR NGES PAR LDOG PAR 'GYUR BA MA YIN PA'AM, GAL
TE RTAG TU MI MTHUN PA

YIN NA RNAM GRANGS GNYIS KAR YANG GNOD PA DANG GNOD BAR BYA BA'I
RANG BZHIN DU 'GYUR TE, BUM PA DANG SNAM BU'I RTOG PA DANG
'DRA'O ZHE NA DE'I PHYIR GANG GIS ZHES BYA BA LA SOGS PA SMOS
TE, GANG DAG LAN 'GA' ZHIG MI MTHUN PAR 'GYUR BA

DE NI RTAG TU'ANG MI MTHUN TE, MUN PA DANG SNANG BA DANG 'DRA'O,
,DE BAS NA JI SKAD BSHAD PA'I YID DE SHIN TU BSLABS PA'I MTSAN
NYID CAN GYI RANG GI RGYUD LA GOMS PAR BYAS PA THOB NA RTOG PA
SHIN TU LDOG PAR BYED DE, GTZANG SBRA CAN THOD PA CAN

DU GYUR PA'I GTZANG SME DANG 'DRA BAR GTZANG SME MED PAR 'GYUR
PA'AM, GSER GYI DRI MA YANG DANG YANG DU BSREGS PAS SBYANGS PA
DANG 'DRA'O, ,CI STE KUN GZHI RNAM PAR SHES PA NYE BAR MA DMIGS
SU ZIN KYANG GZHIR GYUR PA YIN PA'I PHYIR SNANG BA YIN

NO; ;GZHAN DU NA GNYID STUG PO LA SOGS PA'I TSE NA'ANG DE LDOG
PAR THAL BAR 'GYUR RO, ,KUN GZHI RNAM PAR SHES PA NYID NI KHAMS
GSUM PA'I BDAG NYID CAN YIN LA, DE DANG 'BREL BA NI NYON MONGS
PA CAN GYI YID DANG, 'JUG PA'I RNAM PAR

SHES PA YIN NO, ,DES NA DUS GCIG TU'ANG 'GAG PAR MI 'GYUR LA DE
GRUB TU ZIN KYANG SHIN TU BSLABS PA LAS SRID PA 'GAG PAR MI
'GYUR TE, NAM MKHA' MTHA' YAS SKYE MCHED BSGOMS PAS KYANG SRID
PA LDOG PAR THAL BAR 'GYUR BA'I PHYIR RO

@003B ZHE NA DE NI BDEN MOD KYI 'ON KYANG 'DI NI GZHAN DU BSHAD
PA YIN TE, GANG GI PHYIR 'DIR THA MAL PA'I KUN TU RTOG PA ZHES
BYA BA NI BDAG DANG BDAG GI DANG GZUNG BA DANG 'DZIN PA'I RNAM
PA CAN GYI YID KYIS BRJOD PA LA BYA BAR BSHAD NA, SRID PA'I BDAG

NYID CAN GYI SDUG BSNGAL ZHES BYA BAR NYE BAR GDAGS PAS SRID
PA'I BDAG NYID CAN GYI SDUG BSNGAL GYI RGYU'I GTZO BO YIN NA
ZHES BYA BA'I THA TSIG GO ,'DI ZHES BYA BA NI THA MAL PA'I RTOG
PA'I BDAG NYID CAN GYI SDUG BSNGAL GYI RGYU'O, ,RTOG PA DE SNANG
BAR

MI 'GYUR LA ZHES BYA BA NI DKYIL 'KHOR GYI RNAM PA CAN GYI SEMS
NI MI BDEN PA'I RNAM PAR RTOG PA THAMS CAD BSAL BA LA 'JUG PA
YIN PA'I PHYIR RO, ,DE'ANG LHAN CIG MI SNANG BA TZAM GYIS NI MA
YIN NO, ,DE BAS NA 'DI GNYIS NI LAN CIG MI MTHUN PAR

GRUB NA RTAG TU MI MTHUN PAR 'GRUB PA YIN PAS 'DI'ANG RIGS PA
YIN NO, ,RTAG TU DE DANG MI MTHUN PA LA DMIGS PA'I RNAM PA CAN
RAN YIN PA'I PHYIR GOMS PA MNGON DU GYUR PA NA SHAN TU LDOG PA
NYID YIN PA'I PHYIR RO, ,DE'ANG 'TSE BA MED DANG YANG DAG DON, ,

NGO BO NYID LA PHYIN LOG GI ,'BAD DU ZIN KYANG GNOD MED DE, ,BLO
NI DE PHYOGS 'DZIN PHYIR RO, ,ZHES BYA BA'I TSIGS SU BCAD PAS
SO, ,GNYEN PO DANG MI MTHUN PA LDOG PA DANG 'JUG PA YOD PA MA
YIN NO, ,NAM MKHA' MTHA' YAS SKYE MCHED LA SOGS

PA NI BDAG MED PA'I RNAM PAR 'JUG PA MA YIN TE, DE BDAG TU LTA
BA LAS MI LDOG PA'I PHYIR DE'I RGYU CAN SDUG BSNGAL YANG LDOG PA
MA YIN NO, ,DE'ANG 'DI NA SKYE BA NAS SKYE BAR BRGYUD PA'I RGA
BA DANG 'CHI BA LA SOGS PA NI SDUG BSNGAL GYI BDEN PA'O, ,

@004A *, ,DE'I RGYUR GYUR PA BDAG TU LTA BA LA SOGS PA NI KUN
'BYUNG GI BDEN PA'O, ,DE'I GNYEN POR GYUR PA DKYIL 'KHOR GYI
'KHOR LO NI LAM GYI BDEN PA'O, ,SDUG BSNGAL 'BYUNG BA SHIN TU
MED PAR BYA BA'I PHYIR SEMS KYI RGYUN GYI

MTSAN NYID CAN GNAS YONGS SU GYUR PA NI 'GOG PA'I BDEN PA STE
'DI NI 'DIR DON DAM PA'O, ,LAM 'DI NI THAR BA 'BA' ZHIG TZAM GYI
MA YIN GYI GZHAN DU NA SANGS RGYAS KYI BDAG NYID CHE BA'ANG YIN
TE, SANGS RGYAS KYI CHOS THAMS CAD DANG

DE LAS GZHAN PA'I DNGOS PO THAMS CAD KYANG CHOS BDAG MED PA'I
MNYAM PA NYID KYI DKYIL 'KHOR GYI 'KHOR LO'I TSUL DU NGES PAR
RTOGS PA'I PHYIR RO, ,'DIS BYANG CHUB PAR NI 'GYUR NA DE'ANG
BSKAL PA DU ZHIG GIS 'GYUR ZHE NA BRJOD PAR

BYA STE, DE'I PHYIR CHOS KUN ZHES BYA BA LA SOGS PA SMOS PA STE,
SANGS RGYAS KYI CHOS THAMS CAD KYI RANG BZHIN CAN GYI 'KHOR LO
GANG YIN PA DANG 'GRO BA STE SEMS CAN DANG SNOD KYI 'JIG RTEN DE
GNYIS KYI YONGS SU DAG PA NI RNAM PA THAMS

CAD DU YANG DAG PA DE LA 'JUG PA MNGON SUM DU GYUR CING SGOM PA
YONGS SU RDZOGS PA THOB PA GANG YIN PA'O, ,DE BAS NA MNGON SUM
GYI RGYU NYID LAS SKAD CIG MA NYID KYIS BYANG CHUB PAR 'GYUR TE,
MNGON SUM GYI RGYU'I 'BRAS DU NI GZHAN

GYIS BAR MA BCAD PA'I PHYIR RO, ,'ON TE MNGON SUM DU BYED PA'I
'JUG PA DE BSKAL BA DUS 'GYUR ZHES BYA BA NI DRIS PA'I DON TO,
,DE'ANG JI SRID NA BSGOM PA YONGS SU RDZOGS PAR GYUR PA'I DUS DE
SRID KYIS 'GYUR RO, ,DE LTA BAS NA

@004B MNGON DU BYED PA 'DI LA BSKAL PA LA BLTOS PA NI 'BRAS BU
MED DO, ,'BRAS BU MED PA MA YIN TE, DE'ANG GANG GI PHYIR RGYU NI
'BRAS BU DANG RJES SU MTHUN PAR 'GYUR BA YIN PAS, DE'I PHYIR
BSKAL PA GRANGS MED PA GSUM GYIS BYANG CHUB THAB BAR

PHA ROL TU PHYIN PA'I TSUL LAS GSUNGS PA DE NI LEGS PAR BSHAD PA
YIN LA, GANG YANG RGYUD 'DI LAS SKAD CIG THANG CIG YUD TZAM NYID
KYIS SANGS RGYAS KYI BYANG CHUB RDZOGS PAR 'GYUR BAR GSUNGS PA
DE NI MI RIGS SO, ,YANG NA NI KHYAD

PAR ZHIG BRJOD DGOS SO ZHE NA, DE'I PHYIR KHYAD PAR BSHAD PA NI
RIM GYIS ZHES BYA BA LA SOGS PA SMOS TE, RIM GYIS SBYIN PA LA
SOGS PA GANG YIN PA DE NI SBYIN PAR BYA BA DANG, TSUL KHRIMS LA
SOGS PA MI DMIGS SU ZIN KYANG ZAB PA

NYID DU 'GYUR GYI RGYA CHE BAR NI MI 'GYUR TE, THA MAL PA NYID
MA SPANGS PA'I PHYIR RO, ,DE BAS NA DAR DE TZAM GYI DUS NYID
KYIS RGYA CHE BA YONGS SU RDZOGS PAR 'GYUR BAS PHA ROL TU PHYIN
PA'I TSUL LA BSKAL PA GRANGS MED PA GSUM GYIS

ZHES DUS KYI TSAD GZUNG BA NI RIGS PA YIN NO, ,DE LA JI LTAR NA
THA MAL PA SPONG BAR 'GYUR ZHE NA, DE'I PHYIR RANG GI ZHES BYA
BA LA SOGS PA SMOS TE, 'DI TZAM GYIS ZHES BYA BAS PHYOGS DANG
DUS YONGS SU BCAD PA MED PA GANG YIN

PA DE NI CHEN PO YIN PAS RGYA CHE BA YIN LA, GANG RANG GI YUL
DANG DUS KYI RNAM PA NGES PA'I BDAG NYID CAN DE NI CHUNG BA NYID
YIN PA'I PHYIR THA MAL PA ZHES BSHAD DO, ,DE LTA BU'I SBYIN PA
LA SOGS PA NI LA LAR LAN 'GA' ZHIG GIS

@005A *, ,RNAM PA GANG YANG RUNG BAS SBYIN PA LA SOGS PA SGRIB
PA YIN NO, ,DE LTA NA RGYUD 'DI JI LTAR RGYA CHE BA YIN, GANG
GIS SKAD CIG GIS BYANG CHUB PAR 'GYUR ZHE NA, DE'I PHYIR 'GRO BA
ZHES BYA BA LA SOGS PA SMOS TE, 'GRO BA SEMS

CAN YANG DAG PAR RDZOGS PA'I BYANG CHUB PA'I RANG BZHIN CAN GYI
'KHOR LO GANG YIN PA RGYUD 'DIR RNAL 'BYOR PA NI DE'I BDAG NYID
CAN YIN PAS DE NI TSE 'DI NYID LA JI SKAD DU BSHAD PA'I MNGON DU
GYUR PA 'THOB PAS BYANG CHUB MNGON PAR RTOGS

PAR 'GYUR BA MI RIGS PA YIN NO, ,DE'ANG 'DIR PHYOGS BCU DUS GSUM
DU GTOGS PA'I SANGS RGYAS DANG BYANG CHUB SEMS DPA' MA LUS PA'I
YON TAN GYIS 'BYOR BA THAMS CAD DE RNAMS NYID KYIS BLA NA MED
CING DON YOD PA'I DAM TSIG GI

BDAG NYID CAN NYID DANG, BLA NA MED PA'I MCHOD PA'I BDAG NYID
CAN DANG, BDE BA CHEN PO'I RANG BZHIN CAN DANG, YID DU 'ONG BA'I
RNAM PA CAN GYI DKYIL 'KHOR GYI 'KHOR LO LTA BUR SPRO BA DANG
BSDU BA DANG LDAN PAS MDOR BSDUS TE SEMS CAN THAMS

CAD DANG BDAG NYID LA BSKYED NAS MNYAM PAR BZHAG PAS GOMS PAR
BYED LA, DE LTA BU NYID KYANG KUN TU SPYOD PA RNAMS DANG, BZLAS
PA LA SOGS PAS RJES SU 'JUG CING RTOGS PAR BYED DO, ,DE BAS NA
SBYIN PA DANG TSUL KHRIMS LA SOGS PA

THAMS CAD KYANG MCHOG TU RMAD DU BYUNG ZHING RGYA CHE BA YIN LA,
DE KHO NA NYID KYI RANG BZHIN CAN DU THAMS CAD RTAG TU MTHONG
BAS ZAB PA'ANG 'DIR MCHOG TU GYUR PA YIN TE, DMIGS PA YID DU
'ONG BA YIN PA'I PHYIR RO, ,DAM TSIG GI MTHU DANG

@005B SEMS KYI DMIGS PA YIN PAS DKA' BA MED PA'ANG YIN NO, ,DE
BAS NA TSE 'DI NYID LA SKAD CIG TZAM GYIS 'DIR BYANG CHUB RTOGS
PAR 'GYUR RE ZHES BYA BA NI RIGS PA NYID YIN NO, ,'DIR TSIGS SU
BCAD PA NI, YON TAN TSOGS KUN RANG BZHIN GYIS LEGS

BSLABS, ,RGYAL BA RNAMS KYI DAM TSIG GROGS GYUR CING, ,DE BZHIN
KUN SPYOD GZHAN YANG BZLAS LA SOGS, ,THAMS CAD SEMS BYUNG DE
PHYIR MYUR BYANG CHUB, ,CES 'BYUNG BA YIN NO, ,SBYIN PA LA SOGS
PA LA 'DI LTA BU'I RGYA CHE BA NI PHA ROL TU PHYIN PA'I TSUL

LA'ANG YOD DE, SHES RAB KYI PHA ROL TU PHYIN PAS YONGS SU ZIN
PA'I PHYIR RO, ,ZHES 'GA' ZHIG RTOG NA, DE'I PHYIR SBYIN BYA
ZHES BYA BA LA SOGS PA SMOS TE, SBYIN PAR BYA BA LA SOGS PA MI
DMIGS SU ZIN KYANG SBYIN PA LA SOGS PA DE DAG THA MAL PA'I BDAG
NYID

CAN YIN TE, YUL DANG DUS GYI RNAM PA YONGS SU GCOD PA'I PHYIR
BDAG MED PAS TSAD CAN 'JOMS PAR MI BYED KYANG, 'KHOR LO'I MCHOG
STE DAM PA LA NI DE YOD PA MA YIN NO ZHES SNGAR BSHAD PA YIN NO,
,DE BAS ZHES BYA BA LA SOGS PA NI NYE BAR SDUD PAR

BYED PA'I TSIGS SU BCAD PA YIN NO, ,KUN TU RTOG PA NI THA MAL
PA'I BAG CHAGS THAMS CAD DO, ,KUN NAS 'PHRO BA NI 'GRO BA THAMS
CAD KYI DON RNAM PA THAMS CAD DU BYED PA'I SANGS RGYAS KYI SPRUL
PAS 'GRO BA THAMS CAD KHYAB PA'I 'OD GANG LA MNGA' BA DE NI

KUN NAS 'OD ZER RAB 'PHRO BA ZHES BYA'O, ,KUN TU BZANG PO ZHES
BYA BA NI DGE BA THAMS CAD KYI RGYUD DKYIL 'KHOR GYI 'KHOR LO
CAN ZHES BYA BA'I THA TSIG GO ,BSGOMS PA NYID KYIS ZHES BYA BA
NI BSGOM PA LA MNGON PAR BRTZON PA RTZOM PA'I TSE SKYE BA NYID
DAM, DE'I LO

@006A *, ,PHYED NYID DAM, DE'I NYIN MO NYID LA BSKAL PA JI LTA
BAR DAL 'BYOR THOB PA NA BYANG CHUB THOB PAR 'GYUR RO, ,RATN'A
KA RA SH'ANTI PA'I BZHI BRGYA LNGA BCU PA'I 'GREL PA'O,, ,,DKYIL
CHOG BZHI BRGYA LNGA BCU PA'I 'GREL PAR, GAL

TE SEMS TZAM DU BSGOMS NA RNAM SHES MTHA' YAS SKYE MCHED DANG
'DRA BAR 'JIG RTEN PA'I TING NGE 'DZIN TZAM THOB PAR 'GYUR LA,
'ON TE STONG PA NYID KHYAD PAR DU BSGOMS NA NI DE'ANG YONGS SU
MYA NGAN LAS 'DA' BA TZAM DU 'GYUR TE, SANGS RGYAS KYI CHOS

RNAMS SBYANGS PA'I LAS RDZOGS PAR BYED PA'I PHYIR RO, ,YANG NA
LHA'I BDAG NYID CAN 'BA' ZHIG TZAM BSGOMS NA DE LTAR NA NI DE
TZAM GYIS 'TSANG RGYA BA NYID DU MI 'GYUR TE, LAS RDZOGS PA MA
TSANG BA'I PHYIR RO, ,YANG NA LHA RNAMS KYI DE KHO NA NYID BSGOM
GYI

LHA RNAMS MA YIN NA NI DE LTA NA'ANG BSKAL PA GRANGS MED PA MANG
POS SANGS RGYAS NYID 'THOB PAR 'GYUR GYI MYUR DU NI MA YIN NO,
,DE BAS NA GNYIS KA BSGOM PA NI SHIN TU YID DU 'ONG BA YIN PA'I
PHYIR DANG, BYIN GYIS BRLABS GYI KHYAD PAR GYI MCHOG

TU MYUR BAR BLA NA MED PA YANG DAG PAR RDZOGS PA'I BYANG CHUB
'THOB PAR 'GYUR RO ZHES SO,, SARBA MANGGA Lm,