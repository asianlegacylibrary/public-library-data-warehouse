DPAL PHYAG NA RDO RJE ZHAL GSUM PHYAG DRUG PA BDUD RTZI THIG PA'I SGRUB

THABS DANG RJES GNANG GI CHO GA GSANG BDAG DGYES PA'I MCHOD SPRIN DNGOS GRUB LEGS STZOL ZHES BYA BA BZHUGS SO, ,NA MO GU RU BADZRA P'A nA YE, DPAL PHYAG NA RDO RJE ZHAL GSUM PHYAG DRUG PA'I RJES GNANG BYA BAR 'DOD PAS, RTEN RAB GNAS CAN GYI DRUNG DU MCHOD PA DANG MAndAL TSOM BU

DGU PA, DKAR GTOR CHA BZHI BSHAM, RANG NYID SPUS DANG GTZANG SBRA LDAN PA'I SGO NAS SKYABS 'GRO SEMS BSKYED TSAD MED BZHI BSGOM PA SNGON DU BTANG, BDAG BSKYED NI, SVA BHA WA DANG SHU N+YA TAS BZUNG 'DZIN GYI CHOS THAMS CAD STONG PAR SBYANGS, STONG PA'I NGANG LAS GZHAL YAS KHANG BSRUNG BA MTSAMS

KYI 'KHOR LO ME RI DANG BCAS PA'I DBUS SU PAm LAS PADMA AA LAS ZLA BA RAm LAS NYI MA'I STENG DU H'Um MTHING NAG LAS 'OD ZER 'PHROS, 'PHAGS PA MCHOD, SEMS CAN GYI DON BYAS, TSUR 'DUS, H'Um LA THIM H'Um 'OD DU ZHU BA LAS RANG NYID PHYAG NA RDO RJE ZHAL GSUM

PHYAG DRUG PA PHYAG GA-YAS DANG PO NA GSER GYI RDO RJE RTZE LNGA PA BSNAMS PA, GA-YON GYI DANG PO SDIGS MDZUB, BAR PA GNYIS KYI MTHIL NYI ZLAS MTSAN PA THAL MO BRDAB PA'I TSUL DU SNANG BA, PHYAG 'OG MA GNYIS KYIS SBRUL NAG ZHAL DU GSOL BA, GA-YAS DKAR

GA-YON DMAR DBUS MTHING ZHAL NAS H'Um H'Um GI SGRA SGROGS PA, KLU DANG RIN PO CHES BRGYAN PA, TSANGS PA DANG BRGYA BYIN GYI STENG DU ZHABS BRKYANG BSKUM DU BZHUGS PA, KHRO LA RDAM PA MCHE BA GTZIGS SHING 'JIGS PA'I CHA LUGS CAN GNAS GSUM SBYIN GYIS BRLABS,

@202B THUGS KA'I H'Um LAS 'OD 'PHROS, LCANG LO CAN NAS RANG 'DRA'I YE SHES PA SPYAN DRANGS, AARGHAm SOGS KYIS MCHOD PA PHUL NAS, GA-YAS ZHAL DKAR PO NAS SKU'I LHA TSOGS DKAR PO DPAG TU MED PA BYON NAS DE RNAMS KYIS DBANG BSKUR BAS BDAG GI LUS RDO RJER

BYIN GYIS BRLABS PAR GYUR, AOm SARBA TA TH'A GA TA AA BHI shINYTZA AOm, GA-YON ZHAL DMAR PO NAS GSUNG GI LHA TSOGS DMAR PO DPAG TU MED PA BYON NAS DE RNAMS KYIS DBANG BSKUR BAS BDAG GI NGAG RDO RJER BYIN GYIS BRLABS PAR GYUR, A'A: SARBA TA TH'A

GA TA AABHI shINYTZA A'A: DBUS ZHAL MTHING GA NAS THUGS KYI LHA TSOGS SNGON PO DPAG TU MED PA BYON NAS DE RNAMS KYIS DBANG BSKUR BAS BDAG GI YID RDO RJER BYIN GYIS BRLABS PAR GYUR, H'Um SARBA TA TH'A GA TA AA BHI shI NYTZA H'Um, THUGS KA'I H'Um GI MTHAR AOm N'I

LAm BHA RA DHA RA'I SNGAGS KYIS BSKOR BAR BSAMS LA BRGYA STONG TZAM BZLAS PAR BYA, DE NAS MDUN GYI MAndAL TSOM BU BSANGS SBYANGS, PHYAG NA RDO RJE LA RANG 'DRA'I PHYAG NA RDO RJE BRGYAD KYIS BSKOR BA SNGAR LTAR BSKYED, DGUG GZHUG DBANG BSKUR RGYAS GDAB DKYUS LTAR BYA ZHING BSNYEN PA BYAS LA MCHOD BSTOD BYA, GTOR MA CHA BZHI

BSNGO, DE NAS SLOB MA RNAMS KHRUS BYAS, MAndAL 'BUL DU BCUG LA GSOL BA 'DEBS PA 'DI'I RJES ZLOS MDZOD, SLOB DPON DGONGS SU GSOL, BDAG LA SLOB DPON GYIS DPAL PHYAG NA RDO RJE'I RJES SU GNANG BA STZAL DU GSOL, LAN GSUM, BLA MAS MAndAL TSOM BU DGU PHYAG NA RDO RJE

GTZO 'KHOR DGUR NGO SPRAD LA, SKU'I RJES GNANG ZHU BA'I DON DU GSOL BA 'DEBS PA 'DI'I RJES ZLOS MDZOD, BLA MA RDO RJE 'DZIN PA CHEN PO BDAG LA DGONGS SU GSOL, DPAL PHYAG NA RDO RJE'I SKU'I RJES GNANG BDAG LA STZAL ZHING DBANG BSKUR DU GSOL, LAN GSUM, ZHES

@203A *, ,GSOL BA BTAB PAS, BLA MA PHYAG NA RDO RJE'I GA-YAS ZHAL DKAR PO LAS 'OD ZER DKAR PO'I TSOGS 'PHROS PAS SLOB MA RNAMS KYI LUS LA PHOG ,SDIG PA DANG SGRIB PA THAMS CAD DAG ,SLAR YANG 'OD ZER 'PHROS, SANGS RGYAS DANG BYANG CHUB

SEMS DPA' SKU'I LHA TSOGS DPAG TU MED PA DANG BCAS PA MDUN GYI NAM MKHAR SPYAN DRANGS, MCHOD, PHYOGS BCU'I SANGS RGYAS DANG BYANG CHUB SEMS DPA' THAMS CAD KYIS SLOB MA 'DI RNAMS KYI LUS RDO RJER BYIN GYIS BRLAB TU GSOL, LAN GSUM,

DE LTAR GSOL BA BTAB PAS SANGS RGYAS DANG BYANG CHUB SEMS DPA' THAMS CAD KYI SKU'I NGO BO AOm DU GYUR TE SLOB MA RNAMS KYI SPYI BOR ZHUGS, AOm SARBA TA TH'A GA TA AA BHI shINYTZA AOm, SLOB MA RNAMS KYI SPYI BOR 'KHOD PA'I AOm DKAR PO LAS BDUD RTZI DKAR PO'I

RGYUN BABS, LUS KYI NANG THAMS CAD GANG BAS LUS KYI SGO NAS BSAGS PA'I SDIG SGRIB THAMS CAD BYANG ZHING DAG ,BUM PA'I DBANG THOB, LUS LHA'I SKU BSGOM PA LA DBANG NGO, ZHES BRDA SPRAD, GSUNG GI RJES GNANG ZHU BA'I DON DU GSOL BA 'DEBS PA 'DI'I RJES

ZLOS MDZOD, BLA MA RDO RJE 'DZIN PA CHEN PO BDAG LA DGONGS SU GSOL, DPAL PHYAG NA RDO RJE'I GSUNG GI RJES GNANG BDAG LA STZAL ZHING DBANG BSKUR DU GSOL, LAN GSUM, DE LTAR GSOL BA BTAB PAS, BLA MA PHYAG NA RDO RJE'I GA-YON ZHAL DMAR PO LAS 'OD ZER

DMAR PO 'PHROS, SLOB MA RNAMS KYI NGAG LA PHOG ,SDIG SGRIB DAG ,YANG 'OD ZER 'PHROS, SANGS RGYAS DANG BYANG CHUB SEMS DPA' GSUNG GI LHA TSOGS DPAG TU MED PA DANG BCAS PA MDUN GYI NAM MKHAR SPYAN DRANGS, SNGAR LTAR MCHOD, PHYOGS BCU NA BZHUGS

@204B PA'I SANGS RGYAS DANG BYANG CHUB SEMS DPA' THAMS CAD KYIS, SLOB MA 'DI RNAMS KYI NGAG RDO RJER BYIN GYIS BRLAB TU GSOL, LAN GSUM, DE LTAR GSOL BA BTAB PAS, SANGS RGYAS DANG BYANG CHUB SEMS DPA' THAMS CAD KYI GSUNG GI NGO BO A'A: YIG TU

GYUR TE SLOB MA RNAMS KYI MGRIN PAR ZHUGS, A'A: SARBA TA TH'A GA TA YA BHIshINYTZA A'A: SLOB MA RNAMS KYI LCE RDO RJE RTZE LNGA BAR GYUR TE RTZE LNGA LA N'I LAm BHA RA'I SNGAGS KYIS MTSAN PAR GYUR, BLA MA'I THUGS KA'I SNGAGS ZHAL NAS THON, SLOB MA RNAMS KYI KHAM SONG,

AA WA DHU TI'I DBYIBS BRGYUD GSANG GNAS NAS THON, BLA MA'I GSANG GNAS NAS ZHUGS TE SLAR YANG 'GAL MA LTAR 'KHOR BAR DMIGS TE BLA MA'I PHRENG BA NAS BZUNG LA, 'DI'I RJES ZLOS MDZOD, SNGAGS LAN MANG DU BZLA'O, DES GSANG BA'I DBANG THOB, GSANG BA'I BDAG

PO'I SNGAGS BZLA BA'I RJES GNANG THOB PA YIN NO, ,ZHES BRJOD, THUGS KYI RJES GNANG ZHU BA'I DON DU GSOL BA 'DEBS PA 'DI'I RJES ZLOS MDZOD, BLA MA RDO RJE 'DZIN PA CHEN PO BDAG LA DGONGS SU GSOL, DPAL PHYAG NA RDO RJE'I THUGS KYI RJES GNANG BDAG LA STZAL ZHING

DBANG BSKUR DU GSOL, LAN GSUM, DE LTAR GSOL BA BTAB PAS, BLA MA PHYAG NA RDO RJE'I DBUS ZHAL MTHING GNAS 'OD ZER SNGON PO 'PHROS, SLOB MA RNAMS KYI YID LA PHOG ,YID KYI SDIG SGRIB DAG ,YANG 'OD ZER 'PHROS, SANGS RGYAS DANG BYANG CHUB SEMS

DPA' THUGS KYI LHA TSOGS DPAG TU MED PA DANG BCAS PA MDUN GYI NAM MKHAR SPYAN DRANGS, LNGAR LTAR MCHOD, PHYOGS BCU NA BZHUGS PA'I SANGS RGYAS DANG BYANG CHUB SEMS DPA' THAMS CAD KYIS, SLOB MA 'DI RNAMS KYI YID RDO RJER BYIN GYIS

@205A *, ,BRLAB TU GSOL, LAN GSUM, DE LTAR GSOL BA BTAB PAS, SANGS RGYAS DANG BYANG CHUB SEMS DPA' THAMS CAD KYI THUGS KYI NGO BO H'Um DU GYUR TE SLOB MA RNAMS KYI SNYING GAR ZHUGS, H'Um SARBA TA TH'A GA TA AA BHI shI NYTZA H'Um,

SLOB MA RNAMS KYI THUGS KA'I H'Um DE LAS 'OD ZER 'PHROS, SEMS CAN THAMS CAD LA PHOG ,SDIG SGRIB THAMS CAD SBYANGS 'OD DU ZHU, YANG 'OD ZER 'PHROS, PHYI RNOD KYI 'JIG RTEN LA PHOG 'OD DU ZHU, 'OD ZER TSUR 'DUS H'Um LA THIM, H'Um 'OD DU ZHU RDO RJE'I LTE BA H'Um

GIS MTSAN PA ZHIG BSAM, RDO RJE LAS 'OD ZER 'PHROS, 'ANG GI LUS 'OD DU ZHU RDO RJE LA THIM, H'Um LAS 'OD ZER 'PHROS, RDO RJE 'OD DU ZHU H'Um LA THIM, PAD GDAN ZLA GDAN LA THIM, ZLA GDAN ZHABS KYU LA THIM, ZHABS KYU LA THIM, 'A HA LA THIM, HA DPUNG

PA LA DPUNG PA SKE LA SKE MGO LA, MGO ZLA TSES LA ZLA TSES THIG LE LA THIG LE SNGON PO TIL TZAM LA DMIGS PA GTAD DE MTHAR MI DMIGS PA'I NGANG LA MNYAM PAR BZHAG PAR MDZOD, DES SHES RAB YE SHES KYI DBANG THOB, RDZOGS RIM BSGOM PA LA

DBANG NGO, ,ZHES BRJOD, MAndAL GYI RJES GNANG ZHU BA'I PHYIR DU GSOL BA 'DEBS PA 'DI'I RJES ZLOS MDZOD, BLA MA RDO RJE 'DZIN PA CHEN PO BDAG LA DGONGS SU GSOL, BDAG GCIG PU SDUG BSNGAL DANG BRAL ZHING BDE BA'I DON DU ZHU BA MA LAGS KYI, SEMS

CAN THAMS CAD 'KHOR BA SDUG BSNGAL GYI RGYA MTSO CHEN PO LAS SGROL BA'I DON DU 'PHRIN LAS BZHI'I RJES SU GNANG BA STZAL DU GSOL, ZHES GSOL BA GDAB, DE NAS BLA MAS SLOB MA RNAMS KYI MGOR MAndAL BZHAG STE, GSANG BDAG PHYAG NA RDO RJE'I 'PHRIN LAS KYI LHA TSOGS

@206B RNAMS KYIS SLOB MA 'DI RNAMS LA BYIN GYIS BRLAB TU GSOL, 'PHRIN LAS BZHI'I SGO NAS SEMS CAN LA PHAN PA DPAG TU MED PA THOGS SHING SEMS CAN THAMS CAD 'KHOR BA SDUG BSNGAL GYI RGYA MTSO CHEN PO LAS 'DREN PA'I DED DPON CHEN POR 'GYUR

PAR BYIN GYIS BRLAB TU GSOL, ZHES LAN GSUM BRJOD, DE NAS SLAR YANG BLA MAS DE LTAR GSOL BA BTAB PAS, BLA MA PHYAG NA RDO RJE'I GA-YAS ZHAL DKAR PO LAS 'OD ZER DKAR PO 'PHROS TE, ZHI BYED KYI LHA TSOGS DKAR PO BSAM GYIS MI KHYAB PA SPYAN DRANGS,

SLOB MA RNAMS KYI LUS LA THIM PAS NAD GDON BAR CHAD THAMS CAD ZHI BAR BSAMS LA, N'I LAm ZHES SOGS KYI MJUG TU SHANTIm KU RU SIDDHI AA BHIshINYTZA AOm ZHES BRJOD, BLA MA PHYAG NA RDO RJE'I RTZA ZHAL GYI RGYAB LAS 'OD ZER SER PO 'PHROS, RGYAS BYED KYI LHA TSOGS SER PO

BSAM GYIS MI KHYAB PA SPYAN DRANGS, SLOB MA RNAMS KYI LUS LA THIM PAS TSA DANG BSOD NAMS RGYAS PAR BSAMS LA, SNGAGS BSHAM DU AA YURDZNYAN PUshtIm SIDDHI AA BHI shINYTZA TRAm CES DANG, BLA MA PHYAG NA RDO RJE'I GA-YON ZHAL DMAR PO LAS 'OD ZER DMAR PO 'PHROS,

DBANG BYED KYI LHA TSOGS DMAR PO BSAM GYIS MI KHYAB PA SPYAN DRANGS, SLOB MA RNAMS KYI LUS LA THIM PAS SEMS CAN THAMS CAD CHOS LA 'GOD PA'I NUS PA DANG LDAN PAR BSAMS LA, SNGAGS GSHAM DU WA SHAm KU RU YE AA BHI shI NYTZA HR'I: ZHES DANG, BLA MA PHYAG NA RDO RJE'I

DBUS ZHAL MTHING GA LAS 'OD ZER SNGON PO 'PHROS, DRAG BYED KYI LHA TSOGS BSAM GYIS MI KHYAB PA SPYAN DRANGS, SLOB MA RNAMS KYI LUS LA THIM PAS BSTAN PA DANG SEMS CAN LA GNOD PA'I DGRA BGEGS TSAR GCOD PA'I NUS PA DANG LDAN PAR BSAMS LA,

@207A *, ,SNGAGS GSHAM DU MA R'A YA SIDDHI AA BHI shINYTZA A'A: ZHES BRJOD, DE LTAR MAndAL GYI LHA DGU SLOB MA RNAMS KYI LUS LA THIM PAS RNAM SHES TSOGS DGU DAG PA'I MOS PA MDZOD, CES BRJOD, MJUG CHOG SPYI LTAR BYA'O, ZHES DPAL PHYAG NA RDO RJE ZHAL GSUM

PHYAG DRUG PA BDUD RTZI THIG PA'I SGRUB THABS DANG RJES GNANG GI CHO GA GSANG BDAG DGYES PA'I MCHOD SPRIN DNGOS GRUB LEGS STZOL ZHES BYA BA 'DI'ANG AO NOL THU GU SHI CHOS RJE SO NYID ZHABS DRUNG GZHAN PHAN NAM MKHAS BSKUL NGOR, DUS MTHA'I DGE SBYONG CI BDE BA NGAG DBANG BLO BZANG BSTAN PA'I RGYAL MTSAN DPAL BZANG POS

BKA' GDAMS PA RNAMS KYI BSTI GNAS DGE 'PHEL DGA' LDAN CHOS MDZOD GLING GI BLA BRANG BKRA SHIS BSAM GTAN PHO BRANG DU GSAR BSGRIGS BGYIS PA'O,,