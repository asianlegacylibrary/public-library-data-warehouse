/TA 20\

WA 1 *, ,CHOS 'BYUNG LAS BLANGS BA'I YIG CHUNG GZHUGS, 6

@001B #, ,RJE 'JAM DBYANGS BZHAD PA DKON MCHOG 'JIGS MED DBANG
POS MDZAD PA'I DGE LDAN CHOS 'BYUNG NOR BU'I PHRENG BA LAS,__

RJE RIN PO CHE'I RNAM THAR GZHAN DU MI GSAL PA MANG PO GSUNGS
'DUG GO ,DE YANG, RGYAL BA SENG GE'I NGA RO DE NI SKU MDOG
LJANG KHU MAR GAD KYI LHUN PO

LA MTSAN DPES SPRAS BA LTA BU, ZHES DANG, ,PHYAG G-YAS CHOS
'CHAD, G-YON MNYAM BZHAG GI STENG DU LHUNG BZED BDUD RTZIS
GANG BA'I NANG NAS

MCHOD SDONG GRU BZHI PA, RA BUS CUNG ZAD MTHO BA, 'OD ZER SNA
TSOGS PA KUN DU 'PHRO BA, ZHES 'BYUNG, ` 'KHRUNGS DUS NI, PAD

DKAR ZHAL LUNG RJES 'BRAD DANG BCAS PA LTAR NA, SANGS RGYAS
MYA NGAN LAS 'DAS NAS LO NYIS STONG NYIS BRGYA SO BDUN DANG,
MKHAS PA

@002A #, ,DGA' BYED DANG tIKA CHEN DE NYID SNANG BA LTAR NA,
,NYIS STONG CHIG BRGYA DGU BCU RTZA GCIG ,ME MKHA' RGYA MTSO'I
THOG MA

ZUG NAS BDUN BRGYA DANG SO GSUM, JO BO RJE GSHEGS NAS SUM
BRGYA DANG NYAG MA GSUM 'DAS GSER 'PHYANG ZHES PA ME MO BYA'I
LO LA, ZHES

GSUNGS, ` CHOS RJE DON GRUB RIN CHEN GYI MNAL LAM BSHAD PA'I
MJUG TU DE NYID LAS, ,DE DUS KYI CHOS RJE DON RIN PA'I BZHUGS
GNAS

NI, ,SKU 'BUM GYI NUB PHYOGS CHU DKAR RI KHROD BYA BA ZHIG YOD
PA 'DI YIN ZER, ZHES 'BYUNG, RJE'I SKU MCHED KYI MTSAN GYI
SKABS SU DE NYID

LAS, YAB YUM DE GNYIS LA SRAS GTZUG TOR BYAMS, TSE BO, TSE
DBANG RGYAL, KUN DGA' SNYING PO, BLO LDAN DANG LNGA 'KHRUNGS
PA

@002B LAS, RJE 'DI NYID BZHI PA YIN NO, ZHES GSUNGS, ` 'OL
KHAR BYON TE DGUN GYI RING DANG, CHU BYA LO'I DPYID GNYIS LA
'OL KHA CHOS LUNG DU BZHUGS, ZHES DANG, DGUN DVAGS

PO SMAN LUNG RGYA SOGS PHUR BYON TE SGRUB PA MDZAD CES DANG,
,DE NAS DGUNG LO SO BRGYAD BZHES PA SHING KHYI LO'I DPYID 'OL
KHAR BYON, ZHES SOGS KYIS RDZID PHYI'I ZHIG GSOS DANG RAB GNAS
MDZAD

NAS, LHO BRAG GRUB CHEN DANG MNGAL BA SOGS GSUNGS PA'I RJES,
DE NYID LAS, GNYAL DU BZHUGS DUS YI DAM GYIS KYANG 'DUL BA'I
BSLAB PA LA BRTEN NAS RANG GZHAN LA PHAN PA RGYA CHEN

POR 'GYUR BA LUNG BSTAN PAS, THOG MAR DPON SLOB RNAMS KYIS BLA
GOS DRAS SHING DRUNGS BA DANG LHUNG BZED DANG GDIR BA LA SOGS
PA'I 'TSO BA'I YO BYAD RNAMS BSNAMS NAS RAB TU BYUNG BA'I TSUL
NI

'DI LTA BU KHO NA'O ZHES YID CHES PAR 'GYUR BAR MDZAD PAS,
PHYIS LO RE'AM ZLA RE TZAM CHOS NYAN BAR RTZOL BA'I SLOB MA
DAG KYANG 'DUL BA'I KUN DU SPYOD PA LA BGOD BAS MNGON SUM DU
GYUR BA LTA ZHOG RGYANG

RING PO NAS THOS PA DAG KYANG SPU LONG G-YO BAS PHYOGS THAMS
CAD DU SNYAN BAS KHYAB STE 'GRAN ZLA MED PAR GYUR TO, ` GNYAN
DU CHOS 'KHOR BTZUGS BAR GSUNGS PA'I MJUG TU DE NYID LAS, TE'U

@003A *, ,DER RJE BTZUN MI LA'I GSUNG SGROGS BAR DO DRI LAN
GYI SKOR GZIGS PAS GSANG SNGAGS KYI GDAMS PA'I GNAD THUN MONG
MA YIN PA LA THUGS DES CHEN PO 'KHRUNGS TE, GSUNG SGROS DE LA

MCHOD PA RGYA CHEN PO PHUL, ,ZHES GSUNGS, DE RJES MKHAN CHEN
CHOS SKYABS BZANG PO LAS LAM RIM GYI KHRID GSAN PA SOGS
GSUNGS, ` DPON NAM MKHA' BZANG POS GDAN DRANGS PA'I SKABS KYI 

BSHAD PA LAS, PO TA LAR BZHUGS NAS GSANG BDE GUD GSUM, DGA'
SKYOR ZUL GSUM GYI GDAN SA PA RNAMS KYIS THOG DRANGS PA'I SDE
SNOD 'DZIN PA BRGYA PHRAG DU MA LA DBU MA SNAD BA, 'DUL BA,
LAM

RIM LA SOGS PA'I CHOS MANG DU GSUNGS, MKHAS PA CHEN PO ROD
STON SH'AKYA RGYAL MTSAN GYIS GYANG PO TA LAR BZHUGS DUS ZHABS
LA GTUGS TE LAM RIM GSAN, DE'I PHYI LO SOS KA DGA' BA GDOD DU
BYON NAS

CHOS GSUNGS PA DANG, STAG TSANG DU DBYAR GNAS MDZAD PAR GSUNGS
PA'I RJES SU DE NYID LAS, DGA' BA GDOD DU 'JUG PA TSAR GCIG
GSUNGS PA LA, PHAR TSAD MKHYEN BA'I DGE BSHES PHYED DANG LNGA
BRGYA TZAM 'DUS

SHING, DE DUS GSANG PHU BA'I DGE BSHES PHAR TSAD KYI STON PA
BZANG BA LDAN MA DKON MCHOG SENG GE ZER BA TSOGS NAS LANGS
NAS, DENG SANG, GTZANG NA MKHAS PA RED MDA' BA, DBUS NA MKHAS
PA TZONG KHA

@003B PA; ZER BAS, KHYED YAB SRAS GNYIS DENG SANG GI DUS SU
DBUS GTZANG NA BSTAN PA'I BDAG POR GYUR GDA' ZHING, DA LTA
ZHAL 'DZOM DUS 'DIR THEG PA GSUM DANG GRUB MTHA' RNAM BZHI'I
GSHAG RAL

MDZAD BA RNAMS LKOG TU MI MDZAD PAR, BDAG CAG DBUS GTZANG GI
DON GNYER BA RNAMS KYI THE TSOM DANG LOG RTOG BSAL BA'I PHYIR
DU TSOGS SU 'BEL GTAM MDZAD PA ZHU ZHING, LUNG RIGS KYI DGAG
SGRUB MDZAD NAS,,

YIN MIN GYI KHO THAG CHOD PA'I CHOS 'KHOR YUN RING DU BSKOR DU
GSOL, ,DE BAS NA RJE BTZUN RED MDA' PA YANG GANGS BU LE DANG,
CHOS RJE BLO BZANG GRAGS PA YANG 'O DE GUNG RGYAL GYI GANGS LA
GSHEGS MI GSUNG

BAR, DBUS GTZANG GI GZHUNG DU BSTAN BA'I BYA BA RGYA CHEN PO
MDZAD PAR ZHU ZHES ZHUS SO, ZHES GSUNGS, ` ,RJE BTZUN RED MDA'
PA, RJE TZONG KHA PA, CHOS RJE SKYABS MCHOG DPAL BZANG BCAS

CHOS RJE RNAM GSUM GYIS GNAM RTZE LJOD DU DBYAR BZHUGS MDZAD,
DER DBYAR GNAS PA'I DGE 'DUN DRUG BRGYA LHAG DANG, CHOS NYAN
PA LA 'ONGS PA'I DGE 'DUN DANG BCAS BRGYAD BRGYA TZAM LA CHOS
RJE RNAM GSUM

GYIS CHOS RGYA CHEN PO GSUNGS PAR BSHAD PA'I 'PHRO LA DE NYID
LAS, DE DUS KYI CHOS KHRIMS BA NI KARMA PA DKON MCHOG GZHON NU
YIN LA, KHONG GIS TSOGS GTAM MDZAD PA NA, CHOS RJE LO TZ'A BA
KHYED GYI SLOB MA

@004A *, ,'GA' ZHIG KUN RDZOB TU YOD PAS YOD GO MI CHOD ZER GI
'DUG PA, LAS RGYU 'BRAS KHYAD DU GSOD PA BSTAN PA'I CHOM RKUN
YIN PAS, RANG RE GNYIS KYIS RED MDA' PA DANG TZONG KHA PA
GNYIS

DPAD DU BZHAG NAS RTZOD PA YIN, YANG NA RED MDA' PA DANG NGED
RANG GNYIS BRTZAD PAS 'THUS, DA LAM BLA MA BLO BZANG GRAGS PA
DANG RTZOD RGYU MED, KHONG LA SNGA MO NAS BYANG CHUB KYI SEMS
BZANG PO YOD PAS GRUB MTHA'

NGAN PA RI LA'ANG CHAGS SDANG MI MDZAD PA 'DUG PA, RED MDA' PA
'DI YANG DED SANG GANGS CAN NA KHA DBU MA SNA DBU MA ZER BA
'DI KHOD GI DRIN YIN, DE'I SNGON DU THANG SA GA NA DBU MA SHI
BA'I RO ZHIG 'DUG ,GZHAN

DBU MA'I SGRA GRAGS PA MA TSOR, DE LTAR PHUN SUM TSOGS PA YIN
SNYAM TZA NA, DUS 'KHOR CHOS MIN ZER BA 'DI BDUD LAS YIN NAM
SNYAM, G-YAG PHRUG PA 'DI YANG BGRO GLENG DGA' MO ZHES PA'I
BLO GSAL BA CIG

YIN SNYAM TZA NA, SGRA RTAG CES SMRA BA 'DI MU STEGS GRANGS
CAN PA DANG KHYAD MED, LTA BA BKAR BTAGS KYI PHYAG RGYA BZHI
MI SHES PA'I MKHAS PAR RLOM PA SNYING RE RJE, JO GDAN MTSAN
SGROGS PA 'DI YANG RANG DON DU

DNGOS PO DANG KHA GANG LAS LHAG PA MI 'DZIN PA NGO MTSAR CHE
NA'ANG, SMAN BLA GTONG SKABS SU KHYED RNAMS DGE SLONG YIN,
GNOD SBYIN GYI SDE DPON DGE BSNYEN YIN PAS PHYAG BTZAL MI RIGS
ZHES SMRA BA NI SHIN TU BLUN,,

@004B KHYED LAS LHAG PA MKHAN PO BODHI SATVAS KYANG PHYAG
MDZAD 'DUG ,DA MDOR BSDU NA DBUS GTZANG GI MKHAS PA THAMS CAD
'TSOGS NA, CHOS RJE RNAM GSUM GYI STENG DU LO TZ'A BA GRAGS PA
RGYAL MTSAN PHEBS DGOS, BZHI PO

DE 'JOM NA CHAD LHAG GI SKYON MED CES GSUNGS BAR GRAGS, DE NI
'PHROS DON TZAM MO, ,ZHES GSUNGS, ` LAM RIM CHEN MO MDZAD BAR
GSUNGS PA'I SKABS SU DE NYID LAS, SNGON MED PA'I LEGS BSHAD

BYANG CHUB LAM RIM CHEN MO'I RTZOM PA'ANG MDZAD, DE NYID KHYAD
CHOS LDAS KHYAD PAR DU 'PHAGS PA YIN TE, BSHAD BYA KHYAD PAR
DU 'PHAGS PA JO BO'I MAN NGAG SKYES BU GSUM, 'CHAD TSUL KHYAD
PAR DU 'PHAGS PA LAM GYI

NGO BO GO RIM DANG GRANGS DES PA GSUM, BSKUL BA PO KHYAD PAR
DU 'PHAGS PA MKHAS SHID RNAM THAR GTZANG PA LO CHEN SKYABS
MCHOG DPAL BZANG PO, GNAS KHYAD PAR DU 'PHAGS PAR SGRANG RGYAL
BA'I DBEN GNAS,

'KHOR KHYAD PAR DU 'PHAGS PA SRAS KYI THU BO GNYIS LA SOGS PA
SKYES BU CHEN PO RNAMS SO, ,ZHES GSUNGS, ` LHA SA SMON LAM GYI
MJUG TU BYAMS PA GLING BSKOR MDZAD PA NI DE NYID LAS, TSES

BCU DRUG GI NYIN PAR GROL NAS, 'DUL BA GNAS KYI GZHI LAS, STON
PA'I SKU GZUGS KYIS GRONG KHYER GYI MTHA' BSKOR BAR GSUNGS PA
DANG, SKYE DGU RNAMS MA 'ONGS PA NA RGYAL BA BYAMS PA 'JIG
RTEN DU BYON, 

@005A *, ,PA'I TSE 'DUS PA DANG POR SKYE BA'I RTEN 'BREL DU
RGYAL BA BYAMS PA'I SNANG BRNYAN MCHOD PA'I TSOGS DU MA DAD
TSE LO BRGYAD KHRI PA'I LUS TSAD PHO MO, STAG SENG G-YAG LA
SOGS PA DAD BCAS

TE, PHYI BSKOR LA GDAN 'DREN PA'I PHYAG LEN 'DZUGS PAR MDZAD,
CES GSUNGS, ` SPYAN SNGA BSOD NAMS BZANG POS GDAN DRANGS PAS
ZANGS RI'I PHU MCHIN DU BZHUGS NAS MANG PO LA CHOS GSUNGS PA
DANG

RGYAL TSAB RJE DANG 'DUL 'DZIN SOGS 'BROG RIN DGA' LDAN 'DEBS
PAR BSHAD PA'I RJES SU DE NYID LAS, ,MCHIN DU BZHUGS DUS MKHAS
PAR GRAGS PA DVAGS PO 'OD ZER SENG GES KYAD ZHABS DRUNG DU
BYON, DRANG DES

RNAM 'BYED KYI SKYAR 'GO MDZAD DE, DRI RNA MDZAD SKABS SHIG TU
SKYE BA DANG RGA SHI GANG SNGA ZHUS PA LA, RJE'I ZHAL NAS,
SKYE BA SNGA GSUNG, DE LA KHOD NA RE, ,MA SHI PAR SKYE BA YOD
PAR THAL, SKYE PA DANG RGA SHI GNYIS

SKYE BA SNGA BA'I PHYIR, DE LA KHYAB BA YOD DE, GAL TE SKYE BA
SNGA GYUR LA, ,RGA SHI 'PHYI BA YIN NA NI, ,SKYE BA RGA SHI
MED PA DANG, ,MA SHI BAR YANG SKYE BAR 'GYUR, ,ZHES GSUNGS
PA'I PHYIR ZHES 'PHAG 'PHAG

MDZAD, DE LA RJE'I ZHAL SNGA NAS, 'ON KHYED DVAGS BO DKA' BCU
PA'I SKYE BA DANG RGA SHI GANG SNGA GSUNGS BA LA, BDAG GI SKYE
BA SNGA LAGS ZHUS PAS, 'O NA KHYED DVAGS PO DKA' BCU PA MA SHI
BAR SKYE BA YOD PAR

@005B THAL, KHYED DVAGS PO DKA' BCU PA'I SKYE BA DANG RGA SHI
GNYIS SKYE BA SNGA BA'I PHYIR, 'KHOR GSUM MO, ZHES GSUNGS PAS
TSAN PO DVAGS PO PA LAN MED PAR GYUR TO, ,ZHES GSUNGS, ` BSTAN
BSRUNG RNAMS

KYIS BDUD RIGS TSAR BCAD PAR GSUNGS PA'I RJES SU DE NYID LAS,
DGUNG LO LNGA BCU NGA DGU BZHES PA SHING LUG LOR LAM RIM CHUNG
BA MDZAD, CES SOGS DANG, YANG, THAMS CAD MKHYEN PA DGE 'DUN

GRUB PA DPAL BZANG POS KYANG DE DUS MJAL, SEMS DPA' CHEN PO
KUN BZANG PA DANG SHES RAB SENG GE GNYIS KYIS THUGS RAB CHE
TSUL GYI BSNGAGS PA BRJOD PAS, ,MJAL MA THAG NAS RJE BDAG NYID
CHEN PO THUGS SHIN TU

DGYES SHING GSUNG CHOS KYANG THAMS CAD THEB BAR MDZAD DO,
,TSAD MA'I DKA' GNAS GA DAS PA LA KHONG GIS ZIN BRIS KYANG
MDZAD, 'GOS LO TZ'A BA GZHON NU DPAL DANG, PAn CHEN BYAMS PA
GLING PA, BLA MA CHOS

NYI BA RNAMS KYIS KYANG DE DUS CHOS GSAN PA YIN, DPAL YID
BZANG RTZE PAS CHES DRUG LA ZIN PRIS MDZAD, BYAMS PA GLING PAS
CHOS KHRI'I LOGS LA RJE'I SKU 'DRA LAM RIM BRGYUD PAS BSKOR PA
KHONG RANG GI PHYAG BRIS KYIS

BTAB PAR MDZAD, BKRA SHIS NGO KHA MAR GRAGS PA'I SKU BYIN
RLABS KYANG YANG DE DUS BYUNG BA YIN NO, ,ZHES GSUNGS SO, ,'DI
RNAMS NI DGE LDAN CHOS 'BYUNG LAS BTUS TE BRIS PA STE, RJE
THAMS

@006A *, ,CAD MKHYEN PAS TSE RABS KUN DU RJES SU 'DZIN PAR
GYUR CIG, ,,MANGGA LAm,, ,,

^ SNGON BYON SKYES BU DAM PA THAMS CAD DANG, ,KHYAD PAR RGYAL
BA GNYIS PA YAB SRAS KYIS, ,NYIN MTSAN KUN DU MDZAD SPYOD JI
LTA BUR, ,MDZAD PA DE BZHIN BDAG KYANG SGRUB GYUR CIG, ,,

@006B [BLANK PAGE]