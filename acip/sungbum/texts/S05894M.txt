` ,,NA MO GU RU MANYDZU GHO sh'A YA,
'DIR BLA MA LNGA BCU PA LAS, BLA MA DANG NI RDO RJE 'DZIN, ,THA
DAD PAR NI MI BRTAG GO ,

ZHES GSUNGS PA LTAR BLA MA DANG RDO RJE 'CHANG THA MI DAD DU
BYAS PA'I BLA MA'I RNAL 'BYOR BSGOM PAR 'DOD PAS, SKYABS 'GRO
SEMS BSKYED TSAD MED BZHI SNGON DU BTANG NAS 'DI LTAR NYAMS SU
LEN NO, ,RANG GI SPYI BOR SENG KHRI

PAD ZLA'I STENG, ,BKA' DRIN GSUM LDAN RTZA BA'I BLA MA NI,
,SKYABS GSUM KUN 'DUS KHYAB BDAG RDO RJE 'CHANG, ,SKU MDOG SNGON
PO MTSAN DPE'I DPAL 'BAR CING, ,ZHAL GCIG DGYES PA'I 'DZUM LDAN
PHYAG GNYIS KYIS, ,RDOR

DRIL BZUNG NAS RANG 'DRA'I YUM LA 'KHYUD, ,NOR BUS MTSAN PA'I
RAL BA'I THOR COG MDZES, ,RIN CHEN LAS GRUB RNAM MANG RGYAN GYIS
SPRAS, ,RNAM BKRA LHA RDZAS DAR GYI NA BZAS KLUBS, ,YID 'PHROG
'JA' TSON 'OD DPUNG

'KHRIGS PA'I DBUS, ,ZHABS GNYIS SKYIL KRUNG GIS BZHUGS GNAS GSUM
DU, ,YI GE GSUM MTSAN H'Um GI 'OD ZER GYIS, ,RANG BZHIN GNAS NAS
BLA MA RDO RJE 'CHANG, ,DZA: H'Um BAm HO: DGYES BZHIN BZHUGS PAR
GYUR, ,

RAB 'BYAMS RGYAL BA'I 'KHOR LO KUN GYI DNGOS, ,RDO RJE CAN ZHABS
PADMOR GUS PHYAG 'TSAL, ,PHYI NANG GSANG BA'I MCHOD TSOGS RGYA
MTSOS MCHOD, ,NYES TSOGS BSHAGS SHING DGE LA RJES YI RANG, ,CHOS
'KHOR BSKOR

@014B PHYIR BSKAL BRGYAR BZHUGS SU GSOL, ,DGE TSOGS MA LUS BYANG
CHUB MCHOG TU BSNGO, ,KHYAB BDAG DKYIL 'KHOR KUN GYI GTZO BO
MCHOG ,GANG SPRUL CI YANG STON PA'I SGYU 'PHRUL GYIS, ,NGUR
SMRIG 'DZIN PA'I GAR GYIS RNAM ROL

BA'I; ;BLA MA RIN PO CHE LA GSOL BA 'DEBS, ,BLA MA SANGS RGYAS
DAM CHOS 'PHAGS PA'I CHOGS, ,GNAS GSUM DPA' BO MKHA' 'GRO CHOS
SKYONG BA'I, ,BSTAN BSRUNG KUN 'DUS BSLU BA MED PA'I SKYABS,
,BLA MA RIN PO CHE LA

GSOL BA 'DEBS, ,GANG LA BRTEN NA BAR CHAD KUN SEL CING, ,MCHOG
DANG THUN MONG DNGOS GRUB MA LUS PA, ,'BAD RTZOL MED PAR BDE
BLAG STER MDZAD PA'I, ,BLA MA RIN PO CHE LA GSOL BA 'DEBS, ,DENG
NAS BZUNG STE TSE RABS

THAMS CAD DU, ,MGON PO KHYOD KYIS 'BRAL MED RJES BZUNG NAS, ,MA
RNAMS SRID PA'I RGYA MTSO LAS SGROL BA'I, ,KUN MKHYEN DED DPON
MCHOG TU 'GYUR BAR SHOG ,DE LTAR GSOL BTAB TING 'DZIN DBANG BZHI
BLANGS, ,SLAR YANG BLA MA

GNYIS PA RANG LA STIM, ,RANG GI SNYING KHAR SNGAGS PHRENG LEGS
BKOD NAS, ,SPRO BSDUS SNOD BCUD SBYONG ZHING SNGAGS MANG BZLA,
,AOm A'A: BADZRA DHRiKA H'Um H'Um, DE NAS MJUG TU DGE BA BSNGO
ZHING SMON LAM BKRA SHIS KYIS BRGYAN PAR BYA'O,, ,,

TSUL 'DI YANG DAD LDAN 'GA' ZHIG GIS NAN CHER BSKUL BA LA BRTEN
NAS BTZUN PA BLO BZANG CHOS KYI RGYAL MTSAN GYIS SBYAR BA'O,, `
,,NA MO GU RU BU DDHA BO DHI SATV'A YA, BLA MA'I RNAL 'BYOR MDOR
BSDUS BSGOM PAR 'DOD PAS

@015A *, ,SKYABS 'GRO SEMS BSKYED SNGON DU BTANG NAS 'DI LTAR,
CHOS DBYINGS NGANG LAS MDUN GYI NAM MKHAR, ,RIN CHEN KHRI STENG
CHU SKYES MDZES MA'I, ,PAD NAS NYI ZLA RGYAS PA'I STENG DU,
,BKA' DRIN GSUM LDAN

RTZA BA'I BLA MA, ,RNAM PA KHYAB BDAG RDO RJE 'CHANG DBANG,
,DBANG SNGON MDANGS LDAN ZHAL GCIG PHYAG GNYIS, ,RDOR DRIL BZUNG
NAS DBYINGS PHYUG MAR 'KHYUD, ,'DZUM LDAN MTSAN DPE'I ME TOG
RGYAS SHING, ,RIN CHEN RGYAN 'PHRENG

GZI 'OD STONG 'BAR, ,'JAM MNYEN LHA RDZAS NA BZA'I 'DAB MAS,
,LHAB LHUB G-YO BAS MNGON PAR KLUBS SHING, ,'JA' TSON SNA
LNGA'I GUR KHYIM DBUS SU, ,MI PHYED SKYIL KRUNG TSUL GYIS BZHUGS
PA'I, ,GNAS GSUM RDO RJE

GSUM GYIS LEGS MTSAN, ,THUGS KA'I 'OD ZER LCAGS KYU LTA BUS,
,RTZA BRGYUD BLA MA DKON MCHOG GSUM PO, ,DZA: H'Um BAm HO DBYER
MED GCIG GYUR, ,DUS GSUM SANGS RGYAS KUN GYI NGO BO, ,BRGYAD
KHRI BZHI STONG CHOS KYI

'BYUNG GNAS, ,'PHAGS TSOGS DGE 'DUN KUN GYI 'DREN PA, ,RDO RJE
CAN ZHABS PADMOR PHYAG 'TSAL, ,AOm A'A: H'Um GIS SBYANGS RTOGS
SBAR BA'I, ,PHYI NANG GSANG BA'I MCHOD SPRIN KUN 'BUL, ,THOG MED
NAS BSAGS SDIG

LTUNG MA LUS, ,GNONG ZHING 'GYOD PAS BSHAGS SHING SDOM MO, ,RANG
GZHAN RNAM DKAR DGE BA'I TSOGS LA, ,BSAM PA THAG PAS RJES SU YI
RANG, ,ZAB DANG RGYA CHE'I CHOS KYI 'KHOR LO, ,RGYUN MI 'CHAD
PAR BSKOR BAR

@015B MDZOD CIG ,NAM MKHA' JI SRID GNAS KYI BAR DU, ,MYA NGAN MI
'DA' RTAG PAR BZHUGS GSOL, ,'DI LTAR BSKRUN PA'I DGE TSOGS RGYA
MTSO, ,BLA MED BYANG CHUB CHEN POR BSNGO'O, ,GANG GI DRIN GYIS
'DOD DGU'I DNGOS GRUB, ,SKAD

CIG GIS STZOL YID BZHIN NOR MCHOG ,SKYABS GSUM KUN 'DUS DPAL
LDAN BLA MA, ,GSOL BA 'DEBS SO BYIN GYIS RLOBS SHIG ,LAN GSUM,
DE LTAR GSOL BAS BLA MA'I SKU LAS, ,'OD ZER DKAR DMAR MTHING
GSUM RIM

DANG; ;CIG CAR BYUNG NAS BDAG LA THIM PAS, ,SGRIB BZHI DAG CING
DBANG BZHI THOB NAS, ,SKU BZHI MNGON GYUR SLAR YANG BLA MA,
,DGYES BZHIN RANG GI SPYI BO NAS BYON, ,BDAG SNYING PADMO'I ZE'U
'BRU'I DBUS SU, ,'BRAL BA MED BZHUGS

TIshthA BADZRA, ,MJUG TU DE LAS BYUNG BA'I DGE TSOGS, ,BSHES
GNYEN DAM PAS 'DZIN PA'I RGYUR BSNGO, ,'DI LTAR NYIN BZHIN NYAMS
SU BLANGS PAS, ,GNAS SKABS MTHAR THUG DGOS PA KUN 'GRUB, ,TSUL
'DI DAD DANG RNAM

DPYOD LA SOGS, ,YON TAN GYIS MDZES SA YI BRGYA BYIN, ,LHA BZANG
MTSAN CAN THUGS DAM SPEL PHYIR, ,DGE SLONG CHOS KYI RGYAL MTSAN
GYIS BKOD,,