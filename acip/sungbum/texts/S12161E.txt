*, ,SU NYID RDO RAMS PA LEGS TSOGS KYI RTZOD YIG GI LAN GSAL BAR
BKOD PA SMRA NGAN MUN SEL SGRON ME ZHES BYA BA BZHUGS SO, ,

@1B #, ,NA MO GU RU, NGED KYIS SGO BLO'I YIG CHA'I 'GAL 'DOD
BRIS PA LA, SU NYID G-YON RU NAS RDO RAMS PA LEGS TSOGS KYIS
DGAG PA BYAS 'DUG

PA'I LAN RIM BZHIN BRJOD NA, /KA\ ,NGED KYIS BDEN GNYIS KYI DAR
t'IKA SOGS GZHUNG MANG POR BDEN GRUB DBANG SHES LA SNANG NA THAL
RANG LA DGAG BYA'I KHYAD PAR

MED PAR THAL BAR 'GYUR BAR GSUNGS ZHES PA LA, /1\ ,KHYOD KYIS
DBANG SHES LA BDEN GRUB SNANG BA THAL 'GYUR PA THUN MONGS MA YIN
PA'I DGAG BYA'I KHYAD PAR YIN PAR

THAL LO,, ` ,,ZHES SMRAS PA NI, SPRANG BU GSOD 'DOD KYI BSAM PAS
PHA'I KLAD PA GZHOM PA DANG 'DRA STE, BDEN GRUB DBANG SHES LA
SNANG MI SNANG DE THAL RANG GI KHYAD

@2A #, ,PAR YIN PA NI RJE BDAG NYID CHEN PO DANG RGYAL TSAB
CHOS RJE GNYIS KA'I BZHED PA YIN GYI, KHO BOS GSAR DU BYAS PA MA
YIN PA'I PHYIR, 'JUG PA'I

RNAM BSHAD DANG BDEN GNYIS KYI DAR t'IKA SOGS SU LTOS SHIG
,GZHAN YANG, DBANG SHES LA BDEN PAR SNANG MI SNANG DE THAL RANG
GI KHYAD PAR YIN TE, DBANG SHES KYI SNANG BA

LTAR DU GRUB PA DGAG BYA CHOS BDAG YIN MIN NI THAL RANG GI KHYAD
PAR YIN PA'I PHYIR TE, DBANG SHES KYI SNANG BA LTAR DU MA GRUB
PA STONG NYID YIN MIN NI THAL RANG GI KHYAD PAR YIN

PA'I PHYIR DANG, RGYU MTSAN DES CHOS CAN MTHUN SNANG BA MI 'DOD
PA DANG 'DOD PA'I KHYAD PAR 'BYUNG BA'I PHYIR, 'DI DAG LUNG RIGS
DU MAS RGYA CHER SPRO BAR NUS MOD KYANG MANG DU

@2B DOGS NAS MDOR BSDUS TZAM SMOS NA, DBANG SHES LA GZUGS SOGS
RANG GI MTSAN NYID KYIS GRUB PAR SNANG BA DE MDO SDE BA YAN CHAD
KYI NANG BA'I GRUB MTHA' SMRA BA THAMS CAD KYIS 'DOD KYANG, RANG
GI MTSAN NYID KYIS GRUB PAR

SNANG BA DE BDEN SNANG YIN PAR THAL 'GYUR PAS BZHED KYI GZHAN
GYIS MI 'DOD LA, BLO GNOD MED LA SNANG BA'I DBANG GIS BZHAG PA
MA YIN PAR YUL RANG NGOS NAS GRUB PAR SNANG BA DE RANG RGYUD
PA'I LUGS KYI BDEN SNANG YIN KYANG, DE 'DRA'I

SNANG BA DE DBANG SHES LA MED PA'I PHYIR TE, THAL 'GYUR BAS
GZHAL NA DE 'DRA'I SNANG BA DE DBANG SHES LA MED PAR MA ZAD BLO
LHAN SKYES LA YANG MI 'BYUNG BA'I PHYIR TE, DE BLO KUN BTAGS KYI
SNANG BA YIN PA'I PHYIR TE, RANG RGYUD PAS 'DOD PA'I

CHOS KYIS BDAG 'DZIN DE BLO KUN BTAGS YIN PA'I PHYIR TE, LEGS
BSHAD SNYING PO LAS, RIGS PA DE DAG GI GNAD KYIS RANG RGYUD PAS
BSHAD PA'I CHOS KYI BDAG 'DZIN LHAN SKYES SU 'DOD PA YANG KUN
BTAGS SU BYA'O, ,ZHES GSUNGS

PA'I PHYIR DANG, RJE GUNG THANG BAS KYANG, THAL 'GYUR BA LTAR NA
'DI BA'I BLO GNOD MED MED KYANG, BLO DE 'DRA ZHIG GIS BZHAG TZAM
MA YIN PAR GRUB PO SNYAM PA GRUB MTHAS BLO MA BSGYUR BA LA MI
'ONG BAS, 'DI BA'I BDEN 'DZIN LHAN SKYES KYANG

RAGS PA DANG KUN BTAGS KHO NAR 'DOD, ZHES GSUNGS PA'I PHYIR, DE
LTAR MA YIN NA RANG RGYUD PAS SEMS CAN GYI DBANG SHES YIN NA
BDEN SNANG CAN YIN PAS KHYAB PA DANG, SLOB PA'I RGYUD KYI MNYAM
BZHAG RNAM PAR MI RTOG PA'I YE SHES MA

@3A *, ,GTOGS PA'I SHES PA YIN NA 'KHRUL SHES YIN PAS KHYAB PA
DANG, CHOS CAN MTHUN SNANG BA MI SRID PA DANG, KUN RDZOB LA YANG
LOG GNYIS SU DBYE BA MED PAR 'DOD PAR 'GYUR BAS RANG RGYUD PA'I
GZHUNG

KHUNGS THUB DU MA DANG 'GAL BAR 'GYUR MOD KYANG, TSIG GI KHUR
SHIN TU CHE BAR 'GYUR DOGS NAS 'DIR MA BRIS SO,, /KHA\ ,KHO BOS
RANG BZHIN GYI MYANG 'DAS DE'I 'DAS RGYU'I MYA NGAN LA NYON
MONGS BZHAG PA LA, /'A\ ,

KHYOD KYIS RANG BZHIN GYI MYANG 'DAS KYI MYA NGAN LA NYON MONGS
YIG CHA GANG NAS BZHAG YOD, ` ,CES ZER BA NI MTHONG RGYA SHIN TU
CHUNG PA'I GTAM YIN TE, LEGS BSHAD SNYING PO LAS, SKYE DGAG DANG
BRAL BA NI 'DUS MA BYAS

YIN PAS KUN NAS NYON MONGS KYI CHOS SU MI RUNG BA'I PHYIR GZOD
MA NAS ZHI BA DANG RANG BZHIN GYI MYA NGAN LAS 'DAS PAR YANG
BSTAN TE MYA NGAN NI 'DIR KUN NYON YIN PA'I PHYIR RO, ,ZHES
DANG, RANG RE'I YIG CHAR LAS, RANG BZHIN GYIS MYA NGAN

LAS 'DAS PA ZHES PA'I MYA NGAN NI NYON MONGS YIN LA, ZHES GSUNGS
PA'I PHYIR, MIG LEGS PAR PHYES LA LTOS SHIG, /GA\ ,KHO BOS RANG
RE'I YIG CHAR LHAG BCAS DGRA BCOM PA'I RGYUD LA 'KHOR BAR 'CHING

BYED YOD PAR GSUNGS KYANG DPYOD DGOS PAR BSHAD PA LA, /'A\
,KHYOD KYIS DGRA BCOM PA'I RGYUD LA 'PHEN BYED KYI LAS YOD PAR
GSUNGS PA DE YIN NA DE 'CHING BYED MA YIN PAR RNAM 'GREL LUNG
GIS GRUB SNYAM, DE MA GTOGS

@3B YIG CHA'I GANG NAS YOD PAR BSHAD, DE'I GZUGS PHUNG 'KHOR
BAR 'BREL BA YIN KYANG 'BREL BYED MA YIN PAR GSUNGS PA CI YIN, `
,ZHES ZER BA NI MNGON SUM LA SKUR BA BTAB PA'I TSIG YIN TE, RANG
RE'I YIG CHAR,

YANG KHA CIG NA RE, LHAG BCAS DGRA BCOM PA'I RGYUD LA 'KHOR BAR
'CHING BYED MED PAR THAL, DES NYON MONGS SPANGS PA'I PHYIR NAM
KHYAB STE, 'KHOR BAR 'CHING BYED LA 'PHEN BYED LAS DANG NYON
MONGS GNYIS YOD PA'I PHYIR, RTZA BAR

'DOD MI NUS TE, LHAG BCAS LHAG MED KYI NYAN THOS DGRA BCOM PA
GNYIS KA'I RGYUD KYI 'PHEN BYED LAS YOD PA'I PHYIR, ZHES GSUNGS
PA'I PHYIR, MIG LEGS PAR PHYES TE LTOS LA PHYIN CHAD PAG YOD PAR
BYOS SHIG, /NGA\ ,,

KHO BOS 'DIR MI GSAL YANG, ZAG ZAD KYI MNGON SHES LA RNAL 'BYOR
MNGON SUM YOD PAR KHAS LEN PA LA 'GAL BA MED CING ZHES BRIS PA
LA, /4\ ,KHYOD KYIS MNGON SHES KYI RANG LUGS THANG DU MNGON SHES
MNGON SUM BZHI

LAS YID MNGON YIN PAR GSUNGS PA KHO RANG GIS MI RIGS 'DRA SHIN
TU GSAL, SANGS RGYAS KYI SAR YID MNGON DANG RNAL 'BYOR MNGON SUM
GYI YIN PA BZHAG GAM DPYAD, ZAG ZAD KYI MNGON SHES RNAL 'BYOR
MNGON SUM

YIN PA'I PHYIR, ` ,ZHES PA NI PHYOGS SNGA NGOS MA ZIN CING, RANG
LUGS BZHAG PA LA'ANG SKYON CHAGS PA'I GTAM YIN TE, 'DIR MI GSAL
YANG ZHES PA DE, MNGON SHES LA RNAL 'BYOR MNGON SUM YOD

@4A *, ,MED KYI KHYAD PAR GSAL BAR MA BSHAD PA'I DON YIN GYI,
MNGON SHES YID MNGON YIN MIN GSAL BAR MA BSHAD CES PA GA LA YIN,
KHYOD DON MA GO BA'I DBANG GIS PHYOGS SNGA'I

NAM MA LANGS PAR DGAG PA'I NYI MA SHAR ZHES PA'I DPE ZLAR SONG
'DUG GO, YANG KHYOD KYIS ZAG ZAD KYI MNGON SHES RNAL 'BYOR MNGON
SUM YIN PA'I PHYIR ZHES PA MI 'THAD DE, RANG GI KHAS BLANG SDAN
DNGOS 'GAL DU SONG

BA'I PHYIR, MA GRUB NA, ZAG ZAD KYI MNGON SHES CHOS CAN, RNAL
'BYOR MNGON SUM MA YIN PAR THAL, YID MNGON YIN PA'I PHYIR, RTAGS
GSAL KHYAB GSUM KHAS, RTAGS MA GRUB NA DE CHOS CAN, YID MNGON
YIN PAR THAL, MNGON

SHES YIN PA'I PHYIR, KHYAB STE, MNGON SHES YID MNGON YIN PAR YIG
CHAR GSUNGS PA NGA RANG GIS MI RIG LA, KHYOD KYIS MKHYEN PA'I
PHYIR, RTAGS KHAS, GONG DU MA KHYAB NA, KHYAB PAR THAL, RNAL
'BYOR MNGON SUM DANG YID MNGON

GNYIS 'GAL BA YIN PA'I PHYIR, RTAGS KHAS, DER THAL, RNAL 'BYOR
MNGON SUM YID KYI MNGON SUM DU BSHAD PA NI YID SHES SU GYUR BA'I
MNGON SUM DANG YID MNGON GNYIS KHYAD PAR MA 'BYED PAS NONGS ZHES
KHYOD KYIS BSHAD

PA'I PHYIR, GZHAN YANG, ZAG ZAD KYI MNGON SHES RNAL 'BYOR MNGON
SUM MA YIN PAR THAL, DE LA RNAL 'BYOR MNGON SUM YIN MIN GNYIS
YOD PAR CHOS MNGON PA NAS BSHAD PA GANG ZHIG, DE MTHA' GCIG TU
RNAL 'BYOR MNGON SUM

@4B YIN PAR BSHAD PA'I TSANG THUB KYI KHUNGS MI SNANG BA'I
PHYIR RO,, /CA\ ,KHO BOS RANG RE'I YIG CHAR SEMS CHEN PO DANG
RTOGS PA CHEN PO'I MTSAN GZHI RNAM BSHAD SOGS SU BSHAD PA LAS GO
BZLOG TE BSHAD PA NI YI GE NOR

PAR BSHAD PA LA, /5\ ,KHYOD KYIS SEMS CHEN PO'I MDO LAS CHOS
THAMS CAD SKYE BA MED PA DANG 'GAG PA MED PA RTOGS PA NYID DANG,
ZHES DANG, THAMS CAD RJES SU YANG RTOGS PA ZHES DANG, CHOS RNAMS
RNAM PA

THAMS CAD TSUL GCIG TU MA NOR BAR SGRUB PA RTOGS PAR BYA BA
DANG, ZHES DANG, RTOGS PA CHEN PO'I MDO LAS, BYANG CHUB KYI SEMS
DANG MI MNYAM PA'I DANG MNYAM PA'I SEMS ZHES SOGS DANG, DE'I NYI
SNANG LAS, BYANG CHUB

PA'I DON GYI SEMS NI BYANG CHUB KYI SEMS ZHES SNGA MA LA RTOGS
PA DANG, ,PHYE MA LA BYANG CHUB KYI SEMS KYI SGRA MANG PO 'BYUNG
BAS MTHA' GCIG TU YI GE NOR ZER BAR MI RUNG NGO,, ` ,,ZHES PA DE
NI SANGS

RGYAS LAS NGA MKHAS ZHES RLOM PA'I TSIG STE, RJE YAB SRAS GSUM
KAS MDO'I DON PHYIN CI LOG TU BSHAD PA DANG, RANG GIS RANG STOBS
KYIS MDO'I DON PHYIN CI MA LOG PAR 'CHAD PAR RLOM PA'I PHYIR TE,
GSER 'PHRENG LAS CHED DU BYA BA

DANG PO SANGS RGYAS SPYI LA BSHAD, RNAM BSHAD DANG RTOGS DKA'I
SNANG BA GNYIS KAR THUGS RJE CHEN PO LA BSHAD, RTOGS PA CHEN PO
SHES RAB KYI CHA LA MDZAD PA NI RJE YAB SRAS GSUM KA MTHUN PA
GANG ZHIG ,KHYOD KYIS SEMS

@5A *, ,CHEN PO DANG RTOGS PA CHEN PO'I MTSAN GZHI SNGAR BSHAD
PA LAS GO BZLOG PA NI 'THAD PAR BSHAD PAR PHYIR RO, ,DER MA ZAD
KHYOD KYIS RJE 'JAM DBYANGS BZHAD PA'I ZHABS 'DEGS SU BSAM NAS

ZHABS 'DREN DU GYUR BA YIN TE, RJE 'JAM DBYANGS BZHAD PA'I RDO
RJE LA RJE YAB SRAS GSUM GANG DANG YANG MI MTHUN PA'I BSHAD PA
BYAS ZHES SMRAS PA LAS LHAG PA'I SMOD TSUL RANG RE'I DGE LDAN
PA'I PHYOGS LA MI SRID PA'I PHYIR RO, ,DE NI

'DUL BA LUNG LAS, BYIS PA'I BSTOD PA GANG YIN DANG, ,MKHAS PAS
SMOD PA GANG YIN PA, ,'DIR NI MKHAS SMOD MCHOG YIN GYI, ,BYIS
PAS BSTOD PA MA YIN NO, ,ZHES GSUNGS PA LTAR RO, ,GANG CHEN PO
DANG PO'I MDO

LAS SKYE 'GAG MED PAR RTOGS PA DANG, CHOS RNAMS TSUL GCIG TU
RTOGS PA'I LAM GSUNGS PA DES CHEN PO'I DANG PO'I MTSAN GZHI
BSTAN PA MA YIN GYI, CHEN PO DANG PO SGRUB BYED KYI RDO RJE LTA
BU'I SEMS DANG, RLABS PO CHE'I

SEMS DANG, MI BSKUL BA'I SEMS SOGS CHOS DRUG GI DANG PO DANG
LNGA PA BSTAN PA YIN NO, ,RTOGS PA CHEN PO'I MDO DES KYANG BYANG
CHUB KYI SEMS RTOGS PA CHEN PO'I MTSAN GZHIR MA BSTAN DE, BYANG
CHUB KYI SEMS LA

SOGS PA LA BDEN ZHEN 'GOG PA'I LAM DE'I MTSAN GZHIR BSTAN PA'I
PHYIR, DE LTAR GSER 'PHRENG LAS SHIN TU GSAL PAR GSUNGS 'DUG PAS
DER LTOS ZHIG ,BLTAS KYANG GO PAR MA NUS NA PHYIN CHAD MDO'I DON
RANG

@5B STOBS KYIS 'CHAD PAR RLOM PA DE DOR CIG /CHA\ ,KHO BOS
PHAR PHYIN MTHA' DPYOD DU THEG DMAN 'PHAGS RGYUD KYI STONG NYID
RTOGS PA'I MKHYEN PA DANG SNYING RJE CHEN PO RNAMS GZHI SHES SU
MA BSHAD GSUNGS

TE ZHES BRIS PA LA, /7\ ,KHYOD KYIS PHAR PHYIN SKABS GNYIS PAR
DGRA BCOM PA'I RTOGS PA SNGON SONG GI THEG CHEN SBYOR LAM PA'I
RGYUD KYI STONG NYID RTOGS PA'I MKHYEN PA DANG LHAG BSAM SOGS
MKHYEN GSUM GANG

RUNG DU MA BSHAD GSUNGS PA MA GTOGS, THEG DMAN 'PHAGS RGYUD KYI
STONG NYID RTOGS PA'I MKHYEN PA GZHI SHES SU MA BSHAD CES GANG
NAS YOD, ` ,CES SMRAS PA DE GZHAN 'GOG PA'I ZOL GYIS RANG SLOB
GNYER MA BYAS PA

LHUG PAR STON PA YIN TE, RANG RE'I YIG CHA'I SKABS GNYIS PAR DE
'DRA'I TSIG MED PA'I PHYIR DANG, SKABS GSUM PA'I MTHA' DPYOD
LAS, NYAN RANG 'PHAGS RGYUD KYI STONG NYID MNGON SUM DU RTOGS
PA'I YE SHES LTA BU RNAMS

GZHI SHES SU MA BSHAD PA'I PHYIR, ZHES GSUNGS PA DE KHYOD KYIS
SPED PAR BYED MI CHOG PA'I PHYIR, DE'I SPAR DA LTA SGO MANG SBAR
KHANG DU BZHUGS YOD PA'I PHYIR RO,, /JA\ ,KHO BOS YE SHES CHOS
SKU CHOS CAN, PHUNG PO LNGA PO

GANG RUNG YIN PAR THAL, 'DUS BYAS YIN PA'I PHYIR ZER NA, 'O NA
TSOR 'DU GNYIS CHOS CAN, DER THAL, DE'I PHYIR, KHYAB PA 'GRIG
,'DOD NA, LDAN MIN 'DU BYED YIN PAR THAL LO, ,'DOD NA, 'DU BYED
KYI PHUNG PO YIN PAR THAL

@6A *, ,LO; ;'DOD NA, TSOR 'DU LAS GZHAN BA'I 'DUS BYAS YIN
PAR THAL, 'DU BYED YIN PA'I PHYIR, KHYAB STE, 'DU BYED PHUNG PO
BZHI LAS GZHAN, ,ZHES GSUNGS PA'I PHYIR, ZHES BRIS PA LA,

/9\ KHYOD KYIS SKYON BRJOD PA NI, TSOR 'DU GNYIS CHOS CAN, 'DU
BYED KYI PHUNG PO YIN PAR THAL, GZUGS TSOR 'DU SHES RNAM SHES
BZHI PO GANG RUNG MA YIN PA'I DNGOS PO YIN PA'I PHYIR, KHYAB
STE, 'DU BYED KYI DON YOD PA'I PHYIR,

YANG DE CHOS CAN, 'DU BYED KYI PHUNG PO YIN PAR THAL, MTSUNGS
LDAN 'DU BYED YIN PA'I PHYIR, DER THAL, TSOR 'DU GNYIS PO GANG
RUNG MA YIN PA'I SEMS BYUNG YIN PHYIR, BSDUS GRVA LTOS SHIG, `
,,

ZHES BYUNG STE, 'DI NI BSDUS GRVA GSAR RTZOD KYI PHYIS PA'I ROL
RTZOD LTA BU YIN PAS LAN GYI SPROS PA MA BYAS SO,, /NYA\ ,,KHO
BOS YID MNGON LA 'DIR BSTAN YID MNGON DANG RANG RIG MNGON SUM
DANG RNAL 'BYOR

MNGON SUM DANG MNGON SHES SOGS DU MA YOD PA'I PHYIR, ZHES BRIS
PA LA, /9\ ,KHYOD KYIS RANG RIG MNGON SUM YID MNGON SU YIG CHA
GANG NAS BSHAD, MNGON SHES MNGON SUM BZHI LAS YID KYI

MNGON SUM YIN PAR MTHA' DPYOD MNGON SHES KYI THAD DU GSUNGS
KYANG, BLO RIG GI YIG CHAR MA GSUNGS PA'I PHYIR, RNAL 'BYOR
MNGON SUM YID KYI MNGON SUM DU BSHAD PA NI YID SHES SU GYUR BA'I
MNGON SUM DANG

@6B YID MNGON GNYIS KHYAD MA PHYED PAS NONGS, ` ,ZHES SMRAS PA
DE MI 'THAD PAR THAL, GRUB ZIN GRUB PA'I SKYON DANG, RANG TSIG
SNGA PHYI 'GAL BA'I SKYON DANG, MNGON SUM LA SKUR BA BTAB PA'I
SKYON YOD PA'I

PHYIR, DANG PO GRUB STE, KHO BOS MNGON SHES YID KYI MNGON SUM DU
KHAS BLANGS PA LA, KHYOD KYIS KHO BO PHYOGS SNGAR BYAS NAS MNGON
SHES YID MNGON YIN PAR SGRUB PA'I PHYIR, GNYIS PA GRUB STE,
KHYOD KYIS SNGAR MNGON SHES

YID MNGON DANG ZAG ZAD KYI MNGON SHES RNAL 'BYOR MNGON SUM YIN
PAR BSHAD PA DANG, 'DIR RNAL 'BYOR MNGON SUM YID MNGON DU BSHAD
PA NI YID SHES SU GYUR PA'I MNGON SUM DANG YID MNGON GNYIS KHYAD
MA PHYED PAS

NONGS PA YIN PAR BSHAD PA'I PHYIR, GSUM PA GRUB STE, RANG RE'I
BLO RIG GI YIG CHAR MNGON SHES YID MNGON DU MA GSUNGS PA MA YIN
PA'I PHYIR, GZHAN SEMS SHES PA'I MNGON SHES YID MNGON LA BYAS
NAS DE SKAD CIG GNYIS

PA YID MNGON GYI BCANG SHES YIN PAR GSUNGS PA'I PHYIR, GZHAN
YANG, RANG RIG DANG RNAL 'BYOR MNGON SUM GNYIS YID MNGON MA YIN
PAR BSHAD PA MI 'THAD PAR THAL, DE GNYIS YID MNGON YIN PA'I
PHYIR TE, YID SHES SU

GYUR BA'I MNGON SUM YIN PA'I PHYIR, KHYAB STE, YID SHES SU GYUR
BA'I MNGON SUM DANG YID KYI MNGON SUM GNYIS DON GCIG YIN PA'I
PHYIR TE, RANG GI THUN MONG MA YIN PA'I BDAG RKYEN YID DBANG LA
BRTEN PA'I MNGON

@7A *, ,SUM NGANG YID KYI MNGON SUM GNYIS DON GCIG YIN PA'I
PHYIR TE, RANG GI THUN MONG MA YIN PA'I BDAG RKYEN DBANG PO'I
GZUGS CAN PA LA BRTEN PA'I MNGON SUM DANG DBANG PO'I

MNGON SUM GNYIS DON GCIG YIN PA BZHIN YIN PA'I PHYIR, GZHAN YANG
MNGON SHES YID MNGON YIN KYANG RNAL 'BYOR MNGON SUM YID MNGON MA
YIN PA'I KHYAD PAR PHYE BA DE RIGS PA MI SHES PA'I BLUN GTAM

YIN TE, MNGON SHES YID MNGON YIN PAR 'JOG BYED NI, RANG GI THUN
MONGS MA YIN PA'I BDAG RKYEN YID DBANG LA BRTEN PA'I MNGON SUM
YIN PA'I PHYIR ZHES PA DE YIN LA, DE RNAL 'BYOR MNGON SUM LA JI
LTA BA BZHIN TSANG

'DUG PA'I PHYIR, DE LTAR MA YIN NA YID MNGON YIN PAR 'JOG BYED
NI NAM MKHA'I ME TOG GI ZE'U 'BRU LTAR 'GYUR PA'I PHYIR RO,,
MNGON SUM THAMS CAD RANG RIG DANG GZHAN RIG MNGON SUM GNYIS SAM
DBANG

MNGON YID MNGON GNYIS SU 'DUS MOD KYANG, RNAM 'GREL NGES SOGS SU
MNGON SUM LA BZHIR PHYE BA MI LOG RTOG SEL BA'I DGOS PA LA LTOS
PA'I GRANGS NGES YIN TE, BYE SMRAS BRTEN BCAS KYI MIG DBANG KHO
NA LTA BA POR

'DOD PA BSAL BA'I PHYIR DBANG MNGON DANG, MDO LAS YID KYI MNGON
SUM GSUNGS PA LA RNA BA MA PHUG PAS DGAG PA BYAS PA BSAL BA'I
PHYIR, 'DIR BSTAN YID MNGON DANG, BYE SMRA SOGS RANG RIG MI 'DOD
PA

@7B BSAL BA'I PHYIR RANG RIG DANG, DPYOD PA PAS RNAL 'BYOR
MNGON SUM KHAS MI LEN PA BSAL BA'I PHYIR RNAL 'BYOR MNGON SUM
STE BZHIR GRANGS NGES PA YIN PA'I PHYIR, MNGON SUM BZHI'I YA
GYAL DU YID MNGON SPYI TZAM

MA BZHAG PAR 'DIR BSTAN YID MNGON KHO NA BZHAG PA NI, MDO LAS,
GZUGS SHES PA NI RNAM GNYIS TE, ,MIG DANG YID LA BRTEN PA'O,
,ZHES PA'I DNGOS BSTAN GYI YID MNGON LA RNA BA MA PHUG PAS SKYON
BRJOD PA

BSAL BA'I PHYIR YIN NO, ,YID MNGON SPYI TZAM BZHAG NA DE'I LOG
RTOG SEL MI NUS TE, DES SPYIR YID MNGON MI 'DOD PA MIN GYI 'DIR
BSTAN YID MNGON MI 'DOD PA YIN PA'I PHYIR RO, ,YID MNGON LA
MNGON SHES

DANG RNAL 'BYOR MNGON SUM SOGS MANG PO YOD KYANG RNAM 'GREL NGES
SOGS SU 'DIR BSTAN YID MNGON KHO NAR BSHAD PA NI DGOS PA'I DBANG
GI YIN GYI, YID MNGON LA NGES KHYAB PA NI GZHUNG GI DGONGS PA
MIN TE,

DPER NA KUN 'BYUNG LA LAS DANG NYON MONGS MANG PO YOD KYANG MDO
LAS SRENG PA KHO NAR GSUNGS PA NI DGOS PA'I DBANG GIS YIN GYI,
KUN 'BYUNG LA SRED PAS KHYAB PA NI STON PA'I DGONGS PA MIN PA
BZHIN NO,, /TA\ ,,

KHO BOS SEMS CAN GYI RGYUD LA SNGON PO 'DZIN PA'I RNAL 'BYOR
MNGON SUM YOD MED DANG, RNAL 'BYOR MNGON SUM YIN NA, BDEN PA'I
RNAM CAN YIN PAS KHYAB MA KHYAB KYANG MI GSAL BAS DPYOD DGOS
ZHES PA LA,, /9\ ,,

@8A *, ,KHYOD KYIS SEMS CAN GYI RGYUD LA SNGON PO 'DZIN PA'I
RNAL 'BYOR MNGON SUM YOD PAR THAL, SNGON PO MI RTAG PA 'DZIN
PA'I RNAL 'BYOR MNGON SUM YOD PA GANG ZHIG ,SNGON PO DANG SNGON
PO

MI RTAG PA GNYIS GRUB PA DE DBYER MED KYI RDZAS GCIG YIN PA'I
PHYIR, RNAM 'GREL LAS, BLO GROS CHEN PO MTHONG NYID LAS, ,RNAM
PA THAMS CAD NGES PAR BYED, ,ZHES GSUNGS PA'I PHYIR, ` ,ZHES
ZER, DE

MI 'THAD PAR THAL, RANG RE'I YIG CHA DANG 'GAL BA DANG, LUNG DON
LOG PAR GO BA DANG, RIG PA DANG 'GAL BA'I SKYON GSUM BYUNG BA'I
PHYIR, DANG PO GRUB STE, SKABS BRGYAD PA'I YIG CHAR RNAL 'BYOR
MNGON SUM

YIN NA, RANG YUL DE DANG GRUB BDE DBYER MED KYI RDZAS GCIG THAMS
CAD MNGON SUM DU RTOGS PAS MA KHYAB PAR BSHAD PA'I PHYIR, DE
NYID LAS, RNAM MKHYEN CHOS CAN, KHYOD MI RTAG PAR MNGON SUM DU

RTOGS PA'I MNGON SUM YIN NA, KHYOD MNGON SUM DU RTOGS PAS KHYAB
PAR THAL, KHYOD DANG KHYOD MI RTAG PA YUL DUS RANG BZHIN GANG LA
LTOS TE GRUB DE RDZAS GCIG YIN PA'I PHYIR NA MA KHYAB, ZHES
GSUNGS PA'I

PHYIR, DES NA BLO RIG GI YIG CHAR RNAL 'BYOR MNGON SUM YIN NA,
RANG YUL DE DANG GRUB BDE DBYER MED KYI RDZAS GCIG THAMS CAD
MNGON SUM DU NGES PAS KHYAB PAR BSHAD PA NI SLOB GNYER BA GSAR
BA RNAMS

@8B KYI RIGS LAM SPEL PHYIR DGOS PA'I DBANG GIS GSUNGS PA YIN
PAR SHES PAR BYA'O, ,GNYIS PA GRUB STE, LUNG DE'I BLO GROS CHEN
PO ZHES PA RNAL 'BYOR MNGON SUM LA MI BYED KYI, 'PHAGS PA 'AM
RIGS PA'I

STOBS KYIS DNGOS PO'I GNAS LUGS LA SGRO 'DOGS GCOD NUS PA'I
MKHAS PA LA BYED PA'I PHYIR DANG, 'DUS BYAS THAMS CAD MI RTAG PA
SOGS SU NGES PA'I BLO GROS CHEN PO'I GANG ZAG GIS DNGOS PO MNGON
SUM GYIS

MTHONG BA NYID LAS GANG MNGON SUM GYIS MTHONG BA'I DNGOS PO'I
RNAM PA THAMS CAD MI RTAG PAR NGES PAR BYED KYI RTAG PAR SGRO
'DOGS PA MED PAS DE LA DE MI RTAG BAR RTAGS KYIS SGRUB MI DGOS
ZHES BA LUNG DE'I TSIG DON

YIN PAS, t'IKA CHEN RIGS PA'I RGYA MTSO DANG RNAM BSHAD THAR LAM
GSAL BYED GNYIS SU LTOS SHIG ,GSUM PA GRUB STE, RNAL 'BYOR MNGON
SUM YIN NA, GANG SNANG NGES PAS MA KHYAB PA'I PHYIR TE, GZHAN DU
NA BYANG

'PHAGS KYI RGYUD KYI RNAM MKHYEN MI RTAG PAR MNGON SUM DU RTOGS
PA'I RNAM 'BYOR MNGON SUM NGES RNAM MKHYEN MNGON SUM DU RTOGS
PAR THAL BA DANG, RNAM MKHYEN DE SANGS RGYAS NANG PHAN TSUN KHO
NA'I MNGON SUM GYI SPYOD

YUL MA YIN PAR THAL BA DANG, THAL 'GYUR BA'I LUGS LA SDUG BDEN
MI RTAG PAR RTOGS PA'I RNAL 'BYOR MNGON SUM DE BDEN GRUB RTOGS
PAR THAL BA DANG, RNAM MKHYEN DE SNANG TSUL DANG GNAS TSUL MI
MTHUN PA'I CHOS

@9A *, ,MA YIN PAR THAL BA SOGS SKYON MANG PO BYUNG BA'I PHYIR
RO, ,KHYOD RANG GZHUNG CHEN MO MI BLTA BAR MA ZAD RANG GI MTHA'
DPYOD YIG CHA TZAM YANG RDZOGS PAR MTHONG BA'I TSOD DU MI 'DUG

BAS GZHAN 'GOG PA LA RENGS PAR MA BYED PAR RANG TSOD GZUNG BAR
GYIS SHIG, /THA\ ,,KHO BOS GZHUNG 'DIS GRUB MTHAS BLO MA BSGYUR
BA'I GANG ZAG GI RGYUD LA MTHONG SPANG DU GYUR BA'I MA RIG PA
MED PAR

BSHAD PA YIN GYI ZHES PA LA, /10\ ,KHYOD KYIS GRUB MTHAS BLO MA
BSKYUR BA'I GANG ZAG GI RGYUD LA MTHONG SPANG NYON MONGS MED PAR
THAL, MTHONG SPANG GI MA RIG PA MED PA'I PHYIR, KHYAB STE, MA
RIG PA LA NYON

MONGS CHEN PO'I SA MANG YOD PA'I PHYIR, 'DOD NA, BYA DANG RI
DVAGS SOGS NGAN 'GRO BA'I RGYUD LA YANG MTHONG SPANG NYON MONGS
MED PAR THAL LO, ` ,ZHES ZER TE, DE NI SHIN TU MI RIGS PA SMRA
BA'I MTHAR THUG

YIN TE, GRUB MTHA' BLO MA BSGYUR BA'I GANG ZAG GI RGYUD LA
MTHONG SPANG GI MA RIG PA MED PA NI RJE BDAG NYID CHEN PO'I
DGONGS BZHED YIN PA'I PHYIR TE, LAM RIM LAS, KUN BTAGS KYI MA
RIG PA NI GRUB MTHA' SMRA BA DE

DAG KHO NA LA YOD PAS 'KHOR BA'I RTZA BAR MI 'THAD PA'I PHYIR
RO,, ZHES GSUNGS PA'I PHYIR, DES NA KHO BO'I NGAG RTZOM LA GZUR
GNAS RNAMS KYIS BSTOD RA BYAS PA NA, KHYOD SHAS MI BZOD PA'I
PHRAG DOG GI GDON

@9B GYIS SEMS RANG DBANG MED PAR 'KHRUGS NAS MA 'BREL BA DANG
MI 'THAD PA'I 'BYUNG RGYAL SNA TSOGS SMRAS PAR GDON MI ZA'O,,
/DA\ ,,KHO BOS MI DGE BA YIN NA, NYON SGRIB YIN PA'I KHYAB PAR
MNGON PA GONG 'OG

GNYIS KAR KHYAD PAR MED PAR BSHAD CES PA LA, /11\ ,KHYOD KYIS MI
DGE BA YIN NA, NYON SGRIB YIN PAS KHYAB PA MNGON PA GONG MAS
KHAS LEN NA, DGRA BCOM PA'I RGYUD LA MI DGE BA 'JOG PA DANG 'GAL
TSAB CHE

STE, SEMS RNAL DU MI GNAS PA YIN NAM CHOS RDZE DPAL LDAN SNYING
RE RJE, MI DGE BA YIN NA, NYON SGRIB YIN DGOS MI DGOS DPYAD RGYU
YOD DO, LAS SGRIB LA MTSAMS MED LAS BZHAG PAS SDE LAS GSUNGS
PA'I

PHYIR, ` ,ZHES ZER BA NI, PHYOGS LNGA'I NAM MA LANGS PAR 'GAG
PA'I NYI MA SHAR BA DE ZUR MA NYAMS SHING GRVA MA CHAG PAR 'ONGS
PA YIN TE, KHO BOS MNGON PA GONG MA'I LUGS LA DGRA BCOM PA'I
RGYUD LA MI

DGE BA YOD PAR SKABS GANG DU YANG MA BSHAD PA'I PHYIR, GAL TE
GONG DU SGO MANG GI RTEN 'BREL GYI YIG CHAR DGRA BCOM PA'I RGYUD
LA MI DGE BA'I LAS YOD PAR BSHAD PA'I BSHAD TSUL BKOD PA DANG
'GAL ZER NA, DE NI CHES

MI 'THAD DE, DE GNYIS LUGS THA DAD CING GZHUNG SO SO'I BSHAD
TSUL YIN PAS 'GAL SKYON MI SRID PAR RIGS LAM LA BLO KHA PHYOGS
PA'I BYIS PA CHUNG DUS KYANG SHES PAR NUS PA'I PHYIR, DPER NA
RANG RGYUD PA'I LUGS

@10A *, ,LA DGRA BCOM PA'I RGYUD LA BDEN 'DZIN YOD KYANG, THAL
'GYUR BA'I LUGS LA BDEN 'DZIN LA NYON SGRIB KYIS KHYAB CES KHAS
BLANGS PA LA 'GAL SKYON MED PA BZHIN NO, ,KHYOD KYIS

'DI TZAM YANG 'BYED MI THUB PAR GZHAN 'GOG PAR 'DOD PA NI RKANG
PAS 'GRO MI THUB PA'I BYIS PA CHUNG DUS RTA MU RGOD BZHON PAR
'DOD PA DANG 'DRA'O, ,MNGON PA GONG MA'I LUGS LA MI DGE BA YIN
NA NYON SGRIB

YIN PAS KHYAB STE, DE YIN NA, NYON MONGS CAN YIN PAS KHYAB PA'I
PHYIR TE, MI DGE BA DANG SGRIB LUNG MA BSTAN GNYIS NYON MONGS
CAN DANG, DGE BA DANG MA SGRIB LUNG MA BSTAN GNYIS NYON MONGS
CAN MA YIN PAR DAR t'IKA

SOGS LAS GSAL BAR GSUNGS PA'I PHYIR RO, ,SKABS BZHI BA'I YIG
CHAR SNYOMS 'JUG GI SGRIB PA YIN NA SGRIB PA YIN PAS KHYAB PA
DANG, LAS SGRIB YIN NA SGRIB PA MA YIN PAS KHYAB PAR GSUNGS
KYANG, DE GNYIS

GA SGRAS ZIN LTAR DU KHAS LEN PAR MI RUNG STE, DE LTAR 'CHAD
DGOS PA'I KHUNGS MI SRID PA'I PHYIR DANG, SGRAS ZIN LTAR DU KHAS
LEN PA LA RIGS PA'I GNOD BYED KYANG YOD PA'I PHYIR DANG, RJES
'JUG GI MKHAS PA

RNAMS KYIS KYANG DPYAD GZHIR MDZAD PA LAS SGRA JI BZHIN PAR KHAS
BLANGS NAS 'THAD PAR BSGRUB PA MI SNANG BA'I PHYIR, RTAGS GZHAN
SLA, GNYIS PA GRUB STE, BYING BA PHRA RAGS GNYIS SGRIB PA MA YIN
PAR

@10B LAM RIM CHEN MOR GSUNGS SHING, LAS SGRIB DANG MTSUNGS LDAN
GYI MI DGE BA'I SA BA GNYIS YOD PA'I PHYIR, DANG POS LA, GNYIS
PA GRUB STE, LAS SGRIB DANG MTSUNGS LDAN GYI MI DGE BA'I SEMS
YOD PA'I PHYIR,

BYAS PA LA KHO NA RE, DE DANG MTSUNGS LDAN GYI SEMS DE MI DGE
BAR GYUR BA'I SEMS YIN KYANG, MI DGE BA'I SEMS MA YIN ZER NA, DE
MI 'THAD PAR THAL, MI DGE BAR GYUR BA'I SEMS LA MI DGE BA'I SEMS
DANG

DGE BAR GYUR BA'I SEMS LA DGE BA'I SEMS ZHES PA YIN GYI, DE LAS
GZHAN DU DGE MI DGE'I SEMS ZHES RVA CAN ZHIG MI RNYED PA'I PHYIR
TE, MI DGE BAR GYUR PA'I SEMS DANG MI DGE BA'I SEMS GNYIS LA

KHYAD PAR YOD PAR TSAD LDAN GYI GZHUNG GANG NAS KYANG MA BSHAD
LA, RIGS PAS KYANG MI SGRUB PA'I PHYIR RO, ,DES NA RTZOD TSE YIG
CHA'I RJES SU 'BRANG STE SNYOMS 'JUG GI SGRIB PA YIN NA, SGRIB
PA YIN PAS

KHYAB, LAS SGRIB YIN NA SGRIB PA MA YIN PAS KHYAB ZER MKHAN RE
GNYIS YOD KYANG, MTHA' GCIG TU DE KHO NA BDEN GYI GZHAN NI GTI
MUG GO SNYAM NAS YI GER BKOD PA NI MA SBYANGS PA'I SNYING KHAMS

CAN KHYOD MIN PA MCHOG DMAN SU YANG MED DE, RJE 'JAM DBYANGS
BZHAD PA'I YIG CHA LA SBYANGS PA MTHAR PHYIN PA'I MKHAS PA CHEN
PO GUNG THANG BA DKON MCHOG BSTAN PA'I SGRON MES KYANG DPYAD

@11A *, ,GZHIR MDZAD PA'I PHYIR RO,, /NA\ ,,KHO BOS DGRA BCOM
PA'I RGYUD LA SNGOM MIN MED PAR MNGON LA, BAR MA'I MI DGE BA
YANG RTZA BA CHAD PAS GTONG DGOS PA'I PHYIR ZHES DGRA

BCOM PA'I RGYUD LA GZUGS CAN GYI MI DGE BA MED PA'I SGRUB BYED
DU BKOD PA LA, /12\ ,KHYOD KYIS DGRA BCOM PA'I RGYUD LA SNGOM
MIN MED LA, SNGOM MIN MI GTONG BAR BSAM GTAN ZAG MED KYI SNGOM
PA GANG YANG

SKYE BA MED PA'I PHYIR ZHES DANG, BAR MA'I MI DGE BA ZER BA
'BREL MED KYI 'CHAL GTAM MO,, ` ,,ZHES ZER BA'I DANG PO LA DGOS
PA CI YANG MED DE, KHO BOS RJES ZLOS BYAS PA TZAM YIN PA'I
PHYIR, BAR MA'I

MI DGE BA ZER BA 'BREL MED KYI 'CHAL GTAM MO ZHES PA NI PHRAG
DOG GI GDON GYIS SEMS 'KHRUGS PA'I BRDOL GTAM YIN TE, CHOS MNGON
PA BA RNAMS LA SNGOM PA'I BAR MA DGE BA DANG SNGOM MIN GYI BAR
MA MI DGE

BA ZHES RLUNG LTAR GRAGS PAR MA ZAD RGYA BOD KYI GZHUNG MANG POR
SHIN TU GSAL BAR BSHAD 'DUG PA LA BSNYON 'DINGS PA'I PHYIR RO,
,BAR MA'I MI DGE BA YOD PA'I SHES BYED MTHA' YAS PA YOD PA LAS
RE ZHIG

MTSON TZAM SMOS NA, 'CHIMS MDZOD LAS, BAR MA'I GTONG TSUL NI BAR
MA'I DGE MI DGE RIG BYED MA YIN PA NI RDZA MKHAN GYI 'KHOR LO
'AM MDA'I 'PHEN SHUGS LTAR RAB DU DANG BA DANG NYON MONGS PA'I
SHUGS

@11B GANG GIS RIG BYED MA YIN PA DE 'PHANGS PA NA 'PHANGS PA'I
SHUGS DE CHAD PAS GTONG BA YOD DE, ZHES SOGS GSUNGS PA'I PHYIR,
/PA\ ,KHO BOS THEG CHEN RIGS CAN DBANG PO RNO RTUL GANG YIN
KYANG STONG NYID

RTOGS PA'I SNGON DU SNYING RJE CHEN PO BSKYED DGOS PAS CHOS PHYI
MA GNYIS KYI RTZA BAR GYUR BA'I SNYING RJE CHEN PO YANG DE LA
BYED DO,, CES PA LA, /13\ ,KHYOD KYIS SKABS BZHI BA'I MTHA'
DPYOD LAS DBANG

RNON SNYING RJE'I SNGON DU STOD NYID RTOGS DGOS PAR GSUNGS
SHING, DBANG RNON GYIS SEMS CAN SDUG BSNGAL DANG BRAL BAR BDAG
GIS BYA'O SNYAM DU DAM BCA' PA LA RGYU MTSAN YANG DAG MTHONG
DGOS SAM SNYAM STE THAG GCOD

MI SNGA ZHIG, ` ,CES ZER BA NI SHIN TU MI 'THAD DE, DBANG RNON
SNYING RJE'I SNGON DU STONG NYID RTOGS DGOS PAR GSUNGS PA THAMS
CAD GZHAN DON KHUR DU 'KHYER BA'I SNYING RJE CHEN PO'I DBANG DU
BYAS PA'I PHYIR,

GDUL BYA DBANG RNON GYIS YUM MKHYEN GSUM GYI YON TAN LA YID CHES
PA'I DAD PA BSKYED PA LA SNGON DU STONG NYID RTOGS DGOS PAR
'GREL CHUNG LAS GSUNGS PA DE MI LDOG PA'I DAD PA'I DBANG DU BYAS
PA BZHIN YIN PA'I PHYIR, DE LTAR

RJE GUNG THANG PA'I DRANG NGES DKA' 'GREL DU GSUNGS PAS DER LTOS
SHIG, GZHAN DUN SNYING RJE CHEN PO YIN NA GZHAN DON KHUR DU
'KHYER PA'I SNYING RJE YIN PAS KHYAB PAR THAL BA'I PHYIR RO,,
GZHAN YANG, DBANG RNON GYIS

@12A *, ,SNYING RJE LHAG BSAM BSKYED PA'I SNGON DU STONG NYID
RTOGS DGOS GYI, SNYING RJE CHEN PO'I SNGON DU STONG NYID RTOGS
MI DGOS TE, LNGA PA SNYING RJE DE SNYING RJE CHEN PO YIN LA THOG
MAR GAL CHE

BA'I SNYING RJE YANG YIN PA'I PHYIR TE, LAM RIM CHEN MO LAS,
THOG MAR GAL CHE BA NI SNYING RJE CHEN POS YID BSKYOD NA SEMS
CAN THAMS CAD 'KHOR BA LAS 'DON PA'I PHYIR NGES PAR DAM 'CHA'
BAR 'GYUR LA, SNYING RJE DMAN NA DE

LTAR BYED PA MI 'ONG BAS 'GRO BA MA LUS PA SGROL BA'I KHUR
'KHYER PA NI DE LA RAG LAS PA'I PHYIR RO,, ZHES THOG MAR GAL CHE
BA'I SNYING RJE NI LHAG BSAM 'DREN BYED KYI SNYING RJE YIN PAR
GSUNGS PA'I PHYIR DANG, DBANG RNON GYI

RGYUD KYI CHOS PHYI MA GNYIS KYI RTZA BAR GYUR BA'I SNYING RJE
YANG DE LA BYED PA'I PHYIR TE, GZHAN DU NA DBANG RNON GYI RGYUD
KYI CHOS PHYI MA GNYIS KYI RTZA BAR GYUR BA'I SNYING RJE CHEN PO
MI SRID PAR 'GYUR BA'I PHYIR RO, ,KHYOD KYIS

DBANG RNON SNYING RJE'I SNGON DU STONG NYID RTOGS DGOS PA'I
SGRUB BYED DU LHAG BSAM GYI SNGON DU STONG NYID RTOGS DGOS PA'I
SGRUB BYED BKOD PA 'DI AE MA MKHAS PAS BLTAS NA BZHAD GANG KYI
GNAS SO,, /PHA\ ,,

KHO BOS GANG BRTEN 'BYUNG YIN NA, BDEN MED YIN PAS KHYAB, DPER
NA GZUGS BRNYAN BZHIN, GANG ZAG KYANG RTEN 'BYUNG YIN NO,, ZHES
PA'I SGRUB NGAG BKOD PA SKABS SU BABS PA'I PHYI RGOL YANG DAG
GIS

@12B GZUGS BRNYAN BDEN MED DU RTOGS KYANG CHOS KYI BDAG MED MA
RTOGS TE, CHOS KYI BDAG MED GSAR DU RTOGS PA LA GDAGS GZHI PHUNG
PO'I STENG GI STONG NYID RTOGS DGOS PA'I PHYIR, ZHES PA LA, /14\
,KHYOD KYIS GZUGS

BRNYAN BDEN MED RTOGS PAN CHOS KYI BDAG MED MA RTOGS NA'O NA
GZUGS BRNYAN BDEN MED CHOS CAN, BDAG MED PHRA MO YIN PAR THAL,
CHOS KYI BDAG MED PHRA MO YIN PA'I PHYIR, DE RTOGS NA STONG NYID
RTOGS PAS KHYAB

PAR THAL, 'DOD PA'I PHYIR, MA KHYAB NA, GZUGS BRNYAN BDEN MED
RTOGS PA'I DNGOS SMRA PA YOD PAR THAL, DE RTOGS NA STONG NYID
RTOGS MI DGOS PA'I PHYIR, ` ,ZHES ZER BA NI SHIN DU MI RIGS TE,

PHYOGS SNGA SMRA BA'I 'DOD TSUL NGOS MA ZIN PAR DGAG PA BYAS PA
DANG, RANG NYID LUNG RIGS DU MA DANG 'GAL BA'I PHYIR, DANG PO
GRUB STE, KHO BOS GZUGS BRNYAN BDEN MED RTOGS PA LA CHOS KYI
BDAG MED RTOGS

PAS MA KHYAB CES PA LA, KHYOD KYIS GZUGS BRNYAN BDEN MED RTOGS
PA LA STONG NYID RTOGS PAS MKHYAB CES PA YIN PAR NOR BA'I PHYIR,
GNYIS PA MA GRUB NA, GZUGS BRNYAN BDEN MED RTOGS PA'I GANG

ZAG YIN NA, CHOS KYI BDAG MED RTOGS PAS KHYAB PAR THAL, GZUGS
BRNYAN BDEN MED DE CHOS KYI BDAG MED PHRA MO YIN PA'I PHYIR,
RTAGS KHYAB KHAS, 'DOD NA, STONG NYID RTOGS PA'I GANG ZAG YIN
NA, CHOS

@13A *, ,KYI BDAG MED RTOGS PAS KHYAB PAR THAL, 'DOD PA'I
PHYIR, 'DOD NA, GANG ZAG CHOS CAN, RANG NGOS NAS MA GRUB STE,
RTEN 'BYUNG YIN PA'I PHYIR, DPER NA, GZUGS BRNYAN BZHIN, ZHES
PA'I

SBYOR BA'I PHYIR RGOL YANG DAG CHOS CAN, CHOS KYI BDAG MED RTOGS
PAR THAL, STONG NYID RTOGS PA'I GANG ZAG YIN PA'I PHYIR TE, DE
'DRA'I PHYIR RGOL YANG DAG YIN P'I PHYIR, 'DOD NA, DE CHOS CAN,
GANG ZAG GI BDAG MED RTOGS PAR THAL

CHOS KYI BDAG MED RTOGS PA'I GANG ZAG YIN PA'I PHYIR, 'DOD NA,
DE CHOS CAN, GANG ZAG RANG NGOS NAS MA GRUB BRTOGS PAR THAL,
GANG ZAG GI BDAG MED RTOGS PA'I PHYIR, 'DOD MI NUS STE, DE
'DRA'I PHYIR RGOL YANG DAG YIN PA'I PHYIR RO,

CHOS KYI BDAG MED RTOGS PA'I GANG ZAG YIN NA, GANG ZAG GI BDAG
MED RTOGS PAS KHYAB CES THEG CHEN GRUB MTHA' SMRA BA KUN GYIS
'DOD LA, RANG RE'I DBU MA'I YIG CHA'I DGONGS PA YANG YIN PA
LTAR, RJE GUNG THANG BAS KYANG RNAM THAR

SGO BA GSUM KYI RNAM BZHAG DU GSAL PAR GSUNGS 'DUG PA LA, KHYOD
KYIS CHOS KYI BDAG MED PHRA MO YI NA, KHYOD RTOGS PA'I GANG ZAG
CHOS KYI BDAG MED RTOGS PAS KHYAB CES PA 'DI NI THAL DANG GANG
GIS YANG LUGS MIN LA, 'DI LA

DPAG NA KHYOD GRVA MA CHEN MOR BZHUGS KYANG SLOB GNYER MA BYAS
PA ZHIG YIN PAR MNGON NO,, /BA\ ,,KHO BOS 'JIG RTEN PA'I SHES PA
LA LTOS TE KUN RDZOB LA YANG LOG GNYIS SU DBYE BA YOD LA, 'JIG
RTEN PA'I

@13B ZHES PA'I DOR KUN RDZOB LA YANG LOG GNYIS SU DBYE BA MED
CES BSHAD PA LA, /15\ ,KHYOD KYIS GZUGS SOGS DON LNGA 'JIG RTEN
PA'I SHES PA'I NGOR LOG PA YIN KYANG, 'JIG RTEN PA'I SHES PA LA
LTOS TE YANG DAG

YIN PAR THAL, KHYOD DE GNYIS LA KHYAD 'BYED PA DE'I PHYIR, RTAGS
KHAS, 'DOD NA, GZUGS 'JIG RTEN SHES NGO LA LTOS TE YANG DAG CHOS
CAN, THA SNYAD PA'I TSAD MAS 'JOG PAR THAL, THA SNYAD BDEN PA
YIN PA'I PHYIR,

RTAGS KHAS, 'DOD NA, THA SNYAD PA'I TSAD MA DE YANG DAG 'JOG
BYED MA YIN PAR THAL, LOG PAR 'JOG BYED YIN PA'I PHYIR, DER
THAL, DE'I DOR LOG PA YIN PA'I PHYIR, KHYOD KYIS DE'I DOR LOG PA
DANG DE LA LTOS TE LOG PA

GNYIS LA KHYAD 'BYED PA'I PHYIR, RTAGS KHAS, YANG GZUGS SOGS LOG
PA YIN PA CHOS CAN, 'JIG RTEN SHES NGO LA LTOS TE YONG PAR THAL,
DE'I RNYED DON YIN PA'I PHYIR, 'DOD NA, 'JIG RTEN SHES DO LA
LTOS TE GZUGS YANG

DAG YIN PA DANG LOG PA YIN PA GNYIS MED PAR THAL, 'DOD PA'I
PHYIR, 'DOD NA, 'JIG RTEN SHES NGO LA LTOS TE YUL LNGA YANG DAG
YIN PA DANG LOG PA MIN PA GNYIS KA YIN PAR THAL LO SOGS MTHA'
YAS SO,, ` ,,

ZHES ZER, DE NI MTSAN NYID PA RNAMS LA SBYOR LOG SKYON CAN ZHES
GRAGS PA DE GRVA ZUR CUNG ZANG KYANG MA NYAMS PAR 'ONGS PA YIN
KYANG, BLO GROS KYI NOR GYIS PHONGS SHING PHRAG DOG GI GDON GYIS
BRLAMS PA'I MKHAS PAR RLOM PA

@14A *, ,LA TSOGS BAR DBYUNG DU MI RUNG BA'I GTAM GANG YANG MED
PAS DE BSDUN LAN CUNG ZAD BRJOD NA, KHYOD KYIS SMRAS BA 'DI NI
RDO RJE'I BRAG LA KHU TSUR BSNUN PA DANG 'DRA STE, KHO BO'I KHAS
LEN

LA CUNG ZAD KYANG MI GNOD PA'I PHYIR, DER THAL, GZUGS SOGS YANG
DAG PAR 'JOG BYED KYI THA SNYAD PA'I TSAD MA MED KYANG, GZUGS
SOGS 'JIG RTEN PA'I SHES PA LA LTOS TE YANG DAG PAR 'JOG BYED
KYI THA SNYAD PA'I

TSAD MA YOD LA, GZUGS SOGS LOG PAR 'JOG BYED KYI THA SNYAD PA'I
TSAD MA YOD KYANG, GZUGS SOGS 'JIG RTEN PA'I SHES PA LA LTOS TE
LOG PAR 'JOG BYED KYI THA SNYAD PA'I TSAD MA MED CES PA'I LAN
'DIS KHYOD KYI

RTZOD PA LTAR SNANG DE MA LUS PAR SEL BA'I PHYIR RO,, GZHAN
YANG, GZUGS SOGS 'JIG RTEN PA'I SHES PA LA LTOS TE YANG DAG YIN
PA DE 'JIG RTEN PA'I SHES PA LA LTOS TE YANG DAG DANG 'JIG RTEN
PA'I SHES PA'I

POR LOG PA GNYIS KA YIN LA, GZUGS SOGS LOG BA YIN PA DE YANG
'JIG RTEN PA'I SHES PA LA LTOS TE YANG DAG DANG 'JIG RTEN PA'I
SHES PA'I DOR LOG PA GNYIS KA YIN ZHES BA LA RIGS PA'I GNOD PA
CI YANG

MED NA, KHYOD KYI SBYOR LOG SKYON BRJOD KYIS MI GNOD PA LTA CI
SMOS, /MA\ ,KHO BOS 'JIG RTEN PA'I SHES PA LA LTOS TE YANG DAG
KUN RDZOB YOD PAR BSHAD PA YIN GYI, 'JIG RTEN PA'I SHES DON YANG
DAG

@14B KUN RDZOB YOD PAR RJE BDAG NYID CHEN POS MA GSUNGS PA'I
PHYIR DANG, DPER NA GRONG KHYER GYI RTZIGS PA LA DBANG PHYUG
DANG KHYAB 'JUG GI GZUGS BRIS PA LA, GRONG GI MI GCIG GIS 'KHOR
LO THOGS PA NI DBANG PHYUG DANG

RTZE GSUM THOGS PA NI KHYAB 'JUG YIN ZER BA LA, MI GZHAN ZHIG
GIS 'KHOR LO THOGS PA NI KHYAB 'JUG DANG RTZE GSUM THOGS PA NI
DBANG PHYUG YIN ZER NAS RTZOD PA DANG, YANG DE GNYIS KYI NYE
'KHOR NA GNAS

PA'I KUN TU RGYU ZHIG LA BDEN RDZUN GANG YANG DRIS PA'I TSE, KUN
TU RGYU NGES DANG POS SMRAS PA NI MI BDEN LA GNYIS PAS SMRAS PA
NI BDEN ZHES LAN BTAB PA BZHIN YIN PA'I PHYIR TE, LHA GZUGS DE
GNYIS LA DRIS LAN BYED

PA PO'I BSAM PA LA LTOS TE DBANG PHYUG DANG KHYAB 'JUG YIN MIN
GYI KHYAD PAR YOD KYANG, DE DAG GI BSAM DOR DBANG PHYUG DANG
KHYAB 'JUG YIN MIN GYI KHYAD PAR YOD CES KHAS LEN MI RUNG BA'I
PHYIR TE, DE DAG BRIS PA'I

LHA GZUGS LHAR 'KHRUL BA'I GANG ZAG MA YIN PA'I PHYIR, ZHES BRIS
PA LA, /16\ ,KHYOD KYIS RTZIGS NGOS LA BRIS PA'I 'KHOR LO THOGS
PA'I KHYAB 'JUG GI SKU GZUGS DE YANG LOG GANG YIN, 'JIG

RTEN SHES NGOR 'KHOR LO THOGS PA KHYAB 'JUG YIN PA YANG DAG DANG
DBANG PHYUG YIN PA LOG PA YIN PAR THAL, KHYOD KYI DAM BCA' 'THAD
PA'I PHYIR, 'DOD NA, DE KHYAB 'JUG YIN PA 'JIG RTEN SHES NGO LA
LTOS TE

@15A *, ,YANG DAG YIN KYANG DE'I NGOR LOG PA MA YIN PAR THAL,
'DOD PA'I PHYIR, 'DOD NA DNGOS 'GAL, 'KHOR LO THOGS PA KHYAB
'JUG DANG DBANG PHYUG YIN PA GNYIS KA 'JIG RTEN

SHES NGOR LOG PA 'DRA BAR THAL LO, ,'DOD NA, 'JIG RTEN SHES NGOR
LOG PA DANG DE LA LTOS TE LOG PA GNYIS KHYAD PAR MED PAR THAL,
DE GNYIS YIN KHYAB MNYAM YIN PA'I PHYIR, DE'I NGOR LOG PA YIN NA

DE LA LTOS TE LOG PA YIN PAS KHYAB PA'I PHYIR, DER THAL, DBANG
PHYUG GI BRIS SKU DBANG PHYUG YIN PA DE'I NGOR YANG DAG DANG DE
LA LTOS TE YANG DAG GNYIS KA YIN PA'I PHYIR, DES KHYAB 'JUG YIN
PA LOG PA 'DRA BA'I

PHYIR, ` ,ZHES ZER TE, DE NI RANG GI GRIB MA'I GZUGS LA DGRAR
'KHRUL NAS MTSON BSNUN PA DANG 'DRA STE, PHYOGS SNGA SMRA BA'I
'DOD TSUL KHYOD KYIS BKOD PA DE LTAR KHO BOS SKABS GANG DU YANG
MA SHAD PA'I PHYIR

DANG; KHYOD RNAM RTOG GIS GSAR DU GZOS NAS DE LA SKYON BRJOD PA
YIN PA'I PHYIR, GZHAN YANG, 'KHOR LO THOGS PA'I LHA GZUGS DE
GNOD MED KYI DBANG PO DRUG PO GANG RUNG GI YUL YIN PAS NA 'JIG
RTEN PA'I SHES PA LA LTOS TE YANG DAG

KUN RDZOB YIN LA, 'KHOR LO THOGS PA'I LHA GZUGS DE KHYAB 'JUG
GAM DBANG PHYUG YIN PA NI 'JIG RTEN PA'I SHES PA LA LTOS TE YANG
DAG KUN RDZOB MA YIN TE, MED PA YIN PA'I PHYIR, 'ON KYANG 'KHOR
LO THOGS PA'I LTA GZUGS

@15B DE DRIS LAN BYED PA PO'I BSAM PA LA LHOS TE KHYAB 'JUG YIN
PA NI YANG DAG DANG DBANG PHYUG YIN PA NI LOG PA YIN NO,, KHYOD
KYIS DE TZAM GYI KHYAD PAR YANG MI SHES PAR KHO BO DANG RTZOD
PAR 'DOD PA NI SHING GI RAL GRI THOGS NAS

DPUNG TSOGS YAN LAG BZHI LDAN GYI DMAG DANG 'THAB PAR 'DOD PA
BZHIN NO, ,KHYAB 'JUG GI SKU GZUGS DE DRIS PA PO'I BSAM PA LA
LTOS TE KHYAB 'JUG YIN KYANG DE NYID DRIS PA PO'I BSAM NGOR
KHYAB 'JUG MA YIN PA DE,

GZUGS SOGS 'JIG RTEN PA'I SHES PA LA LTOS TE YANG DAG YIN KYANG
'JIG RTEN PA'I SHES PA'I NGOR YANG DAG MA YIN PA'I DPER BKOD PA
LA, KHYAB 'JUG GI SKU GZUGS DE 'JIG RTEN PA'I SHES PA LA LTOS TE
KHYAB 'JUG

YIN PA YANG DAG YIN PAR BSHAD SNYAM DU 'KHRUL PA NI, SGRON GSAL
LAS, ZLA BLTA 'DOD SOR MO'I RTZE LA BLTA DANG MTSUNGS, ,ZHES
GSUNGS PA LTAR MI ZHIG ZLA BA SOR MOS BSTAN PA'I TSO BYIS PA
CHUNG DUS SOR MO'I RTZE MOR

ZLA BAR BZUNG BA DANG KHYAD PAR CI YANG MED DE, ,DE DANG DE'I
DPER BKOD NA DE DANG DE YIN PAS KHYAB ZER NA, 'DUS MA BYAS KYI
NAM MKHA' YONGS GRUB YIN PAR THAL BAR 'GYUR TE, DGONGS 'GREL
LAS, NAM MKHA' YONGS GRUB

KYI DPER DGOD PA'I PHYIR RO, ,GZHAN YANG, 'JIG RTEN PA'I SHES PA
LA LTOS TE YANG DAG KUN RDZOB YOD KYANG, 'JIG RTEN PA'I SHES
PA'I NGOR YANG DAG KUN RDZOB MED DE, THA SNYAD PA'I SHES PA'I
NGOR YANG DAG KUN RDZOB MED P'I

@16A *, ,PHYIR TE, THA SNYAD PA'I TSAD MA'I NGOR YANG DAG KUN
RDZOB MED PA'I PHYIR, DER THAL, TSAD MA'I NGOR YANG DAG KUN
RDZOB MED PA'I PHYIR TE, YANG DAG KUN RDZOB MED PA'I PHYIR,
KHYAB

STE, YOD NA TSAD MA'I NGOR KHYOD YOD PAS KHYAB PA'I PHYIR, DER
THAL, YOD NA TSAD MA'I GZHAL BYA YIN PAS KHYAB PA'I PHYIR RO,
,GZHAN YANG, THA SNYAD PA'I SHES PA LA LTOS TE LOG PA DANG, THA
SNYAD PA'I SHES PA'I

NGOR LOG PA GNYIS GTAN MI 'DRA BA STE, THA SNYAD PA'I SHES PA LA
LTOS TE YUL CAN LOG PA DANG THA SNYAD P'I SHES PA'I DOR YUL CAN
LOG PA GNYIS GTAN MI 'DRA BA'I PHYIR, DER THAL, THA SNYAD PA'I
SHES PA LA LTOS TE 'KHRUL SHES

YIN PA DANG THA SNYAD PA'I SHES PA'I NGOR 'KHRUL SHES YIN PA
GNYIS GTAN NAS MI 'DRA BA'I PHYIR, MA GRUB NA, THA SNYAD PA'I
SHES PA'I NGOR 'KHRUL SHES YIN NA THA SNYAD PA'I SHES PA LA LTOS
TE 'KHRUL SHES YIN PAS KHYAB PAR

THAL, RTAGS MA GRUB PA DE'I PHYIR, 'DOD NA, DBANG PO'I SHES PA
RNAMS CHOS CAN, DER THAL, DE'I PHYIR, DER THAL, 'KHRUL SHES YIN
PA'I PHYIR, 'DOD MI NUS TE, RIGS SHES LA LTOS TE 'KHRUL SHES YIN
PA'I PHYIR TE, RIGS SHES LA LTOS TE 'KHRUL SHES YIN PA'I PHYIR
TE LAM RIM CHEN MO LAS, DE RNAMS 'KHRUL BAR 'JOG

PA'I RGYU MTSAN SNANG BA LTAR GYI RANG GI MTSAN NYID KYIS GRUB
PA'I RANG BZHIN YOD MED DPYOD PA'I RIGS PA'I SHES PAS 'GRUB PA
YIN GYI THA SNYAD PA'I TSAD MAS GTAN MI 'GRUB PAS THA SNYAD PA'I
SHES PA LA LTOS TE 'KHRUL BA MA YIN

@16B NO; ;ZHES GSUNGS PA'I PHYIR, DBANG SHES RNAMS GANG LA LTOS
TE 'KHRUL SHES SU 'JOG PA'I SHES PA NI RIGS SHES DANG, GANG GI
DOR 'KHRUL SHES SU 'JOG PA'I SHES PA NI THA SNYAD PA'I SHES PA
YIN PAR GZHUNG 'DI LAS SHIN

TU GSAL BAR THON PA'I PHYIR RO,, 'DI'I RIGS PAS ZLA BA GNYIS
SNANG GI DBANG SHES GANG LA LTOS TE LOG SHES SU 'JOG PA'I SHES
PA NI ZLA BA GNYIS SNANG GI DBANG SHES KYI SNANG TSUL LTAR DU MA
GRUB PAR RTOGS PA'I TSAD MA DANG,

GANG GI NGOR LOG SHES SU 'JOG PA'I SHES PA NI ZLA BA GNYIS SNANG
GI DBANG SHES SU RTOGS PA'I TSAD MA 'JOG DGOS PAS CHES MI 'DRA
BA'I PHYIR, GZHAN YANG, GZUGS SOGS GANG LA LTOS TE YANG DAG PAR
'JOG PA'I SHES

PA NI YIN TSUL LA JI LTAR YIN MI DPYOD PA'I THA SNYAD PA'I TSAD
MA DANG, GANG GI NGOR YANG DAG PAR 'JOG PA'I SHES PA NI BDEN
'DZIN YIN PAS MI 'DRA STE, 'JIG RTEN PA'AM THA SNYAD PA'I TSAD
MA LA LTOS NAS YANG DAG DANG LOG PA'I KUN

RDZOB TU 'JOG PAR LAM RIM CHUNG NGUR GSUNGS KYANG, GZUGS SOGS
GANG GI NGOR YANG DAG PAR 'JOG PA'I SHES PA NI BDEN 'DZIN YIN PA
DE STONG MTHUN GYI DGONGS PA YIN PA LTAR YIG CHAR YANG GSUNGS
PA'I PHYIR RO, ,

SKABS 'DI'I YIG CHAR BSHAD TSUL MI 'DRA BA DU MA BKOD PA YIN PAS
RIGS PAS ZHIB TU DPYAD NAS 'THAD PA LEN DGOS KYI, KHYOD DANG
'DRA BAR YIG CHA'I PHYOGS GCIG TZAM LA ZHEN TE DE KHO NA 'THAD
KYI GZHAN NI MI 'THAD DO,

@17A *, ,CES BZUNG BA NI BLUN PO'I RTAGS SO,, /TZA\ ,,YANG
KHYOD KYIS THA SNYAD PA'I TSAD MA LA LTOS TE YANG DAG YOD PAR
THAL, 'DOD PA'I PHYIR, 'DOD NA, DE 'DRA'I YANG DAG YOD PA RIGS

SHES KYIS RTOGS PAR THAL, 'JIG RTEN PA'I SHES PA'I NGOR YANG DAG
KUN RDZOB YOD PAR RJE BDAG NYID CHEN POS MA GSUNGS PA'I PHYIR,
RTAGS KHAS, 'JIG RTEN SHES NGO LA LTOS PA'I YANG DAG KUN RDZOB
CHOS CAN, 'JIG RTEN PA'I SHES P'I

NGOR YOD PAR THAL, THA SNYAD BDEN PA YIN PA'I PHYIR, RTAGS KHAS,
'DOD NA, 'JIG RTEN SHES NGO LA LTOS PA'I YANG DAG KUN RDZOB DE
'JIG RTEN SHES NGOR YOD NA DE'I NGOR YANG DAG YOD RTEN DGOS LA,
DE'I NGOR MED NA KUN RDZOB BDEN PA MIN

DGOS LA, DE LTAR NA MED DGOS PA'I PHYIR, /19\ ,ZHES ZER TE, 'DI
NI GANG YANG MA SLAB CI YANG MI SHES PA'I GTAM YIN TE, 'JIG RTEN
PA'I SHES NGOR 'JIG SHES NGO LA LTOS TE YANG DAG KUN RDZOB YOD
KYANG,

'JIG RTEN PA'I SHES NGOR YANG DAG KUN RDZOB MED CES PA'I LAN BYA
REG GIS MA ZOS PA'I PHYIR, 'O NA KHYOD RANG LA 'JIG RTEN PA'I
SHES PA LA LTOS TE YANG DAG KUN RDZOB YOD NA YANG DAG KUN RDZOB
YOD PAS KHYAB PAR

THAL, DE GNYIS KA 'JIG RTEN PA'I SHES PA'I NGOR YOD NA YOD KHYAB
MNYAM DANG, MED NA MED KHYAB MNYAM YIN PA'I PHYIR, RTAGS KHAS,
'DOD NA, RTZA 'JUG GI RNAM BSHAD CHEN MO GNYIS DANG LAM RIM
CHUNG DU SOGS

@17B SU YANG DAG KUN RDZOB MED PAR BSHAD PA MI 'THAD PAR THAL
LO,, /TSA\ ,,KHO BOS 'JUG PA'I t'IKA CHEN LAS LOG PA'I KUN RDZOB
MED PAR GSUNGS PA LTA BUR BKOD PA LA, /18\ ,KHYOD KYIS

KUN RDZOB YIN NA, LOG PA'I KUN RDZOB YIN DGOS PAR THAL, YANG DAG
KUN RDZOB MED PA'I PHYIR, DER THAL, 'JIG RTEN SHES NGO'I YANG
DAG YOD KYANG THAL 'GYUR BA RANG LUGS KYI YANG DAG MED PA'I
PHYIR, ` ,

ZHES ZER TE, DE SHIN TU MI 'THAD DE, DE NI RANG TSIG DNGOS 'GAL
DU SONG BA NGO MI SHES PA'I GTAM YIN PA'I PHYIR, MA GRUB NA,
GZUGS SOGS DON LNGA CHOS CAN, LOG PA'I KUN RDZOB YIN PAR THAL,
KUN RDZOB YIN

PA'I PHYIR, KHYAB PA KHAS, 'DOD NA, DE CHOS CAN, 'JIG RTEN PA'I
SHES NGO LA LTOS TE LOG PA'I KUN RDZOB YIN PAR THAL, 'JIG RTEN
PA'I SHES NGOR LOG PA'I KUN RDZOB YIN PA'I PHYIR, MA KHYAB NA,
DNGOS 'GAL, DER THAL,

DE GNYIS KHYAD PAR MED PAR KHYOD KYIS KHAS BLANGS PA'I PHYIR,
'DOD NA, KUN RDZOB BDEN PA YIN NA, 'JIG RTEN PA'I SHES PA LA
LTOS PA'I LOG PA'I KUN RDZOB YIN PAS KHYAB PAR THAL LO,, \DZA/
,,KHO BOS DBANG SHES

RNAMS THA SNYAD PA'I SHES NGOR 'KHRUL PA YIN KYANG THA SNYAD
PA'I SHES PA LA LTOS TE 'KHRUL PA MIN PAR BSHAD PA LA, /19\
,KHYOD KYIS PHRAL GYI 'KHRUL RGYUS MA BSLAD PA'I DBANG SHES
RNAMS THA SNYAD PA'I

@18A *, ,TSAD MA'I NGOR 'KHRUL SHES YIN PAR THAL, DE'I NGOR
'KHRUL BA YIN PA'I PHYIR, 'DOD NA, DE 'KHRUL SHES SU RTOGS PA'I
THA SNYAD PA'I TSAD MA RANG DGA' BA YOD PAR THAL, DE'I NGOR

'KHRUL SHES YIN PA'I PHYIR, RTAGS KHAS, 'DOD NA, GNOD MED KYI
DBANG GI DRUG GI SHES PA CHOS CAN, 'JIG RTEN SHES NGO LA LTOS TE
YUL CAN LOG PA YIN PAR THAL, KHYOD 'KHRUL SHES SU RTOGS PA'I
'JIG RTEN PA'I

SHES PA RANG DGA' BA YOD PA'I PHYIR, RTAGS KHAS, ` ,ZHES ZER TE,
DE NI SHIN TU MI 'THAD PAR THAL, RANG GI TSIG LA'ANG GZHAN LA
'PHANGS PA'I SKYON DE DAG MTSUNGS PAR 'BYUNG BA'I PHYIR, MA GRUB
NA,

DBANG PO'I SHES PA RNAMS CHOS CAN, THA SNYAD PA'I TSAD MA'I NGOR
'KHRUL SHES YIN PAR THAL, 'KHRUL SHES YIN PA GANG ZHIG ,RIGS
SHES KYI NGOR 'KHRUL SHES MED PA'I PHYIR, 'DOD NA, DE CHOS CAN,
KHYOD 'KHRUL SHES

SU RTOGS PA'I THA SNYAD PA'I TSAD MA RANG DGA' BA YOD PAR THAL,
KHYOD THA SNYAD PA'I TSAD MA'I NGOR 'KHRUL SHES YIN PA'I PHYIR,
MA KHYAB NA, DNGOS 'GAL LO,, 'DOD NA, DE CHOS CAN, 'JIG RTEN
PA'I SHES PA LA LTOS TE

YUL CAN LOG PA YIN PAR THAL, KHYOD 'KHRUL SHES SU RTOGS PA'I
'JIG RTEN PA'I SHES PA RANG DGA' BA YOD PA'I PHYIR, RTAGS GSAL
KHYAB GSUM KHAS, GZHAN YANG, 'JIG RTEN PA'I SHES PA LA LTOS TE

@18B YANG DAG KUN RDZOB YOD KYANG, 'JIG RTEN PA'I SHES PA'I
NGOR MED PA'I KHYAD PAR NI MKHAS RLOM KHYOD LTA BU'I SPYOD YUL
TU MA GYUR KYANG, BLO GROS DANG LDAN PA RNAMS LA KHO BOS CUNG
ZAD 'CHAD NA, LUGS 'DIR SHES BYA YANG DAG PA DANG,

SHES BYA PHYIN CI MA LOG PA DANG, MA 'KHRUL PA'I SHES PA'I RNYED
DON DANG, DON DAM BDEN PA DANG, BDEN PA RNAMS DON GCIG YIN LA,
YANG DAG PA MA YIN PA'I SHES BYA DANG, SHES BYA PHYIN CI LOG
DANG, 'KHRUL BA'I SHES

PA'I RNYED DON DANG, KUN RDZOB BDEN PA DANG, RDZUN PA RNAMS DON
GCIG YIN PA NI RANG RGYUD 'GOG PA'I SKABS KYI TSIG GSAL GYI
DGONGS PA YIN NO,, DES NA YANG DAG PA'I KUN RDZOB MED DE, DON
DAM BDEN PAR GYUR BA'I KUN

RDZOB MED PA'I PHYIR, 'JIG RTEN PA'I SHES PA'I NGOR YANG DAG KUN
RDZOB MED DE, DE'I NGOR DON DAM BDEN PA MED PA'I PHYIR, 'JIG
RTEN PA'I SHES PA LA LTOS TE YANG DAG KUN RDZOB YOD DE, 'DI'I
YANG DAG NI DBU MA PA LA GRAGS PA'I

BDEN PA LA MI BYED KYI, 'JIG RTEN NA GRAGS PA'I BDEN PA LA BYED
PA'I PHYIR, DER THAL, 'JIG RTEN NA RTA DANG SGYU MA'I RTA GNYIS
RIM BZHIN BDEN PA DANG RDZUN PAR GRAGS PA'I PHYIR, KHYEB STE,
SKABS 'DI'I YANG LOG NI 'JIG

RTEN PA LA LTOS PA'I BDEN RDZUN LA BYED PA'I PHYIR TE, DE LTAR
YIN PAR MKHAS GRUB CHEN PO LCANG SKYA ROL PA'I RDO RJES KYANG
BSHAD LA, RANG RE'I YIG CHAR YANG SKABS 'GAR DE LTAR BSHAD PA'I
PHYIR DANG, SKABS 'DI'I

@19A *, ,YANG LOG GI MTSAN GZHIR RIM BZHIN GZUGS SOGS DANG
GZUGS BRNYAN SOGS BZHAG PAS KYANG BLO GROS KYI MIG YOD NA LNGAR
LTAR YIN PAR GSAL PAR GO NUS PA'I PHYIR RO,

DE LTAR MA YIN PAR BDEN 'DZIN GYI NGOR BDEN PA YIN PAS YANG DAG
DANG, 'JIG RTEN PA'I TSAD MA'I DOR RDZUN PA YIN PAS SKABS 'DI'I
LOG PAR 'JOG NA NI, GZUGS BRNYAN SOGS SKABS 'DI'I YANG DAG DANG,

GZUGS SOGS KYANG SKABS 'DI'I LOG PAR THAL PAR 'GYUR TE, GZUGS
BRNYAN SOGS NI BDEN 'DZIN GYI NGOR BDEN PA DANG, GZUGS SOGS NI
'JIG RTEN PA'I TSAD MA'I DOR RDZUN PA YIN PA'I PHYIR,

RANG RGYUD PA RNAMS NI SHES BYA YANG DAG PA DANG SHES BYA PHYIN
CI MA LOG PA DANG, MA 'KHRUL PA'I SHES PA'I RNYED DON GANG RUNG
YIN NA, DON DAM BDEN PA YIN PAS KHYAB PAR MI 'DOD DE, DE'I LUGS
LA GZUGS LA SOGS

PA'I KUN RDZOB BDEN PA RNAMS KYANG SHES BYA YANG DAG PA YIN PA'I
PHYIR TE, DE DAG RANG MTSAN SNANG BA LA LTOS TE MA KHRUL PA'I
SHES PA'I RNYED DON YIN PA'I PHYIR, RANG MTSAN SNANG BA LA LTOS
TE MA 'KHRUL PA'I SHES PA'I

RNYED DON NI SHES BYA YANG DAG PA'I 'JOG BYED YIN PA'I PHYIR,
LEGS BSHAD SNYING PO LAS, SHES PA RANG MTSAN SNANG BA LA LTOS TE
MA 'KHRUL BA'I RNYED DON NI SHES BYA YANG DAG PA'I 'JOG BYED DU
'GRUB PAS, ZHES GSUNGS PA'I PHYIR, SHES

@19B PA NI RANG GSAL BAR SNANG BA'I BLO LA RANG GI MTSAN NYID
KYIS GRUB PAR SNANG BA LTAR DU YOD PAS YUL CAN LA YANG LOG GNYIS
MI BYED KYANG, GZUGS SOGS DANG GZUGS BRNYAN SOGS RIM BZHIN RANG
GSAL BAR SNANG BA'I BLO LA

JI LTAR SNANG BA LTAR GYI RANG GI MTSAN NYID KYIS YOD PA DANG
MED PA'I PHYIR YANG DAG PA DANG LOG PA'I KUN RDZOB TU 'DOD DO,
,THAL 'GYUR BAS SHES BYA YANG DAG DANG KUN RDZOB BDEN PA GNYIS
'GAL BAR 'DOD PAS YANG DAG KUN RDZOB MED

BZHED LA, CHU DANG SMIG RGYU LTA BU LA 'JIG RTEN NA YANG DAG PA
DANG LOG PA DANG, MI BSLU BA DANG BSLU BA'I KHYAD PAR YOD PAR
GRAGS PA LTAR, 'JIG RTEN PA'AM THA SNYAD PA'I TSAD MA LA LTOS TE
YANG DAG PA DANG LOG PA'I KUN RDZOB GNYIS

YOD PAR BZHED DO, ,YANG DAG KUN RDZOB CES PA'I YANG DAG DANG,
'JIG RTEN PA'I SHES PA LA LTOS PA'I YANG DAG CES PA'I YANG DAG
NI MING 'DRA YANG DON MI 'DRA STE, YANG DAG SNGA MA NI DBU MA PA
LA GRAGS PA'I BDEN PA DANG, YANG DAG PHYI

MA NI 'JIG RTEN GRAGS PA'I BDEN PA LA BYED PA'I PHYIR, DPER NA
MI LA LA YOD LA LA MED CES PA'I LA LA DON GCIG MIN PA BZHIN NO,,
/WA\ ,,KHO BOS RANG RE'I YIG CHAR SHES SGRIB ZHIG PA SHES SGRIB
YIN

PA DANG, RGYUN MTHA' BA'I RGYUD LA SHES SGRIB ZHIG PA MED PA
DANG, 'DAS MA 'ONGS SU 'JOG PA LA GTAN BRLAG MA YIN PA DGOS PAR
BSHAD KYANG, ZHES PA LA, /20\ ,KHYOD KYIS SHES SGRIB ZHIG PA
CHOS CAN

@20A *, ,RGYUN MTHA' BA'I RGYUD LA DGAG ZIN PAR THAL, SHES
SGRIB YIN PA'I PHYIR, DE LTAR MIN NA SHES SGRIB KYI ZHIG PA LA
SHES SGRIB SKAD CIG GNYIS PA 'JOG PAR THAL, KHYOD KYIS RDZAS
RGYUN GCIG 'JOG

PA'I PHYIR, 'DOD NA, BAR CHAD MED LAM ZHIG PA LA RNAM GROL LAM
'JOG PAR THAL, 'DOD PA'I PHYIR, 'DOD NA, RNAM GROL LAM CHOS CAN,
ZHIG PA YIN PAR THAL, BAR CHED MED LAM GYI ZHIG PA YIN PA'I
PHYIR, RTAGS KHAS

'DOD NA, MTHONG LAM BAR CHAD MED LAM CHOS CAN, ZHIG PA YIN PAR
THAL, CHOS MCHOG THA MA'I YE SHES KYI ZHIG PA YIN PA'I PHYIR,
RTAGS KHAS, 'DOD NA, DNGOS PO YIN NA ZHIG PA YIN PAS KHYAB PAR
THAL, 'BRAS BU YIN NA,

RGYU'I ZHIG PA MIN DGOS PA'I PHYIR, RTAGS KHAS, ~ ,ZHES ZER, DE
NI BSNYON 'DINGS PA'I TSIG YIN TE, KHO BOS SHES SGRIB ZHIG PA LA
SHES SGRIB SKAD CIG GNYIS 'JOG PAR SKABS GANG DU YANG MA BSHAD
P'I

PHYIR, KHYOD KYIS RDZAS RGYUN GCIG 'JOG PA'I PHYIR ZHES ZER BA
YANG MNGON SUM LA BSNYON PA'I TSIG YIN TE, KHO BOS SHES SGRIB
ZHIG PA LA SHES SGRIB KYI RDZAS RGYUN GCIG 'JOG PAR SKABS GANG
DU YANG MA BSHAD PA NI

MNGON SUM GYIS 'GRUB PA'I PHYIR, GZHAN YANG, CHOS MCHOG THA MA'I
YE SHES KYI ZHIG PA YIN PA'I PHYIR, RTAGS KHAS, ZHES ZER BA
DANG, 'BRAS BU YIN NA, RGYU'I ZHIG PA YIN DGOS PA'I PHYIR, RTAGS
KHAS, ZHES

@20B ZER BA SOGS NI RIGS LAM LA BLO KHA MA PHYOGS PA'I GTAM YIN
TE, KHO BO LA DE 'DRA'I KHAS LEN MED LA, RTAGS KHAS ZHES PA NI
RTAGS PHYOGS SNGA MAS KHAS BLANGS PA'I DON YIN PAR KHA DOG DKAR
DMAR GYI RTZIS TSUL

SLOB BZHIN PA'I BYIS PA CHUNG DUS KYANG SHES PA'I PHYIR, GZHAN
YANG, SHES SGRIB ZHIG PA SHES SGRIB MA YIN NA, SHES SGRIB ZHIG
PA LA SHES SGRIB SKAD CIG GNYIS PA 'JOG DGOS PAR THAL, KHYOD KYI
GZHAN LUGS 'GOG

TSUL 'THAD PA'I PHYIR, 'DOD NA, BUM PA ZHIG PA LA BUM PA SKAD
CIG GNYIS PAR 'JOG PAR THAL, BUM PA ZHIG PA BUM PA MA YIN PA'I
PHYIR, KHYAB PA KHAS, MA GRUB NA, MAR ME SHI BA MAR ME YIN PAR
THAL LO, ,

RANG RE'I YIG CHAR LAS ZHIG PA LAS YIN PA DANG, SHES SGRIB ZHIG
PA SHES SGRIB YIN PAR BSHAD KYANG DPYAD GZHI SHIN TU CHE STE,
RGYA GZHUNG KHUNGS THUB DANG RJE YAB SRAS KYI GZHUNG DU LAS ZHIG
PA LAS 'BRAS BU

'BYUNG BAR GSUNGS PA YOD KYI, LAS ZHIG PA LAS YIN PAR GSUNGS PA
MED PAS NA SHES BYED KYI LUNG MED LA SGRUB BYED KYI RIGS PA YANG
MA BSHAD PA'I PHYIR RO,, GZHAN YANG, LAS ZHIG PA LAS MA

YIN TE, LUS KYI LAS ZHIG PA LUS KYI LAS MA YIN PA'I PHYIR, MA
GRUB NA, LUS KYI LAS ZHIG PA CHOS CAN, LUS KYI LAS MA YIN PAR
THAL, GZUGS MA YIN PA'I PHYIR, MA GRUB NA, DER THAL, LDAN MIN
'DU

@21A *, ,BYED YIN PA'I PHYIR TE, ZHIG PA YIN PA'I PHYIR, KHYAB
STE, ZHIG PA LDAN MIN 'DU BYED YIN PA'I PHYIR TE, DE LTAR RTZA
SHE'I t'IKA CHEN LAS GSUNGS PA'I PHYIR RO, ,GZHAN YANG, SHES
SGRIB ZHIG PA

SHES SGRIB MA YIN TE, DE RGYUN MTHA'I PA'I RGYUD LA YOD PA'I
PHYIR, DER THAL, SHES SGRIB ZAD PA RGYUN MTHA' PA'I RGYUD LA YOD
PA'I PHYIR, KHYAB STE, SHES SGRIB ZAD PA DE SHES SGRIB ZHIG PA
YIN PA'I PHYIR, DER THAL, SHES SGRIB

ZHIG PA LA SKAD CIG RE RE ZHIG PA DANG RGYUN GYI ZHIG PA GNYIS
YOD PA LA DE GNYIS KA DNGOS PO YIN PA'I PHYIR TE, SKAD CIG RE
RES ZHIG PA DNGOS PO YIN PAR TSIG GSAL LAS GSUNGS PA'I DON RTZA
SHE'I RAB BYED BDUN PA'I t'IKA CHEN TU

SHIN TU GSAL BAR GSUNGS SHING, RGYUN GYI ZHIG PA DNGOS PO YIN
PAR RIGS PA DRUG BCU PA RTZA 'GREL LAS GSUNGS PA'I DON YANG DER
GSAL BAR BKA' STZAL BA'I PHYIR RO, ,GZHAN YANG, SHES SGRIB ZAD
PA'AM RGYUN CHAD PA DE

SHES SGRIB ZHIG PA YIN TE, DE ZHIG PA YIN PA GANG ZHIG, DE'I
ZHIG RGYU'I DNGOS PO LA SHES SGRIB LAS GZHAN 'JOG RGYU MED PA'I
PHYIR, DANG PO GRUB STE, MAR DANG SDONG PO ZAD PA DE ZHIG PA YIN
PA'I PHYIR TE, MAR DANG SDONG PO ZAD PA

MAR ME SHI BA'I RGYUR GSUNGS PA DE ZHIG PA DNGOS POR SGRUB PA'I
SHES BYED YIN PA'I PHYIR, GZHAN YANG, RGYUN MTHA' PA'I RGYUD LA
SHES SGRIB ZHIG PA YOD PAR THAL, RGYUN MTHA' PA'I RGYUD KYI SHES
SGRIB ZHIG PA DE SHES SGRIB KYI RIGS 'DRA

@21B MA 'ONGS PA MI SKYE BA'I RGYU YIN PA'I PHYIR TE, NYON
MONGS RGYUN CHAD PA DE NYON MONGS DE'I RIGS 'DRA MA 'ONGS PA MI
SKYE BA'I RGYU YIN PA'I PHYIR, RTZA SHE'I t'IKA CHEN LAS, NYON
MONGS LA SOGS PA'I RGYU RKYEN RGYUN CHAD PA LAS PHYI MA'I RIGS
'DRA

MI SKYES PA NI MYANG 'DAS SU MI BYA STE, DE NI RGYU SNGA MA ZAD
BAS BSKYED PA'I MA 'ONGS PAR BSHAD ZIN PA'I PHYIR RO, ,ZHES
GSUNGS PA'I PHYIR, GZHAN YANG, RGYUN MTHA' PA'I RGYUD LA SHES
SGRIB ZHIG PA YOD PAR THAL, RGYUN MTHA'I BAR

CHAD MED LA MTHOB KHA MA'I RGYUD KYI SHES SGRIB DE'I ZHIG PA NI
RGYUN MTHA' PA'I RGYUD LA SKYES DGOS PA'I PHYIR, MA GRUB NA,
DE'I RGYUD KYI SHES SGRIB CHOS CAN, KHYOD ZHIG PA KHYOD KYI RJES
SU SKYES PAR THAL, KHYOD ZHIG PA KHYOD KYI 'BRAS BU YIN PA'I
PHYIR, MA GRUB NA, DE CHOS CAN, KHYOD ZHIG PA

KHYOD KYI 'BRAS BU YIN PAR THAL, KHYOD 'DUS BYAS YIN PA'I PHYIR,
KHYAB PA YIG CHAR KHAS, DES NA RANG RE'I YIG CHAR LAS ZHIG PA
LAS YIN PA DANG, SHES SGRIB ZHIG PA SHES SGRIB YIN PA DANG, 'DAS
MA 'ONGS SU 'JOG PA LA GTAN ZAD

DANG GTAN BRLAG MA YIN PA ZHIG DGOS PAR GSUNGS PA RNAMS NI SNGA
MA'I BRGYUN NA MKHAS BLANGS KYI RGYUN LTAR BKOD PA MA GTOGS RANG
LUGS SU KHAS LEN DU MI RUNG STE, RTZA 'JUG GI RNAM BSHAD CHEN MO
GNYIS DANG 'GAL BA'I PHYIR RO,

DES NA RANG RE'I YIG CHAR BSHAD TSUL MI 'DRA BA MANG PO BKOD PA
NI BLO GSAR BA RNAMS DPYAD PA 'JUG CHED YIN BAS NA, DE DAG THAMS
CAD SGRA JI BZHIN PAR ZHEN PAR MI BYA BAR GZHUNG CHEN MO SPYI
DANG KHYAD PAR RJE BDAG NYID CHEN PO'I

@22A *, ,LEGS BSHAD RNAMS DANG BSDUN NAS DE DANG DGONGS PA
MTHUN PAR BYAS TE KHAS BLANGS NA KUN MKHYEN 'JAM DBYANGS BZHAD
PA'I RDO RJES BSHAD TSUL MI 'DRA BA DU MA BKOD PA'I DGOS PA'ANG
'GRUB

BAR 'GYUR BAS SHIN TU LEGS SO, ,'DIR SMRAS PA, BSTAN 'DZIN DAM
PAS LOG SMRA TSAR GCOD PA, ,BSTAN PA'I DAG THER GONG NA MED PA
STE, ,BDAG CAG LTA BU PHAN TSUN 'GRAN 'DOD KYIS, ,RTZOD BYAS
RTEN BZANG DON

MED GTONG BA'I RGYU, ,'ON KYANG MANG THOS RIGS SMRA GO RshA KHA,
,RTZOD DAG BSER 'US JI TZAM RAB BSKYOD PA, ,DE TZAM LEGS BSHAD
DRI BZANG CHER SDANG STE, ,SHES 'DOD TSA GDUNG SEL BA CHOS NYID
LAGS, ,'DIR BYUNG

RGOL BA GNYIS KYIS GTZOR BYAS PA'I, ,'DIR 'BREL 'GRO KUN TSE
RABS THAMS CAD DU, ,CHAGS SDANG PHRAG DOG SOGS DANG MA 'DRIS
PA'I, ,CHOS KYI 'BREL GTAM RGYUN DU BYED PAR SHOG, ,,CES RDO
RAMS

PA LEGS TSOGS KYI RTZOD YIG GI LAN GSAL PAR BKOD PA SMRA NGAN
MUN SEL SGRON ME ZHES BYA BA 'DI NI, SNGAR GZHUNG LUGS RAB
'BYAMS SMRA BA'I DGE BA'I SHES GNYEN BLO BZANG DAR RGYAS DPAL
BZANG POS RTZOD YIG

'DI LA LAN ZHIG DGOS BSKUL MA MDZAD PA DON YOD PAR BYA BA'I CHED
DU MANG DU THOS SHING RIGS PA SMRA BA SBRANG BTZUN NGAG DBANG
DPAL LDAN GYIS BRIS PA'O,, ,,BDE CHEN LHUN GRUB GLING DUD BAR DU
BSGRUBS PA'O,, ,,

@22B [BLANK PAGE]

