*, ,DGE LDAN BKA' BRGYUD RIN PO CHE'I ZAB LAM BRGYUD PA'I RNAM
PAR THAR PA MDOR BSDUS GTER GYI KHA BYANG LTA BU BZHUGS, ,

@001A #, ,NA MO GU RU MANYDZU GHO sh'A YA, BSLU MED BLA MA MCHOG
GSUM ZHABS SEN 'OD, ,RTEN BYED PADMO'I PHRENG BA'ANG SPYIR
BCINGS TE, ,DGE LDAN BKA' BRGYUD DAM PA DE DANG

DE'I; ;PHYAG MTSAN JI LTAR BYON TSUL MDOR BSDUS BRJOD, ,'DIR
RGYAL BA DBEN SA PA CHEN PO'I BKA' BRGYUD CHU MGO GANGS LA THUG
PA LTA BU'I THUN MONG DANG THUN MONG MA YIN PA'I JI LTAR

BRGYUD PA'I RIM PA BRJOD PAR BYA STE, DE YANG, THUN MONG BA NI,
BKA' GDAMS GSAR RNYING THAMS CAD MI MTHUN PA MED PA'I THOG MA
NI, THUB DBANG RDO RJE 'CHANG NAS, RGYAL TSAB DAM PA

BYAMS MGON, SLOB DPON 'PHAGS PA THOGS MED SOGS LA BRGYUD PA'I
RGYA CHEN SPYOD PA DANG, RJE BTZUN 'JAM DBYANGS, SHING RTA CHEN
PO KLU SGRUB SOGS LA BRGYUD PA'I ZAB MO LTA

@002A *, ,PA DANG, TEE LO N'A RO SOGS LA BRGYUD PA'I NYAMS LEN
BYIN RLABS BRGYUD PA RNAMS YONGS SU RDZOGS PA JO BO RJE DPAL MAR
ME MDZAD YE SHES LA MNGA' ZHING, DE NAS KYANG

GZHUNG GDAMS NGAG SO SOR GYES PA LAS, RJE THAMS CAD MKHYEN PAS
LHO BRAG GRUB CHEN NAM MKHA' RGYAL MTSAN DANG, BKA' GDAMS KYI
GDAMS PA'I MDZOD 'DZIN PA GRVA SKOR MKHAN CHEN CHOS

SKYABS BZANG PO GNYIS LA BZHUGS PA'I GDAMS NGAG MTHA' DAG LEGS
PAR GSAN PA LTAR, LAM RIM GSOL 'DEBS LAM MCHOG SGO 'BYED JI LTA
BA BZHIN YIN LA, DE DAG GI SNYING PO'I NYE

BAR BRGYUD PA NI, NYE BRGYUD GSOL 'DEBS DNGOS GRUB SNYE MA LTAR
DANG, THUN MONG MA YIN PA'I SNYAN BRGYUD SPRUL PA'I GLEGS BAM
DANG BCAS PA'I BRGYUD PA NI, RJE BTZUN 'JAM DBYANGS KYI DRUNG DU

RJE THAMS CAD MKHYEN PA TZONG KHA PA CHEN POS LEGS PAR GSAN PA
YIN NO, ,DES NA, RJE RGYAL BA GNYIS PA'I RNAM PAR THAR PA THUN
MONG BA DANG, GSANG BA'I RNAM PAR THAR PA RAGS PA TZAM NI MKHAS
GRUB

@002B THAMS CAD MKHYEN PAS MDZAD PA YONGS SU GRAGS PA LAS LHAG
PA SPROR MED MOD, 'ON KYANG RNAM THAR DAD PA'I 'JUG DOGS SU,
BDAG NYID CHEN PO MTSAN BRJOD PAR DKA' BA 'DI NI BSKAL PA DPAG
TU MED PA'I SNGA ROL NAS,

SA BCU YONGS SU RDZOGS PAR MDZAD DE, MA DAG PA'I 'JIG RTEN GYI
KHAMS RNAMS SU YANG, LA LA LA NI 'KHOR LOS BSGYUR BA DANG, LA LA
LA NI KHAMS KYI RGYAL PO DANG, 'GA' ZHIG TU NI BRGYA BYIN DANG,
TSANGS PA'I

GZUGS DANG, DE BZHIN DU BYANG CHUB SEMS DPA' KHYIM PA DANG, RAB
TU BYUNG BA'I TSUL LA SOGS PA GDUL BYA DANG 'TSAMS PA'I SKU'I
RNAM PAR 'PHRUL PA DPAG TU MED PA, JI LTAR NAM MKHA'I LAM LAS
ZLA BA'I DKYIL

'KHOR GCIG NYID KYIS, SA'I STENG DU CHU SNOD THA DAD PA SNA
TSOGS PA ZHIG GI NANG DU CIG CAR RANG GI GZUGS BRNYAN STON PA DE
BZHIN DU 'BAD RTZOL MED PAR NYI BAR BSTAN PA LAS, BDAG CAG RNAMS
LA NI, 'U BU CAG

RANG DANG 'GRO BA RIS MTHUN PAR SKYE BA BZHES PA'I DGE BA'I
BSHES GNYEN NYID KYI RNAM PAR BSTAN PAS DON MDZAD DO ZHES BYA
BAR KHONG DU CHUD PAR BYE BA YIN PA GOR MA CHAG STE, 'DI LA BDAG
NYID YID CHES PAR

BYA BA'I LO RGYUS KYI GTAN TSIGS GTAM DU GLENG BA'ANG THOS SO,
,DE LTA MOD KYIS TSUL DE NI SKYE BA PHAL MO CHE DAG GIS 'PHAM
PAR BYA DKA' BA'I GNAS YIN PA'I PHYIR DANG, BDAG CAG DAD PA DANG
BSAM PA'I

@003A *, ,STOBS DMAN PA DAG GI RANG BZHIN DANG SKAL BA JI LTA BU
YIN PA NYE BAR GZIGS PA'I DBANG GIS, ,BDAG NYID KYANG DON 'DI
ZHAL GYIS 'CHES PAR MI MDZAD PA'I PHYIR, GNAS 'DI NI GSANG BAR
BGYI

BAR MI NUS SO, ,ZHES GSUNGS PA LTAR, BDAG CAG LTA BUS RANG STOBS
KYIS DE NI 'DI DAG SMRA BAR GA LA NUS, 'ON KYANG, RJE BTZUN
BYAMS MGON GYIS, JI LTAR SGRON GLOG NOR BU NYI ZLA LA, ,BRTEN
NAS MIG DANG LDAN PA

BLTA BA BZHIN, ,DE BZHIN DON CHEN CHOS SPOBS 'ONG MDZAD PA,
,THUB LA BRTEN NAS 'DI NI RAB TU BSHAD, ,CES GSUNGS PA LTAR,
RGYAL BA THAMS CAD KYI YAB RJE BTZUN 'JAM PA'I DBYANGS DANG,
MTHU STOBS KYI

DBANG PHYUG DPAL LDAN GSANG BA'I BDAG PO'I BKA' 'GYUR BA MED PA
YANG DAG PAS BSTAN PA BZHIN CUNG ZAD BRJOD NA, DE YANG, BLA MA
RTOGS LDAN 'JAM DPAL RGYA MTSO LA, RJE BTZUN 'JAM PA'I DBYANGS
KYI SKU DANG

GSUNG GI SNANG BA RGYUN CHAGS SU 'BYUNG BA YOD PA LTAR, RJE BLA
MA'I MDZAD PA RNAM THAR, SKU TSE SNGON MA'I RABS, 'TSANG RGYA
BA'I MDZAD PA JI LTAR STON SOGS YANG YANG GSOL BA BTAB NAS ZHUS
PA NA, BKA' LAS, SNGON

BSKAL PA GRANGS MED DPAG TU MED PA'I SNGA ROL DU, DE BZHIN
GSHEGS PA DBANG PO'I TOG BYA BA 'JIG RTEN DU BYUNG STE, 'KHOR
TSOGS RGYA MTSO'I DBUS SU THEG PA MCHOG TU GYUR PA RDO RJE'I
THEG PA'I CHOS KYI 'KHOR

@003B LO BSKOR BAR MDZAD DO, ,DE'I TSE, RJE BDAG NYID CHEN PO
'DI NYID RJE BTZUN 'JAM DBYANGS KYI SRAS KYI THU BO, ,GZUNGS
DANG, SPOBS PA DANG, MNGON PAR SHES PA DANG, TING NGE 'DZIN
DANG, BDEN GNYIS MNGON SUM DU GZIGS PA

DAG PA'I YE SHES LA SOGS PA YON TAN BSAM GYIS MI KHYAB PA DANG
LDAN PAR GYUR TO, ,DE NAS, RJE BTZUN 'JAM DBYANGS 'KHOR DANG
BCAS PA DE BZHIN GSHEGS PA DBANG PO'I TOG RDO RJE'I THEG PA'I
CHOS 'KHOR BSKOR

BA'I MDUN SAR GSHEGS SHING BZHUGS PA NA, BCOM LDAN 'DAS RGYAL BA
DBANG PO'I TOG GIS TSANGS PA'I DBYANGS KYIS, BYANG CHUB SEMS
DPA' GANG DAG MA DAG PA'I ZHING KHAMS GRANGS MED PA RNAMS SU,
ZAB MO DBU

MA'I LAM DANG 'BREL BA'I RDO RJE'I THEG PA'I LAM BZANG LUS DANG
SROG LA MA LTA BAR RGYAS PAR BYED PA DE NI, RGYAL SRAS RNAMS KYI
RLABS CHEN SPYOD PA RGYA MTSO'I RAB DANG, PHUL DANG, MCHOG TU
GYUR PA'I ZHES SENG GE'I SGRA

BSGRAGS PA NI, BDAG NYID CHEN PO 'DI SNYING STOBS CHES CHER
RGYAS PAS, 'KHOR TSOGS RGYA MTSO'I DBUS SU BZHENGS TE, ZHUM PA
MED PA'I SGRA DBYANGS KYIS, DENG NAS BRTZAMS TE, LUS DANG SROG
LA MI LTA BAR, MA DAG PA'I

ZHING GRANGS MED PAR ZAB MO DBU MA'I LAM DANG 'BREL BA'I RDO
RJE'I THEG PA'I LAM BZANG RGYAS PAR BYA'O ZHES, DE BZHIN GSHEGS
PA DBANG PO'I TOG SOGS PHYOGS BCU'I RGYAL BA SRAS BCAS DBANG DU
BZHAG STE DAM BCAS SHING

@004A *, ,BDEN PA'I TSIG GI SGRA DBYANGS BSGRAGS SO, ,DE'I TSE,
DE BZHIN GSHEGS PA DBANG PO'I TOG SOGS PHYOGS BCU'I SANGS RGYAS
THAMS CAD KYIS, LEGS SO, ,KHYOD NI BYANG CHUB SEMS DPA' SNYING

STOBS CHEN PO'I ZHES DBUGS DBYUNG ZHING, DE NAS BZUNG STE SANGS
RGYAS KYI ZHING THAMS CAD DU'ANG BDAG NYID CHEN PO DE'I MTSAN,
BYANG CHUB SEMS DPA'I SNYING STOBS CHEN POR GRAGS SO, ,DE NAS
RGYAL BA DBANG PO'I TOG

SKU LAS 'OD ZER GYI TSOGS BYE BA DPAG TU MED PA 'GYED CING, ZHAL
'DZUM PA DANG LDAN PAS, KHYOD KYIS JI LTAR DAM BCAS PA BZHIN DU,
DENG NAS BZUNG STE, MA DAG PA'I ZHING GRANGS MED PA RNAMS SU MDO
SNGAGS KYI

DAM CHOS RGYAS PAR BYAS TE, MTHAR GYIS NGO MTSAR RMAD BYUNG
BKOD
PA'I ZHING DU, DE BZHIN GSHEGS PA SENG GE'I NGA RO ZHES BYA BA'I
RDZOGS PA'I SANGS RGYAS SU 'GYUR RO ZHES LUNG BSTAN PAR MDZAD
DO, ,ZHES RJE BTZUN

'JAM PA'I DBYANGS KYIS, BLA MA RTOGS LDAN 'JAM DPAL RGYA MTSO LA
RGYAS PAR GSUNGS TE, GSANG BA'I BDAG PO PHYAG NA RDO RJES,
'TSANG NAM RGYA NGAS MI STON, 'JAM DBYANGS KYIS STON PAR 'GYUR
RO, ,ZHES

GSUNGS PA YANG 'DI LA DGONGS PA YIN NO, ,GTAN TSIGS 'DI DAG LAS
NI, RJE BLA MA 'DI NYID BSKAL PA MANG PO'I SNGON NAS, BLA NA MED
PA'I BYANG CHUB MNGON DU MDZAD PAR NGES TE, BDE GSHEGS DBANG

@004B PO'I TOG BYON PA'I DUS, BLA MED KYI SNGAGS LAM LA GNAS PAR
GRUB PA GANG ZHIG ,SO SKYE RANG BZHIN PA YANG DBANG BZHI THOB LA
DAM TSIG DANG SDOM PA MA NYAMS NA, BSGOM PA SOGS MA BYAS KYANG,
SNYIGS DUS KYI

SKYE BA BCU DRUG TSUN LA NGES PAR RDO RJE 'CHANG GI GO 'PHANG
'THOB PAR RGYUD SDE RNAMS SU GSUNGS PAS 'GYUR MED LUNG RIGS KYIS
GRUB PA'I PHYIR, DE BZHIN DU, GSANG BA'I BDAG PO PHYAG NA RDO
RJES KYANG RJE BLA MA'I THUN

MONG DANG THUN MONG MA YIN PA'I RNAM THAR RGYAS PAR GSUNGS
SHING, ,DE DAG GI SNYING PO, DE BZHIN GSHEGS PA DBANG PO'I TOG
GI LUNG BSTAN DANG MTHUN PA MDOR BSDUS NI, GSANG 'DZIN LAS KYI
RDO RJE LA, ,SNGON NAS

LAS KYIS 'BREL PA YI, ,BLO BZANG GRAGS PA 'DI NYID NI, ,SANGS
RGYAS KUN GYI SPRUL PA STE, ,PAn CHEN RKYANG GI LUS BZUNG NAS,
,MDO DANG SNGAGS KYI DON BSHAD CING, ,NGES PA KHO NAR 'TSANG
RGYA'O, ,RGYA GAR RGYA NAG BAL

PO DANG, ,DBUS GTZANG MDO KHAMS YUL PHYOGS SU, ,SKYE BA BZUNG
GIN 'GRO KUN RNAMS, ,THAR PA'I LAM LA 'DREN PAR BYED, ,'JAM PA'I
DBYANGS NI LHAG PA'I LHA, ,DBYANGS CAN MA NI LAS RGYA STE, ,NGES
PA KHO NAR BYANG

CHUB PA'I, ,'PHAGS PA'I SLOB MA 'DU BAR BYED, ,LUS 'DI BOR NAS
DGA' LDAN DU, ,BYAMS PA'I DRUNG 'GRO CHOS NYAN 'GYUR, ,'JAM DPAL
SNYING PO ZHES BYA BA, ,SEMS CAN KUN LA BRTZE BAR BLTA, ,DE NI
SA BCU'I

@005A *, ,MTHAR PHYIN TO, ,ZHES GSUNGS SHING, KHYAD PAR DU, NGA
LAG NA RDO RJES KYANG MA TI BHA DRA K'I RTI SHR'I'I YON TAN GYI
MTHA' RTOGS PAR MI NUS GSUNGS, DES NA, 'PHAGS PA PHYAG NA RDO
RJE NI, DON DNGOS PO'I

GNAS TSOD LA, KALPA GRANGS MED PA'I SNGA ROL NAS SANGS RGYAS PAR
BSHAD LA, DES KYANG RJE THAMS CAD MKHYEN PA'I YON TAN GYI MTHA'
MI RTOGS PAR GSUNGS PA LA, RNAM DPYOD DANG LDAN PAS TSUL BZHIN
BSAM PAR BYA'O, ,

'GOS LO THAMS CAD MKHYEN PAS KYANG, RJE BTZUN DE'I BKA' DRIN
LAS, ZHAL MA MTHONG ZHING, SA PHYOGS RING NA GNAS PA'I RAB TU
BYUNG BA DAG KYANG, DRAS DRUB MA DANG GDING LHUNG LA SOGS PA'I
YO BYAD BSREL BA DANG, PHYI ROL

YANG SDUD MA SPANGS TE, ZLA GAM GYON PA DANG, ZHVA'I KHA DOG
KYANG GSER MDOG LTA BU BYED PA 'DI YIN NO, ,'DI DAG NI THUN MONG
DU SNANG BA'I CHE BA TZAM ZHIG BRJOD PA STE, GSANG BA'I BDAG PO
PHYAG NA RDO RJES, MKHAN CHEN

LAS KYI RDO RJE LA BKA' STZAL BA'I YI GE LAS, NGA LAG NA RDO
RJES KYANG MA TI BHA DRA K'I RTI SHR'I'I YON TAN GYI MTHA' RTOGS
PAR MI NUS SO GSUNGS, TSAD MA LAS NI, 'DI'I PHYI MA LA DGA' LDAN
DU, BYANG CHUB SEMS DPA'

'JAM DPAL SNYING POR 'GYUR RO, ,ZHES BYA BA DANG, MA 'ONGS PA
NA, DE BZHIN GSHEGS PA SENG GE'I NGA RONG 'GYUR RO ZHES BYA BA
DAG LA, YID 'KHYOG PA MED PAS BSAMS NA, SHIN TU MTHO BA'I SA LA
BZHUGS

@005B PA ZHIG ,'DIR SEMS CAN GYI DON DU BYON NO ZHES BYA BAR
NGES SO, ,ZHES GSUNGS PA NI, BSREGS BCAD BRDAR BA'I GSER DANG
MTSUNGS PA RNAM PAR DPYOD PAS LEGS PAR BRTAGS PA'I GSUNG NGO,
,DE YANG, RJE BTZUN

'JAM PA'I DBYANGS KYIS GSUNGS PA'I LUNG BSTAN GSANG BA'I ME LONG
LAS NI, BYA RGOD PHUNG PO'I RIR, STON PA SANGS RGYAS LA KLU'I
RGYAL PO MA DROS PAS DUNG PHUL BA RE ZHIG CHOS DUNG MDZAD, DE
RJES STON PA 'KHOR BCAS KHA

CHER PHEBS DUS, DA LTA'I SLOB MA DGE SLONG PADMA'I NGANG LDAN
'DI, BOD GDONG DMAR GYI YUL DU, BLO BZANG GRAGS PA ZHES BYA BA'I
DGE SLONG DU GYUR NAS, SHES RAB KYI PHA ROL TU PHYIN PA DANG,
MDO SNGAGS ZUNG DU 'BREL BA'I

BSTAN PA RGYAS PAR BYED PA 'ONG GSUNGS TE, KUN DGA' PO LA BKA'
STZAL NAS, KUN DGA' BOS SNGAR GYI DUNG BSNAMS NAS RDZU 'PHRUL
GYIS BYON, 'BROG RI BO CHER GTER DU SBAS, GTER BDAG TSOGS BDAG
LA BCOL BA SPRE'U'I

GZUGS SU YOD, DE'I DUS, LHA SA NAS RGYANG GRAGS 'DI TZAM NA DGE
LDAN 'BYUNG TSUL GSAL BAR GSUNGS, DE RJES PADMA'I NGANG LDAN GYI
SLOB MA DGE SLONG BDE BA'I 'BYUNG GNAS 'DI YANG, BOD DU DGE BA
LA 'DUN PA RGYA MTSO LA  

MTHA' CAN GYI DGE SLONG DU GYUR TE, BLO BZANG GRAGS PA'I BSTAN
PA SPEL, ZHES SOGS LUNG BSTAN MANG DU GSUNGS, GZHAN YANG, RJE
BTZUN GYI GSUNG NAS, NYED RANG GI BSTAN PA LA DBUS GTZANG GI
MTSAMS SU BDUD KYI RGYAL PO

@006A *, ,STOBS SHIN TU CHE BAS GNOD PAR BYED, ,BDUD DGE SLONG
GI CHA BYAD BZUNG NAS, SHER PHYIN GYI DON NYAMS SU LEN PA'I DGE
SLONG RNAMS DANG RGYAL BLON GYI BAR DU, 'DI CHOS MIN LOG PA'O
ZHES DBYEN

BCUG NAS DON BZHIN NYAMS SU LEN PA'I DGE SLONG RNAMS LA SDANG
BAR 'GYUR, 'ON KYANG, SPRUL PAS BYIN GYIS BRLABS PAS ZHI BAR
'GYUR GSUNGS, GZHAN YANG PHU CHUNG BA DGE BA LA 'DUN PA BZANG
PO'I MTHA' CAN DU

GYUR NAS, RANG RE'I BSTAN PA LA PHAN THOGS CHEN PO 'BYUNG, ZHES
SOGS DANG, PHYIS G-YA' MA STAG GZIG GI BYA 'DAB TU DGE 'DUN GYI
SDE RNAM DAG 'ONG BA DANG, GTZANG DU GRAGS PA MTHA' YAS CES BYA
BA 'BYUNG STE, DBUS

GTZANG GNYIS KAR BSTAN PA SPEL, ZHES SOGS RJE BTZUN 'JAM DBYANGS
DANG RJE BLA MA GNYIS ZHAL 'DZOM NAS, BLA MA RTOGS LDAN 'JAM
DPAL RGYA MTSO LA, MNGA' RIS, DBUS GTZANG MDO KHAMS SOGS SU
BSTAN PA DANG,

DE 'DZIN PA'I DAM PA RNAMS DANG, DGE 'DUN GYI SDE DANG, DE DAG
GI 'PHEL 'GRIB JI LTAR 'BYUNG TSUL GSUNGS PA LUNG BSTAN GSANG
BA'I ME LONG DU BKOD PA'I SPRUL PA'I GLEGS BAM GYI DON RAGS PA
'GA' ZHIG MKHAS

GRUB THAMS CAD MKHYEN PA LA YANG MNGA' ZHING, YONGS SU RDZOGS
PA
SPRUL PA'I GLEGS BAM DANG BCAS PA BLA MA RTOGS LDAN 'JAM DPAL
RGYA MTSO LA MNGA', DAM PA 'DI NI, RJE THAMS CAD MKHYEN PA DANG
'KHRUNGS YUL GCIG

@006B CING, DAM CHOS 'DZIN PA'I SMON LAM GRUB PA, BYIS PA CHUNG
NGU NAS ZLA BA SGRON ME'I MDO THUGS LA BZUNG NAS, RGYUN DU ZHAL
'DON MDZAD, DGUNG LO BCO BRGYAD LON TSE, DBUS GTZANG DU BYON
NAS, SE MO DO'AM, RGYA GAR PHYOGS KYI

DBEN PA ZHIG TU BSGRUB PA 'BA' ZHIG BYED DGONGS PA LA, RJE THAMS
CAD MKHYEN PAS BDE BA CAN DU RGYUD BLA GSUNGS PA GSAN PAS PAD
MTSO MTHONG BA'I NGANG PA LTAR, DGYES SHING BYON NAS, LEGS PAR
GSAN PAS, JI LTA BA BZHIN

NGES SHING KHONG DU CHUD PA BYUNG GSUNGS, BDAG NYID 'DOD TSUL
ZHUS PAS, RE ZHIG MDO SNGAGS KYI SLOB GNYER GYIS GSUNGS PA LTAR,
SDE SNOD DANG RGYUD SDE LA SBYANGS PA MTHAR PHYIN PAR MDZAD,
PHYIS RJE BTZUN 'JAM PA'I DBYANGS

KYIS RJE THAMS CAD MKHYEN PA LA, DMU RGOD GDUL DKA'I SEMS CAN
'DI RNAMS LA, ,BSHAD PAS PHAN THOGS CHEN POR GA LA 'GYUR, ,DE
BAS BSGRUB PA LHUR BLANGS DBEN PA STEN, ,RANG GZHAN GNYIS KA
'CHINGS PA'I

LAM RNYED SNYAM, ,ZHES SOGS BSGRUB PA LA BSKUL PA GSAN PAS, RJE
RIN PO CHE GTZANG NAS PHEBS PA DANG, RJE THAMS CAD MKHYEN PA
DBEN PA BSTEN TSE DE LAS LHAG PA MED, DE'I ZHABS 'BRING BYED
DGONGS TE ZHUS PAS

RJE RIN PO CHES KYANG, RJE BTZUN 'JAM DBYANGS KYIS, 'KHOR DAG PA
RNAM BRGYAD 'KHRID PA'I GNANG BA BYUNG BA LTAR, DPON SLOB DGUS
CHU GZHUNG BRGYUD DE 'OL KHAR PHEBS, DE'I RDZONG DPON GYIS DAD
PAS CHA RKYEN CI

@007A *, ,BZHED 'BUL BAR BYAS KYANG, GANG YANG MA BZHES, RJE RIN
PO CHE DANG BLA MA 'JAM DKAR BA GNYIS LA NAN GYIS ZHUS TE, DKA'
THUB MDZAD MA BCUG ,GZHAN THAMS CAD KYIS BCUD LEN MDZAD CING,

KHYAD PAR, BLA MA RTOGS LDAN PAS NI LO GSUM TZAM DU SHUG 'BRU
DANG ME TOG GI BCUD LEN KHO NA MDZAD PAS, MTSAN YANG BLA MA
SHUG
'BRU PAR GRAGS, DE'I DUS, BLA MA 'DIS, RJE RIN PO CHE LA 'JAM
DBYANGS DPA' GCIG GI

RJES GNANG LUNG SOGS GSAN NAS, BSGRUB PA CUNG ZAD MDZAD PAS,
RING PO MA LON PAR ZHAL GZIGS, GSUNG GI GNANG BA'ANG YANG YANG
BYUNG, DE'I TSUL RJE THAMS CAD MKHYEN PA LA ZHUS SHING, RJE RIN
PO CHES KYANG BRTAGS

DPYAD SPYI DANG, KHYAD PAR, CHOS ZAB MO LA DRI BA YANG YANG
MDZAD PA RNAMS 'PHYUGS MED DU BYUNG BAS THUGS YID CHES, PHYIS NI
RJE THAMS CAD MKHYEN PA RANG NYID LA, LHAG PA'I LHA YI DAM MANG
PO DANG, RGYAN DRUG MCHOG

GNYIS, GRUB CHEN SA RA HA, AINDRA BH'A TI, LU AI PA SOGS GRUB
CHEN MANG PO'I ZHAL GZIGS BYUNG BA RNAMS BTANG SNYOMS SU BZHAG
PA LA, RJE BTZUN GYIS, BLA MA 'DI LA, RJE BLA MA'I ZHAL GZIGS DE
RNAMS RANG BZHIN PA MA

YIN, LHAG PA'I LHAS BYIN GYIS BRLOB PA DANG, PAn GRUB DE RNAMS
KYI GZHUNG LA BRTEN NAS, RANG GZHAN LA PHAN THOGS RGYA CHER
'BYUNG BA'I RTEN 'BREL YIN PAS, GSOL BA THOB CES BSKUL BAR
MDZAD, PHYIS NI RJE LA RANG

@007B BZHIN DANG SKU CUNG ZAD MI BDE BA'I SKABS SU YANG NGO
MTSAR BA'I LTAS DANG, GZIGS SNANG SNA TSOGS BYUNG BA RNAMS LA,
NGED KHAMS SNYOMS MA SNYOMS KYIS NGES PA MED, RTOGS LDAN PA LA
DRI DGOS GSUNGS NAS, BLA MA 'DI

LA THUGS NGES GTING NAS 'KHRUNGS PA'I DBANG PO TSAD MAR MDZAD PA
YIN NO, ,DE YANG, RJE BTZUN 'JAM DBYANGS GYIS GSANG BA'I MI
GRANG GSUNG PA'I DUS SU, RJE BLA MA DANG BLA MA RTOGS LDAN PA MA
GTOGS MA'I SLOB MA GZHAN

MED CING, SKAL LDAN GYI LHA LNGA DRUG CES YOD CES, DE'I ZHING
BKOD KYANG MKHAS GRUB SANGS RGYAS YE SHES KYIS ZHAL BKOD MDZAD
NAS, DBEN DGON DU LEGS BRIS SU 'GOD PAR MDZAD YOD DO, ,DE'I DUS,
RJE RIN PO CHE'I

SKU DNGOS KYI SLOB MAR GYUR PA'I DAM PA MANG PO'I SKU SKYE SNGA
PHYI'I RIM PA, BSTAN PA RGYAS PAR BYED TSUL SOGS MTHA' DAG RGYAS
PAR GSUNGS SHING, GSUNGS PA LTAR DU 'BAD RTZOL MED PAR 'PHRIN
LAS KYIS 'DZIN MA'I KHYON

THAMS CAD KHYAB PA YIN TE, DPAL YE BZANG RTZE PA'I ZHAL NAS,
DE'I DUS SA'I KHYON THAMS CAD RJE BTZUN TZONG KHA PA CHEN PO'I
GDUGS DKAR PO GCIG GIS KHYAB PAR BYAS TE YOD PA YIN GSUNGS, DE'I
TSE RJE THAMS CAD

MKHYEN PA'I SKU GSUNG THUGS KYI RNAM THAR 'DZIN CING, 'PHRIN LAS
SPEL ZHING RGYAS PAR BYED PA'I DAM PA MANG POS SA STENG MA LUS
PA RGYAS PAR GANG MOD KYANG, GONG SMOS LTAR SNYAN BRGYUD LUNG
BSTAN RAGS PA MKHAS

@008A *, ,GRUB THAMS CAD MKHYEN PA LA YANG MNGA' ZHING, SNYAN
BRGYUD LUNG BSTAN SPRUL PA'I GLEGS BAM DANG BCAS YONGS SU RDZOGS
PAR MNGA' BA NI BLA MA RTOGS LDAN 'JAM DPAL RGYA MTSO KHO NA YIN

TE, RGYAL BA BLO BZANG DON GRUB KYIS, KUN MKHYEN LEGS PA DON
GRUB LA GNANG BA'I GSUNG SHOG TU, DE YANG RI BO DGE LDAN DU,
RTOGS LDAN 'JAM DPAL RGYA MTSO DANG, SKAL LDAN GYI LHA DU MA
ZHIG GIS, RJE BTZUN 'JAM DBYANGS

DANG RJE NYID LA ZHUS PA NA, RJE RANG NYID KYI SKU SKYE SNGA
PHYI, RJE NYID KYI BSTAN PA YUN JI TZAM GNAS, BSTAN PA 'DZIN
PA'I SKYES BU JI TZAM 'BYUNG DANG, DE RNAMS KYI SKU TSE SNGA
PHYI DANG, SKU TSE RING THUNG DANG, BSTAN PA'I 'PHEL 'GRIB DANG

BSTAN PA BSTAN 'DZIN DANG BCAS PA LA DGRA JI LTA BU 'BYUNG, DE
GANG ZAG JI LTA BU ZHIG GIS THABS GANG GIS 'DUL, BSTAN PA BSTAN
'DZIN DANG BCAS PA LA DAD CING MTHUN RKYEN SBYOR BAR BYED PA'I
SBYIN BDAG JI LTA BU 'BYUNG BA

LA SOGS PA'I LUNG BSTAN DANG, GZHAN YANG RJE BTZUN 'JAM DBYANGS
DANG RJE NYID KYIS GSUNGS PA'I SNYAN BRGYUD KYI MAN NGAG KHYAD
PAR CAN ZHUS NAS YOD PA NI, RTOGS LDAN 'JAM DPAL RGYA MTSO KHO
NA GCIG NYID

YIN CING, GZHAN SU LA YANG MAN NGAG DANG LUNG BSTAN YONGS SU
RDZOGS PA MED LA, MKHAS GRUB THAMS CAD MKHYEN PA LA ZUR TZAM
ZUR
TZAM LAS, SNYING PO'I NYAMS LEN MAN NGAG LUNG BSTAN DANG BCAS
PA'I SNYAN BRGYUD KYI GDAMS

@008B PA YONGS SU RDZOGS PA MED DO, ,PAn CHEN CHOS KYI RGYAL
MTSAN GYIS KYANG, MKHAS GRUB RJE NYID LA GDAMS PA 'DI'I MAN NGAG
DANG LUNG BSTAN ZUR TZAM ZUR TZAM YOD PA RNAMS ZHUS SHING,
KHYAD
PAR RTOGS LDAN 'JAM DPAL RGYA

MTSO NYID LA SNYAN BRGYUD DANG LUNG BSTAN YONGS SU RDZOGS PA
ZHUS SO, ,BLA MA 'DI NI 'JAM DBYANGS DANG RJE BLA MA'I GSANG BA
KUN GYI MDZOD 'DZIN CING, LUNG DANG MNGON PAR RTOGS PA'I YON TAN
BSAM GYIS MI KHYAB PA, TSE 'DIR SKU

GSUM MNGON DU MDZAD NUS PA'I RTOGS PA KHYAD PAR CAN MNGA' BA
YIN
TE, RI BO DGE LDAN GYI GDAN SAR PHEBS PA'I TSE, TSE 'DIR RNAL
'BYOR DBANG PHYUG SHA BA RI PA'I RNAM THAR SKYONG BSAM YOD
NA'ANG, RJE BLA MA'I GDAN SAR

'GRO DGOS SHAR CES GSUNGS PAR GRAGS SHING, GNAS RNYING CHOS RJE
KUN DGA' BDE LEGS PAS KYANG, KHO BO GNAS RNYING PA'I RIGS SU
SKYES SNYAM PA'I NGA RGYAL MED, BA SO CHOS RJE'I SLOB MA YIN
SNYAM PA'I NGA RGYAL NI YOD, CES

GSUNGS PA YANG DON DANG LDAN PA'I GTAM YIN NO, ,PAn CHEN CHOS
KYI RGYAL MTSAN GYIS KYANG, SNOD LDAN GYI GANG ZAG GSUM MA
GTOGS, GZHAN SU LA YANG MA GSUNGS SHING, GSUM PO DE LA YANG, TSE
'DI'I BYA BA BLOS BTANG

BA'I SNOD LDAN GYI SLOB MA RE RE GNYIS GNYIS TZAM BYUNG NA GDAMS
PA 'DI SHOD, GZHAN SU LA YANG YOD PA'I GTAM TZAM YANG MA SMRA
ZHES, YI DAM MKHA' 'GRO CHOS SKYONG DPANG BTZUGS KYI BKA' RGYA
SHIN TU DAM PA MDZAD

@009A *, ,BDAG GIS KYANG RJE BTZUN CHOS KYI RDO RJE'I, DRUNG DU
GDAMS NGAG 'DI YONGS SU RDZOGS PAR ZHUS PA'I DUS SU, RJE BLA MA
NYID KYI GSUNG NAS, GDAMS PA 'DI SU LA YANG MA SMRA GSUNG BA
SOGS BKA' RGYA

SHIN TU DAM PA YOD, CES PA DANG, YANG BDAG GI BLA MA LA YANG
BDAG GROGS MCHOD GSUM TZAM GYIS 'DI NYID ZHU BA'I DUS SU YANG,
BDAG GSUM GA DANG, KHYAD PAR BDAG LA BTZUN CHUNG NA GZHON PA
DANG, KHA YOD

PA'I STABS KYIS 'DI NYID SMRAS PA 'ONG PAS, SU LA YANG YOD PA'I
GTAM TZAM YANG MA SMRA GSUNG PA'I STABS KYIS CES SOGS GSUNGS PA
LTAR, PAn CHEN CHOS KYI RGYAL MTSAN LA YONGS SU GRAGS PA DANG MA
GRAGS

PA'I SBAS PA'I SLOB MA BSAM GYIS MI KHYAB PA YOD PA'I NANG NAS,
GRUB PA'I DBANG PHYUG RDO RJE MCHED GSUM DU GRAGS PA RJE BTZUN
CHOS KYI RDO RJE SOGS GSUM LA GNANG NAS BKA' RGYAS BTAB, RJE
BTZUN CHOS KYI RDO RJES

KYANG, RGYAL BA BLO BZANG DON GRUB SOGS SLOB MA MCHOG GSUM LA
GNANG NAS BKA' RGYAS BTAB, SPRUL PA'I GLEGS BAM RGYAL BA BLO
BZANG DON GRUB GYI PHYAG TU GTAD NAS, PHYAG RGYA DAM POS BCINGS,
GRUB PA'I

DBANG PHYUG NYID KYIS SU LA YANG BRJOD MED DU SBAS PA'I NGANG
NAS, BSAM GRUB RTZE'I ZHOL DU ZHAG GCIG BZHUGS SKABS, BE CON
THOGS PA'I BUD MED SNGON MO ZHIG GIS, SANG BKRA SHIS LHUN POR
DPAL 'BRAS RDO

@009B RJE'I SKYE BA DANG PHRAD PAR 'GYUR BAS, SKYES BU KHYOD
RANG MA YOD PA'I YON TAN ZUR TZAM DE LA SMRAS PAS CHOG GO ,ZHES
ZER BA RMIS PAS, SANG NYIN SHAR RTZER PHEBS, KUN MKHYEN LEGS PA
DON GRUB DANG ZHAL MNGON DU GYUR

TZAM NAS THUGS YID GCIG TU 'DRES, PHAN TSUN CHOS KYANG GSAN RES
MDZAD, DE LTA BU'I DAM PA GNYIS THOG MAR ZHAL MJAL NAS THUGS
GCUGS PA'I TSE, KUN MKHYEN LA 'GA' ZHIG GIS, 'DI NI DBEN SA
SMYON PAR GRIGS

PAS 'DI 'DRA'I MTHONG BYA MI RIGS ZHUS PAS, KUN MKHYEN GYIS, MI
'TSANG RGYA BAR MNGON DU PHYOG 'DUG PA LA, DE 'DRA MA ZER GSUNGS
SHING, YON TAN BRNYES PA DANG MTHUN PAR, GNYIS MED BDE BA CHEN
PO'I LHA LAM DU, ,

SNANG STONG LHA YI 'KHOR LO'I ROL PA 'DZIN, ,ZUNG 'JUG GZHAL MED
KHANG DU MNGON PHYOGS PA'I, ,GSUM LDAN RDO RJE 'DZIN LA GSOL BA
'DEBS, ,RNAM MAR LHA YI 'KHOR LO'I GZHAL YAS SU, ,LHAN SKYES BDE
STONG GAR GYI

ROL PA 'DZIN, ,ZUNG 'JUG GZHAL MED KHANG DU MNGON PHYOGS PA'I,
,GSUM LDAN RNAL 'BYOR CHE LA GSOL BA 'DEBS, ,CES SOGS KYI BSTOD
PA YANG MDZAD DO, ,DE DUS DANG PHYIS KUN MKHYEN LEGS PA DON GRUB
KYIS SNYAN

BRGYUD DANG LUNG BSTAN LA BRTEN PA'I DRI BA SOGS MANG PO MDZAD
PA'I LAN DU CUNG ZAD CUNG ZAD GSUNGS SHING, YI GER YANG NYUNG
BSDUS BKOD NAS GNANG, RJE GRUB PA'I DBANG PHYUG DE NYID KYIS,
SKAL LDAN GYI GDUL BYA MANG PO LA SNYAN

@010A *, ,BRGYUD GYI GDAMS PA STZAL CING, KHYAD PAR RGYAL BA BLO
BZANG DON GRUB RANG NYID KYI RGYAL TSAB, DON GYI SLAD DU MTSAN
NAS SMOS TE, BDAG GI MKHAN PO RIN PO CHE MKHAS GRUB SANGS RGYAS
YE SHES LA

DGE LDAN BKA' BRGYUD KYI GDAMS PA RNAMS RGYAS PAR GNANG, BDAG
GI
BLA MA 'DI NI, LUNG DANG MNGON PAR RTOGS PA'I YON TAN BSAM GYIS
MI KHYAB PA BRNYES PA YIN TE, THUN MONG BA'I RNAM THAR NI MKHAS
GRUB GSUM GYI

RNAM PAR THAR PAR GSOL ZHING, GSANG BA'I RNAM THAR NI, 'PHRAL DU
GZHAN LA MA STON CIG CES GSUNGS PAS, DER 'GOD MA BDE, DA NI DUS
KYANG RING PO SONG BAS, CUNG ZAD BRJOD PA 'DI LTAR, RJE 'DI NYID
DANG POR RJE GRUB

PA'I DBANG PHYUG GI DRUNG DU BZHUGS, THUN MONG BA'I LAM RIM GYI
SNYAN BRGYUD GSAN, RTZE GCIG TU NYAMS BZHES MDZAD PAS, ZLA BA
DRUG BDUN LA BSHES GNYEN BSTEN TSUL NAS, ZHI LHAG ZUNG 'BREL GYI
BAR GYI NYAMS

RTOGS KHYAD PAR CAN THUGS LA 'KHRUNGS, KHYAD PAR RJE BLO BZANG
DON GRUB LA BSNYEN RGYAB ZHUS NAS, DPAL RDO RJE 'JIGS BYED KYI
BSNYEN BSGRUB MDZAD PAS, DPAL RDO RJE 'JIGS BYED KYI RTEN BRTEN
PA'I DKYIL 'KHOR YONGS SU

RDZOGS PA'I ZHAL GZIGS, PHYIS DBEN DGON RTZER DE'I RIM GNYIS KYI
RNAL 'BYOR NYAMS SU BZHES TSE, 'JIGS BYED ZHAL PHYAG YONGS
RDZOGS LA YUM RDO RJE RO LANGS MA DMAR MOS 'KHYUD PA YANG YANG
GZIGS

@010B DE BZHIN DU DPAL 'DUS PA ZHE SDANG RDO RJE YUM BCAS G-YAS
BSKUMS G-YON BRKYANGS BZHENGS PA'I RNAM PAS ZHAL BYAS NA, BYIN
GYIS BRLABS PA'I NYAMS SHAR GSUNG, DE BZHIN DU, MGON PO PHYAG
DRUG PA, CHOS

RGYAL PHYI NANG GSANG GSUM, DPAL LDAN LHA MO RNAM PA GSUM LA
SOGS PAS ZHAL BSTAN, 'PHRIN LAS BSGRUB PAR ZHAL GYIS BZHES SO,
,BAR SKABS GCIG TU DAM SEL LA BRTEN, DRANG SRONG GI GNOD PA'I
RNAM PA CUNG

ZAD BYUNG BA NA, PHYAG RDOR GTUM PO'I BSNYEN BSGRUB MDZAD PAS,
BCOM LDAN 'DAS RDO RJE GTUM PO SKU DANG GZI BRJID SHIN TU CHE BA
ZHIG GI GNAS LNGA LAS, KHYUNG RIGS LNGA BYUNG NAS, BDAG NYID
CHEN PO'I GNAS LNGAR

ZHUGS PAS, NAD DE RTZA BA NAS DAG PA BYUNG GSUNG, SPYOD LAM
THAMS CAD DU THUN MONG DANG THUN MONG MA YIN PA'I BDE STONG GI
TENG NGE 'DZIN LAS MI G-YEL BA'I NGANG NAS, BLA MA LHA'I RNAL
'BYOR KHOR YUG TU MDZAD PAS

RTZA BA'I BLA MA'I SNANG BA DANG NI RMI LAM DU YANG 'BRAL BA MED
CES BKA' THOS SO, ,DE LTA BU'I BDAG CAG GI 'DREN PA DE NYID LA
SNYAN BRGYUD ZAB LAM GYI GDAMS PA RDZOGS PAR MNGA' ZHING, SPRUL
PA'I GLEGS

BAM PHYOG TU BZHUGS SAM ZHES ZHUS TSE, RJE GRUB PA'I DBANG PHYUG
LA ZHUS PA YIN YANG, DUS LA BAB CING SKAL BA DANG LDAN NA NI,
NGED KYIS SBAS PA MED, CI BDEN YOD PAS BLTAS CHOG ,GZHAN DU NA,
SPRUL PA'I GLEGS

@011A *, ,BAM YIN PAS MTHONG DKA' GSUNGS NAS MA GNANG ZHES GSUNG
YANG, SNGAR GYI DAM PA MANG PO'I RNAM THAR DANG, DUS KYI KHYAD
PAR DANG, MA 'ONGS PA NA DUS 'GYUR LDOG ,BSTAN PA SPYI SGER GYI
'PHEL 'GRIB

DAR RGYAS 'BYUNG TSUL ZHUS TSE, LUNG BSTAN GSANG BA'I ME LONG NA
'DI LTAR YOD CES, YONGS SU MA GRAGS PA'I LUNG BSTAN GYI TSIG MA
NYAMS PA THOGS MED DU GSUNG PAS, PHAL CHER THUGS LA'ANG BZHUGS
'DRA SEMS SO, ,

DE LTAR DGE LDAN BKA' BRGYUD CES GRAGS PA'I, ,ZAB LAM RIN CHEN
PHRENG BA SPEL LEGS PA, ,MKHAS GRUB DAM PA RNAMS KYI PHYAG SOR
GYI, ,PAD 'DAB MDZES PA'I RGYAN DU BKOD PA'I TSUL, ,GTER GYI KHA
BYANG LTA BU'I MDOR

BSDUS 'DI, ,'DI NANG CHOS BRGYAD BYA BA RING DOR NAS, ,RI KHROD
'DZIN PA'I DAM PA MANG PO YIS, ,BSKUL TSE CHOS KYI RGYAL MTSAN
ZHES BYAS SBYAR, ,YI GE PA NI DGE TSUL BLO BZANG DBANG RGYAL LO,
,BKRA SHIS,, ,,