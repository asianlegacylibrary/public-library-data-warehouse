` ,,NA MO GU RU MANYDZU GHO sh'A YA, RING NAS

GOMS PA'I THUGS RJE'I CHAB KYIS RANG BDE 'DOD PA'I YID KYI ME
DPUNG BCIL, ,ZAB MO'I RANG BZHIN JI BZHIN GZIGS PAS KUN TU
RTOG PA'I SPROS PA'I DRA BA BCAD, ,NYID KYIS GZIGS GANG 'GRO
LA BSKRUN PHYI GZHAN PHAN KHUR CHEN SKYO MED THUGS KYIS KHYER,
,LHAG PA'I

LHA DER YID GTAD DANG PA'I RLUNG GIS BSKYOD PA'I BSTOD TSIG ME
TOG LA, ,NYIN BYED 'CHAR KA'I MDANGS KYIS RAB 'KHYUD PA'I,
,LHUN STUG GSER GYI RI BO'I NGOS BZHIN DU, ,DMAR SER 'OD KYI
PHUNG PO LHAM ME BA, ,'JAM DBYANGS MKHYEN PA'I GTER KHYOD YUD
TZAM

DGONGS, ,MA LUS ZHING DU 'BAD PAS BTZAL NA YANG, ,KHYOD LAS
GZHAN PA'I SKYABS BZANG MA MCHIS PAS, ,BDAG YID KHYOD KYI RJES
SU PHYOGS PA NI, ,NYI MAS GDUNGS PA'I GLANG CHEN PAD MTSOR
BZHIN, ,DE PHYIR KHYOD KYI YON TAN BRJOD LA BDAG ,YID LA RE BA
SKONG BAR

BYED PA YI, ,GTONG BAS MDZES PA'I SBYIN BDAG MTHONG BA NA,
,'BYOR PAS DMAN PA'I SLONG MO BA BZHIN GYUR, ,KHYOD SKU RI
DBANG JI BZHIN MTHO ZHING DRANG, ,N+YA GRO'I LJON PA RGYAS
LTAR CHU ZHENG GAB, ,BTZO MA'I GSER LTAR DAG CING GSAL BA YI,
,PAGS PA'I MDOG NI LEGS

SHING SRAB LA 'JAM, ,RGYAL MTSAN TOG LTAR SPYI GTZUG GNAS SU
NI, ,RING 'JAM GNAG LA SNUM PA'I RAL PA YI, ,THOR COG MDZES
PAR BCING PA'I ZAR BU NI, ,ZUR PHUD LNGA LDAN CUNG ZAD GA-YON
DU 'PHYANG, ,RING CHEN RTZE PHRAN RNAMS KYIS MDZES BYAS PA'I,
,DBYIBS

@28B LEGS GDUGS BZHIN KUN NAS RGYAS PA'I DBU, ,SKRA MTSAMS
MTHO BA LEGS PAR PHYED PA YI, ,DPRAL BA'I DBYES NI ZLA BA
RGYAS PA BZHIN, ,KUN DA DUNG DANG PADMA'I RTZA BA LTAR, ,DKAR
GSAL GA-YAS SU 'KHYIL LEGS RI MO CAN, ,DAG PA'I DNGUL GYI 'BUR
DANG 'DRA BA YI, ,

DRI MED MDZOD SPU SMIN MA'I DBUS NA MDZES, ,KHA DOG NAG CING
CUNG ZAD GUG PA YI, ,'JAM SNUM SPU MNYAM SMIN TSUGS RING PO
CAN, ,STUG CING 'JAM LA MA 'DZINGS SGRIG LEGS PA, ,KHYU MCHOG
BZHIN DU RDZI MA YID DU 'ONG, ,AUD PAL MTHING KHA'I 'DAB MA JI
BZHIN DU, ,SPYAN

DKYUS RING PO CUNG ZAD ZUM PA YI, ,DKAR NAG CHA RNAMS MA 'DRES
MDZES PA NI, ,'DAM SKYES 'DAB MA KUN NAS RENGS PA BZHIN, ,RIM
PAR 'TSAM ZHING KUN TU MTHO BA'I SHANGS, ,BIMPA LTAR DMAR YID
DU 'ONG BA'I MCHU, ,DKAR ZHING TSAD MNYAM THAGS BZANG BZHI
BCU'I TSEMS, ,

'GRAM PA ZLUM RGYAS RI DRAGS RGYAL PO BZHIN, ,SRAB MNYEN RO
MCHOG MYONG BA'I LJAGS KYIS NI, ,ZHAL GYI DKYIL 'KHOR KUN TU
KHEBS PAR MDZAD, ,SNYAN SHAL BZANG PO RING DU 'PHYANG BA'I
RTZER, ,RIN CHEN DU MAS SPRAS PA'I RNA CHA GA-YO, ,GZI 'OD
'KHYUG PA'I RIN CHEN PHRENG

BA'I RGYAN, ,GANG DU 'PHYANG BA'I DRI MED MGRIN PA NI, ,MDZES
PA'I GSER GYI BUM PA'I MGRIN PA BZHIN, ,RTZA YI DRA BA MI
MNGON ZLUM ZHING RGYAS, ,PHYAG ZHABS BOL DANG PHRAG GONG LTAG
PA'I PHYOGS, ,YONGS SU GANG BAS MI MNYAM MED PA'I SKU, ,GDONG
LNGA PA BZHIN

KUN NAS RGYAS PA'I STOD, ,LHUN PO'I NGOS LTAR RAB TU YANGS
PA'I BRANG, ,DPUNG PA'I MGO NI LEGS PAR ZLUM PA'I PHYAG ,GLANG
PO'I RGYAL PO'I SNA LTAR RING ZHING MDZES, ,NYI SHU'I SOR MO
MDZES PA'I DRA BA YIS, ,LEGS PAR 'BREL BA NGANG PA'I RGYAL PO
BZHIN, ,

@29A *, ,MDOG SNUM DMAR BA'I MDANGS CHAGS SEN MO YI, ,PHRENG
BAS RAB TU DNGAR BA'I SOR MO NI, ,DPAG BSAM YAL 'DAB GZHON
NU'I LCUG PHRAN LTAR, ,RING ZHING RGYAS LA 'JAM ZHING GZHON
SHA CHAGS, ,GSAL ZHING RDZOGS LA SO SOR MA 'DRES

BA'I; ;RTZIBS STONG LDAN PA'I GSER GYI 'KHOR LO MCHOG ,PHYAG
DANG ZHABS KYI MTHIL NA BKRA BA NI, ,RGYA LAS RGYA YI 'BUR NI
GSAL BA BZHIN, ,DPUNG RGYAN GDU BUS MDZES PAR BYAS PA YI,
,GA-YAS PA'I PHYAG NA DNGOS 'DZIN 'KHRI SHING GI ,LJON PA
DRUNGS NAS GCOD

PA'I RAL GRI NI, ,'BAR BA'I 'OD KYI DRA BA 'GYED PA BSNAMS,
ZHI SGO GNYIS SU MED PA RTEN 'BREL LAM, ,MA LUS GSAL BAR STON
PA'I GLEGS BAM MCHOG ,AUTPA LA SNGON PO'I LTE BAR GNAS PA YI,
,SDONG BU GA-YON PA'I PHYAG GIS THUGS KAR 'DZIN, ,RAB 'BYAMS

TSON GYIS KHA BSGYUR SRAB LA 'JAM, ,SNA TSOGS DAR GYI SMAD
GA-YOGS GA-YO BA'I STENG, ,SIL SIL SGRA SGROG GSER GYI 'OG PAG
GIS, ,YID 'ONG SKED SKABS KUN NAS MDZES PAR BSDAMS, ,RTA MCHOG
BZHIN DU GSANG GNAS SBUBS SU NUB, ,'JAM ZHING PHRA BA PA

SPU'I TSOGS RNAMS NI, ,ZLA MED RE RER BYUNG NAS GA-YAS PHYOGS
SU, ,RIM GYIS 'KHYIL NAS SKU LA GYEN DU PHYOGS, ,BAGS KYIS
PHRA ZHING ZLUM PA'I BYIN PA LEGS, ,ZHABS KYI MKHRIG MA LONG
BU'I 'BUR GYIS DBEN, ,RUS SBAL LTO BZHIN ZHABS MTHIL KUN NAS

MNYAM, ,ZHABS KYI BZHI CHA PHYIR 'PHAGS RTING PA YANGS, ,'DAB
DRUG PAD DKAR DMAR SER LTE BA'I STENG, ,DKYIL 'KHOR YONGS
RDZOGS RGYU SKAR BDAG PO'I GDAN, ,GANG DER SGRA LDAN GDU BUS
MKHRIG MA'I PHYOGS, ,MDZES PA'I ZHABS GNYIS RDO RJE'I SKYIL
KRUNG MDZAD,,

@29B BSOD NAMS TSOGS RAB RAB 'BYAMS RGYU LAS 'KHRUNGS PA'I SKU
MCHOG MCHOG TU MDZES PA KHYOD KYI SKU, ,NAM MKHA'I MTHAS GTUGS
GTUGS PA MED PA'I ZHING MCHOG KUN DU DU MA'I 'GRO LA MIG
'PHRUL BZHIN, ,LA LAR BLTAMS ZHING ZHING GZHAN DU YANG BYANG

CHUB TSUL STON STON PA KHYOD KYI SKU YI NI, ,BKOD PA MCHOG 'DI
'DI DANG GZHAN DU MA LUS 'GRO KUN KUN MKHYEN GYUR KYANG BRJOD
MI NUS, ,LI KHRI'I RGYA MTSOR RTA BDUN 'OD STONG LHUNG BA
BZHIN, ,LTA BAS MI NGOMS 'OD DPUNG PHYOGS BCUR 'PHRO BA'I SKU,
,GANG DE CUNG ZAD BSTOD

PA'I BSOD NAMS DE YIS BDAG ,'JAM DBYANGS SKU MDZES MIG GI LAM
DU 'BRAL MED SHOG ,NAM ZHIG KHYOD SKU MTHONG BAR GYUR MA THAG
,SRID PAR RING DU 'KHYAMS PAS DUB PA BDAG ,LOG PA'I LAM DU
SONG BA'I MA RUNGS YID, ,BYANG CHUB SEMS KYI DBANG DU

'GYUR BAR SHOG ,GZHAN YANG GZUNGS DANG MNGON SHES RNAM THAR
SGO, ,MU MTHA' YAS PA'I TING 'DZIN TSOGS THOB NAS, ,ZHING
KHAMS BYE BAR RGYAL RNAMS BLTA BA'I PHYIR, ,DPAG MED LUS KYI
BKOD PA STON PAR SHOG ,DER NI MANG DU THOS PA'I MTHAR SON TE,
,

MTHA' YAS 'GRO BA CHOS KYIS TSIM BYAS NAS, ,RING POR MI THOGS
RGYAL BA KUN GYI GTZO, ,NGAG GI DBANG PO'I SKU MCHOG THOB PAR
SHOG ,RJE BTZUN 'JAM PA'I DBYANGS LA BSTOD PA 'JAM DBYANGS
MNYES PAR BYED PA'I BSTOD SPRIN RGYA MTSO LAS SKU LA BSTOD
BA'I

SKABS TE DANG PO'O,, ` ,,'OD STONG ZER GYIS PHYE BA'I GUR KUM GZUGS,
,DVANG BA'I ME LONG
DKYIL NA SNANG BA BZHIN, ,'GYING LEGS DBANG PO'I GZHU BZHIN RAB BKRA
BA, ,'JAM PA'I DBYANGS KYIS NGAG GI DBANG PHYUG STZOL, ,PHYOGS BCU'I
ZHING

@30A *, ,KUN KUN NAS 'GENGS PA'I SGRA SKAD SKAD KYI DBYE BA MTHA' YAS
PA, ,SEMS CAN KUN YID YID DANG MTHUN PAR 'TSIM BYED BYED PO'I GDANGS
KYANG ZIL GNON PA, ,KHYOD KYI GSUNG DBYANGS DBYANGS KYI NGA RO'I
DKYIL 'KHOR 'KHOR BA SRID DU RGYUN CHAGS PA'I,,

SNYAN PA'I GSUNG GANG GANG GI RNA BA'I LAM DU LHUNG NA NA RGA 'CHI
BA 'PHROG PAR BYED, ,GSUNG MNYEN 'JAM ZHING YID 'ONG YID DU 'THAD,
,DAG CING DRI MED 'OD GSAL SNYAN LA 'JEBS, ,MNYAN PAR 'OS SHING MI
TSUGS SNYAN ZHING DUL, ,MI RTZUB MI BRLANG RAB DUL RNA BAR

SNYAN; ;LUS SEMS SNYING NA'I TSIM BYED DGA' BDE BSKYED, ,GDUNG MED
KUN TU SHES BYED RNAM RIG BYA, ,RNAM GSAL DGA' BYED MNGON PAR DGA'
BYED CING, ,KUN SHES BYED CING RNAM PAR RIG PAR BYED, ,RIGS SHING 'BREL
LA ZLOS PA'I SKYON DANG BRAL, ,SENG GE GLANG

CHEN 'BRUG DANG LAG 'GRO'I DBANG, ,DRI ZA KA LA PING KA TSANGS PA
DANG, ,SHANG SHANG TE'U DBANG PO'I DBYANGS LTAR SNYAN, ,RNGA SGRA
MA KHENGS MI DMA' KUN RJES ZHUGS, ,TSIG ZUR PHYIN CING MA TSANG MED
PA DANG, ,MA ZHUM MI ZHAN RAB DGA' KHYAB CING CHUB, ,RGYUN CHAGS
'BREL

ZHING SGRA KUN RDZOGS PAR BYED, ,DBANG PO KUN TSIM MA SMAD MI
'GYUR LA, ,MA BRTAGS 'KHOR GYI DKYIL 'KHOR KUN TU GRAG ,DUG GSUM SEL
BYED BDUD DPUNG TSAR GCOD CING, ,RNAM PA KUN GYI MCHOG DANG LDAN
PAR 'BYUNG, ,DE LTAR BZHI YIS LHAG PA'I DRUG CU'I DBYANGS,,

GSUNG GCIG NYID LA'ANG MA TSANG MED PAR NI, ,JI SRID NAM MKHA'I MTHAS
KHYAB DE SRID PA'I, ,SKAL LDAN RNA BA'I LAM DU BDE BA STER, ,DE TSE NYE
BAR GNAS LA HA CANG CHE BAR MI SNANG RING NA GNAS LA CHUNG MIN
PAR, ,SNA TSOGS TSON DANG PHRAD PA'I SHEL BZHIN GRANGS MED GDUL

@30B BYA'I RANG RANG SKAD DANG MTHUN PAR NI, ,SPYI GTZUG MDZOD SPU
MGRIN PA LA SOGS KHYOD SKU'I CHA SHAS KUN NAS 'BYUNG BAR RAB STEN
KYANG, ,DE DAG KUN LA RTOG PA NYER ZHI 'DI NI NAM MKHAS TSANGS
DBYANGS SGROG NA MTSON PAR NUS, ,GLOG DMAR MDZES PA'I SKA RAGS
BCINGS PA YI, ,TSAR

SPRIN NANG GI 'BRUG SGRA ZAB MO BZHIN, ,'JAM DBYANGS GSUNG BSTOD
BSOD NAMS 'DI YIS BDAG ,KHYOD GSUNG RNA BA'I LAM DU 'BRAL MED SHOG
,GSUNG RGYUN RNA BA'I BU GAR ZHUGS MA THAG ,SKAL LDAN RJES 'DZIN LOG
SMRA CHER GCOD CING, ,SDE BA LEGS TSIG GIS BLO GSAL

YID 'PHROG PA'I, ,'CHAD RTZOD RTZEM PA'I GNAS RNAMS MTHAR SON SHOG
,THA DAD 'GRO BA'I SKAD LA THOGS MED PA'I, ,NGES TSIG SO SO YANG DAG
RIG PA MCHOG ,DE BLAG THOB NAS 'GRO BA THAMS CAD KYI, ,THE TSOM
GCOD PA'I MCHOG TU BDAG GYUR CIG ,KHYOD KYIS

JI LTAR RJES SU GDAMS PA YI, ,GSUNG GI MTSAMS LAS NAM YANG MI 'DA' BAR,
,GUS PAS RTZI GCIG NYAMS SU BLANGS PA YIS, ,GSUNG GI DBANG PHYUG MYUR
DU 'GRUB PAR SHOG ,RJE BTZUN 'JAM PA'I DBYANGS LA BSTOD PA 'JAM
DBYANGS MNYES PAR BYED PA'I BSTOD

SPRIN RGYA MTSO LAS GSUNG LA BSTOD PA'I SKABS TE GNYIS PA'O,, ` ,,BYU RU'I
MDANGS DANG 'DRES PA'I GSER BZANG MDOG ,MDOG LEGS SHES
BYA MA LUS LHANG NGER MKHYEN, ,MKHYEN RAB DBANG PHYUG 'JAM
DBYANGS 'GRO BA'I SKYABS, ,SKYABS MCHOG KHYOD

KYIS RAB 'BYAMS SHES RAB STZOL, ,DNGOS 'DZIN CHANG GIS RAB TU MYOS PAS
BLANG DOR DPYOD PA'I BLO GROS NYAMS, ,NYON MONGS GDUG PA'I SNA YI
LAG PAS DGE BA'I LJON PA KUN TU 'JOMS, ,SRED PA'I ZHAGS PAS YID NI
DRANGS PAS RNYED BKUR GLANG MO'I PHYIR 'BRANG

@31A *, ,BA, ,BAG MED NAGS KHROD KUN TU RGYU BA'I GDUL DKA'I YID KYI
GLANG PO CHE, ,DRAN SHES BAG YOD THAG PAS DAM BCINGS NAS, ,YANG DAG
RIGS PA'I LCAGS KYU RNON PO YIS, ,'PHAGS MCHOG BYE BAS BGROD CING
BSNGAGS PA YI, ,RTEN 'BRAL DAM

PA'I LAM BZANG SROL DU BCUD, ,TSUL DE SKYO MED BRTZON PA'I SHUGS
DRAG GIS, ,DPAG MED BSKAL PAR YANG DANG YANG GOMS PAS, ,SGYU MA LTA
BU'I TING 'DZIN RDO RJE YIS, ,MTHAR 'DZIN RI BO MING GI LHAG MAR MDZAD,
,SLAR YANG MTHA' YAS RGYAL BA'I DBANG PO RNAMS

RAB MCHOG MCHOD SPRIN RGYA MTSOS MNYES BYAS PAS, ,DRI MED MGUR
NAS CHANGS DBYANGS NGA RO YIS, ,DGONGS PA GCIG GIS GSUNGS PA'I
GDAMS PA MCHOG ,SRID PA'I NAD BRGYA DRUNGS 'BYIN BDUD RTZI'I ZAS,
,RGYUN DU BSTEN PAS BGROD PAR CHES DKA' BA'I, ,RGYAL SRAS

SPYOD PA RLABS CHE'I PHA ROL TU, ,BGROD PA'I BLO GROS LUS STOBS RGYAS
PA NA, ,MTHA' DAG 'DZIN PAS NAM YANG MI RDZI ZHING, ,MA LUS 'KHRUL
SNANG 'JOMS LA THAGS MED PA'I, ,TING 'DZIN KUN GYI GTZO BOR GYUR PA
GANG, ,RDO RJE LTA BUR GRAGS PA'I TI NGE 'DZIN, ,

KHYOD KYIS MNGON DU MDZAD PA DE YI MTHUS, ,SGYU MA LTA BU'I YUL GYI
SNANG BA DANG, ,RMI LAM LTA BU'I GSAL ZHING RIG PA'I BLO, ,MYONG SNANG
MA LUS CHOS KYI DBYINGS SU ZHUGS, ,DE PHYIR RTZA BA NYAMS BA'I LJON PA
BZHIN, ,MA LUS 'DZIN PA'I SA BON DRUNGS PHYUNG BAS, ,

SKYOB PA KHYOD LA NAM MKHA' JI SRID DU, ,CHOS KYI SKU LAS GA-YO BA GA
LE ZHIG ,DE LTAR MGON KHYOD CHOS KYI DBYINGS PAS CUNG ZAD GA-YO BA
MED BZHIN DU, ,DU MA'I SHES BYA GSAL BAR SNANG BA ME LONG NANG DU
GZUGS BRNYAN NAM, ,NAM MKHA'I LAM NA 'JA' TSON

@31B BZHIN DU SO SOR MA 'DRES RDZOGS PAR MKHYEN, ,MKHYEN BZANG
KHYOD KYI MKHYEN PA DE YANG SKAD CIG NYID LA DE LTAR LAGS, ,SBYIN LAS
'BYOR LDAN GNAS YIN DBUL PO MIN, ,SER SNAS DBUL PO GNAS YIN 'BYAR
LDAN MIN, ,DE SOGS RTEN 'BREL MI BSLU'I GNAS KUN MKHYEN, ,DE

PHYIR KHYOD NI SMRA BA'I GTZO BO LAGS, ,THOGS MED SID PAR SONG BA
THAMS CAD KYI, ,DGE DANG MI DGE'I LAS TSUL 'BRAS BUR BCAS, ,GANG DE
KHYOD KYI MNGON DU MA GYUR MED, ,DE SLAD KHYOD GSUNG 'BRES MED
MA MCHIS LAGS, ,CHAGS LA GNAS SHING SDANG LA MOS PA DANG, ,DE LAS
LDOG

SOGS MOS PA SNA TSOGS TSUL, ,MNGON SUM GZIGS PHYIR KHYOD KYI MDZAD
PA KUN, ,'GRO LA DON DU MI 'GYUR YOD MA LAGS, ,BCO BRGYAD KHAMS KYI
RAB DBYE MTHA' DAG LA, ,KHYOD LA LKOG TU GYUR PA GANG YANG MED, ,DE
PHYIR KHYOD NI GDUL BYA'I GNAS RNAMS KYI, ,GDUL BA'I DUS LAS

CUNG ZAD 'DA' MA LAGS, ,SRID PAR RGYU BA RNAMS KYI DANG SOGS KYI,
,DBANG PO RNO RTUL DBANG PO MED PA LA, ,MKHYEN PA THOGS MED 'JUG
PA DE SLAD KHYOD, ,CHOS STON TSUL LA SHIN TU MKHAS PA LAGS, ,MNGON
PAR MTHO ZHING NGES PAR LEGS PA DANG, ,NGAN SONG GNAS RNAMS KUN
TU

'GROD PA'I LAM, ,KUN LA MKHYEN PA SGRIB PA MED PA'I PHYIR, ,KHYOD NI
'GRO BA'I BSHES GNYEN BZANG PO LAGS, ,BSAM GTAN GZUGS MED SENG GE
RNAM PAR BSGYINGS, ,THOD RGAL LA SOGS TING 'DZIN MTHA' DAG GIS, ,'JUG
LDANG KUN BYANG TSUL LA MA RMONGS PAS, ,SNYOMS

'JUG RNAMS KYI PHA ROL SON PA LAGS, ,THOG MED 'KHOR BAR YONGS SU
'DRIS BGYIS PA'I, ,RANG GZHAN TSE RABS DAN RTAGS DANG BCAS PAR, ,SKAD
CIG TZAM GYIS KHONG DU CHUD PAS NA, ,KHYOD NI SNGON GYI MTHA' LA
MKHAS PA LAGS, ,'DI TZAM DUS NA 'DI NAS SHI 'PHO ZHING, ,

@32A *, ,LEGS SPYAD NYES SPYAD LAS RNAMS JI LTA BAR, ,GANG DU SKYE BA'I
GNAS KUN RAB MKHYEN PAS, ,KHYOD NI PHYI MA'I MTHA' LA MKHAS PA LAGS,
,GANG ZHIG ZAG PA ZAD PA'I MYANG 'DAS DANG, ,GANG GIS ZAD BYED 'PHAGS
LAM BRGYAD KYI LAM, ,DE DAG KUN LA SGRIB

MED MNGON SUM SPYAN, ,DE PHYIR KHYOD NI SKYABS KYI DAM PA LAGS, ,DE
LTAR GNAS DANG GNAS MIN LAS KYI RNAM SMIN MOS PA 'JIG RTEN KHAMS,
,DBANG PO'I RIM PA KUN 'GRO'I LAM DANG NYON MONGS RNAM BYANG
SNGON GYI GNAS, ,'CHI 'PHO SKYE DANG ZAG PA ZAD LA MKHYEN PA THOGS

PA MED 'JUG PA, ,GANG LA MNGA' BA KHYOD KYI YUL DU MA GYUR SHES BYA'I
GNAS DE GANG, ,SRID PAR 'KHYAMS PA RNAMS KYI THOG MED NAS, ,BDAG
BDE'I PHYIR DU GZHAN LA GNOD PA'I LAM, ,DRAG PO'I RTZOL BAS KUN TU
BSTEN NA YANG, ,NGAL BA 'BRAS BU MED PAS GOL BA LTAR,,

GZHAN LA CUNG ZAD TZAM YANG MI 'TSE BAR, ,RANG NYID PHYIR DU NYIN
MTSAN BAR MED PAR, ,BRGYA PHRAG BRTZON PAS THAR PA BSGRUB DE YANG,
,YANG DAG LAM LA RGYAB KYIS PHYOGS PAR GZIGS, ,DE PHYIR RGYAL BA KUN
GYI LAM GCIG PU, ,LUS CAN MTHA' DAG RJES SU 'DZIN PA'I

MA; ;RGYAL SRAS DPA' PO GA-YUL DU 'JUG PA'I GO ,SNYING RJE'I LAM BZANG
RING NAS GOMS PAR MDZAD, ,SDUG BSNGAL RMI LAM DU YANG MI 'DOD CING,
,PHUL BYUNG BDE LA CHOG SHES MED PAR NI, ,'GRO BA 'DI KUN KHYAD PAR
YOD MIN NA, ,GZHAN BDE YAL BAR 'DOR RNAMS

CHES 'KHRUL BAR, ,BRTZE LDAN KHYOD KYIS GZIGS NAS BDAG DANG GZHAN,
,MNYAM PA NYID DU MTHONG BA'I BYANG CHUB SEMS, ,THOG MA NYID DU
GOMS PAR MDZAD PA YIS, ,SEMS CAN THAMS CAD KHYOD KYIS BDAG GIR
GZUNG, ,BDAG BDER SRED PA YANG DAG LAM GYI

@32B GEGS, ,GZHAN NYID GCES 'DZIN YON TAN KUN GYI GTER, ,DE PHYIR
KHYOD KYIS BDAG GZHAN BRJE BA'I TSUL, ,YANG YANG GOMS PAS 'GRO KUN
BDAG TU MDZAD, ,DE LTAR SNYING RJE'I MA YIS LAN MANG DU, ,LUS STOBS
RDZOGS PAR BSKYANGS PA'I BCOM LDAN KHYOD, ,PHUN TSOGS

YON TAN RNAMS KYI MTHAR PHYIN YANG, ,ZHI BA'I BDE BAS 'PHROG PAR GA
LA 'GYUR, ,'DAB BZANG DBANG PO LHA YI LAM ZHUGS PA, ,DER GNAS MA YIN
'DZIN MAR MI LTUNG LTAR, ,SRID ZHIR MI GNAS KHYOD THUGS BSTOD PAS
BDAG ,'JAM DBYANGS MKHYEN BRTZE YID

LA 'BRAL MED SHOG ,MTHAR 'DZIN GO SKABS 'PHROG PA'I LTA BA DANG, ,'GRO
KUN BU SDUG LTAR MTHONG SNYING RJE GNYIS, ,YID LA BDE BLAG NYID DU
'GRUB GYUR NAS, ,LUS CAN THEG PA MCHOG LA 'KHRID PAR SHOG ,CHOS KUN
TSIG DON MI BRJED DRAN PA'I GZUNGS, ,DRI BA KUN

GYI LAN LDON SPOBS PA MCHOG ,MYUR DU BSKYED NAS CHOS KYI PHONGS
RNAMS LA, ,LEGS BSHAD DGA' STON 'GYED PAR BDAG GYUR CIG ,SNA TSOGS
GDUL BYA'I BSAM PA JI BZHIN DU, ,MI RTOG BZHIN DU RE BA SKONG BA YI,
,'JAM DBYANGS THUGS KYI DPAL GYIS MYUR DU

BDAG ,STON ZLAS NAM MKHA' JI BZHIN MDZES GYUR CIG ,RJE BTZUN 'JAM PA'I
DBYANGS LA BSTOD PA 'JAM DBYANGS MNYES PAR BYED PA'I BSTOD SPRIN
RGYA MTSO LAS THUGS LA BSTOD PA'I SKABS TE GSUM PA'O,, ` ,,PHYOGS BCU'I
ZHING NA MTHA' YAS RGYAL BAS

RGYUN CHAD MED PAR RAB BSNGAGS PA, ,GANG GI SNYAN PAS 'JIG RTEN GSUM
BKANG 'JAM PA'I DBYANGS ZHES RAB TU GRAGS, ,GANG DE'I YON TAN CUNG
ZAD GUS PAS BRJOD PA'I BSTOD SPRIN RGYA MTSO 'DI, ,GANG ZHIG 'DZIN CING
KLOG PA DE YI YID LA 'JAM DBYANGS MYUR

@33A *, ,'JUG SHOG ,CES RJE BTZUN 'JAM PA'I DBYANGS LA BSTOD PA 'JAM
DBYANGS MNYES PAR BYED PA'I BSTOD SBRIN RGYA MTSO ZHES BYA BA 'DI NI,
,MANG DU THOS PA'I RGYAL KHAMS PA BLO BZANG GRAGS PA'I DPAL GYIS
GANGS CAN KHROD KYI GANGS RI'I DBANG PO 'O DE GUNG RGYAL

GYI LHA ZHOL DU SBYAR BA'I YI GE PA NI SDE SNOD 'DZIN PA BHA DRA P'A
LA'O,,