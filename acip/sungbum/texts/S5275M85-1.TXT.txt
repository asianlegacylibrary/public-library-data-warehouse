*, ,RJE BTZUN CHOS KYI RGYAL PO TZONG KHA PA CHEN POS MDZAD PA'I LAM
GYI GTZO BO RNAM GSUM RTZA 'GREL BZHUGS SO, ,

@1A {DD} ***, ,RJE BTZUN 'JAM PA'I DBYANGS LA PHYAG 'TSAL LO, ,RGYAL BA'I
GSUNG RAB KUN GYI SNYING PO'I DON, ,RGYAL SRAS DAM PA RNAMS KYI
[*KYIS] BSNGAGS PA'I LAM,

SKAL LDAN THAR 'DOD RNAMS KYI 'JUG NGOGS DE, ,JI LTAR NUS BZHIN BDAG
GIS BSHAD PAR BYA, ,GANG DAG SRID PA'I BDE LA MA CHAGS SHING, ,DAL
'BYOR DON

YOD BYA PHYIR BRTZON PA YIS, ,RGYAL BA DGYES PA'I LAM LA YID RTON PA'I,
,SKAL LDAN DE DAG DVANG BA'I YID KYI [*KYIS] NYON, ,RNAM DAG NGES
'BYUNG MED PAR SRID MTSO

YIS [*YI]; ;BDE 'BRAS DON GNYER ZHI BA'I THABS MED LA, ,SRID LA BRKAM PA
YIS KYANG LUS CAN RNAMS, ,KUN NAS 'CHING PHYIR THOG MAR NGES 'BYUNG
BTZAL, ,DAL {DD}

@2A *, ,'BYOR RNYED DKA' TSE LA LONG MED PA, ,YID LA GOMS PAS TSE 'DI'I
SNANG SHAS LOG ,LAS 'BRAS MI BSLU 'KHOR BA'I SDUG BSNGAL RNAMS, ,YANG
YANG BSAM NA PHYI MA'I SNANG

SHAS LDOG ,DE LTAR GOMS PAS 'KHOR BA'I PHUN TSOGS LA, ,YID SMON SKAD
CIG TZAM YANG MI SKYE ZHING, ,NYIN MTSAN KUN TU THAR PA DON GNYER
BLO, ,BYUNG NA DE TSE NGES 'BYUNG SKYES PA LAGS, ,NGES 'BYUNG

DE YANG RNAM DAG SEMS BSKYED SKYES [*KYIS], ,ZIN PA MED NA BLA MED
BYANG CHUB KYI, ,PHUN TSOGS BDE BA'I RGYU RU MI 'GYUR BAS, ,BLO LDAN
RNAMS KYI [*KYIS] BYANG CHUB SEMS MCHOGS [*MCHOG] BSKYED, ,SHUGS
DRAG CHU BO BZHI YIS [*YI]

RGYUN GYIS KHYER, ,ZLOG DKA' LAS KYI 'CHING BA DAM POS BSDAMS, ,BDAG
'DZIN LCAGS KYI DRA BA'I SBUBS SU TSUD, ,MA RIG MUN PA'I SMAG CHEN KUN
NAS 'THIBS, ,MU MED SRID PAR SKYE ZHING SKYE BA RU, ,

SDUG BSNGAL GSUM GYI [*GYIS] RGYUN CHAD MED PAR MNAR, ,GNAS SKABS
'DI 'DRAR GYUR PA'I MA RNAMS KYI, ,NGANG TSUL BSAMS NAS SEMS MCHOG
BSKYED PAR MDZOD, ,GNAS LUGS RTOGS PA'I SHES RAB

@2B MI LDAN NA, ,NGES 'BYUNG BYANG CHUB SEMS LA GOMS BYAS KYANG,
,SRID PA'I RTZA BA BCAD PAR MI NUS PAS, ,DE PHYIR RTEN 'BREL RTOGS PA'I
THABS LA 'BAD, ,GANG ZHIG 'KHOR 'DAS CHOS RNAMS THAMS CAD KYI, ,RGYU
'BRAS NAM YANG BSLU BA MED MTHONG

ZHING; ;DMIGS PA'I GTAD SO GANG YIN KUN ZHIG PA, ,DE NI SANGS RGYAS
DGYES PA'I LAM LA ZHUGS, ,SNANG BA RTEN 'BREL BSLU BA MED PA DANG,
,STONG PA KHAS LEN BRAL BA'I GO BA GNYIS, ,JI SRID SO SOR SNANG BA DE
SRID DU, ,DA DUNG THUB PA'I DGONGS PA

RTOGS PA MED, ,NAM ZHIG RE 'JOG MED PAR CIG CAR DU, ,RTEN 'BREL MI
BSLUR MTHONG BA TZAM NYID NAS, ,NGES SHES YUL GYI 'DZIN STANGS KUN
'JIG NA, ,DE TSE LTA BA'I DPYAD PA RDZOGS PA LAGS, ,GZHAN YANG SNANG
BAS YOD MTHA' SEL BA

DANG; ;STONG PAS MED MTHA' SEL ZHING STONG PA NYID, ,RGYU DANG 'BRAS
BUR 'CHAR BA'I TSUL SHES NA, ,MTHAR 'DZIN LTA BA'I 'PHROG PAR MI 'GYUR
RO, ,DE LTAR LAM GYI GTZO BO RNAM GSUM GYI, ,GNAD RNAMS RANG GI JI
BZHIN RTOGS PA'I TSE, ,

DBEN PA BSTEN TE BRTZON 'GRUS STOBS BSKYED NAS, ,GTAN GYI MDUN MA
MYUR DU SGRUBS SHIG BU,  ZHES PA 'DI NI MANG DU THOS PA'I DGE SLONG
BLO BZANG GRAGS PA'I DPAL GYIS TSA KHO DBON PO NGAG DBANG GRAGS PA
LA GDAMS PA'O,,   