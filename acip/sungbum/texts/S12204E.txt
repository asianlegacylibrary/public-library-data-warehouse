@1A *, ,'DOD GSOL SMON TSIG GI SKOR RNAMS CHABS GCIG TU BSDEBS
PA BZHUGS,,

@1B #, ,AOm BDE LEGS SU GYUR CIG ,KUN BZANG MCHOD SBRIN RAB
'KHRIGS RIN CHEN CHAR, ,KUN NAS 'BEBS BYED MCHOD SBRIN RGYA MTSO
'DI, ,KUN TU DVANG BAS BLA MA LHA TSOGS LA, ,KUN

RDZOB LAS 'DAS DMIGS MED DBYINGS SU 'BUL, ,PHAN DANG BDE BA'I
'BYUNG GNAS RGYAL BSTAN GYI, ,SNYING PO'I MCHOG GYUR BLO BZANG
GRAGS PA'I BSTAN, ,SRID MTHA' JI SRID PHYOGS DUS GNAS SKABS

KUN;; DAR ZHING RGYAS PAR BYIN GYIS BRLAB TU GSOL, ,THOS BSAM
NOR BU STAR DU BRGYUS PA'I GLING, ,MKHAS MCHOG GANG+G'A'I RDUL
SNYED 'BYUNG BA'I GNAS, ,'DI YI BSHAD SGRUB 'KHOR LO GSUM GYI

DPAL, ,RAB TU RGYAS PA'I LAGS TSOGS 'BAR GYUR CIG, MANG+GA LAm,
ZHES PA 'DI NI MKHAS GRUB 'DOD DGUR 'BYUNG BA'I GLING MCHOG THOS
BSAM GLING GRVA TSANG GI BSTI GNAS CHEN BOR LUNG DANG RIGS PA'I
GTER MDZOD MTSUNGS

@2A *, ,MED CHOS KYI RJE JA ZHAL SNGA NAS YE SHES CHOS 'PHEL
DANG DRUNG CHEN BLO BZANG 'BYUNG GNAS, SPYIS BZHAD BA TSOGS GSOG
PA YE SHES SKAL LDAN DANG 'BRONG RTZE BA DKA' CHEN BLO BZANG DGE
'DUN BCAS NAS RGYU YON SBYAR TE, BZO BO'I 'DU

BYED TSEM BU BA DRUNG RAM BA BLO BZANG RTA MGRIN DANG DRUNG RAM
PA YE SHES BSAM GTAN, DRUNG RAM PA BLO BZANG DAR RGYAS, DRUNG
RAM PA BLO BZANG RAB RGYAS, BLO BZANG DKON MCHOG ,YE SHES BSHES
GNYEN, YE SHES CHOS GRAGS, ,BRIS PA DBU MDZAD 'JAM

DBYANGS TSE DPAL DANG DBU MDZAD THANG LHA TSE RING, DON GRUB,
BKRA SHIS DBANG PO, ZLA BA BKRA SHIS, TSE BRTAN TSANGS PA, PHUN
TSOGS DON GRUB, DPAL DGOS SKYES RNAMS NAS SNANG BRNYAN DU MAS
BKRA BA'I RIN CHEN DRA PHYED LEGS PAR PHUL BA'I 'DOD

GSOL DU BSKUL BA LTAR, SH'AKYA'I DGE SLONG BLO BZANG DPAL LDAN
YE SHES KYIS SBYAR BA'O,, ` ,,AOm SVASTI, TSOGS GNYIS YONGS
RDZOGS MTSAN DPE'I DPAL 'BAR ZHING, ,SKU BZHI'I MNGA' BDAG THUB
DBANG

RDO RJE 'CHANG, ,GANG GI SKU GSUNG THUGS KYI BDEN PA YIS, ,DNGOS
GRUB RNAM GNYIS BDE BLAG NYID DU STZOL, ,BDAG CAG RNAMS KYI SKYE
BA'I 'PHRENG BA KUN, ,BSAGS PA'I DGE TSOGS SPYI DANG KHYAD PAR
DU, ,BSTAN

@2B PA'I RTZA BA SO SOR THAR PA LA, ,RNAM DAG SGRUB PA GANG
ZHIG BGYIS PA DANG, ,BDE GSHEGS SKU GZUGS BZHENGS SHING BSNYEN
BKUR PA, ,LA SOGS BSKRUN PA'I RNAM DKAR DE YI MTHUS, ,THUB BSTAN
SPYI DANG 'JAM MGON TZONG KHA PA'I, ,MDO SNGAGS

BSTAN PA PHYOGS BCUR RGYAS PAR SHOG ,MI 'JIGS GDONG LNGAS BTEG
PA'I RIN CHEN KHRIR, ,DPAL LDAN BLA MA YE SHES MCHOG GI SKU,
,BSKAL BRGYAR ZHABS BRTAN CHOS KYI 'KHOR LO CHE, ,RGYUN CHAD MED
PAR LEGS PAR BSKOR DU GSOL,,

BDAG CAG DENG NAS BYANG CHUB SNYING PO'I BAR, ,KHYOD ZHAL BLTA
ZHING KHYOD GSUNG NYAN PA DANG, ,NAM YANG MI 'BRAL MNYES BZHIN
RJES BZUNGS NAS, ,BSOD NAMS YE SHES TSOGS KUN RDZOGS PAR SHOG
,RNAM DAG CHOS KYI DBYINGS

LAS GZUGS KYI SKUR, ,BZHANGS PA'I RDZOGS SANGS RGYAS DE MNGON
GYUR NAS, ,'GRO RNAMS RNAM GROL THAR PA'I GLING CHEN POR, ,SGROL
BA'I DED DPON CHEN POR BDAG GYUR CIG ,CES PA 'DI NI G-YAG SDE
SOG DGON GYI BLA MA BLO BZANG RNAM RGYAL GYIS

(BSKUL BA LTAR 7 SH'AKYA'I DGE SLONG BLO BZANG DPAL LDAN YE SHES
KYIS SBYAR BA'O,,) ` ,,AOm SVASTI, PHAN DANG BDE BA'I 'BYUNG
GNAS RGYAL BA'I BSTAN, ,GANG GI SNYING PO BLO BZANG GRAGS PA YI,
,RING LUNGS MCHOG GI DPAL DANG LDAN PA'I RJE,,

YE SHES MGON KHYOD BSKAL BRGYAR ZHABS BRTAN SHOG ,DENG NAS BYANG
CHUB SNYING POR MCHIS KYI BAR, ,KHYOD ZHAL BLTA ZHING KHYOD
GSUNG NYAN PA DANG, ,NAM YANG MI 'BRAL DGYES BZHIN RJES BZUNGS
TE, ,BSAM DON MA LUS YID BZHIN

@3A *, ,'GRUB PAR SHOG ,TSE DANG BSOD NAMS DPAL 'BYOR SNYAN
GRAGS DANG, ,'KHOR DANG LONGS SPYOD MTHUN PA'I RKYEN THAMS CAD,
,YAR NGO'I ZLA DANG DBYAR GYI MTSO LTA BUR, ,GONG NAS GONG DU
'PHEL BAR BYIN GYIS RLOBS,,

NGES PAR 'BYUNG DANG BYANG SEMS YANG DAG LTA, ,ZAB LAM RIM PA
GNYIS LA SOGS PA YI, ,LAM GYI BGROD PA MA LUS MTHAR PHYIN NAS,
,ZUNG 'JUG SKU BZHI'I GO 'PHANG MYUR 'GRUB SHOG ,SHES DANG NYON
MONGS SGRIB PA MA LUS PA, ,NYER

ZAD CHOS DBYINGS MNGON GYUR GANG GI MTHUS, ,'GRO BA'I RE BA YID
BZHIN SKONG BA LA, ,YID BZHIN NOR BU LTA BUR BDAG GYUR CIG (,CES
PA 'DI NI NGANG BRTZON GTONG BA SNYING STOBS LA SOGS PA'I YON
TAN DU MAS PHYUG PA'I TSA 'DAM JA SAG CHOS SKYONG SKYABS NAS
BSKUL BA LTAR 7SH'AKYA'I

DGE SLONG BLO BZANG DPAL LDAN YE SHES KYIS MA H'A CI NA'I RGYAL
KHAB TU BGROD PA'I LAM GYI SGAR THOG AOR KUN SHI RI'I SA CHAR
SBYAR BA'O,,) ` ,,NA MO GU RU, ,BLA MA YI DAM SANGS RGYAS BYANG
SEMS DANG, ,DPA' BO MKHA' 'GRO CHOS SKYONG BSRUNG MA'I TSOGS,
,TSE DANG YE SHES MTHA'

YAS YID BZHIN LHAS, ,'CHI MED RDO RJE'I TSE MCHOG DENG 'DIR
STZOL, ,RGYAL BA'I YAB GCIG 'JAM DPAL MI YI RJER, ,SHAR BA'I
GNAM SKOS SA YI 'BYER 'JIGS CHE, ,KHRI PHRAG BSKAL BAR ZHABS PAD
NYER BRTAN CING, ,CHAB SRID MNGA' THANG DBYAR GYI MTSO LTAR

RGYAS; RJE BTZUN BLO BZANG GRAGS PA'I BSTAN PA YI, ,SNYING PO'I
DPAL LDAN YE SHES MCHOG GI THUGS, ,MNGA' BA'I MGON PO GANG GI
ZHABS PADMO, ,'JIG MED RDO RJE'I KHRI LA BRTAN PAR BZHUGS,
,SKYABS MCHOG GANG GIS DGYES BZHIN TSE RABS KUN, ,

0003B 'BRAL MED RJES SU BZUNG NAS DAM CHOS KYI, ,GSUNG GI BDUD
RTZIS LEGS PAR BSKYANGS PA LAS, ,RNAM MKHYEN RGYAL BA'I GO
'PHANG MYUR THOB SHOG, GNAS SKABS SU YANG TSE RING NAD MED CING,
,DAL 'BYOR LEGS TSOGS YAR NGO'I ZLA LTAR 'PHEL,

NAD YAMS MU GE 'KHRUG RTZOD LA SOGS PA, ,MI MTHUN RGUD PA'I MING
YANG MED PAR MDZOD, ,BYANG PHYOGS NOR BU'I GRONG KHYER NYAMS
DGA' BAR, ,RIGS LDAN DRAG PO'I ROL PA NYER SHAR TSE, ,'KHOR GYI
THOG MA NYID DU LEGS SKYES NAS, RGYAL BA'I DAM CHOS TSUL

BZHIN 'DZIN PAR SHOG, DE DUS ZAB GSANG DAM CHOS BDUD RTZI'I
GNAD, ,GSUNG BZHIN NYAMS SU BLANGS BAS RANG RGYUD LA, ,RDO RJE'I
RNAL 'BYOR YAN LAG DRUG GI GNAD, ,RAB RDZOGS DUS KYI 'KHOR LO'I
GO 'PHANG THOB, ,DE NAS NAM MKHA' JI SRID GNAS KYI 'KHOR LO'I GO
'PHANG THOB, ,DE NAS NAM MKHA' JI SRID GNAS KYI

BAR, ,YID BZHIN NOR DANG BUM BZANG DPAG BSAM SHING, ,JI BZHIN
GDUL BYA'I RE BA MA LUS PA, ,BDE BLAG NYID DU SKONG BA'I DPAL
THOB SHOG ,BSTEN CING MCHOD PA'I CHOS BSRUNG RGYA MTSO'I TSOGS,
,KUN GYIS YID LA SMON BA'I RE BKUN, ,'GRUB LA

BAR DU GCOD PA'I NYER 'TSE DANG, ,GNOD BYED TSAR CHOD 'PHRIN LAS
BKRA SHIS STZOL, (ZHES PA 'DI NI DANG STOBS RIGS RUS CHO 'BRANG
DU MA'I DPAL GYIS MNGON PAR 'PHAGS PA THU SHI YE THU CHING DBANG
BKRA SHIS RNAM RGYAL DANG JU RIG THU CHING DBANG KUN DGA' RAB
BRTAN, DAR KHAN CHING DBANG DBANG

RGYAL RDO RJE, 'KHOR CHEN DUN DBANG 'CHI MED RDO RJE, JA SAG THU
JUN DBANG NGAG DBANG TSE BRTAN, 'KHOR CHEN JUN DBANG BKRA SHIS
SKAL LDAN, MKHAR CHEN JUN DBANG RATNA SIDDHI, KHAL KHA TSING
WANG AE PHU LTA DBANG RDO RJE, NAS MAN JUN DBANG LHA DBANG RAB
BRTAN, AA BA KA JUN DBANG GNAS BRTAN CANG CUN, AO TAN)

@4A *, ,JUN DBANG DPAL LDAN, SO NYID JUN DBANG TSE RING MGON
PO, AO HAN JUN DBANG 'CHI MED 'GRO BA, AONG NYOD JUN DBANG DBANG
PHYUG ,MKHAR CHEN KO CHI KAN AAM BAN CA LA PHUNG NGE, AU CU MU
CHIN PA'I LE BKRA SHIS MGON PO, THU MAD PA'I LE BSOD NAMS DPAL
'BYOR, AO HAN AA PA

KAN; AAM BAN PA'I SE BLO BZANG SHES RAB, 'KHOR CHEN PA'I SE DPAL
'BYOR, AO HAN PA'I SE CHOS RGYA RGYAL, THU MAD PA'I SE TSE BRTAN
DON GRUB, SBA RING GUNG AE PHU BDE LEGS, AO HAN GUNG SANGS RGYAS
RGYAL, MKHAR CHEN GUNG BLA SKYABS, 'KHOR CHEN THE RI KUN CER GE
THA'I JI TSE RING DAM PA, AO

HAN AE PHU TSE BRTAN, 'KHOR CHEN AE PHU MI 'GYUR RDO RJE, 'KHOR
CHEN THA'I JI DPAL 'BYOR, 'KHOR CHEN THA' JI AA RTHA SIDDHI, KHE
SHIG THAN THA'I JI DGE 'DUN DAR RGYAS, JA ROO THU SA LAG CHI
PHING TZE, SBA RENG THA'I JI BSOD NAMS RDO RJE, KHE SHIG THAN
THE RI KUN TZER KE THA'I DGE 'DUN DANG RGYAS,

AA RU 'KHOR CHEN PA'I LE'I SRAS AARTHA SIDDHI, MKHAR CHEN TED
CER KE THA BU NANG DBANG RGYAL RNAMS KYIS BSKUL MA MDZAD PA LTAR
GNAM GYI LHA 'JAM PA'I DBYANGS GONG MA CHEN PO'I PHO BRANG CHEN
PO SUM RTZEN GYI GNAS SA LA 'PHOS PA LTA BU ZHE HOR GYI PHE
BRANG CHEN PO'I NYE 'DABS BKRA SHIS LHUN PO'I

DGON GNAS SU 'DUG SKABS 7SH'AKYA'I DGE SLONG DPAL LDAN YE SHES
KYIS SBYAR BA'O,, ; ,,AOm SVASTI, BLO BZANG LUNG DANG RTOGS PA'I
DAM CHOS KYI, ,RTZIBS STONG 'KHOR LOS DPAL LDAN BDE GSHEGS
GSUNG, ,KUN LA DBANG BSGYUR YE SHES

SNANG BA CHES, ,'GRO KUN 'DREN MDZAD MGON POR GSOL BA 'DEBS,
,MGON KHYOD RJES SU BRTZE BA'I 'OD ZHAGS KYIS, ,BDAG BLO'I MUN
PA KUN SEL BDUD RTZI'I SGRON, ,SRID PAR RGYU BA'I GNAS SKABS DE
KUN TU, ,NAM YANG 'BRAL BA MED PA'I

@4B BKA' DRIN STZOL, ,DA LTAR THAR PA'I LAM STON SA MKHAN CHE,
,KHYOD KYIS 'KHOR BA'I SDUG BSNGAL RGYA MTSO LAS, ,BSGRAL TE
STOBS BCU'I GRONG KHYER NYAMS DGA' BAR, ,BDE BLAG NYID DU 'JUG
PA'I SKAL BZANG STZOL, ,GNAS SKABS TSE RING NAD MED

LONGS SPYOD 'PHEL, ,DGE 'DUN SDE RNAMS BSLAB GSUM NOR GYIS PHYUG
,'KHOR LO GSUM DANG BSHAD SGRUB BYA BA YIS, ,BSTAN PA'I RGYAL
MTSAN PHYOGS BCUR BSGRENG BAR SHOG ,PHYAG DRUG CHOS KYI RGYAL BO
'DOD KHAMS MA, ,LA SOGS DAM LDAN BSRUNG

MA'I TSOGS RNAMS KYIS, ,BDAG GI YID LA SMON PA'I RE BA KUN, ,BDE
BLAG NYID DU MYUR 'GRUB 'PHRIN LAS STZOL, ZHES PA 'DI NI G-YER
GSHONGS MER KHAN MKHAN PO NGAG DBANG DGE 'DUN ZLA BA GRAGS PAS
BSKUL BA LTAR 7SH'AKYA'I DGE SLONG BLO BZANG DPAL LDAN YE SHES
KYIS SBYAR

BA'O,, ` ,,MTHU STOBS NUS PA'I 'PHRIN LAS ME CHAR 'BUM, ,SBROS
PAS NAG PHYOGS BDUD SDE MTHAR MDZAD CING, ,PADMA'I RIGS LAS
GSUNG GI RDO RJE'I LHAR, ,YONGS GRUB AO RGYAN RJE LA GSOL BA
'DEBS, ,LNGA BRGYA'I MKHAS PA KUN GYI GTZUG

GI NOR, ,BDE GSHEGS GZHUNG LAM BYANG SEMS RIN CHEN GTER, ,SPEL
BA'I 'GRO KUN RDZOGS PA'I BYANG CHUB CHER, ,'GOD MKHAS AA TI SHA
LA GSOL BA 'DEBS, ,DPAL LDAN MKHAS PA KUN GYI MGO BO LA, ,LUNG
DANG RTOGS PA'I CHOS KYI

BDUD RTZI'I BKAS, ,GANG GI ZHABS KYI SEN MO DAL BSO BA, ,CHOS
KYI RGYAL MTSAN ZHABS LA GSOL BA 'DEBS, ,'PHRIN LAS RLABS
'PHRENG BYE BA'I GZEGS MA DKAR, ,SBROS PAS 'GRO 'DI'I PHAN DE'I
'DAB BRGYA BA, ,PHYOGS BRGYAR BZHAD PA'I DGA'

@5A *, ,STON NYER STZOL BA, ,BLO BZANG YE SHES ZHABS LA GSOL
BA 'DEBS, ,RGYAL BA GNYIS PA'I LEGS BSHAD GSANG BA KUN, ,YONGS
SU BZUNG BA'I 'CHAD RTZOD RTZOM GSUM GYIS, ,THUB BSTAN SNYING PO
RGYAS MDZAD CHOS KYI RJE,,

DPAL LDAN YE SHES ZHABS LA GSOL BA 'DEBS, ZHES BA THUB DBANG
ZHAL PAD MA'I KHA SKONGS SU SGO ME TING SKYA BLA MA SNYAN GRAGS
RGYA MTSOS BSKUL BA LTAR SH'AKYA'I DGE SLONG BLO BZANG DPAL LDAN
YE SHES KYIS SBYAR BA'O,, ` ,,AOm SVA STI, LHAR BCAS SKYE DGU'I
GTZUG NA

MNGON MTHO BA, ,BLO BZANG RGYAL PA GNYIS PA'I RING LUGS CHE,
,GANG GI DPAL LDAN YE SHES ROL PA YIS, ,'GRO KUN 'DREN MDZAD
MGON KHYOD GTZUG NA RGYAL, ,MGON KHYOD MCHOD CING GSOL BTAB
BGYIS PA'I MTHUS, ,NYES LTUNG BAG CHAGS

SDIG SGRIB KUN BYANG ZHING, ,YID LA SMON PA'I RE BA MA LUS PA,
,'BAD PA MED PA LHUN GYIS 'GRUB PAR MDZOD, ,TSE RABS KUN TU
'BRAL MED RJES BZUNGS NAS, ,GSUNG GI BDUD RTZI LEGS PAR MYANGS
PA LAS, ,SHES DANG NYON MONGS SGRIB PA KUN

ZAD NAS, ,MGON KHYOD SKU GSUM GO 'PHANG MNGON BYED SHOG ,CES PA
'DI NI DGE SLONG BLO BZANG RDO RJES 'DI LTA BU ZHIG DGOS ZHES
BSKUL BA LTAR 7SH'AKYA'I DGE SLONG BLO BZANG DPAL LDAN YE SHES
KYIS SBYAR BA'O,, ` ,,NYON MONGS BAG CHAGS DRI MA KUN BRAL
ZHING, ,SKU

GSUM YE SHES MNGON DU 'GYUR BA'I PHYIR, ,KA L'A PA YI GRONG
KHYER CHEN PO RU, ,LEGS SKYES DUS KYI 'KHOR LOR SPYOD PAR SHOG
,CES BA 'DI NI DGE SLONG TSE CHEN THO YON RGYA MTSO BSTAN 'DZIN
GYIS BSKUL BA LTAR 7SH'AKYA'I DGE SLONG BLO BZANG DPAL LDAN YE
SHES KYIS SBYAR

@5B BA'O;; ` ;;AOm SVA STI, BDAG GI DGE BA'I RTZA BA JI SNYED
PA, ,DE YI MTHU LAS BYANG PHYOGS SHAMBHA LAR, ,'KHOR LO CAN GYI
ROL PA CHE SHAR TSE, ,'KHOR GYI THOG MAR 'GYUR BAR BYIN GYIS
RLOBS, ,SMRA MKHAS RDO RJE'I TING 'DZIN ZAB MO YIS, ,PHYI NANG
GSANG

BA'I KLA KLO DRUNG 'BYIN TSE, ,RGYAL BA'I 'PHRIN LAS THOGS MED
BSGRUB PA YI, ,BYED PO NYID DU 'GYUR BAR BYIN GYIS RLOBS, ,DE
DUS GSUNG GI GSANG BA ZAB MO YI, ,GNAD RNAMS LEGS PAR NYAMS SU
BLANGS PA LAS, ,'OG MIN ZHING DU DPAL LDAN

STOBS BCU PA, ,LONGS SPYOD RDZOGS SKU'I GO 'PHANG MNGON BYED
SHOG ,DE NAS NAM MKHA' JI SRID GNAS KYI BAR, ,MA GYUR 'GRO BA
KUN GYI DON BYAS TE, ,MA LUS RDZOGS PA'I SANGS RGYAS GO 'PHANG
LA, ,BDE BLAG NYID DU 'GOD PA'I DPAL THOB

SHOG; GZHAN YANG GNAS SKABS TSE RING NAD MED CING, ,CHOS DANG
LONGS SPYOD DPAL 'BYOR RAB TU RGYAS, ,YID LA SMON PA'I RE BAM
LUS PA, ,'BAD MED LHUN GYIS 'GRUB PA'I BKRA SHIS STZOL, ZHES BA
'DI NI 'UR TU SU JA SAG DBANG RGYAL TSE BRTAN GYIS BSKUL BLTAR
7SH'AKYA'I

DGE SLONG BLO BZANG DPAL LDAN YE SHES KYIS SBYAR BA'O, ` ,,AOm
SVA STI, BLA MA LHA DANG MCHOG GSUM SKYABS GNAS KUN, ,THUGS
RJE'I DBANG GIS DENG 'DIR NYER DGONGS LA, ,BDAG GI YID LA JI
LTAR SMON PA'I DON, ,MA LUS BDE BLAG 'GRUB PA'I BDEN CHEN

STZOL; ;RJE BTZUN BLO BZANG RGYAL BA GNYIS PA YI, ,BSTAN PA'I
DPAL LDAN YE SHES ROL PA GANG, ,BRTZE BA'I LCAGS KYUS BYANG CHUB
SNYING PO'I BAR, ,'BRAL MED RJES SU 'DZIN PAR BYIN GYIS RLOBS,
,GSUNG GI GSANG BA'I GNAD BZANG BDUD RTZI'I BCUD

@6A *, ,'THUNGS PAS NYON MONGS TSA GDUNG KUN ZHI NAS, ,KHAMS
GSUM 'GRO RNAMS 'DREN PA'I RGYAL BA YI, ,GO 'PHANG DAM PA BDE
BLAG THOB PAR MDZOD, CES PA 'DI NI THO RDO DPON BLA MA BSKAL
BZANG RAB BRTAN GYIS BSKUL BA LTAR 7SH'AKYA'I DGE SLONG BLO
BZANG

DPAL LDAN YE SHES KYIS SBYAR BA'O,, ` ,,AOm SVASTI, TSE DANG YE
SHES MCHOG STZOL RDO RJE'I LHA, ,BDE LDAN ZHING GI MGON PO TSE
MTHA' YAS, ,GTZUG TOR RNAM RGYAL YID BZHIN 'KHOR LO MA, ,LA SOGS
KUN GYIS SHIS PA'I CHAR CHEN PHOBS, ,'JAM

DPAL RDO RJE RNON PO 'KHOR BSGYUR GYIS, ,ROL BAS SRID ZHI'I
DREGS LDAN GTZUG TOR RTZER, ,ZHABS SEN NGAL BSO BGYID PA'I GNAM
GYI LHA, ,BSKAL BRGYAR RDO RJE'I KHRI LA ZHABS BRTAN SHOG ,CHAB
SRID GDUGS DKAR BTZAN PO'I GRIB BSIL GYIS, ,'GRO

KUN BDE BAR NGAL BSO'I 'PHRIN LAS CHE, ,PHYOGS BCUR RGYAS PAS
SEMS CAN MA LUS PA, ,RTAG TU BKA' YI BDE SKYID LA SPYOD SHOG
,PHYAG DRUG MGON PO CHOS KYI RGYAL PO DANG, ,'DOD KHAMS DBANG MO
LA SOGS BSTAN SRUNGS KYIS, ,SA YI TSANGS PA'I

THUGS KYI BZHED DON KUN, ,BDE BLAG NYID DU 'GRUB PA'I 'PHRIN LAS
MDZOD, ,TSE RABS KUN TU 'JAM DPAL RDO RJE YIS, ,DGYES BZHIN RJES
SU BZUNGS PAS CHOS TSUL KUN, ,LEGS PAR RTOGS NAS SA BCU LAM LNGA
PO, ,MTHAR PHYIN RDZOGS PA'I SANGS RGYAS

MYUR 'GRUB SHOG ,CES PA GNAM GYI LHA 'JAM DBYANGS GONG MA BDAG
PO CHEN PO'I ZHABS BRTAN GSOL 'DEBS 'DI NI AU RANG GUNG KUN DGA'
RAB BRTAN, THUS LAG CHI KUN DGA' ZLA BA, THU SA LAG CHI KUN DGA'
RIN CHEN GSUM GYIS BSKUL BA LTAR 7BAn CHEN AER TE NIS 'OR TU
SU'I SA CHA HA THONG KHO SHO ZER

@6B BAR DAD BA CHEN POS SBYAR BA'O,, ` ,,AOm SVASTI, BDE LDAN
ZHING MGON 'OD MTSAN MTHA' YAS DANG, ,DBYER MED RJE BTZUN DPAL
LDAN YE SHES ZHABS, ,BYANG CHUB BAR DU SBYI BOS MCHOD BGYID NA,
,THUGS RJE'I LCAGS KYUS 'BRAL MED RJES SU ZUNGS, ,NGES

'BYUNG BYANG SEMS YANG DAG LTA BA DANG, ,ZAB MO RIM PA GNYIS KYI
RTOGS PA RNAMS, ,BDE BLAG NYID DU MNGON BYAS MGON KHYOD KYI, ,GO
'PHANG DAM PA MYUR DU THOB PAR SHOG ,'DI NAS SHI 'PHOS GYUR TSE
BDE CHEN ZHING, ,GANG DU RIN CHEN PADMO LAS SKYES NAS,,

KHYOD KYI ZHAL BZANG DAM PA LEGS MTHONG STE, ,THEG MCHOG GSUNG
GI BDUD RTZI THOS PAR SHOG ,GZUNGS DANG SPOBS PA MNGON SHES TING
'DZIN DANG, ,RDZU 'PHRUL LA SOGS RGYAL SRAS SPYOD PA'I SGO, ,BYE
BA PHRAG BRGYA'I RTEN 'BREL LEGS PHYE NAS, ,MTHA' YAS

'GRO BA'I DON CHEN BYED PAR SHOG ,NYON MONGS SHES BYA'I SGRIB PA
MA LUS PA, ,YONGS SU ZAD NAS TSOGS GNYIS ZUNG 'JUG LAM, ,THOB
STE MTSAN DANG DPE BYAD KYIS BA RGYAN PA'I, ,RDZOGS SANGS RGYAS
KYI RDO RJER YONGS SU GRUB, ,JI SRID MKHA' DBYINGS

BGROD BAM CHAD PAR, ,DE SRID 'GRO 'DI'I RE BA SKOB BA LA, ,DPAG
BSAM SHING DANG BUM PA BZANG LTA BUR, ,RGYAL BA KUN GYI GDUNG
'TSO BA NYID GYUR CIG ,CES PA 'DI NI BLO BZANG BSTAN 'DZIN GYIS
BSKUL BLTAR 7SH'AKYA'I DGE SLONG BLO BZANG DPAL LDAN YE SHES
KYIS SBYAR BA'O,, ,,

` AOm SVA STI, TSE SBYIN LHA MO BDE LDAN ZHING GI MGON, ,YID
BZHIN 'KHOR LO RNAM PAR RGYAL MA DANG, ,LHA DANG DRANG SRONG
GRUB PA'I BDEN PA'I MTHUS, ,'CHI MED TSE YI DNGOS GRUB STZAL DU
GSOL, ,YE SHES 'OD BRGYA'I SNANG BA CHEN PO YIS, ,GDUL BYA'I PAD

@7A *, ,TSAL YONGS SU BZHAD MDZAD PAS, ,TSE RABS KUN TU THUB
PA'I RING LUGS KYI, ,LAM BZANG MCHOG TU BRTAN MDZAD MGON KHYOD
RGYAL, ,GANG GI MTSAN TZAM DRAN PA'I BYIN CHEN MTHUS, ,PADMO'I
GNYEN LAS SKYES PA'I MTSON CHA'I SDE,,

RI MO'I GNAS SU MDZAD GANG LHA MCHOG GIS, ,'DI YI SKU TSE BSKAL
BRGYA'I BAR DU SPEL, ,BSOD NAMS CHU GTER DBYAR MTSO LTAR DRAG
CING, ,DPAL 'BYOR MKHA' DBYINGS SPRIN BZHIN KUN NAS 'DU, ,SNYAN
PA'I GRAGS PA LHA YI RDA SGRA BZHIN, ,NAM

YANG CHAD MED SGROG PA'I DPAL THOB SHOG ,RTAG TU BSTEN CING
BSGRUB PA'I SRUNG MA'I TSOGS, ,KUN GYIS LAS BZHI'I 'PHRIN LAS
THOGS MED DU, ,BSGRUB CING BAR DU GTZOD PA'I TSOGS THAMS CAD,
,BDE BLAG NYID DU ZHI BA'I DGA' STON STZOL, ,RNAM KUN

SHIS PA'I DBYANGS DANG LHAN CIG TU, ,BKRA SHIS ME TOG CHAR CHEN
RAB PHAB STE, ,CHOS DANG DPAL 'BYOR SRID ZHI'I LEGS TSOGS KUN,
,YAR NGO'I ZLA BZHIN 'PHEL BA'I BKRA SHIS STZOL, ZHES PA 'DI NI
DPON PO JO RIG THU CHOS RJE DEN CHI BLO BZANG BAN CHUNG DANG,
GSOL DPON

DGE SKOS BLO BZANG DGE LEGS GNYIS KYIS BSKUL BA LTAR 7SH'AKYA'I
DGE SLONG BLO BZANG DPAL LDAN YE SHES KYIS SBYAR BA'O,, ` ,,NA
MO GU RU, DUS GSUM RGYAL BAM LUS GCIG BSDUS PA, ,DKYIL 'KHOR
RGYA MTSO'I KHYAB BDAG RJE BTZUN MGON, ,BSKAL BZANG RGYA MTSO'I

ZHABS KYI PADMO LA, ,BYANG CHUB SNYING PO'I BAR DU SBYI BOS
'DUD, ,MGON KHYOD THUGS RJE'I LCAGS KYU RNON PO YIS, ,RDZOGS
SANGS RGYAS KYI GO 'PHANG MA THOB PAR, ,'BRAL MED RJES SU BZUNG
NAS GSUNG GSANG LA, ,'BAD BA MED PAR RTAG TU LONGS

@7B SPYOD SHOG ,RJE BTZUN BLO BZANG RGYAL BA GNYIS PA YI,
,BSTAN PA'I DPAL LDAN YE SHES MCHOG GIS KYANG, ,DUS KUN RJES SU
BZUNG NAS PHAN BDE'I LAM, ,BDE BLAG NYID DU GSAL BAR BYED PAR
SHOG ,DE DAG MTHU LAS PHYIN DRUG SPYOD PA DANG, ,BSDU BZHI'I

NYAMS LEN MA LUS MTHAR PHYIN NAS, ,SA BCU LAM LNGA'I BGROD PA
MTHAR PHYIN TE, ,ZUNG 'JUG SKU BZHI'I GO 'PHANG MNGON BYED SHOG
,CES PA 'DI NI KHAMS DGE RGYAS DGON DGA' LDAN THOS BSAM GLING GI
BLA MA RGYA MTSO BSHES GNYEN DANG BSKAL BZANG BSTAN PA'I RGYAL
MTSAN, BSKAL

BZANG DGE LEGS RGYAL MCHIN BCAS NAS BSKUL BA LTAR 7SH'AKYA'I DGE
SLONG BLO BZANG DPAL LDAN YE SHES KYIS MAT'A TZI n'I RGYAL KHAMS
SU BGROD PA'I LAM GYI SGAR THOG DUNG 'BRUG SGRA'I SA'I CHAR
SBYAR BA'I YI GE BA NI GSOL DPON GANGS CAN MKHAN PO BLO BZANG
MKHAS MCHOG GO ,DGE LEGS 'PHEL,, ` ,,

AOm SVASTI, MCHOG DANG MTHUN MONG DNGOS GRUB MA LUS PA, ,BDE
BLAG NYID DU STZOL MDZAD YI DAM DANG, ,BLA MA LHA TSOGS MKHA'
'GRO CHOS SRUNG BCAS, ,KUN GYIS BDEN PA'I BYIN CHEN DENG 'DIR
PHOBS, ,BLO BZANG GRAGS PA'I BSTAN PA YONGS RDZOGS

DPAL, ,GANG DANG LDAN PA'I YE SHES ROL PA YI, ,LAM BZANG SBYIN
MDZAD MGON PO KHYOD NYID KYIS, ,BYANG CHUB BAR DU 'BRAL MED RJES
'DZIN MDZOD, ,DE YI MTHU LAS LAS DANG NYON MONGS PA'I, ,BAG
CHAGS MA LUS YONGS SU ZAD GYUR NAS, ,TSOGS

GNYIS RAB RDZOGS SKU BZHI YE SHES LNGA'I, ,SANGS RGYAS GO 'PHANG
BDE BLAG THOB PAR SHOG ,GNAS SKABS TSE RING NAD MED LONGS SPYOD
DANG, ,DPAL 'BYOR MNGA' THANG LEGS TSOGS MA LUS PA, ,YAR NGO'I
ZLA DANG DBYAR GYI MTSO LTA BUR, ,NAM YANG

@8A *, ,'DZAD MED 'PHEL BA'I DGE LEGS STZOL, ,BSTEN CING
BSGRUB BA'I CHOS SRUNG THAMS CAD KYIS, ,YID LA JI LTAR SMON PA'I
DON THAMS CAD, ,BSGRUB LA BAR DU GCOD PA'I NYER 'TSE KUN, ,TSAR
CHOD 'PHRIN LAS RNAM BZHI THOGS MED

SGRUBS, ZHES PA 'DI NI YONGS SHUL DPON RGYA MTSO NOR BUS BSKUL
BLTAR 7SH'AKYA'I DGE SLONG BLO BZANG DPAL LDAN YE SHES KYIS BA
YAN HA RA'I NYE 'DABS SGAR THOG TU SBYAR BA DGE LEGS 'PHEL,, `
,,NA MO GU RU, MDUN GYI NAM MKHAR RGYAL TSAB MI PHAM MGON,
,MCHOG

DANG DBYER MED RTZA BA'I BLA MA RJE, ,MTSAN DANG DPE BYAD BZANG
PO RAB 'BAR BAS, ,BDAG LA DGYES PA'I TSUL GYIS BZHUGS PAR GYUR,
,DENG NAS BYANG CHUB SNYING POR MCHIS KYI BAR, ,KHYOD LAS SKYABS
GZHAN RES MA MCHIS PAS, ,DUS DANG GNAS SKABS

KUN TU RJES BZUNG NAS, ,DAM CHOS BDUD RTZI'I DGA' STON BLA MED
STZOL, ,RING POR MI THOGS SGRIB GNYIS LEGS BYANG ZHING, ,TSOGS
GNYIS YONGS RDZOGS SKU BZHI'I GO 'PHANG MCHOG ,BDE BLAG NYID DU
THOB NAS 'GRO BA KUN, ,THAMS CAD GZIGS PA'I

DPAL LA 'GOD PAR SHOG ,MANG+GA LAm, ZHES PA 'DI NI KHAL KHA TSE
TSE NA RGYAL BO'I AEL MAG RTAG BRTAN RDO RJE BA'I LE'I SHOG NAS,
DGE SLONG BLO BZANG DAR RGYAS KYIS BSKUL BLTAR 7 SH'AKYA'I DGE
SLONG BLO BZANG DPAL LDAN YE SHES KYIS SBYAR BA'O,, ` ,,AOm
SVASTI, RJE BTZUN BLO BZANG GRAGS

BA'I BSTAN PA MCHOG ,GANG GI DPAL LDAN YE SHES ROL BA CAN, ,MGON
KHYOD SKU TSE BSKAL BRGYA MTSO'I BAR, ,BRTAN PAR BZHUGS LA BDAG
CAG RJES SU BZUNG, ,BYANG PHYOGS SHAMBHA LA YI GRONG KHYER DU,
,RIGS LDAN DRAG PO'I BKOD PAS KLA KLO'I

@8B TSOGS, ,BCOM NAS 'GRO KUN 'DREN PA'I MDZAD BZANG MCHOG
,MNGON DU GYUR TE BLA MED GO 'PHANG STZOL, ,GNAS SKABS TSE RING
NAD MED BDE SKYID DANG, ,DPAL 'BYOR LEGS TSOGS YAR NGO'I ZLA
BZHIN 'PHEL, ,YID LA BSAM PA'I RE BA MA LUS PA,,

BDE BLAG NYID DU 'GRUB PAR BYIN GYIS RLOBS, ZHES PA 'DI NI DANG
STOBS DANG LDAN PA THU MANG THA'I JI PHUN TSOGS RIN CHEN GYIS
BSKUL BA LTAR 7SH'AKYA'I DGE SLONG BLO BZANG DPAL LDAN YE SHES
KYIS SBYAR BA'O, ` ,,AOm SVASTI, SRID DANG ZHI BA'I MTHA' LAS
YONGS 'DAS SHING, ,

STOBS BCU MI 'JIGS BZHI YI DPAL MNGA' BA, ,DKON MCHOG RNAM GSUM
BDEN PA CHEN PO'I MA THUS, ,YID LA RE BA'I 'BRAS BU KUN RDZOGS
MDZOD, ,SKYABS GNAS KUN 'DUS RJE BTZUN BLA MA YIS, ,TSE RABS KUN
TU DGYES BZHIN RJES BZUNGS TE, ,GSUNG

GI BDUD RTZI NGOMS MED LEGS 'THUNGS NAS, ,BKA' BZHIN BSGRUB PA'I
MCHOD PAS MNYES BYED SHOG ,DE YI MTHU LAS SHES DANG NYON MONGS
KYI, ,SGRIB BA BAG CHAGS BCAS PA DRUNG PHYUGS TE, ,BLA MED SKU
BZHI YE SHES LNGA'I BDAG NYID, ,BDE BLAG NYID

DU THOB PAR BYIN GYIS RLOBS, ,GZHAN YANG GNAS SKABS TSE RING NAD
MED CING, ,DPAL 'BYOR MNGA' THANG YAR NGO'I ZLA BZHIN 'PHEL, ,JI
LTAR SMON BA'I DON RNAMS 'BAD MED DU, ,'GRUB CING 'GAL RKYEN
G-YUL LAS RNAM RGYAL SHOG ,PHYOGS DANG DUS

DANG GNAS SKABS THAMS CAD DU, ,LEGS PAR DGE LEGS STER BA'I BKRA
SHIS GANG, ,TSE SBYIN LHA MO'I TSOGS KYIS SHIS PA DANG, ,LHAN
CIG BDE BLAG NYID DU STZAL DU GSOL, ZHES PA 'DI NI 'UR TU SU JA
SA GA TSE BRTAN RDO RJE'I SHOG ZHABS BA RAB 'BYAMS PA

@9A *, ,DKON MCHOG SBYIN PA DANG KHO SHOS THU SA LAG CHI YUM
RDO RJE GNYIS NAS BSKUL BA'I DAR 7SH'AKYA'I DGE SLONG BLO BZANG
DPAL LDAN YE SHES KYIS SBYAR BA'O,, ` ,,AOm SVASTI, TSE DANG YE
SHES MCHOG STZOL DKYIL 'KHOR LHA, ,RNAM PAR RGYAL MA YID BZHIN

'KHOR LO DANG, ,'CHI MED DPAL STER LHA DANG DRANG SRONG TSOGS,
,KUN GYIS 'KHOR SGYUR SKU TSE BSKAL BRGYAR SBEL, ,'JAM DPAL RDO
RJE RNON PO MI YI RJER, ,ROL PA'I GNAM GYI LHA MCHOG ZHABS
PADMOR, ,GLING BZHI RI RAB NYI ZLA LA SOGS PA, ,SNOD BCUD

DGE MTSAN MTHA' DAG 'BUL BAR BGYI, ,RTZIBS STONG RAB BKRA RDZU
'PHRUL SHUGS DANG LDAN, ,SRID ZHI'I PHUN TSOGS MA LUS DBANG BYED
PA'I, ,GSER GYI 'KHOR LO PHUL BAS MI YI RJE'I, ,BZHED DON MA LUS
LHUN GYIS 'GRUB PAR SHOG ,BDUD BZHI'I DPUNG

TSOGS MTHA' DAG ZIL GNON CING, ,BSAM PA'I RE BA YONGS SU RDZOGS
BYED PA'I, ,RGYAL SRID SNA BDUN 'BUL GYIS CHAB SRID CHE'I,
,GDUGS DKAR KUN GSAL KHYON DANG LEGS MNYAM SHOG ,KUN NAS SHIS
PA'I CHAR CHEN RTAG 'BEB CING, ,'JIG

RTEN 'JIG RTEN LAS 'DAS DGE LEGS RNAMS, ,GCIG BSDUS BKRA SHIS
RTAGS BRGYAD RAB 'BUL GYIS, ,BKRA SHIS DGE MTSAN RGYUN CHAD MED
PAR STZOL, ,MTHONG DANG THOS DANG DRAN DANG REG PAS KYANG, ,ZAG
MED BDE CHEN TSE DANG 'DOD DGU'I

TSOGS, ,STZOL MDZAD BKRA SHIS RDZAS BRGYAD LEGS 'BUL GYIS, ,MGON
KHYOD THUGS RJES 'GRO KUN YONGS SU SKYONGS, ,'DOD DGU'I GTER
CHEN RAB 'JO BUM PA BZANG, ,PHUL BAS GNAM GYIS BSKOS PA'I LHA
CHEN PO'I, ,BZHED DON LHUN

@9B GRUB DGYES PA'I BDUD RTZI YIS, ,'GRO KUN DGA' BDER SPYOD
PA'I SKAL BZANG STZOL, ,SA CHEN RGYA MTSOR BCAS PA'I KHYON KUN
LA, ,GNAS PA'I DREGS LDAN RAL PA'I DO KER GYIS, ,NYER BTUNG SENG
CHEN GYIS BTEG RIN CHEN KHRIR, ,YONGS KYI BDAG CHEN

BSKAL BRGYAR ZHABS BRTAN SHOG ,YE SHES LNGA YI RANG BZHIN RDO
RJE CHE, ,STOBS BCU MI 'JIGS BZHI YI RTZAL RDZOGS PA, ,PHUL BAS
YI SRUBS SDER BCAS GDUG PA'I TSOGS, ,ZIL MNAN 'PHRIN LAS 'OD
STONG RAB RGYAS SHOG ,MGON KHYOD

MTHU STOBS YAN LAG BZHI YI DPUNG, ,DAR LA DRAG PAS DREGS LDAN MA
LUS PA'I, ,GTZUG GI NOR BUR ZHABS SEN NGAL BSO ZHING, ,BZHED DON
'DOD DGU'I CHAR CHEN RTAG TU BSNYIL, ,PHUN TSOGS SDE BZHIS PHYUG
PA'I BLON 'BANGS DANG, ,MNGA' THANG NAM

MTHA'I MTHAR KHYAB DGA' STON CHE, ,ZHVA SER RING LUGS DRI MED
THUB PA'I BSTAN, ,LHAN CIG RDO RJE'I KHAMS GRUB BKRA SHIS STZOL,
ZHES 'JAM DPAL RNON PO MI YI RJE BOR ROL PA GNAM GYI LHA 'JAM
DBYANGS GONG MCHEN PO'I BRTAN BZHUGS GSOL 'DEBS 'DI NI 7PAn CHEN
BLO BZANG

DPAL LDAN YE SHES KYIS GUS PA CHEN POS SBYAR BA'O,, ` ,,AOm
SVASTI, PHYOGS BCU DUS GSUM BZHUGS PA'I SANGS RGYAS DANG, ,YI
DAM BYANG SEMS DPA' BO MKHA' 'GRO'I TSOGS, ,CHOS SRUNG NYAN THOS
RANG RGYAL BDEN CHEN GYIS, ,SMON PA'I DON KUN

'BAD MED LHUN 'GRUB SHOG ,RJE BTZUN BLO BZANG DPAL LDAN YE SHES
ZHABS, ,DBANG PHYOGS 'PHRIN LAS GDUGS DKAR KHYON YANGS POR,
,LEGS 'GRUB PHAN DANG BDE BA'I MDZAD PA KUN, ,MA LUS BDE BLAG
NYID DU 'GRUB GYUR CIG ,RING MIN KHA BA CAN

@10A *, ,LJONGS CHOS KYI GRVA'I, ,RGYAL MTSAN MNGON PAR MTHO
BA'I RIN CHEN KHRIR, ,ZHABS SEN 'OD CHAGS 'BAR BA NYER BKOD NAS,
,BSAM DON MA LUS YID BZHIN 'GRUB PAR SHOG, (CES PA 'DI NI AA MDO
SDE STOD PA,) DAD LDAN DPON RGYA MTSOS BSKUL BA

LTAR SH'AKYA'I DGE SLONG BLO BZANG DPAL LDAN YE SHES KYIS NAG
CHU SPAR BU'I SGAR THOG TU SBYAR BA DGE LEGS 'PHEL,, ` ,,AOm
SVASTI, BDE GSHEGS GSUNG RAB KUN GYI SNYING PO'I BCUD, ,BLO
BZANG RGYAL BA'I RING LUGS DPAG BSAM 'BRAS, ,SPEL BA'I

DPAL LDAN STOBS BCU'I BDUD RTZI MCHOG ,RGYAS MDZAD YE SHES MTSAN
CAN MGON KHYOD RGYAL, ,LHAR BCAS SKYE DGU'I GTZUG BSTEN
SENG+GE'I KHRIR, PADMA NYI ZLA DAR ZAB LA BRTEN PA'I, ,RDO RJE
SKYIL KRUNG MCHOG GIS LEGS BZHUGS NAS, ,DAM

PA'I CHOS KYI SGRA DBYANGS BSKAL BRGYAR SGROGS, ,BDAG CAG DENG
NAS BYANG CHUB SNYING PO'I BIR, ,MGON KHYOD MNYES PA GSUM GYIS
MNYES BYAS NAS, ,DGYES BZHIN RJES SU BZUNG NAS GSUNG GSANG GI
,BDUD RTZI MCHOG LA NGOMS MED ROL PAR

SHOG ,DE YI DON RNAMS NYAMS SU BLANGS PA LAS, ,THOG MED NAS
BSAGS NYES LTUNG SDIG SGRIB DANG, ,SHES NYON BAG CHAGS BCAS PA
MA LUS PA, ,BYANG NAS SKU BZHI'I GO 'PHANG MNGON BYED SHOG ,SKYE
ZHING SKYE BAR KHYOD KYIS BDAG CAG GI,

LEGS LAM STON PA'I DGE BA'I BSHES MDZAD NAS, ,SA BCU LAM LNGA
RDO RJE 'CHANG DBANG GI ,GO 'PHANG BDE BLAG THOB PA'I SKAL BZANG
STZOL, ,JI SNYED PHYOGS BCU'I ZHING KHAMS RAB 'BYAMS SU, ,BKRA
SHIS DGE MTSAN DPAG MED MCHIS PA DES, ,BDAG

@10B DANG MA GYUR SEMS CAN THAMS CAD LA, ,DGE LEGS RGYA MTSO
RAB TU 'BAR BAR MDZOD, CES PA 'DI NI THOR KHOD AA YU shE RGYAL
PO'I RIGS LAS DAD STOBS GTONG BA SOGS YON TAN DU MAS MNGON PAR
'PHAGS PA'I PA'I LE DBANG RGYAL TSE RING NAS BSKUL MA MDZAD PA
LTAR SH'AKYA'I DGE

SLONG BLO BZANG DPAL LDAN YE SHES KYIS SBYAR BA'I YI GE PA NI
GSOL DPON MKHAN PO BLO BZANG MKHAS MCHOG GO ,DGE LEGS 'PHEL,, `
,,AOm SVASTI, GSER MNGAL CAN DANG GRONG 'JOMS DPA' MO'I GNYEN,
,LOG 'DREN KUN 'GYED GZHON NU LA SOGS PA, ,RAB

DREGS GTZUG TOR NOR BU'I COD PAn GYIS, ,GANG GI ZHABS KYI PADMOR
PHYAG BYAS PA, ,LHA YI LHA MCHOG THUB DBANG NYI MA'I GNYEN, ,MU
MTHA' BRAL BA'I GSER 'OD BYE BA BRGYAS, ,RAB MDZES MTSAN DANG
DPE BYAD DKYIL 'KHOR RDZOGS, ,DRUG CU'I DBYANGS

KYI STONG NYID SENG GE'I SGRAS, ,SMRA NGAN MU STEGS TSOGS RNAMS
ZIL GNON CING, ,MTHA' DAG SHES BYA'I GNAS TSUL THUGS CHUD NAS,
,'GRO BA KUN GYI MGON DANG SKYABS GCIG PU, ,GYUR GANG ZHABS RDUL
LAN BRGYAR SPYI BOS 'DUD, ,DPAL STUG

KHYOD KYI BSTAN PA'I SNANG BYED MCHOG ,SRID ZHI'I MUN SEL NAM
YANG MI NUB CING, ,DE YI MTHU LAS 'GRO BA MA LUS PA, ,SGRIB
GNYIS RAB BYANG TSOGS GNYIS LHUN RDZOGS SHOG ,GNAM BSKOS SA YI
TSANGS PA MI DBANG CHE'I, ,SKU TSE RDO RJE'I KHAMS SU RAB

BRTAN CING, ,CHAB SRID MNGA' THANG DPAL 'BYOR LEGS TSOGS RNAMS,
,YAR NGO'I ZLA LTAR 'PHEL BAR BYIN GYIS RLOBS, ,'DZAM GLINGS
CHEN KHYON GNAS 'GRO BA LA, ,NAD MTSON MU GE LA SOGS RGUD PA'I
TSOGS, ,MING YANG MI GRAG CHOS DANG 'BYOR PA

@11A *, ,YIS; ;BDE SKYID RDZOGS LDAN DPAL LA ROL GYUR CIG
,SARBA DZA GA TAm, ZHES PA 'DI NI MNYAM MED THUB PA'I DBANG PO
DNGOS DANG DBYER MA MCHIS PA'I TZANDAN JO BO RIN PO CHE MNGAL
BA'I SKAL BZANG MNGON DU GYUR SKABS GSOL BA 'DEBS PA'I 'DOD GSOL
SMON TSIGS SU SH'AKYA'I DGE

SLONG BLO BZANG DPAL LDAN YE SHES KYIS SBYAR BA'I YI GE PA NI
GSOL DPON BLO BZANG MKHAS MCHOG GO ,DGE LEGS SU GYUR CIG, `
,,AOm SVASTI, LHA LAM RAB GANG BLA MA YI DAM DANG, ,SANGS RGYAS
BYANG SEMS DPA' BO MKHA' 'GRO'I TSOGS, ,CHOS SKYONG SRUNG MAR
BCAS

PA THAMS CAD KYIS, ,DNGOS GRUB KUN STZOL 'PHRIN LAS RNAM BZHI
SGRUBS, ,RJE BTZUN BLO BZANG DPAL LDAN YE SHES ZHABS, ,SKU TSE
RAB BRTAN BZHED DON KUN 'GRUB CING, ,RING MIN BKRA SHIS LHUN
GRUB CHOS KYI SPONG, ,'JIGS MED SENG GE'I KHRIL

RAB ROL MDZOD, ,JI LTAR SMON PA'I DON RNAMS 'GRUB PA LA, ,BAR DU
GCOD PA'I BGEGS KYI MTSAN MA KUN, ,MTHA' DAG DMIGS MED BDE CHEN
DBYINGS BCOM NAS, ,YID BZHIN NOR BU LTA BUR RE BA SKONGS, ZHES
PA 'DI NI BDE CHEN RAB RGYAS GLING GI RDO RJE SLOB

DBON PA YONGS KYI DGE BA'I BSHES GNYEN BKA' BCU BSTAN 'DZIN CHOS
DAR GYIS BSKUL BA LTAR SH'AKYA'I DGE SLONG BLO BZANG DPAL LDAN
YE SHES KYIS SBYAR BA'I YI GE PA NI NYE 'KHOR BA GSOL DPON GANGS
CAN MKHAN PO BLO BZANG MKHAS MCHOG GO ,DGE LEGS 'PHEL,, ` ,,AOm
SVASTI, BLO BZANG RGYAL BA

GNYIS PA'I RING LUGS KYI, ,DPAL LDAN 'CHAD RTZOD RTZOM PA'I DPAL
MNGA' BA, ,YE SHES 'OD BRGYAS GDUL BYA'I BLO MUN SEL, ,RJE BTZUN
BLA MA'I ZHABS LA GSOL BA 'DEBS, ZHES PA 'DI NI MKHAS SHING GRUB
PA'I DBANG PHYUG RDO RJE 'CHANG LCANG SKYA ROL PA'I RDO RJE'I
GSUNG

@11B GIS BSKUL MA MDZAD PA LTAR SH'AKYA'I DGE SLONG BLO BZANG
DPAL LDAN YE SHES KYIS MTSO BDUN LHA KHANG SER PO'I NYE 'DAB
SGAR THOG TU SBYAR BA'O,, ` ,,BLO BZANG MKHYEN BRTZE'I 'OD STONG
RAB 'BAR BAS, ,DPAL LDAN STOBS BCU'I GSUNG GSANG 'DAB BRGYA PA,
,YE SHES RDO

RJE'I DPYID DU RGYAS MDZAD PA, ,RJE BTZUN BLA MA'I ZHABS LA GSOL
BA 'DEBS, ,SARBA DZAGA TAm, ZHES PA 'DI NI KHAL KHA CAD CUNG SAN
NO YON GYI AEL MAG ,GUNG BSTAN PA 'DZIN SKYONG GI SHOG RDZA KI
RU CHI BLA MA SKYABS KYIS BSKUL BA'I BOR SH'AKYA'I DGE SLONG
BLOS BZANG DPAL LDAN YE SHES KYIS SBYAR

BA'O;; ` ;;NA MO GUR WE, RDO RJE'I CHOS DBYINGS MI BSHIGS DON
DAM KHAMS, ,TSE DANG YE SHES LONGS SPYOD RDZOGS PA'I SKUR, ,LHUN
GRUB DKYIL 'KHOR LHA TSOGS BDEN CHEN GYIS, ,'JIG RTEN 'JIG RTEN
LAS 'DAS DGE LEGS STZOL, ,BLO

BZANG RGYAL BA GNYIS PA'I RING LUGS KYI, ,DPAL LDAN STOBS BCU
MNGA' BA'I 'PHRIN LAS CHES, ,YE SHES LNGA YI SNANG BA GSAL MDZAD
RJE, ,SRID ZHI'I GTZUG RGYAN MGON POR GSOL BA 'DEBS, ,GDONG LNGA
'BAR BAS LEGS BTEG RIN CHEN

KHRIR; ;MGON KHYOD MI BSHIGS RDO RJE LTAR BZHUGS NAS, ,ZAB DANG
RGYA CHE'I CHOS KYI BDUD RTZI'I CHAR, ,CHAD MED 'GRO 'DI'I PHAN
BDE'I DPYID DU STZOL, ,'JAM DPAL RNON PO RDO RJE'I SGYU 'PHRUL
GYIS, ,MI YI RJER ROL GNAM BSKOS TSANGS PA CHE'I, ,BZHED

DON KUN 'GRUB BSKAL BZANG DGA' BDE LA, ,RTAG TU ROL PA'I PHAN
BDE'I 'JUG PA STZOL, ,PHYAG DRUG MGON PO LAS KYI GSHIN RJE DANG,
,'DOD KHAMS DBANG MO LA SOGS SRUNG MA'I TSOGS, ,KUN GYIS JI LTAR
SMON PA'I DON THAMS CAD, ,BDE BLAG NYID DU

@12A *, ,'GRUB PA'I 'PHRIN LAS MDZOD, ,NAM MKHA'I MTHAS GTUGS
ZHING KHAMS RAB 'BYAMS SU, ,LEGS BZHUGS SANGS RGYAS BYANG SEMS
MA LUS PA'I, ,BDEN PA CHEN PO'I BYIN RLABS GANG DE YIS, ,RGYAL
BA GNYIS PA'I

RING LUGS RTAG RGYAS SHOG ,KHRIMS LDAN 'DUS PA'I SDE 'DI THUGS
MTHUN ZHING, ,BSHAD SGRUB 'KHOR LO GSUM GYI BYA BA RNAMS, ,'BAD
MED LHUN GRUB DPAL 'BYOR LEGS TSOGS KUN, ,YAR NGO'I ZLA BZHIN
'PHEL BA'I BKRA SHIS STZOL, ,ZHES PA

'DI NI THUB BSTAN YONGS KYI GSAL BYED CHEN PO BYANG CHUB KYI
SEMS RIN PO CHE LA MNGA' 'BYOR ZHING, RIM GNYIS KYI RTOGS PA
MTHON POR GSHEGS PA'I RNAL 'BYOR GYI DBANG PHYUG CHEN PO CHU
BZANG KHU THOG THU NGAG DBANG THUB BSTAN DBANG PHYUG DPAL BZANG
PO'I GSUNG GIS BSKUL MA MDZAD PA

LTAR SH'AKYA'I DGE SLONG BLO BZANG DPAL LDAN YE SHES KYIS SBYAR
BA PHYOGS DUS GNAS SKABS KUN TU DGE LEGS RGYA MTSOS KHYAB PAR
GYUR CIG ,SVASTI; PHAN BDE'I 'BYUNG GNAS RGYAL BSTAN YONGS 'DU'I
LJON, ,RAB RGYAS 'GRO KUN THAR MCHOG 'BRAS BZANG LA, ,SPYOD

PHYIR BKRA SHIS LHUN GRUB CHOS GRVA CHER, ,CHOS SBYIN 'DZAD MED
DAL 'GRO'I RGYUN 'DI SPEL, ,MANG+GA LAm,, ,,

@12B [BLANK PAGE]