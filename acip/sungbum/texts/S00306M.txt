*, ,MTHA' BRAL GYI RIGS PA'I DKA' GNAS GSAL BAR BYED PA DE NYID
GSAL BA'I SGRON ME ZHES BYA BA BZHUGS SO, ,

@001B #, ,NA MO GU RU MANYDZU GHO sh'A YA, RAB 'BYAMS RGYAL BA'I
YE SHES PHUNG PO GZHON NU'I ROL PAR RNAM CHAGS PA, ,RGYAL BA'I
YAB GCIG ZUR PHUD LNGA PA

DMAR SER GOS BZANG GZHON NU'I RGYAN, ,KUN NAS 'DZIN PA'I ZLA MED
BLA MA BTZONG KHA PA ZHES PHYOGS KUN TU, ,GRAGS SNYAN LA CHAGS
SRAS BCAS RGYAL BAS RAB BSNGAGS ME TOG 'THOR

DER 'DUD, ,GANG GIS NYER BSTAN DRI MED PHYOGS KYI MGRON, ,SMRA
NGAN DUG SBRUL KHAR CHAGS RLUNG SHUGS KYIS, ,DUB TSE MKHYEN
DPYOD MAGHI'I TSA YIS KYANG, ,NGAL GSO STER MKHAS

CHOS KYI RGYAL MTSAN RGYAL, ,BSTEN 'OS RMAD BYUNG YON TAN BDUD
RTZI'I RO, ,MA LUS SDUD PA'I RNAM DPYOD BUM BZANG CAN, ,KUN LA
'CHI MED GO 'PHANG STER BA'I SGO, ,RGYAL KUN NGO BO RTZA

@002A *, ,BA'I BLA MAR 'DUD, ,BCU GNYIS BDAG POS NYIN MO'I DUS
DANG DES NI PAD GZHON 'DAB MA DANG, ,DES NI SBRANG RTZI'I DOG PA
YANG STE DES KYANG RKANG DRUG DGA'

BDE BZHIN, ,RMAD BYUNG DAM PA'I MTHU DPAL GYIS NI KHO BO'I BLO
GROS RGYAS MDZAD NAS, ,MA LUS NGO MTSAR RIG PA'I GNAS LA MKHA'
LA NYI BZHIN SPYOD GYUR CIG ,RGYA CHEN GSUNG RAB AU

MAR RNAM RTZEN PA'I, ,PHUL BYUNG BSIL LDAN BDAG POR MA REG
KYANG, ,RNAM DPYOD DZA tA'I THOR TSUGS BTZIR BA NA, ,DRI MED
LEGS BSHAD GANGG'A CI YANG 'BAB, ,RNAM MANG GZHUNG LUGS

BLTAS PA'I NGAL YUS DANG, ,TSIG GI RLOM PAS GZHAN DAG ZIL GNON
CING, ,RIGS PA SMRA BA'I GRAGS SKAM GYIS MTHO BA'I, ,MKHAS RLOM
SNYING LA ZUG RNGU BRGYA STER MOD, ,DE LTA NA

@002B YANG RANG NYID MKHAS PA YI, ,BYA BA GSUM LA BAG CHAGS 'JOG
PHYIR DANG, ,DU MA'I GSUNG GIS BSKUL BA'ANG DANG BLANGS TE,
,DKA' GNAS GZHUNG LUGS CI NUS 'CHAD LA SPRO, ` ,DE YANG SKYE BO
MCHOG GI CHOS LUGS SAM

BYA BA NI SANGS RGYAS BCOM LDAN 'DAS KYI BSTAN PA MI NYAMS PAR
SPEL BA LA SGO DU MA NAS ZHUGS PA STE, BSHAD PA DANG SGRUB PA
GNYIS KYI SGO NAS SO, ,DE LAS NI RANG DANG GZHAN GYI GNAS SKABS
DANG, MTHA'I 'BRAS BU PHUN SUM TSOGS PA

THAMS CAD 'BYUNG BAS BDAG GZHAN TSIM PA'I SGO BLA NA MED PA STE,
DE LA 'JUG PA NI BYA BA GZHAN GANG GIS KYANG SGRUN DU MED PA'I
PHYIR RO, ,DE NYID KYI PHYIR PHYI ROL PA DAG GIS THOS PA DANG
RTZOD PA TZAM LHUR LEN PA LTA BU MA YIN PAR, SGRUB PA

KHO NA'I CHED DU THOS PA SOGS JE THOG MKHO NA NAS BYAS TE, THOS
BSAM SGOM GSUM TSA GRANG LTAR MI 'GAL BAR GCIG GROGS SU GCIG
'GRO BA ZHIG GNAD DAM PAR BZUNG ZHING RGYAL BA'I BSTAN PA NYAG
GCIG 'JUG NGOGS BLA NA MED PA'O ZHES BYA

BAR SHES NAS 'JUG PAR BYA'O, ,DE YANG THAR PA DON DU GNYER BA'I
MING TZAM GYIS TSIM PA MA YIN PAR, SNYING NAS THAR 'DOD SKYES PA
DE LA GANG LAS THAR NA THAR PAR 'GRO BA'I SDUG KUN GYI RTZA BA
KUN NAS GCOD PA'I GNYEN PO BLA NA MED PA

BDAG MED RTOGS PA'I SHES RAB DE BSTAN DGOS SHING, RGYAL BA'I
GSUNG RAB THAMS CAD NI, DNGOS DANG BRGYUD PA'I SGO NAS SHES RAB
DE'I CHED DU GSUNGS PA SHA STAG YIN PA NI, JI SKAD DU, YAN LAG
'DI DAG THAMS CAD NI, ,THUB PAS

@003A *, ,SHES RAB DON DU GSUNGS, ,ZHES DANG, SGOM RIM BAR BA
LAS, BCOM LDAN 'DAS KYI BKA' THAMS CAD NI LEGS PAR GSUNGS PA
STE, MNGON SUM DU'AM, BRGYUD PAS DE KHO NA MNGON SUM DU GSAL

BAR BYED PA DANG, DE KHO NA LA GZHOL BA NYID DO, ,ZHES GSUNGS
PAS SO, ,DE LTA BU'I SHES RAB BSKYED PA LA BDAG MED GTAN LA
'BEBS DGOS, DE LA MED RGYU'I BDAG DE GAL TE GRUB NA 'DI LTA BU
ZHIG GO SNYAM DU TSIG TZAM MA

YIN PAR NGOS ZIN DGOS TE, SPYOD 'JUG LAS, BTAGS PA'I DNGOS LA MA
REG PAR, ,DE YI DNGOS MED 'DZIN MA YIN, ,ZHES GSUNGS PAS SO,
,DE'I PHYIR DGAG BYA'I NGOS 'DZIN PHYIN CI MA LOG PA ZHIG GAL
CHE ZHING, DE LTA BU'I

DGAG BYA DE YANG GRUB MTHA' THAMS CAD KYI NANG NAS THAL 'GYUR
PA'I LUGS MCHOG DRI MA MED PA LTAR DU NGES PAR 'DOD NA, GRUB
MTHA' 'OG MA DAG GI LUGS DANG SO SOR PHYED PAR BYAS NAS LUGS DE
DAG DANG MA 'DRES PAR

BYED PA LA, LUGS DE DAG GI 'DOD TSUL SO SOR SHES DGOS SHING,
KHYAD PAR THAL RANG GI GRUB MTHA'I KHYAD PAR SHES NAS, DE GNYIS
KYI LUGS KYI DGAG BYA'I PHRA RAGS KYI KHYAD PAR PHYED PA GAL CHE
BAS, DE YANG GTZO BOR KUN

RDZOB 'DOD TSUL GYI DBANG GIS YIN LA, DE'I RGYU MTSAN YANG, RANG
RGYUD PAS BUM PA LTA BU LA RANG NGOS NAS GRUB PA DE BUM PA'I KUN
RDZOB PA'I SDOD LUGS YIN PAR 'DOD CING, DE LTA BU'I KUN RDZOB
PA'I SDOD LUGS TE, THAL

@003B 'GYUR PA'I LUGS KYI DGAG BYA PHRA MO YIN PA SOGS LUGS DE
GNYIS KYI DGAG BYA LA PHRA RAGS KYI KHYAD PAR SHIN TU CHE BAS
KHO BOS KYANG MDOR BSDUS SHIG GZHAN DU BSHAD ZIN LA GTZO BOR LAM
RIM CHEN MO SOGS SU ZHIB TU

BLTA BAR BYA'O, ,DE LTA BA'I 'GAG BYA ? 'GAG PA'I RIGS PA LA
MANG DU YOD KYANG 'PHAGS PA KLU SGRUB YAB SRAS KYIS NI GTZO BOR
RDO RJE GZEGS MA'I GTAN TSIGS LA BRTEN TE, MNYAM NYID BCU'I NANG
NAS KYANG SKYE BA MED PAR MNYAM PA

NYID GTAN LA 'BABS PA'I DBANG DU MDZAD NAS, DBU MA RTZA BAR,
BDAG LAS MA YIN ZHES SOGS DANG, DPAL LDAN ZLA BAS KYANG, 'JUG
PAR, DE NYID DE LAS 'BYUNG MIN ZHES SOGS RANG BZHIN GYIS SKYE BA
'GOG TSUL RGYAS

PAR BSHAD PA MDZAD DO, ,'O NA DPAL LDAN ZLA BAS SU ZHIG 'PHAGS
PA'I DGONGS PA 'GREL BA LA PHUL DU PHYIN PAR GZIGS SHE NA, DE
YANG 'PHAGS PA LHA NI RJES 'BRANG THAMS CAD KYIS 'PHAGS PA KLU
SGRUB DANG KHYAD PAR MED PAR

YID CHE BA'I GNAS SU BYED LA, SANGS RGYAS BSKYANGS 'DI LA LEGS
LDAN 'BYED LAS SOGS PAS DGAG PA MANG DU MDZAD KYANG, ZLA BAS NI
SLOB DPON DE NYID 'PHAGS PA KLU SGRUB KYI DGONGS PA 'GREL PA LA
RMAD DU BYUNG BAR GZIGS

TE, DE'I 'GREL PA'I STENG NAS RTZA SHE'I DGONGS PA 'CHAD PA LHUR
MDZAD DO, ,DE'I PHYIR SANGS RGYAS BSKYANGS KYI 'GREL BA GZHIR
BZHAG DPAL LDAN ZLA BAS LEGS BSHAD KYI 'THAD PAS, LEGS LDAN
'BYED LAS SOGS PA'I RTZOD

@004A *, ,PA SUN 'BYIN LUGS, GANGS CAN GYI SHING RTA CHEN PO
CHOS KYI RGYAL PO GTZONG KHA PA'I DGONGS DON MKHAS GRUB DGE LEGS
DPAL BZANG POS GSAL BAR MDZAD PA BZHIN, LUNG DANG RIGS PA'I
DBANG PHYUG

RJE BTZUN CHOS KYI RGYAL MTSAN DPAL BZANG PO'I GSUNG GI RJES SU
ZHUGS TE BSHAD PAR BYA'O, ,DE YANG SNGAR BSHAD PA'I DGAG BYA
RANG NGOS NAS GRUB PA DE CHOS THAMS CAD KYI STENG DU 'GOG DGOS
NA'ANG, THOG MAR 'DUS BYAS KYI STENG DU

BKAG NA 'DUS MA BYAS KYI STENG DU 'GOG SLA LA, 'DUS BYAS LA YANG
SKYE GNAS 'JIG GSUM LAS, SKYE BA RANG BZHIN GYIS GRUB PA BKAG NA
GZHAN GNYIS RANG BZHIN GYIS GRUB PA KHEGS SO, ,DE'I PHYIR 'DUS
BYAS RANG BZHIN GYIS

SKYE NA, SKYE TSUL BZHI PO GANG RUNG ZHIG LAS MA 'DAS PAS MTHA'
BZHI'I SKYE BA DGAG PAR BYA'O, ,DE YANG THOG MAR BDAG LAS SKYE
BA NI GRANGS CAN SKYE BAR SMRA BA DAG 'DOD DO, ,JI LTAR 'DOD NA,
MYU GU LTA BU RANG GI RGYU SA BON GYI DUS

NAS MED NA SKYE BA MI 'THAD LA GAL TE SNGON MED PA ZHIG GSAR DU
SKYE NA NI RI BONG GI RVA YANG SKYE BAR THAL BA DANG, BYE MA LAS
KYANG TIL MAR 'BYUNG BAR THAL BA'I SKYON YOD PAS SO, ,DES NA
BDAG LAS SKYE ZHES BYA BA YANG MYU GU LAS MYU

GU SKYE BA'I DON ('DI t'IK CHEN LAS BSHAD DO,) ,MA YIN GYI SA
MYUG GNYIS PHAN TSUN THA DAD PA KHO NAR 'DOD KYANG, RANG BZHIN
GCIG TU 'DOD CING, SA BON GYI RANG BZHIN LAS SKYE BAR SMRAS PA
NYID KYIS, SA BON GYI RANG BZHIN

@004B YANG MYU GU'I RANG BZHIN YIN PAS, MYU GU RANG GI RANG
BZHIN LAS MYU GU SKYE BAR SMRAS LA, DE LTAR MYU GU RANG GI RANG
BZHIN LAS SKYE BA NI BDAG SKYE'I 'DOD TSUL LO, ,DE YANG SA BON
GYI DUS KYI MYU GU MI GSAL BA RGYUR BYAS NAS GSAL

BA'I MYU GU 'BRAS BUR MI 'DOD PAR GSAL TE, DE LTAR MA YIN NA, MI
GSAL BA'I MYU GU LAS GSAL BA'I MYU GU SKYE BAR KHAS BLANGS BZHIN
DU MYU GU LAS MYU GU MI SKYE ZHES 'DOD PA DANG, MYU GU BDAG LAS
SKYE BAR KHAS BLANGS PA RNAMS KUN

NAS MI 'GRIGS PAS, GRANGS CAN DE TZAM DU PHYI ROL PA'I RIGS PA
SMRA BA'I NANG NAS KYANG THA CHAD PA NI MA YIN NO, ,DES NA MYU
GU MI GSAL BA RGYU DUS NA YOD PA DE SKYE RGYUR BYAS NAS, RGYU SA
BON DANG RKYEN CHU LUD LAS SOGS PAS GSAL

BAR BYAS PA NA MYU GU GSAL BA'I NGO BOR SKYE BAR 'DOD DO, ,RANG
BZHIN GCIG TSUL NI MYU GU'I RANG BZHIN YANG SA BON GYI RANG
BZHIN DANG SA BON GYI RANG BZHIN YANG MYU GU'I RANG BZHIN DANG,
SA MYUG GI RANG BZHIN YANG CHU LUD KYI RANG BZHIN YIN

PA SOGS SA MYUG CHU LUD SOGS KYI RANG BZHIN PHAR YIN TSUR YIN DU
'DOD PA YIN GYI RANG BZHIN GCIG TSUL SANGS RGYAS PA LTAR MA YIN
NO, ,DE YANG RGYU RKYEN DANG 'BRAS BU THAMS CAD LA KHYAB PA'I
RANG BZHIN GCIG KHO NA YIN PA ZHIG

MED NA RGYU 'BRAS KYI 'BREL BA MI 'THAD PA TZAM ZHIG LA GO BAR
SNANG NGO, ,SLOB DPON SANGS RGYAS BSKYANGS KYIS DE 'GOG PA'I
PHYIR BUDDHA P'A LI TAR, DE LA RE ZHIG DNGOS PO RNAMS BDAG LAS
SKYE BA MED DE, DE DAG GI SKYE BA DON MED PA

@005A *, ,NYID DU 'GYUR BA'I PHYIR DANG, SHIN TU THAL BAR 'GYUR
BA'I PHYIR RO, ,DNGOS PO BDAG GI BDAG NYID DU YOD PA RNAMS LA
NI, YANG SKYE BA LA DGOS PA MED DO, ,CI STE YOD KYANG SKYE NA
NAM YANG MI SKYE BAR MI 'GYUR RO, ,

ZHES GSUNGS, DE YANG THOG MAR RANG LUGS KYI DAM BCA' BZHI YOD
PA'I NANG NAS, RE ZHIG DNGOS PO RNAMS BDAG LAS SKYE BA MED DE
ZHES BDAG SKYE MED PA'I DAM BCA' BKOD NAS, DAM BCA' DE DNGOS SU
SGRUB PA NA SGRUB BYED TSUL

GSUM PA'I GTAN TSIGS DNGOS SU MA BKOD PAR, DAM BCA' DE'I BZLOG
PHYOGS BDAG LAS SKYE BA KHAS LEN PA LA GNOD BYED STON PA'I THAL
'GYUR TZAM ZHIG DNGOS SU BKOD PA YIN LA, DE YANG DE DAG GI ZHES
SOGS MDOR BSTAN GNYIS

DANG, DNGOS PO BDAG GI BDAG NYID DU YOD PA ZHES SOGS RGYAS BSHAD
GNYIS SBYAR BA NA GSAL BAR THON PA YIN NO, ,'O NA DES DE'I BZLOG
PHYOGS KHAS LEN PA LA GNOD BYED STON TSUL GANG ZHES 'DRI NA,
DE'I LAN DU TSIG DON MTHAR

GYIS BSHAD PAR BYA'O, ,DNGOS PO RNAMS BDAG LAS SKYE BA MED DE,
GAL TE GRANGS CAN KHYOD KYIS DNGOS PO BDAG LAS SKYE BAR 'DOD PA
NA, RANG GI RGYU'I DUS NAS MI GSAL BAR YOD PAR 'DOD PA'I DNGOS
PO DE NYID SLAR YANG SKYE DGOS

PAR 'DOD PAS, DE LTAR NA RANG GI RGYU'I DUS NA MI GSAL BA'I TSUL
GYIS YOD PAR 'DOD PA'I MYU GU CHOS CAN, SLAR YANG SKYE BA DON
MED PAR 'GYUR BAR THAL, RANG GI BDAG NYID DU GRUB ZIN NAS YOD
PA'I PHYIR RO, ,MA KHYAB NA, SA BON 'BA'

@005B ZHIG PHYI MTHA' THUG MED DU BRGYUD NAS SKYE BAR THAL, RANG
GI BDAG NYID DU GRUB ZIN KYANG SLAR YANG BLDABS NAS SKYE BA'I
PHYIR, ZHES PA'I 'GAL BRJOD KYI THAL 'GYUR GNYIS KYIS GNOD PA
YIN LA, DE 'DRA'I THAL 'GYUR DE GNYIS 'DIR

MDOR BSTAN DANG, RGYAS BSHAD GNYIS KYI SGO NAS BSHAD DO, ,DE
YANG MDOR BSTAN GYI DE DAG CES PA, RGYAS BSHAD KYI BDAG GI BDAG
NYID DU YOD PA ZHES PA DANG SBYAR, SKYE BA DON MED PA NYID DU
'GYUR BA'I PHYIR RO, ,ZHES PA RGYAS BSHAD KYI

YANG SKYE BA LA DGOS PA MED DO ZHES PA DANG SBYAR, SHIN TU THAL
BAR 'GYUR BA'I PHYIR RO ZHES PA, RGYAS BSHAD KYI CI STE YOD
KYANG SKYE NA NAM YANG MI SKYE BAR MI 'GYUR RO ZHES PA DANG
SBYAR TE, 'DI LTAR DE DAG STE DNGOS PO RNAMS RANG GI BDAG NYID
DU

GRUB ZIN PA NI SLAR YANG SKYE BA DON MED PAR 'GYUR TE, SKYE BA
NI RANG GI BDAG NYID DU GRUB PAR BYA BA'I PHYIR YIN PAS SO, ,GAL
TE DE LTAR SLAR YANG SKYE NA NI SHIN TU THAL BA STE, SKYE BA'I
PHYI MTHA' THUG MED DU 'GYUR BA'I PHYIR RO, ,ZHES MDOR

BSTAN DANG, DNGOS PO BDAG GI BDAG NYID DE RANG GI BDAG NYID DU
YOD ZIN NAS NI SLAR YANG SKYE BA LA DGOS PA MED DO, ,RANG GI
BDAG NYID DU GRUB ZIN NAS SLAR YANG SKYE MI DGOS PA CI YIN ZHE
NA, 'DI YIN TE DNGOS PO GANG YANG SKYE BA NI

DNGOS PO DE'I BDAG NYID THOB PA'I PHYIR YIN LA, CI STE YOD KYANG
STE RANG GI BDAG NYID THOB NAS YOD DU ZIN KYANG SLAR YANG SKYE
NA NI, DUS NAM GYI TSE YANG SKYE BA RDZOGS PA'I MTHA' MI RNYED
PA YIN PAS, NAM YANG MI SKYE BAR MI 'GYUR RO, ,DON   

@006A *, ,BSDU NA GRANGS CAN GYI BDAG SKYE YOD PA'I DON, RGYU'I
DUS NAS RANG GI BDAG NYID THOB ZIN NAS YOD PA DE NYID SKYE'O
ZHES PA DE YIN LA, MYU GU LTA BU SA BON GYI DUS NAS RANG GI BDAG
NYID MA THOB PA DE NYID,

SA BON GYI SKAD CIG GNYIS PAR MYU GU'I BDAG NYID THOB PA'I PHYIR
DU SKYE BA YIN LA, GAL TE SA BON GYI DUS NYID NAS MYU GU'I NGO
BOR RDZOGS PAR GRUB ZIN NA NI, RANG GI NGO BO RDZOGS ZIN NAS
GZHAN SU ZHIG GI NGO BO THOB PA'I PHYIR SKYE, DES

NA SA BON GYI DUS NAS GRUB ZIN PA DE SLAR YANG SKYE BA MI 'THAD
DO, ,CI STE YANG RANG GI BDAG NYID RDZOGS PA THOB ZIN NAS SLAR
YANG SKYE NA NI MYU GU DE NYID YANG NAS YANG DU SKYE BAS, DE'I
SKYE BA SRID PA'I MTHAR THUG GI BAR DU YANG MI

RDZOGS PAR 'GYUR RO SNYAM DU DGONGS PA'O, ,'DI YANG RANG 'GREL
LAS, GANG GI PHYIR BDAG NYID YOD PA THOB PA DE NYID MYU GU'I
RANG GI BDAG NYID YOD BZHIN PA DE NYID LAS 'BYUNG BA LA YON TAN
LHAG PA 'GA' YANG YOD PA MA YIN TE,

YOD PA NYID SNGAR THOB ZIN PA'I PHYIR RO, ,ZHES SOGS DANG GNAD
GCIG GO ,'GREL PA DE LA LEGS LDAN 'BYED KYIS SKYON BRJOD PA NI,
SHES RAB SGRON MAR, DE NI RIGS PA MA YIN TE, GTAN TSIGS DANG DPE
MA BRJOD PA'I PHYIR DANG,

GZHAN GYIS SMRAS PA'I NYES PA MA BSAL BA'I PHYIR RO, ,GLAGS YOD
PA'I TSIG YIN PA'I YANG PHYIR, SKABS KYI DON LAS BZLOG PAS,
BSGRUB PAR BYA BA DANG DE'I CHOS BZLOG PA'I DON MNGON PAS, DNGOS
PO RNAMS GZHAN LAS SKYE BAR

@006B 'GYUR BA DANG, SKYE BA 'BRAS BU DANG BCAS PA NYID DU 'GYUR
BA DANG, SKYE BA THUG PA YOD PAR 'GYUR BA'I PHYIR, GRUB PA'I
MTHA' DANG 'GAL BAR 'GYUR RO, ,ZHES 'BYUNG LA, 'DI'I SKYON GSUM
BSTAN TE, RTAGS DPE YANG DAG MA BRJOD PA'I

SKYON DANG, NYES PA MA BSAL BA'I SKYON DANG, GLAGS YOD PA'I
SKYON DANG GSUM MO, ,GONG MA GNYIS MA BSAL BA'I PHYIR RO ZHES PA
YAN GYIS BSHAD LA, PHYI MA NI, SKABS KYI DON ZHES PA NAS 'GAL
BAR 'GYUR RO, ,ZHES PA'I BAR GYIS

BSHAD DO, ,DE YANG GO BDE BAR BRJOD NA, 'GREL NGAG DE NI RIGS PA
MA YIN TE, ZHES SPYIR BSHAD NAS, MI RIGS TSUL SO SOR 'CHAD PA LA
GONG LTAR GSUM LAS, GTAN TSIGS DANG DPE MA BRJOD PA'I PHYIR
DANG, ZHES BSHAD NAS, GTAN

TSIGS NANG GI SKYE MCHED RNAMS CHOS CAN, DON DAM PAR BDAG LAS MI
SKYE STE, YOD PA'I PHYIR, ZHES PA LTA BU'I BDAG SKYE 'GOG NUS
SHIG MA BRJOD CING, DPE SHES PA BZHIN, ZHES PA LTA BU RTAGS CHOS
GNYIS LDAN ZHIG KYANG MA BRJOD

PA'I PHYIR, DAM BCAS PA TZAM DU ZAD DO, ,GZHAN GYIS SMRAS PA'I
NYES PA MA BSAL BA'I PHYIR RO, ,ZHES BYA BA LA GZHAN GRANGS CAN
GYIS 'DI SKAD DU, KHYOD KYIS BDAG LAS MI SKYE ZER BA DE, MNGON
PAR GSAL ZIN GYI DNGOS PO BDAG

LAS MI SKYE ZER BA YIN NAM, MNGON PAR MI GSAL BA'I TSUL GYIS YOD
PA'I DNGOS PO BDAG LAS MI SKYE ZER BA GANG YIN, DANG PO LTAR NA,
GSAL ZIN MI SKYE BA DE KHO BO CAG GI LUGS LA YANG GRUB ZIN PA
YIN PAS, DE SLAR YANG KHO BO

@007A *, ,CAG GI NGOR BSGRUB PA NI 'BREL MED LA, GNYIS PA LTAR
NA, SKYE LDAN GYI DNGOS PO THAMS CAD RGYU MI GSAL BA'I NUS PA'I
BDAG NYID LAS SKYE BAS KHYAB PA KHYOD RANG YANG 'DOD DGOS PAS,
BDAG LAS MI SKYE STE

ZHES DAM BCA' BA DANG 'GAL LO, ,ZHES DAM BCA' LA SMRAS PA'I NYES
PA MA BSAL BA'I PHYIR MI RIGS SO, ,ZHES BSHAD DO, ,DER MA ZAD
GLAGS YOD PA'I TSIG YIN PA'I YANG PHYIR, ZHES BYA BA LA, RGOL PA
GZHAN GYI RTZOD PAS

SKABS RNYED PA'I TSIG YIN PA'I PHYIR YANG MI RIGS SO, ,SKABS
RNYED PA'I RGYU MTSAN CI ZHE NA, KHYOD KYI 'GREL NGAG ? 'DI SGRA
SOR BZHAG NA 'BREL MED PAS BZLOG DGOS ZHES 'CHAD PA LA, SKABS
KYI DON LAS BZLOG PAS, ZHES

GSUNGS, 'GREL NGAG SGRA SOR BZHAG PA LA SKYON CI YOD CE NA, 'DI
LTAR YOD DE, DNGOS PO RNAMS CHOS CAN, BDAG LAS SKYE BA MED DE,
SKYE BA DON MED DANG THUG MED YIN PA'I PHYIR, ZHES BYA BA 'DI
YIN LA, SBYOR BA DE'I RTAGS SAm

PHYOGS CHOS MA GRUB PAS GANG YANG SGRUB MI NUS PAS SBYOR BA'I
SKYON SHIN TU CHE'O, ,GAL TE SBYOR BA DE'I RTAGS SU, BDAG LAS
SKYE NA SKYE BA DON MED DANG THUG MED DU 'GYUR BA 'GOD DO ZHE
NA, MI 'THAD DE, SBYOR BA DE'I PHYI RGOL GYI

NGOR DNGOS PO RNAMS BDAG LAS SKYE NA SKYE BA DON MED DANG THUG
MED DU 'GYUR BA GRUB PA'I TSE BSGRUB BYA DNGOS PO RNAMS BDAG LAS
SKYE BA MED PA MA GRUB PA MI SRID PA'I PHYIR SKYON SHIN TU
CHE'O, ,DES NA BZLOG DGOS PAR MNGON LA

@007B BZLOG TSUL NI SKABS KYI DON LAS BZLOG PAS, BSGRUB PAR BYA
BA DANG, DE'I CHOS BZLOG PA'I DON MNGON PAS DNGOS PO RNAMS GZHAN
LAS SKYE BAR 'GYUR BA DANG, SKYE BA 'BRAS BU DANG BCAS PAR 'GYUR
BA DANG, SKYE BA THUG PA YOD

PAR 'GYUR BA'I PHYIR, ZHES GSUNGS TE, 'GREL NGAG GI SKABS KYI
SBYOR BA'I DON LAS BZLOG DGOS PA GONG DU BSHAD CING, DE'I BZLOG
TSUL, DNGOS PO RNAMS CHOS CAN, BDAG LAS SKYE BA MED DE, SKYE BA
DON MED DANG THUG MED

YIN PA'I PHYIR, ZHES PA'I SBYOR BA 'DI 'GREL NGAG DE'I SGRA SOR
BZHAG GI SKABS KYI SBYOR BA YIN LA, SBYOR BA DE'I BSGRUB PAR BYA
BA BZLOG NAS DNGOS PO RNAMS GZHAN LAS SKYE BA 'PHANGS PAR 'GYUR
BA DANG, DE'I CHOS TE SBYOR BA

DE'I PHYOGS CHOS SAM, RTAGS BZLOG PAS, DNGOS PO RNAMS SKYE BA
'BRAS BU DANG BCAS PA DANG, THUG PA YOD PA STE, DON BCAS DANG
THUG BCAS SU 'GYUR BAR MNGON PA STE GSAL LO, ,'O NA DE LTAR
BZLOG PA LA SKYON

CI YOD CE NA, DE BSTAN PA'I PHYIR, GRUB PA'I MTHA' DANG 'GAL BAR
'GYUR RO, ,ZHES GSUNGS, DE YANG GRUB PA'I MTHA' NI 'PHAGS PA KLU
SGRUB YAB SRAS KYIS RANG BZHIN GYIS SKYE BA 'GOG PA'I RIGS PA'I
BSGRUB BYA THAMS CAD

DGAG BYA BCAD TZAM GYI MED DGAG TU BSHAD PAS, 'DIR YANG BDAG
SKYE BCAD TZAM GYI MED DGAG BSGRUB BYAR BYED DGOS PA LA, SBYOR
BA 'DI'I BSGRUB BYAS GZHAN SKYE 'PHANGS NAS MA YIN DGAG TU SONG
BAS, GONG DU BSHAD

@008A *, ,PA'I KLU'I ZHABS KYI GRUB PA'I MTHA' DANG 'GAL BAR
'GYUR RO, ,ZHES PA'O, ,DE YANG SKABS KYI DON LAS BZLOG PAS ZHES
PA'I SKABS NI 'GREL NGAG SO NA BZHAG PA'I SKABS SO, ,DON NI
SBYOR BA'O, ,

BZLOG PA NI SO NA BZHAG PA LA 'BREL MED PAS BZLOG DGOS PA'O,
,BSGRUB PAR BYA BA NI DNGOS PO RNAMS BDAG LAS SKYE BA MED PA'O,
,DE'I CHOS NI BSGRUB PAR BYA BA DE'I PHYOGS CHOS TE RTAGS DNGOS
PO RNAMS SKYE BA DON MED PA'AM

'BRAS BU MED PA DANG THUG PA MED PA'O, ,BZLOG PA'I DON MNGON PA
NI BSGRUB BYA DANG RTAGS DE GNYIS BZLOG PA'I DON MNGON PA'O,
,DON GANG MNGON NA DNGOS PO RNAMS GZHAN LAS SKYE BAR 'GYUR BA
DANG, SKYE BA 'BRAS BU DANG BCAS

PA NYID DU 'GYUR BA DANG SKYE BA THUG PA YOD PAR 'GYUR PA RNAMS
RIM PA BZHIN MNGON PA'O, ,GRUB PA'I MTHA' DANG 'GAL BA NI GONG
LTAR RO, ,SKABS 'DIR LEGS LDAN 'BYED KYIS SANGS RGYAS BSKYANGS
LA SKYON BRJOD PA'I GZHI

NI; DNGOS PO RNAMS BDAG LAS SKYE BA MED DE ZHES DAM BCAS NAS, DE
SGRUB PA NA DNGOS SU SGRUB BYED TSUL GSUM PA'I GTAN TSIGS MA
BKOD PAR DAM BCA'I BZLOG PHYOGS LA GNOD PA STON PA'I THAL 'GYUR
TZAM ZHIG DNGOS

ZIN LA BSTAN PA DE YIN LA, SANGS RGYAS BSKYANGS KYI 'DOD PA LEN
TSUL NI 'DI LTAR YIN TE, THAL 'GYUR TZAM GYIS NI RANG LUGS KYI
DAM BCA' 'GRUB PA DANG DE LA NGES SHES SKYE BAR MI NUS PAS,
SANGS RGYAS BSKYANGS RANG

@008B NYID 'DOD PA'I GZHAN GRAGS KYI GTAN TSIGS SHIG NI NGES PAR
BRJOD YOD PA GZHIR BZHAG NAS, DE YANG DNGOS ZIN GYI SKYE BA DON
MED DANG THUG MED DANG, BDAG LAS SKYE NA SKYE BA DON MED DANG
THUG MED GNYIS NI BDAG SKYE MED

PAR SGRUB PA'I RTAGS SU HA CANG MA 'BREL BAS, SANGS RGYAS
BSKYANGS RANG NYID KYANG MI 'DOD PAR NGES LA, DES NA DE DAG GI
SKYE BA DON MED PA NYID DU 'GYUR ZHES PA DANG, SHIN TU THAL BAR
'GYUR ZHES PA'I TSIG ZUR GYI 'GYUR ZHES

PA SNGA PHYI GNYIS KYIS BZLOG PA 'PHEN PAR MNGON LA, JI LTAR
MNGON NA, BDAG LAS SKYE NA SKYE BA DON MED DANG THUG MED DU
'GYUR BA LAS, SKYE BA DON BCAS DANG THUG BCAS YIN PA'I PHYIR
BDAG LAS MI SKYE'O, ,ZHES PAS SKYE BA DON

BCAS DANG THUG BCAS 'PHANGS SHING, DE LTAR 'PHANGS PA'I SKYE BA
DON BCAS DANG THUG BCAS DE, DNGOS PO RNAMS BDAG LAS SKYE BA MED
DE ZHES PA'I DAM BCA' SGRUB PA'I RTAGS SU BKOD PAR SANGS RGYAS
BSKYANGS RANG NYID

KYIS 'DOD PAR GDON MI ZA'O, ,ZHES SANGS RGYAS BSKYANGS KYI
DGONGS PA BLANGS NAS, DE LTAR RTAGS SKYE BA DON MED DANG, THUG
MED LAS LOG NAS SKYE BA DON BCAS DANG THUG BCAS SU SONG PHYIN,
DAM BCA' BDAG SKYE MED

PA YANG GZHAN SKYE 'PHEN PA'I DGAG PAR MI 'GRO BA'I DBANG MED
DE, RTAGS SKYE BA DON BCAS DANG THUG BCAS SU SMRAS PA NYID KYIS,
DNGOS PO RNAMS SKYE BA GZHIR BYAS SU SMRAS LA, SKYE BA GZHIR
BYAS KYI STENG NAS BDAG SKYE

@009A *, ,BKAG PA NA, SKYE BA LA BDAG SKYE DANG GZHAN SKYE GNYIS
SU KHA TSON CHOD PAS GZHAN SKYE 'PHEN PA LAS MI 'DA' BA'I PHYIR
RO, ,LEGS LDAN 'BYED RANG NYID GZHAN SKYE 'DOD PAS SKYE BA LA
YANG DE GNYIS SU

NGES PAR SMRA'O, ,DE'I PHYIR BDAG SKYE MED CES PA'I DAM BCAS
BDAG SKYE BKAG SHUL DU CHOS GZHAN GZHAN SKYE 'PHANGS PAS, BDAG
SKYE BCAD TZAM GYI MED DGAG TU MA BSDAD PAR, DE 'DRA'I DAM BCA'
MA YIN DGAG TU

MI LOG PA'I RANG DBANG MED DO, ,DE YANG SBYOR BA'I RTAGS SKYE BA
DON BCAS DANG THUG BCAS SU LOG PA LA BRTEN NAS, DE'I DAM BCA'
BDAG SKYE MED CES PAS CHOS GZHAN 'PHANGS PAS BDAG SKYE MED PA
TZAM DU MA BSDAD

PAR; BDAG SKYE RNAM PAR BCAD TZAM MA YIN PA'I MA YIN DGAG TU LOG
DGOS PA YIN GYI, RTAGS LOG PA LTAR, DAM BCA' BDAG SKYER LOG DGOS
PA DANG, GZHAN SKYER LOG DGOS PA NI MIN NO, ,DON 'DI LA DGONGS

NAS RNAM BSHAD CHEN PO RIGS PA'I RGYA MTSO LAS, DNGOS ZIN GYI
RTAGS BZLOG DGOS NA DNGOS ZIN GYI DAM BCA' YANG BZLOG DGOS TE,
MTSUNGS PA'I PHYIR RO, ,DE LA RTAGS BZLOG PA LTAR BYAR MED PAS
BDAG SKYE RNAM PAR

BCAD TZAM MIN PA BZLOG PA'I DON NO, ,ZHES GSUNGS LA, DE YANG
SKABS 'DI'I DNGOS ZIN GYI SBYOR BA LA YIN GYI, SPYIR DANG SKABS
'DI'I YANG GRANGS CAN LA 'PHANGS PA'I THAL 'GYUR GYI RTAGS BZLOG
PA SOGS MA YIN TE,

@009B DE NYID LAS, 'DI THAL CHOS KYI RTAGS BZLOG PA MA YIN TE
BSGRUB PAR BYA BA BZLOG PAS ZHES BSHAD PA'I PHYIR DANG, BDAG
SKYE MED PA RTAGS SU MA SMRAS PA'I PHYIR RO, ,ZHES DE 'DRA'I
THAL 'GYUR GYI RTAGS BZLOG PA MA YIN PA'I

RGYU MTSAN DU SHER SGRON DU YANG BSGRUB PAR BYA BA BZLOG PAS
GZHAN LAS SKYE BAR 'GYUR ZHES BSHAD KYI RTAGS BZLOG PAS ZHES MA
BSHAD PA'I PHYIR DANG, 'GREL PA BUDDHA P'A LI TAR YANG, BDAG
SKYE MED PA THAL 'GYUR GYI RTAGS SU MA

BKOD PA'I PHYIR RO, ,ZHES GSUNGS PA NI RJE BDAG NYID CHEN POS
DGONGS PA BLA NA MED PA PHYUNGS PA'O, ,DES NA BDAG SKYE MED CES
PA 'DI MA YIN DGAG TU SONG BA 'DIS, BDAG LAS MA YIN ZHES PA'I
DGAG PA 'DI, MED DGAG KHO

NAR SANGS RGYAS BSKYANGS RANG NYID KYANG 'DOD PAR MA ZAD THAL
RANG GI SHING RTA CHEN PO 'PHAGS PA KLU SGRUB KYI DGONGS PA
'GREL PA MTHA' DAG GI 'GANGS CHE BA'I GRUB MTHA' YIN PAS DE DANG
'GAL BAR 'GYUR RO SNYAM DU DGONGS

PA'O; ;DE LTAR SBYOR BA DE'I BSGRUB BYA BZLOG PAS GZHAN LAS SKYE
BAR 'GYUR ZHES GSUNGS PA YANG GZHAN SKYE BSGRUB BYAR 'GYUR ZHES
GSUNGS PA MA YIN GYI, SKYE BA DON BCAS DANG THUG BCAS KYI STENG
NAS BDAG LAS MI SKYE

PHYIN GZHAN SKYE LAS 'OS MED CES GZHAN SKYE 'PHANGS BYAR BZUNG
NAS, BDAG SKYE BKAG PA TZAM MA YIN PA'I MA YIN DGAG BSGRUB BYAR
BYED DGOS PA LEGS LDAN 'BYED KYI DGONGS PA'O, ,DE'I PHYIR 'DI NI
RNAM BSHAD CHEN MO LAS,

@010A *, ,DE'I TSE SKYE BA DON DANG THUG BCAS YIN PA'I PHYIR
DNGOS PO RNAMS BDAG SKYE RNAM PAR BCAD PA TZAM MIN NO ZHES PAS
GZHAN LAS SKYE BAR 'GYUR RO, ,ZHES GSUNGS PA'I DGONGS DON RMA
MED PA'O, ,DON BSDU

NA; MDOR BSTAN GYI 'GREL NGAG 'DI'I DNGOS ZIN LA NI, DNGOS PO
RNAMS CHOS CAN, SKYE BA DON MED DANG THUG MED YIN PAR THAL, BDAG
LAS SKYE BA'I PHYIR, ZHES PA'I THAL 'GYUR 'DI LAS MA BSTAN LA,
THAL 'GYUR 'DIS BZLOG

PA SGRUB BYED 'PHANGS PA NI, DNGOS PO RNAMS CHOS CAN, BDAG LAS
MI SKYE STE, SKYE BA DON BCAS DANG THUG BCAS YIN PA'I PHYIR,
ZHES PA 'DI YIN PAS, SKYE BA DON BCAS DANG THUG BCAS SBYOR BA'I
RTAGS SU BKOD PA 'DIS, DNGOS PO

RNAMS BDAG LAS MI SKYE ZHES PA'I DAM BCA' MA YIN DGAG TU SONG,
DE SONG BAS KLU SGRUB KYI GRUB MTHA' DANG 'GAL ZHES SANGS RGYAS
BSKYANGS KYI 'GREL PA'I SHIN TU THAL BAR 'GYUR BA'I PHYIR RO,
,ZHES PA YAN LA SKYON BRJOD PA

NI; MDOR BSTAN RGYAS BSHAD SBYOR TSUL MA DGONGS PAR, BDAG LAS MI
SKYE ZHES PA'I DAM BCA' DE DNGOS SU SGRUB PA'I SGRUB BYED TSUL
GSUM PA'I GTAN TSIGS SHIG NGES PAR 'GOD DGOS PA SANGS RGYAS
BSKYANGS DANG MI

MTHUN PA MED PAR BZUNG BA LA THUG CING, MDOR BSTAN RGYAS BSHAD
SBYOR TSUL MA DGONGS PA 'DIS NI, SLAR YANG GI DON MA DGONGS PA
YANG GSAL BAR 'GRUB BO, ,DE'I PHYIR 'DI LTA BU'I TSUL GYIS SLAR
YANG GI DON MA DGONGS

@010B PAR 'CHAD KYI LEGS LDAN 'BYED KYIS SLAR YANG ZHES BYA BA'I
TSIG BTZAM ZHIG MA DGONGS SO, ,ZHES RANG LUGS LA MDOR BSTAN GYI
SKABS SU SLAR YANG ZHES PA'I TSIG 'DI SBYAR NAS, DNGOS PO RNAMS
CHOS CAN, SLAR YANG SKYE BA

DON MED PAR THAL, BDAG LAS SKYE BA'I PHYIR, ZHES PA'I THAL 'GYUR
'DI KHO NA 'GOD THUB PA TZAM GYIS CHOG PAR BZUNG BAR MI BYA'O,
,DES NA RNAM BSHAD RIGS PA'I RGYA MTSO LAS, LEGS LDAN GYIS KYANG
SLAR YANG SKYE BA DON MED DANG

THUG MED DU THAL BA 'PHANGS PA MA DGONGS PAR SPYIR SKYE BA DON
DANG THUG MED DU THAL BA 'PHANGS PAR BZUNG NAS BZLOG DON KHAS
LEN DGOS ZHES SMRAS PAR ? BSTAN TO, ,ZHES GSUNGS PA YANG GONG
LTAR YIN TE, STONG THUN CHEN MO LAS KYANG

SLAR YANG ZHES PA'I TSIG GNYIS PO DE KA RANG MA DGONGS PAR NAM
GYIS 'TSANG BA'I GNOD PA BRJOD PAR ZUR TZAM YANG MA GSUNGS SO,
,ZHES GSUNGS PA'I PHYIR RO, ,DE LTA BU'I DGAG PA SANGS RGYAS
BSKYANGS LA MI 'JUG PA'I TSUL DPAL

LDAN ZLA GRAGS KYIS TSIG GSAL DU BSHAD PA RNAMS MDOR BSDUS SHIG
BSHAD NA, SKYON 'DI DAG THAMS CAD NI RIGS PA MA YIN PAR KHO BO
CAG GIS MTHONG NGO ZHES SPYIR BSHAD NAS, SO SOR 'CHAD PA LA JI
LTAR ZHE NA, ZHES MTSAMS

SBYAR NAS, THOG MAR GTAN TSIGS DANG DPE MA BRJOD PA'I SKYON
SPONG BA LA, DE LA RE ZHIG GTAN TSIGS DANG DPE MA BRJOD PA'I
PHYIR, ZHES GANG SMRAS PA DE NI MI RIGS SO, ,CI'I PHYIR ZHE NA,
GANG GI PHYIR BDAG LAS ZHES BYA BA NI YOD PA RGYU   

@011A *, ,NYID DANG DE NYID SKYE'O ZHES SMRAS PA YIN LA, YOD PA
NI YANG SKYE BA LA DGOS PA MA MTHONG ZHING, THUG PA MED PAR YANG
MTHONG LA, KHYOD KYIS SKYES PA SLAR YANG SKYE BAR MI 'DOD CING,
THUG PA MED PAR YANG

MI 'DOD DO, ,DE'I PHYIR KHYED CAG GI RTZOD PA NI 'THAD PA DANG
BRAL BA DANG, RANG GIS KHAS BLANGS PA DANG 'GAL BA YIN NO, ,ZHES
PHA ROL PO BDAG LAS SKYE BAR 'DOD PA LA 'DRI BAR BYED PA YIN TE,
GANG LAS GTAN TSIGS DANG DPE

BKOD PA 'BRAS BU DANG BCAS PAR 'GYUR BA 'DI DAG TZAM ZHIG GIS
BRTZAD PA NA, CI PHA ROL PO KHAS LEN PAR MI BYED DAM, 'ON TE PHA
ROL PO RANG GIS KHAS BLANGS PA DANG 'GAL BAS RTZOD PAS KYANG MI
BZLOG NA NI, DE'I TSE NGO

TSA MED PA NYID KYIS GTAN TSIGS DANG DPE GNYIS KYIS KYANG BZLOG
PAR MI 'GYUR BA'I BDAG NYID DO, ,KHO BO CAG NI BSNYON PA DANG
LHAN CIG RTZOD PA YANG MA YIN NO, ,DE'I PHYIR SLOB DPON NI GNAS
MA YIN PAR YANG RJES SU

DPAG PA 'TSANG BAR BYED PA NI BDAG NYID RJES SU DPAG PA LA DGA'
BA NYID MNGON PAR BYED PA YIN NO, ,ZHES GSUNGS, DE YANG SKABS
'DIR RANG RGYUD KYI DPE RTAGS BRJOD PA LA DGOS PA MED DE, GRANGS
CAN GYIS BDAG LAS

SKYE ZHES PA'I DON RGYU DUS NAS RANG GI BDAG NYID DU YOD PA DE
NYID SLAR YANG SKYE BA LA 'DOD LA, DE LTAR SA BON GYI DUS NAS
MED NA MI SKYE BAR RTZOD PA NI 'THAD PA DANG 'BRAL BA DANG KHYOD
RANG GI KHAS BLANGS RANG GI BDAG NYID DU GRUB

@011B ZIN PA DANG SLAR YANG SKYE BA DON YOD PA GNYIS 'GAL BA YIN
NO, ,ZHES PA GNYIS KYIS PHA ROL GRANGS CAN LA RGOL BA NA, RANG
GI KHAS BLANGS LA NANG 'GAL MTHONG NAS BDAG SKYE KHAS LEN PA LAS
BZLOG PAR 'GYUR ZHING, DE LTAR

NANG 'GAL MTHONG YANG MI BZLOG NA NI, RANG RGYUD KYI DPE RTAGS
KYIS KYANG BZLOG PAR MI NUS TE, DE 'DRA'I PHYI RGOL BA DE NI
BSNYON PA STE HAM BYED PA YIN LA, BSNYON HAM BYED PA DANG LHAN
CIG TU RTZOD MI RIGS PA'I PHYIR RO, ,DE'I

PHYIR SLOB DPON LEGS LDAN 'BYED NAS PHYI RGOL BA BSNYON BYED PA
LA YANG RANG RGYUD KYI RJES SU DPAG PA NAN GYIS 'TSANG BAR BYED
PA NI SLOB DPON RANG NYID RANG RGYUD KYI RJES DPAG LA DGA' BA
TZAM DU ZAD DO, ,DER MA ZAD, GZHAN

YANG; DBU MA PA YIN NA RANG RGYUD KYI GTAN TSIGS KHAS LEN MI
RIGS PAS KHYAB STE, DBU MA ZHES PA MTHA' GNYIS DANG BRAL BA LA
ZER ZHING, MTHA' GNYIS DANG BRAL BA'I LTA BA JI LTA BA BZHIN
KHAS LEN PAR 'DOD NA, RANG GI MTSAN NYID

KYIS GRUB PA'I TSUL GSUM KHAS LEN PA LAS BZLOG DGOS PA'I PHYIR,
DE LTAR RANG RGYUD KYI DON RANG DBANG LA BYED PAR t'IKA CHEN LAS
GSUNGS, YANG TSIG GSAL LAS, DBU MA PA YIN NA NI RANG RGYUD KYI
RJES SU DPAG PA BYA BAR RIGS PA YANG MA

YIN TE, PHYOGS GZHAN KHAS BLANGS PA MED PA'I PHYIR RO, ,ZHES
GSUNGS SO, ,'O NA RANG RGYUD KYI RJES DPAG MI BRJOD KYANG, GZHAN
GRAGS KYI GTAN TSIGS SKYON MED GCIG NGES PAR BRJOD DGOS PA LA MA
BRJOD DO SNYAM NA, DE NI PHYI

@012A *, ,RGOL THAMS CAD LA BRJOD MI DGOS SHING, GAL TE 'GA'
ZHIG LA BRJOD DGOS NA YANG BRJOD PA YIN TE, TSIG GSAL LAS, DE
YANG SLOB DPON SANGS RGYAS BSKYANGS KYIS BRJOD PA NYID YIN NO,
,JI

LTAR ZHE NA, GANG GI PHYIR DES NI 'DI SKAD DU BSHAD PA YIN TE,
DNGOS PO RNAMS BDAG LAS SKYE BA MED DE, DE DAG GI SKYE BA DON
MED PA NYID DU 'GYUR BA'I PHYIR DANG, ZHES BSHAD PA'I PHYIR RO,
,DE LA DE DAG CES BYA BA 'DIS NI RANG GI

BDAG NYID DU YOD PA 'DZIN PA YIN NO, ,CI'I PHYIR ZHE NA, 'DIR
RANG GI BDAG NYID DU YOD PA DAG LA NI, YANG SKYE BA LA DGOS PA
MED DO, ,ZHES BYA BA 'DI NI MDOR BZHAG PA'I NGAG DE'I 'GREL PA'I
NGAG YIN LA, NGAG 'DIS NI CHOS MTHUN

PA'I DPE GZHAN LA RAB TU GRAGS PA BSGRUB PAR BYA BA DANG, SGRUB
PAR BYED PA'I CHOS DANG LDAN PA NYE BAR BZUNG BA YIN NO, ,DE LA
RANG GI BDAG NYID DU YOD PA ZHES BYA BA 'DIS NI GTAN TSIGS 'DZIN
PA YIN NO, ,ZHES GSUNGS,

DON NI, DE LTAR GZHAN GRAGS KYI RTAGS DPE YANG BRJOD PA YIN TE,
DE DAG GI SKYE BA DON MED PA NYID DU 'GYUR BA'I PHYIR, ZHES PA
MDOR BSTAN PA DANG, BDAG GI BDAG NYID DU YOD PA LA NI YANG SKYE
BA LA DGOS PA MED DO, ,ZHES

PA 'DI GONG GI MDOR BSTAN RGYAS PAR 'GREL BA'I NGAG YIN LA, NGAG
DES RTAGS DPE BSTAN PA'I PHYIR RO, ,BSTAN TSUL NI, DNGOS PO ZHES
PAS CHOS CAN DANG, BDAG GI BDAG NYID DU YOD PA ZHES PAS GTAN
TSIGS DANG, RNAMS

@012B ZHES PAS MTHUN DPE BSTAN PA YIN ZHING, MDOR BSTAN GYI DE
DAG CES PAS, RGYAS BSHAD KYI BDAG GI BDAG NYID DU YOD PA 'DZIN
LA, BDAG GI BDAG NYID DU YOD PA ZHES PAS GTAN TSIGS 'DZIN PA'I
PHYIR DANG, GTAN

TSIGS 'DZIN PA'I SKABS SU TSIG GSAL LAS, RNAMS ZHES PA DOR NAS
RANG GI BDAG NYID DU YOD PA ZHES GSUNGS PAS NA, RNAMS ZHES PA'I
MANG TSIG GIS MTHUN DPE BSTAN PAR GZUNG BAR BYA'O, ,DE'I PHYIR
YAN LAG LNGA DON

GYIS TSANG BA'I SGRUB NGAG NI 'DI YIN TE, DNGOS PO RNAMS CHOS
CAN, SLAR YANG SKYE BA DON MED DE, RANG GI BDAG NYID DU GRUB ZIN
NAS YOD PA'I PHYIR, DPER NA, MNGON PAR GSAL ZIN GYI BUM PA
BZHIN, ZHES PA'O, ,GZHAN

GYIS SMRAS PA'I NYES PA MA BSAL BA'I SKYON SPONG BA LA, TSIG
GSAL LAS, GZHAN GYIS SMRAS PA'I NYES PA MA BSAL BA YANG MA YIN
NO, ,JI LTAR ZHE NA, GRANGS CAN PA DAG MDUN NA GNAS PA'I BUM PA
MNGON PAR GSAL BA'I RANG BZHIN

CAN NI, YANG MNGON PAR GSAL BAR MI 'DOD CING, DE NYID 'DIR DPE
NYID DU GRUB PA'I NGO BO YIN PA'I PHYIR LA NUS PA'I NGO BOR GYUR
CING, MNGON PAR GSAL BA'I RANG BZHIN CAN MA YIN PA SKYE BA BKAG
PAS KHYAD PAR DU BYAS PA NI

BSGRUB PAR BYA BA YIN PA NYID KYI PHYIR GRUB PA LA SGRUB PA'I
PHYOGS KYI SKYON NYID DU DOGS PA'AM GTAN TSIGS 'GAL BA'I DON
NYID DU DOGS PA GA LA YOD, CES GSUNGS, DON NI, GZHAN GRAGS KYI
RTAGS LA GZHAN GYIS GONG DU

@013A *, ,SMRAS PA'I NYES PA GNYIS PO DE MA BSAL BA'I SKYON MED
DE, SKABS 'DI'I GZHAN GRAGS KYI GTAN TSIGS NI GRANGS CAN GYIS
RGYU DUS NA MNGON PAR MI GSAL BAR YOD PAR 'DOD PA'I MYU GU CHOS
CAN,

SLAR YANG SKYE BA DON MED DE, RANG GI BDAG NYID DU GRUB ZIN PA'I
PHYIR, DPER NA, MNGON PAR GSAL ZIN GYI BUM PA BZHIN, ZHES PA 'DI
YIN LA, MNGON PAR GSAL ZIN GYI BUM PA SLAR YANG SKYE DGOS PAR
GRANGS CAN GYIS

MI 'DOD CING, DE NYID GTAN TSIGS 'DIR MTHUN DPER BZUNG BAS NA
GTAN TSIGS 'GAL BA'I DOGS PA MED LA, GRANGS CAN GYIS MNGON PAR
MI GSAL BAR 'DOD PA'I DNGOS PO SLAR YANG MI SKYE BA GRANGS CAN
LA MA GRUB CING,

DE NYID GTAN TSIGS 'DIR SGRUB PAS NA GRUB ZIN BSGRUB PA'I SKYON
YANG MED DO, ,BZLOG DON KHAS LEN DGOS PA'I SKYON MED TSUL NI,
TSIG GSAL LAS, THAL BAR 'GYUR BA BZLOG PA'I DON DANG YANG PHA
ROL PO NYID 'BREL

BA YIN GYI KHO BO CAG NI MA YIN TE RANG LA DAM BCA' BA MED PA'I
PHYIR RO, ,DE'I PHYIR KHO BO CAG LA GRUB PA'I MTHA' DANG 'GAL BA
GA LA YOD, CES GSUNGS, DON NI, LEGS LDAN 'BYED KYI BSAM TSOD KYI
THAL 'GYUR DE NI

'GREL PA'I DON MA YIN PAS, DE'I BZLOG DON KHAS LEN DGOS PA'I
SKYON GA LA YOD 'DI'I THAL 'GYUR NI BZLOG DON SGRUB PA'I PHYIR
'PHANGS PA MA YIN PAR, DNGOS PO RNAMS RGYU DUS NAS GRUB ZIN PAR
YANG 'DOD CING,

@013B YANG DES MI CHOG PAR RANG GI BDAG NYID LAS SLAR SKYE DGOS
PAR YANG 'DOD PA'I GRANGS CAN GYI KHAS BLANGS DE LA NANG 'GAL
BSTAN NAS 'GOG PA'I PHYIR DU, DNGOS PO RNAMS CHOS CAN, SLAR YANG
SKYE BA DON MED DANG THUG MED YIN PAR

THAL; RANG GI BDAG NYID DU GRUB ZIN PA'I PHYIR, ZHES PA'I 'GAL
BRJOD KYI THAL 'GYUR TZAM ZHIG BSTAN PA YIN PAS NA, THAL 'GYUR
DE'I THAL BA SLAR YANG SKYE BA DON MED DANG THUG MED LAS BZLOG
PA'I DON, SLAR YANG SKYE BA DON

BCAS DANG THUG BCAS NI, PHA ROL GRANGS CAN GYIS KHAS BLANGS PA
DANG 'BREL GYI, KHO BO CAG SANGS RGYAS BSKYANGS KYI PHYOGS LA NI
DE 'DRA'I BZLOG DON DAM BCA' BA'I DAM BCA' MED PA'I PHYIR RO,
,DES NA THAL 'GYUR NGES

GRANGS CAN GYIS BDAG SKYE 'DOD PA'I LOG RTOG 'GOG PA TZAM ZHIG
'DOD KYI, THAL BA'I BZLOG DON KHAS BLANGS PA LA BRTEN PA'I CHOS
GZHAN SGRUB PA 'PHEN PA MI 'DOD PAS NA, GRUB MTHA' DANG 'GAL
BA'I SKYON YANG MED PA YIN

NO; ;ZHES BYA BA'I DON NO, ,DE LTAR BSDUS DON GYI TSUL DU MDO
TZAM ZHIG GO BDE BAR BSHAD PA YIN ZHING, TSIG DON MTHA' DAG
BKROL NA HA CANG MANG BAR 'GYUR BAS MA BRIS SO, ,SMRAS PA, RING
NAS 'DRIS PA'I NYI ZER GYIS

BSKYANGS PA'I, ,BLO GROS 'DAB BRGYA'I PHRENG BA DGOD PA'I DBU,
,RMAD BYUNG RTZOM PA'I DRI BZANG 'KHYIL BA NA, ,MKHAS RNAMS YID
KYI BUNG BA DBANG MED G-YO, ,DAG PA'I GTAN TSIGS RANG BZHIN
DGA' MA NI, ,SPEL LEGS TSIG GI

@014A *, ,DO SHAL GYIS SPUD NAS, ,DAM PA'I DON GYI BDUD RTZI
THOGS PA GANG, ,MKHAS RNAMS YID KYI BRTAN PA 'GOG PHYIR 'ONGS,
,ZHES BYA BA NI BAR SKABS SU SMRAS PA'I TSIG GO , ` ,,DE NAS
GZHAN LAS SKYE

BA NI, RANG RGYUD PA MAN CHAD KYI RANG SDE RNAMS DANG GCER BU PA
SOGS GZHAN SDE 'GA' YANG 'DOD LA, GZHAN SKYE 'DOD PA RNAMS NI
RANG GI MTSAN NYID KYIS GRUB PA'I RGYUD GZHAN LAS, RANG GI MTSAN
NYID KYIS GRUB PA'I 'BRAS BU

GZHAN SKYE BAR 'DOD PA SHA STAG GO ,DE LTA BU'I GZHAN SKYE 'GOG
PA LA, BUDDHA P'A LI TA SPYAN RAS GZIGS BRTUL ZHUGS SU DRANGS PA
LAS, DNGOS PO RNAMS GZHAN LAS KYANG SKYE BA MED DE, CI'I PHYIR
ZHE NA, THAMS CAD LAS THAMS

CAD SKYE BAR THAL BAR 'GYUR BA'I PHYIR RO, ,ZHES GSUNGS, DON NI,
DNGOS PO RNAMS BDAG LAS MI SKYE BAR MA ZAD, GZHAN LAS KYANG SKYE
BA MED DE, RGYU MTSAN CI'I PHYIR ZHE NA, GZHAN SKYE'I DON NI
RANG DANG NGO BO THA DAD PA'I RGYU GZHAN

LAS SKYE BA DE YIN ZHING, DE 'DRA'I RGYU 'BRAS NI GCIG LA GCIG
MI LTOS PA'I 'BREL MED YIN LA, DE LTAR MA 'BREL BZHIN DU YANG
SKYE NA NI, RGYU YIN MIN THAMS CAD LAS 'BRAS BU YIN MIN THAMS
CAD SKYE BAR THAL BAR 'GYUR BA'I

PHYIR RO, ,ZHES BYA BA'I DON YIN NO, ,DE LTAR GSUNGS PA LA LEGS
LDAN 'BYED KYIS SHES RAB SGRON MAR SKYON BRJOD GSUNGS PA NI, DE
NYID LAS, DES NA DE LA GLAGS YOD PA'I TSIG YIN PA'I PHYIR BSGRUB
PAR BYA BA DANG, SGRUB

@014B PAR BYED PA BZLOG PA BYAS NA, DNGOS PO RNAMS BDAG GAM
GNYIS KA'AM RGYU MED LAS SKYE BAR 'GYUR BA DANG, 'GA' ZHIG LAS
'GA' ZHIG SKYE BAR 'GYUR BA'I PHYIR PHYOGS SNGA MA DANG 'GAL BAR
'GYUR RO, ,GZHAN DU NA YANG THAMS

CAD LAS THAMS CAD SKYE BAR THAL BAR 'GYUR BA'I PHYIR RO ZHES BYA
BA DE LA SGRUB PA DANG SUN DBYUNG BA NYID MED PA'I PHYIR, DE NI
DON 'BREL BA MED PA YIN TE, DPER NA, GLA SGANG SLE TRES SKYU RU
RA DAG RIMS LA PHAN, ,SMAD 'TSONG RNAMS

LA SNYING DU SDUG PA 'GA' YANG MED, ,RMIG MA'I SMIG BDE'U DAG NI
LCI ZHING KHA BAG YOD, ,ZLA BA'I 'OD ZER DAG NI TSA BA'I DUS NA
BSIL, ,ZHES BYA BA LTA BUR 'GYUR RO, ,ZHES GSUNGS, DON NI, SANGS
RGYAS BSKYANGS KYIS 'GREL

TSUL DES NA 'GREL NGAG DE LA RGOL BA GZHAN GYI RTZOD PA'I GLAGS
YOD PA STE SKABS RNYED PA'I SKYON YOD PAS MI RIGS SO, ,RTZOD
PA'I SKABS JI LTAR RNYED NA, 'GREL NGAG GI SBYOR BA BZLOG NA NI,
BSGRUB PAR BYA BA BZLOG PAS DNGOS PO RNAMS

BDAG GAM GNYIS KA'AM RGYU MED LAS SKYE BAR 'GYUR BA DANG, (TSIG
GSAL DU DRANGS PAR THAL BAR 'GYUR BA'I TSIG YIN PA'I PHYIR ZHES
'BYUNG YANG DON GCIG GO ,)SGRUB PAR BYED PA BZLOG PAS, 'GA' ZHIG
LAS 'GA' ZHIG SKYE BAR 'GYUR BA'I PHYIR, PHYOGS SNGA

MA KLU SGRUB KYI LUGS DANG 'GAL BA'I NYES PAR 'GYUR RO, ,DE YANG
RTAGS THAMS CAD LAS THAMS CAD SKYE BA BZLOG PAS 'GA' ZHIG LAS
'GA' ZHIG SKYE BAR 'GYUR TSUL NI, DNGOS ZIN GYI SBYOR BA DNGOS
PO RNAMS CHOS CAN, GZHAN

@015A *, ,LAS MI SKYE STE, THAMS CAD LAS THAMS CAD SKYE BAR THAL
BA'I PHYIR, ZHES PA 'DI LA NI GZHAN SKYE MED PAR SGRUB PA'I
SGRUB BYED TSUL GSUM PA'I GTAN TSIGS SANGS RGYAS BSKYANGS RANG
NYID 'DOD PA

ZHIG MED PAR MA ZAD HA CANG 'BREL MED PAR 'OG NAS 'CHAD PA LTAR
YIN PAS, THAL BAR 'GYUR ZHES PA BZLOG PA 'PHEN PA'I TSIG YIN PAR
MNGON LA, DE YANG GAL TE GZHAN LAS SKYE NA THAMS CAD LAS THAMS
CAD SKYE BAR THAL

BAR 'GYUR BA LAS, DE BZLOG STE 'GA' ZHIG LAS 'GA' ZHIG SKYE BA'I
PHYIR GZHAN LAS MI SKYE'O ZHES PA'I TSUL GYIS BZLOG LA, DE LTAR
RTAGS 'GA' ZHIG LAS 'GA' ZHIG SKYE BAR BZLOG PA'I NUS PAS, GZHAN
SKYE MED CES

PAS DGAG BYA GZHAN SKYE BKAG TZAM DU MA BSDAD PAR BSGRUB CHOS
BDAG GAM GNYIS KA'AM RGYU MED LAS SKYE BA 'PHEN PA'I MA YIN DGAG
TU SONG NGO, ,DER SONG BA'I NYES PA NI, PHYOGS SNGA MA KLU SGRUB
KYIS GZHAN LAS MIN ZHES

GSUNGS PA GZHAN SKYE BKAG TZAM DU BSHAD PA DANG 'GAL LO SNYAM DU
DGONGS SO, ,'O NA SGRA SOR BZHAG PA LA NYES PA CI YOD CE NA, DE
BSTAN PA'I PHYIR, GZHAN DU NA YANG, ZHES SOGS GSUNGS, DON NI, DE
LTAR THAMS CAD

LAS THAMS CAD SKYE BAR 'GYUR BA'I PHYIR ZHES BYA BA DE CHOS CAN,
DNGOS PO RNAMS KYI STENG DU MA GRUB PA'I PHYIR PHYOGS CHOS SU MI
RUNG ZHING, PHYOGS CHOS SU MI RUNG BA DE LA RANG PHYOGS KYI DAM
BCA' GZHAN SKYE MED PA SGRUB PA YANG

@015B MED LA, GZHAN SKYE KHAS LEN PA LA MNGON SUM LAS SOGS PA'I
GNOD PA YANG 'GREL NGAG DES MA BSTAN PAS NA GZHAN PHYOGS SUN
DPYUNG BA NYID KYANG MED PA'I NYES PA YOD PA'I PHYIR, DE NI
SNGAR GZHAN LAS KYANG SKYE BA MED CES

SMRAS LA, DE'I 'OG TU THAMS CAD LAS THAMS CAD SKYE BAR SMRAS PAS
NA, DON GONG 'OG GNYIS 'BREL BA MED PA NYID YIN TE, DPER NA,
SE'U BCU PA'I NGAG ,GLA SGANG SLE TRES, ZHES BYA BA NAS, ZLA
BA'I 'OD ZER DAG NI TSA BA'I DUS N

BSIL, ,ZHES PA'I BAR BZHIN TE, DE'I RKANG PA DANG POS SMAN DPYAD
DANG, GNYIS PAS 'DOD PA BSTEN PA DANG, GSUM PAS G-YOS MKHAN
DANG, BZHI PAS DUS TSIGS KYI GNAS SKABS BSTAN PAS TSIG GI DON
BZHI PO LTAG 'OG MA

'BREL BA BZHIN NO, ,ZHES BYA BA'I DON NO, ,DES NA GONG GI GZHAN
SKYE MED CES PA GZHAN SKYE YOD PA LA LOG PA MI RUNG BA NI, GZHAN
LAS MIN ZHES PA 'DI DON DAM PA'I GZHAN SKYE 'GOG PA'I SKABS YIN
PA'I PHYIR DANG, RTAGS 'GA' ZHIG

LAS 'GA' ZHIG SKYE BA'I STENG NAS GZHAN SKYE DNGOS SU BKAG PA
NA, 'GA' ZHIG LAS SKYE ZHES PAS BDAG GAM GNYIS KA'AM RGYU MED
LAS SKYE BA CI RIGS BSTAN DGOS PA YANG GZHAN SKYE BKAG PA'I
STENG NAS 'GA' ZHIG LAS SKYE

NA NI, SKYE TSUL DE GSUM LAS MI 'DA' BA'I PHYIR RO, ,ZHES SANGS
RGYAS BSKYANGS KYI DGONGS PA BLANGS NAS DGAG PA RNAM PA GNYIS
MDZAD DO, ,'DIS NI LEGS LDAN 'BYED KYIS SANGS RGYAS BSKYANGS
GZHAN SKYE THA SNYAD DU YANG

@016A *, ,MI BZHED PA MA DGONGS PA GSAL BAR 'GRUB BO, ,DE 'DRA'I
SKYON SPONG BA NA, TSIG GSAL LAS, 'DI LA YANG DON 'BREL BA MED
PA YIN TE, GONG KHO NAR BSTAN ZIN PA'I PHYIR DANG, GZHAN GYIS
DAM

BCA' BA'I DON SUN 'BYIN PAR BYED PA YIN PA'I PHYIR DANG, SUN
'BYIN PA NYID KYANG YIN PA'I PHYIR, 'DI NI GYI NA'O, ,DES NA
SLAR YANG 'BAD PAR MI BYA'O, ,ZHES GSUNGS, DON NI, BDAG SKYE
'GOG PA'I SKABS SU MA ZAD GZHAN SKYE

'GOG PA'I SKABS KYI SKYON BRJOD 'DI LA YANG DON 'BREL BA MED PA
YIN TE, DE LTAR 'BREL MED TSUL GONG KHO NAR BSTAN ZIN PA NYID
KYIS SHES PA'I PHYIR DANG, CUNG ZAD BSHAD NA, RANG RGYUD KYI
PHYOGS SGRUB PA'I GTAN TSIGS MED

KYANG SKYON MED PAR MA ZAD DE 'DRA'I GTAN TSIGS 'GOD MI RIGS
SHING, GZHAN GYIS GZHAN SKYE YOD PAR DAM BCA' BA'I DAM BCA' NI,
DNGOS PO RNAMS CHOS CAN, THAMS CAD LAS THAMS CAD SKYE BAR THAL,
GZHAN LAS SKYE

PA'I PHYIR, ZHES PA'I THAL 'GYUR 'DIS SUN 'BYIN PAR BYED NUS
PA'I PHYIR, GZHAN PHYOGS SUN DBYUNG BA NYID MA YIN PA'I SKYON
MED PAS NA SKYON BRJOD PA 'DI NI GYI NA STE NGAN PA'O, ,RGYU
MTSAN DES NA SLAR YANG DE BZLOG PA'I

PHYIR 'BAD PAR MI BYA'O, ,DES NA 'DI NI SUN 'BYIN PA'I THAL BA
TZAM YIN NO, ,DE LTAR RGYU 'BRAS KYI 'BREL BA NGES PA 'GA' ZHIG
LAS 'GA' ZHIG SKYE BA'I GTAN TSIGS KYIS, RANG GI MTSAN NYID KYIS
GRUB PA'I RGYU GZHAN LAS

@016B DE 'DRA'I 'BRAS BU GZHAN SKYE BA 'GOG NUS PAS NA, DNGOS PO
RNAMS CHOS CAN, THAMS CAD LAS THAMS CAD SKYE BAR THAL, GZHAN LAS
SKYE BA'I PHYIR, ZHES PA'I THAL 'GYUR GYIS BZLOG PA SGRUB BYED,
DNGOS PO RNAMS CHOS CAN, GZHAN

LAS MI SKYE STE, 'GA' ZHIG LAS 'GA' ZHIG SKYE BA'I PHYIR, ZHES
PA 'PHANGS KYANG, GZHAN SKYE BCAD TZAM GYI GRUB MTHA' DANG MI
'GAL TE, GTAN TSIGS DES GZHAN SKYE BCAD PA TZAM ZHIG BYED PA'I
PHYIR RO, ,'DI LA DGONGS NAS, RJE

BDAG NYID CHEN POS, 'DI LA RGYU 'BRAS NGES PA'I GTAN TSIGS KYIS
GZHAN SKYE MED PAR SGRUB PAR YANG NUS PAS BZLOG PA 'PHANGS KYANG
GRUB MTHA' DANG 'GAL BA'I SKYON MED DE, GZHAN SKYE RNAM PAR BCAD
PA TZAM ZHIG BYED PA'I PHYIR

RO, ,ZHES GSUNGS PA YIN NO, ` ,GNYIS KA LAS SKYE BA NI GCER BU
PA RNAMS 'DOD LA, GRANGS CAN NI, MYU GU LTA BU RGYU SA BON DANG,
RKYEN SA DANG CHU LUD LAS SOGS PA STE, RGYU DANG RKYEN DE GNYIS
LA RNAM PAR PHYE BA DANG MA PHYE BA'I

THA SNYAD BYED DE, CHA THA DAD PAR GNAS PA MA YIN PA DANG, CHA
THA DAD PAR GNAS PA'I SGO NAS SO, ,DE YANG SA BON LTA BU MYU GU
DANG CHA THA MI DAD PA'I PHYIR, DE'I RGYU RNAM PAR MA PHYE BA'O,
,CHU LUD DANG SA LAS SOGS PA NI MYU GU DANG CHA THA DAD PA'I

PHYIR, DE'I RGYU RNAM PAR PHYE BA'O, ,GCER BU PA NI, RDZA BUM
LTA BU RANG RGYU 'JIM PA'I BDAG NYID LAS SKYE BAS NA 'JIM PA LA
LTOS TE BDAG SKYE DANG, RDZA MKHAN DANG 'KHOR LO SOGS LA LTOS TE
GZHAN SKYER 'DOD CING, LHAS BYIN LTA BU TSE

@017A *, ,SNGA MA'I SROG GI BDAG NYID DU YOD PA LAS SKYE BAS NA
SROG LA LTOS TE BDAG SKYE DANG, PHA MA SOGS LA LTOS TE GZHAN
SKYER 'DOD DO, ,DE 'GOG PA LA BUDDHA P'A LI TA LAS, BDAG DANG
GZHAN GNYIS LAS KYANG

SKYE BA MED DE, GNYIS KA'I SKYON DU THAL BAR 'GYUR BA'I PHYIR
RO, ,ZHES GSUNGS TE GO SLA'O, ` ,RGYU MED LAS SKYE BA NI RGYANG
'PHEN PA (RKYANG PHAN PA ZHES 'BYUNG YANG DON GCIG GO ,)DAG 'DOD
DO, ,DE LA DRANG SRONG 'JIG RTEN MIG CES BYA BAS GRANGS CAN GYI
GRUB MTHA'

NYER LNGA YOD PA'I NANG GI GCIG LA BRTEN NAS RGYANG 'PHEN GYI
GRUB MTHA' 'BUM BYAS SHING, DE'I RJES SU 'BRANG BA RNAMS NI
DNGOS PO RNAMS CHOS CAN, RGYU LA MI LTOS PAR RANG GI NGO BO NYID
LAS SKYE STE,

LUS SNA TSOGS 'GRUB PA'I PHYIR RO, ,DPER NA, RMA BYA'I MDONGS
KYI KHA DOG SNA TSOGS PA DNGOS PO GZHAN LA MI LTOS PAR RANG GI
NGANG GIS 'GRUB PA BZHIN NO, ,('GREL PA SPYAN RAS GZIGS BRTUL
ZHUGS SU DRANGS PA LTAR BSHAD DO, ,) ZHES PA'I GTAN TSIGS LA
BRTEN NAS DNGOS PO RNAMS RGYU MED LAS

SKYE BAR SMRA'O, ,DE 'GOG PA'I PHYIR, BUD DHA P'A LI TA LAS,
DNGOS PO RNAMS RGYU MED PA LAS KYANG SKYE BA MED DE, RTAG TU
THAMS CAD LAS THAMS ('GREL PA SPYAN RES GZIGS BRTUL ZHUGS SU
DRANGS PA LTAR BSHAD DO,) ,CAD SKYE BAR THAL BAR

'GYUR BA'I PHYIR DANG, RTZOM PA THAMS CAD DON MED PA NYID KYI
SKYON DU 'GYUR BA'I PHYIR RO, ,ZHES GSUNGS, DON NI, GONG GI DER
MA ZAD DNGOS PO RNAMS RGYU MED PA LAS SKYE BA MED DE, GAL TE
RGYU MED PAR YANG SKYE NA NI, DUS 'DIR SKYE DANG

@017B 'DIR MI SKYE BA'I NGES PA DANG, YUL YANG 'GA' ZHIG TU SKYE
BA DANG 'GA' ZHIG TU MI SKYE BA'I NGES PA CAN GYI RGYU MED PAS
NA, DUS RTAG TU RGYU MA YIN PA THAMS CAD LAS 'BRAS BU MA YIN PA
THAMS CAD KYANG SKYE BAR THAL BAR 'GYUR BA'I

PHYIR DANG, DER MA ZAD, 'JIG RTEN PA RNAMS MYU GU'I PHYIR SA BON
'DEBS PA SOGS KYI BYA BA RTZOM PA THAMS CAD DON MED PA NYID KYI
SKYON DU 'GYUR RO, ,ZHES GSUNGS PA LA, LEGS LDAN 'BYED KYIS, DE
LA YANG GLAGS YOD PA'I TSIG

YIN PA'I PHYIR, GAL TE BSGRUB PAR BYA BA DANG SGRUB PA LDOG PA'I
TSIG GI DON MNGON PAR 'DOD NA DES 'DI SKAD BSTAN PAR 'GYUR TE,
DNGOS PO RNAMS RGYU LAS SKYE BAR 'GYUR BA DANG, LAN 'GA' KHA CIG
LAS KHA CIG SKYE BAR 'GYUR BA DANG,

RTZOM PA 'BRAS BU DANG BCAS PA NYID DU 'GYUR BA'I PHYIR, DE NI
MI RIGS TE SNGAR SMRAS PA'I SKYON DU 'GYUR BA'I PHYIR RO, ,JI
STE GZHAN DU NA YANG, DON 'BREL BA MED PA YIN TE, SNGA MA BZHIN
NO, ,ZHES GSUNGS, DON NI, GONG GI DER MA ZAD, BSHAD

MA THAG PA DE LA YANG GLAGS YOD PA'I TSIG YIN PA'I PHYIR MI RIGS
SO, ,JI LTAR YOD NA, DNGOS ZIN GYI DNGOS PO RNAMS CHOS CAN, RGYU
MED LAS MI SKYE STE, RTAG TU THAMS CAD LAS THAMS CAD SKYE BAR
THAL BA'I PHYIR DANG, RTZOM PA THAMS CAD

DON MED PAR 'GYUR BA'I PHYIR, ZHES PA'I SBYOR BA LDOG PA'I DON
MNGON PA STE GSAL BAR 'DOD NA NI, SBYOR BA DE'I RTAGS ZUR DU
THAL BAR 'GYUR ZHES PAS LDOG PA 'PHEN PA'I TSUL NI, RGYU MED LAS
SKYE NA, RTAG TU THAMS CAD LAS THAMS CAD

@018A *, ,SKYE BAR THAL BAR 'GYUR BA DANG, RTZOM PA THAMS CAD
DON MED DU THAL BAR 'GYUR BA LAS, LAN 'GA' KHA CIG LAS KHA CIG
SKYE BA'I PHYIR DANG, RTZOM PA THAMS CAD DON YOD PA'I PHYIR ZHES
'PHANGS LA, DE

LTAR LAN 'GA' KHA CIG LAS KHA CIG SKYE BA DANG, RTZOM PA 'BRAS
BU DANG BCAS PA'I STENG NA RGYU MED LAS SKYE BA BKAG PAS, RGYU
MED LAS MI SKYE BA TZAM DU MA BSDAD PAR RGYU LAS SKYE BA 'PHANGS
SHING, DE 'PHANGS PAS GRUB

MTHA' DANG 'GAL TSUL GONG DU BSHAD PA LTAR RO, ,JI STE GZHAN DU
SGRA SOR BZHAG NA YANG DON 'BREL BA MED TSUL SNGA MA BZHIN NO,
,ZHES DON DU NA, 'GREL NGAG DES DNGOS PO RNAMS RGYU MED LAS MI
SKYE BAR SGRUB PA'I GTAN TSIGS YANG

DAG DNGOS SU MA BRJOD PA LA SKYON BRJOD PA'O, ,SKYON DE BSAL
BA'I PHYIR TSIG GSAL LAS, 'DI NI MI RIGS TE, SNGAR LAN BTAB ZIN
PA'I PHYIR RO, ,ZHES GSUNGS, DON NI, LEGS LDAN 'BYED KYI SKYON
BRJOD 'DI NI MI RIGS TE, LDOG

DON KHAS BLANGS PA'I SGO NAS GRUB MTHA' DANG 'GAL BA YANG MED
LA, SGRA SOR BZHAG LA DNGOS PO RNAMS CHOS CAN, RTAG TU THAMS CAD
LAS THAMS CAD SKYE BAR THAL, RGYU MED LAS SKYE BA'I PHYIR, RTZOM
PA THAMS CAD DON MED PAR

THAL, RGYU MED LAS SKYE BA'I PHYIR ZHES PA'I 'GAL BRJOD KYI THAL
'GYUR BSTAN PA'I PHYIR DON 'BREL MED MA YIN LA RANG RGYUD KYI
GTAN TSIGS BRJOD MI RIGS SHING, THAL 'GYUR DES RGYU MED LAS SKYE
BA 'GOG NUS PA SOGS GONG

@018B DU LAN BTAB PA RNAMS KYIS GO NUS PA'I PHYIR RO, ,ZHES
GSUNGS PA'I DON YIN NO, LEGS LDAN 'BYED DANG, SPYAN RAS GZIGS
BRTUL ZHUGS GNYIS KYIS, DBANG PHYUG DANG KHYAB 'JUG DANG SKYES
BU DANG DUS LAS SOGS PA RGYUR SMRA BA

RNAMS KYANG RGYU MED LAS SKYE BAR SMRA BA'I KHONGS SU BSDUS NAS
BSHAD PA NI, RANG 'GREL LAS, GAL TE DNGOS PO RNAMS LA RANG BZHIN
'GA' ZHIG YOD NA NI, SKYE BA'I RNAM PAR RTOG PA GZHAN MI SRID
PA'I PHYIR THE TSOM MED PAR DE BDAG

GAM GZHAN NAM GNYIS KA'AM RGYU MED PA ZHIG LAS SKYE BA'I DMIGS
PAR 'GYUR BA ZHIG GO ,GANG DAG DBANG PHYUG LAS SOGS PA DAG LAS
DNGOS PO RNAMS SKYE BAR MNGON PAR 'DOD PA DE DAG GI LTAR NA
YANG, DBANG PHYUG LAS SOGS

PA DE DAG BDAG TU 'GYUR BA'AM, GZHAN DU 'GYUR BA'AM, GNYIS KAR
GYUR PA ZHIG TU 'GYUR BAS DBANG PHYUG LAS SOGS PA RGYUR SMRA BA
DAG KYANG BSHAD ZIN PA'I SKYON LAS MI 'DA' STE, DE'I PHYIR SKYED
PAR BYED PA'I RGYU'I RNAM PAR RTOG PA

GZHAN LNGA PA YOD PA MA YIN NO, ,DE'I PHYIR GZHAN MED PA'I PHYIR
LA, RNAM PAR RTOG PA BZHIS SKYE BA BKAG PA'I PHYIR DNGOS PO
RNAMS KYI RANG BZHIN SKYE BA MED DO, ,ZHES GSUNGS PA 'DIS BKAG
CING, DNGOS PO RNAMS RANG BZHIN GYIS SKYE NA

SKYE TSUL BZHI PO 'DI LAS GZHAN MI SRID PA DANG, GONG GI RIGS PA
RNAMS GTAN TSIGS SU BSGRIL TE MDOR BSDU NA, DNGOS PO RNAMS CHOS
CAN, RANG BZHIN GYIS MI SKYE STE, MTHA' BZHI GANG RUNG LAS MI
SKYE BA'I PHYIR ZHES PA YANG BSTAN

@019A *, ,TO, ,DE LTAR MTHA' BZHI'I SKYE BA 'DOD PA THAMS CAD
RANG BZHIN GYIS SKYE BA 'DOD PA KHO NA YIN LA, RANG BZHIN GYIS
SKYE BA 'GOG PA'I RIGS PA'I GTZO BO NI, RTEN NAS 'BYUNG BA'I
RIGS PA YIN PAS, MTHA'

BZHI'I SKYE 'GOG GI RIGS PA MTHA' DAG NI MTHAR GTUGS NA RTEN
'BYUNG GI RIGS PA LA RAG LAS PA YIN NO, ,DE'I PHYIR RIGS PA 'DI
LA RIGS PA'I RGYAL PO ZHES GSUNGS SHING, RIGS PA 'DI LA BRTEN
NAS, DBANG PHYUG DANG,

DUS DANG, GTZO BO DANG, KHYAB 'JUG DANG, BDAG GZHAN LAS SOGS PA
LAS SKYE BAR 'DOD PA'I LTA NGAN GYI DRA BA MTHA' DAG GCOD PAR
BYED DE 'JUG PA LAS, GANG PHYIR DNGOS PO BRTEN NAS RAB 'BYUNG
BAS, ,RTOG PA 'DI DAG BRTAG PAR

MI NUS PA, ,DE'I PHYIR RTEN 'BYUNG RIGS PA 'DI YIS NI, ,LTA NGAN
DRA BA MTHA' DAG GCOD PAR BYED, ,CES GSUNGS SO, ` ,YANG 'DI LAS
'PHROS NAS RTEN 'BREL GYI GTAN TSIGS 'GOD TSUL, DE LTAR BKOD
PA'I GTAN TSIGS

KYI CHOS CAN, BSGRUB BYA DANG, BSGRUB BYA'I CHOS, RTAGS SOGS KYI
NGOS 'DZIN DANG MING GI RNAM GRANGS RNAMS BSHAD NA LAS DANG PO
PA SOGS 'GA' LA PHAN PAR 'GYUR BAS BSHAD PAR BYA'O, ,DE YANG
GTAN TSIGS DE 'GOD TSUL

NI, MYU GU CHOS CAN, RANG BZHIN GYIS MA GRUB STE, RTEN 'BREL YIN
PA'I PHYIR, DPER NA, GZUGS BRNYAN BZHIN, ZHES SO, ,DE'I CHOS CAN
NI MYU GU YIN LA, CHOS CAN DANG, RTZOD GZHI, RJES SU DPAG BYA'I
GZHI RNAMS RNAM GRANGS

@019B SO, ,DE LA CHOS CAN ZER BA NI, CHOS GNYIS DANG LDAN PAS NA
DE LTAR BRJOD DO, ,CHOS GNYIS NI BSGRUB BYA'I CHOS RANG BZHIN
GYIS MA GRUB PA DANG, PHYOGS CHOS RTEN 'BREL GNYIS YIN NO, ,DE'I
BSGRUB BYA NI, MYU GU RANG BZHIN GYIS MED

PA'O, ,BSGRUB BYA DANG PHYOGS GNYIS DON GCIG GO ,DE'I BSGRUB
BYA'I CHOS NI, RANG BZHIN GYIS MA GRUB PA DE'O, ,DE LA BSGRUB
BYA'I CHOS ZER BA NI, GZHI CHOS CAN GANG GI STENG DU BSGRUB PAR
BYA RGYU'I CHOS YIN PAS SO, ,MYU GU RANG

BZHIN GYIS MA GRUB PA LA BSGRUB BYA TZAM LAS MI ZER BA NI, SGRUB
BYED KYI GTAN TSIGS RTEN 'BREL GYIS BSGRUB PAR BYA BA TZAM YIN
PAS SO, ,YANG GZHI CHOS CAN MYU GU'I STENG GI CHOS RANG BZHIN
GYIS MA GRUB PA ZHES PAS KYANG BSGRUB BYA'I CHOS

ZHES PA GO BAR NUS SO, ,BSGRUB BYA'I CHOS LA PHYOGS ZHES PA'I
MING YOD KYANG PHYOGS DNGOS MIN LA, BSGRUB BYA PHYOGS DNGOS YIN
PA NI, SPYAN RAS GZIGS BRTUL ZHUGS LAS, PHYOGS ZHES BYA BA NI,
CHOS DANG CHOS CAN BSDUS PA'I PHYOGS

TE, ZHES BSGRUB BYA LA DNGOS MING DANG, YANG CHOS CAN STON PA'I
SKABS SU PHYOGS TE CHOS CAN YIN NO, ,ZHES DANG, BSGRUB BYA'I
CHOS KYI SKABS SU, PHYOGS TE BSGRUB PAR BYA BA CHOS YIN NO ZHES
BTAGS PA BAR BSHAD DO, ,DES NA CHOS DANG

CHOS CAN RE RE BA LA BTAGS MING DANG, TSOGS PA LA DNGOS MING YIN
NO, ,DAM BCA' DANG, RJES SU DPAG BYA, BSGRUB BYA RNAMS RNAM
GRANGS SO, ,DE'I RTAGS NI RTEN 'BREL YIN NO, ,RTAGS DANG, GTAN
TSIGS, RGYU MTSAN, SGRUB BYED, SHES BYED,

@020A *, ,GO BYED, 'THAD PA, RIGS PA RNAMS RNAM GRANGS SO,
,PHYOGS CHOS KYANG DE'I MING YIN LA, PHYOGS CHOS ZER BA'I PHYOGS
NI BSGRUB BYA'I PHYOGS GCIG CHOS CAN DANG, CHOS NI CHOS CAN DE'I
CHOS GNYIS LAS

GTAN TSIGS KYI CHOS YIN TE, SPYAN RAS GZIGS BRTUL ZHUGS LAS,
CHOS DANG CHOS CAN BSDUS PA'I PHYOGS DE'I GTAN TSIGS KYI CHOS
YIN PAS PHYOGS KYI CHOS ZHES BYA'O, ,ZHES GSUNGS SO, ,MTHUN DPE
SBYOR TSUL NI, DE YANG CHOS

MTHUN PA'I DPE ZHES BYA BA NI, DON GYI CHOS CAN MYU GU LA BSGRUB
BYA'I CHOS RANG BZHIN GYIS MA GRUB PA DANG, SGRUB BYED RTAGS KYI
CHOS RTEN 'BREL GNYIS YOD PA DANG MTHUN PAR DPE'I CHOS CAN GZUGS
BRNYAN LA YANG, RANG BZHIN GYIS MA

GRUB PA DANG, RTEN 'BREL GYI CHOS GNYIS YOD PAS NA DE SKAD CES
BYA'O, ,'DI YANG SPYAN RAS GZIGS BRTUL ZHUGS LAS, DE LA DPE ZHES
BYA BA NI, CHOS CAN GANG LA BSGRUB PAR BYA BA DANG, SGRUB PA'I
CHOS YOD PA'I DPE STE, ZHES GSUNGS PAS

SO, ,'O NA, GZUGS BRNYAN RANG BZHIN GYIS MED PA STONG NYID MA
YIN NAM ZHE NA, DE STONG NYID YIN MOD KYANG SKABS 'DIR MTHUN
DPER BZUNG BA NI, DE'I 'DRA'I SBYOR BA SKABS SU BABS PA'I PHYI
RGOL GYIS DE'I SNGA ROL TU GZUGS BRNYAN RANG BZHIN

MED PA NGOS ZIN PA YIN PAS NA DER BZUNG BA YIN NO, ,'O NA, 'JIG
RTEN NA BRDZUN PAR MA GRAGS SAM SNYAM NA, 'JIG RTEN RANG 'GA'
BA'I THA SNYAD PA'I TSAD MAS GZUGS BRNYAN BYAD BZHIN DU SNANG BA
LTAR MA GRUB PA RTOGS NUS SHING, DE LTAR

@020B SNANG BA BRDZUN PAR YANG GRAGS KYANG, GZUGS BRNYAN RANG
BZHIN GYIS MA GRUB PA NI THA SNYAD PA'I BLO DES RTOGS MI NUS SO,
,'DI DAG LA NYE BAR MKHO BA'I BRJOD PAR BYA BA SHIN TU MANG YANG
HA CANG MANGS NA LAS DANG PO PA RNAMS DANG GZHAN 'GA' ZHIG

MGO 'KHOR BA'I RKYEN DU 'GYUR BAS DE TZAM LAS MI SPRO'O, ,SMRAS
PA, MTHA'o MED SRID NA RIN THANG BRAL BA'I BLO GROS CHEN PO'I
NOR BU YIS, ,MTHA'o BRAL GTAM GYI MKHO DGU'I 'BYOR BA 'BAD MED
CHAR DU BRNYIL BA NA, ,MTHA'o YAS MKHAS PA'I SNYEMS PA

'GOG PHYIR ZLA BA'I ZHABS KYIS BYAS PA'AM, ,MTHA'o MA'I DUS 'DIR
RMAD BYUNG GTAM 'DI CHES CHER MTSAR ZHES GLENG BAR 'OS, ,RNAMo
MANG GZHUNG GI GE SAR LTE BA'I DRI, ,RNAMo KUN TSUL BZHIN MYANGS
PA'I SKAL BZANG NI, ,RNAMo BKRA'I WARnAR SPEL BA'I NGO

MTSAR LA, ,RNAM DPYOD GZUR GNAS BLO YIS ROL CIG DANG, ,RAB GSAL
TSIG GI DRI BZHON GYIS BOS PA'I, ,ZAB BRLING DKA' GNAS MA LA YA
YI DRIS, ,KHYOD KYI SNYING LA RMAD BYUNG BDUD RTZI NI, ,CI DGAR
STER BA DA GDOD 'TSAL BAR 'GYUR, ,'ON KYANG 'CHING

BAS LHOD PAR MA GYUR PA'I, ,BYIS BLOS DPYAD PHYIR NONGS PA'I DRI
MA NI, ,MCHIS NA GZUR GNAS MKHAS LA BDAG 'CHAGS SHING, ,PHYOGS
'DZIN SDANG ZHUGS BYED LA LTOS PA CI, ,TSUL 'DI'I DGE TSOGS GANG
ZHIG MCHIS PA DE, ,MA LUS RGYAL BA'I DAM

CHOS 'DZIN PA DANG, ,RNAM DAG LAM BZANG 'DI DANG MI 'BRAL BAR,
,SKYE KUN BYANG GROL CHEN POR BKRI PHYIR BSNGO, ,(ZHES RAB
'BYAMS SMRA BA THUB BSTAN DAR RGYAS SOGS 'GA' ZHIG GIS NAN GYIS
BGYIS SHIG PA'I NGOR, DKA' BCU'I MING CAN RATNA AARTHA SIDDHIS
GZHUNG CHEN MO DU MA LA DPYAD

@021A *, ,BZHIB TU BYAS SHING, ^RJE BTZUN CHOS KYI RGYAL MTSAN
DPAL BZANG PO'I SPYI DON GZHIR BZHAG NAS RANG GI GO TSOD LTAR,
LAN CIG MA YIN PAR BRTAGS SHING DPYAD DE BYAS KHUL YIN PA 'DI
NI, CHOS SDE CHEN PO SE RA THEG CHEN GLING GI LTE BA DGE 'DUN
'DUS PA'I GTZUG

LAG KHANG GI NYE 'DABS SU SBYAR BA'O, ,GAL TE PHYIN CI LOG SOGS
KYIS NONGS PAR GYUR NA MKHAS PA THUGS GZU POR GNAS PA RNAMS KYIS
LEGS PAR SUN 'BYIN PAR MDZOD CIG ,LEGS PA'I CHA THAMS CAD MCHOD
PA'I TSUL DU 'BUL LO, ,'ON KYANG DON LA ZHUGS MA ZHUGS KYI DPYAD
PA MED PAR TSIG

TZAM ZHIG LA RTZOD PA LHUR LEN PA NI SNYING PO MED LA, DON KHO
NA LA BRTAGS PA MDZAD NAS TSIG GI CHA LA'ANG TSIG RE RE'I NGO
GDONG TZAM MA YIN PAR SNGA PHYI'I NUS PA SBYOR TSUL DANG NOR BA
DANG, RIGS PA DANG MA 'BREL BA SOGS NI GNAD 'CHUGS PA'I SKYON
YIN PAS DE DAG LA ZHIB TU GZIGS PA ZHU,, ,,)

SVA STI, 'PHAGS YUL THAL RANG MKHAS DBANG GI ,DGONGS DON DKA'
GNAD YID BZHIN NOR, ,LAG MTHIL STZOL BA'I LEGS BSHAD 'DI, ,ZAB
DON LTA BA'I MIG TU KHUMS, ,DE PHYIR MDO SNGAGS GZHUNG SPYI
DANG, ,THA SNYAD RIG PA'I

PHRENG 'DZIN PA'I, ,GZHUNG LUGS RAB 'BYAMS SMRA BA'I DBANG,
,BSHES GNYEN BYAMS PA 'OD LDAN GYIS, ,GANG MKHO'I CHA RKYEN RAB
SBYAR TE, ,CHOS SDE CHEN PO SKU 'BUM DU, ,PAR DU BSKUN PA'I DGE
TSOGS MTHUS, ,'GRO KUN BYANG

CHEN MYUR THOB SHOG , ,,(CES PA 'DI NI SNYOM LAS PA DBYANGS CAN
DGA' BA'I BLO GROS KYIS SUG BRIS SU BGYIS PA'O,,) ,,SARBA
MANG+GA LAm,, ,,