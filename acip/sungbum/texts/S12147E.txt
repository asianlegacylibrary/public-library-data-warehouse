*, ,DUS LAS 'DAS PA'I SEMS CAN RNAMS LA PHAN THABS BYA TSUL TSE
'DAS YAR 'DREN ZHES BYA BA BZHUGS SO, ,

@1 *, ,NA MO GU RU RATNA TRA Y'A YA, ,GANG GI MTSAN TZAM RNA
BAR ZHUGS PAS KYANG, ,NGAN SONG BAR DO'I 'JIGS PA 'PHROG MDZAD
PA, ,BLA MA DKON

MCHOG RIN RNAM GSUM LA, ,RAB DANG GUS PA'I SGO NAS SKYABS SU
MCHI, ,SKYON MED DGE BA'I 'BRAS BU SPYAD PAS ZAD, ,BZLOG MED
SDIG PA'I LAS KYI RLUNG GIS 'DAS, ,

MTHA' MED NGAN 'GROR PHYOGS PA'I SEMS CAN RNAMS, ,BSLU MED DKON
MCHOG GSUM GYIS YAR 'DREN MDZOD, ,RANG NYID BDE 'GROR SKYE BA'I
DBANG MED PAS, ,GZHAN DAG

GONG DU 'DREN PAR BKA' MOD KYANG, ,RNAM 'DREN RGYAL BA'I GSUNG
LAS BYUNG BA'I THABS, ,SKAL MNYAM GZHAN GYIS BSKUL PHYIR 'DIR
BSHAD BYA, ,DE YANG RANG NYID KHE DRAG RNYED BKUR DON DU GNYER

@2A *, ,BA SOGS KYI KUN SLONG NGAN PA BSAL TE BYAMS PA DANG,
SNYING RJE 'BA' ZHIG GIS DUS LAS 'DAS PA NYAM THAG PA'I SEMS CAN
RNAMS LA PHAN PAR 'DOD PAS, SKYABS 'GRO SEMS BSKYED SNGON DU

BTANG, MA LUS SEMS CAN KUN GYI ZHES PA NAS GNAS 'DIR GSHEGS SU
GSOL, ,ZHES TSOGS ZHING SPYAN DRANGS, JI SNYED SU DAG PHYOGS
BCU'I 'JIG RTEN NA, ZHES PA NAS, THAMS CAD

BDAG GIS BYANG CHUB PHYIR BSNGO'O, ,ZHES YAN LAG BDUN PA PHUL,
DE NAS MAndAL PHUL TE 'DOD PA'I DON SGRUB PAR GSOL BA BTAB PA
NI, BLA MA YI DAM SANGS RGYAS BYANG SEMS NYAN RANG DPA' BO MKHA'

'GRO CHOS SKYONG BSRUNG MA'I TSOGS DANG BCAS PA KHYED RNAMS LA
MKHYEN RTZE NUS MTHU DANG BCAS PA'I YON TAN BSAM GYIS MI KHYAB
PA MNGA' BA LAGS PAS, TSE LAS 'DAS PA CHE GE MO

@2B 'DI NYID KYI SDIG SGRIB THAMS CAD DANG, KHYAD PAR NGAN
SONG GSUM DU SKYE BA'I RGYU LAS NGAN SDIG SGRIB THAMS CAD BYANG
ZHING DAG STE, DAL BA'I RTEN KHYAD PAR CAN BAR MA CHAD PAR THOB
NAS MYUR DU MNGON PAR RDZOGS PAR

'TSANG RGYA BAR BYIN GYIS BRLAB TU GSOL, ,ZHES GSOL PA LAN MANG
DU BTAB, SKABS 'DIR PHYAG 'TSAL NYER GCIG MA GSUM MAM BDUN SOGS
'DON PA'I MTHAR, RJE BTZUN 'PHAGS MA SGROL MA'I LHA TSOGS 'KHOR
DANG BCAS PA KHYED RNAMS

LA MKHYEN BRTZE NUS MTHU DANG BCAS PA'I YON TAN BSAM GYIS MI
KHYAB PA MNGA' BA LAGS PAS, TSE LAS 'DAS PA CHE GO MO 'DI NYID
KYI SDIG SGRIB THAMS CAD DANG, KHYAD PAR NGAN SONG GSUM DU SKYE
BA'I RGYU LAS NGAN

SDIG SGRIB THAMS CAD BYANG ZHING DAG STE, DAL BA'I RTEN KHYAD
PAR CAD BAR MA CHAD PAR THOB NAS MYUR DU MNGON PAR RDZOGS PAR
'TSANG RGYA BAR BYIN GYIS BRLAB TU GSOL, ZHES GONG BZHIN GSOL BA
BTAB PAS MTSON NAS CHO GA BYED PA PO

RANG GI LHAG PA'I LHAS SGOS KYI GSOL 'DEBS 'DON PAR BYA'O, GZHAN
YANG SPRO NA, GANG GI MTSAN TZAM THOS DANG DRAN PAS KYANG, ,NGAN
SONG BAR DO'I 'JIGS LAS SKYOBS MDZAD PA'I, ,BLA MA YI DAM DKON
MCHOG RNAM GSUM

LA; ;GDUNG ZHING RE BA'I SEMS KYIS SKYABS SU MCHI, ,BSLU MED
SKYABS GNAS DAM PA KHYED RNAMS KYIS, ,THUGS RJE BYIN RLABS MTHU
DPUNG CHER BSKYED NAS, ,NYAM THAG MGON MED DMIGS YUL SEMS

@3A *, ,CAN GYI, ,MGON SKYABS DPUNG MNYEN MDZAD PA'I DUS LA
'BAB, ,DGE BAS 'PHANGS PA'I TSE DANG BSOD NAMS ZAD, ,'JIGS RUNG
BDUD DANG GSHIN RJES PHA ROL

'KHRID, ,MGON MED NYAM THAG BAR DO'I SEMS CAN LA, ,THUGS RJES
GZIGS SHIG BLA MA YID DAM LHA, ,BZLOG MED LAS RLUNG DRAG POS
RGYAB NAS BDAS, ,NYON MONGS ZHAGS PA NAG POS SKE NAS BCINGS, ,

CI BYA GTOL MED BAR DO'I SEMS CAN GYI, ,SKYABS MGON MDZOD CIG
BLA MA YI DAM LHA, ,CHA MED YUL DU GROGS MED GCIG PUR 'KHYAMS,
,'JIGS SKRAG 'KHRUL BA'I SNANG BA CHU LTAR 'KHRUG ,GAR SKYES

GDENG MED BAR DO'I SEMS CAN GYI, ,SKYABS GNAS MDZOD CIG BLA MA
YI DAM LHA, ,LAS LAS GRUB PA'I DMYAL BA'I PHO NYA TSOGS, ,BRTZE
MED GAD MO DGOD PA'I BSU MAS BSKOR, ,SKYABS 'TSOL RIG RIG

BLTA BA 'DI DAG LA, ,THUGS RJES GZIGS SHIG BLA MA YI DAM LHA,
,MNGON SHES PHRA MA RANG GI SNGA PHYI'I RGYUS, ,CUNG ZAD SHES
PAS RANG LA YID CHAD CING, ,'GYOD PA MTSON GYIS RANG SROG BCAD
BZHIN BRGYAL, ,

'DI 'DRA'I 'JIGS LAS SKYOBS SHIG THUGS RJES CAN, ,BSKAL BA'I BAR
DU ME LCE 'BAR BAS LUS, ,MAR ME STONG BU BZHIN DU SREG GYUR
KYANG, ,LAS ZAD BAR DU 'CHI BAR MI 'GYUR BA'I, ,NYAMS THAG SEMS

@3B CAN RNAMS LA THUGS RJES GZIGS, ,'JIGS RUNG GSHED MAS DAL
BA CUNG ZAD KYANG, ,MED PAR MTSON GYIS GCOD CING GSHIG PA'I TSE,
,SKAD CIG TZAM DU BROS PA'I SKABS MED PA'I, ,'GRO BA NYAMS THAG
PA LA

THUGS RJES GZIGS, ,ZANGS ZHUN 'BAR BA'I NANG DU NAS 'BRU LTAR,
,'TSAD PAS KENG RUS 'BA' ZHIG LUS NA YANG, ,LUS SEMS 'BRAL BAR
MI 'GYUR NYAM THAG PA'I, ,'GRO RNAMS THAR BAR MDZOD CIG BLA MA

LHA; ;'KHYAMS ROM SPUBS SU GCER BUR GNAS PA LA, ,LHAG PA CHEN
POS BTAB PAS SHA RUS RNAMS, ,RNAM PA DU MAR GAS KYANG MI 'CHI
BAR, ,NYAM THAG SMRE SNGAGS 'DON RNAMS THUGS RJES SKYOB, ,MYONG
BA

LTA ZHOG THOS NA'ANG SNYING GAS PA'I, ,MI ZAD DMYAL BA'I SDUG
BSNGAL MTHA' YAS PA, ,MYONG DANG MYONG BAR 'GYUR BA'I 'GRO BA
KUN, ,MYUR DU THAR BAR MDZOD CIG BLA MA LHA, ,GCIG LA GCIG ZA
GZHAN GYI DBANG

GYUR BAS, ,BRDEG CING GSOD DANG BKOL SPYAD RMONGS PA SOGS, ,SDUG
BSNGAL DU MAS MNAR BA'I DUD 'GRO RNAMS, ,THUGS RJES GZIGS SHIG
BLA MA YI DAM LHA, ,LO STONG MANG POR ZAS SKOM MI SPYOD PAR, ,

RTAG TU BKRES SKOM SDUG BSNGAL BSTEN GYUR KYANG, ,LTOG PAS 'CHI
BAR MI 'GYUR YI DVAGS KYI, ,MGON SKYABS DPUNG GNYEN MDZOD CIG
BLA MA LHA, ,BDE 'GROR SKYES KYANG CHOS BYED KHOM PA MED, ,SDIG
PA'I LAS

@4A *, ,LA RTAG TU RAB DGA' ZHING, ,SLAR YANG NGAN SONG GNAS
SU GZHOL 'GYUR BA'I, ,'GRO RNAMS 'DREN PAR MDZOD CIG THUGS RJE
CAN, ,KHYAD PAR DMIGS YUL NYAMS THAG SEMS CAN

'DI; ;NGAN SONG GNAS SU NAM YANG MI SKYE BAR, ,TSE RABS BRGYUD
MAR DAL 'BYOR TSANG BA'I RTEN, ,THOB PAR BYIN GYIS RLOBS SHIG
BLA MA LHA, ,'OD DPAG MED KYI SMON LAM LAS GRUB PA'I, ,BDE BA
CAN ZHES GRAGS

PA'I ZHING DER SKYES, ,MYUR DU SKYES NAS SA LAM MTHAR PHYIN PAR,
,BYIN GYIS RLOBS SHIG BLA MA YI DAM LHA, ,ZHES TSE 'DAS KYI DON
DU BLA MA DKON MCHOG LA CHED DMIGS KYI GSOL 'DEBS KYANG BYA'O,
BCOM LDAN 'DAS DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS DPAL RGYAL
BA SH'AKYA THUB PA LA PHYAG 'TSAL LO, MCHOD DO SKYABS SU
MCHI'O,, BCOM LDAN 'DAS X RDZOGS PA'I SANGS RGYAS RIN CHEN GTZUG
GTOR CAN LA

PHYAG 'TSAL LO, MCHOD DO X BCOM LDAN X SMAN GYI X LO,, MCHOD X
ZHES LAN BDUN BDUN BRJOD, BSDU NA 'DIS CHOG, RGYAS PAR SPRO NA,
SMAN CHOG NAS BYUNG BA LTAR BDE GSHEGS BRGYAD DANG, LTUNG BSHAGS
NAS

'BYUNG BA LTAR BDE GSHEGS SO LNGA DANG, BSKAL BZANG RGYAN PHRENG
NAS BYUNG BA LTAR SANGS RGYAS STONG GI MTSAN RNAMS 'DON NA LEGS
SO,, SKABS 'DIR NGAN SONG SBYONG BA'I GZUNGS CHEN SDE LNGAR
GRAGS PA RNAMS SPEL TSIG DANG BCAS PA BRJOD DGOS PAS, RTZA RIG
NI, AOm NA MO BHA GA WA TE,

@4B SARBA DURGA TI PA RI X BI SHO DHA NE SV'AH'A, TSE LAS 'DAS
PA CHE GE MO 'DI NYID KYI SDIG SGRIB THAMS CAD DANG, KHYAD PAR
NGAN SONG GSUM DU SKYE BA'I RGYU LAS NGAN SDIG SGRIB THAMS CAD
BYANG ZHING DAG STE, DAL BA'I RTEN KHYAD PAR

CAN PAR MA CHAD PAR THOB NAS MYUR DU MNGON PAR RDZOGS PAR 'TSANG
RGYA BAR GYUR CIG ,LAS SGRIB RNAM SBYONG GI GZUNGS NI, NA MO
RATNA TRA Y'A YA, AOm KAm KA NI KAm KA NI, RO TZA NI RO TZA NI,
TRO dA NI X SV'AH'A, TSE LAS 'DAS PA

CHE GE MO 'DI NYID KYI SDIG SGRIB THAMS CAD DANG, KHYAD PAR NGAN
SONG GSUM DU SKYE BA'I RGYU LAS NGAN SDIG SGRIB THAMS CAD BYANG
ZHING DAG STE, DAL BA'I RTEN KHYAD PAR CAN BAR MA CHAD PAR THOB
NAS MYUR DU MNGON PAR RDZOGS PAR

'TSANG RGYA BAR GYUR CIG ,RNAM RGYAL MA'I GZUNGS RGYAS PA THON
NA LEGS, BSDU NA, AOm BHRUm SV'AH'A, AOm X DE SV'AH'A, TSE LAS
'DAS PA CHE GE MO 'DI NYID KYI X KHYAD PAR NGAN SONG GSUM DU X
GYUR CIG ,GTZUG GTOR DRI MED KYI GZUNGS RGYAS PA

THON NA LEGS, BSDU NA, AOm NA MO STREE YA DHVI K'A N'Am, SARBA X
DZAm SV'AH'A, TSE LAS 'DAS PA CHE GE MO 'DI NYID KYI X CIG
,PADMA GTZUG GTOR GYI GZUNGS NI, AOm PADMO AUshni'I shA BI MA LI
H'Um PHAt, CHO LAS 'DAS PA X CIG ,CES BTAGS

NAS LAN MANG DU BZLAS TE, RO DNGOS SU YOD NA CHU LA BTAB NAS
BKRU BA DANG, BYE BA DANG SA DANG YUNGS DKAR SOGS LA BTAB STE
BRAB PAR BYA'O, ,YI GER BRIS TE RO'I SPYI BOR BTAGS PA DANG DUR
GYI NANG DU BCUG NA YANG PHAN YON CHE BAR GSUNGS SO, BSDU NA 'DI
TZAM DANG RGYAS PAR SPRO NA, GSANG BA RING BSREL, BYANG CHUB
RGYUN

@5A *, ,'BUM; RTEN 'BREL SNYING PO, BYAMS PA DAM BCA' BA'I
GZUNGS, BCU GCIG ZHAL GYI GZUNGS RING, YI GE DRUG PA SOGS DANG,
SBYONG RGYUD NAS BSHAD PA'I BRAB SNGAGS BCO LNGA RNAMS 'DON PAR
BYA'O, DE NAS 'PHO BYA TSUL NI, RDZAS KYI 'PHO BA 'PHEL

DUNG DAM, BLA MA BZANG PO'I GDUNG RUS, MGRON DU BU CHE MA'I
BSREG THAL, RDO KHAB LEN RNAMS PHYE MAR BTAGS LA SBRANG RGOD
DANG SBYAR BA'I LDE GU RO'I SPYI GTZUG TU BYUGS, PHYI DBUGS CHAD
MA THAG PA LTA BU LA DGUG GZHUG BYA MI DGOS KYANG, DE LTA MIN NA
DGUG GZHUG BYA DGOS PAS, DE'I TSUL NI, NA MO SANGS

RGYAS KYI BKA' BDEN PA DANG, CHOS KYI X, DGE 'DUN X, GSANG
SNGAGS DANG RIG SNGAGS RNAMS KYI X, KHYAD PAR DU YANG RTEN 'BREL
BSLU BA MED PA'I X, CHOS NYID 'GYUR BA MED PA'I BDEN PA'I STOBS
KYIS TSE

LAS 'DAS PA CHE GE MO ZHES BYA BA'I RNAM PAR SHES PA MTHO SRID
PA'I RTZE MO NAS, DMA' DMYAL KHAMS BCO BRGYAD KYI BAR GYI SA 'OG
SA STENG SA BLA GANG DU GNAS KYANG SKAD CIG NYID LA 'DIR KHUG
CIG ,CES LAN GSUM BYA,

BDE BA CAN NAS RTZA BA'I BLA MA DANG, ,DBYER MED 'OD DPAG MED
MGON 'KHOR DANG BCAS, ,TSAD MED THUGS RJES DBANG GIS 'DIR GSHEGS
TE, ,DMIGS YUL SPYI BOR DGYES BZHIN BZHUGS PAR GYUR, ,ZHES

BDE BA CAN NAS BLA MA 'OD DPAG MED BYON NAS RO'I SPYI BOR DGYES
BZHIN DU BZHUGS PAR BSAM LA, SGO GSUM GUS PA'I SGO NAS PHYAG
'TSAL ZHING, ,DNGOS BSHAMS YID SPRUL MCHOD PA MA LUS 'BUL, ,SDIG
LTUNG BSHAGS ZHING DGE LA RJES

@5B YIS RANGS, ,ZAB RGYAS CHOS KYI 'KHOR LO BSKOR DU GSOL,
,MYA NGAN MI 'DAS BRTAN PAR BZHUGS GSOL 'DEBS, ,DGE BA BLA MED
BYANG CHUB CHEN POR BSNGO, ,CES YAN LAG BDUN PA PHUL, BSLU MED
DKON MCHOG

GSUM GYI NGO BO NYID, ,NGAN SONG 'JIGS LAS SGROL BA'I DPA' BO
STE, ,DAG PA'I ZHING DU 'KHRID PA'I DED DPON MCHOG ,MGON PO 'OD
DPAG MED LA GSOL BA 'DEBS, ,NYAM THAG MGON MED DMIGS YUL

SEMS CAN 'DI, ,'JIGS RUNG BAR NGO'I 'PHRANG LAS BSGRAL DU GSOL,
,BZOD DKA' NGAN 'GRO'I G-YANG LAS DRANG DU GSOL, ,ZHING MCHOG
BDE BA CAN DER KHRID DU GSOL, ,RE SA GZHAN NA MED DO THUGS RJES

DRONGS, ,ZHES GSOL GSOL BA BTAB PAS, BLA MA 'OD DPAG MED KYI
THUGS KA NAS 'OD ZER LCAGS KYU LTA BU BYUNG STE RO'I TSANGS BUG
NAS BZHUGS, TSE 'DAS KYI RNAM SHES THIG LE DKAR PO GSAL BA LA
PHYOGS PAS GYEN DRANGS PA DANG, TSE 'DAS KYIS KYANG 'OG RLUNG
DRAG TU 'THEN PAR BSAM LA,

HIG CES MANG DU RGYAB PAS, TSE 'DAS KYI RNAM SHES THIG LE DKAR
PO GSAL BA 'DI NYID DBU MA'I NANG NAS YAR SONG TSANGS BUGS NAS
THON NAS BLA MA 'OD DPAG MED KYI GSANG GNAS NAS ZHUGS TE THUGS
KAR SIB KYIS THIM PAS BLA MA 'OD DPAG MED BDE BA CAN DU DPA'
CHEN GYIS MDA' 'PHANGS PA LTAR GSHEGS PA'I

TSE; TSE 'DAS 'DI NYID BDE BA CAN DU RIN PO CHE'I PADMA LAS
BRDZU TE SKYES NAS MGON PO 'OD DPAG MED KYI ZHAL MTHONG ZHING
GSUNG THOS PAR GYUR PA'I MOS BRTAN PO BYA'O, RGYAL BA'I X TSE
'DAS DER THOB SHOG ,'DI NAS NYID NYID MTSAMS X SHOG ,SH'AKYA'I X

@6A *, ,'GRUB SHOG ,CES DANG SPRO NA, BZANG SPYOD DANG SPYOD
'JUG GI SMON LAM SOGS KYANG 'DON NA LEGS SO, ,SMRAS PA, SRID
PA'I LHA LAM YANGS PAR LAS RLUNG GIS, ,BSKYOD PA'I LUS CAN SROG
DBANG

TSA ZER CAN, ,'CHI BDAG CHU LHA'I RI BO'I PHA ROL TU, ,'GRO BAR
MA 'GYUR SEMS CAN SU YIS MTHONG, ,MI RTAG MGRIN PA BCU PAS MA
ZOS PA'I, ,SEMS CAN DE NI SNGON CHAD 'GA' MA BYUNG, ,DA DUNG DE
BZHIN KHO

NAR ZAD PAS NA, ,BDAG CAG DAL BAR SDOD PA JI LTAR RIGS, ,SPU
GRI'I SOR CHAGS SBRANG RTZI LDAG PA BZHIN, ,GNOG CHUNG SDUG
BSNGAL SHUGS DRAG 'BYUNG BA'I GZHI, ,TSE 'DI BDE 'BYOR DPAL LA
YID LOG NAS, ,

PHYI MA'I DON CHEN SGRUB LA BRTZON PAR 'OS, ,'BAD PA DU MAS
SGRUB KYANG 'DOR DGOS PA'I, ,SNYING PO MED PA'I TSE 'DI'I BYA BA
MTHONG, ,GANG DU SKYES KYANG RTAG TU RJES 'BRANG BA'I, ,DKAR NAG
LAS LA 'JUG LDOG NAN

TAN BYA, ,'DIR 'BAD LAS BYUNG DGE LEGS TSA ZER GYIS, ,NGAN SONG
MI KHOM GRANG REG KUN GSAL ZHING, ,DAL 'BYOR RTEN BZANG PUndA RI
KA'I TSAL, ,NGES LEGS ZE'U 'BRU'I DPAL GYIS MDZES GYUR CIG ,

CES SEMS CAN DUS LAS 'DAS PA RNAMS KYI CHED DU, BLA MA DKON
MCHOG LA GSOL 'DEBS DANG DE BZHIN GSHEGS PA'I MTSAN DANG GZUNGS
SNGAGS ZAB MO 'DON THABS TSE 'DAS YAR 'DREN ZHES BYA BA 'DI NI,
DAD BRTZON LHAG BSAM LDAN PA SPRUL PA'I SKU BLO BZANG BLO GROS
RIN CHEN GYIS BSKUL BA LTAR, BTZUN

@6B GZUGS NGAG DBANG DPAL LDAN GYIS BRIS 'DIS KYANG 'GRO BA
MANG PO LA PHAN 'DOGS PAR GYUR CIG, ,,DGE BA'I 'GRO KUN SANGS
RGYAS MYUR THOB SHOG,
