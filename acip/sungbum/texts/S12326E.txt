@593A *, ,YID LA BRNAG PA'I GTAM GYI SRAD BUR BRGYUS PA'I LEGS BSHAD DBANG GI RGYAL PO'I DO SHAL LHAG BSAM BRDA GTONG ZHES BYA BA BZHUGS SO, ,

@594A *, ,MCHOG GSUM BYIN CHAGS BKRA SHIS 'OD 'BAR BA, ,DON MED SKYE BOS DBEN ZHING ME TOG TSAL, ,MNGON PAR BZHAD PAS YID DBANG 'DZIN BYED PA, ,

GZIMS CHUNG RAB ZHI BDE LDAN DGA' TSAL DU, ,DBYAR GYI SGEG MO'I BZHIN RAS MDZES PA YIS, ,YID LA DGA' BA'I DPAL STER RTA BDUN BDAG ,BYANG BGROD MTHAR

THUG NYI RING DUS SKABS SHIG ,SNGON BYON DAM PA'I RNAM THAR RJES DRAN NAS, ,ZLA GROGS MDZA' GCUGS RNAMS LA DGE SEMS KYIS, ,NANG DON THA SNYAD GTZUG LAG SLOB

BYANG LA, ,BRTZON PAR RIGS CES BANDE RGAN PO BDAG ,PHAN PAR SMRAS KYANG NYAN MKHAN CANG YOD DAM, ,GSER MIG 'KHYIL BA'I NYA MO SHEL SNOD CHUR, ,RE ZHIG NGAL

@595A *, ,GSOR GNAS KYANG YUD TZAM YIN, ,DE MTSUNGS BDAG CAG BLA SLOB GNAS GCIG TU, ,'DZOM KYANG NYIN ZHAG 'GA' NAS SO SOR GYES, ,

DE PHYIR GTAN SDOD BSAM MKHAN SMYON PA'I PHUL, ,RANG SMYON TSUL LA NGES RNYED RNAM DKAR SPYI, ,BYE BRAG YIG 'DRI KLOG SOGS RGYAL BA YIS, ,BSNGAGS PA'I BYA BAS

NYIN MTSAN DON LDAN MDZOD, ,CES YID LA BRNAG PA'I DON LDAN GYI TSIGS BCAD DE TZAM GYIS SDUN BSUS TE BRJOD PAR BYA BA NI, JI SKAD DU, SLOB DPON DPA' BOS,

LUS DANG SROG LA LTA BA RGYANG BSRINGS NAS, ,RTAG PAR DGON PA RNAMS SU DGA' BAR BGYI, ZHES GSUNGS PA LTAR CHOS KYI TSONG RDAL 'DI LTA BU LA ZHING MCHOG SKU

@596B GSUNG THUGS KYI RTEN DANG 'DU BRAL NI MED, CHOS KYI SGRA SNYAN PO NI RGYUN MAR THOS, ZLA GROGS BZANG PO DGE 'DUN PA RNAMS DANG NI 'GROGS, STENG DU BLA BRE NI PHUB, 'OG TU GDAN BZANG PO NI BTING, KHA JA THUG LA NI ZHEN

MED DU ROL, SPOS DRI BZANG PO'I DRI NGAD CHIL LE BA'I NGANG DU SGO GSUM BAG YOD DANG LDAN PAS DGE SBYOR PHRAN BU RE SKYONG THUB NA'ANG YUL DUS LA DPAGS PA'I NYAMS LEN MKHAN GYI GRANGS SU BRTZI RUNG BA YIN MOD PHAN

TSUN GNOD PA'I BSAM SBYOR DANG, TSONG KHE SPOGS 'BA' ZHIG GIS DUS 'DA' BA ZHIG BYUNG NA PADMA'I TSAL DU MI SHA ZA BA'I BYA RGOD RGYU BA LTAR MI MDZES PA NI, DRAN PA NYER GZHAG LAS, JI LTAR PADMA'I TSAL DAG TU, ,

RJEN ZA BYA RGOD MDZES MA YIN, ,DE BZHIN ZHI BA'I DGON PA RU, ,MI DGE SPYOD PA MI MDZES SO, ZHES GSUNGS PA LTAR RO, ,'DI LAS 'PHROS NAS BRJOD PAR 'OS PA 'GA' ZHIG LHAG PA'I BSAM PAS BRDA GTONG GI

TSUL DU GLENG BA LA, BDAG GI BLA BRANG LA GNYUG MAR GNAS PA PHAL CHE BA NI, RJES PAn GYIS, BZANG NGAN MI SHES DRIN BYAS BRJED, ,NGO MTSAR GTAM LA MTSAR MI 'DZIN, ,MNGON SUM MTHONG BA SLAR YANG 'DRI, ,

ZHUM ZHING RJES 'BRANG BLUN PO'I RTAGS, ,DROD CHUNG KHA YIS DBANG PO 'DUL, ,RGYANG NAS MTHONG NA CA CO 'BYIN, ,'THAB SAR 'PHRAD NA THAL MO SBYOR, ,RANG KHYIM SLEB NA NGA RGYAL SMRA, ,SNGAR MA GROS BYED TSE NA DPA', ,KHRAL

@597A *, ,BSKOS PA NA NOR RTZIS 'DEBS, ,'GRO DGOS BYUNG NA NAD BU LDANG, ,'THAB SAR RGYANG NAS 'BOD CING BSGO, ,BLO CHUNG CUNG ZAD RGYAL BAS NGOMS, ,GAL TE PHAM NA GNYEN LA 'KHANG, ,GROS LA 'TSOGS NA

'THAB RTZOD SMRA, ,GSANG GROS BYAS NA LKOG TU SMRA, ,GA-YUL NGOR RGYAN LA BYI DOR BYED, ,DGRA DANG PHRAD NA RANG PHYOGS SBED, ,'GROGS NA DGRA BAS GNYEN PHYOGS 'JIG ,MTSON CHA DGRA YI LAG CHAR 'PHEN, ,DPUNG TSOGS 'GRO NA

MJUG SDUD LA, ,LDOG NA DE YI SNA 'DREN BYED, ,BZA' BTUNG MTHONG NA NAN GYIS 'JUG ,DKA' BA MTHONG NA THABS KYIS BYOL, ,SKYE BO NGAN PA'I MTSAN NYID LA, ,BRJOD RGYU DU MA YOD MOD KYANG, ,NGAN SKYUGS KHRON PA SU ZHIG

SLONG, ,SKYUGS PA MKHAS PA SU ZHIG MYANG, ,MA CHU BSKYOD PA YIS BRDA SPROD CING, ,MOS PA'I TSE NA MIG BTZUMS BYED, ,RNAM THAR THOS NA 'KHUN 'CHOR BA, ,GANG LA BYUNG BA THA SHAL RTAGS, CES BLUN PO'I MTSAN NYID GSUNGS

PA 'DI RNAMS RANG RANG LA 'DUG GAM MI 'DUG GZU BO'I BLOS SOMS NA SHES SO, ,BLA BRANG GI LAS DON BYED MI GTZO BO RNAMS SA PAn GYIS MDZAD PA'I SKYES BU'I RNAM 'BYED GZHON NU'I MGUL RGYAN LAS, GANG ZHIG

BYA BA RTZOM PA NA, ,PHYIS 'BYUNG SKYON DANG YON TAN BRTZI, ,LEGS PAR GTAN LA PHABS NAS 'JUG ,DE DAG SKYES BU ZHIB MO YIN, ,LEGS NYES DPYOD NA BLOS MI PHYED, ,BCAS BCOS MI SHES 'DU SHES BLUN, ,

@598B RGYU MTSAN MED PAR BRTUL POR 'JUG ,DE DAG SKYES BU BA GLANG YIN, ZHES PA'I SKYON YON NGES PAR BYAS NAS BYA BA CHE CHUNG JI 'DRA LA'ANG SNGON DU BSAM MNO LEGS PAR GTONG NAS GROS DBANG RNAMS DANG GROS BYED NA

LEGS SO, ,LAS SNER GTOGS PA RNAMS KYANG SA PAn GYIS, DRAN PA GSAL ZHING THABS LA MKHAS, ,RJE LA SNYING NYE DANG GIS BRLING, ,RANG BZHIN DRANG PO MDA' LTA BU, ,BLON POR 'OS PA'I SKYES BU YIN, ZHES PA LTA

BU ZHIG DGOS MOD DE 'DRA RNYED DKA' BAS, DE NYID KYIS, GROS KYI GTZO BO ZUR LA ZHOG ,RANG GI 'DOD PA PHUGS SU RDZONGS, ,DO GAL CHE NA RJE LA 'KHUN, ,'GONG PO LTA BU'I SKYES BU YIN, ZHES PA 'DI LTA BU NI

'BYOR BAR SNANG NGO, ,GROGS KYANG DE NYID KYIS, GZHUNG BZANG BSTEN LA PHYI THAG RING, ,GSANG GROS MI SMRA BSLU SEMS DOR, ,DGOS DUS ZAS NOR LHUG PAR GTONG, ,'GROGS PAR 'OS PA'I SKYES BU YIN,

ZHES PA 'DI LTA BU NI NGED CAG LA NYIN SKAR LA SONG BAS, DE NYID KYIS, BDAG DANG DANG NAS MDZA' 'O ZHES, ,GANG DRAN GSANG BAR SMRA BA'I GTAM, ,GZUNG 'CHANG MED PAR KHROM DU 'CHAD, ,DE DAG SKYES BU

ZANGS THAL YIN, ZHES DANG, RJE ME LAS, CHOS DANG MTHUN PAR MA BSGRUB NA, ,NYE BA YIN KYANG SDANG BA'I DGRA, ,GROGS LA GNOD PA BYED PA'I MI, ,MDZES MDZES 'DRA YANG BDUD KYI RIGS, ZHES PA 'DI LTA DU NI

@599A *, ,MANG BAR SNANG, NYE GNAS DANG DRUNG YIG GI BYA BA BYED MKHAN NI 'JAM DBYANGS SA PAn GYIS, BAG YOD LDAN ZHING SPYOD LAM MDZES, ,BSLU MED SOS DAL RJE LA BSAM, ,YIG RIGS LA SOGS

RIG BYED MKHAS, ,BLO GSAL NGAG NYUNG NYE GNAS YIN, ZHES DANG, TZAN KA RGYAL PO'I LUGS KYI BSTAN BCOS LAS, BLO LDAN SMRA MKHAS SHES RAB CHE, ,BDEN PAR SMRA ZHING DBANG PO DUL, ,BSTAN BCOS THAMS CAD

LEGS MTHONG BA, ,'DI NI YI GE PA ZHES BYA, ZHES DANG, RGYAL BLON GYI 'DZANGS YIG GSER PHRENG LAS, BLO GSAL THABS MKHAS YID GZHUNG SHES PA BKRA, ,TSOD RIG TSIG DANG SGO DRAG 'THU SHES PA, ,BRTZON 'GRUS CHE

LA GZHAN GYIS MA LHUS PA'I, ,MI DE 'JIG RTEN 'DI NA GO CHOD YIN, ZHES PA LTAR GYI YON TAN TSANG BA'I NYE GNAS SHIG YOD KYANG GROGS NGAN PA'I GA-YO 'PHRUL GYIS DRAN YUL DU SONG, DA LTA 'KHOR GA-YOG MI NYUNG

TZAM YOD KYANG PHAL CHE BA NI, SKYID SHOD AA KHU BKRA SHIS KYIS, YON TAN KUN GYI GZHI MA YI GE STE, ,DE BRAL RNAMS NI DBANG PO RNAM BKRA YANG, ,DUD 'GRO DANG YANG RNAM DBYE BA BYED DKA' BAS, ZHES PA LTAR YI GE 'DRI MI

SHES PA RNAMS CHU DANG NAGS KYI MI DANG KHYAD MED PA BYOL SONG DANG MTSUNGS PAR SMAD PA'I GRAL DU CHUD PA MIN LAS CHE, GNYER PA'I BYA BA BYED 'OS NI, SA PAn GYIS, YA RABS DAM PA'I 'JUG NGOGS MTHONG, ,

@600B ZHIB THIG CHE ZHING BAG DANG LDAN, ,SO NAM SKYONG ZHING 'KHOR SKYONG MKHAS, ,GSOG 'JOG SHES PA GNYER PA'O, ZHES PA LTAR YIN LA, BYA BA MI MKHAS SPYOD PA RTZING, ,SHES RIG MI GSAL CHANG LA DGA', ,SANG GI

BYA BA GNANGS SU LUS, ,ZHIB TSAG MED NA DRA BA YIN, ZHES PA 'DI LTA BU NI PHONGS PHYIS PA'I RDO LTAR DOR BYA KHO NA'O, ,SEMS TE BA'I 'KHOR GA-YOG RGYUN SDOD DKYUS MA SKYID KYANG LANGS DU MI 'TSOR ZHING, SDUG KYANG

BYOL 'GROS MI 'DON PAR LAS GA LEGS NYES CI BCOL THEG PA'I GZHUNG BZANG GNYAR 'OS PA NI, SA PAn GYIS, BLO GROS GSAL ZHING THABS LA MKHAS, ,GZHAN LA GZHAN PHAN 'OD ZER 'GYED, ,NYI MA LTA BU'I

SKYES BU DE, ,BTANG SNYOMS MA BZHAG NGANG DU LONG, ,ZOL SPYOD SPRIN GYIS MA SGRIBS SHING, ,DRANG BRTAN GNYIS KYI RI BONG 'DZIN, ,ZLA BA LTA BU'I SKYES BU DE, ,BTANG SNYOMS MA BZHAG DANG DU LONG, ,DBYEN DANG PHRA MAS

MI 'GUL ZHING, ,NGO BSTOD RLUNG GIS MI BSKYOD PA, ,LHUN PO LTA BU'I SKYES BU DE, ,BTANG SNYOMS MA BZHAG DANG DU LONG, ,GZHAN GYIS RANG BZHIN GTING DPAG DKA', ,BLO DANG RIGS PA'I RLABS DANG LDAN, ,RGYA MTSO

LTA BU'I SKYES BU DE, ,BTANG SNYOMS MA BZHAG DANG DU LONG, ,PHAN 'DOD 'BRAS BU'I KHUR DANG LDAN, ,TSA GDUNG SEL BA'I GRIB BSIL CAN, ,LJON SHING LTA BU'I SKYES BU DE, ,BTANG SNYOMS MA BZHAG DANG DU LONG, ,NYES

@601A *, ,SPYOD 'DZEM PA'I MCHE SDER CAN, ,BAG YOD GA-YU YI RAL BA 'DZIN, ,SENG GE LTA BU'I SKYES BU DE, ,BTANG SNYOMS MA BZHAG DANG DU LONG, ,MU MEN GSER GYI DRA BAS GA-YOGS, ,YON TAN NOR BU'I

MGUL RGYAN CAN, ,GLANG PO LTA BU'I SKYES BU DE, ,BTANG SNYOMS MA BZHAG DANG DU LONG, ,MNGON BRJOD TSIG GI SBU SDUG MDZES, ,SDEBS SBYOR GSER GYI SGA SRAB CAN, ,RTA MCHOG LTA BU'I SKYES BU DE, ,BTANG SNYOMS MA BZHAG

DANG DU LONG, ,NANG DU SHES RIG DRAN PA GSAL, ,PHYI NA BLANG DOR RI MO BKRA, ,STAG MO LTA BU'I SKYES BU DE, ,BTANG SNYOMS MA BZHAG DANG DU LONG, ZHES PA LTAR RO, ,MNGON DU GYUR NA DGA' BA'I RNAM 'GYUR STON CING LKOG TU

SOD NA RNAM PA DU MAS SMOD LA, NYE BAR BSTEN NA ME LTAR SREG PA'I SKYE BO GA-YO CAN MI GZHI MA GRUB PA RNAMS LA BAG ZON MA BYAS NA NAM PHUGS BZLOG TU MED PA'I GNOD PA SKYEL BAR THAG GCOD PAS SPAD PAR

'OS PA NI, DE NYID KYIS, GANG DANG CUNG ZAD 'KHON PA NA, ,MI SMRA SEMS KYI DKYIL DU 'DZIN, ,SKABS SU BABS NA RDUL DU RLOG ,DUG SBRUL LTA BU'I SKYES BU SPANG, ,RANG BZHIN MI BRTAN RTZUB 'GYUR CHE, ,

GTAN DU GNOD SEMS 'BA' ZHIG 'CHANG, ,RGYU RKYEN MED PAR SROG LA RGOL, ,BTZAN DUG LTA BU'I SKYES BU SPANG, ,SNYAN PAR SMRA ZHING ZHI DUL CHE, ,SPYOD PA BZANG PO'I TSUL BZUNG NAS, ,DUS LA BABS NA RTZUB

@602B 'GYUR STON, ,BYI LA LTA BU'I SKYES BU SPANG, ,PHYI NANG MI SHES KUN LA RGOL, ,BZA' BTUNG TZAM GYIS CHOG PAR 'DZIN, ,GTZANG BTZOG MED PA'I BRTUL ZHUGS MKHAN, ,KHYI RGAN LTA BU'I SKYES BU SPANG, ,'KHOS MED

RTAG TU RGYU 'GRUL MANG, ,SNYING MED GZHAN LA NYAMS DROD SKYEL, ,KLAD MED KHA ZAS RGYUN DU 'TSOL, ,WA SKYES LTA BU'I SKYES BU SPANG, ,TSOD CHUNG DROD MED PHYI THAG THUNG, ,RANG CHA NGAN PA GZHAN LA BSGO, ,MDOG NGAN

MI SDUG SKAD NGAN CAN, ,KHVA TA LTA BU'I SKYES BU SPANG, ,GZHAN LA MI BRTZI RANG LA BRTZI, ,'BYOR MED 'CHOR PO KOS LA DGA', ,KHANG MTHA' BSKOR ZHING GLU CHUNG LEN, ,KHYIM BYA LTA BU'I SKYES BU SPANG, ,RTAG TU DMAN

PA'I LAS SPYOD CING, ,RGYU MTSAN MED PAR 'O DOD 'DEBS, ,DGOS MED BRJOD PA'I BAB COL CAN, ,BONG BU LTA BU'I SKYES BU SPANG, ,LAS SU SDIG SPYOD GZHAN LA BRKU, ,SEMS NGAN SPYOD NGAN RANG BZHIN CAN, ,

RNAM THAR NGAN PA GZHAN LA BSGO, ,RIMS NGAN LTA BU'I SKYES BU SPANG, ,DON DU BZA' BTUNG 'BAB ZHIG GNYER, ,GANG LA BRTEN PA DE LA GNOD, ,SPYOD PA MI BZO BGRO BAR DGA', ,KHYI SHIG LTA BU'I SKYES BU SPANG, ZHES

DANG NGAG GI DBANG PHYUG BKA' BRGYUD RNAM PAR RGYAL BA'I SDES, GA-YOG BLO MANG MI BYED DGU BYED DE, ,DPON BYAMS TSIG CAN GYI KHONG GCONG YIN, ,DE DANG RING THABS KYIS MA SPANGS NA, ,PHUGS LTAS MED KYI

@603A *, ,BYUR SNA DRANGS PA YIN, ZHES DANG, CHOS RJE BU STON PA'I ZHAL GDAMS LAS KYANG, GA-YOG PO SRAG SREG MANG PO LAS KA MI YONG BA, BZA' BA YONG BA, 'BUL BA BTZAL NAS MI YONG BA, KHA SMRAS

BTZAL NAS YONG PA, CHA RKYEN KHYER NAS MI YONG BA, GOD KHA KHYER NAS YONG BA, GTAM SNYAN KHYER NAS MI YONG BA, GTAM DAN KHYER NAS YONG BA DE LTA BU'I GA-YOG PO 'KHOR DU MI BZHAG PA GAL CHE, ZHES PA 'DI RNAMS

NGES PAR BYAS NAS SPANG BLANG BYOS SHIG ,'DI DANG BCA' YIG LE TSAN RNAMS KYI DGONGS MTHUN BYUNG NA MI GSUM LAS MED KYANG DES GO CHOD LA KLAD MED KYI BLUN PO MANG PO 'TSOGS KYANG DGOS DUS MED PA NYID DANG

MTSUNGS PAS MI MANG GI DGOS PA MED DO, ,MDOR NA MCHOG DMAN RGAN GZHON SU THAD NAS NGA SHES NGA DBANG BYAS PAS MI 'THUS PAS SNGON BYON MKHAS PA'I GSUNG LAS, GTZUG LAG NYAMS RKYEN BU YIS BYAS

KYANG THON, ,LHA KHANG ZHABS TOG SPRANG POS BYAS KYANG KHUR, ZHES PA LTAR LHA KHANG RTEN GSUM DANG BCAS PA'I ZHABS TOG KHA ZHE MNGON LKOG MED PAR TSUL BZHIN BYED MKHAN GANG YIN DE RANG DBANG CHE BAR BYAS NA GONG GI

GSUNG DANG MTHUN PAR YONG LAGS, YID LA BRNAG PA'I GTAM GYI SRAD BUR BRGYUS PA'I LEGS BSHAD DBANG GI RGYAL PO'I DO SHAL LHAG BSAM BRDA GTONG ZHES BYA BA 'DI YANG BTZUN PA NGAG DBANG BLO BZANG BSTAN PA'I RGYAL MTSAN GYIS SA STAG ZLA 5 TSES 12 LA BRIS PA'O,,