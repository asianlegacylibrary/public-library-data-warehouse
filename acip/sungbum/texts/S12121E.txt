*, ,KUN MKHYEN CHEN PO 'JAM DBYANGS BZHAD PA'I RDO RJE'I GSUNG
'BUM THOR BU LAS CHU GTOR DNGOS GRUB KUN 'BYUNG ZHES BYA BA
BZHUGS SO, ,

@001 #, ,BLA MA DANG YI DAM SANGS RGYAS BYANG SEMS THAMS CAD
LA PHYAG 'TSAL ZHING SKYABS SU MCHI'O, ,DUS THAMS CAD DU RJES
SU BZUNG DU GSOL, JO BO DANG 'GRO BZANG LUGS KYI CHU

GTOR GTONG BAR 'DOD PAS, TING SHAG CHU BUM SOGS STA GON BYAS,
GTOR STEGS LA GSER SOGS RIN PO CHE'I SNOD BZANG PO DBYIBS PHRA
RGYAN GYIS SPRAS PA SOGS SAM, GSER DA DUL ZANGS DANG GAN DANG
MKHAR BA DANG DUNG

DANG SHING DANG RDZA SOGS KYI SDOD GAS BA DANG CHAG PA DANG
ZHOM PA DANG BUG RDOL MED PA CI 'BYOR PA'I NANG DU CHU GTZANG
MA SROG CHAGS MED PAS KHENG BAR BKANG BA'I NANG DU PHYE DANG
RIN PO CHE LNGA DANG SMAN DANG 'BRU SOGS BYUNG NA LHAG

PAR BZANG LA, YANG NA CHAN THUG GAM 'KHUR BA'AM PHYE 'AM ZAN
SOGS KHA ZAS MA SMAS MA SPAGS PA SOGS BLUGS LA, PHYOGS BCU DUS
GSUM GYI DPAL LDAN BLA MA DAM PA RNAMS LA SKABS SU MCHI'O,,

@002A *, ,SANGS RGYAS X CHOS LA X DGE 'DUN X GSUM SOGS BRJOD,
DKON MCHOG GSUM LA X 'GRUB PAR SHOG ,LAN GSUM BYA, 'GRO BZANG
CHU GTOR LAS, SKYABS 'GRO SEMS

BSKYED BYAS, BDAG PHYAG NA RDO RJER WAL GYIS BSGOMS LA LUS
NGAG YID GSUM BYIN GYIS BRLABS ZHES GSUNGS PA LTAR RAM, JO PO
LHA CIG GI CHU GTOR LAS KYANG, RANG DANG POR SGRUB THABS LAS
BYUNG BA'I LHA'I RNAL 'BYOR

DU BYAS LA, LUS DANG NGAG DANG YID GSUM BYIN GYIS BRLABS PAR
BYA'O, ,ZHES DANG, RGYAL SDES KYANG DANG POR BDAG GI LUS
BSRUNG ZHING LHA'I PHYAG RGYA CHEN PO DRAN PA BSKYED CES
GSUNGS PAS LHA GANG RUNG DU SKAD CIG KRONG

BSKYED, SGO GSUM BRLABS BA 'AM, YANG NA, AOm SVA BHA WA X
SHUDDHO NYHAm, STONG PAR GYUR, STONG PA'I NGANG LAS PAD DKAR
ZLA BA'I STENG DU RANG GI SEMS HR'I: DKAR PO LAS 'OD 'PHROS,
DON

@002B GNYIS BYAS 'DUS YONGS SU GYUR PA LAS RANG NYID 'PHAGS PA
SPYAN RAS GZIGS SKU MDOG DKAR PO ZHAL GCIG PHYAG BZHI PA, DANG
PO GNYIS THUGS KAR THAL MO SBYAR BA, G-YAS 'OG MAS SHEL
PHRENG DANG, G-YON 'OG MAS

PADMA 'DZIN PA MTSAN DPE'I 'OD 'BAR ZHING RIN PO CHE'I RGYAN
DANG DAR GYI NA BZA' KLU BAS PA ZHABS RDO RJE'I SKYIL KRUNG
GIS BZHUGS PA'I SPYI BOR AOm, MGRIN PAR A'A: THUGS KAR
HR'I: H'Um GIS MTSAN PA, DE LAS 'OD ZER 'PHROS, PO TA

LA NAS YE SHES PA DANG DBANG GI LHA RNAMS SPYAN DRANGS,
DZA: H'Um PAm HO: RANG DANG GNYIS SU MED PAR GYUR, DBANG GI
LHAS DBANG BSKUR, 'OD DPAG MED KYIS DBU BRGYAN PAR GYUR, MCHOD
PA RNAMS, AA MRi TAS BSANGS, SVA BHA WAS

SBYANGS, STONG PA'I DANG LAS AOm LAS RIN PO CHE'I SNOD YANGS
SHING RGYA CHE BA'I NANG DU AOm LAS MCHOD RDZAS RNAMS DVANGS
SHING THOGS PA MED PA NAM MKHA' DANG MNYAM PAR GYUR, AOm
AARBHAm A'A: H'Um, NAS, SHAPTA A'A: H'Um GIS BYIN GYIS BRLABS,

GTOR MA RNAMS AA MRi TAS BSANGS, DE NAS 'GRO BZANG GI CHU GTOR
LTAR, AOm SVA BHA WA SHUDDHA SARBA DHARMA SVA BHA WA SHUDDHO
NYRHAm, ZHES BRJOD PAS, CHU GTOR SNOD BCAS STONG PAR GYUR PAR
BSAM, STONG PA'I DANG LAS BH'Um SER PO NGANG LAS BHRUm SER PO
LAS GTER MA'I SNOD RIN PO

CHE'I KHANG BU BRTZEGS PA RI'I RGYAL PO RI RAB KYI TSAD DANG
MNYAM PAR GYUR PAR BSAM, SNOD CHE BA DE DAG GI NANG DU YI GE
PAm LJANG KHU LAS BDUD RTZI'I RANG BZHIN SMAN SNA TSOGS LAS
GRUB PA'I DPAG BSAM LJON SHING DANG RIN PO CHE LAS GRUB PA'I

@003A *, ,GTER GYI BUM PA DANG DAR LA SOGS PA GOS SNA TSOGS PA
'BYUNG BA YAL GA DANG LO MA PHUN SUM TSOGS PA 'DOD DGU 'BYUNG
BA'I RANG BZHIN DU GYUR PA LA SKU GSUM YE SHES LNGA'I RANG
BZHIN GYI AOm A'A: H'Um HA HO HR'I: DAG

LAS 'OD ZER 'PHROS PAS PHYOGS BCU'I BDE BAR GSHEGS PA THAMS
CAD KYI THUGS DAM BSKUL NAS, DE DAG GI THUGS KA NAS YE SHES
KYI BDUD RTZI MDOG 'O MA'I RGYA MTSO LTA BU'I RGYUN BYUNG BA
DANG 'DRES PAS KHA DOG DRI RA NUS PA PHUN SUM

TSOGS PAR GYUR, AOm NA MA: SARBA NAS SAm BHA RA H'Um, ZHES
PAS, YE SHES KYI GTOR MA DGUGS PAR JO BOS GSUNGS, MTSAMS KYI
DUS LTA BUR MGRON SPYAN MI 'DREN PAR MCHOD SBYIN LUGS LTAR
BYED PA SNAR THAD BRGYA RTZA LTAR YANG ZUNG, SKABS 'DIR MGRON
SPYAN 'DREN

PA 'GRO BZANG DANG NGO BO SLOB DPON MI BSKYED PA DANG, GTOR
MA'I LAS RIM RNAMS LAS BSHAD PAS, SPRO NA, BLA MA YI DAM DKON
MCHOG SRI ZHU'I MGRON, ,MGON PO YON TAN RIGS DRUG SNYING RJE'I
MGRON, ,GDON BGEGS LAN CHAGS MGRON RNAMS 'DIR BYON

BZHUGS, ,PADMA KA MA LA YE STVAm, ZHES PA NGAM BSDUS NA, RANG
GI THUGS KA'I SA BON LAS 'OD ZER 'PHROS BAS NAM MKHA'I KHAMS
SU HR'I: LAS PADMA DPAG TU MED PAR BSAM STE, DE'I STENG DU YI
DAM LHA TSOGS DANG CHOS SKYONG THAMS CAD DANG 'GRO

DRUG THAMS CAD BYON NAS BZHUGS BAR GYUR PAR BSAM, 'GRO BA
RNAMS LA 'OD ZER PHOG PAS RIGS DRUG SOGS KYI SDIG SGRIB DAG
NAS YI DAM LHAR GYUR PAR BSAMS LA, BDUN RNAM DAG BYED PAR 'GRO
BZANG GIS GSUNGS PAS, PHYAG BYAR 'OS PA THAMS

@003B CAD LA, ,ZHING RDUL KUN GYI GANGS SNYED KYI, ,LUS BTUD
PA YI RNAM KUN TU, ,MCHOG TU DAD PAS BSTOD PAR BGYI, ,AOm
A'A: GU RU BADZRA SARBA BUDDHA BO DHI SATVA SA PA RI W'A RA
BADZRA AARGHAm PRA T'I TZTSA H'Um SV'A H'A, NAS, SHAPTA PRA T'I
TZTSA H'Um SV'H'A, DNGOS

BSHAMS YID SPRUL MCHOD PA MA LUS 'BUL, ,THOG MED NAS BSAGS
SDIG LTUNG THAMS CAD BSHAGS, ,SKYE 'PHAGS DGE BA RNAMS LA YI
RANGS BGYI, ,'KHOR BA MA STONGS BAR DU LEGS BZHUGS LA, ,'GRO
LA CHOS KYI 'KHOR LO BSKOR DU

GSOL, ,BAR GA GNAD DGE RNAMS BYANG CHUB CHEN POR BSNGO, ,AOm
A'A: H'Um, LAN GSUM DANG, RDO RJE THAL MO KHONG STONG DU SBYAR
LA SOR MO RNAMS NANG DU BSNOL TE MTHE BONG GNYIS GNYIS PA
BKYANGS LA, LAN BDUN BRJOD PAS KHAS DRAG ZHAN MED PAR THOB PAR
BSAM MO, ,YANG

'PHAGS PA RNAMS LA GZHAL MED DBANG SOGS MCHOD SPRIN MANG BO
SPRUL NAS MCHOD PA DANG SEMS CAN THAMS CAD KYI DBANG PO'I
SPYOD YUL DU JI LTAR 'DOD YON LNGA CHAR BZHIN DU 'BYUNG BAR
BSAM ZHING, KHYAD PAR DU YI DVAGS KYI RNAM PA MANG PO DANG
SEMS CAN THAMS CAD RDZOGS PAR BSAM LA,

AOm RU RU SPHU RU DZVA LA TIshthA SIDDHA LO CI NI SARBA AARTHA
SADHA NI SV'A H'A, 'GRO BZANG GIS SNGAGS GNYIS PO 'DI LAN BDUN
BRJOD, CES DANG, JO BOS KYANG SNGAGS 'DI GNYIS LAN BDUN BDUN
BZLAS LA BTAB BO, ,ZHES GSUNGS PAS 'DI'ANG LAN BDUN BRJOD, DE
NI ZANG ZING GI SBYIN PA'O, ,CHOS

SBYIN NI, SKAR MA RAB RIB MAR ME DANG, ,SGYU MA ZIL BA CHU BUR
DANG, ,RMI LAM GLOG DANG SPRIN LTA BU, ,'DU BYAS CHOS RNAMS DE
LTAR BLTA, ,CHOS RNAMS THAMS CAD RGYU LAS BYUNG, ,NAS, DGE
SBYONG CHEN POS 'DI SKAD GSUNGS, ,SDIG PA CI YANG MI

@004A *, ,BYA ZHING, ,DGE BA PHUN SUM TSOGS PAR SBYAD, ,RANG
GI SEMS NI YONGS SU 'DUL, ,'DI NI SANGS RGYAS BSTAN PA YIN,
,DE NAS SMON LAM NI, DGE BA 'DI YIS SKYE BO KUN, ,BSOD NAMS YE
SHES TSOGS BSAGS TE, ,BSOD

NAMS YE SHES LAS BYUNG BA'I, ,DAM PA GNYIS NI THOB PAR SHOG,
,CES PA'O, ,DE NAS NGO BO DANG 'GRO BZANG GNYIS KAS BDEN PA
BDAR GSUNGS PAS, SANGS RGYAS DANG BYANG CHUB SEMS DPA' THAMS
CAD KYI MTHU DANG, CHOS KYI DBYINGS RNAM PAR DAG PA'I BYIN

RLABS KYI MTHU DANG, BDAG GI BSAM PA RNAM PAR DAG PA'I STOBS
KYIS 'PHAGS PA THAMS CAD KYI PHO DRANG SEMS CAN THAMS CAD KYI
GNAS DANG, SEMS CAN THAMS CAD KYI RGYUD LAS CHOS DANG ZANG
ZING GI LONGS SPYOD DPAG TU MED PA DANG, BSAM GYIS

MI KHYAB BA BRJOD KYIS MI LANGS BA 'BYUNG ZHING RGYAS BAR GYUR
CIG, SANGS RGYAS KYI BDEN PA DANG, CHOS KYI BDEN PA DANG, DGE
'DUN GYI BDEN PA DANG, GSANG SNGAGS DANG RIG SNGAGS DANG PHYAG
RGYA DANG, TING NGE 'DZIN DANG, BDAG GI BSAM BA RNAM PAR

DAG BA'I STOBS KYIS SEMS CAN THAMS CAD KYI NAD GDON THAMS CAD
ZHI NAS, BAR CHAD DANG GNOD PA THAMS CAD SPANGS TE BYAMS PA'I
SEMS DANG LDAN PAR GYUR CIG ,DE NAS YIG BRGYA 'AM, AOm BADZRA
SA TVA H'Um, ZHES BAS NONGS PA BZOD PAR GSOL TE, AOm BADZRA

MU: ZHES SE GOL GTOGS PAS SO SOR RANG RANG GI GNAS SU GSHEGS
PAR BAS MKHAN YON, NGO BOS RKYEN DANG BAR CHAD THAMS CAD BZLOG
PA YON TAN THAMS CAD NYE BAR SDUD PAR BYED PA ZHES GSUNGS SO,
,GRUB DBANG 'GRO BZANG DANG, JO BO LHA CIG LUGS KYI CHU GTOR
DNGOS GRUB KUN 'BYUNG ZHES BA SH'AKYA'I DGE SLONG MANG THOS

@004B 'JAM DBYANGS BZHAD PA'I RDO RJES BRIS PA THAMS CAD LA
DGE BAR GYUR CIG, ,,MANGGA LAm,, ,,
