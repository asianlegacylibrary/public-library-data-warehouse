` BCU BZHI PA BOGS 'DON LA MDOR BSTAN RGYAS BSHAD GNYIS LAS, DANG PO
NI, RJE BTZUN BLA MA RDO RJE 'CHANG DANG DBYER MA MCHIS PA DANG
DPA'

BO MKHA' 'GRO'I TSOGS LA PHYAG 'TSAL LO, ,DNGOS GRUB RGYA MTSO 'DU
BAR MDZOD, LUS DBEN GYI SKABS SU DMIGS RTEN GSAL PO BYUNG YANG,
RLUNG JI LTA BA BZHIN 'DU MA 'DOD NA RTZA'I SBUBS THAMS CAD NAS
RLUNG SPOS RENG GI DUD PA'I RNAM PA CAN,

STOD SMAD THAMS CAD NAS DMIGS PAS BKUG STE, DMIGS RTEN LA THIM PA
YANG YANG BYAS PAS MYUR DU GNAS DER 'DUS NAS RTAGS RNAMS 'CHAR BA'I
RLUNG GI BOGS 'DON KHYAD PAR BA YIN NO, ,LUS DBEN SOGS GANG GI
SKABS SU 'ANG SEMS

RMUGS PA DANG BYING BA SOGS BYUNG NA RTZA'I NANG THAMS CAD DANG
KHYAD PAR DBU MA'I NANG DU SGRON ME SHIN TU GSAL BA'I 'OD KYIS
KHYAB PA LTA BUR 'TSOR ZHING DVANGS PA BSGOM PAR BYA'O, ,'DI GSAL
BA'I BOGS 'DON YIN NO, ,DMIGS PA GSAL YANG

BDE NYAMS CHUNG NA RTZA'I NANG THAMS CAD BYANG SEMS SKAR MA SHAR
BA
LTA BUS GANG BA, BDE BA CHEN PO'I NGO BOR ZHU BA RNAMS DBU MA LA
PHYOGS PAR RGYUG PA, KHYAD PAR SPYI BO'I HAm ZHU BA DGA' BZHI'I RIM
PAS 'ONGS PA DANG 'GROGS TE NOR BU'I RTZER SLEBS

@048B PAS, LHAN CIG SKYES PA'I DGA' BA MYONG BAR BSAM PA NI RLUNG
'DU ZHING BDE BA'I BOGS 'DON PA YIN NO, ,GNYIS PA NI, GSHED SKAR
SOGS RDZOGS RIM GZHAN GYI SKABS SU'ANG, DMIGS RTEN THIG LE SOGS
GSAL BTAB NAS DE'I RJES SU SEMS

THIG LE LA THIM PA'I TSUL GYIS BCUG NAS, 'DZIN PA'I TSUL LA MKHAS
PAR BYAS TE RTZE GCIG TU BSGOMS PAS RTAGS BZHI DANG STANG PA BZHI
'CHAR ZHING DE DANG DUS MNYAM DU DGA' BA BZHI YANG 'DI DAG GI SKABS
SU STOBS CHE BAR 'BYUNG MOD, 'ON

KYANG DMIGS PA GSAL NYAMS CHUNG BA DANG, BDE BA SHAS CHUNG BA
BOGS
'DON PA'I ZHAL SHES NI, RANG YI DAM DU GSAL BTAB PA'I LTE BA DANG,
GSANG GNAS SOGS SU DMIGS PA GTOD PA DANG, PHRA MO BSGOM PA SOGS
RANG RANG GI DMIGS RTEN

'OD ZER 'PHRO BA 'TSER BA ME 'BAR LA KHAD ? PA'I RNAM PAR BSGOMS
LA, ,DE NAS YUM GYI DH'U T'I'I NANG NAS RLUNG SHIN TU PHRA BA RTA
RNGA LTA BU ZHIG SNGO KHYUG STE BYUNG BAS DMIGS RTEN LA 'PHOG PAS,
DMIGS RTEN DE LAS ME LCE PHRA MO SHIN TU 'TSER BA ZHIG

'THON PA'I 'OD ZER DH'U T'I'I NANG NAS YAR SONG BAS, LUS KYI NANG
DH'U T'I'I RTZA 'KHOR THAMS CAD DANG DE LAS GYES PA'I RTZA SO SO'I
NANG THAMS CAD MUN KHUNG DU MAR ME BTEG PA BZHIN DU GSAL BAR
BSGOMS
PAS, DMIGS PA SHIN TU GSAL NYAMS

CHE BAR 'GYUR, BDE BA CHEN PO BSKYED PA'I BOGS ? 'DON NI GZHAN
SNGAR LTAR 'DRA BA LA YUM GYI GSANG GNAS NAS RLUNG GONG LTAR
BYUNG
NAS, RANG GANG DU DMIGS PA GTAD PA'I THIG LE DANG YI GA SOGS ME
'BAR LA KHAD PA SHIN TU 'TSER BA DE LA PHOB ?

@049A *, ,NAS, DE LAS ME LCE PHRA MO SHIN TU RNO BA ZHIG RBAD CHAD
NAS DBU MA'I NANG NAS YAR SONG BA'I 'OD KYIS RTZA SBUBS THAMS CAD
GSAL BA'I NANG BYIN PO NAS THIG LE DKAR PO SRAN MA TZAM DANG, YUNGS
KAR TZAM GNAS PA THAMS

CAD NAS SKAR MA DANG ZLA BA SHAR BA BZHIN SONG STE MTHONG BAS BDE
MER BYUNG BAR BSAMS SHING, ME PHRA MO DE SKAR MDA' 'PHANGS PA
BZHIN
DU DBU MA'I NANG NAS GYEN DU SONG STE SPYI BO'I RTZA 'KHOR GYI DBUS
SU HAm YIG DKAR PO BYANG CHUB KYI SEMS KYI RANG

BZHIN MGO THUR DU LTA BA DE LA PHOG PAS, 'O RGYAL PHUG PA BZHIN
DE'I NANG DU THIM SONG NAS HAm YIG LAS KYANG BYANG SEMS DKAR PO
SHAR RA RA BABS PAS, DMIGS RTEN SHIN TU 'TSER BA DE LA PHOG PAS BDE
MER BYUNG BA DANG, ME'I STENG NA MAR GYI

THIG PA LHUNG BA BZHIN DU SLAR ME 'BAR PA'I STENG DU BYANG SEMS 'BA
PAS BDE BA MI BZOD PA 'DRA BA SKYES PAR BSGOM ZHING, 'DZAG PA'I
GEGS BYUNG GI DOGS PA MED PA 'DI LTA' YANG YANG BSGOM PA DANG,
DMIGS RTEN RNAMS KYANG BYANG SEMS

'DZAG LA KHAD PA'I RNAM PAR BSGOM, (RJE RIN PO CHE'I ZHAL GYI GDAMS
PA MKHAS GRUB RJES ZIN BRIS MDZAD PA'O),,