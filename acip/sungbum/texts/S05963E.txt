*, ,DPAL MGON TRAKSHAD LA MCHOD GTOR MDOR BSDUS 'BUL TSUL BZHUGS
SO, ,

@001A #, ,DPAL MGON TRAKSHAD LA MCHOD GTOR MDOR BSDUS 'BUL BAR
'DOD PAS NANG MCHOD GTOR MA SOGS 'JIGS BYED KYI RNAL 'BYOR LA
GNAS PAS BYIN GYIS BRLABS

LA; AOm HR'I: shtR'I: SA BSANGS, SVA BH'A WAS STONG PAR SBYANGS,
STONG PA'I NGANG LAS, RANG GI MDUN DU AE LAS CHOS 'BYUNG ZUR
GSUM PA NANG DUG KHRAG GI RGYA MTSO RBA KLONG 'KHRUG PAS GANG
BA'I

DBUS SU, BAm LAS SNA TSOGS PADMA DANG RAm LAS NYI MA'I GDAN GYI
STENG DU, RAm LAS DUG SDONG RAm GYIS MTSAN PA LAS 'OD 'PHROS,
DGRA BGEGS GDUG PA CAN THAMS CAD TSAR BCAD,

TSUR 'DUS YONGS SU GYUR PA LAS, DPAL YE SHES KYI MGON PO MAH'A
K'A LA SKU MDOG NAG PO BDUD RTA NAG PO RTING DKAR LA CHIBS PA,
ZHAL GNYIS PHYAG BZHI PA, SRIN PO DRAG TU KHROS PA'I

@002A *, ,GDONG PA CAN GYI GA-YAS PHYOGS NAS SHVA NA'I ZHAL GYEN
DU PHYOGS PA GNYIS KA'ANG MCHE BA GTZIGS PA, PHYAG GA-YAS GNYIS
DUG SDOD DANG BDUD ZHAGS, GA-YON GNYIS KHRAM

SHING DANG THOD PA SNYING DANG BCAS PA 'DZIN PA, DMAR LA ZLUM
PA'I SPYAN GSUM SDANG MIG TU BGRAD PA, SMA RA DANG SMIN MA DANG
SKRA KHAM NAG GYEN DU BRDZES PA, MI MGO SKAM PO LNGAS DBU BRGYAN
CING,

RLON PA KHRAG 'DZAG PA LNGA BCU'I DO SHAL 'PHYANG BA, ,SKU LA
DAR NAG GI 'JOL BER MUN PA'I GA-YUNG DRUNG RIS DANG, GSER GYI
SKA RAGS CAN, DE'I STENG DU SRE MO'I SPYANG LAG SENG GE SNGON
PO'I GONG

CAN GSOL BA, ZHABS LA GSAG LHAM GYON PA, SKU CHE LA YAN LAG RAGS
PA KHAMS GSUM 'DAR ZHING SKRAG PAR BYED PA, DE'I GA-YON DU MA
LAS RAL GRI MAS MTSAN PA LAS SKYES PA'I LHA MO

RE MA TI NAG MO BONG BU GA PA LA CHIBS PA, ZHAL GCIG PHYAG BZHI
MA ZHAL PHYIR PHYOGS PA, MCHE BA GTZIGS SHING SPYAN GSUM DANG
LDAN PA, PHYAG GA-YAS GNYIS RAL GRI DANG ZHING LPAGS,

@002B GA-YON GNYIS NE'U LE'I RGYAL BA DANG THOD PA KHRAG GIS
BKANG BA 'DZIN PA, MI MGO SKAM PO'I DBU RGYAN DANG, RLON PA'I DO
SHAL CAN, SNYAN GNYIS SBRUL DANG SENG GES BRGYAN PA, ZHAL NAS 'O
DOD DRAG PO 'BOD

CING ,MIG NAS KHRAG GI MCHI MA 'BAB PA, SNA NAS NAD KYI RLUNGS
PA 'BYUNG BA, LTE BA'I THAD NAS NYI MA 'CHAR ZHING, SPYI BO'I
GTZUG TU ZLA BA RGYAS PA, MI LPAGS KYI STOD GA-YOGS DANG, RE
LDES SMAD DKRIS PA,

ZHABS LA DBANG GI LCAGS SGROG 'KHROL BA, YAB YUM GNYIS KA'ANG ME
DPUNG RAB TU 'BAR BA'I DBUS NA BZHUGS PA, DE GNYIS KYI 'KHOR DU
BHYOO: DRUG LAS MON MO NAG MO KHYI'I MGO CAN GA-YAS RDO RJE

GSOR ZHING, GA-YON ZHAGS PA 'PHEN PA, GCER BU RUS PA'I RGYAN CAN
RAL PA 'THUR DU 'PHYANG BA, PHYAG RGYA BSGYUR ZHING GAR BYED PA,
GZHAN YANG GNOD SBYIN CHEN PO BRGYAD LCAGS KYI BYA KHRAR SPRUL
NAS MDUN

NAS 'GRO ZHING, GSHIN RJE CHEN PO BRGYAD GCAN GZAN 'JIGS SU RUNG
BAR SPRUL NAS PHYI NAS 'BRANG BA, BDUD DMAG NYI KHRI CHIG STONG
LHA MA SRIN SDE BRGYAD 'BYUNG PO'I 'KHOR DANG BCAS PA'I, SPYI
BOR AOm DKAR

PO; MGRIN PAR A'A: DMAR PO, THUGS KAR H'Um SNGON POS MTSAN PAR
GYUR, RANG GI THUGS KA'I H'Um LAS 'OD 'PHROS, RI RAB KYI BYANG
SHAR MTSAMS 'DOD PA'I RGYAL PO'I KHANG BZANG DANG, BSIL BA TSAL,
RTZUB

@003A *, ,MO BRAG ,TZA RI RONG LA SOGS PA GAR BZHUGS RDO RJE'I
PHO BRANG NAS, YE SHES KYI MGON PO TRAKSHAD LCAM DRAL 'KHOR DANG
BCAS PA SPYAN DRANGS, H'Um; DAD PA DANG NI DAM TSIG GIS, ,TSUR
GSHEGS

MAH'A K'A LA'I TSOGS, ,YUM DANG SROG BDUD 'KHOR DANG BCAS,
,MNGON SHES BAR SNANG MIG CAN RNAMS, ,'PHRIN LAS RNAM BZHI
BSGRUB PA'I PHYIR, ,SKAD CIG TZAM LA GNAS 'DIR GSHEGS, ,H'Um;
SPYAN RAS

GZIGS MGON THUGS KYI 'PHRIN LAS LA, ,RNAM 'PHRUL ZHI BAS 'DUL
BAR MI SPYOD CING, ,DRAG PO'I LAS KYIS GDUG PA TSAR GCOD PA,
,'JIGS PA'I GZUGS CAN KHYOD NI 'DIR SPYON CIG ,LHA CHEN

THUGS KYI PHO NYA MTHU BO CHE, ,KHYOD KYI RNAM 'PHRUL PHYOGS BCU
MA LUS KHYAB, ,YAB GCIG RTAG TU 'DOD RGYAL KHANG BZANG NA, ,PHAL
CHER AU TZA RA YI DUR KHROD GNAS, ,RES 'GA' BSIL BA'I TSAL NA
SRIN PO'I

GZUGS, ,DA LTA TZA RI RONG GI PHO BRANG NA, ,KHYOD KYI BRTEN PA
RTZUB MO'I BRAG PHUG NAS, ,RNAL 'BYOR DAM TSIG LDAN PA'I RJES
'BRANG ZHING, ,GANG GIS BCOL BA'I LAS RNAMS SGRUB MDZAD PA,
,DRAG PO DBANG PHYUG

GZI LDAN 'DIR SPYON CIG ,SNGON TSE RDO RJE 'CHANG GI SPYAN SNGA
RU, ,TRAKSHAD KHYOD KYIS JI LTAR KHAS BLANGS BZHIN, ,DRAG PO'I
LAS LA GNAS 'DIR SPYAN 'DREN GYI, ,SANGS RGYAS BSTAN PA BSRUNG
PHYIR GSHEGS SU

@003B GSOL, ,BADZRA SA MA YA DZA: DZA: H'Um BAm HO: GNYIS SU MED
PAR GYUR, SLAR YANG THUGS KA'I H'Um LAS 'OD 'PHROS, DBANG GI LHA
RNAMS SPYAN DRANGS, KHYED RNAMS KYIS MNGON PAR DBANG BSKUR DU
GSOL ZHES GSOL BA BTAB PAS, DE

RNAMS KYIS YE SHES KYI BDUD RTZIS GANG BA'I BUM PA THOGS NAS,
AOm SARBA TA TH'A x ZHES SOGS GSUNG ZHING DBANG BSKUR BAS LUS
GANG DRI MA DAG CHU LHAG PA SPYI BOR LUD PAS MI BSKYOD PAS DBU
BRGYAN PAR GYUR, H'Um; ZHI RGYAS

DBANG DANG DRAG PO'I 'PHRIN LAS KYIS, ,BSTAN PA BSRUNG ZHING
RNAL 'BYOR BU BZHIN DU, ,SKYONG MDZAD DPAL MGON TRAKSHAD 'KHOR
BCAS LA, ,LUS NGAG YID GSUM GUS PAS PHYAG 'TSAL LO, ,DNGOS
BSHAMS YID SPRUL

SRID ZHI LAS GRUB PA'I, ,CHU GNYIS NYER SPYOD ROL MO 'DOD YON
LNGA, ,NANG MCHOD GSANG BA BDE BA CHEN PO YI, ,MCHOD PA'I SPRIN
GYIS RGYAS PAR BKANGS TE 'BUL, ,AOm MAH'A K'A LA TRAKSHAD SA PA
RI W'A RA AARGHAm NAS SHAPTA'I BAR GYIS

MCHOD, AOm MAH'A ZHES PA NAS, AOm A'A: H'Um, RANG GI THUGS KA'I
H'Um LAS 'OD 'PHROS RDO RJE GSUM GYI LHA TSOGS SPYAN DRANGS, YI
GE BRGYA PA BZLA, CHOS KUN RANG BZHIN GDOD NAS RNAM DAG KYANG,
,MA RIG DBANG GIS RMI LAM SGYU MA LTAR, ,NONGS

PA CI MCHIS BLA MA YI DAM LHA, ,CHOS SKYONG BSRUNG MA 'KHOR BCAS
SPYAN SNGAR BSHAGS, ,BSKANG RDZAS BYIN GYIS BRLABS, H'Um; BDE
STONG DBYER MED LHA YI LAM 'GENGS PA'I, ,DAM RDZAS SPYAN GZIGS
MCHOD PA'I SPRIN SPROS TE, ,

@004A *, ,BLA MA YI DAM MKHA' 'GRO CHOS SKYONG BA'I, ,TRAKSHAD
'KHOR DANG BCAS LA 'BUL BA NI, ,DGRA BGEGS KHRAG ZHAG MCHOD YON
MTSO LTAR BSKYIL, ,MDZES PA'I ME TOG SA DANG BAR SNANG GANG,
,SHA CHEN GU GUL

DUD PA'I SPRIN PHUNG 'KHRIGS, ,NYI LTAR GSAL BA'I ZHUN CHEN
SGRON ME 'DIS, ,BLA MA YI DAM MKHA' 'GRO CHOS SKYONG BA'I,
,TRAKSHAD 'KHOR DANG BCAS PA'I THUGS DAM BSKANGS, ,THUGS DAM
BSKANGS SHING BAR CHAD BZLOG PA DANG,

NYAMS CHAGS SEL ZHING DNGOS GRUB MA LUS STZOL, ,GA BUR BZANG
PO'I NGAD LDANG DRI CHAB DANG, ,RO BRGYA LDAN PA'I ZHAL ZAS LHUN
POR SPUNGS, ,SNYAN BRJID ROL MO'I SGRA DBYANGS 'BRUG LTAR SGROG
,'DOD YON LNGA DANG RIN CHEN

BDUN SOGS KYIS, ,BLA MA YI DAM x TRAKSHAD x THUGS DAM x NYAMS
CHAGS x RDZU 'PHRUL SHUGS LDAN RTA MCHOG RLUNG LTAR 'PHYO,
,GA-YAG ROG ZHOL CHEN 'JIGS PA'I NGAR 'JO 'DON, ,LUG NAG SPYI
DKAR TSOGS KYIS

'DZIN MA KHYAB, ,KHYUNG CHEN BYA NAG GAR GYIS BAR SNANG GANG,
,DOM LTAR 'PHYO BA'I KHYI NAG TSOGS RNAMS KYIS, ,BLA MA x
TRAKSHAD x THUGS DAM x NYAMS CHAGS x SHA KHRAG GTOR MA RI LTAR
SPUNGS PA DANG, ,GA-YUL LAS RNAM

RGYAL SRA BA'I GO KHRAB DANG, ,DGRA 'JOMS 'BAR BA'I MTSON CHA
SNA TSOGS DANG, ,PHYI NANG GSANG BA BLA MED RTEN RNAMS KYIS,
,BLA MA x TRAKSHAD x THUGS DAM x NYAMS CHAGS x GTOR MA 'BUL BA
NI, DGRA BGEGS BSGRAL

@004B BA'I SHA KHRAG GTOR TSOGS DANG, ,LHA MI'I RO BRGYA LDAN
PA'I BCUD RNAMS KUN, ,SBYANGS RTOGS SBAR BA'I GTOR TSOGS RGYA
MTSO 'DI, ,BSTAN SRUNGS 'KHOR BCAS DGYES PA BSKYED PHYIR 'BUL,
,AOm MAH'A K'A LA TRAKSHAD CES PA NAS,

KHA KHA KH'A HI KH'A HI, AOm AA K'A RU ZHES PAS 'BUL, NYER SPYOD
ROL MO NANG MCHOD 'BUL, DE NAS BSNYEN PA NI, AOm SHR'I MAH'A K'A
LA GHA NA PA TI SV'AH'A, AOm SHR'I MAH'A K'A LA GHA NE YA, NA MO
KI NI NA NRA, NA MO TA KI NI NAm, TADYA TH'A, HI LI HI LI, KE TI

KE TI, NI TZI TI NI TZI TI NE SV'A H'A, YIG BRGYA BZLA, DE NAS
BSTOD PA NI, H'Um CHOS DBYINGS MKHA' LTAR DAG PA'I DKYIL 'KHOR
NAS, ,GNYIS MED SNYING RJE MA RUNGS 'DUL MDZAD CING, ,DRAG PO
H'Um LAS GRUB PA'I MTHU RTZAL CAN, ,NAG PO

THOD 'PHRENG BSTAN SRUNGS KUN GYI GTZO, ,MAH'A K'A LA'I SKU LA
PHYAG 'TSAL BSTOD, ,BKA' YI PHYAG BRNYAN RTA NAG RTING DKAR
CHIBS, ,ZHAL GNYIS PHYAG BZHI SER SPRIN 'THIBS PA'I MDOG ,ZHAL
GDANGS MCHE GTZIGS 'JIGS

PA'I KHRO GNYER CAN, ,DAM NYAMS M'A RA YA ZHES SGRA SGROG CING,
,GA-YAS PA SHA NA MU KHA DGRA LA ZA, ,RNAL 'BYOR DGRA LHA KHYOD
LA PHYAG 'TSAL BSTOD, ,GA-YAS PA DUG SDOD BDUD ZHAGS NAG PO
BSNAMS, ,DAM NYAMS

'GUGS SHING LOG LTA DUG GIS SGROL, ,GA-YON PA KHRAM SHING THOD
KHRAG SNYING BCAS GSOL, ,DAM NYAMS KHRAM LA 'DEBS SHING SROG
DBUGS 'GREL, ,RIG 'DZIN BSRUNG MA KHYOD LA PHYAG 'TSAL BSTOD,
,MTHING NAG MUN

@005A *, ,PA'I GA-YUNG DRUNG SKU LA GSOL, ,SAG RI'I LHAM GYON
GSER GYI SKA RAGS BCINGS, ,'BYUNG PO BSGRAL BA'I THOD PA'I
'PHRENG BAS BRGYAN, ,DUS MTHA'I ME DPUNG DANG MTSUNGS 'OD ZER
'BAR, ,LHA DMAG

DKAR PO'I DBUGS 'BYIN PHYAG 'TSAL BSTOD, ,NAD DANG DUG GI KHA
RLANGS SPRIN LTAR 'THIBS, ,ME DPUNG 'BAR BA'I GLOG 'OD KEM KEM
'PHRO, ,DRAG PO'I H'Um PHAt 'BRUG SGRA CHEM CHEM SGROG ,GNAM
LCAGS THOG GI

SER BA DGRA LA 'BEBS, ,BSTAN PA'I DGRA LA DRAG PO'I 'PHRIN LAS
MDZOD, ,LHA CHEN DBANG PHYUG BDUD 'DUL YAB YUM DANG, ,SPRUL PA
MA MO YANG SPRUL KHYI MO'I TSOGS, ,BYANG PHYOGS GNOD SBYIN LHO
PHYOGS GSHIN RJE DANG, ,MGON

PO LHA DMAG 'BUM GYI TSOGS BCAS RNAMS, ,BDAG GIS BSTOD KYI BCOL
BA'I 'PHRIN LAS MDZOD, ,BHYO: MA BCOS CHOS SKU BDE BA CHEN PO
NI, ,SRID DANG ZHI BAR MI GNAS MNYAM PA NYID, ,YON TAN 'PHRIN
LAS 'TSAM PA'I

SKUR STON PA'I, ,DPAL DANG LDAN PA'I LHA MO KHYOD LA BSTOD, ,SKU
YI DKYIL 'KHOR CHOS KYI DBYINGS DANG MNYAM, ,MYA NGAN MI 'DA'
MTHUN PAR SNANG BA STE, ,MDZES PA'I RGYAN CAN MA GCIG RE MA TI,
,'GRO BA'I GNYEN GCIG MA

LA BDAG BSTOD DO, ,CHOS SKU MKHA' LTAR RTOGS PA'I SHES RAB MA,
,THUGS RJES RMAD DU BYUNG BA'I THABS TSUL GYIS, ,MA RUNGS GDUG
PA CAN RNAMS TSAR GCOD PA'I, ,MI BSNYEL THUGS DAM CAN LA BDAG
BSTOD DO, ,

@005B DMAN PA MI 'DOR RTAGS SU DRE'U CHIBS, ,LHA YI LHAR GYUR
LHA MIN SKRAG MDZAD MA, ,RDZU 'PHRUL SHUGS 'CHANG STONG GSUM
KHYAB PAR MYUL, ,BSTAN PA'I GNYER MDZAD MA LA BDAG BSTOD DO,
,DGRA LHA CHEN PO KHYED RNAMS KUN, ,

BSTAN PA'I TSE NA SNYING MA RING, ,BSKUL BA'I TSE NA BANG MA
BUL, ,RBAD PA'I TSE NA MTHU MA CHUNG, ,RNAL 'BYOR BDAG CAG 'KHOR
BCAS LA, ,SDANG ZHING GDUG PA'I SEMS LDAN PA'I, ,GNOD BYED DGRA
BGEGS MA LUS PA, ,LO DANG ZLA

BAR MA BZHAG PAR, ,LTAS DANG CHO 'PHRUL SNA TSOGS PAS, ,DA LTA
NYID DU THAL BAR RLOG ,BDAG GIS BCOL BA'I LAS 'DI RNAMS, ,MA
THOGS MYUR DU SGRUB PAR MDZOD, ,CES BRJOD CING BZLOG PA DANG
MJUG CHOG RNAMS NI SPYI

'GRO LTAR BYA, RGYAS PA BYA NA YIG RNYING LTAR BYA'O, ,ZHES PA
'DI DRUNG NAS DPAL 'BYOR DAR RGYAS KYIS BSKUL BA LA BRTEN NAS
GSHIN RJE'I GSHED KYI RNAL 'BYOR PA BLO BZANG CHOS KYI RGYAL
MTSAN GYIS BKOD PA'O, ,MANGGA LAm,,

*, ,AOm SVASTI, PHAN BDE'I 'BYUNG GNAS RGYAL BSTAN YONGS 'DU'I
LJON, ,RAB RGYAS 'GRO KUN THAR MCHOG 'BRAS BZANG LA, ,SPYOD
PHYIR BKRA SHIS LHUN GRUB CHOS GRVA CHER, ,CHOS SBYIN 'DZAD MED
DAL 'GRO'I RGYUN 'DI SPEL, ,

SARBA DZA GA TAm,, ,,