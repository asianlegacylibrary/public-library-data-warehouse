@08A *, ,MGON DKAR YID BZHIN NOR BU'I GSOL MCHOD BZLAS PA MDOR
BSDUS BZHUGS, ` NA MO GU RU LO KE SHVA R'A YA, 'DIR MGON DKAR
YID BZHIN NOR BU SGRUB CING MCHOD PA'I TSUL NI, YO BYAD RNAMS
TSOGS PAR BYAS LA, H'Um ` RANG NYID

YI DAM LHAR GSAL THUGS KA NAS, ,'OD ZER 'PHROS PAS SNOD BCUD
PHYI NANG GI ,MCHOD GTOR DAM RDZAS SPYAN GZIGS YE SHES KYI,
,RANG BZHIN BDE STONG SKYED PA'I NUS LDAN GYUR, ,MDUN DU PAD NYI
NOR BDAG PHO MO'I STENG, ,MGON PO YID BZHIN

NOR BU GANGS RI'I MDOG ,KHRO 'DZUM NYAMS LDAN ZHAL GCIG PHYAG
DRUG PA, ,GA-YAS GSUM NOR BU GRI GUG CANG TE'U 'KHROL, ,GA-YON
GSUM THOD BUM RTZE GSUM LCAGS KYU BSNAMS, ,SMIN MA SMA RA KHAM
SER DBU SKRA BRDZES, ,RIN CHEN RGYAN DANG DAR

GYI NA BZA' GSOL, ,ZHABS GNYIS MNYAM BZHENGS SPYI BOR MI BSKYOD
PA, ,DPRAL BAR SINDHUR THUGS KAR MKHA' 'GRO BZHUGS, ,MKHA' 'GRO
GNOD SBYIN NOR LHAS YONGS BSKOR BA'I, ,GNAS GSUM YI GE GSUM
MTSAN H'Um 'OD KYIS, ,SHAR LHO MYUR

MDZAD MGON PO'I THUGS KA NAS, ,YE SHES PA RNAMS SPYAN DRANGS
DBYER MED BZHUGS, ,MCHOD YON ZHABS BSIL ME TOG BDUG PA'I SPOS,
,SNANG GSAL DRI CHAB ZHAL ZAS ROL MO'I SGRA, ,'DOD YON LNGA DANG
RGYAL SRID RIN CHEN BDUN, ,BKRA SHIS

RTAGS RDZAS BRGYAD KYIS MCHOD PAR BGYI, ,SBYANGS BSGYUR SPEL
BA'I SHA DANG BDUD RTZI LNGA, ,DAM RDZAS GTOR MA GSER GYI ZHAL
SKYEMS DANG, ,GSANG DUD PHYAG MTSAN RGYAN GOS GO MTSON SOGS,
,DNGOS BSHAMS YID SPRUL MCHOD SPRIN RGYA MTSOS

MCHOD, ,H'Um, DUS GSUM PHYOGS BCU'I RNAM 'DREN MA LUS PA'I,
,THUGS RJE'I RNAM 'PHRUL MGON PO SPYAN RAS GZIGS, ,SNYIGS DUS
'GRO BA'I DBUL PHONGS SEL BA'I PHYIR, ,MGON DKAR YID BZHIN NOR
BUR GYUR LA BSTOD, ,MGON PO KHYOD KYI

@08B THUGS RJE'I 'OD SNANG GIS, ,NAD GDON DBUL BA'I SDUG BSNGAL
KUN ZHI ZHING, ,TSE BSOD DPAL DANG 'BYOR PA RGYAS PA DANG, ,MI
NOR ZAS GSUM DBANG DU 'DU BAR MDZOD, ,KHYAD PAR KHYOD THUGS
DBANG SDUD MKHA' 'GRO MA'I, ,THUGS KAR

NYI GDAN THIG LE H'Um SNGAGS LAS, ,'PHROS PA'I 'OD KYIS SNOD
BCUD SBYANGS SHING BSGYUR, ,SRID ZHI'I DPAL 'BYOR LONGS SPYOD
BSDUS PAR GYUR, ,GU RU MA H'A K'A LA HA RI nI SA SIDDHI DZA:
ZHES RTZA SNGAGS YIG 'BRU BCU GSUM MAR GRAGS PA

'DI CI MANG BZLA, MJUG TU, YIG BRGYA DANG, MA RNYED YONGS SU MA
SHES DANG, ,GANG YANG NUS PA MA MCHIS PAS, ,'DIR NI BYA BA BGYIS
PA GANG, ,DE KUN KHYOD KYIS BZOD MDZAD RIGS, ,BLA MA MGON PO
DBYER MED LA, ,BDAG NI GUS

PAS SKYABS SU MCHI, ,BDAG GIS SEMS CAN THAMS CAD KYI, ,DBUL
PHONGS MA LUS SEL BAR SHOG ,CES LAN GSUM GSOL BA GDAB, MDUN GYI
MGON PO GA-YER KHA CANG TE'U 'I SGRA, ,'KHROL ZHING 'GYING BAG
GAR GYIS SPYI BO NAS, ,ZHUGS

TE SNYING DBUS PADMA'I ZE'U 'BRU LA, 'BRAL BA MED PAR BRTAN BAR
BZHUGS SU GSOL, ,DGE BA 'DI YIS TSE RABS KUN TU BDAG ,RGYAL BA'I
DAM CHOS MA LUS 'DZIN PA DANG, DE YI 'GAL RKYEN SEL ZHING MTHUN
RKYEN KUN, ,YID BZHIN NOR BUS

GA-YEL MED SGRUB GYUR CIG ,BSOD NAMS DAR RGYAS RI RGYAL LHUN PO
BZHIN, ,SNYAN GRAGS CHEN POS NAM MKHA' BZHIN DU KHYAB, ,TSE RING
NAD MED GZHAN DON LHUN GYIS GRUB, ,YON TAN RGYA MTSO MCHOG GI
BKRA SHIS SHOG ,CES MGON DKAR YID BZHIN

NOR BU'I GSOL MCHOD BZLAS PA MDOR BSDUS SHIG DGOS ZHES DAD
BRTZON RNAM DPYOD YANGS PA DKYIL SHAR RDO RJE GSUM DAR LAGS NAS
BSKUL NGOR BAN RGAN DHA RMA BHA DRAS SBYAR BA BKRA SHIS DGE LEGS
'PHEL, ,