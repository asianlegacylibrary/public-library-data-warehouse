*, ,RJE BTZUN CHOS KYI RGYAL MTSAN DPAL BZANG POS MDZAD PA'I
GSUNG ZIN BRIS SU BKOD PA LEGS BSHAD GSER GYI PHRENG BA ZHES BYA
BA LAS, SKABS BRGYAD PA'I MTHA' DPYOD BZHUGS SO, ,

@01A #, ,SKAD CIG MA GCIG PA'I MNGON PAR RDZOGS PA BYANG CHUB PA
RNAM PAR BSGOM PA'I SKAD CIG MA GNYIS PA LA CHOS KYI SKUR MNGON
PAR RDZOGS PAR BYANG CHUB PA YIN TE, DE YANG NGO BO NYID KYI SKU
LA SOGS PA'I DBYE BAS RNAM

PA BZHI YIN PAS, ZHES SOGS KYI SKABS SU, SBYOR BA DANG, MTHA'
DPYAD BA GNYIS, DANG PO NI, SKAD CIG MA'I SBYOR BA BSHAD PA'I
RJES SU 'BRAS BU CHOS SKU 'CHAD PA'I RGYU MTSAN YOD DE, 'BRAS BU
CHOS SKU DE SKAD CIG MA'I SBYOR BA

BSGOM STOBS KYIS THOB PA'I RGYU MTSAN GYIS DE LTAR BSHAD PA'I
PHYIR, 'BRAS BU CHOS SKU CHOS CAN, KHYOD LA DBYE NA BZHI YOD DE,
NGO BO NYID SKU, YE SHES CHOS SKU, LONGS SKU, SPRUL SKU DANG
BZHI YOD PA'I PHYIR, GNYIS PA NI, KHA CIG ,SKAD

CIG MA'I SBYOR BA BSHAD PA'I RJES SU CHOS SKU 'CHAD PA'I RGYU
MTSAN YOD DE, CHOS SKU DE DE BSGOM STOBS KYIS THOB PA'I RGYU
MTSAN GYIS DE LTAR BSHAD PA'I PHYIR, CHOS SKU CHOS CAN, KHYOD LA
DBYE NA BZHI YOD DE, NGO BO NYID SKU, YE SHES

CHOS SKU, LONGS SKU, SPRUL SKU DANG BZHI YOD PA'I PHYIR ZER NA,
GZUGS SKU GNYIS PA DE CHOS SKU YIN PAR THAL, SBYOR BA 'THAD PA'I
PHYIR, 'DOD NA, DE CHOS CAN, GTZO BOR YE SHES KYI TSOGS BSGOM
STOBS KYIS THOB PAR THAL LO, KHYAB

STE; RIN CHEN PHRENG BA LAS, CHOS KYI SKU STE MDOR BSDU NA,
,RGYAL PO YE SHES TSOGS LAS 'KHRUNGS, ,ZHES BSHAD PA'I PHYIR,
RTZA BAR 'DOD MI NUS TE, GTZO BOR BSOD NAMS KYI TSOGS BSGOM
STOBS KYIS THOB PA'I PHYIR, KHYAB

@02A *, ,STE; RIN CHEN PHRENG BA LAS, SANGS RGYAS RNAMS KYI
GZUGS SKU NI, ,BSOD NAMS TSOGS LAS BYUNG BA STE, ,ZHES BSHAD
PA'I PHYIR, BYAS PA LA, KHO NA RE, DE GNYIS CHOS CAN, GTZO BOR
YE SHES KYI TSOGS BSGOMS STOBS KYIS THOB PAR THAL,

GTZO BOR PHAR PHYIN DRUG BSGOMS STOBS KYIS MTHONG BA'I PHYIR TE,
GTZO BOR PHAR PHYIN DRUG NYAMS SU BLANGS PA LA BRTEN NAS THOB
PA'I PHYIR NA MA KHYAB, KHA CIG ,SLOB LAM NA RNAM MKHYEN SGOM PA
YOD PAR THAL, DE NA PHAR PHYIR DRUG SGOM PA

YOD PA'I PHYIR TE, DE NA PHAR PHYIN DRUG NYAMS SU LEN PA YOD
PA'I PHYIR NA MA KHYAB, RTZA BAR 'DOD NA, RNAM MKHYEN GYI NGO
BOR SKYES PA'I RNAM RDZOGS SBYOR BA YOD PAR THAL, RNAM MKHYEN
SGOM PA'I RNAM RDZOGS SBYOR BA YOD PA'I PHYIR, RTAGS KHAS, KHYAB

STE; RNAM BSHAD LAS, BLO SNYING RJE'I NGO BOR BSKYED PA LA
SNYING RJE SGOM ZHES PA LTAR, MKHYEN GSUM GYI RNAM PA SBYOR BA'I
NGO BOR BSKYED NAS BSGOM PA YIN GYI, MIG SHES KYIS GZUGS LA BLTA
BA BZHIN DU MA YIN NO, ,ZHES BSHAD PA'I PHYIR, KHO NA

RE, SHER PHYIN GYI NGO BOR SKYES PA'I RNAM RDZOGS SBYOR BA YOD
PAR THAL, DE SGOM PA'I RNAM RDZOGS SBYOR BA YOD PA'I PHYIR TE,
DE NYAMS SU LEN PA'I DE YOD PA'I PHYIR NA MA KHYAB, YANG KHO NA
RE, SLOB LAM NA RNAM MKHYEN SGOM PA YOD PAR THAL, ,

DE NA RNAM MKHYEN NYAMS LEN GYI BYA BA YOD PA'I PHYIR NA MA
KHYAB, MA GRUB NA, DER THAL, DE NA MKHYEN GSUM NYAMS LEN GYI BYA
BA YOD PA'I PHYIR, YANG KHO NA RE, SLOB LAM NA RNAM MKHYEN SGOM
PA YOD PAR THAL, LAM MA ZHUGS NA LAM

@02B SGOM PA YOD PA'I PHYIR TE, DE NA THEG CHEN SEMS BSKYED SGOM
PA YOD PA'I PHYIR NA MA KHYAB, GNYIS PA MTHA' DPYAD PA LA, 'BRAS
BU 'GRUB BA'I DUS 'TSAMS DANG SKU'I RNAM BZHAG LA DPYAD PA DANG,
DE LA GZHAN GYI LOG RTOG DGAG PA'O, ,DANG PO

LA; DGAG GZHAG SPANG GSUM LAS, DANG PO NI, KHA CIG ,RGYUN MTHA'I
BAR CHAD MED LAM PAS CHOS NYID LA RTZA GCIG TU MNYAM PAR BZHAG
PA'I TSE CHOS CAN, JI SNYED PA CUNG ZAD MI SNANG ZHING, DE'I
SKAD CIG GNYIS PAR CHOS CAN JI SNYED PA LAG MTHIL

DU SKYU RU RA BZHAG PA LTAR MNGON SUM DU GZIGS PA'I TSE DES RNAM
MKHYEN SKAD CIG DANG PO MNGON DU BYAS PA DANG, LONGS SKU MNGON
DU BYAS PA DANG, MNGON PAR RDZOGS PAR SANGS RGYAS BA ZHES BRJOD
DO ZER NA, RGYUN MTHA'I BAR CHAD MED LAM PAS CHOS

CAN JI SNYED PA MNGON SUM DU MA RTOGS PAR THAL, DAM BCA' 'THAD
PA'I PHYIR, 'DOD NA, DES CHOS CAN JI SNYED PA MNGON SUM DU RTOGS
PAR THAL, DES RGYUN MTHA'I BAR CHAD MED LAM MNGON SUM DU RTOGS
PA'I PHYIR TE, DE'I RGYUD LA DE MNGON SUM DU RTOGS

PA'I BLO YOD PA'I PHYIR TE, DE'I RGYUD LA DE NYAMS SU MYONG BA'I
RANG RIG YOD PA'I PHYIR, RNAM BSHAD LAS, DE NAS SKAD CIG GNYIS
PA LA RNAM GROL LAM SKYES PA'I TSE SHES BYA JI LTA BA LA GNYIS
SNANG NUB NAS TSUL CHU BZHAG TU SONG BA DE'I GZIGS NGOR SHES

BYA JI SNYED PA THAMS CAD LAG MTHIL DU SKYU RU RA BZHAG PA LTAR
MNGON SUM DU GZIGS PA DE'I TSE SHES SGRIB ZAD PAR SPANGS PA
DANG, YANG DAG MTHA' MNGON DU BYAS PA DANG, CHOS SKU MNGON DU
BYAS PA DANG, CHOS THAMS CAD RNAM PA THAMS CAD DU MNGON PAR

RDZOGS PA BYANG CHUB PA ZHES BYA'O, ,ZHES GSUNGS, LUNG DE'I DON
LA KHA CIG ,RGYUN MTHA'I BAR CHAD MED LAM PAS CHOS NYID MNGON
SUM DU RTOGS PA'I GZIGS NGOR SHES BYA JI SNYED PA LAG MTHIL DU
SKYU RU RA BZHAG PA LTAR MNGON SUM DU GZIGS PA NA,

@03A *, ,DES CHOS SKU MNGON DU BYAS PA'I DON YIN LA, LUNG 'DIS
JI LTA BA RTOGS PA'I RNAM MKHYEN GYIS JI LTA BA GZIGS PA'I GZIGS
NGOR SHES BYA JI SNYED PA YOD PAR BSTAN ZER NA, DE MI 'THAD PAR
THAL, DES DE GZIGS PA'I GZIGS NGOR

'DUS BYAS MED PA'I PHYIR TE, 'JUG PA'I RANG 'GREL LAS, DNGOS PO
BYAS PA CAN LAM REG PAR RANG BZHIN 'BA' ZHIG MNGON DU MDZAD PAS
DE NYID THUGS SU CHUD PA'I PHYIR SANGS RGYAS ZHES BRJOD DO,
,ZHES BSHAD PA'I PHYIR, BYAS PA LA KHO NA RE, KHYOD

DON DAM BDEN PA YIN PAR THAL, JI LTA BA RTOGS PA'I RNAM MKHYEN
GYIS JI LTA BA GZIGS PA'I GZIGS NGOR KHYOD YOD PA'I PHYIR, ZHES
PA'I THAL 'GYUR LA KHYAB PA YOD PAR THAL, DAM BCA' 'THAD PA'I
PHYIR NA MA KHYAB, 'DOD NA, YOD PA CHOS CAN,

DER THAL, DE'I PHYIR, KHA CIG ,RNAM BSHAD LAS, SANGS RGYAS NI
RTAG TU DE BZHIN NYID LA MNYAM PAR BZHAG PA YIN LA, DE'I GZIGS
PA'I NGOR MA GRUB PA'I DON YIN NO ZHE NA, DE YANG MI 'THAD PAR
SNGAR BSHAD ZIN TO, ,ZHES

BSHAD PA MI 'THAD PAR THAL, JI LTA BA RTOGS PA'I RNAM MKHYEN
GYIS JI LTA BA GZIGS PA'I GZIGS NGOR SANGS RGYAS KYI GZUGS SKU
MED PA'I PHYIR NA MA KHYAB STE, DE'I DON NI JI LTA RTOGS PA'I
RNAM MKHYEN GYIS JI LTA BA GZIGS PA'I GZIGS NGOR

SANGS RGYAS KYI CHOS NYID YOD CES PA'I DON YIN PA'I PHYIR, KHA
CIG ,BYANG SEMS RGYUN MTHA' BAS DANG POR YE SHES CHOS SKU MNGON
DU BYED, DE RJES LONGS SKU, DE RJES SPRUL SKU MNGON DU BYED PA
YIN ZER NA, 'O NA, YE SHES KYI

TSOGS MTHAR PHYIN PA'I GANG ZAG KYANG YIN, BSOD RNAMS KYI TSOGS
MTHAR MA PHYIN PA'I GANG ZAG KYANG YIN PA'I GZHI MTHUN PA GCIG
YOD PAR THAL, DAM BCA' 'THAD PA'I PHYIR, KHYAB PA GRUB STE, YE
SHES KYI TSOGS MTHAR PHYIN PA

@03B DANG; YE SHES CHOS SKU MNGON DU BYAS PA DUS MNYAM, BSOD
NAMS KYI TSOGS MTHAR PHYIN PA DANG, LONGS SKU MNGON DU BYAS PA
DUS MNYAM PA'I PHYIR, RTZA BAR 'DOD NA, TSOGS GNYIS YONGS SU
RDZOGS PAR MA BYAS PA'I SANGS RGYAS 'PHAGS PA YOD PAR THAL LO,
BYAS PA

LA KHO NA RE, DAM BCA' 'THAD PAR THAL, BYANG CHUB JI LTA DE
BZHIN DU, ,ZHES PA'I THAD KYIS RNAM BSHAD LAS, SOGS SGRAS YE
SHES CHOS SKU LONGS SKU'I BDAG RKYEN DANG, LONGS SKU SPRUL SKU'I
BDAG RKYEN BYED PA SDUD DO, ,ZHES BSHAD PA'I PHYIR NA MA KHYAB
STE, LUNG DE'I

DON NI, YE SHES CHOS SKUS RANG GI 'BRAS BUR GYUR PA'I LONGS
SKU'I BDAG RKYEN DANG, LONGS SKUS RANG GI 'BRAS BUR GYUR PA'I
SPRUL SKU'I BDAG RKYEN BYED CES PA'I DON YIN PA'I PHYIR, KHA CIG
,'GREL PA GZHAN DAG NA RE DE DAG GI LTAR NA RNAL 'BYOR PA'I KUN

RDZOB TU DON KHYAD PAR CAN SNANG BA BSKYED PA'I SGO NAS ZHES
BSHAD PA MI 'THAD DE PAR THAL, YE SHES CHOS SKU DE LONGS SKU'I
BDAG RKYEN MA YIN PA'I PHYIR NA MA KHYAB STE, LUNG DES YE SHES
CHOS SKU, RANG RGYUD LDAN GYI GANG ZAG LONGS SKUR SANGS RGYA
TSUL DANG, SPRUL

SKUR SANGS RGYA TSUL DPAG TU MED PA STON ZHES PA'I DON YIN PA'I
PHYIR, DE LTAR MA YIN NA KHYOD KYI RTZA BA'I DAM BCA' MI 'THAD
PAR THAL, BYANG SEMS RGYUN MTHA' BAS LONGS SKU DANG SPRUL SKU
CIG CAR DU MNGON DU BYED PA'I PHYIR TE, RNAM BSHAD LAS, LONGS
SKUS

BDAG RKYEN BYAS NAS MDZAD PA BCU GNYIS KYI SGO NAS GDUL BYA RJES
SU 'DZIN PA'I MCHOG GI SPRUL PA'I SKU DE'I TSE TSOGS PA GCIG TU
MED KYANG, SANGS RGYAS KYI SPRUL PA'I SKU'I BYE BRAG 'GA' ZHIG
LONGS SPYOD RDZOGS PA'I SKU DANG DNGOS RGYU TSOGS PA TSAR GCIG

LA RAG LAS KYI 'BREL PA GRUB PA'I TSUL DU THOB PAR SHES PAR
BYA'O, ,ZHES BSHAD PA'I PHYIR, BYAS PA LA KHO NA RE, LONGS SKU
DANG DNGOS RGYU TSOGS PA TSAR GCIG LA RAG LAS PA'I 'BREL PA GRUB
PA'I SPRUL SKU CHOS CAN, KHYOD SPRUL PA PO'I SANGS RGYAS YOD PAR

@04A *, ,THAL, KHYOD SANGS RGYAS KYI SPRUL SKU YIN PA'I PHYIR NA
MA KHYAB, 'O NA, DE 'DRA'I KHYAB PA BYE BRAG SMRA BAS KHAS LEN
PAR THAL, DE RANG RGYUD PAS KYANG KHAS LEN PA'I PHYIR, RTAGS
KHAS, 'DOD NA, DES STON PA SH'AKYA THUB PA SPRUL PA PO'I

SANGS RGYAS YOD PAR KHAS LEN PAR THAL LO, ,'DOD NA, DES DE RGYAL
PO GZHON NU DON GRUB KYI RTEN LA GSAR DU SANGS RGYAS PAR KHAS MI
LEN PAR THAL LO, ,GZHAN YANG LONG SKU DANG DNGOS RGYU TSOGS PA
TSAR GCIG LA RAG LAS KYI 'BREL PA GRUB PA'I SPRUL SKU YOD PAR
THAL,

BYANG SEMS RGYUN MTHA' BA SANGS RGYAS PA'I TSE, DE'I SPRUL PA
KHAMS 'OG MA NA YOD PA RNAMS DE DANG DUS MNYAM DU SANGS RGYAS
PA'I PHYIR TE, DE SANGS RGYAS PA'I DUS SRID PA'I PHYIR, KHA CIG
,'DOD PA'I RTEN LA GSAR DU SANGS RGYAS PA YOD ZER NA, DE MI
'THAD PAR THAL,

PHAR PHYIN THEG PA'I SPYI SKAD DANG 'GAL BA'I PHYIR, DES NA
BYANG SEMS RGYUN MTHA' BA SANGS RGYAS PA'I TSE, DE'I SPRUL PA
KHAMS 'OG MA NA YOD PA RNAMS 'OG MIN GYI RTEN LA SANGS RGYAS PA
YIN NO, ,GNYIS PA RANG LUGS LA, SA BCU PA'I RGYUN MTHA'I BAR
CHAD MED LAM

GYI GZIGS NGOR CHOS CAN KUN RDZOB PA'I SNANG BA CUNG ZAD KYANG
MI 'CHAR TE, DE'I TSE DES BDEN PA GNYIS NGO BO THA DAD DU 'DZIN
PA'I DRI MA ZAD PAR MA SPANGS PA'I PHYIR, DES RANG GI SKAD CIG
GNYIS PAR SHES BYA JI SNYED PA LAG MTHIL DU SKYU RU RA BZHAG PA
LTAR MNGON SUM

DU RTOGS PA'I TSE, BYANG SEMS RGYUN MTHA' BAS SHES SGRIB ZAD PAR
SPANGS PA DANG, YANG DAG MTHA' MNGON DU BYAS PA DANG, CHOS SKU
MNGON DU BYAS PA DANG, CHOS THAMS CAD RNAM PA THAMS CAD DU MNGON
PAR RDZOGS PAR BYANG CHUB PA ZHES BYA BA YIN TE, DE'I TSE DES
BDEN

PA GNYIS NGO BO THA DAD DU 'DZIN PA'I DRI MA ZAD PAR SPANGS PA'I
PHYIR, KHA CIG ,BYANG SEMS RGYUN MTHA' BAS YANG DAG MTHA' MNGON
DU MA BYAS PAR THAL, DES DE MNGON DU BYAS PA DANG, CHOS SKU
MNGON DU BYAS PA DUS MNYAM PA'I PHYIR, 'DOD NA, DES DE MNGON DU

@04B BYAS PAR THAL, DES CHOS NYID DE BZHIN NYID MNGON DU BYAS
PA'I PHYIR TE, DES DE LA SLAR MI LDANG BA'I TSUL GYIS MNYAM PAR
BZHAG PA'I PHYIR TE, DES DE LA SLAR LDANG MI SRID PA'I TSUL GYIS
MA NYAM PAR BZHAG PA'I PHYIR TE, DE MNYAM BZHAG DE LAS SLAR
LDANG MI SRID PA GANG

ZHIG ;DES DE LA MNYAM PAR BZHAG PA'I TSE DE LAS SLAR LDANG BAR
BYA'O SNYAM PA'I 'PHEN PA CUNG ZAD KYANG MA BTANG BA'I PHYIR ZER
NA MA KHYAB, KHA CIG BYANG SEMS RGYUN MTHA' BAS YANG DAG MTHA'
MNGON DU BYAS PA YIN ZER NA, DE MI 'THAD PAR THAL, RNAM BSHAD
LAS, YANG

DAG PA'I MTHA' DE BZHIN NYID TZAM LA BYAS NAS, DE MNGON DU BYAS
PA'I DON DE LA SLAR MI LDANG BA'I TSUL DU MNYAM PAR BZHAG PA LA
BYED BA DANG, CHOS NYID DRI BRAL GYI 'GOG PA YANG DAG PA'I MTHAR
BYAS NAS, DE THOB PA LA MNGON DU BYAS PAR BZHAG PA RNAMS NI,

SANGS RGYAS MA THOB PAR DU SANGS RGYAS MNGON DU MI BYA'O, ,ZHES
PA'I DON DU 'GYUR BAS 'THAD PAR DKA'O, ,ZHES BSHAD PA DANG 'GAL
BA'I PHYIR, GNYIS PA SKU'I RNAM GZHAG DPYAD PA LA, SKU GSUM SO
SO'I MTSAN NYID DBYE BA RANG RANG GI SKABS SU BSHAD LA, 'BRAS BU

CHOS SKU SPYI'I DBANG DU BYAS NA, KHA CIG ,SBYOR BZHI PA SGOMS
STOBS KYIS THOB PA'I 'BRAS BU MTHAR THUG 'BRAS BU CHOS SKU'I
MTSAN NYID DANG, KHA CIG ,MKHYEN GSUM GYI RNAM PA BSGOMS STOBS
KYIS THOB PA'I 'BRAS BU MTHAR THUG DE DE'I MTSAN NYID ZER NA, DE
MI

'THAD DE, SBYOR BZHI SGOM PA'I SNGON DU BYUNG BA'I RNAM MKHYEN
DANG, MKHYEN GSUM GYI RNAM PA SGOM PA'I SNGON DU BYUNG BA'I RNAM
MKHYEN RNAMS RIM PA BZHIN DU SKYON DU 'JUG PA'I PHYIR, RANG LUGS
LA, RANG 'THOB BYED KYI THABS SU GYUR PA'I MKHYEN GSUM GYI RNAM
PA

BSGOMS STOBS KYIS THOB PA'I 'BRAS BU MTHAR THUG 'BRAS BU CHOS
SKU'I MTSAN NYID, SBYOR BZHI BSGOMS STOBS KYIS THOB PA'I 'BRAS
BU MTHAR THUG DE DE'I MTSAN NYID DU 'JOG PA MI 'THAD DE, 'BRAS
BU CHOS SKU DE, SBYOR BZHIS MKHYEN GSUM GYI RNAM PA

@05A *, ,BSGOMS STOBS KYIS THOB PA'I PHYIR, 'BRAS BU CHOS SKU DE
LA DBYE NA, RANG DON DON DAM PA'I SKU, GZHAN DON KUN RDZOB PA'I
SKU DANG GNYIS SU YOD, YANG DE LA DBYE NA, NGO BO NYID SKU,
LONGS SKU, SPRUL SKU DANG GSUM YOD, YANG

DE LA NGO BO NYID SKU, YE SHES CHOS SKU, LONGS SKU, SPRUL SKU
DANG BZHIR YOD, YANG DE LA DBYE NA, NGO BO NYID SKU, CHOS SKU,
YE SHES CHOS SKU, LONGS SKU SPRUL SKU DANG LNGAR SLOB DPON 'JAM
DPAL GRAGS PAS MTSAN BRJOD KYI 'GREL PAR BSHAD, YANG DE LA

DBYE NA, NGO BO NYID SKU, LONGS SKU, SPRUL SKU, RNAM SMIN GYI
SKU, YE SHES CHOS SKU DANG LNGAR SLOB DPON SGEG PA'I RDO RJES
MTSAN BRJOD KYI 'GREL PAR BSHAD PA'I PHYIR, GSUM PA RTZOD PA
SPONG BA LA, KHA CIG ,NGO BO NYID SKU CHOS CAN, MTSAN NYID DER
THAL, MTSON BYA DE'I

PHYIR; 'DOD NA, DE CHOS CAN, 'BRAS BU MTHAR THUG YIN PAR THAL
LO, ,'DOD NA, 'BRAS BU YIN PAR THAL LO, ,ZER NA MA KHYAB STE, DE
CHOS CAN, 'BRAS BU YIN PAR THAL, 'BRAS BU CHOS SKU YIN PA'I
PHYIR, KHYAB PA 'GRIG ,YANG KHA CIG ,LONG SKU'I SEN MO ZANGS

MDOG CHOS CAN, MTSAN NYID DER THAL, MTSON BYA DE'I PHYIR, 'DOD
NA, SANGS RGYAS YIN PAR THAL LO, ,'DOD NA, SKU BZHI PO GANG RUNG
YIN PAR THAL LO, ,'DOD MI NUS TE, GZUGS KYI SKYE MCHED YIN PA'I
PHYIR TE, KHA DOG YIN PA'I PHYIR ZER NA, LONG SKU'I

DBU SKRA BUNG BA LTAR GNAG DE NAG PO YIN PAR THAL LO, ,DE'I SEN
MO ZANGS MDOG DMAR PO YIN PA'I PHYIR TE, DE KHA DOG YIN PA'I
PHYIR, 'DOD NA, DE CHOS CAN, NAG PO MED NA KHYOD MED DGOS PAR
THAL, KHYOD NAG PO YIN PA'I PHYIR, 'DOD NA, NAG PO

TSAD MAS MA DMIGS PA'I SA PHYOGS CHOS CAN, DER THAL, DE'I PHYIR,
GZHAN YANG, PAGS PA GSER MDOG DE SER PO YIN PAR THAL, DE'I SEN
MO ZANGS MDOG DE DMAR PO YIN PA'I PHYIR, 'DOD NA, RGYAL BA SMAN
PA'I RGYAL PO LA PAGS PA GSER MDOG

@05B MED PAR THAL LO, ,'DOD NA, DE LA MTSAN BZANG PO SUM CU RTZA
GNYIS MED PAR THAL LO, ,DES NA PAGS PA GSER MDOG CES PA PAGS
PA'I MDOG LEGS PA'I DON YIN GYI, SER PO MA YIN PAR GSER 'PHRENG
LAS BSHAD PA'I PHYIR, GZHAN YANG, BA LANG KHRA BO DE KHRA BO

YIN PAR THAL, LONG SKU'I SEN MO ZANGS MDOG DE DMAR PO YIN PA'I
PHYIR, 'DOD NA, GANG ZAG DANG KHA DOG GI GZHI MTHUN YOD PAR THAL
LO, ,THUB PA'I NGO BO NYID SKU NI, ,ZHES SOGS KYI SKABS SU GNYIS
LAS, DANG PO NI, NGO BO NYID SKU CHOS CAN, KHYAD PAR GSUM DANG
LDAN

PA YIN TE, LDAN PA'I KHYAD PAR, BRAL BA'I KHYAD PAR, NGO BO'I
KHYAD PAR DANG LDAN PA'I PHYIR, DANG PO GRUB STE, ZAG MED YE
SHES SDE TSAN NYER GCIG DANG LDAN PA'I PHYIR, GNYIS PA GRUB STE,
SGRIB GNYIS ZAD PAR SPANGS PA'I PHYIR, GSUM PA GRUB STE, BDEN
GRUB KYIS

STONG PA'I CHOS DBYINGS YIN PA'I PHYIR, BYAS PA LA KHO NA RE,
ZAG PA MED PA'I CHOS GANG DAG ,CES PA'I GZHUNG 'DIS, NGO BO NYID
SKU DE, ZAG MED YE SHES SDE TSAN NYER GCIG DANG LDAN PAR DNGOS
SU BSHAD PAR THAL, SBYOR BA 'THAD PA'I PHYIR, 'DOD NA, DES NGO

BO NYID SKU DNGOS SU BSHAD PAR THAL LO, ,ZER NA MA KHYAB, 'DOD
NA, ZAG PA MED PA'I CHOS GANG DAG ,CES PA'I GZHUNG 'DI, BYANG
CHUB PHYOGS MTHUN TSAD MED DANG, ZHES PA'I GZHUNG DANG, MDOR
BSTAN RGYAS BSHAD KYI GZHUNG YIN PAR THAL LO, ,KHYAB STE, RNAM

BSHAD LAS, TSIGS BCAD SNGA PHYI, MDOR BSTAN RGYAS BSHAD DU MI
'DOD PA DES KYANG ZAG PA MED PA'I CHOS GANG DAG ,ZHES PA'I TSIGS
BCAD SGRA JI BZHIN DU KHAS BLANGS PA MA YIN NAM ZHE NA MA YIN
TE, CHOS KYI DBYINGS KYI NGO BO NYID KYIS ZAG PA MED PA, ZHES

BSHAD PA'I PHYIR, ` MTHA' DPYAD PA LA, KHA CIG ,DBYINGS RANG
BZHIN RNAM PAR DAG PA LA DGAG BYA GLO BUR GYI DRI MA MTHA' DAG
DANG BRAL BAS RAB TU PHYI BA'I DE BZHIN NYID, NGO BO NYID SKU'I
MTSAN NYID ZER NA, SANGS RGYAS 'PHAGS PA'I RGYUD KYI 'GOG BDEN
CHOS

@06A *, ,CAN; MTSAN NYID DER THAL, MTSON BYA DE'I PHYIR, 'DOD
NA, DE BZHIN NYID YIN PAR THAL LO, ,'DOD NA, DON DAM BDEN PA YIN
PAR THAL LO, ,'DOD MI NUS TE, 'GOG BDEN YIN PA'I PHYIR, KHA CIG
,'GOG BDEN DON DAM BDEN PA YIN,

ZER NA, DE CHOS CAN, KHYOD MNGON SUM DU RTOGS NA, DON DAM BDEN
PA MNGON SUM DU RTOGS PAS KHYAB PAR THAL, KHYOD 'GOG BDEN DANG
GCIG GANG ZHIG ,KHYOD DON DAM BDEN PA YIN PA'I PHYIR, 'DOD NA,
STONG NYID MA RTOGS PA'I NYAN THOS DGRA BCOM PA

CHOS CAN, DER THAL, DE'I PHYIR, DGRA BCOM PA YIN PA'I PHYIR, KHA
CIG ,BUM PA BDEN MED CHOS CAN, KHYOD MNGON SUM DU RTOGS NA DON
DAM BDEN PA MNGON SUM DU RTOGS PAS KHYAB PAR THAL, KHYOD DON DAM
BDEN PA YIN PA'I PHYIR NA MA KHYAB, 'DOD NA,

DGAG GZHI GSHAGS, KHA CIG ,BUM PA CHOS CAN, KHYOD MNGON SUM DU
RTOGS NA, GANG ZAG GI BDAG MED MNGON SUM DU RTOGS PAS KHYAB PAR
THAL, KHYOD GANG ZAG GI BDAG MED YIN PA'I PHYIR, KHYAB PA 'GRIG
,ZER NA, MI MTSUNGS SO, KHA CIG ,RGYUN MTHA'

BAR CHAD MED LAM PA'I RGYUD KYI CHOS NYID CHOS CAN, NGO BO NYID
SKU YIN PAR THAL, MTSAN NYID DE 'THAD PA'I PHYIR TE, RGYUN
MTHA'I BAR CHAD MED LAM DE, GLO BUR GYI DRI MA MTHA' DAG DANG
BRAL BA'I PHYIR TE, DE BDEN 'DZIN DANG BRAL BA'I PHYIR TE, DE
BDEN 'DZIN GYI

RTOGS PA DANG BRAL BA'I PHYIR ZER NA MA KHYAB, MA GRUB NA DE
CHOS CAN, RTOG BRAL YIN PAR THAL, MNGON SUM YIN PA'I PHYIR ZER
NA, RGYUN MTHA' BAS CHOS NYID DRI BRAL GYI 'GOG PA THOB PAR
THAL, DE'I RGYUD KYI CHOS NYID DE GLO BUR GYI DRI MA MTHA' DAG
DANG BRAL

PA'I PHYIR, RTAGS KHAS 'DOD NA, RNAM BSHAD LAS, CHOS NYID DRI
BRAL GYI 'GOG PA YANG DAG PA'I MTHAR BYAS NAS, DE THOB PA LA
MNGON DU BYAS PAR BZHED PA RNAMS NI, SANGS RGYAS MTHOB BAR DU
SANGS RGYAS MNGON DU MI BYA'O, ,ZHES PA'I DON DU 'GYUR

@06B BAS 'THAD PAR DKA'O, ,ZHES BSHAD PA MI 'THAD PAR THAL LO,
,BYAS PA LA KHO NA RE, BDEN 'DZIN DANG BRAL NA DE DANG BRAL BA'I
BRAL BA THOB DGOS PAR THAL, RGYUN MTHA'I BAR CHAD MED LAM DE,
BDEN 'DZIN DANG MA BRAL BA'I PHYIR, 'DOD NA, RGYUN MTHA'I BAR
CHAD

MED LAM CHOS CAN, RTOG PA DANG BRAL BA'I BRAL BA THOB PAR THAL,
DE DANG BRAL BA'I PHYIR, KHYAB PA 'GRIG ,ZER NA, MI MTSUNGS SO,
,KHA CIG ,DAG PA GNYIS LDAN GYI 'GOG BDEN MTHAR THUG DE, NGO BO
NYID SKU'I MTSAN NYID ZER NA, SANGS RGYAS 'PHAGS PA'I RGYUD KYI

CHOS NYID CHOS CAN, MTSAN NYID DER THAL, MTSON BYA DE'I PHYIR,
MA GRUB NA, DER THAL, CHOS CAN DE DANG GCIG YIN PA'I PHYIR, 'DOD
NA, DE CHOS CAN, 'GOG BDEN YIN PAR THAL LO, ,'DOD NA, KUN RDZOB
BDEN PA YIN PAR THAL LO, ,BYAS PA LA KHO NA RE, SANGS RGYAS

'PHAGS PA CHOS CAN, 'GOG BDEN YIN PAR THAL, 'GOG BDEN MTHAR THUG
YIN PA'I PHYIR TE, SPANGS PA MTHAR THUG YIN PA'I PHYIR TE,
SPANGS PA MTHAR PHYIN PA'I PHYIR NA MA KHYAB, MA GRUB NA, DER
THAL, SPANGS RTOGS MTHAR PHYIN PA'I PHYIR TE, DE MTHAR PHYIN

PA'I GANG ZAG YIN PA'I PHYIR NA MA KHYAB 'TSAMS LA, BUM PA'I
CHOS NYID CHOS CAN, CHOS NYID MTHAR PHYIN YIN PAR THAL, CHOS
NYID MTHAR THUG YIN PA'I PHYIR, KHYAB PA KHAS, DER THAL, GNAS
LUGS MTHAR THUG YIN PA'I PHYIR, KHA CIG ,DAG PA GNYIS

LDAN GYI CHOS NYID KYI SKU DE, DE'I MTSAN NYID ZER NA, SANGS
RGYAS 'PHAGS PA'I RGYUD KYI 'GOG BDEN CHOS CAN, MTSAN NYID DER
THAL, MTSON BYA DE'I PHYIR, 'DOD NA, CHOS NYID YIN PAR THAL LO,
,BYAS PA LA KHO NA RE, YE SHES CHOS SKU CHOS CAN, DON DAM PA

YIN PAR THAL; DON DAM PA'I SKU YIN PA'I PHYIR NA MI MTSUNGS TE,
CHOS NYID KYI SKU YIN NA, CHOS NYID YIN DGOS PAR THAL, YE SHES
CHOS SKU YIN NA, YE SHES YIN DGOS PA'I PHYIR, KHA CIG ,DAG PA
GNYIS LDAN GYI CHOS DBYINGS MTHAR THUG DE, DE'I MTSAN

@07A *, ,NYID ZER NA, SANGS RGYAS 'PHAGS PA'I RGYUD KYI 'GOG
BDEN CHOS CAN, MTSAN NYID DER THAL, MTSON BYA DE'I PHYIR, 'DOD
NA, CHOS DBYINGS YIN PAR THAL LO, ,BYAS PA LA KHO NA RE, NGO BO
NYID SKU YIN NA, CHOS NYID YIN DGOS

PAR THAL, DE YIN NA MTHAR THUG DPYOD BYED KYI RIG SHES RANG NYID
LA MTHAR THUG DPYOD BYED KYI RIG SHES SU SONG BA YIN DGOS PA'I
PHYIR TE, BDEN GNYIS RANG 'GREL LAS, RIG PA'I RJES 'BRANG NGO
BO'I PHYIR, ZHES BSHAD PA'I PHYIR NA, MA KHYAB STE, DE

RANG BZHIN RNAM DAG GI CHAR GYUR PA'I NGO BO NYID SKU LA DGONGS
PA'I PHYIR, YANG KHO NA RE, SANGS RGYAS 'PHAGS PA'I RGYUD KYI
'GOG BDEN CHOS CAN, CHOS NYID YIN PAR THAL, CHOS NYID KYI SKU
YIN PA'I PHYIR TE, NGO BO NYID SKU YIN PA'I PHYIR, KHYAB STE,
'GREL

PAR; SKU LHAG MA GSUM PO DON DAM PAR CHOS NYID KYI NGO BO ZHES
BSHAD PA'I PHYIR NA, MA KHYAB STE, DE RANG BZHIN RNAM DAG GI
CHAR GYUR PA'I NGO BO NYID SKU LA DGONGS PA'I PHYIR, KHA CIG
,STON PA SH'AKYA THUB PA CHOS CAN, GZUGS YIN PAR THAL, GZUGS

SKU YIN PA'I PHYIR, KHYAB PA KHAS, ZER NA MI MTSUNGS SO, ,KHA
CIG ,SGRIB GNYIS MA LUS PAR ZAD PAR SPANGS PA'I 'DUS MA BYAS KYI
SKU DE, DE'I MTSAN NYID ZER NA, 'BRAS BU CHOS SKU CHOS CAN,
MTSON BYA DER THAL, MTSAN NYID DE'I PHYIR, 'DOD MI NUS

TE, YE SHES CHOS SKU DANG GZUGS SKU GNYIS PO KHYOD YIN PA'I
PHYIR, KHA CIG ,DAG PA GNYIS LDAN GYI 'DUS MA BYAS DE, DE'I
MTSAN NYID ZER NA, 'BRAS BU CHOS SKU CHOS CAN, MTSON BYA DER
THAL, MTSAN NYID DE'I PHYIR, RTAGS GSAL GNYIS KA

GRUB STE, CHOS CAN DE DANG GCIG YIN PA'I PHYIR, RANG LUGS LA DAG
PA GNYIS LDAN GYI DBYINGS MTHAR THUG DE, NGO BO NYID SKU'I MTSAN
NYID, DE LA DBYE NA, RANG BZHIN RNAM DAG GI CHAR GYUR PA'I NGO
BO NYID SKU DANG, BLO BUR RNAM DAG GI CHAR GYUR PA'I NGO

@07B BO NYID SKU GNYIS, DANG PO NI, SANGS RGYAS 'PHAGS PA'I
RGYUD KYI CHOS NYID LTA BU LA BYED, GNYIS PA NI, DE'I RGYUD KYI
'GOG BDEN LTA BU LA BYED, BYAS PA LA KHO NA RE, SANGS RGYAS
'PHAGS PA'I RGYUD KYI 'GOG BDEN CHOS CAN, MTSAN NYID DER THAL,
MTSON BYA DE'I

PHYIR; 'DOD NA, DE CHOS CAN, CHOS DBYINGS YIN PAR THAL LO ZER NA
MA KHYAB STE, KHYAB PA 'DU BYED KYI SDUG BSNGAL NYE BAR ZHI BA'I
NYER ZHI'I DBYINGS DE, CHOS DBYINGS MA YIN PA'I PHYIR TE, DE DON
DAM BDEN PA MA YIN PA'I PHYIR TE, ZHI PA'I DBYINGS LA SNYOMS PAR

'JUG PA'I STONG NYID MA RTOGS PA'I NYAN THOS DGRA BCOM PA YOD
PA'I PHYIR, KHO NA RE, SANGS RGYAS 'PHAGS PA'I RGYUD KYI CHOS
NYID CHOS CAN, SANGS RGYAS 'PHAGS PA KHO NA'I MNGON SUM GYI
SPYOD YUL YIN PAR THAL, NGO BO NYID SKU YIN PA'I PHYIR, KHYAB
STE, RGYUD BLA MA

LAS; 'BA' ZHIG BAG CHAGS BCAS SPANGS PHYIR, ,ZHES BSHAD PA'I
PHYIR, 'DOD MI NUS TE, DE MNGON SUM DU RTOGS PA'I BYANG 'PHAGS
YOD PA'I PHYIR ZER NA SKYON MED DE, DE'I DON, NGO BO NYID SKU DE
SANGS RGYAS 'PHAGS PA KHO NA'I RGYUD LA YONG CES PA'I DON YIN
PA'I PHYIR,

DE LTAR YANG RGYUD BLA MA'I DAR t'IKA DANG, GSER 'PHRENG LAS
BSHAD PA'I PHYIR, DE MA YIN NA NGO BO NYID SKU YIN NA SANGS
RGYAS 'PHAGS PA KHO NA'I MNGON SUM GYI SPYOD YUL YIN PAS MA
KHYAB PAR THAL, RANG BZHIN RNAM DAG GI CHAR GYUR PA'I NGO BO
NYID SKU, MNGON SUM DU STOGS

PA'I BYANG 'PHAGS YOD PA'I PHYIR TE, LAM t'IG LAS, NYAN THOS LA
CHOS KYI BDAG MED RTOGS PA YOD PAR 'DOD PA LTAR NA, NYAN THOS
'PHAGS PAS KYANG SANGS RGYAS KYI DON DAM PA'I CHOS KYI SKU MNGON
SUM DU RTOGS PA YIN TE, ZHES STONG NYID BDEN MED MNGON

SUM DU RTOGS PA'I GANG ZAG YIN NA, RANG BZHIN RNAM DAG GI CHAR
GYUR PA'I NGO BO NYID SKU MNGON SUM DU RTOGS DGOS PAR GSUNGS
SHING, RGYUD BLA MA'I DAR t'IK LAS, DE DANG MTHUN PAR BSHAD PA'I
PHYIR, BYAS PA LA KHO NA RE, SANGS RGYAS KYI CHOS NYID YIN NA
NGO

@08A *, ,BO NYID SKU YIN DGOS PAR THAL, DE NGO BO NYID SKU YIN
PA'I PHYIR NA MA KHYAB, 'DOD NA, SANGS RGYAS BDEN PAS STONG PA
CHOS CAN, DER THAL, DE'I PHYIR, MA KHYAB MTSAMS LA, SANGS RGYAS
KYI CHOS NYID YIN NA SEMS CAN GYI RGYUD LA MED PAS

KHYAB PAR THAL, DE SEMS CAN GYI RGYUD LA MED PA'I PHYIR, KHYAB
PA KHAS, MA GRUB NA, SEMS CAN GYI RGYUD LA SANGS RGYAS KYI YON
TAN YOD PAR THAL, MA GRUB PA DE'I PHYIR, RTZA BAR 'DOD NA, SANGS
RGYAS BDEN PAS STONG PA CHOS CAN, DER THAL, DE'I PHYIR, KHA CIG

SANGS RGYAS KYI CHOS NYID NGO BO NYID SKU MA YIN ZER NA, DE DE
YIN PAR THAL, DE SANGS RGYAS YIN PA'I PHYIR TE, DE MTHAR THUG GI
YON TAN YIN PA'I PHYIR, MA GRUB NA, DE YON TAN MA YIN PAR THAL,
DE MTHAR THUG GI YON TAN YANG MA YIN, DE GNAS SKABS KYI YON

TAN YANG MA YIN PA'I PHYIR, PHYI MA MA GRUB NA, DE CHOS CAN,
SEMS CAN GYI RGYUD LA YOD PAR THAL, MA GRUB PA DE'I PHYIR, KHA
CIG ,SANGS RGYAS KYI CHOS NYID YIN NA, SEMS CAN GYI RGYUD LA MED
PAS KHYAB ZER NA, SANGS RGYAS BDEN PAS STONG PA CHOS CAN, DER

THAL; DE'I PHYIR, 'DOD NA, DE'I RGYUD LA DE YOD PAR THAL, DE'I
RGYUD LA SANGS RGYAS BDEN PAR MED PA YOD PA'I PHYIR TE, DE'I
RGYUD LA DE MED PA YOD PA'I PHYIR, KHA CIG ,NGO BO NYID SKU YIN
NA, SEMS CAN GYI RGYUD LA MED PAS MA KHYAB ZER NA, DE KHYAB PAR
THAL,

DE YIN NA SANGS RGYAS 'PHAGS PA KHO NA'I RGYUD LA YOD PAS KHYAB
PA'I PHYIR TE, RGYUD BLA MA LAS, 'BA' ZHIG BAG CHAGS BCAS SPANGS
PHYIR, ZHES BSHAD PA'I PHYIR, KHA CIG ,SANGS RGYAS BDEN PAS
STONG PA DE, NGO BO NYID SKU YIN PAR THAL, SEMS CAN

GYI RGYUD KYI SEMS BDEN PAS STONG PA DE, RANG BZHIN GNAS RIGS
YIN PA'I PHYIR, MA GRUB NA, DE CHOS CAN, DER THAL, RANG GI RTEN
CHOS SU GYUR PA'I DRI MA DANG BCAS PA'I SEMS KYI CHOS NYID GANG
ZHIG ,GNAS GYUR BA NA NGO BO NYID SKUR 'GYUR RUNG YIN

@08B PA'I PHYIR, PHYI MA GRUB STE, RANG BZHIN RNAM DAG GI CHAR
GYUR PA'I NGO BO NYID SKUR 'GYUR RUNG YIN PA'I PHYIR TE, DER
'GYUR RUNG GI RIGS SHIG YOD PA'I PHYIR NA MA KHYAB PO, ,SKU LHAG
MA GSUM DON DAM PAR CHOS NYID KYI NGO BO ZHES SOGS KYI SKABS SU
SBYOR BA NI, DE YANG

NGO BO NYID KYI SKU LA SOGS PA'I DBYE BAS BZHI YIN PAS ZHES PA'I
SKABS SU, CHOS CAN GYI SKU GSUM CHOS NYID KYI SKU LAS THA DAD DU
BSTAN PA LAS, 'PHROS SHING 'PHROS TSUL NI, CHOS CAN GYI SKU GSUM
CHOS NYID KYI SKU DANG NGO BO THA DAD YIN, NGO BO GCIG YIN DANG
PO

LTAR NA, DE GNYIS CHOS DANG CHOS CAN MA YIN PAR 'GYUR LA, GNYIS
PA LTAR NA, CHOS CAN GYI SKU GSUM CHOS NYID KYI SKU DANG THA DAD
DU BSTAN PA MI 'THAD PAR THAL, DE GNYIS NGO BO GCIG YIN PA'I
PHYIR NA, DE'I LAN STON PA LA, SKU LHAG MA GSUM ZHES SOGS

KYI GZHUNG 'DI GSUNGS, GZHUNG 'DI'I DON NI, CHOS CAN GYI SKU
GSUM CHOS NYID KYI SKU DANG NGO BO THA DAD MA YIN TE, DE GSUM
CHOS NYID KYI SKU'I NGO BO YIN PA'I PHYIR, DE GSUM DE DANG NGO
BO THA DAD MA YIN KYANG, DE GSUM DE DANG THA DAD DU STON PA'I
RGYU MTSAN YOD DE,

GDUL BYA'I BSAM PA'I DBANG GIS DE LTAR BSTAN PA'I PHYIR, DE LTAR
BSTAN PA LA DGOS PA YOD DE, YE SHES CHOS SKU DE SANGS RGYAS
'PHAGS PA KHO NA'I MNGON SUM GYI SPYOD YUL DANG, LONGS SKU DE
BYANG SEMS SA DANG PO BA YAN CHAD KYI SPYOD YUL DANG MCHOG GI
SPRUL SKU

DE SO SO SKYE BO LAS DAG YAN CHAD KYI MNGON SUM GYI SPYOD YUL DU
SHES PAR BYA BA'I CHED YIN PA'I PHYIR, DE DE DANG NGO BO THA DAD
MA YIN PAR STON PA'I GZHUNG YOD DE, SHING RTA CHEN PO KLU SGRUB
KYI LUGS LA, GANG PHYIR DBEN PAS DBEN GYUR LAS, ,THA MI DAD PA
NYID

DU 'DOD, ,CES BSHAD PA'I PHYIR, BYAS PA LA KHO NA RE, YE SHES
CHOS SKU DE SANGS RGYAS KYI YUL YIN PAR THAL, DAM BCA' 'THAD
PA'I PHYIR, 'DOD NA, SANGS RGYAS KYI YUL YOD PAR THAL LO, ,'DOD
MI NUS TE, SANGS RGYAS RTAG PA YIN PA'I PHYIR NA MA

@09A *, ,KHYAB STE, SANGS RGYAS KYI GSUNG MED PAR THAL, DE RTAG
PA YIN PA'I PHYIR, KHYAB PA KHAS, 'DOD NA, SANGS RGYAS KYI BKA'
MED PAR THAL LO, ,KHO NA RE, YE SHES CHOS SKU DE SANGS RGYAS LAS
GZHAN PA'I GANG ZAG GI MNGON SUM GYI

SPYOD YUL MA YIN PAR THAL, DE SANGS RGYAS KHO NA'I MNGON SUM GYI
SPYOD YUL YIN PA'I PHYIR, 'DOD MI NUS TE, GZUGS SKU GNYIS KYI
MNGON SUM GYI SPYOD YUL YIN PA GANG ZHIG ,DE GNYIS PO SANGS
RGYAS LAS GZHAN YIN PA'I PHYIR, GNYIS PA GRUB STE, DE

SANGS RGYAS LAS THA DAD YIN PA'I PHYIR ZER NA MA KHYAB, KHA CIG
,YE SHES CHOS SKU DE SANGS RGYAS KHO NA'I MNGON SUM GYI SPYOD
YUL YIN PAR THAL, DE DE YIN PA'I PHYIR, 'DOD NA, DE DE LO NA'I
YUL YIN PAR THAL LO, ,ZER NA MA KHYAB STE, GANG ZAG GI BDAG MED

CHOS CAN, 'PHAGS PA KHO NAS RTOGS PAR THAL, DE KHO NAS MNGON SUM
DU RTOGS PA'I PHYIR, KHYAB PA KHAS, MA GRUB NA, DER THAL, DE
MNGON SUM DU RTOGS PA'I GANG ZAG YIN NA 'PHAGS PA YIN DGOS PA'I
PHYIR, RTZA BAR 'DOD MI NUS TE, DE RTOGS

PA'I SO SKYE YOD PA'I PHYIR, MA GRUB NA, DE CHOS CAN, KHYOD
RTOGS PA'I SO SKYE YOD PAR THAL, KHYOD GZHI GRUB PA'I PHYIR, DES
NA, YE SHES CHOS SKU CHOS CAN, SANGS RGYAS KHO NA'I MNGON SUM
GYI SPYOD YUL MA YIN TE, DE KHO NA'I MNGON SUM GYI GZHAL

BYA YIN PA'I PHYIR, KHO NA RE, DE SANGS RGYAS KHO NA'I MNGON SUM
GYI SPYOD YUL MA YIN TE, BYANG SEMS 'PHAGS PA'I MNGON SUM GYI
SPYOD YUL YIN PA'I PHYIR TE, DE'I RGYUD KYI YE SHES CHOS SKU MI
RTAG PAR MNGON SUM DU RTOGS PA'I MKHYEN

PA LA YE SHES CHOS SKU SNANG BA'I PHYIR, DE YE SHES CHOS SKU LA
SGRUB 'JUG YIN PA'I PHYIR, DE DE MI RTAG PA LA SGRUB 'JUG YIN PA
GANG ZHIG ,YE SHES CHOS SKU DANG YE SHES CHOS SKU'I MI RTAG PA
GNYIS PO DE YUL DUS RANG BZHIN GANG LA LTOS

@09B TE; GRUB BDE RDZAS GCIG YIN PA'I PHYIR, DANG PO GRUB STE,
DE'I RGYUD LA YE SHES CHOS SKU MI RTAG PAR MNGON SUM DU RTOGS
PA'I BLO YOD PA'I PHYIR TE, DE'I RGYUD LA 'DUS BYAS THAMS CAD MI
RTAG PAR MNGON SUM DU RTOGS PA'I MKHYEN

PA YOD PA'I PHYIR NA, MA KHYAB, 'O NA, DE'I RGYUD KYI YE SHES
CHOS SKU MI RTAG PAR MNGON SUM DU RTOGS PA'I MKHYEN PA DE SNANG
LA MA NGES PA'I BLO YIN PAR THAL, DE LA YE SHES CHOS SKU MNGON
SUM DU SNANG BA GANG ZHIG ,DES DE MNGON

SUM DU MA RTOGS PA'I PHYIR, 'DOD NA, 'PHAGS PA'I RGYUD LA SNANG
LA MA NGES PA'I BLO YOD PAR THAL LO, ,'DOD MI NUS TE, RNAM 'GREL
LAS, BLO GROS CHEN POS MTHONG NYID LAS, ,RNAM PA THAMS CAD NGES
PAR BYED, ,CES BSHAD PA'I PHYIR,

YANG KHO NA RE, BYANG 'PHAGS KYI RGYUD LA DE MI RTAG PAR MNGON
SUM DU RTOGS PA'I MKHYEN PA YOD PAR THAL, DE'I RGYUD LA DE RTAG
STONG DU MNGON SUM DU RTOGS PA'I MKHYEN PA YOD PA'I PHYIR NA MA
KHYAB, MA GRUB NA, DER THAL, DE'I RGYUD

LA DE RTAG GCIG RANG DBANG CAN GYIS STONG PAR MNGON SUM DU RTOGS
PA'I MKHYEN PA YOD PA'I PHYIR TE, DE'I RGYUD LA DE GANG ZAG GI
BDAG MED MNGON SUM DU RTOGS PA'I MKHYEN PA YOD PA'I PHYIR, BYANG
CHUB PHYOGS MTHUN TSAD MED DANG, ,

ZHES SOGS KYI SKABS SU, GNYIS LAS, DANG PO NI, SANGS RGYAS KYI
SA'I ZAG MED YE SHES SDE TSAN NYER GCIG PO CHOS CAN, YE SHES
CHOS SKU YIN TE, JI LTA BA DANG JI SNYED PA LA LTOS NAS, GZIGS
PA MTHAR THUG PA'I YE SHES YIN

PA'I PHYIR, GNYIS PA MTHA' DPYAD PA LA, JI LTA BA DANG JI SNYED
PA LA LTOS NAS GZIGS PA MTHAR THUG PA'I YE SHES DE YE SHES CHOS
SKU'I MTSAN NYID YIN, BYAS PA LA KHO NA RE, SANGS RGYAS 'PHAGS
PA'I RGYUD KYI MIG GI RNAM PAR SHES PA

@10A *, ,CHOS CAN, MTSON BYA DER THAL, MTSAN NYID DE'I PHYIR,
'DOD NA, RNAL 'BYOR MNGON SUM YIN PAR THAL LO, ,ZER NA MA KHYAB,
KHA CIG ,SANGS RGYAS 'PHAGS PA'I RGYUD KYI DBANG SHES CHOS CAN,
MTSON BYA DER THAL, MTSAN

NYID DE'I PHYIR, 'DOD NA, YID SHES YIN PAR THAL LO NA MA KHYAB,
YANG KHO NA RE, SANGS RGYAS 'PHAGS PA'I RGYUD KYI RANG RIG CHOS
CAN, MTSON BYA DER THAL, MTSAN NYID DE'I PHYIR, 'DOD NA, RNAL
'BYOR MNGON SUM YIN PAR THAL LO, NA MA

KHYAB; 'DOD NA, GZHAN RIG GI SHES PA YIN PAR THAL LO, 'DOD NA,
KHA PHYIR LTAS KYI SHES PA YIN PAR THAL LO, ,'DOD NA, MA YIN PAR
THAL, KHA NANG LTAS KYI SHES PA YIN PA'I PHYIR TE, RANG RIG YIN
PA'I PHYIR, KHA CIG ,SANGS RGYAS

'PHAGS PA'I RGYUD KYI MTHAR GNAS SNYOMS 'JUG DGU PO DE, YE SHES
CHOS SKU YIN ZER NA, 'O NA, DE'I RGYUD KYI 'GOG SNYOMS YE SHES
CHOS SKU YIN PAR THAL LO, ,'DOD MI NUS TE, DE SHES PA MA YIN
PA'I PHYIR, BYAS PA LA KHO NA RE, DE YE

SHES CHOS SKU YIN PAR THAL, MTHAR GYIS NI, SNYOMS 'JUG DGU YI
BDAG NYIS LA, ,CHOS KYI SKU ZHES BRJOD PA YIN, ZHES BSHAD PA'I
PHYIR, ZER NA, DE'I DON LA KHA CIG ,SANGS RGYAS 'PHAGS PA'I
RGYUD KYI MTHAR GNAS SNYOMS 'JUG DGU

LA SNYOMS PAR 'JUG PA'I YE SHES DE, YE SHES CHOS SKU YIN PA LUNG
DE'I DON YIN ZER NA, 'O NA, DE'I RGYUD LA MTHAR GNAS SNYOMS 'JUG
DGU YOD PAR THAL LO, ,'DOD NA, DE'I RGYUD LA 'GOG SNYOMS YOD PAR
THAL LO, ,'DOD NA, DE RGYUD

LDAN GYI SANGS RGYAS 'PHAGS PA YOD PAR THAL LO, ,'DOD NA, YID
KYI RNAM SHES RAGS PA RGYUD LA MI LDAN PA'I SANGS RGYAS 'PHAGS
PA YOD PAR THAL LO, ,'DOD MI NUS TE, DE YIN NA, YID KYI RNAM
SHES RAGS PA RGYUD LDAN GYI GANG ZAG

@10B YIN DGOS PA'I PHYIR TE, DE YIN NA SHES BYA THAMS CAD MNGON
SUM DU RTOGS PA'I GANG ZAG YIN DGOS PA'I PHYIR, DES NA RANG LUGS
LA, MTHAR GNAS SNYOMS 'JUG DGU LA SNYOMS PAR 'JUG NUS PA'I NUS
PA THOB PA'I SANGS RGYAS KYI YE

SHES DE YE SHES CHOS SKU YIN PA LUNG DE'I DON YIN PA'I PHYIR, DE
LTAR GSER 'PHRENG LAS BSHAD PA'I PHYIR, DES NA YE SHE CHOS SKU
DANG, SANGS RGYAS KYI YE SHES GNYIS DON GCIG YIN NO, ,GZHAN DAG
NA RE, DE DAG GI LTAR NA, ZHES

SOGS KYI SKABS SU, SBYOR BA LA KHA CIG ,KHYAD PAR GSUM LDAN GYI
SANGS RGYAS KYI YE SHES CHOS, SANGS RGYAS KYI SKU MA YIN TE, NGO
BO NYID SKU, LONGS SKU, SPRUL SKU GSUM PO GANG RUNG MA YIN PA'I
PHYIR, KHYAB PA, 'PHAGS PA GROL

SDES SANGS RGYAS KYI SKU LA DE GSUM DU GRANGS NGES PAR KHAS
BLANGS PA'I STENG DU SONG, DES NA 'PHAGS PA GROL SDES YE SHES
CHOS SKU KHAS MI LEN NO, ,ZER NA, DES DE KHAS LEN PAR THAL, DES
KHYAD PAR GSUM LDAN GYI SANGS RGYAS KYI YE SHES

DE; YE SHES CHOS SKUR KHAS LEN PA'I PHYIR TE, DES DE SANGS RGYAS
KYI SKUR KHAS LEN PA'I PHYIR, MA GRUB NA, KHYAD PAR GSUM LDAN
GYI SANGS RGYAS KYI YE SHES CHOS CAN, SANGS RGYAS KYI SKU MA YIN
PAR THAL, NGO BO NYID SKU, LONGS SKU, SPRUL SKU

GSUM PO GANG RUNG MA YIN PA'I PHYIR, ZHES PA'I THAL 'GYUR 'DIS,
'PHAGS PA GROL SDE LA GNOD BYED YANG DAG TU MI 'JUG PAR THAL, DE
DE LA MI 'DOD PA THAL BAR 'PHANGS PA MA YIN PA'I PHYIR TE,
'PHAGS PA GROL SDES THAL 'GYUR DE LA

'DOD LAN 'DEBS PA'I PHYIR, DES KHYAD PAR GSUM LDAN GYI SANGS
RGYAS KYI YE SHES DE, SANGS RGYAS KYI SKUR KHAS MI LEN PA YIN
PA'I PHYIR, RTAGS KHAS, GZHAN YANG, 'PHAGS PA GROL SDES YE SHES
CHOS SKU KHAS LAN PAR THAL, STONG

@11A *, ,PHRAG BRGYA PA'I MDO LAS, GZUGS KYI SKU DANG CHOS KYI
SKU DANG YE SHES KYI SKU MTHONG PAR 'TSAL PAS SHES RAB KYI PHA
ROL TU PHYIN PA LA BSLAB PAR BYA'O, ,ZHES PA'I LUNG 'DI SGRA JI
BZHIN DU KHAS LEN PA'I PHYIR TE, DES STONG

PHRAG BRGYA PA SGRA JI BZHIN DU KHAS LEN PA'I PHYIR, GZHAN YANG,
DES DE KHAS LEN PAR THAL, NYI SNANG LAS, YANG GANG RNAM PA THAMS
CAD DU RNAM PAR DAG PA'I NGO BO NYID KYI CHOS KYI SKU YIN PA'I
ZAG PA MED PA'I CHOS DE RNAMS KYANG GANG ZHIG YIN ZHE NA,

BYANG CHUB PHYOGS MTHUN TSAD MED DANG, ,ZHES DANG, NYI KHRI RNAM
'GREL LAS, GANG YANG RNAM PA THAMS CAD DU RNAM PAR DAG PA'I NGO
BO NYID KYI CHOS KYI SKU ZAG PA MED PA'I CHOS RNAMS GANG ZHE NA,
ZHES BSHAD PA'I PHYIR, GZHAN YANG, DES YE SHES

CHOS SKU KHAS LEN PAR THAL, RGYAN SNANG LAS, RTEN CING 'BREL PAR
'BYUNG BA GANG, ,DE NYID KHYOD KYIS STONG PAR BZHED, ,CES BYA
PA'I TSUL GYIS GNYIS SU MED PA'I YE SHES KYI BDAG NYID CAN GYI
SKU BSTAN PA YIN NO, ,ZHE NA, DE NYID RIGS

PA MTSUNGS PA NYID KYIS LONGS SPYOD RDZOGS PA'I SKU DANG SPRUL
PA'I SKU LANG LOGS SHIG TU BSTAN PAR BYA BA MA YIN PAR 'GYUR RO,
,ZHES 'PHAGS PA GROL SDE'I 'DOD PA BSKYAR NAS DE LA GNOD BYED
'PHEN PA'I GZHUNG YIN PA'I PHYIR, DES NA GZHUNG

'DIS 'PHAGS PA GROL SDES YE SHES CHOS SKU BZHED PAR GSAL BAR
BSTAN PA YIN NO, ,DE LTAR MA YIN NA 'PHAGS PA GROL SDE CHOS CAN,
THEG CHEN 'PHAGS PA MA YIN PAR THAL, SKYABS GNAS YANG DAG LA THE
TSOM ZA BA'I LOG LTA

MNGON GYUR PA RGYUD LDAN GYI GANG ZAG YIN PA'I PHYIR, YE SHES
CHOS SKU SKYABS GNAS YANG DAG MA YIN PAR 'DZIN PA'I LOG LTA
MNGON GYUR BA RGYUD LDAN GYI GANG ZAG YIN PA'I PHYIR TE, DES YE
SHES CHOS SKU SKYABS GNAS YANG DAG TU KHAS MI LEN

@11B PA'I PHYIR, RTAGS KHAS, KHA CIG ,'PHAGS PA GROL SDES, YE
SHES CHOS SKU KHAS MI LEN PAR THAL, DES MNGON PAR RTOGS PA
BRGYAD KYI RNAM GZHAG KHAS MI LEN PA'I PHYIR TE, NYI KHRI'I RNAM
'GREL LAS, MNGON RTOGS BDAG NYID BDUN YIN PHYIR,,

SHES RAB PHA ROL PHYIN CES BYA, ,SHES BSHAD PA'I PHYIR NA MA
KHYAB STE, DE'I DON NI, 'PHAGS PA GROL SDES MNGON RTOGS RGYAN
GYI, BSTAN BYA'I GTZO BOR GYUR PA'I MNGON RTOGS DE LA MKHYEN PA
GSUM DANG SBYOR BA BZHI STE BDUN DU GRANGS NGES SHING SKABS

BRGYAD PA'I BSTAN BYA'I GTZO BOR GYUR PA'I MNGON RTOGS MED PAR
ZHAL GYIS ZHES PA'I DON YIN PA'I PHYIR, GZHUNG 'DI'I DON LA
MKHAS PA KHA CIG ,KHYAD PAR GSUM LDAN GYI SANGS RGYAS KYI YE
SHES CHOS CAN, SKABS BRGYAD PA'I BSTAN BYA'I

GTZO BOR GYUR PA'I SANGS RGYAS KYI SKUS MA BSDUS PAR THAL, DE
'DRA'I SANGS RGYAS KYI SKU DE LA NGO BO NYID SKU, LONGS SKU,
SPRUL SKU GSUM DU GRANGS NGES PA GANG ZHIG ,DE NGO BO NYID SKUS
KYANG MA BSDUS, GZHAN GNYIS RE RE NAS KYANG MA BSDUS

PA'I PHYIR, ZHES PA'I DON YIN ZHING, DES NA 'PHAGS SENG GNYIS
KAS GRANGS NGES LA RTZOD PA YIN TE, 'PHAGS PAS SKABS BRGYAD PA'I
BSTAN BYA'I GTZO BOR GYUR PA'I SANGS RGYAS KYI SKU DE LA, DE
GSUM DU GRANGS NGES PAR BZHED, SLOB

DPON GYIS DE LTAR MI BZHED PA'I PHYIR, 'PHAGS SENG GNYIS SANGS
RGYAS KYI SKU LA GSUM DU GRANGS NGES MI NGES MI RTZOD DE, ,DE
GNYIS KYIS SANGS RGYAS KYI SKU LA DE GSUM DU GRANGS MA NGES PAR
BZHED PA'I PHYIR TE, 'PHAGS PAS DE LTAR

BZHED PA GANG ZHIG ,SLOB DPON GYIS DE LTAR BZHED PA'I PHYIR,
DANG PO GRUB STE, 'PHAGS PAS YE SHES CHOS SKU ZHAL GYIS BZHES
PA'I PHYIR ZHES GSUNGS NA, 'O NA, KHYAD PAR GSUM LDAN GYI SANGS
RGYAS KYI YE SHES CHOS CAN, SKABS BRGYAD

@12A *, ,PA'I BSTAN BYA'I GTZO BOR GYUR PA'I SANGS RGYAS KYI
SKUS MA BSDUS PAR THAL, DE LA NGO BO NYID SKU, LONGS SKU, SPRUL
SKU GSUM DU GRANGS NGES PA GANG ZHIG ,DE DE GSUM PO GANG RUNG GI
SA MA BSDUS PA'I PHYIR ZHES PA'I THAL 'GYUR

'DI LA 'PHAGS PA GROL SDES LAN DON MTHUN ZHIG MI THEBS PAR THAL,
THAL 'GYUR 'DI GZHUNG 'DI'I SKABS NAS BSTAN PA'I THAL 'GYUR GANG
ZHIG ,'PHAGS PA GROL SDE GZHUNG 'DI'I PHYOGS SNGA SMRA BA PO YIN
PA'I PHYIR, 'DOD NA,

DES DE THEBS PAR THAL, DES DE LA RTAGS MA GRUB KYI LAN DON MTHUN
ZHIG THEBS PA'I PHYIR TE, KHYAD PAR GSUM LDAN GYI SANGS RGYAS
KYI YE SHES DE, NGO BO NYID SKUS BSDUS PA GANG ZHIG ,'PHAGS PA
GREL SDES DE LTAR BSDUS PAR ZHAL

GYIS BZHES PA'I PHYIR, DANG PO GRUB STE, SANGS RGYAS KYI SKU
THAMS CAD SKU GSUM DU 'DU BA'I PHYIR TE, DE LTAR YANG RNAM BSHAD
LAS BSHAD PA'I PHYIR, RANG LUGS LA, GZHUNG 'DI'I PHYOGS SNGA
SMRA BA PO 'PHAGS PA GROL SDE DANG DE'I RJES 'BRANG

RNAMS KYIS SANGS RGYAS KYI SKU LA, NGO BO NYID SKU, LONGS SKU,
SPRUL SKU GSUM DU GRANGS NGES PAR BZHED, DE 'GOG PAR BYED PA LA
GZHUNG 'DI GSUNGS, GZHUNG 'DI'I DON NI, KHYAD PAR GSUM LDAN GYI
SANGS RGYAS KYI YE SHES DE SANGS RGYAS

KYI SKU MA YIN PAR THAL, SANGS RGYAS KYI SKU LA, NGO BO NYID
SKU, LONGS SKU, SPRUL SKU GSUM DU GRANGS NGES PA GANG ZHIG ,DE
DE GSUM PO GANG RUNG MA YIN PA'I PHYIR, ZHES PA'I DON YIN ZHING,
DES NA 'PHAGS SENG GNYIS KAS GRANGS NGES

LA RTZOD PA YIN TE, 'PHAGS PA GROL SDES SANGS RGYAS KYI SKU LA,
NGO BO NYID SKU, LONGS SKU, SPRUL SKU GSUM DU GRANGS NGES PAR
BZHED, SLOB DPON GYIS DE LTAR MI BZHED PA'I PHYIR, DANG PO GRUB
STE, NYI SNANG LAS, DE NI CHOS KYI SKU BRJOD

@12B PAR BYA BA YIN LA, DE YANG RNAM PA GSUM DU RIG PAR BYA STE,
NGO BO NYID KYI SKU LONGS SPYOD RDZOGS PA'I SKU, SPRUL PA'I
SKU'O, ,ZHES BSHAD PA'I PHYIR, GNYIS PA GRUB STE, 'GREL PAR, DE
YANG NGO BO NYID KYI SKU LA SOGS PA'I DBYE BAS RNAM PA

BZHI YIN PAS, ZHES BSHAD PA'I PHYIR, BYAS PA LA KHO NA RE,
'PHAGS SENG GNYIS KAS GRANGS NGES LA MI RTZOD PAR THAL, 'PHAGS
PAS SANGS RGYAS KYI SKU LA, NGO BO NYID KYI SKU, LONGS SKU,
SPRUL SKU GSUM DU GRANGS NGES PAR

BZHED PA GANG ZHIG ,SLOB DPON GYIS DE LTAR BZHED PAR BSHAD PA'I
PHYIR, GNYIS PA GRUB STE, RGYUD BLA MA LAS, DE DBYE ZAB DANG
RGYA CHE DANG, ,BDAG NYID CHEN PO YON TAN GYI, ,CHOS KYI RAB
DBYE RANG BZHIN LA, ,SOGS PA'I SKU GSUM

DAG GIS 'JUG ,CES DANG, MDO SDE RGYAN LAS, SKU GSUM DAG GIS
SANGS RGYAS KYI, ,SKU BSDUS PAR NI SHES BYA STE, ,ZHES BSHAD PA
SLOB DPON SENG GE BZANG POS SGRA JI BZHIN DU KHAS LEN PA'I PHYIR
DANG, RGYAN SNANG LAS, RNAM PA

KUN GYI MCHOG TU GYUR PA'I SKU NI GSUM PO NGES PAR THOB PAR SHOG
,CES BSHAD PA'I PHYIR NA MA KHYAB STE, LUNG DANG PO GNYIS KYI
DON SANGS RGYAS KYI SKU GSUM DU 'DUS, ZHES PA'I DON YIN ZHING,
LUNG PHYI MA'I DON SANGS RGYAS KYI SKU THAMS

CAD SKU GSUM DU 'DUS PAR SLOB DPON SENG BZANG GIS ZHAL GYIS
BZHES PA'I DON YIN PA'I PHYIR TE, RNAM BSHAD LAS, ZAG PA MED
PA'I YE SHES STE TSAN NYI SHU RTZA GCIG GIS BSDUS PA'I YE SHES
CHOS KYI SKU NI, SNGAGS KYI PHYOGS

NAS KYANG SKU BZHIR GSUNGS LA, RGYAL BA'I SRAS PO SENG GI BZANG
POS KYANG SKU BZHI PAR MDZAD PA NI DBYE BA SDU TZAM YIN GYI, SKU
GSUM DU MA 'DUS PAR BZHED PA NI MA YIN NO, ,ZHES BSHAD PA'I
PHYIR, BYAS PA LA KHO NA RE, SANGS RGYAS KYI

@13A *, ,SKU THAMS CAD SKU GSUM DU MA 'DUS PAR THAL, YE SHES
CHOS SKU DE SANGS RGYAS KYI SKU GANG ZHIG ,DE SKU DE GSUM PO
GANG RUNG MA YIN PA'I PHYIR NA MA KHYAB STE, 'O NA, SANGS RGYAS
KYI SKU THAMS CAD SKU BZHIR MA 'DUS PAR THAL,

LONGS SKU'I SEN MO ZANGS MDOG DE SANGS RGYAS KYI SKU GANG ZHIG
,DE SKU BZHI PO GANG RUNG MA YIN PA'I PHYIR, KHYAB PA 'GRIG
,YANG KHO NA RE, 'PHAGS PA GROL SDE'I RGYUD KYI SANGS RGYAS KYI
SKU LA GSUM DU GRANGS NGES PAR 'DZIN PA'I BLO LOG SHES

YIN PAR THAL, 'PHAGS PAS DE LTAR BZHED PA GANG ZHIG ,SANGS RGYAS
KYI SKU LA DE GSUM DU GRANGS MA NGES PA'I PHYIR ZER NA MA KHYAB,
'DOD NA, DE SPANG BYA KUN BTAGS YIN PAR THAL LO, ,'DOD NA, DE'I
RGYUD LA MTHONG SPANG YOD PAR THAL LO, ,

'DOD MI NUS TE, DES MTHONG SPANG SPANGS PA'I PHYIR TE, DES THEG
CHEN GYI MTHONG LAM RNAM GROL LAM THOB PA'I PHYIR TE, DES MTHONG
LAM THOB PA GANG ZHIG ,DES DE THOB NA, DES DE THOB DGOS PA'I
PHYIR, DANG PO GRUB STE, DE 'PHAGS PA YIN PA'I

PHYIR; 'PHAGS PA'I KHONGS SU GTOGS PA YI, RNAM PAR GROL BA ZHES
BYAS KYANG, ,ZHES BSHAD PA'I PHYIR, MA KHYAB 'TSAMS LA, SEMS MI
'GOD PA NYID LA SOGS, ZHES SOGS KYI GZHUNG 'DIS PHYI NANG GI
YONGS 'DZIN GNYIS KA

DNGOS SU BSTAN PAR 'DZIN PA'I 'PHAGS PA GROL SDE'I RGYUD KYI BLO
DE LOG SHES YIN PAR THAL, 'PHAGS PAS DE LTAR BZHES PA GANG ZHIG
,GZHUNG 'DIS DE LTAR MA BSTAN PA'I PHYIR, KHYAB PA KHAS, BYANG
SEMS TSOGS LAM PA'I RGYUD KYI RANG NYID

DANG SEMS CAN THAMS CAD DUS MNYAM DU SANGS RGYA BAR 'DOD PA'I
BLO DE LOG SHES YIN PAR THAL, DE'I RGYUD LA DE 'DRA'I BLO YOD PA
GANG ZHIG ,DE DANG SEMS CAN THAMS CAD DUS MNYAM DU SANGS RGYA BA
MA YIN PA'I PHYIR, KHYAB PA 'GRIG DANG PO GRUB

@13B STE; DE'I RGYUD LA MNYAN PA LTA BU'I SEMS BSKYED YOD PA'I
PHYIR, 'DOD NA, DE'I RGYUD KYI DE 'DRA'I SEMS BSKYED DE LOG SHES
YIN PAR THAL LO, ,'DOD MI NUS TE, THAR LAM YIN PA'I PHYIR, RONG
d'IKA PA NA RE, SLOB DPON GYIS SANGS RGYAS KYI SKU LA BZHIR

GRANGS NGES PAR 'SHAD PA NI MKHAN PO YANG DAG RNAM SNAD MDZAD
KYI BZHED PA BSKYAR BA YIN GYI SLOB DPON GYI BZHED PA NI MA YIN
NO, ,ZER NA, 'GREL PAR DE YANG NGO BO NYID KYI SKU LA SOGS PA'I
DBYE BAS RNAM PA BZHI YIN PAS ZHES DANG, DE LTAR

SKU DANG PO BSTAN NAS GNYIS PA, CHOS KYI SKU SPROS PA MED PA'I
BDAG NYID, CES DANG, DE LTAR SKU GNYIS PA BSTAN NAS GSUM PA
LONGS SPYOD RDZOGS PA'I SKU, ZHES DANG, DE LTA SKU GSUM PA BSTAN
NAS BZHI PA SPRUL PA'I SKU ZHES PA'I GZHUNG 'DI

SLOB DPON GYI RANG GZHUNG MA YIN PAR THAL, DAM BCA' 'THAD PA'I
PHYIR, 'DOD NA, SKABS BRGYAD PA'I 'GREL PA SLOB DPON GYI RANG
GZHUNG MA YIN PAR THAL LO, ,'DOD NA, 'GREL PA DON GSAL SLOB DPON
GYI RANG GZHUNG MA YIN PAR THAL LO, ,KHA CIG,

GZHAN DAG NA RE, ZHES SOGS KYI SKABS NAS BSTAN PA'I THAL 'GYUR
DE 'PHAGS PA GROL SDE LA GNOD BYED YANG DAG TU 'JUG PAR THAL,
'PHAGS PA GROL SDE GZHUNG DE'I PHYOGS SNGA SMRA BA PO YIN PA
GANG ZHIG GZHUNG DES THAL 'GYUR YANG DAG CIG

BSTAN PA'I PHYIR, 'DOD NA, DE LA GNOD BYE YANG DAG TU 'JUG PA'I
THAL 'GYUR YANG DAG YOD PAR THAL LO, ,'DOD MI NUS TE, DE CHOS
MTHUN GYI RGOL BAS TSAR GCOD MI NUS PA'I PHYIR TE, DE THEG CHEN
'PHAGS PA YIN PA'I PHYIR, ZER NA THAL

'GYUR DE 'PHAGS PA GROL SDE RJES 'BRANG RNAMS LA THAL 'GYUR YANG
DAG TU SONG BAR KHAS BLANG DGOS BSAM SNYAM MO,, ` ,,MTSAN NI SUM
CU RTZA GNYIS DANG, ,ZHES SOGS KYI SKABS SU GNYIS LAS, DANG PO
NI, NGES PA LNGA LDAN GYI GZUGS SKU

@14A *, ,MTHAR THUG CHOS CAN, LONGS SKU'I MTSAN NYID YIN TE,
DE'I 'JOG BYED YIN PA'I PHYIR, GNYIS PA LA DGAG GZHAG SPONG GSUM
LAS, DANG PO NI, KHA CIG, NGES PA LDAN LDAN GYI GZUGS SKU LONGS
SKU'I MTSAN NYID, DE DANG MI LDAN PA'I

GZUGS SKU SPRUL SKU'I MTAN NYID ZER NA, LONGS SPRUL GNYIS KA
CHOS CAN, LONGS SKU YIN PAR THAL, MTAN NYID DE'I PHYIR, DER
THAL, NGES PA LNGA DANG LDAN PA GANG ZHIG, GZUGS SKU YIN PA'I
PHYIR, DANG PO MA GRUB NA, DE CHOS CAN, SPRUL SKU YIN

PAR THAL, MTSAN NYID GNYIS PA DE'I PHYIR TE, DE DANG MI LDAN PA
GANG ZHIG ,GZUGS SKU YIN PA'I PHYIR, RANG LUGS LA, NGES PA LNGA
LDAN GYI GZUGS SKU MTHAR THUG ,LONGS SKU'I MTSAN NYID, NGES PA
LNGA YANG YOD DE, GNAS NGES PA

'OG MIN STUG PO BKOD PA KHO NAR BZHUGS PA, CHOS NGES PA THEG PA
CHEN PO'I CHOS 'BA' ZHIG GSUNG PA, 'KHOR NGES PA BYANG SEMS
'PHAGS PA SHA STAG GIS BSKOR BA, SKU NGES PA MTSAN DPE GSAL
RDZOGS KYIS SPRAS PA, DUS NGES PA

JI SRID 'KHOR BA MA STONG GI BAR DU BZHUGS PA YIN PA'I PHYIR,
RTZOD PA SPONG BA LA KHO NA RE, LONGS SKU'I YID KYI RNAM PAR
SHES PA CHOS CAN, MTSAN NYID DER THAL, LONGS SKU YIN PA'I PHYIR
TE, DE'I NGA YIN PA'I PHYIR NA MA KHYAB, MA GRUB NA, DER THAL,

DE LONGS SKU'I MTSAN GZHI YIN PA'I PHYIR TE, GANG ZAG GI YID KYI
RNAM PAR SHES PA GANG ZAG YIN PA'I PHYIR TE, RTOG GE 'BAR BA
LAS, KHO BO CAG RNAM PAR SHES PA LA THA SNYAD DU BDAG GI SGRAS
DNGOS SU 'DOGS TE 'DI LTAR RNAM PAR SHES

PA NI YANG SRID PAR SKYE BA LEN PA'I PHYIR BDAG YIN NO, ,ZHES
BSHAD PA'I PHYIR, RTZA BAR 'DOD NA, DE CHOS CAN, KHYOD KYI 'KHOR
DU GYUR PA'I BYANG 'PHAGS YOD PAR THAL LO, ,'DOD NA, DE CHOS
CAN, KHYOD MNGON SUM DU RTOGS

@14B PA'I BYANG 'PHAGS YOD PAR THAL LO, ,'DOD MI NUS TE, KHYOD
SANGS RGYAS 'PHAGS PA NANG PHAN TSUN KHO NA'I MNGON SUM GYI
SBYOD YUL YIN PA'I PHYIR TE, YE SHES CHOS SKU YIN PA'I PHYIR,
YANG KHA CIG, GANG ZAG GI BDAG MED CHOS CAN, ,

LONGS SKU YIN PAR THAL, NGES PA LNGA LDAN GYI GZUGS SKU MTHAR
THUG YIN PA'I PHYIR, MA GRUB NA, NGES PA LNGA LDAN GYI GZUGS SKU
CHOS CAN, MTHAR THUG YIN PAR THAL, SBYOR BZHI BSGOMS STOBS KYIS
THOB PA'I 'BRAS BU MTHAR THUG

YIN PA'I PHYIR NA CHOS CAN SKYON CAN GYIS LAN THOB SO, ,MA GRUB
NA, DER THAL, 'BRUS BU CHOS SKU YIN PA'I PHYIR, KHA CIG ,SEMS
CAN THAMS CAD SANGS RGYAS PA'I DUS KYI LONGS SKU CHOS CAN, MTSAN
NYID DER THAL, LONGS SKU

YIN PA'I PHYIR, 'DOD NA, DE CHOS CAN, 'KHOR NGES PA BYANG SEMS
'PHAGS PA SHA STAG GIS BSKOR BAR THAL LO, ,'DOD NA, DE'I DUS SU
SEMS CAN YOD PAR THAL, DE'I DUS SU BYANG SEMS 'PHAGS PA YOD PA'I
PHYIR TE, DE'I DUS

SU LONGS SKU'I 'KHOR DU BYUNG BA'I BYANG SEMS 'PHAGS PA YOD PA'I
PHYIR NA MA KHYAB, KHA CIG ,DE RING GI DUS KYI LONGS SKU CHOS
CAN, DUS NGES PA JI SRID 'KHOR BA MA STONG GI BAR DU BZHUGS PAR
THAL, LONGS SKU YIN PA'I PHYIR, 'DOD NA, DE CHOS

CAN; SANG GI DUS SU BZHUGS PAR THAL LO ZER NA MA KHYAB, KHA CIG
,LONGS SKU BZHUGS PA'I GNAS 'OG MIN DE, GNAS GTZANG LNGA'I NANG
TSAN GYI 'OG MIN YIN ZER NA, DE MA YIN PAR THAL, DE'I NANG TSAN
DU GYUR PA'I 'OG MIN GYI

RTEN CAN GYI PHYIR MI 'ONG YOD PA GANG ZHIG, GCIG SHOS NA THEG
DMAN GANG ZAG MED PA'I PHYIR, DES NA LONGS SKU BZHUGS PA'I GNAS
'OG MIN STAG PO BKOD PA DE GNAS GTZANG LNGA'I NANG TSAN GYI 'OG
MIN GYI STENG DU GRONG LAS

@15A *, ,DGON PA'I TSUL DU YOD PAR BSHAD DO, ,GANG GIS SRID PA
JI SRID PAR, ,ZHES SOGS KYIS SKABS SU GNYIS LAS, DANG PO NI,
SPRUL SKU'I RGYUN CHAD PA'I DUS MI SRID DE, 'KHOR BA JI SRID
GNAS KYI BAR DU MDZAD PA BCU GNYIS

KYI TSUL BSTAN PA'I SPRUL SKU RGYUN MI 'CHAD DU 'BYUNG BA YIN
PA'I PHYIR, GNYIS PA LA, NGES PA LNGA DANG MI LDAN PAS RAB TU
BYE BA'I MTHAR THUG GI GZUGS SKU SPRUL SKU'I MTSAN NYID, DE LA
DBYE NA, BZO PO SPRUL SKU, SKYE BA SPRUL SKU, BYANG CHUB CHEN

PO'I SPRUL SKU DANG GSUM LAS, DANG PO NI, STON PAS BZO BO BISHVA
KA RMAR SPRUL PA'I SPRUL SKU LTA BU, GNYIS PA NI, STON PA RI
DVAGS RU RUR SPRUL PA'I SPRUL SKU LTA BU, GSUM PA NI, BDAG CAG
GI STON PA SH'A KYA THUB PA LTA BU, DE YANG YIN TE,

MDO SDE RGYAN LAS, BZO DANG SKYE BA BYANG CHUB CHE, ,MYA NGAN
'DA' PAR RTAG STON PA, ,SANGS RGYAS SPRUL PA'I SKU DE NI, ,RNAM
PAR GROL BA'I THABS CHEN PO, ,ZHES BSHAD PA'I PHYIR, RTZOD PA
SPONG BA LA, KHO NA RE, BYANG SEMS RGYUN MTHA' BAS SPRUL PA'I

SPRUL SKU CHOS CAN, MTSAN NYID DER THAL, MTSON BYA DE'I PHYIR,
DE YOD PA'I PHYIR NA MA KHYAB, MA GRUB NA, DER THAL, 'JUG PA
LAS, BA SPU'I KHUNG BUR BYANG CHUB SEMS RNAMS DANG, ,LHAN CIG
RDZOGS SANGS RGYAS SKU BGRANG 'DAS DANG, ,DE BZHIN LHA DANG

LHA MIN MI DAG KYANG, ,SKAD CIG SKAD CIG LA NI STON PAR NUS,
,ZHES BSHAD PA'I PHYIR, KHA CIG , STON PA RI BONG DU SPRUL PA'
RI BONG DE RI BONG YIN ZER NA, DE'I GZUGS DE RI BONG GI GZUGS
YIN PAR THAL, DAM BCA' 'THAD PA'I PHYIR,

'DOD MI NUS TE, SANGS RGYAS KYI SKU YIN PA'I PHYIR, BYAS PA LA
KHO NA RE, DE RI BONG YIN PAR THAL, DE MIR SPRUL PA'I MI DE MI
YIN PA'I PHYIR NA MA KHYAB STE, 'O NA, RI BONG DANG SANGS RGYAS
KYI GZHI MTHUN YOD PAR THAL, MI DANG SANGS RGYAS KYI

@15B GZHI MTHUN YOD PA'I PHYIR, KHYAB PA 'GRIG ,GZHAN YANG, STON
PA CHUR SPRUL PA'I CHU DE CHU YIN PAR THAL, DES RI BONG DU SPRUL
PA'I RI BONG DE RI BONG YIN PA'I PHYIR, RTAGS KHAS, KHA CIG
,SPRUL SKU SANGS RGYAS MA YIN TE, RDO RJE GCOD PA'I MDO LAS,

GANG DAG NGA LA GZUGS SU MTHONG, ,GANG DAG NGA LA SGRAR SHES BA,
,LOG PA'I LAM DU ZHUGS PA YI, ,SKYE BO DE DAG NGA MI MTHONG,
,ZHES BSHAD PA'I PHYIR, ZER NA MI 'THAD DE, DE LTAR KHAS LEN NA,
MDO DE GSUNG BA PO SANGS RGYAS MA YIN PAR KHAS

LEN DGOS PA'I PHYIR, KHA CIG ,SPRUL SKU SANGS RGYAS MA YIN PAR
THAL, DE SANGS RGYAS KYI GZUGS BRNYAN YIN PA'I PHYIR TE, BE
d'URYA'I SA GZHI GTZANG MA LA, ,BRGYA BYIN GYI LUS KYI GZUGS
BRNYAN SHAR BA DE, BRGYA BYIN GYI GZUGS BRNYAN YIN PA

BZHIN DU SPRUL SKU SANGS RGYAS KYI GZUGS BRNYAN YIN PA'I PHYIR
TE, RGYUD BA MA LAS, JI LTAR BEEd'URYA'I SA GZHI GTZANG MA LA,
,LHA DBANG LUS KYI GZUGS BRNYAN 'CHAR BA LTAR, ,DE BZHIN 'GRO
SEMS SA GZHI GTZANG MA LA, ,THUB PA'I DBANG PO'I SKU YI

GZUGS BRNYAN 'CHAR, ,ZHES BSHAD PA'I PHYIR NA, MA KHYAB STE,
LUNG DE'I DON BEE d'URYA'I SA GZHI GTZANG MA LA BRGYA BYIN GYI
LUS KYI GZUGS BRNYAN 'CHAR BA BZHIN DU GA DUL BYA LAS DAG PA'I
NGOR SANGS RGYAS KYI SPRUL SKU SNANG ZHES PA'I DON YIN

PA'I PHYIR, YANG KHO NA RE, MCHOG GI SPRUL SKU'I SKU DNGOS KYI
GDUL BYA YIN NA, GDUL BYA LAS DAG PA YIN DGOS PAR THAL, MCHOG GI
SPRUL SKU DE SO SO'I SKYE BO LAS DAG YAN CHAD KYI MNGON SUM GYI
SPYOD YUL YIN PA'I PHYIR, 'DOD NA, DGE SLONG LHAS

BYIN CHOS CAN, DER THAL, DE'I PHYIR, 'DOD NA, LAS MA DAG PA'I
GDUL BYA MED PAR THAL, 'DOD PA'I PHYIR NA MA KHYAB, ,DE BZHIN
'KHOR BA JI SRID 'DI'I, ,ZHES SOGS KYI SKABS SU, ,MTHA' DPYAD PA
LA KHA CIG ,YE SHES CHOS SKUS BDAG RKYEN

@16A *, ,BYAS PA LA BRTEN NAS BYUNG BA'I RNAM DKAR GYI YON TAN
DE, YE SHES CHOS SKU'I PHRIN LAS KYI MTSAN NYID ZER NA, RNAM
MKHYEN CHOS CAN, MTSAN NYID DER THAL, MTSON BYA DE'I PHYIR, 'DOD
MI NUS TE, DE DANG DUS MNYAM YIN PA'I PHYIR, KHA

CIG ,RANG RGYU YE SHES CHOS SKUS BDAG RKYEN BYAS PA LA BRTEN NAS
BYUNG BA'I RNAM DKAR GYI YON TAN DE DE'I MTSAN NYID ZER NA, RNAM
MKHYEN CHOS CAN, KHYOD KYI RGYU YE SHES CHOS SKUS BDAG RKYEN
BYAS PA LA BRTEN NAS BYUNG BA'I RNAM DKAR GYI YON TAN MA

YIN PAR THAL, KHYOD KYI RGYUR GYUR PA'I LUNG MA BSTAN YOD PA'I
PHYIR, 'DOD NA, DE CHOS CAN, RANG RGYU YE SHES CHOS SKUS BDAG
RKYEN BYAS PA LA BRTEN NAS BYUNG BA'I RNAM DKAR GYI YON TAN YIN
PAR THAL, YE SHES CHOS SKU'I PHRIN LAS YIN PA'I PHYIR,

KHYAB PA KHAS, RANG LUGS LA, RANG GI RGYUR GYUR PA'I YE SHES
CHOS SKUS BDAG RKYEN BYAS PA LA BRTEN NAS BYUNG BA'I RNAM DKAR
GYI YON TAN DE, YE SHES CHOS SKU'I PHRIN LAS KYI MTSAN NYID, DE
LA DBYE NA, BYA BA YUL LA YOD PA'I PHRIN LAS DANG KHYED

PA PO LA YOD PA'I PHRIN LAS GNYIS LAS, DANG PO NI, GDUL BYA'I
RGYUD KYI DGE BA LTA BU LA BYED, GNYIS PA NI, SANGS RGYAS 'PHAGS
PA'I RGYUD KYI DGE BA LTA BU LA BYED, ,DE LA RGYAS PAR DBYE NA
NYER BDUN YOD DE, GDUL BYA LAM GYI RTEN LA 'GOD

PA'I PHRIN LAS NAS, DE LAM GYI 'BRAS BU LA 'GOD PA'I PHRIN LAS
KYI BAR NYER BDUN YOD PA'I PHYIR, BYAS PA LA KHO NA RE, SANGS
RGYAS 'PHAGS PA'I RGYUD KYI 'GOG BDEN CHOS CAN, MTSAN NYID DER
THAL, MTSON BYA DE'I PHYIR, DER THAL, BYED PA

PO LA YOD PA'I PHRIN LAS YIN PA'I PHYIR TE, SANGS RGYAS 'PHAGS
PA RANG RGYUD KYIS BSDUS PA'I 'GOG LAM GANG RUNG YIN PA'I PHYIR
NA MA KHYAB, 'DOD NA, DGE BA YIN PAR THAL, RNAM DKAR GYI YON TAN
YIN PA'I PHYIR, 'DOD NA, 'DUS

@16B BYAS YIN PAR THAL, DGE BA YIN PA'I PHYIR, KHA CIG ,NYAN
THOS DGRA BCOM PA'I RGYUD KYI 'GOG BDEN CHOS CAN, MTSAN NYID DER
THAL, MTSON BYA DE'I PHYIR, MA GRUB NA, DER THAL, BYA BA YUL LA
YOD PA'I PHRIN LAS YIN PA'I PHYIR, DER THAL,

GDUL BYA'I RGYUD KYIS BSDUS PA'I 'GOGS LAM GANG RUNG YIN PA'I
PHYIR NA MA KHYAB, YANG KHA CIG ,SANGS RGYAS CHOS CAN, SANGS
RGYAS KYI PHRIN LAS YIN PAR THAL, YE SHES CHOS SKU'I PHRIN LAS
YIN PA'I PHYIR TE, MTSAN NYID DE'I PHYIR, DGE

BA YIN PA'I PHYIR TE, DON DAM PA'I DGE BA YIN PA'I PHYIR NA MA
KHYAB, 'DOD NA, SANGS RGYAS CHOS CAN, SANGS RGYAS DANG THA DAD
YIN PAR THAL, SANGS RGYAS KYI PHRIN LAS YIN PA'I PHYIR, BYAS PA
LA KHO NA RE, YE SHES CHOS SKU'I PHRIN

LAS YIN NA, YE SHES CHOS SKU DANG THA DAD YIN DGOS PAR THAL,
SANGS RGYAS LA DE'I PHYIR NA MA KHYAB, 'DOD NA, YE SHES CHOS SKU
CHOS CAN, DER THAL, DE'I PHYIR, SBYOR BA 'GOD PA LA, 'PHAGS PAS
BZHED PA LTAR NA, SPRUL SKU'I

PHRIN LAS RGYUN 'CHAD PA'I DUS MI SRID DE, SPRUL SKU RGYUN CHAD
PA'I DUS MI SRID PA'I PHYIR, SLOB DPON GYI BZHED PA LTAR NA, YE
SHES CHOS SKU'I PHRIN LAS RGYUN 'CHAD PA'I DUS MI SRID DE, YE
SHES CHOS SKU RGYUN 'CHAD PA'I

DUS MI SRID PA'I PHYIR, RJE BTZUN CHOS KYI RGYAL MTSAN DPAL
BZANG PO'I GSUNG ZIN BRIS SU BKOD PA LEGS BSHAD GSER GYI PHRENG
BA ZHES BYA BA LAS, SKABS BRGYAD PA'I MTHA' DPYOD BSHAD ZIN TO,,
,,

SHER PHYIN MAN NGAG SNYING PO'I DKA' BA'I GNAD, ,LUNG RIGS LAM
NAS DRANGS TE MA NOR BAR, ,GSAL MDZAD CHOS KYI RGYAL MTSAN DE'I
BZHED SROL, ,BRGYUD 'DZIN DANG BCAS BSKAL BRGYAR DANG RGYAS
SHOG,

@17A *, ,RNAM GROL ZHI BA'I RGYA MTSOR RO GCIG TU, ,GZHOL BA'I
MTHA' YAS CHOS TSUL LA 'BAB KLUNG, ,TSIG GI GZEGS MA RES KYANG
DUG GSUM GYI, ,DRI MA YONGS 'KHRUD LEGS BSHAD BDUD RTZI

'DI, ;DPAR DU BSKRUN PA'I RNAM DKAR PHUNG PO'I MTHUS, ,YANG DAG
CHOS KYI SGO MO STONG PHRAG BRGYA, ,GDANGS TE RGYUD LNGA'I 'GRO
BA MA LUS PA, ,NGES LEGS NOR BU'I MDZOD LA DBANG 'BYOR SHOG, BOD
RGYAL LO 2115

RAB BYUNG BCU BDUN PA'I SA 'BRUG LOR SER BYES DPE MDZOD KHANG
NAS 'GRO GRON GTANG STE DPAR DU BSKRUN PA'O, ,SH'AKYA'I DGE
SBYONG CHOS SMRA BA NGAG DBANG BLO BZANG BSTAN 'DZIN RGYA MTSOS
SBYAR BA'O,, ,,DPAR 'DI SER BYES GRVA TSANG

DU BZHUGS,