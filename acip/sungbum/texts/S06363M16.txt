` (BDUD RTZI RIL BU BSGRUB TSUL BZHUGS,,) ` NA MO GU RU MANYDZU GHO sh'A YA, BLA
MA

MCHOG DANG DBYER MED DUS KYI DGRAR, ,GUS PAS BTUD NAS SHA DANG
MDUD RTZI LNGA, ,BSANG SBYANG BSKYED CING BYIN GYIS BRLABS NAS
NI, ,MCHOG MTHUN DNGOS GRUB GSAL ZHING 'GUGS TSUL BRJOD, ,DE
YANG RTZA LTUNG

RNAM BSHAD DNGOS GRUB SA MA LAS, BZA' BA'I DAM TSIG SHA LNGA
DANG BDUD RTZI LNGA BSTEN DGOS PAR RNAL 'BYOR BLA MED KYI SKABS
SU GSUNGS PA RNAMS LA GRUB NA LAS DANG PO BAS RI LU BYAS NAS NYI
MA RE RE BZHIN BSTEN

PAR GSUNGS PA LTAR BYA LA, ZHES DANG, SGRUB THABS ZA MA TOG DANG
BDUD LAS RNAM RGYAL GNYIS LAS KYANG, BDUD RTZI RIL BU KHA DAG
PAR BYAS, ,ZHES GSUNGS PA LTAR, RNAL 'BYOR BLA MED KYI SGRUB

PA PO RNAMS KYIS BZA' BA'I DAM TSIG BSTEN PA DANG, LUS KYI KHAMS
RGYAS PA DANG, BLA MA DANG DKYIL 'KHOR GYI LHA TSOGS MCHOD PAS
MNYES PAR BYED PA SOGS KYI PHYIR DU BDUD RTZI RIL BU NI SHIN TU
DGOS GAL CHE BAS

NA; 'DIR DE'I BSGRUB TSUL BSHAD PA LA LNGA, GANG GIS SGRUB PA'I
RTEN, GANG DU BSGRUB PA'I GNAS, GANG BSGRUB PA'I RDZAS, NYING
KHU BSDUS TE G-YAR KHRAL DU SBYAR BA'O, , ` BDUD RTZI YON NO,
DANG PO GANG GIS SGRUB PA'I RTEN NI,

@026B 'DIR BSGRUB PAR BYA BA'I RI LU NI, 'DUS PA'I BSHAD RGYUD
LHA MO BZHIS ZHUS LAS GSUNGS PA'I DNGOS GRUB 'BRING GRUB PA CHEN
PO BRGYAD KYI DANG PO RI LU'I DNGOS GRUB BSGRUB TSUL DE YIN PAS
DE NYID SGRUB PA PO DE LAM MTHUN MONG BAS RGYUD

LEGS PAR SBYANGS TE DBANG BSKUR BA RNAM PAR DAG PA THOB CING,
DAM TSIG DANG SDOM PA LA GCES SPRAS SU BYAS PA'I NGANG NAS,
LHA'I GSAL GNANG DANG NGA RGYAL LA GNAS TE, RGYUD LAS BSHAD PA'I
GRANGS BSNYEN KHA SKONG GI SBYIN SREG DANG

BCAS PA SONG ZHING PHYAG LEN MTHONG BRGYUD KYI SGO NAS RI LU
BSGRUB TSUL GYI GNAD LA SGRO 'DOGS LEGS PAR CHOD PA ZHIG DMA'
MTHAR DGOS PA 'DRA'O, ,GNYIS PA GANG DU BSGRUB PA'I GNAS NI,
GSANG 'DUS RTZA RGYUD LE'U BCU GNYIS

PA LAS, DGON PA CHEN PO'I SA PHYOGS SU, ,ME TOG 'BRAS BU SOGS
KYIS BRGYAN, ,RI BO DBEN PA'I SA PHYOGS SU, ,DNGOS GRUB THAMS
CAD BSDUS PA BSGRUB, CES GSUNGS PA LTAR, DGON PA LA SOGS PA RANG
GI YID DANG MTHUN

PA DANG GTZANG ZHING 'DU 'DZIS DBEN PA'I GNAS GANG YANG RUNG BA
ZHIG TU BSGRUB DGOS SO, ,GSUM PA GANG BSGRUB PA'I RDZAS NI,
GSANG 'DUS RTZA RGYUD LE'U BCU DRUG PA LAS, BSHAD GCI DANG NI
SHA CHEN RNAMS, ,CHA NI MNYAM

PAR GYAS NAS SU, ,KHAM POR SBYAR MAR BZHAG NA NI, ,SANGS RGYAS
KUN DANG LHAN CIG 'KHOD, ,CES DANG, BSHAD RGYUD LHA MO BZHIS
ZHUS LAS, SHA DGU DANG BDUD RTZI LNGA LAS BSGRUB PAR GSUNGS MOD
KYANG, 'DIR NI RJE

@027A *, ,BDAG NYID CHEN POS, 'JIGS BYED KYI SGRUB THABS GNYIS
SU, BA LANG KHYI GLANG PO CHE RTA MI'I SHA STE SHA LNGA DANG,
DRI CHEN RAKTA BYANG SEMS DKAR PO RKANG MAR DRI CHU STE BDUD
RTZI LNGAR GSUNGS PA

GSHIN RJE'I GSHED DMAR PO'I RGYUD KYI RJES SU 'BRANGS PA YIN PAS
DE BZHIN DU BYA BA SKABS SU BAB MOD NA YANG, DAM TSIG LNGA PA
LAS, GANG YANG DAG NI MI SNYED PA'AM, SNOD MA YIN PAS 'JIGS PA
YANG, ,

BDUD RTZI LNGA DANG SHA LNGA DAG ,BSAM GTAN GYIS NI YONGS SU
BRTAG ,CES GSUNGS PA LTAR, BA LANG ZHES PA MA HE DANG, KHYI
SENGGE DANG, GLANG PO CHE THAL KAR MCHE BA DRUG LDAN DANG, RTA
CANG SHES DANG, MI BRAM ZE

SKYE BA BDUN PA SOGS LA BYAS NA YUL DUS KYI DBANG GIS RNYED DKA'
BA DANG, TSIG ZIN LTAR LA BYAS NA DENG SANGS GI GDUL BYA PHAL
CHER ZAB MO'I SNOD PA YIN PA'I DBANG GIS RTOG PAS 'CHUN DKA' BA
DANG,

BSGRUB GZHI CI YANG MED PAR BSAM GTAN KHO NAS BYED PA SKAD BYAS
KYANG LAG BCANGS STOD PAS BYAS PA 'DRID PA NGANG TSUL MTSUNGS
PAR DGONGS NAS BLA MA SNGA MA RNAMS KYI PHYAG BZHES SU SHA LNGA
DANG SHA CHEN GYI

DOD LA AA RU GSER MDOG DANG, DRI CHEN GYI DOD LA DZ'A TI DANG,
RAKTA'I DOD LA TZANDAN DMAR PO DANG, BYANG SEMS DKAR PO'I DOD LA
CU GANG DANG, DRI CHU'I DOD LA KHRUS CHU GTONG BAR GSUNGS PA NI
GSANG

@027B 'DUS KYI DBANG DU BYAS PAR SNANG YANG 'DIR PHAL CHER DE
BZHIN DU BYA LA, 'ON KYANG SHA CHEN GYI GNAS SU RKANG MAR 'BYUNG
BAS DE'I DOD LA GONG LTAR, GSER MDOG GTANG BAS CHOG GAM SMAN
GZHAN ZHIG GTONG

DGOS BRTAG PAR BYA'O, ,BZHI PA JI LTAR BSGRUB PA'I CHO GA LA
GSUM, RIL BU'I RDZAS SBYAR BA DANG SBYANG BA'I TSUL, SBYANGS NAS
RIL BU BYA BA'I TSUL, BYAS NAS BZLAS PA BYA TSUL LO, ,DANG PO
RIL BU'I RDZAS SBYAR

BA DANG SBYANG BA'I TSUL NI, LHA MO BZHIS ZHUS LAS, SHA'I TSAD
MTHE BONG GI TSIGS TZAM PA DANG, BDUD RTZI'I TSAD NAS TZAM RE
CHA MNYAM DU BYA BAR GSUNGS PA DE, SPYIR THUN TSAD DE LAS CHE BA
DANG CHUNG BA BYED MI RUNG

BA'I STON PA NI MA YIN NO, ,'O NA JI LTAR YIN ZHE NA, SHA RNAMS
KYI THUN TSAR KYI BRGYAD CHA RE BDUD RTZI RNAMS KYI THUN TSAD RE
YIN PAR STON PA STE, DUS 'KHOR RTZA RGYUD LAS, LTOS 'GRO NAS
KYIS SOR TE, ZHES GSUNGS

PA LTAR RO, ,DES NA KUN SLONG RNAM PAR DAG PA'I NGANG NAS RANG
NYID DPAL RDO RJE 'JIGS BYED KYI BDAG BSKYED SGOM PA DANG BLA
MED KYI BUM RDZAS PHUN SUM TSOGS PA DANG LDAN PA'I RNAM RGYAL
BUM PA DANG LAS BUM

GNYIS LEGS PAR SGRUB PA RNAMS SNGON DU BTANG NAS, MDUN DU STEGS
BU MTHO DMA' 'TSAMS PA ZHIG GI KHAR ZANGS GZHONG LA SOGS PA'I
SNOD YANGS PA ZHIG GI DBUS DANG SHAR LA SOGS PA'I PHYOGS BZHIR
SHA

@028A *, ,LNGA'I DOD DU TSE GU MED PA'I AA RU GSER MDOG RGYA
THUR SOGS LA GZHAL TE MANG NYUNG CHA MNYAM BA JI LTAR MTSAM PA
RE DANG, SHAR LHO LA SOGS PA'I MTSAMS BZHIR BDUD RTZI BZHI'I DOD
DU DZ'A TI DANG TZANDAN DMAR PO DANG, CU

GANG DANG, GSER MDOG GAM BU RAM RNAMS CHAD SHA'I THUN CHAD
GCIG
GI BRGYAD CHA RE DANG, DBUS SU SNOD KYI NANG DU DRI CHU'I DOD
KYI KHRUS CHU LEGS PAR BSGRUBS PA MA NYUNGS TZAM BCAS SBYAR NAS,
GU GUL GYIS

BDUGS SHING BUM CHU GTOR NAS, BSANG BA DANG, SBYANG BA DANG,
BSKYED PA DANG, BYIN GYIS BRLAB PA RNAMS 'OG NAS 'BYUNG BA LTAR
BYAS TE AOm A'A: H'Um MANG DU BGRANGS LA SMAN SGRUB THUN GCIG
TZAM NYUNG MTHAR BYA'O, ,

GNYIS PA SBYANGS NAS RIL BU BYA BA'I TSUL NI, RANG NYID LHA'I
GSANG SNANG DANG NGA RGYAL LA GNAS PAS KHA NUB TU PHYOGS TE AOm
A'A: H'Um LAN NYI RTZA GCIG BZLAS TE RDZAS RNAMS SHIN TU ZHIB
PAR BTAGS NAS PHYE MAR BYAS

PA LA RIL BU SGRIL BLA MA'I PHYIR DU RTZAM ZHIB KYANG CUNG ZAD
BSRE ZHING, BLA MA GONG MA RNAMS KYIS BSGRUB PAR MDZAD PA'I BDUD
RTZI RIL BU SOGS BYIN RLABS RTA YID CHES NGES GANG RNYED KYANG
BTAB STE GONG DU BSHAD PA'I KHRUS

CHUS KHU BA BYAS LA 'DAM BTAGS KYIS BSKA ZLA SHIN TU 'TSAMS PAR
BYAS PA'I SMAN 'DAM DE SNGAR BZHIN MDUN DU SNOD KYI NANG DU
BZHUG LA BSANG BA DANG, SBYANG BA DANG, BSKYED PA DANG, AOm A'A:
H'Um BZLAS TE BYIN

@028B GYIS BRLAB PA RNAMS KYI SGO NAS 'DAM SGRUB JI LTAR RIGS PA
ZHIG BYAS PA'I MTHAR YUNGS KAR LNGA'AM SRAN MA DANG TSAD MNYAM
PA'I RIL BU SGRIL TE CHAGS LEGS PAR BYAS NAS GRIB SKAM BYA BA,
GSUM PA RIL BU BYAS

NAS BZLAS PA BYA TSUL NI, DE NAS RIL BU RNAMS GSHER THAG CHOD
CING TSES BRGYAD DANG BCU BZHI GANG RUNG GI GZA' SKAR SHIS PA
ZHIG GI DUS SU RANG NYID KHA NUB TU PHYOGS PA'I MDUN DU STEGS
BU'I KHAR PADMA'I SNOD THOD

PA MTSAN NYID DANG LDAN PA GZHAG PA'I NANG DU RIL BU RNAMS BLUG
STE RTEN KHEBS KYIS KHA G-YOGS PA'I STENG DU RDO RJE GZUNGS
THAG BZHAG NAS DPAL RDO RJE 'JIGS BYED KYI BDAG BSKYED BZLAS PA
DANG BCAS PA SNGON DU

BTANG NAS BSGYUR BA DANG, SBYANG BA DANG, BSKYED PA DANG, BYIN
GYIS BRLAB PA RNAMS 'JIGS BYED ZA MA TOG GI NANG MCHOD BYIN
RLABS KYI DMIGS RIM RGYAL MCHOG BSKAL BZANG RGYA MTSOS STZAL BA
LTAR DAL BU DAL

BUS GSAL BTAB NAS RDOR BZLAS LA AOm A:H'Um STONG PHRAG BRGYAD
BZLAS TE YIG BRGYAS BRTAN PAR BYAS NAS THUN MTSAMS KYI BYA BA LA
'JUG ,DE BZHIN DU THUN GZHAN RNAMS KYANG 'DRA STE NYI MA RE LA
THO RANGS DANG, SNGA

DRO DANG, PHYI DRO DANG, SROD DANG DUS BZHIR BCAD NAS LEGS PAR
BSGRUBS PAS GRUB PA'I RTAGS RAB AE 'OD 'PHRO BA, 'BRING DU BA
STE RLANGS THON PA, THA MA DROD SKYE BA GSUM GANG RUNG ZHIG 'ONG
BAR GSUNGS SHING

@029A *, ,DE 'DRA'I MNGON RTAGS MA BYUNG YANG JI SKAD BSHAD PA'I
DMIGS PA MA YENGS PA'I NGANG NAS ZHAG BDUN NAM NYER GCIG LA SOGS
PAR BSGRUBS NA RDZAS SNGAGS TING 'DZIN RNAMS TSOGS PA'I

MTHUS NUS LA KHYAD PAR CAN DU 'GYUR BA YIN NO, ,LNGA PA BSGRUBS
NAS LONGS SPYAD PA'I PHAN YON NI, GSANG 'DUS RTZA RGYUD LE'U BCU
DRUG PA LAS, GLANG PO'I SHA DANG RTA YI SHA, SHA CHEN DAG KYANG
BZA' BYA

ZHING; ;SNGAGS RNAMS LA NI DBUL BAR BYA, ,DE LTAR BYAS NA MGON
PO MNYES, ,ZHES GSUNGS PA LTAR RGYUD SDE LAS GSUNGS PA BZHIN DU
BSGRUBS PA'I RIL BU DE NYID NYI MA RE RE LA RE RE RANG NYID KYIS
LONGS

SPYOD CING BLA MA DANG DKYIL 'KHOR GYI LHA TSOGS RNAMS LA PHUL
NA MCHOG DANG MTHUN MONG GI DNGOS GRUB RNAM PA GNYIS MYUR DU
'GUGS PAS NA LHAGS KYU DANG GSAL BAR BYED PAS NA SGRON MA DANG
'DRA BA YIN TE,

GNAS SKABS SU LUS 'OD ZER GYI GZI BRJID DANG LDAN PA DANG, GSER
GTZO MA'I MDANGS DANG LDAN PA DANG, SRED MOD KYI BU'I STOBS DANG
LDAN PA DANG, DGE BA LA SPRO SHUGS KYI BRTZON 'GRUS DANG LDAN PA

DANG; JI LTAR 'DOD PA'I SMON LAM RNAMS 'GRUB PA DANG, RDZU
'PHRUL DANG, LHA'I RNA BA DANG, GZHAN GYI SEMS SHES PA DANG,
SNGON GNAS RJES DRAN DANG, LHA'I MIG STE MNGON SHES LNGA 'THOB
PA STE PHA

@29B YON DRUG 'BYUNG BA DANG, MTHAR THUG SANGS RGYAS KYI SAR
'GRO BAR LHA MO BZHIS ZHUS LAS GSUNGS PA'I PHYIR RO, ,GZHAN YANG
LAM BSGOM PA LA RIG PA DVANGS PA DANG, NAD RIMS DANG GRIB DANG
GNOD 'TSE LAS GROL

BA DANG SANGS RGYAS KUN DANG LHAN CIG 'KHOD CES PA LTAR GRUB PA
THOB PA DANG TSE MNYAM PA SOGS MTHA' YAS SO, ,DE LTAR RNAL 'BYOR
BLA MED KYI DAM RDZAS BDUD RTZI RIL BU JI LTAR BSGRUB TSUL GYI
CHO GA KHUNGS DANG 'BREL

ZHING SHIN TU GSAL LA LAG TU BLANG BDE BAR RJE BDAG NYID CHEN
POS STZAL BA'I BSHAD RGYUD LHA MO BZHIS ZHUS KYI t'IKKA DANG
RGYUD CHEN SBYIN PA DPAL BA'I RGYUD t'IKA GNYIS LA GZHI BYAS
SHING, YONGS 'DZIN PAndI TA DANG

BKRAS LHUN RIL SGRUB KYI PHYAG LEN GYIS ZUR BRGYAN TE, DGE SLONG
DHARMA BHA DRAS RNGA CHEN KYI LO SNON ZLA BA'I TSES LA SBYAR
BA'O,,