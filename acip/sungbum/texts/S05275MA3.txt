` ,,AOm BDE LEGS SU GYUR CIG ,SMRA BA ZLA MED SH'AKYA'I RIGS KYI GTZO,
,KUN GYI SKYABS GCIG BCOM LDAN THUB PA CHE, ,RGYAL SRAS KUN GYI
GTZUG NA LHA MA ME BA, ,'JAM

@210A *, ,PA'I DBYANGS KYIS KHYAD LA RTAG TU SKYONGS, ,SNGON BSAGS
SHIN TU DKAR BA'I LAS BZANG GIS, ,YONGS SU DRANGS PA'I MTHO RIS DPAL
YON CAN, ,BSTAN PA RIN CHEN RGYAS PA'I KHUR 'DZIN PA, ,BSHES GNYEN
CHEN PO CHOS KYI RGYAL PO

RGYAL, ,SKYE DGU RNAMS KYI BDE LEGS SGO GCIG BU, ,THUB PA'I BSTAN LA
SNYING NAS GUS PA YIS, ,PHYOGS DUS KUN TU RGYAS PA'I THUGS MNGA' BA,
,DPAL LDAN DHA RMMAR R'A JE ZHABS BRTAN CIG ,DE LTAR BDE LEGS SU BYED
PA'I DAG SNGON DU BTANG NAS

SKABS LA 'JUG PA NI, ,SNGON GYI MDZAD PA BZANG PO'I MTHU LA BRTEN NAS
PHUN SUM TSOGS PA'I DPAL GYIS NI MNGON PAR MTHO, ,BSTAN PA KHO NA
PHAN BDE'I RTZA PAR GZIGS NAS, ,THUB PA'I BSTAN PA PHYOGS KUN TU RGYAS
PAR MDZAD PA'I KHUR CHEN PO

NI BSNAMS, ,BLANG DOR GYI GNAS LA RNAM DPYOD RGYAS BA'I RNAM PAR
DKAR BA'I MDZAD PA PHYOGS KUN TU G-YO BA LAS, SNGON TSE BSTAN PA'I
DAR RGYAS CHER BYUNG YANG, ,PHYI NAS DUS KYI DBANG GIS CHER NYAMS
PAS, ,DA LTA MTHA' 'KHOB MI BZAD PAR GYUR PA'I, ,

MDO SMAD CES BYA'I RGYAL KHAMS CHEN PO DER, ,LHA MI'I BSOD NAMS
ZHING GI MCHOG ,THUB PA'I BRTUL ZHUGS LEGS BZUNG NAS, ,LUNG GI BSTAN
PA 'DZIN PA'I GZHI, ,CHOS SDE CHEN PO RNAM PA LNGA, ,NYID KYIS LEGS PAR
BTZUGS SO ZHES, ,BKA' STZAL GSUNG

YIG 'PHROD PA'I TSE, ,YID NI DGA' BAS BSKYOD PA LAS, ,SNYING NAS NGO
MTSAR CHEN PO SKYES, ,BKA' STZAL GYI RTEN LING DUR KHA'I BLA GOS GCIG
,GOS NGUR KHA'I ZLA GAM GCIG KHA BTAGS DKAR PO GCIG ,CHU SHEL GYI
PHRENG BA BRGYA RTZA GCIG ,BSI BRA

@210B RGYA MA LNGA BCU RNAMS BLA MA 'BYUNG GNAS RGYAL BOS 'PHROD
CING, DBUS GTZANG GI CHOS SDE CHE CHUNG THAMS CAD DU MANG BSKOL
'BUL NOD DANG BCAS PA BSKUR BA LAS, DGON PA 'DIR YANG DGE 'DUN LA
MANG BSKOL TSA BRA DANG BCAS PA'I CHAS BSKUR PA RNAMS KYANG TSANG
MAR

'PHROD LAGS, CHOS SDE BTZUGS PA DANG DGE 'DUN MTHA' YAS PA LA RNYED
BKUR MDZAD PA'I DGE RTZA RNAMS KYANG, CHOS KYI RGYAL PO CHEN PO
YAB SRAS SKU TSE RING LA CHAB SRID BRTAN PA'I DON DANG, SEMS CAN
THAMS CAD KYI DON DU RNAM MKHYEN DU BSNGO BA DANG SMON LAM

GYIS GSUNG BA 'DUG PA BZHIN DU CHOS SPYOD DAG PO BGYIS TE SMON LAM
RNAM DAG GIS RGYAS BTAB BDOG LAGS, DA DUNG YANG CHOS SDE BTZUGS
PA LNGA PO LA, DAD TSUGS LA GZHI BYAS PA'I RNAM PAR DAG PA'I GZHUNG
LA THOS BSAM BYED PA RNAMS YAR 'PHEL DU

GYUR NAS, PHYOGS KUN TU SNYAN PA RGYAS PA'I THABS LA THUGS KYIS
BSNYEL BA MI MNGA' BA'I KHUR CHEN PO BSNAMS PAR ZHU ZHU, CI PHYIR
ZHE NA DAL 'BYOR THOB PA LA, SNYING PO LEN PA'I THABS LA DE MCHOG
CES, ,SRAS BCAS RGYAL BAS YANG DANG YANG GSUNGS PHYIR,,

'DI LA BRTZON PA LHOD PAR RIGS PA MIN, ,SKABS DON GNYIS PA, DRUNG PA'I
THUGS BZHED RMAD DU BYUNG BA CHEN PO ZHIG SGRUB PA LA, BLA MA
BSOD NAMS BZANG PO PA MDAGS PA LA DA RES KYI DON RNAMS LEGS PAR
GRUB PA'I RGYU MTSAN ZHIB PAR ZHU YIG LOGS

NA YOD PA LA GSAL LAGS ZHES CHU STOD KYI ZLA BA'I NYER GNYIS LA 'BROG
RI BO CHE DGE LDAN RNAM PAR RGYAL BA'I GLING NAS ZHUS PA SPYAN LAM
DU BAB PA'I RTEN MTSON TZAM DU, NYANG STOD KYI PHRUGS NGUR DMAR
LNGA SNAM LEGS PAR 'DOD PA GCIG DANG, SRAB MI

@211A *, ,DKAR PO BUBS GCIG ,GTZUG ? ZHVA DMAR PO GCIG RNAMS THE'U
TSE 'DI 'BYAR BA 'BUL PA DGE LEGS SU GYUR CIG ,CES PA 'DI NI RJE RIN PO
CHE'I ZHAL SNGA NAS KYANG BLA MA LA GNANG BA'O,,