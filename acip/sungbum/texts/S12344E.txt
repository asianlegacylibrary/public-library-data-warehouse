@622 GAB TSIG DANG KHED GNYIS KYI KHYAD PAR BRJOD

PA DRANG SRONG TSANGS THIG CES BYA BA,

GANG 'DUL GSER LDAN BU MO'I LTO BA RU, ,

SO RIG RIG BYED 'OD KYIS 'KHYUD PA NA, ,

KUN PHAN KHYE'U'I ROL BA 'BUM 'CHAR BAR, ,

BYED PO ZLA MED DRANG SRONG KHYOD KYIS SKYONGS, ,

'DIR SNGA MO ZHIG NAS DOGS GNAS KYI DRI BA MANG BO ZHIG

'BYOR BAS, GAB TSIG DANG, KHED GNYIS KYI KHYAD PAR MDO TZAM

BRJOD PA LA, 'BYUNG KHUNGS KYI KHYAD PAR, DUS KYI KHYAD PAR,

NGO BO'I KHYAD PAR, THA SNYAD KYI KHYAD PAR BZHI LAS,

DANG BO, 'BYUNG KHUNGS KYI KHYAD PAR NI, GAB TSIG GI RGYAN

NI, GTZO BO 'PHAGS YUL GYI SNYAN NGAG DAG LAS BYUNG BA YIN TE,

SNYAN NGAG ME LONG LAS, 'DI RNAMS GAB TSIG BCU DRUG STE, ,

SNGON GYI SLOB DPON RNAMS KYIS BSTAN, ,ZHES DANG, GAB TSIG

@623 DAG GI RNAM PA YI, ,LUGS KYANG RAB TU BSTAN PAR BYA, ,ZHES

GSUNGS SO, ,ME LONG MA BOD DU MA 'GYUR BA'I SNGON GYI BOD

GZHUNG DAG NA GAB TSIG GI RGYAN GYI THA SNYAD MI 'BYUNG BAS KYANG,

GAB TSIG GI RGYAN GYI 'BYUNG KHUNGS NI SNYAN NGAG GI GZHUNG RNAMS

YIN PA SHES SO, ,

KHED KYI 'BYUNG KHUNGS NI, GTZO BO BON YIN TE, BKA' CHEMS

SOGS LAS, BON, SGRUNG, LDE'U GSUM, ZHES PA'I LDE'U NI

KHED YIN TE, DEB THER MKHAS PA'I DGA' STON LAS, MNGON

PA'I SDE SNOD 'BYUNG BA'I LTAS LDE'U SPYOD, CES PA'I MCHAN DU,

SRANG LA THEM GNYER WA BA CAN CI YIN, ZHES 'DRI BA DPER BZHAG

PA LTA BU DANG, GZHAN YANG, RGYAL BLON 'DI GNYIS KYI DUS SU

ZHANG ZHUNG NAS BON SGRUNG LDE'U GSUM DAR ZHES DANG, CHAB SRID

SGRUNG DANG LDE'U BON GYIS BSKYANGS, ,ZHES PA'I LDE'U NI KHED YIN

LA, RGYA NAG GI TA'O JA'O ZER BA'I STON PA LO KYUN GYI RANG LUGS

PA RNAMS LA'ANG KHED DAR ZHING, CHOS LUGS SU BRTZI ZHES RGYA MI

DAG GIS ZER RO, ,

GNYIS PA, DUS KYI KHYAD PAR NI, GAB TSIG GI RGYAN NI RIG

GNAS CHUNG BA LNGA'I YA GYAL GYI SNYAN NGAG DAR NAS BYUNG BA YIN,

SPYIR SNYAN NGAG TZAM NI BOD 'DIR SNGA MO ZHIG NAS YOD MOD, RIG

@624 GNAS CHUNG BA LNGA'I YA GYAL GYI SNYAN NGAG NI, 'PHAGS YUL GYI

MKHAS PA DAG GI LUGS BZHIN DU, SHAR LHO'I LAM LUGS SO SO

DANG, THUN MONG LA'ANG, DON RGYAN SGRA RGYAN GAB TSIG GI RGYAN

SKYON SEL DANG BCAS PA'I RNAM BZHAG STON PA'I GZHUNG DANG MTHUN

PAR RTZOM PA DE YIN LA, DE BSTAN PA PHYI DAR GYI DUS SU BYUNG BA

YIN TE, G-YA' SEL LAS, 'ON KYANG SGRA SNYAN NGAG SDEB SBYOR,

MNGON BRJOD, ZLOS GAR TE, RIG GNAS CHUNG BA'AM THA SNYAD

RIG PA'I GNAS LNGAR GRAGS PA, SA PAn YAN LA MA DAR ZHING, DE

NAS THAR LO NYI MA RGYAL MTSAN YAN LA DAR YANG BOD SKAD DU GZHUNG

YONGS RDZOGS MA 'GYUR BA LA, ZHES SOGS LTAR YIN, GZHUNG

YONGS RDZOGS SHONG STON LO TZ'A BA RDO RJE RGYAL MTSAN DANG, DPANG LO

YAB SRAS SKU DRIN CAN RNAMS KYIS ME LONG RTZA 'GREL, DPAG BSAM

'KHRI SHING SOGS BSGYUR PA LA BRTEN NAS, SNYAN NGAG SHIN TU DAR

TE, BOD 'GREL SHIN TU MANG MOD, GRAGS CHE BA NI, RIN

SPUNGS PA'I SENG GE'I NGA RO, RGYAL DBANG LNGA BA CHEN MO'I DBYANGS

CAN DGYES GLU, BOD MKHAS PA MI PHAM DGE LEGS RNAM RGYAL GYI

DAN dI'I DGONGS RGYAN DANG, DPE BRJOD SGRA DBYANGS RGYA MTSO'I

'JUG NGOGS SOGS YOD LA, DE DAG GI SKABS SU GAB TSIG GI

RGYAN BCU DRUG GI DPE BRJOD DAG KYANG SHIN TU LEGS SHING MDZES

@625 PAR BKOD YOD PAS GAB TSIG GI RGYAN ZHES YONGS SU GRAGS PA

'DI BYUNG NGO, ,

KHED NI, BSTAN PA SNGA DAR MA ZAD, BOD DU SANGS RGYAS

KYI BSTAN PA MA DAR BA'I SNGON NAS BYUNG BA YIN TE, DPA' BO

GTZUG LAG PHRENG BA'I DEB THER LAS, 'DI YAN GDUNG RABS NYI

SHU RTZA BDUN DU, CHAB SRID SGRUNG DANG LDE'U (KHED) BON GYIS

BSKYANGS ZHES DANG, BOD RGYAL SPU DE GUNG RGYAL DANG, BLON PO RU

LAS SKYES GNYIS KYI DUS SU BYUNG BAR BSHAD DE, MA 'ONGS SNGAGS

DANG 'DUL BA 'BYUNG BA'I LTAS, ,GNAM BON GSHEN PO CHE DANG

BON GZHUNG BYUNG, ,ZHES DANG, DE'I THAD KYI MCHAN LAS, MDO

SDE 'BYUNG BA'I LTAS SU SGRUNG RNAMS DAR, RO LANGS GSER SGRUB KYI

SGRUNG DANG, MA SANGS KHA SGRUNG DANG, MCHIL BA'I SGRUNG SOGS

NYAN BSHAD DANG, MNGON PA'I SDE SNOD 'BYUNG BA'I LTAS LDE'U (KHED)

SPYOD, SRANG LA THEM GNYER WA BA CAN CI YIN, POR MGO MGO

CAN SKYED CING RGYAGS CI YIN ZHES 'DRI BA SOGS TE, BON SGRUNG

LDE'U GSUM GYI TSUL LHA SA'I GDUNG RNAMS LA BRIS NAS YOD SKAD,

CES DANG, MA nI BKA' 'BUM LAS, SRONG BTZAN GYI DUS SU,

SKYE BO BLO DMAN PA RNAMS LA LUNG GI CHOS GO BAR BYA BA'I PHYIR

GZUNGS KYI SNYE MA SOGS SGRUNG BSLABS, RTOGS PA'I CHOS GO BAR BYA

@626 BA'I PHYIR LDE'U (KHED) BSLABS, ZHES GSUNGS PA DANG, DEB

THER GZHAN LAS KYANG GSUNGS YOD, DON 'DRA BAS, 'DIR

MANG DOGS NAS MA DRANGS,

GSUM PA, NGO BO'I KHYAD PAR NI, GAB TSIG NI, SNYAN

NGAG GI TSIG RGYAN YIN TE, SNYAN NGAG GI 'GREL BA THAMS CAD

LAS, GNYIS PA THUN MONG GI RGYAN LA DON RGYAN DANG, SGRA RGYAN,

GAB TSIG GI RGYAN DANG GSUM ZHES GSUNGS SHING, GAB TSIG NI

SNYAN NGAG GI RGYAN GZHAN BZHIN DU, BRJOD BYA DANG LDAN PA'I TSIGS

SU BCAD PA'I LUS LA SNYAN NGAG GI RGYAN DU 'GRO NGES SHIG LAS,

KHED BZHIN DU GANG BYUNG SMRAS PA DAG NI RGYAN DU MI 'GRO STE, SNGON

GYI SLOB DPON 'GA' ZHIG GIS GAB TSIG BCU BZHI BSHAD PA DE LA,

GAB TSIG GI MTSAN NYID MA TSANG GSUNGS NAS, PAndI TA SLOB

DPON DAN dIS KHAS MA BLANGS PA'I PHYIR, SNYAN NGAG ME LONG LAS,

GAB TSIG NGAN PA GZHAN DAG KYANG, ,BCU BZHI DE DAG RNAMS

KYIS BRJOD, ,NGAN PA MTSAN NYID MED GANG DE, ,SKYON GYIS

YONGS BGRANGS BYA MIN PAR, ,RIG NAS SLAR YANG BDAG CAG

GIS, ,LEGS PA KHO NA BRJOD PAR BYA, ,ZHES GSUNGS PA'I

PHYIR, NGAN PA MTSAN NYID MED GANG DE, ,ZHES BCU BZHI BO DE LA

GAB TSIG GI MTSAN NYID MA TSANG BAR BSHAD PA'I PHYIR, DES NA

@627 GAB TSIG NI, SNYAN NGAG GI TSIG RGYAN YIN PAR MA ZAD, KUN

GZIGS LNGA BA CHEN MO DANG, BOD MKHAS PA SOGS SNGON GYI SNYAN

NGAG PA MKHAS DBANG SUS KYANG, GAB TSIG GI DPER BRJOD LA

TSIGS BCAD KHO NA LAS, TSIG LHUG BZHAG PA GCIG KYANG MED

PA'I PHYIR,

KHED NI, SNYAN NGAG GI RGYAN MA YIN TE, DE LTAR 'DOD

MKHAN SNGAR SU YANG MA BYUNG LA, DON LA'ANG TSIG RGYAN YIN PAR

'DOD MI RIGS TE, GZHUNG LUGS DANG RIG GNAS LA SBYANGS MA

SBYANGS LA LTOS PA MED PAR KHYIM PA DAG DANG, LHAG PAR BYIS PA

DAG GIS KU RE BYED CHED, GONG DU BSHAD PA LTAR, SRANG STE RGYA MA

LA, THEM GNYER WA BA CAN ZER BA LTA BU, PHA ROL POS AE SHES

LTA BA DANG, RI ZHIG GI NGO NA ZO BA GNYIS KHA THUR DU BSTAN NAS

YOD, DE CI RED, SNA, RA BA DKAR BO'I NANG DU BA LI MA

DMAR MO ZHIG 'PHAG GI 'DUG DE CI RED, LCE, ZHES PA LTA BU,

RTZED MO'I DGOS PA TZAM LAS, TSIG GI RGYAN DU 'GYUR TSUL MED

PAS, SNGAR GYI MKHAS PA SUS KYANG TSIG RGYAN DU GSUNGS PA MED

PA'I RGYU MTSAN DE YIN NO, ,DES NA GAB TSIG DANG KHED GNYIS KYI

NGO BO MI 'DRA BA YIN NO, ,

BZHI BA, THA SNYAD KYI KHYAD PAR NI, GAB TSIG GI MING LA RGYA

@628 BOD KYI SNYAN NGAG GI GZHUNG GANG NA'ANG GAB TSIG CES PA LAS KHED

DANG, LDE'U'I THA SNYAD BTAGS PA GANG YANG MED PA'I PHYIR, SNGAR MA

GRAGS KYANG, KHED DANG DON 'DRA BAS KHED CES BTAGS CHOG GO

ZER NA, DE GNYIS KYI DON GYI NGO BO MI 'DRA BA GONG DU BSHAD PA DE

LTAR YIN MOD, GAL TE BRTAG PA MTHA' BZUNG GIS DE GNYIS

DON 'DRA BA'I DBANG DU BTANG NA YANG, DE GNYIS KYI THA SNYAD BSRE

MI RUNG STE, 'DUS BYAS MI RTAG GNYIS DON GCIG YIN KYANG,

DNGOS MING SO SOR GO BYA'I CHOS YIN PAS, MING GI THA SNYAD DANG

MTSAN NYID SOGS SO SOR 'JOG DGOS PA RIG PA'I GZHUNG LUGS

KYI DGONGS PA YIN NO, ,DE GNYIS THA SNYAD GCIG TU BSRES NA

RIG PA'I GZHUNG LUGS DANG MI MTHUN PAR MA ZAD, SNYOG GRA BZO

BA YIN, DON GYI PHYOGS 'DRA BAS GCIG GI MING DE GCIG LA

'DOGS NA, LUG GI RIL MA LA LUG GI SKYAG PA DANG, RTA LUD

LA RTA'I SKYAG PA DANG, LCI BA LA G-YAG GI SKYAG PA SOGS SMOS SHIG

DANG, RIG GNAS LA SBYANGS PA DAG MA ZAD KHYIM PA MA SBYANGS PA

DAG KYANG BZHAD GAD THAG GE 'GRO'O, ,

KHED KYI THA SNYAD LA YANG, SNGAR GYI LO RGYUS DEB THER DAG NA

LDE'U ZHES BRJOD KYANG, PHYIS SU KHED CES TSANG MAS SMRA BA LAS,

DE'I MING LA GAB TSIG CES GANG DU'ANG MA GRAGS PA'I PHYIR, KHED

@629 DE, LDE'U ZER BA DE MIN NO ZHE NA, 'O NA LDE'U DE GANG LA BYED

SMOS SHIG DANG, BKA' DRIN CHE ZHES ZHU'O, ,DES NA KHED CES

PA DE, MI RNAMS KYI RTOG NGO NA YOD PAS, KHED CES BRJOD RUNG

BA YIN TE, RI BONG CAN LA ZLA BA ZHES BRJOD RUNG YIN PA BZHIN

NO, ,KHED LA GAB TSIG CES BRJOD RUNG BA SGRUB BYED KYI RTAGS,

RTOG YUL NA YOD PA'I GRAGS PA'I RTAGS 'GOD MI RUNG STE, SNGAR

DE LTAR MA GRAGS PA'I PHYIR RO SNYAM MO, ,DE GNYIS GCIG TU BYAS

PA'I DEB CHUNG ZHIG YOD ZER BA LAS, MIG GIS MA MTHONG YANG,

SNGA PHYIR DRIS PA'I LAN DU, BAN RGAN MGO DKAR DES RTZED MO'I

ZHAR LA SMRAS PA'O, ,
