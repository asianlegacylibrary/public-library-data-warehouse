@001A *, ,MGON PO 'OD DPAG MED LA BRTEN PA'I BLA MA'I RNAL 'BYOR
ZHING MCHOG SGO 'BYED SOGS BLA MA'I RNAL 'BYOR GYI RIM PA PHYOGS
BSGRIGS BZHUGS SO, ,

@001B #, ,SRID MTSO NYAM NGAR 'GYU BA'I 'GRO BA LA, ,RJES CHAGS
THUGS RJE'I SPYAN ZUR GTOD BZHIN DU, ,'PHRIN LAS KYO BAS RTAG TU
GZAS BA YI, ,'DREN MCHOG SNANG

MTHA' YAS PAS RJES SU ZUNGS, (,DE'ANG MGON PO 'OD DPAG MED LA
BRTEN PA'I BLA MA'I RNAL 'BYOR NYAMS SU LEN PA LA, SPYIR DMIGS
SKOR SOGS YIG CHUNG DU BYAS PA BLO LA NGES THOG, GZHUNG DNGOS
GZHI NGAG 'DON BYAS NA 'JUG PA BDE'ANG,

PHAL CHER YIG CHUNG RNAMS MI DGOS PA ZHIG TU GO NAS DON DU MI
'GYUR BA MANG ZHING, DMIGS SKOR 'PHRAL DU GSAL MI THEBS KYANG
TSIG TZAM YANG YANG BSKYAR NA RIM GYIS RGYUD LA 'CHAR BA 'BYUNG
BAS, 'DIR DKYUS GCIG TU NGAG 'DON BYED RGYU'I DBANG DU BTANG STE

LHUG PAR 'GOD PA LA,) RANG GI MDUN GYI NAM MKHAR BLA MA YI DAM
SANGS RGYAS BYANG SEMS DPA' BO MKHA' 'GRO NYAN RANG CHOS SRUNG
DANG BCAS SKYABS YUL NAM MKHA'I KHAMS GANG BA BKRA LAM

@002A #, ,ME BZHUGS PAR GYUR, (RANG DANG RANG GI MTHA' SKOR NA
GNAS PA'I PHA MA RIGS DRUG GI SEMS CAN 'DI DAG THAMS CAD THOG MA
MED PA NAS NYON MONGS PA DUG GSUM GYI DBANG DU GYUR TE, SDIG PA
MI DGE BA'I

LAS SA CHEN PO'I RDUL BZHIN BSAM GYIS MI KHYAB PA ZHIG BSAGS,
DE'I DBANG GIS DMYAL BAR ME NANG DU BAR MTSAMS MED PAR BTZO
BSREG 'BA' ZHIG GI NGANG LA BSKAL PA BYE BA PHRAG KHRIG MANG POR
GNAS PA SOGS SDUG BSNGAL DPAG TU MED PA ZHIG MYONG DU ZIN YANG;

DA DUNG DAL 'BYOR YUD TZAM PA LAN GCIG THOB PA'I STENG 'DIR
BTZAN SA ZHIG MA ZIN NA, ,'DI NAS RDOG SNA GCIG 'DRED MA THAG
NGAN SONG GI GA-YANG SA BRGYUD MA NAS BRGYUD MAR LHUNG STE BZOD
GLAGS MED PA'I SDUG BSNGAL SHUGS DRAG LA YUN RING

PO'I PHA MTHAR PHYIN DUS SHIG MI YONG BAR 'DUG, DES NA 'JIGS PA
CHEN PO DE LAS SKYOB PA'I SKYABS SHIG DA LTA NYID DU BTZAL DGOS
SHING, DE'ANG SKYABS DKON MCHOG GSUM LAS GZHAN NA MED DE, KHONG
RNAMS KYI NGOS NAS SNGAR RGYU TSOGS THAMS CAD BSGRUBS YOD PA LA

@002B (RANG GIS BLO MA GTAD PAS LEN BAR 'DUG PAS, DA NI SKYID
SDUG LEGS NYES CI BYUNG YANG KHYED SHES KYIS BLO LINGS KYIS BKAL
TE,) DUS 'DI NAS BZUNG BYANG CHUB SNYING PO LA MCHIS KYI BAR DU
BLA MA LA SKYABS SU MCHI'O, ,SANGS RGYAS LA SKYABS

SU MCHI'O, ,CHOS LA SKYABS SU MCHI'O, ,DGE 'DUN LA SKYABS SU
MCHI'O, ,KHYAD BAR DU'ANG BCOM LDAN 'DAS MGON PO 'OD DPAG TU MED
PA SRAS KYI THU BO GNYIS LA SOGS PA 'KHOR RGYAL SRAS RGYA MTSO'I
TSOGS

DANG BCAS PA RNAMS LA SKYABS SU MCHI'O, ,YANG BLA MA LA SKYABS
SU MCHI'O, (,ZHES SOGS GSUM MAM BDUN SOGS BYA, DE NAS,) PHUL
BYUNG MDZAD PAS 'GROL MI ZAD DPAL STER ZHING, ,LAN GCIG DRAN PAS

'CHI BDAG 'JIGS PA RING DU DOR, ,RTAG TU BRTZE BAS 'GRO LA BU
BZHIN DGONGS GYUR BA, ,LHA MI'I STON PA TSE DPAG MED LA SKYABS
SU MCHI, ,THUB PA'I DBANG POS LAN GRANGS DU MA RU, ,LEGS PAR
YONGS

SU BSNGAGS PA'I ZHING GI MCHOG ,BDE BA CAN DU SKYE PHYIR SMON PA
YI, ,RE BA JI BZHIN 'GRUB PAR BYIN GYIS RLOBS, ,RIGS DRUG DGRA
GNYEN BAR MA'I SEMS CAN 'DI DAG THAMS CAD BDE BA 'DOD CING

SDUG BSNGAL MI 'DOD BAR MTSUNGS PA LA, DA LTA NI SDUG BSNGAL
GYIS MNAR ZHING BDE BAS SHIN TU PHONGS PAR 'DUG, BRGYA LA ZAG
BCAS 'KHOR BA'I BDE BA TZAM THOB KYANG YID BRTAN MED PAS

@003A *, ,BSLU BRID KHO NA YIN, DES NA NYE RING MED PAR SEMS CAN
'DI DAG THAMS CAD SDUG BSNGAL GYI MING YANG MI GRAGS SHING, BDE
BA PHUN SUM TSOGS PA'I GNAS LAS

SLAR MI LDOG PA DAG PA'I ZHING BDE BA CAN DU KHRID DE RIM GYIS
BLA NA MED PA'I BYANG CHUB LA 'GOD PAR BYA, DE'I PHYIR DU BDAG
GIS LAM ZAB MO BLA MA LHA'I RNAL 'BYOR 'DI'I SGO NAS 'DREN PA
'OD DPAG TU MED PA'I

GO 'PHANG MYUR BA MYUR BAR MNGON DU BYED NUS PA ZHIG BYUNG NA CI
MA RUNG, DE LTAR BYED NUS PAR SHOG CIG ,DE LTAR BYED NUS PAR BLA
MA LHAS BYIN GYIS BRLAB TU GSOL, ZHES GSOL BA BTAB PAS SKYABS
YUL RNAMS

'OD DU ZHU BA RANG GI SMIN MTSAMS NAS THIM PAS RANG NYID RGYAL
BA 'OD DPAG TU MED PA'I SKUR GYUR, RANG GI THUGS KA NAS 'OD ZER
'PHROS, SEMS CAN THAMS CAD LA PHOG PAS, DE THAMS CAD KYANG 'OD
DPAG

MED KYI SKUR GYUR, (SHES TSAD? MED PA BZHI'I TSUL GYIS SEMS
BSKYED PA 'BRAS BU LAM BYED DANG BCAS GNAD DU 'GRO NGES BYAS LA
DE'I NGANG DU DAR CIG BZHAG,) DKON MCHOG GSUM GYI THUGS RJE'I
BDEN PA CHEN PO'I MTHU DANG, CHOS KYI

DBYINGS RTEN 'BYUNG BSLU BA MED PA'I STOBS LAS MDUN GYI NAM
MKHAR KUN BZANG MCHOD PA'I SPRIN GYI PHUNG PO YONGS SU RDZOGS
PA'I DBUS SU RMA BYAS BTEG PA'I RIN PO CHE'I KHRI'I STENG DU PAD
ZLA'I GDAN

@003B LA HR'I: YIG DMAR PO DE YONGS SU GYUR PA LAS, BKA' DRIN
GSUM LDAN RTZA BA'I BLA MA DANG NGO BO DBYER MA MCHIS PA'I BCOM
LDAN 'DAS MGON PO 'OD DPAG TU MED PA SKU MDOG DMAR PO BYE RU'I
MDOG CAN ZHAL GCIG PHYAG GNYIS

MNYAM GZHAG GI STENG NA 'CHI BA MED PA'I TSE DANG YE SHES KYI
BDUD RTZIS GANG BA'I LHUNG BZED BSNAMS PA, DBU GTZUG TOR DANG
LDAN ZHING MTSAN BZANG PO SUM CU RTZA GNYIS DANG, DPE BYAD BZANG
PO BRGYAD CUS SPRAS PA, SKU LA CHOS GOS

DMAR PO GSOL ZHING 'OD ZER DPAG TU MED PA PHYOGS BCUR 'PHRO BA'I
KLONG NA SHIN TU DGYES SHING 'DZUM PA'I NYAMS DANG BCAS TE RDO
RJE SKYIL MO GRUNG GIS BZHUGS PA, DE'I GA-YAS SU SPYAN RAS GZIGS
DANG GA-YON DU MTHU CHEN THOB LA

SOGS PA RGYAL SRAS BYANG CHUB SEMS DPA'I TSOGS KYIS BSKOR BA,
DE'I SPYI BOR AOm, MGRIN PAR A'A: THUGS KAR H'Um, THUGS KA'I
H'Um LAS 'OD ZER 'PHROS, NUB PHYOGS BDE BA CAN NAS MGON PO 'OD
DPAG MED LA SANGS RGYAS DANG BYANG

CHUB SEMS DPA'I TSOGS KYIS BSKOR BA SPYAN DRANGS, 'DI NAS NUB
PHYOGS BDE LDAN ZHING KHAMS NA, ,'TSO GZHES 'GRO BA'I BLA MA 'OD
DPAG MED, ,BRTZE LDAN RGYAL BA'I SRAS KYI TSOGS BCAS LA, ,RGYANG
NAS 'O DOD 'BOD DO DGONGS SU

GSOL; ;BLANG DOR GNAS RNAMS MA RIG MTHUG POS BSGRIBS, ,KHONG
KHRO'I MTSON GYIS MTHO RIS SROG 'PHROG CING, ,'DOD SRED ZHAGS
PAS 'KHOR BA'I BTZON RAR BCINGS, ,LAS KYI CHU BOS SRID PA'I RGYA
MTSOR KHYER, ,NA RGA'I SDUG

@004A *, ,BSNGAL RBA RLABS MANG POS GA-YENGS, ,MI BZAD 'CHI BDAG
CHU SRIN KHAR CHUD PAS, ,MI 'DOD SDUG BSNGAL KHUR GYIS NON GYUR
BA, ,MGON MED BDAG GIS NYAM THAG NGA RO YIS, ,YID LA SMON PA
'GRUB BA'I

DBANG PO RU, ,PHONGS PA'I GNYEN GCIG 'DREN PA 'OD DPAG MED,
,SPYAN RAS GZIGS DBANG RGYAL SRAS MTHU CHEN THOB, ,'KHOR DANG
BCAS LA GUS PAS GSOL 'DEBS NA, ,DPAG MED BSKAL PAR BDAG CAG
RNAMS KYI PHYIR, ,THUGS MCHOG

BSKYED PA'I DAM BCA' MA BSNYEL BAR, ,'DAB BZANG GTZO BO LHA YI
LAM LA BZHIN, ,RDZU 'PHRUL STOBS KYIS BRTZE BAS 'DIR GSHEGS SHIG
,DZA:H'Um BAm HO: DAM TSIG PA DANG GNYIS SU MED PAR GYUR, YANG
DAG LAM BZANG STON MDZAD RDZOGS

SANGS RGYAS, ,SRID ZHI'I 'JIGS PA KUN SEL DAM PA'I CHOS, ,BLANG
DOR SGRUB PA'I GROGS GYUR DGE 'DUN TE, ,SKYABS GSUM KUN 'DUS
KHYOD LA PHYAG 'TSAL LO, ,GANG GI MTSAN TZAM YID LA DRAN PAS
KYANG, ,PHRA RAGS 'KHOR BA'I SDUG

BSNGAL LAS GROL TE, ,ZAG MED BDE BA MCHOG LA SBYOR MDZAD PA,
,BLA MA 'OD DPAG MED LA PHYAG 'TSAL LO, ,BSLU MED DKON MCHOG
GSUM 'DUS BSTAN PA'I BDAG ,NGAN SONG 'JIGS LAS SKYOB PA'I DPA'
BO STE, ,DAG

PA'I ZHING GI LAM STON SGRON ME MCHOG ,BLA MA 'OD DPAG MED LA
PHYAG 'TSAL LO, ,'JIG RTEN 'DI NA YID 'ONG DNGOS PO KUN, ,ZHUM
MED BLO YIS BLANGS TE DBUL BAR BGYI, ,BDAG SOGS 'GRO BA'I BSOD
NAMS RDZOGS SLANG DA,

@004B THUGS RJE'I GTER CHEN NYID KYI MTHUS BZHES SHIG ,KHYAD PAR
RANG GZHAN DGE BA'I CHAR GTOGS KUN, ,DBUL LO KHYOD THUGS ZAG MED
DGE BA'I MTSOR, ,'DRES TE NAM YANG CHUD MI ZA BA DANG, ,KHYOD
BZHED 'BRAS BU KUN GYI RGYUR GYUR CIG ,GTING

MTHA' MED PA DAN 'GRO'I GA-YANG SA RU, ,SDIG PA'I LAS KYI GAR
STABS BSGYUR BA YI, ,SMYON PA BDAG LA BRTZE BAS NYER DGONGS NAS,
,SHES RGYUD SDIG DANG BRAL BAR BYIN GYIS RLOBS, ,DUG GSUM NAD
KYI GDUNG SEL SKYABS GCIG KHYOD, ,SKU

YI BKOD PHAG YO MED RTAG BZHUGS TE, ,RING NAS 'GRO LA PHAN
DGONGS THUGS BSKYED BZHIN, ,ZAB RGYAS CHOS KYI SMAN MCHOG STZAL
DU GSOL, ,'DI SNANG ZHEN PA'I 'CHING BA BCAD DU GSOL, ,DNGOS
'DZIN RMONGS PA'I MUN PA BSAL DU GSOL, ,

GCES 'DZIN 'GONG PO'I 'JIGS LAS BSKYAB TU GSOL, ,YANG DAG LAM
BZANG SGRUB PAR BYIN GYIS RLOBS, ,SNANG BA MTHA' YAS 'GRO BA'I
MGON, ,'GRO BA SKYOB PA'I DON BRTZON PA, ,STOBS CHEN 'JIGS PA
KUN SEL LA, ,DE RING

NYID NAS SKYABS SU MCHI, ,DE YI THUGS SU CHUD PA'I CHOS, ,'KHOR
BA'I 'JIGS PA SEL BA DANG, ,BYANG CHUB SEMS DPA'I TSOGS LA YANG,
,DE BZHIN YANG DAG SKYABS SU MCHI, ,BDAG NI 'JIGS PAS RNAM SKRAG
PAS, ,KUN TU BZANG LA BDAG NYID

'BUL, ,'JAM BA'I DBYANGS LA'ANG BDAG NYID KYIS, ,BDAG GI LUS NI
EDBUL BAR BGYI, ,THUGS RJES SPYOD PA MA 'KHRUL BA, ,SPYAN RAS
GZIGS MGON DE LA YANG, ,NYAM THAG NGA ROS 'O DOD 'BOD, ,SDIG
LDAN BDAG LA SKYABS SU GSOL, ,'PHAGS@005A *, ,PA NAM MKHA'I SNYING BO DANG, ,SA YI
SNYING BO DAG
DANG NI, ,THUGS RJE CHE MGON THAMS CAD LA, ,SKYABS TSOL SNYING
NAS 'O DOD 'DOD, ,GANG ZHIG MTHONG NA GSHIN RJE YI, ,PHO NYAL
SOGS SDANG BA RNAMS, ,SKRAG NAS

PHYOGS BZHIR 'BYER BYED PA, ,RDO RJE CAN LA SKYABS SU MCHI,
,SNGON CHAD KHYED KYI BKA' LAS 'DAS, ,DA NI 'JIGS PA CHE MTHONG
NAS, ,KHYED LA SKYABS SU MCHI LAGS KYIS, ,'JIGS PA MYUR DU BSAL
DU GSOL, ,ZHES GSOL BA BTAB

PAS, BLA MA RGYAL BA 'OD DPAG TU MED PA NYE SRAS BRGYAD LA SOGS
PA'I RGYAL SRAS RGYA MTSO'I TSOGS DANG BCAS PA THAMS CAD KYI SKU
LAS BDUD RTZI'I RGYUN BABS, RANG DANG SEMS CAN THAMS CAD KYI
SPYI BO NAS ZHUGS, TSE THOG MA MED

PA NAS BSAGS PA'I LAS SGRIB BAG CHAGS DANG BCAS PA THAMS CAD
SBYANGS, RGYAL BA SRAS BCAS KYI BYIN RLABS MA LUS PA THOB PAR
GYUR PAR BSAMS LA, BSLU MED DKON MCHOG CES SOGS KYI SHO LO KA
DE, PHYAG 'TSAL ZHES PA GSOL 'DEBS SU BSGYUR PA GANG

MANG DANG, BLA MA STON PA BCOM LDAN 'DAS DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS 'DOD DPAG TU MED PA
LA PHYAG 'TSAL LO, ,MCHOD DO, ,SKYABS SU MCHI'O, ,ZHES GRANGS
GSOG, TSE GZUNGS, YIG DRUG, BDZRA

P'A nI SOGS BZLAS LA SPYI'I DMIGS BSDA MA'I STENG DU 'CHI BA MED
PA'I TSE DANG, RAB TU RNAM 'BYED KYI YE SHES, BYAMS SNYING RJE
BYANG CHUB KYI SEMS, CHOS SGRUB PA LA GDON BGEGS KYIS MI TSUGS
BA'I NUS MTHU THOB PA SOGS SKABS THOB KYI DMIGS PA GANG MOS SU
SBYAR KYANG RUNG NGO, ,MJUG TU YI GE BRGYA PA

@005B CI 'GRUB BZLA, RANG GI LUS LONGS SPYOD THAMS CAD BLOS LING
SKYUR GYIS SKYABS YUL RNAMS LA PHUL BAR MOS TE, SA GZHI SPOS
KYIS BYUGS SHING ME TOG BKRAM, ,RI RAB GLING BZHI NYI ZLAS
BRGYAN PA 'DI, ,SANGS RGYAS ZHING DU DMIGS TE PHUL BA YIS, ,'GRO
KUN

RNAM DAG ZHING LA SPYOD PAR SHOG ,GNAS NGAN 'KHOR BA DGRA BO'I
BTZON RVA 'DIR, ,BDE BA'I GO SKABS NAM YANG MA MCHIS PAS, ,DED
DPON MTSUNGS MED BLA MA LHAG PA'I LHAS, ,THUGS RJE'I LCAGS KYUS
MYUR DU DRANG DU GSOL, ,ZHES

GSOL BA BTAB PAS, 'KHOR RNAMS GTZO BO LA THIM ZHING, DE NYID
RANG GI SPYI BOR BYON NAS BZHUGS, DE'I RTZA DBU MA STOD PHRA
ZHING SMAD YANGS PA'I MAR SNA DANG, RANG GI LUS KYANG SHEL SGONG
BZHIN DU DVANGS SHING GSAL BA'I NANG GI

DBUM SMAD PHRA ZHING STOD SBOM PA'I YAR SNE GNYIS DBYER MED DU
'DRES, BLA MA 'OD DPAG MED KYI THUGS KAR HR'I: YIG DANG, RANG GI
SNYING GA'I THAD KYI DBU MA'I NANG DU RANG SEMS KYI NGO BO THIG
LE DKAR ZHING 'TSER BA'I RNAM PA GSAL BAR

GYUR; ;SKYABS GSUM KUN 'DUS BLA MA LHAG PA'I LHA, ,KHYOD MIN
SKYABS GZHAN MED DO THUGS RJES GZIGS, ,'DI SNANG 'KHRI BA CHOD
PAR BYIN GYIS RLOBS, ,LAS NGAN SDIG SGRIB DAG PAR BYIN GYIS
RLOBS, ,NGAN SONG SKYE SGO KHEG BAR BYIN GYIS RLOBS, ,ZHING
MCHOG BDE BA

CAN DER KHRID DU GSOL, ,ZHES GSOL BA BTAB BAN THUGS KA'I
HR'I:MIG GI 'OD ZER SDOM GYI BA THAG LTA BUS RANG SEMS THIG LER
GSAL BAL REG PAS KHAB LEN GYIS LCAGS PHYE DRANGS PA BZHIN CUNG
ZAD RE SBAR BA'I DMIGS PA BYAS TE HI KA DANG, RAB GNAS SU BA
BSTE KA ZHES BRJOD BA SBEL NAS LAN GSUM SOGS

@006A *, ,BYA; DE NAS, BCOM LDAN 'DAS MGON PO 'OD DPAG TU MED PA
DE NYID 'CHI MED TSE YI BDUD RTZI'I RNAM PAR 'OD DU ZHU BA DBU
MA'I LAM NAS ZHUGS TE TSANGS PA'I BU GA KHRIGS KYIS GTAMS PAR
GYUR, CES BRJOD

CING BSAMS, DE NAS RGYAS PAR BYED NA, BDAG DANG GZHAN GYI DUS
GSUM DANG 'BREL BA'I ZHES SOGS BDE SMON YONGS RDZOGS DANG, BSDU
NA, RGYAL BA'I DKYIL 'KHOR BZANG ZHING DGA' BDER, ,PADMO DAM PA
SHIN TU MDZES LAS SKYES, ,SNANG BA MTHA'

YAS RGYAL BAS MNGON SUM DU, ,LUNG BSTAN PA YANG BDAG GIS DER
THOB SHOG ,NAM ZHIG TSE YI 'DU BYED GTONG BA NA, ,'KHOR TSOGS
RGYA MTSOS BSKOR BA'I 'OD DBAG MED, ,MIG GI LAM DU GSAL BAR
MTHONG GYUR NAS, ,DAD DANG

SNYING RJES BDAG RGYUD GANG BAR SHOG ,BAR DO'I SNANG BA SHAR BAR
GYUR MA THAG ,RGYAL SRAS BRGYAD KYIS MA NOR LAM BSTAN TE, ,BDE
BCAN DU SKYES NAS SPRUL PA YIS, ,MDAG ZHING GI 'GRO BA 'DREN
GYUR CIG ,JI SRID THUB MCHOG GO

'PHANG DAM PA DE, ,BDAG GIS MNGON DU MA BYAS DE SRID DU, ,RNAM
DAG LAM BZANG SGRUB PA'I RTEN RNYED CING, ,RAB TU 'BYUNG ZHING
TSE RABS DRAN PAR SHOG ,GZUNGS SPOBS TING 'DZIN MNGON SHES RDZU
'PHRUL SOGS, ,MTHA'

YON TAN DU MA'I MDZOD 'DZIN CING, ,MKHYEN BRTZE NUS PA ZLA DANG
BRAL THOB NAS, ,BYANG CHUB SPYOD PA MYUR DU MTHAR PHYIN SHOG
,DUS MIN 'CHI BA'I MTSAN MA MTHONG BA NA, ,DE YI MOD LA TSE DPAG
MED MGON SKU, ,GSAL BAR MTHONG NAS

@006B 'CHI BDAG DPA' BCOM STE, ,'CHI MED RIG 'DZIN MYUR DU THOB
PAR SHOG ,TSE RABS KUN TU TSE DPAG MED PA YIS, ,THEG MCHOG BSHES
GNYEN DNGOS SU MDZAD PA'I MTHUS, ,RGYAL BAS BSNGAGS PA'I LAM
BZANG DE NYID LAS, ,SKAD CIG

TZAM YANG LDOG BAR MA GYUR CIG ,SEMS CAN YAL BAR DOR NAS RANG
DON LA, ,RE BA'I BLO NI NAM YANG MI SKYE ZHING, ,GZHAN DON
BSGRUB PA'I TSUL LA MA RMONGS PA'I, ,THABS LA MKHAS PAS GZHAN
DON LHUR LEN SHOG ,BDAG GI MING TZAM

BRJOD DANG DRAN PAS KYANG, ,SDIG PA'I LAS KYI 'BRAS BUS MAN RAB
KUN, ,PHUN TSOGS BDE BA'I DPAL RAB 'BYOR GYUR NAS, ,THEG MCHOG
BGROD BA'I THEM SKAS 'DZEGS GYUR CIG ,RGYAL BA'I SRAS KYI RNAM
MTHAR PHYOGS TZAM ZHIG ,MTSON PAR

BYAS PAS RGYAL SRAS SPYOD PA'I GEGS, ,MA LUS ZHI ZHING MTHUN
BA'I TSOGS CHAS KUN, ,YID LA BSAM PA TZAM GYIS 'GRUB PAR SHOG
,SH'AKYA'I DBANG PO 'DREN PA 'OD DPAG MED, ,MI PHAM 'JAM DBYANGS
GSANG BDAG SPYAN RAS GZIGS, ,

BDE GSHEGS 'KHOR BCAS RTEN 'BREL MI BSLU BA'I, ,BDEN BAS SMON
LAM 'DI DAG MYUR 'GRUB SHOG ,CES SOGS BSNGO SMON GYIS RGYAS
GDAB, RGYUN DU TSUL KHRIMS MIG 'BRAS BZHIN DU BSRUNG BA SOGS SGO
GSUM BAG YOD PA'I BRTUL ZHUGS LA GNAS TE SGO MTHA' DAG NAS

DGE BA'I LAS LA 'BAD PA DANG, DGE BA GANG BYAS THAMS CAD KYANG
ZHING MCHOG BDE BCAN DU SKYE ZHING, BLA MA 'OD DPAG MED KYIS
RJES SU 'DZIN BA'I RGYU RAB SNGOS TE GTAN GYI 'DUN MA SGRUB BA'I
THABS LA 'BAD BA LHUR BYA'O, ,ZHES MGON PO 'OD DPAG MED LA BRTEN
BA'I BLA MA'I RNAL 'BYOR ZHING MCHOG SGO 'BYOD

@007A *, ,CES BYA BA 'DI NI DAD BRTZON BLO DANG LDAN PA BSOD
NAMS RIN CHEN GYIS BSKUL NGOR, 7 BTZUN BA DKON MCHOG BSTAN PA'I
SGRON MES BRIS PA'O,, ,,