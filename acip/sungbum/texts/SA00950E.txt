*, ,RJE BTZUN DKON MCHOG 'JIGS MED DBANG PO'I GSANG BA'I RNAM
THAR BZHUGS SO, ,

@001 #, ,DPAL LDAN TSOGS GNYIS CHU GTER LAS 'KHRUNGS SHING,
,SPANGS RTOGS YON TAN DKYIL 'KHOR YONGS SU RDZOGS, ,GSANG GSUM
SGYU 'PHRUL DRA BA'I 'OD DKAR CAN,,

SMRA BA'I ZLA BA LUS CAN GTZUG NA RGYAL, ,MI MNYAM THUGS BSKYED
DBYAR GYI DPAL MO'I BYIN, ,RGYAL BSTAN NOR 'DZIN KHYAB PAR SPRO
BA YI, ,SPRUL PA'I ZLOS GAR PADMA DKAR PO'I PHRENG, ,BSHAD

SGRUB SBRANG RTZI'I DGA' STON CI YANG RGYAS, ,MTHA' KLAS 'GRO
BA'I KHAMS KYI RDZING BU RU, ,BRTAN G-YO RAB 'BYAMS BKOD PA'I
ZLA SNANG 'BUM, ,CIG CHAR SPRO YANG NYER ZHI'I MKHA' DBYINGS
LAS, ,

MI G-YO SKU BZHI'I RGYAL THABS BLA NA MED, ,STOBS BCU'I 'JUG PA
SRID ZHI'I DNGOS KUN GYI, ,RJES 'GRO RAB 'BYAMS RGYAL GSUNG
GSANG BA'I MDZOD, ,GRAGS PA GTING YANGS ROL MTSO'I PHYOGS CHA

@002A #, ,YANG; ;DBYANGS CAN DANG MO 'BUM GYI RTZE DGA'I GNAS,
,'ON KYANG THUGS RJE HA RI TZANDAN GYI, ,GRIB BSIL DGE BA'I LAM
DU NGAL BSO BA, ,GANG ZHIG DE YI NGO MTSAR

BSNGAGS PA YI, ,GTAM GYI GLING BU BSGYUR LA SPRO BA 'DZIN,
,'DZAM GLING MKHAS DANG GRUB PA MA LUS PA'I, ,RAL PA'I COD PAN
NOR BU'I RKANG STEGS CAN, ,CHOS KYI RGYAL PO 'JAM DBYANGS

BZHAD PA ZHES, ,SNYAN PA'I BA DAN SRID PA GSUM NA G-YO, ,DPAL
LDAN BLA MA'I ZHABS LA GSOL BA 'DEBS, ,MTSAN 'DZIN 'PHO 'JIG
G-YUL NGO LAS RGYAL YANG, ,'GRO BA'I DON SLAD SPRUL

BA'I ZLOS GAR NI, ,RGYA BOD MTSAMS KYI LJONGS 'DIR BSGYUR RO
ZHES, ,BKA' LUNG 'GYUR BA MED PA'I ZHAL BZHES MDZAD, ,DPAL LDAN
X, ,DE NAS GZIGS PA LNGA YIS MKHYEN BZHIN DU, ,

@002B d'A KI'I MTSAN LDAN YUM GYI LHUM ZHUGS TSE, ,CHOS KYI
RGYAL PO RGYAL CHEN RNAM SRAS SOGS, ,CHOS BSRUNG RGYA MTSOS
G-YEL MED BYA RA MDZAD, ,DPAL LDAN X, ,DGE MTSAN LTAS DANG BCAS
TE BLTAMS PA NA, ,'JIG RTEN SKYONG RNAMS LHA

YI GOS BZANG PHUL, ,TSUL KHRIMS PHUNG PO YONGS SU RDZOGS PA YI,
,GOS BZANG DRAN SHES NOR BU'I SKA RAGS 'CHANG, ,DPAL LDAN X,
,LNGA BRGYA'I GTZUG RGYAN JO BO AA TI SHA, ,MNGON SUM GZIGS PAS
DGA' BA DPAG MED 'KHRUNGS, ,PAn

CHEN DU MAR 'KHRUNGS PA'I NGANG TSUL KYANG, ,RJES DRAN RNAM
'GYUR RIGS PA'I GAD RGYANGS BSGRAGS, ,DPAL LDAN X, ,DGE LDAN
BSTAN LA DBANG BSGYUR RTEN 'BREL GYIS, ,'JAM DPAL SNYING PO'I
SNANG BRNYAN RNYED PA NA, ,NYIN MTSAN KUN TU PHYAG

MCHOD LHUR MDZAD PAS, ,'JAM DBYANGS BLA MAS MNGON SUM RJES SU
BZUNG, ,DPAL LDAN X, ,BAG MED BYIS PA'I SPYOD PA KUN SPANGS
SHING, ,GTZUG LAG RAB 'BYAMS 'BAD MED THUGS SU CHUD, ,DON ZAB
SNYAN TSIG SPEL LA THOGS MED PAS

BLO CHEN RGAN PO RNAMS KYI SNYEMS PA PHROGS, ,DPAL LDAN X, ,CUNG
ZAD SNYUN GYIS ZIN TSE PHA DAM PA, ,MNGON SUM BYON NAS GEGS SEL
BSRUNG BA MDZAD, ,YUM CHEN LAB SGRON DUS NAS LHAN CIG TU, ,THUGS
BSKYED SMON LAM ZAB MOS 'BREL BAR

NGES; ;DPAL LDAN X, ,YI DAM CHOS BSRUNG DU MA'I ZHAL GZIGS
SHING, ,PHYI NANG RTEN 'BREL KUN LA DBANG BSGYUR BAS, ,RI MO'I
'PHRUL GYIS GDON BGEGS DPUNG BCOM STE, ,ZLA GRAGS SGYU MA'I ROL
RTZED SLAR YANG BSTAN, ,DPAL LDAN X,,

@003A *, ,'KHRUL BRAL DAM PA'I LUNG GIS NGES RNYED CING, ,SNGON
GNAS RJES DRAN NGO MTSAR MDZAD BZANG GIS, ,GZUR GNAS MKHAS PA
KUN GYI YID 'PHROG STE, ,CHOS KYI KHRI LA ZHABS SEN NYE BAR
BKOD, ,DPAL LDAN X,,

YAB GCIG BLO BZANG RGYAL BA'I DBANG PO YIS, ,GNAS GSUM BYIN
RLABS ZAB MO'I BRDA THABS KYIS, ,MDO SNGAGS ZAB RGYAS CHOS TSUL
MA LUS PA, ,JI BZHIN NYAMS SU LEN PA'I GDAMS PAR SHAR, ,DPAL
LDAN X, ,'JAM

DBYANGS GZHON NUS MNGON SUM BYIN BRLABS SHIG, ,SKYES THOB BLO
GROS LUS RTZAL RAB RDZOGS PAS, ,RGYAL SRAS SPYOD PA RGYA MTSO'I
SGRA DBYANGS KYIS, ,SMRA NGAN DPUNG BCOM BLO GSAL DGA' BA
BSKYED, ,DPAL LDAN X, ,SPYAN RAS

GZIGS DBANG SNANG STONG SRIN PO'I SKUR, ,BZHENGS PA MYUR MDZAD
YE SHES MGON PO YIS, ,'DU 'BRAL MED PAR RTAG TU RJES 'BRANGS
NAS, ,'PHRIN LAS G-YEL MED SGRUB PAR ZHAL GYIS BZHES, ,DPAL LDAN
X, ,GNAM SA'I

KHYON KUN 'GENGS PA 'JIGS PA'I GZUGS, ,'JAM DPAL BKA' SDOD LAS
KYI GSHIN RJE YIS, ,DGE LDAN CHOS KYI GSANG MDZOD YONGS GTAD
NAS, ,BGEGS TSOGS KUN 'JOMS RDO RJE'I G-YAR DAM BCAS, ,DPAL LDAN
X, ,

RGYAL DBANG MCHOG DANG PAn CHEN THAMS CAD MKHYEN, ,ROL PA'I RDO
RJE DGE 'DUN RGYA MTSO'I SDE, ,MEE TRI'I ZHABS SOGS YONGS 'DZIN
MANG BSTEN NAS, ,SA STENG GDAMS PA KUN GYI BDAG POR GYUR, ,DPAL
LDAN X, ,KHENGS DANG DREGS

@003B PA'I BAG CHAGS RING SPANGS TE, ,SANGS RGYAS DNGOS SU GZIGS
PA'I MOS GUS KYIS, ,LEGS TSOGS RTZA BA BSHES GNYEN BSTEN TSUL
LA, ,GANGS LJONGS 'DI NA 'GRAN PA'I ZLA DANG BRAL, ,DPAL LDAN X,
,NGAG GI DPAL STER 'JAM

DBYANGS DKAR PO YIS, ,MNGON SUM RJES BZUNG MKHYEN PA'I KLONG
RDOL ZHING, ,TSIG DON MTHA' DAG MI BRJED GZUNGS THOB PAS, ,MDO
RGYUD MAN NGAG KUN GYI GTER DU GYUR, ,DPAL LDAN X, ,BSTOD TSIG
DON YOD ZHAGS PA'I 'KHRUL

'KHOR GYIS, ,MNGON SUM MGRON DU BKUG PA'I DBYANGS LDAN MA,
,MGRIN PAR 'KHYUD PAS SNGON MED LEGS BSHAD KYI, ,DGA' STON SPEL
BA'I SPOBS PA BLA NA MED, ,DPAL LDAN X, ,SPAL TI 'DUL BA 'DZIN
PA'I GDAN SA RU, ,

KUN MKHYEN GONG MA'I DUS BZHIN AA TZARYAS, ,SKU TSE'I TSAD DANG
MDZAD PA 'PHRIN LAS SOGS, ,'BYUNG 'GYUR MTHA' DAG MA NOR LUNG
BSTAN MDZAD, ,DPAL LDAN X, ,DPAL LDAN 'BRAS SPUNGS CHOS KYI SDE
CHEN NAS, ,'JIGS MDZAD

RDO RJE'I DBANG BSKUR MDZAD PA'I TSE, ,YI DAM LHA TSOGS RTEN
DANG BRTEN PA RNAMS, ,MNGON SUM GZIGS SHING BYIN RLABS DGA' STON
MYONG, ,DPAL LDAN X, ,RTAG TU SPAS PA'I BRTUL ZHUGS LHUR MDZAD
KYANG, ,THOL BYUNG TSUL GYIS

'BYUNG 'GYUR BSLAB BYA SOGS, ,GANG STZAL RGYA MTSO'I RLABS BZHIN
CUNG ZAD KYANG, ,DUS LAS MI YOL SGRIB MED MKHYEN PA'I GTER,
,DPAL LDAN X, ,PHA ROL SEMS KYI 'GYUR BA SNA TSOGS DANG, ,SOM
NYI'I DRA BAR CHUD RNAMS

@004A *, ,MA ZHUS KYANG, ,GDUL BYA'I MOS PA JI BZHIN GZIGS PA
YIS, ,GSAL BAR 'DOMS MDZAD THAR PA'I SA MKHAN MCHOG ,DPAL LDAN
X, ,PAn CHEN MCHOG DANG THUGS YID GCIG 'DRES TE, ,DGOS

DBANG KHYAD 'PHAGS GZIGS PAS YAB SRAS GNYIS, ,BKA' GDAMS BSTAN
PA'I 'BYUNG GNAS RA SGRENG DU, ,ZHAL 'DZOM DAG PA'I SNANG BA
'BYAMS SU KLAS, ,DPAL LDAN X, ,MDO SMAD YUL GYI GDAN SA CHEN PO
KUN, ,'KHOR

LO GSUM GYIS SKYONG BAR MDZAD PA'I TSE, ,SPYAN RAS GZIGS KYIS
LUNG BSTAN BSKUL MA MDZAD, ,GZHAN PHAN SNYING RJE'I ROL PA KHO
NAR NGES, ,DPAL LDAN X, ,GRUB PA'I ZHING MCHOG DBEN GNAS THAR PA
RTZER, ,ZAB GSANG

RDO RJE'I RNAL 'BYOR LA GNAS TSE, ,HE RU KA DPAL RTEN DANG BRTEN
PA YI, ,DKYIL 'KHOR 'KHOR LO'I SNANG BA MNGON SUM GZIGS, ,DPAL
LDAN X, ,'DZAM GLING CHED GU'I SNYING STOBS LAS 'DAS PA, ,BGRANG
YAS 'KHOR

TSOGS RIMS NAD DU: KHA LAS, ,SGROL LA 'JIGS BRAL GRUB PA'I RNAM
DPYOD KYIS, ,PAn CHEN SNANG MTHA'I 'PHRIN LAS RU MTSON BSGRENG,
,DPAL LDAN X, ,CHU KLUNG 'KHRUGS PAS 'DAB 'BREL GRONG KHYER CHE,
,BCOM PA'I

KHROD NAS NYID LA SKYABS TSOL RNAMS, ,NYER 'TSE LAS GROL SNOD
BCUD RTEN 'BREL LA, ,MNGA' BSGYUR NAM YANG BSLU MED SKYABS KYI
MCHOG ,DPAL LDAN X, ,GZHAN GYI RBAD 'DRE GDON BGEGS NAD RIMS
DANG, ,SAD SER THAN

@004B PA LA SOGS NYER 'TSE KUN, ,SPYAN DMIGS TZAM DANG BDEN TSIG
RE RES KYANG, ,LHAG MED ZHI MDZAD RNAL 'BYOR DBANG PHYUG CHE,
,DPAL LDAN X, ,BO DONG DGON PAR 'DOD KHAMS DBANG PHYUG MA, ,'OL
KHAR LHA CHEN 'O DE GUNG RGYAL DANG,,

RGYUN GYI 'BYON BZHUD LA YANG RMA RGYAL SOGS, ,DKAR PHYOGS
SKYONG BA KUN GYIS BSU SKYEL MDZAD, ,DPAL LDAN X, ,CHOS 'KHOR
LHA SAR RJE BTZUN 'JAM DBYANGS DANG, ,GDAN SA CHEN POR YAB RJE'I
SNANG BRNYAN GYIS, ,SNYAN SHAL

BZHES SHID DGYES PA'I 'DZUM DKAR GYIS, ,DGE LDAN BSTAN PA'I BDAG
POR MNGA' GSOL BA, ,DPAL LDAN X, ,DBUS GTZANG GNYIS DANG MDO
SMAD LJONGS KUN TU, ,DBANG KHRID MAN NGAG GDAMS PA MA LUS PA,
,MKHAS GRUB KUN

LA LAN BRGYAR SPEL BA YIS, ,GSANG CHEN BSTAN PA'I ME RO RMAD NAS
GSOS, ,DPAL LDAN X, ,'KHOR LO GSUM GYI MDZAD 'PHRIN MTHA' KLAS
PAS, ,SA STENG KUN TU KHYAB KYANG RANG DON LA, ,SRED PA'I 'DUN
PA CHA TZAM MA 'DRES

PAR; ;BDEN PA'I TSIG GIS ZHAL BZHES THUB PA MCHOG ,DPAL LDAN X,
,'CHAD RTZOD RTZOM PAS MKHAS KUN GTZUG GI RGYAN, ,MTHU STOBS NUS
PAS GRUB RIGS TSOGS KYI RJE, ,'PHRIN LAS BZANG POS 'JIG RTEN KUN
GYI MGON, ,

THUB BSTAN YONGS KYI MNGA' BDAG DRIN CAN RJE, ,DPAL LDAN X,
,MTHA' BRAL DE NYID MNGON SUM GZIGS PA YIS, ,DNGOS 'DZIN 'CHING
BA'I DRA BA KUN BCAD CING, ,ZAB LAM RIM GNYIS RNAL 'BYOR MTHAR
PHYIN PAS, ,THA MAL SNANG

@005A *, ,ZHEN DRI MA MA LUS SBYANGS, ,DPAL LDAN X, ,'GRO KUN MI
PHAM MGON GYIS RJES 'DZIN CING, ,NYID KYI ZHAL SKYIN LA DGONGS
BYAMS MGON GYI, ,SNANG BRNYAN GSAR BSKRUN RAB GNAS MDZAD PA'I
TSE, ,YE SHES MNGON

SUM ZHUGS PA'I GZI BYIN 'BAR, ,DPAL LDAN X, ,'BROM RJES STONG
CHEN THIG LE'I SPRO BSDU BZHIN, ,GZUGS SKU'I BKOD PA DBYINGS SU
SDUD BA'I BRDAR, ,GRE PHUGS AA YIG 'OD KYI RANG BZHIN CAN, ,SKAL
LDAN DU MA'I MIG LA

MNGON SUM BSTAN, ,DPAL LDAN X, ,RAB 'BYAMS RGYAL BA'I 'KHOR LO
MA LUS PA'I, ,GSANG GSUM YON TAN ME TOG SIL MA'I PHRENG, ,TSOM
BUR BSDUS PA DKON MCHOG GSUM GYI DNGOS, ,'JIGS MED DBANG PO SRID
ZHI'I GTZUG GI RGYAN

DPAL LDAN BLA MA'I ZHABS LA GSOL BA 'DEBS, ,DE LTAR DAD PA'I YID
KYI RNGA YAB RTZES, ,ZAB GSANG YON TAN CHU YI PHUNG PO LAS, ,CHA
TZAM SPEL BA'I BDUD RTZI'I ZEGS MA NI, ,BDAG GZHAN BSOD NAMS MYU
GU'I GSOS SU 'GREM, ,DE YI DGE

BAS DAL 'BYOR RTEN GYI GZINGS, ,THOS BSAM BSGOM PA'I BDAN GYIS
MDZES PAS, ,PHRA RAGS 'KHOR BA'I RGYA MTSO BSGRAL GYI BAR, ,DED
DPON MCHOG GIS RTAG TU SKYONG GYUR CIG ,SRID LA RGYAB KYIS
PHYOGS PA'I NGES 'BYUNG DANG, ,GZHAN PHAN KHUR DU

'KHYER BA'I BYANG CHUB SEMS, ,RGYAL BA DGYES BYED YANG DAG LTA
BA RNAMS, ,ZUNG DU 'BREL BA'I LAM BZANG MNGON GYUR SHOG ,DE NAS
GSANG BA SNGAGS KYI LAM ZHUGS TE, ,DNGOS GRUB RIN CHEN GTER GYI
SGO GCIG PU, ,RNAM DAG DAM TSIG SGOM PA

@005B CHA TZAM YANG, ,MI NYAMS SROG DANG BSDOS TE BSRUNG BAR
SHOG ,DAG PA'I 'KHOR LO 'DAB BRGYAR GROL BA LAS, ,LHAN SKYES BDE
CHEN SBRANG RTZIS MYOS PA YIS, ,ZUNG 'JUG 'DAB YANGS G-YO BA'I
RKANG DRUG GIS, ,CHOS KYI SGRA DBYANGS RTAG TU

SGROGS GYUR CIG, ,,(CES DUS GSUM RGYAL BA KUN GYI ZHAL SKYIN,
RIGS DANG DKYIL 'KHOR RGYA MTSO'I MNGA' BDAG, BKA' DRIN MTSUNGS
ZLA MED PA RJE BTZUN DKON MCHOG 'JIGS MED DBANG PO'I ZHAL SNGA
NAS KYI GSANG BA'I RNAM PAR THAR PA MDOR BSDUS PA 'DI NI, MDO

DANG SNGAGS KYI GZHUNG LUGS RGYA MTSO'I GNAD LA GZHAN DRIR MI
'JOG PA'I MKHYEN RAB KYI DBANG PHYUG DAM PA RGYUD PA DPON SLOB
DKON MCHOG RGYAL MTSAN, RDO RAM PA SKAL BZANG DPAL 'BYOR, RAB
'BYAMS PA NGAG DBANG MCHOG LDAN, RAB 'BYAMS PA MTHA' YAS RGYA
MTSO, DKA'

BCU 'JAM DBYANGS NOR BU, DKON MCHOG DPAL LDAN, SBYIN PA RNAM
RGYAL, 'JAM DBYANGS CHOS GRAGS SOGS DON GNYER CAN DU MAS SNGA
PHYIR BSKUL ZHING, GTZO CHER RANG NYID TSE RABS KUN TU RJE BTZUN
BLA MA MCHOG GIS 'BRAL MED RJES SU 'DZIN PA'I PHYIR DU DMIGS TE,

^ BTZUN PA DKON MCHOG BSTAN PA'I SGRON MES CHO 'PHRUL ZLA BA'I
YAR TSES DGE BAR, DPAL LDAN BKRA SHIS 'KHYIL GYI 'DU KHANG CHEN
MO'I YANG RTZER BRIS PA DGE LEGS 'PHEL,, ,,
