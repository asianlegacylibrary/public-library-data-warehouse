*, ,DPAL GSANG BA 'DUS PA'I MNGON RTOGS DANG BSAM GTAN GYI SGRUB
MCHOD NGAG TU 'DON PA'I LHAN THABS BZHUGS SO, ,

@001A #, ,BLA MA DAM PA RNAMS LA PHYAG 'TSAL LO, ,DPAL GSANG BA
'DUS PA'I MNGON RTOGS DANG BSAM GTAN GYI SGRUB MCHOD KYI NGAG TU
'DON PA'I LHAN THABS NI, RANG ZHE

SDANG RDO RJE MTHING NAG NAG DKAR DMAR BA'I ZHAL GSUM, PHYAG
DRUG GI GA-YAS RDO RJE 'KHOR LO PADMA, GA-YON DRIL BU RIN CHEN
RAL GRI 'DZIN PA, RANG 'DRA BA'I REG BYA RDO RJE MAS 'KHYUD PA,
GNYIS KA'ANG RIN PO

CHE'I RGYAN BRGYAD KYIS BRGYAN PA, SKU STOD LHA RDZAS KYI GOS
KYIS GA SHAL BYAS ZHING, SKU SMAD LHA RDZAS KYI DAR GYI SHAM
THABS 'PHYAR BAR BSAMS LA, NANG MCHOD GTOR MA LTAR BYIN GYIS
BRLABS, DE NAS SNGON

'GRO GTOR MA'I MCHOD YON NAS ROL MO'I BAR RNAMS 'OG NAS 'BYUNG
BA LTAR BSKYED PA'I RJES SU, SNGON 'GRO GTOR MA 'OG NAS 'BYUNG
BA LTAR BYIN GYIS BRLABS LA, RANG GI THUGS KA'I H'Um SNGON PO'I

'OD ZER LCAGS KYU'I RNAM PA CAN GYIS PHYOGS SKYONG BCO LNGA
'KHOR DANG BCAS PA BKUG NAS PHYOGS MTSAMS RNAMS SU GNAS PA NI,
SHAR DU RDO RJE MTSON BYA SER PO ZHES PA NAS 'DUS PA'I LHA SHES

@002A *, ,RAB MA DANG BCAS PA'I SKUR BZHENGS PA'I MGRON RNAMS KYI
LJAGS RNAMS H'Um LAS BYUNG BA'I RDO RJE RTZE GCIG PA DMAR PO 'OD
KYI SBU GU CAN DU GYUR, AOm A'A: HR'I: ZHES SOGS KYIS CHU BZHI
PHUL NAS, AOm A'A: DUS GSUM SKYES PA KUN DANG PHYOGS BCU YI ZHES
PA NAS, ZHI BA DANG NI BSRUNG BAR MDZAD DU GSOL, H'Um ZHES BYA
BA'I BAR GYIS GTOR MA PHUL NAS, ZHAL BSIL DANG,

PHYAG BKRU BA'I PHYIR MCHOD YON DANG, SO RTZI PHUL LA, AOm DA
SHA DI KA LO KA P'A LA SA PA RI W'A RA PU shBE PRA T'I TZTSA
H'Um, ZHES ME TOG DANG, DE BZHIN DU PUshPE'I GNAS SU DH'U PE NAS
SHAPTA'I BAR BCUG LA NYER SPYOD LNGA DANG,

AOm DA SHA DI KA ZHES SOGS KYI GSHAM DU, AOm A'A: H'Um ZHES NANG
MCHOD DBUL, MA RNYED YONGS SU MA SHES DANG, ZHES PA NAS, DE KUN
KHYED KYIS BZOD MDZAD RIGS, ZHES PA'I BAR GYIS BZOD PAR GSOL,

YI GE BRGYA PA BRJOD, AOm A'A: H'Um BADZRA MU: ZHES GSHEGS SU
GSOL, DE NAS BDAG BSKYED KYI MCHOD PA, AOm A'A: BIGHN'A NTA
KRITA H'Um, ZHES PAS BSANG, SH'U N+YA TAS SBYANGS, STONG PA'I
NGANG LAS, AA LAS

@002B BYUNG BA'I THOD PA YANGS SHING RGYA CHE BA RNAMS KYI NANG
DU, AOm AOm P'Am PUm LA SOGS PA SO SO'I MING YIG DANG PO THIG
LES BRGYAN PA ZHU BA LAS BYUNG BA'I MCHOD YON ZHES PA NAS ROL MO
LA SOGS PA RNAMS, RANG BZHIN STONG PA, RNAM PA

MCHOD RDZAS, BYED LAS DBANG PO DRUG GI SPYOD YUL DU, ZAG PA MED
PA'I BDE BA KHYAD PAR CAN BSKYED PAR GYUR, AOm AA RGHAm A'A:
H'Um, ZHES SBYAR, DE BZHIN DU, AARGHAm GYI GNAS SU, P'A DYAm
DANG, BADZRA PUshPE NAS SPARSHA BADZRA RNAMS BCUG STE BYIN

GYIS BRLABS, DE NAS MAndAL DBUL ZHING GSAL BA GDAB PA NI, PHYAG
GSUM BYAS TE SPYIR MAndAL BSHAMS, PHYAG BYAS TE SO SO'I PHYAG TU
ME TOG DBUL, PHYAG BYAS TE ME TOG DANG BCAS PA'I THAL MO SBYAR
NAS SNYING PO RGYAN LAS,

SEMS CAN DON DU SEMS DGE BAS, ,RNAL 'BYOR PA YI TSOGS RNAMS KUN,
,CHUL GZHIN CHO GA LDAN PA YIS, ,RNAL 'BYOR LA NI NYER GNAS
MDZOD, ,CES PA GSUM GYIS GSOL BA GDABS, PHYAG BYAS TE BLA MA MA
GTOGS PA'I ME TOG

BSDU, PHYAG BYAS TE MAndAL BSHAM, PHYAG BYAS TE GZHAN RNAMS KYIS
ME TOG BLA MA LA DBUL BA'I PHYIR, MAndAL BLA MA LA DBUL, BLA MAS
KYANG GZHAN RNAMS KYIS PHUL BA'I MAndAL DANG, RANG GI ME TOG BLA
MA GONG MA LA 'BUL BA'I PHYIR, ME

TOG MAndAL GYI DBUS SU SPUNGS LA RTEN GYI DRUNG DU BZHAG ,PHYAG
BYAS TE RANG GNAS SU 'KHOD DO, ,DE NAS BLA MA'AM GTZO BOS,
BSHAGS PA DANG BSDAMS PA SNGON DU 'GRO BA CAN GYIS LHA'I RNAL
'BYOR LA GNAS PAR ZHU ZHES BRJOD LA, THAMS

@003A *, ,CAD KYIS SEMS CAN LA SNYING RJE CHEN POS DMIGS TE, YID
KYI ROL PA DRI MED ZLA 'DRAS BSGRUBS ZHES PA NAS, SEMS NI BYANG
CHUB DAM PAR BSKYED PAR BGYI, ZHES PA'I BAR GYIS SKYABS SU 'GRO
BA SOGS

BYA, DE NAS YI GE BRGYA PA'I BSGOM BZLAS BYA BA NI, RANG GI SPYI
BOR PAm LAS PADMA AA LAS ZLA BA'I STENG DU, H'Um LAS RDO RJE
RTZE LNGA PA DKAR PO LTE BA LA H'Um GIS MTSAN PA, DE LAS 'OD
'PHROS, TSUR 'DUS YONGS SU GYUR PA LAS, RDO RJE SEMS DPA'

DKAR PO RDO RJE DANG DRIL BU 'DZIN PA, YUM RDO RJE SNYEMS MA
DKAR MO RDO RJE DANG DRIL BU 'DZIN PAS 'KHYUD PA, RIN PO CHE'I
RGYAN SNA TSOGS PAS SPAS PA, RDO RJE'I SKYIL KRUNG GIS BZHUGS
PA, DE'I THUGS KAR ZLA BA'I STENG DU H'Um DKAR PO DE LAS

'OD 'PHROS, RANG 'DRA'I YE SHES PA SPYAN DRANGS PA LA MCHOD,
DZA: H'Um BAm HO: ZHES BSTIMS, YANG H'Um LAS 'OD 'PHROS, DBANG
GI LHA RNAMS SPYAN DRANGS PA LA MCHOD, DE BZHIN GSHEGS PA THAMS
CAD KYIS MNGON PAR DBANG BSKUR

DU GSOL, ZHES GSOL BA BTAB PAS DE RNAMS KYIS YE SHES KYI BDUD
RTZIS GANG BA'I BUM PA THOGS NAS, AOm SARBA TA TH'A GA TA AA BHI
shE KA TA SA MA YA SHRI YE H'Um ZHES DBANG BSKUR, LUS YE SHES
KYI BDUD RTZIS GANG, MI BSKYOD PAS

DBU BRGYAN PAR GYUR, BCOM LDAN 'DAS RDO RJE SEMS DPA' BDAG GZHAN
THAMS CAD KYI SDIG SGRIB DANG DAM TSIG NYAMS CHAGS THAMS CAD DAG
PAR MDZAD DU GSOL, ZHES GSOL BA BTAB PAS, THUGS KA'I H'Um LAS
'OD 'PHROS,

@003B SEMS CAN THAMS CAD KYI SDIG SGRIB DAG ,SANGS RGYAS SRAS
BCAS LA MCHOD PA PHUL, DE RNAMS KYI YON TAN THAMS CAD 'OD KYI
RNAM PAR BSDUS NAS THUGS KA'I H'Um LA THIMS PAS GZI BRJID DANG
MTHU STOBS PHUN SUM TSOGS PAR GYUR, H'Um GI MTHA' MAR, AOm
BADZRA SATVA SA MA YA, MA NU P'A LA YA, BADZRA SATVA TVE NO PRA
TIshthA dI dHO ME BH'A WA, SU TO shYO ME BH'A WA, SU PO shYO ME
BH'A WA, AA NU RAKTO ME BH'A WA, SARBA SIDDHI MME PRA YATZTSA,
SARBA KARMA SU CE ME TZITTA SHRI YAm, KU RU H'Um, HA HA HA HA
HO: BHA GA WAN

SARBA TA TH'A GA TA BADZRA MA ME MU NYTZA BADZRI BH'A WA MAH'A
SA MA YA SA TVA A'A: ZHES PAS BSKOR BA LA DMIGS TE, BZLAS PAS
YIG 'BRU LAS 'OD 'PHROS, SEMS CAN GYI SDIG SGRIB SBYANGS, SANGS
RGYAS SRAS BCAS LA MCHOD PA PHUL, DE RNAMS KYI

SKU GSUNG THUGS KYI BYIN RLABS RNAMS BSDUS NAS YIG 'BRU LA THIMS
PAS DE LAS BDUD RTZI'I RGYUN DKAR PO BABS PA YAB YUM GYI SBYOR
MTSAMS NAS BABS RANG GI TSANGS BUG NAS ZHUGS TE SGO GSUM GYI
SDIG SGRIB THAMS CAD DBANG

PO'I SGO DANG BA SPU'I BU GA NAS BYUNG NAG PHUNG GIS 'THON SDIG
SGRIB THAMS CAD SANGS KYIS DAG ,LUS THAMS CAD YE SHES KYI BDUD
RTZI'I RGYUN GYIS DKAR MER GYIS GANG RTOGS PA DANG YON TAN BDAG
GZHAN THAMS CAD LA SKYES PAR BSAMS

SHING BZLA'O, ,MJUG TU MNGON BRJOD BLA MA LAS, BDAG NI MI SHES
RMONGS PA YIS, ,DAM TSIG LAS NI 'GAL ZHING NYAMS, ,BLA MA MGON
POS SKYABS MDZOD CIG ,GTZO BO RDO RJE 'DZIN PA STE, ,THUGS RJE
CHEN PO'I BDAG NYID CAN, ,'GRO

@004A *, ,BA'I GTZOL BDAG SKYABS MCHI, ZHES BRJOD PAS, SDIG
SGRIB KYI 'KHOR GSUM MI DMIGS PAR BSGOMS PAS, RDO RJE SEMS DPA'I
ZHAL NAS RIGS KYI BU KHYOD KYI SDIG SGRIB DANG DAM TSIG NYAMS
CHAGS THAMS CAD DAG

GO ZHES GSUNGS NAS RANG LA THIMS PAS, RANG GI SGO GSUM DANG RDO
RJE SEMS DPA'I SKU GSUNG THUGS DBYER MED DU GYUR PAR BSAM PA
RNAMS MNGON RTOGS KYI THOG MAR SBYAR RO, ,TSOGS ZHING GI SKABS
SU, RANG BZHIN GYI GNAS NAS BLA MA DANG GNYIS SU

MED PA'I MI BSKYOD PA'I DKYIL 'KHOR SPYAN DRANGS, AOm SARBA TA
TH'A GA TA AARGHA ZHES DANG, BSRUNG 'KHOR GYI SKABS SU, AOm SVA
BH'A WA ZHES PA NAS, CHOS RNAMS KYI NGO BO RGYU 'BRAS GSUM ZHES
DANG GA-YON DRIL BU RIN CHEN RAL GRI 'DZIN PA, MTSAN SUM

CU RTZA GNYIS DANG, DPE BYAD BRGYAD CUS BRGYAN PA, RDO RJE
DBYINGS KYI DBANG PHYUG MA DKAR MO ZHES PA NAS, RAL GRI 'DZIN
PA, YAB YUM GNYIS KA'I PHYAG DANG PO GNYIS KYIS PHAN TSUN DU
'KHYUD PA GNYIS KA'ANG 'OD KYI DKYIL 'KHOR GYIS RNAM PAR

MDZES PA, RIN PO CHE'I RGYAN DANG DAR SNA TSOGS KYI NA BZA' CAN,
RANG GI THUGS KAR SNA TSOGS PADMA DANG ZLA BA'I GDAN LA YE SHES
SEMS DPA' SKU MDOG DMAR PO ZHES PA NAS RANG SNANG GI SHES RAB MA
LA 'KHYUD PA DE'I THUGS KAR ZLA BA'I

GDAN LA RDO RJE SNGON PO'I LTA BA'I NANG DU TING NGE 'DZIN SEMS
DPA' H'Um YIG SNGON PO, RANG GI SPYI BOR SKU RDO RJE'I NGO BO
AOm DKAR PO, MGRIN PAR GSUNG RDO RJE'I NGO BO A'A: DMAR PO,
THUGS KAR THUGS RDO RJE'I NGO BO H'Um SNGON PO, YAB YUM SNYOMS

@004B PAR ZHUGS, SNYING KHA'I TING NGE 'DZIN SEMS DPA'I 'OD ZER
GYIS MI BSKYOD PA LA ZHES PA NAS YE SHES PA DANG DBYER MED DU
'DRES NAS RANG LA RJES SU ZHUGS PAS RANG NYID ZHE SDANG RDO RJE
ZHES DANG, PHYAG DRUG GI GA-YAS RDO RJE RTZE DGU PA, 'KHOR LO

PADMA, GA-YON DRIL BU RIN CHEN RAL GRI 'DZIN PA, DBU SKRA RAL
PA'I THOR TSUGS CAN, MTSAN BZANG PO SO GNYIS DANG, DPE BYAD
BZANG PO BRGYAD CUS BRGYAN PA, RDO RJE DBYINGS KYI DBANG PHYUG
MA REG BYA RDO RJE MA SNGON MOR GYUR PA NI, SNGO DKAR DMAR BA'I
ZHAL

GSUM ZHES PA NAS RAL GRI 'DZIN PA, DBU SKRA RAL PA PHYED BCINGS
SU BYAS PA, SHIN TU SGEG CING ZHES PA NAS, 'DOD PA'I YON TAN
LNGA'I DGA' BAS ROL PA, YAB YUM GNYIS KA'I PHYAG DANG PO GNYIS
KYIS PHAN TSUN DU 'KHYUD PA, GNYIS KA'ANG

RIN PO CHE'I DBU RGYAN GSOL BA ZHES PA NAS SHAM THABS 'PHYAR BA
'OD DMAR PO 'BAR ZHING 'KHRUG PA'I DBUS NA SNYOMS PAR 'JUG PA'I
TSUL GYIS BZHUGS PA, SEMS DPA' GSUM GYI BDAG NYID CAN DU GYUR,
GSHIN RJE'I GSHED NAG PO RNAM SNANG

GI DBU RGYAN CAN CES PA NAS DRIL BU DGRA STA 'DZIN PA RANG GI
THUGS KAR DRANGS, YA M'ANTA KRITA THUGS KA NAS PHYIR PHYUNG,
SHAR GYI RTZIBS STENG GI GDAN LA GA-YON BRKYANGS KYIS 'KHOD, CES
DANG, 'KHOR LO SGYUR RGYAL LA, STENG GI RTZIBS KYI NANG GI GDAN

LA ZHES DANG, GNOD MDZES LA 'OG GI RTZIBS KYI NANG GI GDAN LA
ZHES DANG, BYANG GI ZHES PA NAS BDUD RTZI 'KHYIL PA GNYIS PA DE
YONGS SU GYUR PA LAS KHRO BO BDUD RTZI 'KHYIL PA SNGON PO SNGO
DKAR DMAR BA'I ZHAL GSUM, ZHES SOGS DANG, PHUR BU 

@005A *, ,ME DPUNG RAB TU 'BAR BA BCUR GYUR TE PHYOGS SKYONG
'KHOR DANG BCAS PA'I MGO BOR ZUG ,AOm GHA ZHES DANG, GNOD MDZES
KYI PHYAG MTSAN RDO RJE LCAGS KYU DE RDO RJE THO BA ME 'BAR BAR
GYUR PAS, SHAR NAS BRTZAMS PHYOGS

BZHI DANG, ME NAS BRTZAMS TE MTSAMS BZHI LA SOGS PA'I PHUR BU'I
SPYI BO NAS BRDUNGS PAS ZHES DANG, t'IKKA H'Um DZA: KHRO BO
RNAMS KYI PHYI RU, LCAGS KYI RDO RJE'I RA BA, t'IKKA H'Um DZA:
DE'I PHYI RU CHU'I RA BA ZHES SOGS DANG, GZHAL YAS KHANG BSKYED
PA'I

SKABS SU, BHRUm DKAR PO SANGS RGYAS KYI SPRIN GYI 'OD ZER 'PHRO
BA YONGS SU GYUR PA LAS, GZHAL YAS KHANG GRU BZHI PA ZHES PA
DANG, LHAG MOS KYI LHA BSKYED PA'I SKABS SU, BYANG PHYOGS PA
RNAMS LA SNA TSOGS RDO RJE'I GDAN, GDAN DE RNAMS KYI STENG DU

SKAD CIG GIS LHAG PAR MOS PA TZAM GYIS LHA SUM CU SO GNYIS
RDZOGS PA NI, DBUS KYI GDAN LA RANG NYID RDO RJE 'CHANG SNGON PO
ZHES PA NAS 'OD KYI DKYIL 'KHOR GYIS BSKOR BA'I DBUS NA YAB SEMS
DPA'I SKYIL MO KRUNG GIS BZHUGS PA ZHES DANG, RO

RDO RJE MA'I PHYAG MTSAN RDZOGS PA'I RJES SU, LHA MA BRGYAD PO
THAMS CAD KYANG, DBU SKRA RAL PA PHYED BCINGS SU BYAS PA, RIN PO
CHE'I DBU RGYAN GSOL BA ZHES PA NAS, SKU SMAD LA LHA RDZAS KYI
DAR GYI SHAM THABS CAN, SHIN TU SGEG CING ZHES PA

NAS, 'DOD PA'I YON TAN LNGA'I DGA' BAS ROL PA, 'OD KYI DKYIL
'KHOR RAB TU 'BAR BA'I DBUS NA, RANG RANG GI GDAN LA RDO RJE'I
SKYIL MO KRUNG GIS BZHUGS PA, ZHES PA DANG, KUN BZANG GI PHYAG
MTSAN RDZOGS PA'I 'OG TU RNAM SNANG NAS

@005B KUN BZANG GI BAR LHA LHAG MA RNAMS KYANG, DBU SKRA RAL
PA'I THOR TSUGS CAN, CES PA NAS, DPE BYAD BZANG PO BRGYAD CUS
BRGYAN PA, ZHI BA 'OD KYI DKYIL 'KHOR RAB TU 'BAR BA'I DBUS NA,
RANG RANG GI GDAN LA RDO RJE'I SKYIL MO KRUNG GIS BZHUGS PA ZHES

DANG, LHAG MOS KYI MDZAD PA'I SKABS SU, RANG GI THUGS KA'I H'Um
LAS 'OD ZER 'PHROS PAS SEMS CAN THAMS CAD BKUG NAS ZHES DANG,
LHAG MOS LUS LA BSDU BA'I SKABS SU, RANG GI THUGS KA'I H'Um LAS
'OD 'PHROS PAS, RNAM SNANG NAS GNOD MDZES

KYI BAR RNAMS SPYAN DRANGS TE, SPYI BO LA SOGS PA'I GNAS SU
'KHOD NAS GZUGS KYI PHUNG PO LA SOGS PA DANG NGO BO DBYER MED DU
GYUR PA NI, SPYI BOR RNAM SNANG ZHES PA NAS, RKANG MTHIL GNYIS
SU GNOD MDZES RGYAL PO ZHES DANG, DANG PO'I MGON PO DANG SPRUL

SKU RDOR SEMS GNYIS KYI SKABS SU, GA-YON DRIL BU RIN CHEN RAL
GRI 'DZIN PA RIN PO CHE'I RGYAN DANG DAR SNA TSOGS KYI NA BZA'
CAN CES DANG, LUS DKYIL GYI SKABS SU MIG GNYIS SU MIG GI DBANG
PO'I NGO BO thL'Im YONGS SU GYUR PA LAS SA SNYING

DKAR PO ZHES PA NAS, RAL GRI 'DZIN PA MIG GI SGOR LUS KYI GZUGS
KYI RANG BZHIN DZA: YONGS SU GYUR PA LAS GZUGS RDO RJE MA ZHES
PA NAS, RAL GRI 'DZIN PA YAB YUM GNYIS KA'I PHYAG DANG PO GNYIS
KYIS PHAN TSUN DU 'KHYUD PA ZHES DANG,

BYAMS PA'I PHYAG MTSAN RDZOGS PA'I SKABS SU, RNAM SNANG NAS
BYAMS PA'I BAR LHA THAMS CAD KYANG RIN PO CHE'I RGYAN DANG, DAR
SNA TSOGS KYI NA BZA' CAN CES DANG, KHRO BO BCU'I PHYAG MTSAN
RDZOGS PA'I SKABS SU, KHRO BO BCU PO THAMS
 
@006A *, ,CAD KYANG DBU SKRA DMAR SER GYEN DU BRDZES PA LA SOGS
PA KHRO BO'I NYAMS THAMS CAD YONGS SU RDZOGS PA'O ZHES DANG, 'OG
TU YUM GYI LUS LA LHA 'GOD PA'I TSE, LHA THAMS CAD KYI PHYAG
MTSAN NGAG TU RDZOGS PAR

BRJOD PA YIN, RNAM SNANG SOGS ZHI BA RNAMS KYI PHYAG MTSAN
RDZOGS PA NA, RIN PO CHE'I RGYAN DANG, DAR SNA TSOGS KYI NA BZA'
CAN, CES DANG, KHRO MO BCU'I PHYAG MTSAN RDZOGS PA'I SKABS SU,
KHRO MO BCU PO THAMS CAD KYANG DBU SKRA DMAR SER GYEN

DU BRDZES PA LA SOGS PA KHRO MO'I NYAMS THAMS CAD YONGS SU
RDZOGS PA'O ZHES SBYOR, SKU GSUNG THUGS BYIN GYIS BRLAB PA'I
SKABS SU, RNAM SNANG SPYAN MA DANG SBYOR BA'I MDUN NA RANG NYID
GSAL CES DANG, RDO RJE SKUS NI MDZAD DU GSOL, CES RNAM

SNANG GTZO 'KHOR LA GSOL BA BTAB PAS, SPROS PA'I SPYAN MA DANG
ZHES PA NAS, BDAG KYANG DE DANG 'DRA BAR SHOG, AOm SARBA ZHES
SOGS DANG, RIGS BDAG GI SKABS SU RDO RJE 'CHANG CHEN PO SKU MDOG
DKAR PO ZHAL GCIG PHYAG GNYIS KYIS RDO RJE

DANG DRIL BU 'DZIN PA, RDO RJE DBYINGS KYI DBANG PHYUG MA DANG
ZHES PA NAS, LUS THAMS CAD TSIM PAR BYED PAR GYUR CES DANG, YUM
GYI LUS LA LHA 'GOD TSUL BSDUS PA NI, RIGS LNGA'I PHYAG MTSAN
SOGS RDZOGS PA BRJOD PA'I 'OG TU LTE BAR

LAM LAS SPYAN MA ZHES PA NAS, MIG GNYIS SU DZA: LAS GZUGS RDO
RJE MA LAS SNYING GIS 'KHYUD PA ZHES DANG, RKANG MTHIL GNYIS SU
H'Um LAS SA 'DZIN LHA MO ZHES SBYAR, RJES CHAGS KYI SKABS SU,
PADMA DMAR PO 'DAB MA BRGYAD PA, BU GA YI GE

@006B PHAt KYIS BKAG PA, RDO RJE DANG PADMA'I NANG 'OD ZER LNGAS
GANG, RANG NYID RIN 'BYUNG DU GYUR, AOm SARBA ZHES SOGS DANG,
RANG NYID RDO RJE 'CHANG DU GYUR, H'Um SNYOMS PAR 'JUG PA'I LAS
LA GNAS PAR BYAS PAS MCHOG TU DGA' BA'I BDE BA THOB RANG NYID

DON GRUB TU GYUR, PHAt, AOm SARBA ZHES SOGS DANG, DKYIL 'KHOR
RGYAL MCHOG GI SKABS SU, THIG LE CHA GCIG BHR'Um DANG, DE YONGS
SU GYUR PA LAS, GZHAL YAS KHANG GRU BZHI SGO BZHI LA SOGS PA
MTSAN NYID THAMS CAD YONGS SU RDZOGS PA GDAN DANG BCAS

BAR GYUR CES DANG, THIG LE CHA GCIG GDAN RNAMS KYI STENG DU ZHES
PA NAS, AOm A'A: H'Um H'Um, AOm A'A: KHAm H'Um NAS, AOm A'A: SAm
H'Um, AOm A'A: H'Um H'Um, BCUR GYUR, DE RNAMS YONGS SU GYUR PA
LAS, RDO RJE GNYIS, 'KHOR LO ZHES PA NAS, RDO RJE DANG RDO RJE,
DE

RNAMS YONGS SU GYUR PA LAS, LHA SUM CU SO GNYIS SU RIM GYIS GYUR
PA NI, GDAN DBUS MA'I STENG DU, RANG NYID MI BSKYOD PA MTHING
NAG MI BSKYOD PA'I DBU RGYAN CAN CES DANG, LHA GZHAN RNAMS KYI
MTSAN GYI THOG MAR YANG RANG NYID CES SBYOR,

KHYAD PAR DU SEMS DPA' BRGYAD LA, RANG NYID SHAR SGO'I GA-YAS SU
BYAMS PA DANG GA-YON DU SA SNYING DKAR PO ZHES PA NAS, PHYAG
DRUG GI GA-YAS 'KHOR LO PADMA DKAR PO GA-YON DRIL BU RIN CHEN
RAL GRI 'DZIN PA, BYAMS PA'I PHYAG GA-YAS

DANG POS KLU SHING GI ME TOG SDONG BU DANG BCAS PA 'KHOR LOS
MTSAN PA 'DZIN PA ZHES DANG, MI BSKYOD PA RANG GI THUGS KAR
DRANGS, BADZRA DHRIKA THUGS KA NAS PHYIR PHYUNG, ZHES PA NAS,
RANG RDO RJE 'CHANG ZHI BA DE ZHE SDANG RDO RJE SKU MDOG MTHING
NAG

@007A *, ,CES SOGS DANG, PHYAG DRUG GI GA-YAS RDO RJE 'KHOR LO
PADMA ZHES PA NAS 'OD DMAR PO 'BAR ZHING 'KHRUG PA'I DBUS NA RDO
RJE'I SKYIL MO KRUNG GIS BZHUGS PA ZHES DANG, RNAM SNANG YE SHES
PA DANG DBYER MED DU 'DRES, RANG GI RIGS

BDAG YAB YUM GYI BYANG CHUB KYI SEMS KYIS DBANG BSKUR SLAR BYON
NAS RIM PA DANG PO'I SHAR DU 'KHOD, CES SBYOR, PHYAG MTSAN NI,
DON GRUB LA SNA TSOGS RDO RJE, 'DOD RGYAL DANG 'KHOR LOS SGYUR
RGYAL LA RDO RJE, GZHAN RNAMS LA RANG RANG GI GA-YAS DANG

PO'I 'O, ,BZLAS PA'I SKABS SU BZLAS BYA'I SNGAGS KYIS BSKOR BA'I
LHA RNAMS KYI THUGS KA'I RANG RANG GI SA BON LAS DKYIL 'KHOR GYI
LHA TSOGS SPROS TE, 'GRO BA'I DON BYAS NAS SNGAGS DANG LHAN GCIG
TU 'JUG PA'I RLUNG GIS SNYING KHA'I SA BON LA 'JUG PA'I

SPRO BA DANG BSDU BA CAN DU GYUR, AOm A'A: H'Um ZHES DANG, MCHOD
PA'I SKABS SU NANG MCHOD 'BUL BA NI, GTOR MA LTAR BYIN GYIS
BRLABS NAS LAG PA GA-YAS PAR THOD PA, BDAG BSKYED LA MCHOD PA'I
SKABS SU, DPRAL BA RANG LA BSTAN, MDUN BSKYED KYI

TSE DPRAL BA PHA ROL LA BSTAN LA, RDO RJE GDAN BZHI LAS 'BYUNG
BA LTAR, CHANG GI DBUS SU BDUD RTZI'I SNYING PO SOGS BSAM, LAG
PA GA-YON PA'I MTHE BONG DU KshAm LAS SA GZHI MING MED SUm LAS
RI RAB TU BSAM, DE GNYIS RTZE SPRAD NAS GA-YAS SKOR DU

LAN GSUM DKRUGS NAS, SNGON LHA MIN STOBS LDAN GYIS RGYA MTSO
BSRUBS PA LAS BDUD RTZI BYUNG BA LTAR, BDUD RTZI'I SNYING PO
BLANGS TE, BLA MA RNAMS RANG GI SPYI GTZUG NA YAR, KHROM TSOGS
SAM MTHO RTZEGS SU BSAMS LA, MNGON RTOGS

@007B LTAR DBUL, DE NAS SA LA GA-YON PA'I SRIN LAG GIS CHANG GI
CHOS 'BYUNG GRU GSUM, RTZE MO RANG LA BSTAN PA DE'I DBUS SU ZLUM
POR BSKOR BA BRIS LA, SNYING KHA'I 'OD KYI DKYIL 'KHOR GYIS
'KHOR LO DER SPYAN DRANGS TE, ME LONG GI GZUGS BRNYAN

BZHIN DU GSAL BAR LTAS LA DKYIL 'KHOR GYI LHA RNAMS LA MNGON
RTOGS LTAR DBUL, DE NAS MGRIN PAR LHA THAMS CAD 'DUS PA'I BDAG
NYID KYI MCHOD RTEN BSAMS LA DE LA DBUL, DE NAS LCE RTZE SMIN
MTSAMS SPYI GTZUG GSUM DU CHANG GI THIG

LE BYAS LA, SRID PA GSUM NA GNAS PA'I SNGON GRUB PA RNAMS DANG,
DE NAS RANG GI SGOS KYI CHOS SKYONG LA SOGS PA RNAMS DANG, GZHAN
YANG DUR KHROD CHEN PO BRGYAD NA GNAS PA'I PHYOGS SKYONG ZHING
SKYONG KLU DANG BCAS PA, RGYA GAR DANG, BOD KYI GTZUG

LAG KHANG GI BSRUNG MA LA SOGS PA BSTAN PA DANG BSTAN PA 'DZIN
PA SRUNG ZHING SKYONG BAR BYED PA THAMS CAD DANG, GZHI BDAG
GNYUG MAR GNAS PA THAMS CAD DANG, KHAMS GSUM GYI SEMS CAN THAMS
CAD KYANG LHAR BSKYED PA LA DBUL, DE

YANG LAG PA MTHEB SRIN SBYAR BA KHA GYEN DU BSTAN NAS BLA MA LA
DBUL BA'I TSE SPYI BO'I STENG YAN CHAD DANG, DKYIL 'KHOR LA DBUL
BA'I TSE, RANG GI KHA'I THAD TZAM DANG, PHYOGS SKYONG SOGS LA
DBUL BA'I TSE, MCHOD SBYIN GYI LAG PA'I TSUL

GYIS LTA BA'I THAD DU DBUL LO, ,DE NAS SANGS RGYAS DANG BYANG
CHUB SEMS DPA' THAMS CAD RANG GI LUS LA BCUG STE BDUD RTZI
MYANGS PAS, RTZA STONG PHRAG BDUN CU RTZA GNYIS PO THAMS CAD
BDUD RTZIS GANG, LUS DKYIL GYI LHA DANG SANGS RGYAS

@008A *, ,DANG BYANG CHUB SEMS DPA' THAMS CAD BDUD RTZIS MNYES
SHING TSIMS NAS BDE BA CHEN PO SKU NYAMS SU BRTAS PAR BSGOMS
NAS, AOm SARBA TA TH'A GA TA AA MRi TA SVA DA NA PRA BH'A WA
A'ADMA KONYHAm ZHES BRJOD DE, NYER BSDU'I

SKABS SU, THUGS KA'I H'Um GI 'OD ZER GYIS 'KHOR GYI LHA RNAMS
SPYAN DRANGS TE, SPYI BO LA SOGS PA'I GNAS RNAMS SU 'KHOD PA NI,
SPYI BOR RNAM SNANG ZHES PA NAS RKANG MTHIL GNYIS SU GNOD MDZES
RGYAL PO, GZHAL YAS KHANG GI CHA RNAMS

KYANG RANG GI LUS KYI CHA RNAMS LA THIMS, YAB YUM GNYIS SNYOMS
PAR ZHUGS PA'I SBYOR MTSAMS NAS ZHES PA NAS, RDO RJE 'CHANG DU
GYUR PA RNAMS RANG GI 'OD ZER GYIS DRANGS NAS RANG LA THIMS PAR
GYUR, CES DANG, GTOR MA'I SKABS SU, H'Um YAm

H'Um GI YAm SNGO SKYA LAS BYUNG BA'I RLUNG GI DKYIL 'KHOR LJANG
SNGON ZLA KHAM, NGOS GNYIS SU H'Um GNYIS LAS BYUNG BA'I RDO RJE
GNYIS KYIS BRGYAN PA ZHES DANG, RANG GI THUGS KA'I H'Um SNGON
PO'I 'OD ZER LCAGS KYU'I RNAM PA CAN GYIS, ,KHRO BO BCU DANG
BCAS PA'I BSRUNG

BA'I 'KHOR LO RTZIBS BCU PA'I LTE BA'I NANG DU 'DUS PA'I DKYIL
'KHOR RTEN DANG BRTEN PAR BCAS PA SPYAN DRANGS SHING, BSRUNG
'KHOR GYI PHYI ROL TU ZHES PA NAS SEMS CAN THAMS CAD BKUG PA'I
GZHAL YAS KHANG GI DBUS SU, MI BSKYOD PA YAB YUM,

SHAR DU RNAM SNANG, NAS, 'OG TU GNOD MDZES RGYAL PO, PHYI'I SHAR
DU RDO RJE MTSON CHA SER PO ZHES DANG, 'DUS PA'I LHA SHES RAB MA
DANG, BCAS PA'I SKUR BZHENGS PA'I MGRON RNAMS KYI LJAGS RNAMS
H'Um LAS BYUNG BA'I RDO RJE RTZE GCIG PA DMAR

@008B PO 'OD KYI SBU GU CAN DU GYUR, AOm A'A: HR'I: ZHES DANG,
SO RTZI PHUL BA'I RJES SU, AOm SARBA TA TH'A GA T'A SA PA RI W'A
RA PUshPE P'U DZA ME GHA ZHES DANG, NYER SPYOD KYI RJES SU,
BADZRA DHRI KA AOm A'A: H'Um, ZHES PA NAS, SUm BHA R'A DZA AOm
A'A: H'Um, AOm DA SHA DI KA LO KA P'A LA SA PA RI W'A RA AOm
A'A:

H'Um, ZHES SBYAR RO, ,NGAG TU MDZAD TSUL GCIG LA SMOS PA RNAMS
GZHAN RNAMS LA'ANG JI LTAR RIGS PAR SBYAR RO, ,BSAM GTAN GYI
MDUN BSKYED SGRUB TSUL NI, BDAG BSKYED DKYIL 'KHOR RGYAL MCHOG
YAN CHAD RDZOGS PAR BSGOMS PA'I RJES SU MCHOD BSTOD BYAS

TE, RTEN BRTEN PA'I DKYIL 'KHOR LUS LA BSDUS LA, DPAL RDO RJE
'JIGS BYED KYI SBYIN SREG LAS 'BYUNG BA LTAR, RDO RJE NI THABS
DANG, DRIL BU NI SHES RAB STE, ZHES PA NAS, AOm BADZRA DHA RMA
RA ni TA ZHES SOGS KYIS RDOR DRIL BZUNGS, SH'U nA-YA T'AS STONG
PAR SBYANGS, STONG PA'I

NGANG LAS BSRUNG BA'I 'KHOR LO 'AM YANG NA SKAD CIG GIS RDO
RJE'I SA GZHI RA BA GUR BLA RE ME RA DANG BCAS PA RDZOGS PA'I
DBUS SU ZHES PA NAS, BYANG PHYOGS PA RNAMS LA SNA TSOGS RDO
RJE'I GDAN ZHES PA'I BAR GYIS GZHAL YAS KHANG SKYED LA GDAN DE
RNAMS KYI STENG

DU, AOm A'A: H'Um H'Um, AOm A'A: AOm H'Um, ZHES PA NAS, AOm A'A:
H'Um H'Um BCUR GYUR, DE RNAMS YONGS SU GYUR PA LAS, RDO RJE,
'KHOR LO, RIN PO CHE, PADMA, SNA TSOGS RDO RJE, 'KHOR LO, RDO
RJE, AUDPA LA, SNA TSOGS RDO RJE, ME LONG DMAR PO, PI WANG SNGON
PO, DRI'I DUNG

CHES, RO'I SNOD, KLU SHING GI ME TOG SDONG BU DANG BCAS PA 'KHOR
LOS MTSAN PA, 'KHOR LO, RIN PO CHE GNYIS, PADMA GNYIS, RAL GRI
GNYIS, DBYUG PA, RDO RJE, PADMA, SNA TSOGS RDO RJE, RAL GRI, RDO
RJE, RDO RJES MTSAN PA'I DBYUG PA SNGON PO, RDO RJES MTSAN PA'I
DBYUG PA NAG PO, RDO

@009A *, ,DANG RDO RJE DE YONGS SU GYUR PA LAS, RIM GYIS LHA SUM
CU SO GNYIS SU GYUR PA NI, GDAN DBUS MA'I STENG DU RANG MI
BSKYOD PA ZHI BA MTHING NAG, MI BSKYOD PA'I DBU RGYAN CAN CES PA
NAS, RAL GRI 'DZIN PA, DBU SKRA RAL PA'I THOR TSUGS CAN, MTSAN
BZANG PO SO GNYIS DANG, DPE BYAD BZANG PO BRGYAD CUS BRGYAN PA,
RANG GI THUGS KA NAS RANG RIGS KYI RIG MA PHYUNG, STONG PAR
GYUR, STONG PA'I NGANG LAS AOm A'A: KHAm H'Um LAS RDO RJE, DE
RNAMS YONGS SU GYUR PA LAS REG BYA RDO RJE MA SNGON MO MI BSKYOD
PA'I

DBU RGYAN CAN ZHES DANG, 'OD KYI DKYIL 'KHOR RAB TU 'BAR BA'I
DBUS NA YAB RDO RJE'I SKYIL MO KRUNG GIS BZHUGS PA ZHES PA NAS,
GNOD MDZES KYI BAR RNAMS SGRUB THABS BZHIN BSKYED PA'I RJES SU,
YUM GYI SPYI GTZUG NAS SKRA MTSAMS KYI

BAR DU AOm DKAR PO LAS RNAM SNANG DKAR PO MI BSKYOD PA'I DBU
RGYAN CAN, CES PA NAS, LTE BA NAS, BRLA'I RTZA BA'I BAR DU, HA
LJANG KHU LAS DON GRUB LJANG KHU ZHES PA'I BAR GYIS RIGS LNGA
BSKYED NAS, RANG GI GSANG GNAS MI DMIGS PA'I NGANG LAS

H'Um LAS BYUNG BA'I RDO RJE SNGON PO RTZE LNGA PA'I ZHES PA NAS,
A'A: LAS BYUNG BA'I PADMA DMAR PO 'DAB MA BRGYAD PA BU GA YI GE
PHAt KYIS BKAG PA, RDO RJE DANG PADMA'I NANG 'OD ZER LNGAS GANG
H'Um SNYOMS PAR 'JUG PA'I LAS LA GNAS PAR BYAS PAS, BYANG CHUB
KYI

SEMS ZHU BA, RDO RJE'I LAM NAS YUM GYI PADMAR ZHUGS PA'I THIG LE
CHA SUM CU SO GNYIS SU GYUR, DE RNAMS YONGS SU GYUR PA LAS, AOm
A'A: H'Um H'Um NAS, AOm A'A: H'Um H'Um BCUR GYUR, DE RNAMS YONGS
SU GYUR PA LAS, RDO RJE GNYIS ZHES PA NAS, RDO RJE

@009B DANG, RDO RJE DE RNAMS YONGS SU GYUR PA LAS, RIM GYIS LHA
SUM CU SO GNYIS SU GYUR PA NI, DBUS SU MI BSKYOD PA MTHING NAG
CES PA NAS, GNOD MDZES KYI BAR SGRUB THABS BZHIN BSKYED LA, MI
BSKYOD PA RANG GI THUGS KAR DRANGS, BADZRA DHRI KA THUGS KA NAS

PHYIR PHYUNG PHYOGS BCUR 'PHROS, CHOS KYI 'KHOR LO BSKOR BA LA
SOGS PA SANGS RGYAS KYI MDZAD PA THAMS CAD MDZAD, KHYAD PAR DU
ZHE SDANG CAN RNAMS KYI ZHE SDANG SBYANGS NAS MI BSKYOD PA'I GO
'PHANG LA BKOD SPRUL PA RNAMS GCIG TU 'DUS ZHES PA NAS, GNOD

MDZES RGYAL PO, RANG GI THUGS KAR DRANGS, SUM BHA R'A DZA, THUGS
KA NAS PHYIR PHYUNG, PHYOGS BCUR 'PHROS, BRTAN PA DANG, GA-YO
BA'I DUG DANG, KLU DANG SA BDAG GI GDON BCOM SPRUL PA RNAMS GCIG
TU 'DUS, DE RNAMS RANG RANG GI SANGS RGYAS KYI ZHING DU

GSHEGS TE, RANG RANG GI YE SHES PA DANG GCIG TU GYUR NAS, MCHOG
TU DGA' BA'I SKU DANG LDAN PAS, SLAR 'BYON PAR BZHED PA'I SGO
NAS BZHUGS PAR GYUR, RANG DANG, RANG 'DRA BA'I YE SHES PA'I
THUGS KAR, SNA TSOGS PADMA DANG ZLA BA'I GDAN LA, YE SHES SEMS
DPA' SKU

MDOG DMAR PO ZHES PA NAS RANG SNANG GI SHES RAB MAS 'KHYUD PA
DE'I THUGS KAR ZLA BA'I GDAN, RDO RJE SNGON PO'I LTE BA'I NANG
DU TING NGE 'DZIN SEMS DPA' H'Um YIG SNGON PO, DAM TSIG PA DANG
YE SHES PA'I LHA GZHAN RNAMS KYI THUGS KAR ZLA BA'I GDAN

LA RANG 'DRA'I YE SHES SEMS DPA' ZHAL GCIG PHYAG GNYIS PA RE RE,
YE SHES SEMS DPA' RNAMS KYI THUGS KAR ZLA BA'I GDAN LA, RDO RJE
'KHOR LO ZHES PA NAS, RDO RJE DANG, RDO RJE, DE RNAMS KYI DBUS
SU, TING NGE 'DZIN SEMS DPA' KHAm AOm NAS

@010A *, ,H'Um BCU RNAMS 'OD ZER GYI PHUNG PO DANG BCAS PAR
GYUR, RANG DANG DAM TSIG SEMS DPA' RNAMS KYI TING NGE 'DZIN SEMS
DPA'I 'OD ZER LCAGS KYU LTA BU 'PHROS PA RNAMS GCIG TU GYUR PAS,
YE SHES PA SEMS DPA'

SUM RTZEGS CAN RNAMS KYI THUGS KAR BABS PAS BSKUL BA'I 'OG TU
RANG GI THUGS KA'I H'Um LAS 'OD ZER 'PHROS PAS GNOD MDZES BKUG
NAS MDUN DU BKA' NOD PA LA, RGYAL BA RNAMS 'BYON PAR BSKUL CIG
CES BSGOS PAS, DES RANG

RANG DANG 'DRA BA'I YE SHES PA RNAMS SPYAN DRANGS SHING, DE
RNAMS KYANG RANG RANG DANG 'DRA BA'I DAM TSIG PA SO SO LA THIMS,
RANG MI BSKYOD PA ZHI BA DE YONGS SU GYUR NAS ZHE SDANG RDO RJE
SKU MDOG MTHING NAG CES SOGS DANG, AE HYA HI BHA GA LDAN SAM

YA MA NU SMA RA TIshthA TIshthA MA NU SMA RA SMA RA, AOm A'A:
H'Um SV'A H'A, ZHES LAN GSUM BRJOD CING, RANG GI THUGS KA'I H'Um
SNGON PO'I 'OD ZER LCAGS KYU'I RNAM PA CAN GYIS 'OG MIN NAS
RGYAL BA THAMS CAD SPYAN DRANGS TE MDUN GYI NAM MKHA' LA BZHUGS,
AOm

SARBA TA TH'A GA TA R'U PA P'U DZA ME GHA ZHES SOGS DANG, ,'DOD
YON LNGAS MCHOD, MA LUS 'GRO BA'I RANG BZHIN MNGON DU MDZAD, ,MI
BZAD BDUD KYI DPUNG GIS PHYAG BYAS PA, ,RANG BYUNG MTHA' YAS
'GRO BA'I RANG BZHIN TE, ,SEMS CAN SNYING PO GCIG

GYUR 'DIR GSHEGS SHIG, LAG PA GA-YAS GONG DU BYAS TE LAG NGAR
GNYIS BSNOL, MDZUB MO GNYIS DPUNG MGO'I THAD DU LCAGS KYU LTAR
BYAS, ,MTHE BO DANG GUNG MO GNYIS KYIS SE GOL BRDAB SLAR YANG
GA-YAS PA 'OG TU BYAS NAS SA GOL DE LTAR

@010B GTOG CING, AOm BADZRA SA M'A YA DZA: DZA: DZA: DZA: DZA:
H'Um BAm HO: YE SHES PA RNAMS KYANG RANG RANG SO SO'I DAM TSIG
PA DANG GNYIS SU MED PAR GYUR, LHA SO SO'I RIGS BDAG ZHAL GCIG
PHYAG GNYIS PA YANG YUM GYI BYANG CHUB SEMS KYI CHU RGYUN GYIS
LHA SO SO

LA DBANG BSKUR BAR GYUR, DE NAS MCHOD PA RNAMS BSANGS SBYANG
SOGS SNGAR LTAR BYAS LA, CHU BZHI SGRUB THABS BZHIN DBUL, LHA YI
ME TOG DAM PA 'DIS, ,DKYIL 'KHOR MCHOD PA BGYID PAR 'TSAL,
,THUGS NI BRTZE BAS NYER DGONGS TE, ,MGON PO

MCHOD PA 'DI BZHAS SHIG ,AOm A'A: BADZRA DHRI KA, SPARSHA
BADZRA, PUshPE PRA T'I TZTSA H'Um, ZHES ME TOG DBUL, DE BZHIN DU
ME TOG GI GNAS SU BDUG SPOS NAS ROL MO'I BAR DANG, PUshPA'I GNAS
SU DH'U PE NAS SHAPTA'I BAR BCUG LA NYAR SPYOD GZHAN RNAMS DBUL
LO, ,

GONG GI CHU BZHI TSIGS BCAD KYIS DBUL NA YANG, LHA YI ME TOG CES
PA'I ME TOG GI GNAS SU MCHOD YON ZHABS BSIL, BSANG GTOR ZHES PA
RANG RANG GI SNGAGS KYI GONG DU BCUG LA DBUL LO, ,PHYAG RGYA'I
RNAM PA SNGON PO SOGS, ZHES PA NAS, LHA RNAMS

LUS LA DBUL BAR BYA, ZHES PA'I BAR DANG, AOm A'A: BADZRA DHRI
KA, SPARSHA BADZRA R'U PA PRA T'I TZTSA H'Um, ZHES, 'DOD YON
LNGAS MCHOD, DE NAS NANG MCHOD SGRUB THABS LTAR DBUL, BDUD RTZI
LNGA YI BZA' BA NI, ,DNGOS GRUB KUN BYED DE NYID MCHOG ,DKYIL
'KHOR MCHOD PA

ZHES SOGS DANG, AOm A'A: BADZRA DHRI KA, SPAR shA BADZRA,
PANYTZA AA MRI TA PRA T'I TZTSA H'Um, ZHES BDUD RTZI LNGA THOD
PAR BLUG PA LAG PA GA-YAS PAR THOGS, GA-YON PA'I MTHEB SRIN GYIS
DBUL, GSANG BA'I 'KHOR LO AINDRA N'I LA LTAR, ZHES PA NAS, A'A
LI K'A LI'I GDANGS SU

@011A *, ,SHAR BA RNAMS, ,MI BSKYOD RDO RJE'I LHA TSOGS MNYES
PHYIR 'BUL, ,ZHES PA'I BAR DANG, AOm A'A: BADZRA DHRI KA SPARSHA
BADZRA PUshPE PRA T'I TZTSA H'Um, ZHES SOGS KYIS GSANG BA'I NYER
SPYOD LNGA DBUL ZHING, GSANG BA SNYOMS 'JUG GI MCHOD PA

SGRUB THABS BZHIN BYA'O, ,DE NAS, BDAG MING 'DI ZHES BGYI BAS
'DIR, ,CHOS KYI DBYINGS KYI RANG BZHIN GRONG, ,YO BYAD CI 'BYOR
PA YIS NI, ,DKYIL 'KHOR MCHOD PA ZHES SOGS KYI MTHAR, AOm SARBA
TA TH'A GA TA P'U DZA AU PASTHA N'A YA A'ADMA NA NI RY'A TA Y'A
MI, AOm

A'A: H'Um ZHES BDAG NYID DBUL, DE NAS, AOm SARBA TA TH'A GA TA
P'U DZA BADZRA SVA BH'A WA A'DMA KONYHAm, ZHES MCHOD PA'I NGA
RGYAL BZUNGS, DE NAS DAD PA CHEN PO SNGON DU 'GRO BAS, NA BZA'
DANG, RIN PO CHE'I RGYAN CI 'BYOR DANG YID KYIS KYANG RGYA CHER
SPRUL TE, SNA TSOGS DBANG

PO'I GZHU LTAR RAB BKRA ZHING, ,GANG LA REG NA BDE BA'I RGYUR
'GYUR BA'I, ,GOS BZANG RIN CHEN BDAG BLO SBYANG PHYIR DBUL,
,BZOD PA DAM PA'I GOS KYIS BRGYAN PAR SHOG ,AOm AA NU TTAR SARBA
P'U JA ME GHA SA MUNGGA TE SPHA RA nA HI MAm GA GA NA KHAm H'Um
PHAt SV'A H'A, ZHES GLU

GAR ROL MO DANG BCAS PA DBUL LO, ,RGYAL BA MTSAN DPE'I RANG
BZHIN RGYAN LDAN PHYIR, ,RGYAN GZHAN DAG GIS BRGYAN PAR MI 'TSAL
YANG, ,RIN CHEN RGYAN MCHOG PHUL BAS 'GRO KUN GYIS, ,MTSAN DPES
BRGYAN PA'I SKU LUS THOB PAR SHOG ,AOm

BADZRA AA LAm KA RA WA PU shA NI A'A: H'Um SV'A H'A, ZHES RGYAN
DBUL, BRTZE BA'I KHOR YUG SNYAN PA'I BA DAN DANG, ,TING 'DZIN
BLA BRE SPOBS PA'I 'OD GSAL BA, ,MCHOG RKYEN 'OS PA'I NYER MKHO
'DI DAG 'BUL, ,SKYE BOS RNAM DAG YE SHES THOB PAR SHOG ,

@011B AOm BADZRA MAH'A P'U JE ME GHA A'A: H'Um SV'A H'A, ZHES
GDUGS, BA DAN, BLA BRE, ROL MO LA SOGS PA DBUL, RIN CHEN MDZES
PA'I BKRA SHIS BUM PA 'DI, ,SNA TSOGS BCUD KYIS BKANG STE PHUL
BA YIS, ,LAS DANG NYON MONGS SGRIB PA KUN DAG STE, ,BYANG CHUB
SEMS KYI RLAN GYIS BRLAN

PAR SHOG ,AOm BADZRA KA LA SHA A'A: H'Um SV'A H'A, ZHES GANG BUM
DBUL, DE NAS DRIL BU DKROL ZHING, MI BSKYOD RDO RJE ZHES SOGS
SAM, GANG ZHIG GZUGS DANG TSOR BA ZHES SOGS KYIS BSTOD, GANG
ZHIG THOG MED SRID PA'I CHU KLUNG DU ZHES PA NAS, SEMS CAN MYA

NGAN 'DAS LA 'GOD, CES PA'I BAR GYIS SDOM PA BZUNGS, DE NAS GTZO
BO'I SNGAGS BRGYA RTZA BRGYAD, 'KHOR RNAMS KYI NYER GCIG RE,
BRTAN BYED DU YI GE BRGYA PA BZLAS LA, 'JIG RTEN DANG 'JIG RTEN
LAS 'DAS PA'I GTOR MA BTANG, NANG GI SBYIN SREG TSOGS KYI

MCHOD PA BYA, SLAR YANG MCHOD BSTOD RGYAS BSDUS GANG RUNG BYA,
DE'I RJES SU, DE LTAR SGYU MA JI BZHIN RMI LAM BZHIN, CES SOGS,
BSNGO BA SMON LAM BYA, DE NAS LHAG CHAD KYI NYES PA ZHI BA'I
PHYIR, YI GE BRGYA PA LAN GSUM BRJOD, ME TOG DANG BCAS PA'I THAL

MO SNYING KHAR SBYAR LA, GANG YANG BDAG BLO RMONGS PA YIS, ,ZHES
SOGS KYIS BZOD PAR GSOL NAS, BSTAN PA RGYAS PA LA SOGS PA'I DON
DU GSOL BA GDAB BO, ,DE NAS BDAG LA DNGOS GRUB MCHOG STZOL LAGS,
,TING 'DZIN KUN GYI 'BRAS BU STZAL, ,SEMS CAN KUN LA

CI 'DOD PAR, ,DNGOS GRUB BLA NA MED PA STZAL, ,SLAR YANG GSHEGS
PAR MDZAD PA'I PHYIR, ,RANG GI GNAS GSHEGS BADZRA MU: ZHES YE
SHES PA GSHEGS, THUGS KA'I H'Um GYI 'OD ZER GYIS LHA RNAMS SPYAN
DRANGS TE, SPYI BO LA SOGS PA'I GNAS RNAMS SU 'KHOD PA

@012A *, ,NI, SPYI BOR RNAM SNANG ZHES PA NAS, RKANG MTHIL GNYIS
SU GNOD MDZES RGYAL PO ZHES PA NAS DAM TSIG PA RNAMS RANG GI LUS
LA GZHUG CING, SNOD THAMS CAD GZHAL YAS KHANG DANG BCUD THAMS
CAD RDO RJE 'CHANG DU GYUR, CES

BRJOD CING DE LTAR BSAM MO, ,DE NAS RAB YANGS NAM MKHA' TIL GYI
GANG BU BZHIN, ,ZHES PA NAS, PHYOGS BCU'I RAB 'BYAMS ZHING NA
BZHUGS PA YI, ,DPAL LDAN 'DUS PA'I DGE 'DUN DKON MCHOG NI,
,RGYUD KYI RGYAL PO'I LUNG RTOGS DAM CHOS KYI, ,PHYOGS

GCIG 'DZIN PA YAN CHAD THAMS CAD LA, ,LEGS TSOGS JI SNYED MCHIS
PA'I BKRA SHIS DES, ,ZHES SOGS NAS, PHUN TSOGS DPAL LA ROL PA'I
BKRA SHIS SHOG ,CES PA'I BAR LA SOGS PA RNAMS KYIS SHIS PA BRJOD
PAR BYA'O, ,BDAG BSKYED RDO RJE

SNGAGS KYIS SBYANGS, ,GNYIS BSKYED SUM RTZEGS BSKUL BSGO BSTIM,
,SPYAN DRANGS MCHOD GSOL BSKUL BSTIM DBANG, ,MCHOD BSKYED CHU
BZHI NYER SPYAD DANG, ,'DOD YON NANG MCHOD BDUD RTZI STOB,
,GSANG MCHOD BDAG DBUL NGA RGYAL BZUNGS, ,NA BZA' RGYAN

GDUGS BUM PA DBUL, ,BSTOD DANG SDOM BZUNG BZLAS GTOR TSOGS,
,MCHOD DANG BSTOD PA BSNGO YIG BRGYA, ,BZOD GSOL GSOL BTAB
GSHEGS SU GSOL, ,LUS LA BSDU DANG SNOD BCUD BSKYED, ,MTHAR NI
SHIS PA BRJOD PA STE, ,BSAM GTAN SGRUB

MCHOD SDOMS BSDUS PA'O, ,BKRA SHIS PAR GYUR CIG, CHOS RJE RIN PO
CHE BLO BZANG GRAGS PA'I DPAL GYIS, JI LTAR GSUNGS PA LTAR, TSIG
PHYED KYANG MA 'KHRUL BAR 'BRI GUNG 'DUL ZIN PAS ZIN BRIS SU
BTAB PA'O,, MANGGALAm, ,,