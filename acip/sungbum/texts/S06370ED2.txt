` BLA MA ZHABS DRUNG GI DRI LAN, MANG THOS

@87B SGRUB LA BRTZON PA ZHABS DRUNG LAGS RIN PO CHE'I SKU GAM DU,
'BUL 'BRAS, DE NAS PHYAG BRIS GNANG RTEN GYIS KLUBS PA GNANG 'BYOR
BZHIN MKHA' SPYOD MA'I NANG MCHOD KYI RDZAS BSKYED SKABS GZHAN
RNAMS JI

GSUNG LA 'KHRUL PA MI SNANG YANG, NUB TU AAm DMAR PO LAS BYANG
SEMS DKAR PO DANG, LHOR TRAm SER PO LAS RAKTA DMAR PO DANG, LHO
NUB TU MAm SNGON PO LAS KHYI'I SHA DMAR PO, NUB BYANG DU BAm DMAR
PO LAS

GLANG PO CHE'I SHA DKAR PO BSKYED PA YIN, BLA MA RANG SEMS DANG
BSRES NAS SKU BZHI'I NGO BOR MOS PA BYA TSUL LA, SA SKYA PA RNAMS SEMS
GSAL TZAM RIG TZAM DE BLA MA SPRUL PA'I SKU, NGA GANG DU YANG MA
GRUB PA'I

STONG NYID DU RJEN NE BA DE BLA MA CHOS KYI SKU, GSAL BA DANG STONG
PA ME DANG ME'I TSA BA LTAR DBYER MI PHYED PA'I ZUNG 'JUG DE BLA MA
LONGS SKU, DE SMRA BSAM BRJOD DU MED PA'I BRJOD BRAL BDE CHEN DE BLA
MA NGO BO NYID SKUR

BZHENG PAR GDA' NA'ANG, RANG LUGS LA STONG NYID 'DZIN STANGS KYI YUL
DU SONG BA DE BLA MA YE SHES CHOS KYI SKU, MYONG YUL LHAN SKYES KYI
BDE CHEN SKYES PAR MOS PA DE BLA MA BDE CHEN LONGS SKU, SNANG YUL
DU DAG MA DAG SNA

TSOGS 'CHAR PA DE BLA MA SNA TSOGS SPRUL SKU, BDE STONG GI GSHIS LA
SGRIB GNYIS KYI BSLAD PAS MA GOS BA DE BLA MA NGO BO NYID SKUR BZHAG
NA RJE YAB SRAS KYI GSUNG DANG MTHUN CING, ZUNG 'JUG BDE CHEN RANG
SEMS BLA

@88A *, ,MA LA, ZHES PA'I DGONGS PAR YANG DON GYIS GNAS SAM SNYAM,
DBANG BZHI LUS BSGRIGS SKABS BSKYED RIM RNAL 'BYOR BCU GCIG BSGOM
PA BUM DBANG GI LAM YIN PA SHES SLA,

GSANG DBANG GI LAM NI, RTZA'I 'KHOR LO LNGA DANG, RTEN DKYIL 'KHOR
BZHI LA GNAD DU BSNUN NAS BSGOMS PA'I RDZOGS RIM RTZA DBU MA YIN LA,
DE'I GNAD NI BZLAS PA'I TSE NA TSANG BAR YOD DE, CHOS 'BYUNG ZLA BA SA
BON SNGAGS

'PHRENG DANG BCAS PA LA DMIGS NAS BZLAS PAS RTZA 'KHOR LNGA LA GNAD
DU BSNUN PA'I RDZOGS RIM GYI DOD THUB PA GANG ZHIG ,CHOS 'BYUNG
BSGOMS PAS LUS RTZA'I DKYIL 'KHOR, SA BON DANG SNGAGS 'PHRENG
BSGOMS PAS

RTZA YI GE'I DKYIL 'KHOR, ZLA BA DKAR DMAR BSGOMS PAS KHAMS BDUD
RTZI'I DKYIL 'KHOR, RLUNG KHA SBYOR BSGOMS PAS SNYING PO RLUNG GI
DKYIL 'KHOR LA GNAD DU BSNUN PA'I RDZOGS RIM GYI DOD THUB PA'I PHYIR,
SHER DBANG

GI LAM NI PHO NYA LA BRTEN NAS DKA' BZHI BSKYED PA YIN LA, ZHANG
BYUNG RDZOGS RIM DANG PO'I SKABS SU GRVA BZHIR DGA' 'KHYIL BSGOMS
PA SOGS KYIS KYANG DGA' BZHi 'DREN PA'I PHYIR, TSIG DBANG GI LAM NI, SKU
THUGS

ZUNG 'JUG BSAM MI KHYAB KYI RDZOGS RIM YIN LA, ZHAR BYUNG RDZOGS
RIM GNYIS PA'I SKABS SU LUS LHA SKU BZHIN LAG GI RNAM PA CAN DU GSAL
BZHIN PA'I NGANG NAS, SEMS SNYING GAR DGA' 'KHYIL DKAR DMAR 'DRES

@88B PA'I BDE STONG LA MNYAM PAR 'JOG PA'I PHYIR RO SNYAM DU DGONGS
PA 'DRA STE, DE LTA BU'I BSKYED RIM MA TSAD RE RE LA'ANG DBANG BZHI GA'I
LAM CHA TSANG BAR YOD BA'I DON NO, ,BSAM MI KHYAB MTHUN MONG PA'I
SKABS KYI GZUGS MED

KHAMS NI, RJE T'A RA N'A THAS, NAM MKHA' MTHA' YAS SKYE MCHED DANG,
,RNAM SHES MTHA' YAS CI YANG MED, ,SRID RTZE ZHES BYA GZUGS MED BZHI,
,ZHES PA LTAR DANG, GZUGS KHAMS NI, TSANGS RIS TSANGS PA MDUN NA
'DON

TSANGS CHEN BSAM GTAN DANG PO YIN, ,'OD CHUNG TSAD MED 'OD 'OD
GSAL, ,GNYIS PA'O DGE CHUNG TSAD MED DGE ,DGE RGYAS BSAM GTAN GSUM
PA YIN, ,SPRIN MED BSOD NAMS SKYES DANG NI, ,'BRAS BU CHE ZHES GNAS

GSUM DANG, ,MI CHE MI GDUNG GYA NOM SNANG, ,SHIN TU MTHONG DANG
'OG MIN NI, ,GNAS GTZANG LNGA STE BZHI PA YIN, ,ZHES PA LTAR DANG, 'DOD
KHAMS NI, DMYAL BA YI DVAGS DUD 'GRO DANG, ,MI RNAMS DANG NI 'DOD
LHA

DRUG; CES GSUNGS PA LTAR RO, ,SMRAS PA, NGES 'BYUNG BYANG CHUB SEMS
KYIS RGYUD BSKUL NAS, ,YANG DAG LTA BAS ZIN PA'I BSKYED RDZOGS LAM,
,SDOM GSUM BCAS PA'I MTSAMS LAS MA GA-YOS PAR, ,BSGOMS

NA GTAN GYI MDUN MA GRU BZHIR 'GRUB, ,ZAB LAS CHES ZAB RNAL 'BYOR
GSANG MTHA'I BCUD, ,GNAS GSUM MA DANG MKHA' 'GRO'I SNYING GI KHRAG
,DRON MOR 'BAB 'DI LA 'UR MA 'THUNGS NA, ,DAL 'BYOR GRU CHEN STONG

@89A *, ,PAR 'JIG GO KYE, ,DE SKAD ZHU BA'I 'PHRIN YIG NGANG PA'I BU, ,RTZI
BCUD SKYES KYI LUS 'DEGS BSKYOD PA ZHIG ,LHAG BSAM 'O MA'I RDZING BU
LAS THON TE, ,MANG THOS ZHI DUL LDAN DE'I

SPYAN SNGAR 'PHUR,