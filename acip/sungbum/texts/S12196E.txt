@1A *, ,PAn CHEN CHOS KYI RGYAL PO 7RJE BTZUN BLO BZANG DPAL
LDAN YE SHES DPAL BZANG POS CHOS GRVA CHEN PO

BKRA SHIS LHUN POR BYANG CHUB LAM GYI RIM PA'I BKA' KHRID STZAL
SKABS KYI ZIN BRIS CUNG ZAD BZHUGS SO, ,

@1B #, ,DPAL LDAN BLA MA DAM PA BLO BZANG THUB DBANG RDO RJE
'CHANG CHEN PO RJE BTZUN BLO BZANG DPAL LDAN YE SHES DPAL BZANG
PO'I ZHABS LA

SKYE BA KUN TU GUS PA CHEN POS PHYAG 'TSAL LO, ,BRTZE BA CHEN
POS DUS DANG GNAS SKABS THAMS CAD DU RJES SU BZUNG DU GSOL, ,DUS
GSUM SKYABS GNAS MA

LUS GCIG BSDUS PA, ,MCHOG MTHUN DNGOS GRUB KUN GYI RTZA BA
MCHOG, DRIN CAN RTZA BA'I BLA MA RIN PO CHER, ,SNYING NAS 'DUD
DO THUGS RJE'I LCAGS KYUS BZUNGS, ,DE LA

'DIR DPAL LDAN BLA MA DAM PA RDO RJE 'CHANG CHEN PO RJE BTZUN
BLO BZANG DPAL LDAN YE SHES DPAL BZANG PO DE NYID NAS, BYANG
CHUB LAM GYI RIM PA'I MAN NGAG RIM PAR STZAL

@2A *, ,PA RNAMS RANG BLOR GANG NGES KYI ZIN BRIS CUNG ZAD
'GOD PA NI, DE YANG GNAS KHANG BYI DOR BYAS LA SKU GSUNG THUGS
KYI RTEN BKRAM PA ZHES PA'I SKABS

KYI DANG PO BYI DOR BYA BA'I KUN SLONG GI BSAM PA NI, 'DI NYID
DU TSOGS ZHING SPYAN 'DREN PA'I PHYIR DU BYA'O SNYAM PA DANG,
RTEN DGRAM TSUL YANG RANG GI MDUN GYI STEGS BU MTHO

BA ZHIG GI STENG DU NGES BAR THUB PA'I DBANG PO'I SKU ZHIG
BZHUGS SU GSOL BA DANG, DE NYID KYI MDUN DU CHOS KYI RGYAL PO
TZONG KHA PA CHEN PO'I SKU ZHIG BZHUGS SU GSOL

DE LTAR RTEN DE GNYIS DGOS PA'I RGYU MTSAN NI, DRAN PA THAMS CAD
KYI NANG NAS DE BZHIN GSHEGS PA RJES SU DRAN PA MCHOG YIN PAS,
YON TAN KHYAD PAR CAN DANG LDAN

PA'I DE BZHIN GSHEGS PA DE NI 'DI LTA BU ZHIG YOD DO SNYAM DU
DRAN PA'I PHYIR DU THUB PA'I DBANG PO'I SKU DANG, DE BZHIN
GSHEGS PA DES GSUNGS PA'I CHOS STON PA PO'I BLA MA

@2B DE NI 'DI YIN NO SNYAM DU DRAN PA'I PHYIR, CHOS KYI RGYAL
PO TZONG KHA PA CHEN PO'I SKU YANG RTEN DU DGOS PAR GSUNGS SO,
,MCHOD PA G-YO MED CING BKOD BAS MDZES PAR BSHAMS PA NAS,

SKYABS 'GRO SEMS BSKYED SOGS MDZAD PA'I BAR RNAMS PHAL CHER
SPYIR BTANG LA, TSOGS ZHING GSAL 'DEBS TSUL LA DMIGS BSAL GYI
MAN NGAG NI, THUB PA'I DBANG PO DE

NGO BO THA NA RANG LA KLOG SLOB MKHAN TSUN CHAD KYI BLA MA THAMS
CAD 'DUS PA'I BDAG NYID YIN PA LA, RNAM PA RGYAL BA SH'AKYA THUB
PA DE YANG SPYIR THUB DBANG CHOS 'KHOR GYI PHYAG RGYA SOd

DU MA YOD KYANG, PHYAG G-YAS PA SA GNON GYI PHYAG RGYA NI BDUD
'DUL GYI PHYAG RGYA YIN PAS 'DIR DE LTAR SGOM PA LA BDUD KYIS
GLAGS MI RNYED PA SOGS KYI RTEN 'BREL KHYAD PAR

CAN DANG, DER MA ZAD SENG+GE CHEN PO BRGYAD KYIS BTEG PA'I
KHRI'I 'OG TU BDUD BZHI'I NGO BO MI DMAR PO, SER PO, NAG PO,
DKAR PO BZHI SGOM NA YANG, BDUD BZHIS BRDZI BAR MI

NUS PA'I RTEN 'BREL YOD GSUNGS, 'DI MYUR LAM GYI BSHAD LUNG
GNANG SKABS KYI MAN NGAG GO, DE NAS SKYABS 'GRO'I SKABS SANGS
RGYAS SKYABS STON PA LA MI BSLU BA YIN

@3A *, ,PA'I TSUL LA, RANG GI NGOS NAS BSAM TSUL DANG, SANGS
RGYAS KYI NGOS NAS BSAM TSUL GNYIS LAS, DANG POR RANG GI NGOS
NAS BSAM BA 'DI RANG GNAD

CHE; DE LA RANG GI BZO LTA DE LA YAGS PO ZHIG BLTA DGOS, RANG DA
LTA MI ZHIG RTZA NA YOD KYANG, DE'I SEMS LA GANG 'CHAR MI SHES,
RANG GIS 'KHOR BA THOG MA MED BA NAS DA

LTA'I BAR DU GANG BYAS KYANG MI SHES, MDOR NA DE RING LTA BU
GANG BYAS KYANG MI SHES PA THOG MA NAS BSDAD PA 'DI KHA YIN,
SANGS RGYAS NI SNGON THA MAL PA BYED MYONG BA DE YANG THA NA

SROG CHAGS GROG SBUR TSUN CHAD KYI SKYE BA BZHES MYONG BA, DE'I
GNAS SKABS SU SDUG BSNGAL GYI KHYAD PAR JI LTAR MYONG DANG, SDUG
BSNGAL DE YANG MDOR NA NYI MA'I SNGA DRO DGONG MO

TSUN CHAD SOGS DUS GANG DU MYONG BA'I TSUL LA SOGS PA THAMS CAD
RGYUS YOD YIN PA SA GZHI DUS LA MI BSLU BA DANG, YANG SNGON SLOB
PA BYED MYONG ZHING DE'I GNAS SKABS SU

TSOGS GNYIS GSOG PAR MDZAD PAS LAM DUS LA MI BSLU BA DANG, MI
SLOB PA BYED MYONG ZHING SKU GSUM MNGON DU MDZAD PAS 'BRAS DUS
LA MI BSLU BA STE, DE DAG GI PHYIR NA

@3B SKYABS STON PA LA MI BSLU BA YIN SNYAM DU BSAM, DGE 'DUN
NI DE SGRUB PA'I ZLA GROGS YIN SNYAM DU YID CHES KYI NGES PA
DRANGS TE, BLA MA LA SKYABS SU MCHI'O, ,ZHES SOGS BRGYA STONG
KHRI 'BUM

SOGS BYA BAR GSUNGS SO, ,DE NAS SKYABS 'GRO'I TSOGS ZHING BSDU
SKABS, TSOGS ZHING RNAMS RIM GYIS THUB PA'I DBANG POR BSDU, THUB
PA'I DBANG PO YANG RANG LA THIM STE, DE NYID KYI SKU GSUNG

THUGS DANG RANG GI LUS NGAG YID GSUM DBYER MED DU GYUR, RANG
THUB PA'I DBANG POR GYUR PA'I THUGS KAR ZLA BA'I DKYIL 'KHOR
CHOS THAMS CAD SKYE BA MED PA'I MTSON BYED, AA YIG DKAR POS

MTSAN PA'I MTHA' SKOR DU, TADYA TH'A, AOm MU NI ZHES SOGS KYIS
BSKOR BA LAS 'OD ZER 'PHROS, MTHA' SKOR NA YOD PA'I SEMS CAN
THAMS CAD LA PHOG PAS, DE RNAMS THUB PA'I DBANG POR GYUR

PA DANG SNYAM DU BDAG GIS SEMS CAN THAMS CAD THUB PA'I DBANG
PO'I GO 'PHANG LA 'GOD THUB BYUNG SNYAM DU DGA' BA SGOM PA LA
RTEN 'BREL GYI GNAD KHYAD PAR CAN YOD GSUNGS SO,, YAN

LAG BDUN PA'I CHOGS ZHING SKABS, SPYIR TSOGS ZHING GI DON, TSOGS
YANG YIN ZHING YANG YIN PA LA TSOGS ZHING GI DON BYED PA CIG
DANG, BSOD NAMS DANG YE SHES KYI TSOGS GNYIS 'BYUNG

@4A *, ,BA'I ZHING SA LTA BU YIN PAS NA TSOGS ZHING ZHES BRJOD
PA'I LUGS GNYIS GSUNGS, TSOGS ZHING GSAL BTAB PA'I GNAD KYI DGOS
PA'I GTZO BO NI DE RNAMS DKON MCHOG

DNGOS SU BLTAS NAS YID CHES KYI NGES PA DRANGS TE RGYUD LA BYIN
RLABS 'JUG PA'I CHED DU YIN LA, GSAL 'DEBS TSUL DNGOS NI BDE LAM
GZHUNG LTAR LA, DER MI GSAL BA'I MAN NGAG NI,

RIN PO CHE'I KHRI 'DEGS PA'I SENG+GE DE YANG SHING LA BCOS PA
LTA BU'I PHAL PA MIN PAR, SANGS RGYAS BCOM LDAN 'DAS KYI YE SHES
RANG SNANG LAS GRUB PA, RDZU 'PHRUL GYI RKANG PA BZHI'I BDAG

NYID CAN YIN PA, KHRI DER SENG+GE YOD BA'I RGYU MTSAN NI,
SENG+GE DES RI DVAGS PHAL PA RNAMS SKRAG PAR BYED PA DE BZHIN
DU, ,SANGS RGYAS BCOM LDAN 'DAS DES KYANG SMRA BA NGAN PA RNAMS
TSAR GCOD PA'I

MTSON BYED DANG, DE'I STENG GI NYI MA'I DKYIL 'KHOR NI DON DAM
SEMS BSKYED MTHAR PHYIN PA DANG, ZLA BA'I DKYIL 'KHOR NI KUN
RDZOB SEMS BSKYED MTHAR PHYIN PA'I MTSON BYED DU GSUNGS, G-YAS

PHYOGS KYI RJE BTZUN BYAMS MGON YANG NGO BO SANGS RGYAS DNGOS
YIN PA LA, RNAM PA SA BCU'I BYANG CHUB SEMS DPAR GYUR PA'I DGA'
LDAN GYI RTEN CAN GYI RJE BTZUN GYI RNAM PA, G-YO NA GYI RJE

@4B BTZUN 'JAM DBYANGS NI ZHAL NAS ZAB MO STONG PA NYID KYI
SGRA LHANG LHANG SGROG PA SOGS GSAL 'DEBS DGOS PAR GSUNGS SHING,
DE DAG GI 'OG TU YAN LAG BDUN PA MAndAL DANG BCAS 'BUL BA NI, `
DE

YANG 'JAM DPAL NI BYANG CHUB SEMS DPA' GZHAN RNAMS LAS, BLO GROS
DANG MKHYEN RAB PHUL DU PHYIN PAS NA, 'JAM DPAL GYI MCHOD PA'I
SPRIN SPRO BA LA SOGS PA'I SPYOD PA'I TSONG TZAM BYANG CHUB SEMS

DPA' GZHAN LA MED PAS, DE BAS NA 'JAM DPAL GYI SPYOD PA JI LTA
BA BZHIN DU BDAG GIS KYANG SPYOD SNYAM PA'I SGO NAS 7'PHAGS PA
'JAM DPAL ZHES SOGS DANG, JI SNYED SU DAG PHYOGS BCU'I 'JIG

RTEN NA, CES SOGS TSIG BCAD GNYIS KYI SKABS SU, SGO GSUM SDOM
PA'I PHYAG DANG, SGO GSUM SO SA'I PHYAG RNAMS BZANG PO SPYOD PA
NAS 'BYUNG BA LTAR BYAS RJES MCHOD PA'I YAN LAG GI SKABS

ME TOG DAM PA CES SOGS KYI DAM PA NI, MCHOD YUL, MCHOD RDZAS,
MCHOD PA PO STE, MCHOD PA'I 'KHOR GSUM SNANG LA RANG BZHIN MED
PAR BLTA DGOS PA'I DON DANG, DE LTAR MIN PAR RANG BZHIN GYIS

GRUB PAR BZUNG NA NI, MCHOD PA LA SOGS PA BYED PA YANG 'KHOR BAR
'CHING BYED KYI RGYUR 'GRO BA YIN GSUNGS, 'DOD CHAGS ZHE SDANG
ZHES SOGS BSHAGS PA'I YAN LAG GI SKABS SU TSOGS ZHING

@5A *, ,RNAMS LAS BDUD RTZI 'BEBS SBYANG BYAS RJES SHES RGYUD
NYON MONGS PA DANG BRAL NAS TSOGS ZHING RNAMS KYI SKYABS 'OG TU
CHUNG PA'I MOS PA BYA, PHYIR BSNGO ZHES SOGS BSNGO BA'I

YAN LAG SKABS, THABS 'DI LTA BU LA BRTEN NAS SEMS CAN THAMS CAD
KYI DON DU RDZOGS PA'I SANGS RGYAS KYI GO 'PHANG THOB PAR SHOG
SNYAM PA DANG, THOB PAR GYUR CIG SNYAM BA BYA ZHING, TSOGS

ZHING RNAMS KYIS KYANG DE BZHIN DU GYUR CIG CES BRJOD NAS BYIN
GYIS BRLABS PA'I MOS BA BYA ZHING, MAndAL GYI SKABS SU'ANG, TSOM
BU 'GOD LUGS SHES PA SOGS PHYI'I BYED LUGS TZAM MIN

PAR SEMS RANG GTZO CHE BAS PHUL BA'I TSE DGYES BZHIN DU BZHES
NAS BYIN GYIS BRLAB BYUNG SNYAM PA'I MOS PA BRTAN PO BYA DGOS
PAR GSUNGS SO, ,DE NAS BDAG GI BLO CHOS SU 'GRO BAR

BYIN GYIS RLOBS ZHES SOGS DANG, LAM RIM GSOL 'DEBS KYI SGO NAS
GSOL BA 'DEBS PA'I MAN NGAG GZHAN RNAMS LAM MCHOG SGO 'BYED DU
JI LTAR GSUNGS PA LTAR LA, DE LTAR LAM BZANG

STON PA'I BSHES GNYEN DANG ZHES SOGS SKABS DBEN SA SNYAN BRGYUD
NAS 'BYUNG BA'I MAN NGAG NI, BYIN GYIS RLOBS DANG PO'I SKABS
BDUD RTZI PHABS NAS BYIN GYIS BRLABS PA'I MOS PA DANG, GNYIS

@5B PA'I SKABS SU TSOGS ZHING RNAMS LAS KHRO BO DANG KHRO MO'I
TSOGS DPAG TU MED PA SPROS TE RANG DANG RANG GI MTHA' SKOR NA
GNAS PA'I SEMS CAN THAMS CAD KYI MTHA' SKOR DU 'KHOD NAS BYANG
CHUB

LAM GYI RIM PA SGOM PA LA BAR DU GCOD PA SOGS BSRUNG MA'I TSUL
DU BZHUGS PA'I MOS PA BYA BAR GSUNGS SO, ,DE NAS TSOGS ZHING
BSDU BA DANG, DE YANG MTHAR SPYI BO'I BLA MA LA BSTIM PA'I

PAR RNAMS MYUR LAM LTAR RIM GYIS BYAS NAS, SPYI BO'I BLA MA THUB
DBANG DE LA YAN LAG BDUN PA MAndAL DANG BCAS MNGOR BSDUS PHUL
NAS, SKU BZHI'I BDAG NYID CES SOGS KYIS GSOL

BA BTAB NAS, RIM LNGA LAS, 'DI NI RANG BYUNG BCOM LDAN 'DAS ZHES
SOGS DANG, SDOM BYUNG LAS, BLA MA SANGS RGYAS BLA MA CHOS ZHES
SOGS GSUNGS PA LTAR, SPYI BO'I BLA MA THUB DBANG DE BLA MA SANGS

RGYAS CHOS DGE 'DUN TE MDOR NA 7SKYABS GNAS KUN 'DUS PA'I BDAG
NYID DU MOS NAS DE LTAR GSOL BA BTAB CING, BDAG DANG SEMS CAN
THAMS CAD 'KHOR BAR SKYES NAS YUN RING LA SHUGS

DRAG PA'I SDUG BSNGAL SNA TSOGS MYONG BA 'DI DGE BA'I BSHES
GNYEN BSAM SBYOR GNYIS KYIS TSUL BZHIN DU MA BSTEN PAS LAN PAR
'DUG PAS ZHES PA'I TSIG 'DI BTON KYANG CHOG MA BTON KYANG

@6A *, ,CHOG 'DI TZO SEMS RANG GTZO CHE BA YIN PAS SDUG BSNGAL
LA SNA TSOGS MYONG BA 'DI BLA MA SANGS RGYAS DNGOS SU MA MTHONG
BA DANG, BKA' BZHIN MA BSGRUB PAS LAN PAR 'DUG SNYAM

DU BLOS THAG CHOD PA ZHIG DGOS, DE YANG SPYIR 'DI DAG GI SKABS
SU BLA MA'I RNAL 'BYOR ZHES PA YANG, BLA MA SPYI GTZUG TU SGOM
PA TZAM GYIS MI CHOG MDUN NAM SPYI GTZUG GANG DU BSGOM

KYANG; BLA MA'I YON TAN LA SEMS RNAL DU PHAB CING, DE LA BRTEN
NAS BDE BA DANG YON TAN GYI TSOd RGYUD LA 'BYOR BA'AM GONG NAS
GONG DU 'PHEL BA ZHIG BYUNG NA BLA MA'I RNAL 'BYOR GYI DON TSANG
BA

YIN; 'PHAGS PA YIN NA RNAL 'BYOR PA YIN PAS KHYAB CES PA YANG DE
'DRA LA DGONGS PA YIN, LAM GYI SROG TU BYAS PA'I DON NI, DPER
NA, GRU LA BRTAN BYED DU GZHUNG SHING CES GRAGS PA'I

DBYUG PA RING PO ZHIG GZHUNG DU BTANG DGOS, DE BZHIN DU BLA MA'I
RNAL 'BYOR DE YANG LAM GYI GZHUNG SHING LTA BUR BYAS NAS THOS
BSAM SGOM SOGS GANG BYED KYANG BLA MA MKHYEN SNYAM DU SNYING

THAG PA NAS GSOL BA BTAB PA ZHIG DGOS, SPYIR BLA MA SPYI GTZUG
TU SGOM PA LA SKU GSUNG THUGS KYI BYIN RLABS RGYUD LA 'JUG PA'I
RTEN 'BREL GYI GNANG YOD GSUNGS, 'DI YANG MYUR

@6B LAM GYI BSHAD LUNG GNANG SKABS KYI MAN NGAG GO, ` GNYIS PA
DNGOS GZHI BSAM PAS BSTEN TSUL GYI RTZA BA DAD PA SBYANG BA NI,
SPYI BO'I BLA MA THUB PA'I DBANG BO'I THUGS KA NAS RANG LA DNGOS

SU CHOS 'BREL YOD PA'I BLA MA SPROS TE BGRES GZHON DANG SKU'I
RNAM 'GYUR SOGS JI LTAR YOD PA RANG GI MDUN DU RANG LA ZHAL
PHYOGS TE BZHUGS PAR GSAL BTAB STE, BDAG GI DGE BA'I BSHES

GNYEN 'DI RNAMS SANGS RGYAS DNGOS RANG YIN SNYAM DU BSAM, DE
LTAR BSAM TSE DGE BA'I BSHES GNYEN 'DI RNAMS LA SKYON 'DI DANG
'DI LTA BU 'DUG PAS SANGS RGYAS DNGOS RANG MA YIN NO SNYAM PA

ZHIG BYUNG NA, DE NI RANG LA RANG MTHONG YOD PA'I SKYON YIN PAS
THOG MAR SKYON 'DI LTA BU DANG BCAS SO SNYAM PA'I BLO DE 'BYUNG
BA'I GZHI RTZA DE GANG YIN SNYAM DU RTZAD GCOD BYED, DE LTAR
BYAS PA NA DE NI BLA MA DES

RANG LA MA NGAN PA ZHIG BYAS PA'AM, RANG PHYOGS ZHIG LA MA DAN
PA BYAS PA LA BRTEN NAS BYUNG PA YIN TE, DPER NA BLA MA CHANG
'THUNG MKHAN ZHIG LA DE DANG LTA SPYOD MTHUN PA'I SLOB MA CIG
YOD NA, BLA MA

DE YAG PO YIN BSAM PA CIG YONG, BLA MA NUB SANG STE 'DON PA BYED
MKHAN CIG LA, DE DANG LTA SPYOD MI MTHUN PA'I SLOB MA ZHIG YOD
NA, AA GA NGA BLA MA 'DI CANG NYAL RGYU MED PA SNYAM PA'I BLO
BYUNG BA

@7A *, ,LTA BU YIN, DE LTAR SEMS LA MA NGAN PA BYUNG BA DE
YANG NI RANG RGYUD KYI CHAGS SDANG GI DBANG GIS BYUNG BA YIN,
CHAGS SDANG DE YANG NI NGA MCHOG YIN NO SNYAM PA'I RANG

MTHONG NGAM, DAR 'DZIN 'DI LA THUG PA YIN PAS, DES NA DGE BA'I
BSHES GNYEN LA YOD PA LTAR SNANG BA'I SKYON DE RANG GI SEMS KYI
SKYON YIN PAR THAG BCAD NAS RANG NYID SUN PHYUNG,

DE LTA BU'I TSUL DE NI NYON MONGS BYANG CHUB KYI YAN LAG TU
BSGYUR BA'I DON DU 'ANG GSUNGS SO, ,DER MA ZAD YANG KHYOD KYI
BLA MA DE SKYON CAN YIN NA KHYOD MNGON PAR RDZOGS PAR SANGS
RGYAS PAR

'DOD DAM MI 'DOD 'DOD NA, KHYOD KYI BLA MA DE SKYON CAN YIN NA,
KHYOD SANGS RGYAS BAR JI LTAR 'GYUR SNYAM DU BSAM, YANG KHYOD
'KHOR BA DANG NGAN SONG DU LTUNG BAR 'DOD DAM MI 'DOD BYAS NA,
NGA DE

DAG TU LTUNG BAR RNAM RTOG ZA SNYAM BA CIG 'ONG, 'O NA KHYOD DE
DAG TU MI LTUNG BA DE GANG LA BRTEN NAS YOD RGYU YIN, DE SDIG
SPONG DGE BA TSUL BZHIN DU BSGRUB PA LA BRTEN NAS YONGS RGYU YIN

TE DE LTAR YIN NA, SDIG SDONG DGE BA SGRUB PA YANG SGRUB TSUL
SHES DGOS PAS, SHES PA DE GANG LA BRTEN NAS BYUNG BYAS NA, DE 'O
NA BLA MAS CHOS BSHAD BA LA BRTEN NAS BYUNG, DE LTAR BYUNG

@7B NA KHYONG KYI BLA MA DE SKYON CAN YIN BA LA BLA MA SKYON
CAN DE'I CHOS KYIS KHYOD LA PHAN JI LTAR THOGS RGYU YIN SNYAM DU
BSAM, DER MA ZAD BLA MA LA SKYON DU BLTA BA DE NI 'KHOR BA DANG
NGAN SONG MU MTHA' MED

PAR 'KHRID PAR BYED PA YIN PAS KHYOD DE DAG TU 'GRO BAR 'DOD NA
RGYUG CIG SNYAM DU BSAM, 'DI DAG GI SKABS SU BLO SBYONG TSUL NI,
DPER NA, RANG LA LCAM RTZE SER BO LTA BU ZHIG YOD NA DE NAM DRAN

RES KYIS DE NI SER PO'O SNYAM PA YONG BA LTAR, BLA MA DE NI NAM
DRAN RES KYIS BDAG GI BLA MA DE NI SANGS RGYAS DNGOS RANG YIN NO
SNYAM BA'I BLO MA SKYES KYI BAR DU SBYONG DGOS PAR GSUNGS SO, ,

` BSHES GNYEN BSAM PAS BSTEN TSUL LA MYUR LAM SKABS SU STZAL
BA'I MAN NGAG NI, DGE BA'I BSHES GNYEN BSAM BAS BSTEN PA DANG
SBYOR BAS BSTEN PA ZHES BA'I BSAM BAS

BSTEN PA NI SEMS KYIS BSTEN PA ZHES PA'I DON YIN PAS 'DI RANG
GNANG CHE, 'DI BYUNG NA SBYOR BAS BSTEN PA SHUGS LA YONG STE,
DBER NA RANG TSO MI ZHIG LA DGA' TSOR CHEN PO ZHIG YOD NA, DE

LA PHAN THOGS BYED PA SHUGS KYIS 'ONG BA DANG 'DRA, DES NA TSAD
MA RNAM 'GREL LA SOGS PA'I GZHUNG LUGS CHEN PO RNAMS LA THOS
BSAM BYED PA LA YANG GZHUNG LUGS DE DAG LA DANG PA ZHIG

@8A *, ,DGOS TE, DAD BA MED NA DE'I DON SHES PA DANG BYIN
RLABS RGYUD LA 'JUG PA MI YONG GSUNGS, DES NA BLA MA SOGS LA DAD
PA BYED PA LA, DANG POR DAD PA DE NGO SHES DGOS PAS, DE

JI 'DRA ZHIG YIN SNYAM NA, BLA MA NGES BYA BA GANG MDZAD KYANG
DGA' LHANG NGE BA, RANG NYID KYANG BYA BA DE LA 'JUG PAR 'DOD PA
ZHIG DANG, BLA MA SANGS RGYAS DNGOS RANG DU BLTAS PA ZHIG DGOS,
DE YANG BLA MA

SANGS RGYAS DNGOS SU BLTA DGOS KYI YOD BSAM PA TZAM MA YIN PAR
SANGS RGYAS DNGOS RANG YIN SNYAM DU BLOS THAG KHRIG STE BCAD LA
DE YANG BLA MA DE GZHAN SER PO GYON PA ZHIG YOD DAM,

MGO BO DKAR PO LTA BU ZHIG YOD DAM, DE'I RNAM PA YID LA NAM DRAN
PA'I TSE, DE NI SANGS RGYAS DNGOS RANG YIN SNYAM DU YANG YANG
BSAM NAS BSGOM DGOS PA YIN GSUNGS, ` GNYIS PA BKA'

DRIN RJES SU DRAN NAS GUS PAR BYA TSUL NI, BDAG GI DGE BA'I
BSHES GNYEN 'DI RNAMS BDAG LA BKA' DRIN SHIN TU CHE STE BDAG
DANG PO MA'I MNGAL NAS BTZAS TZAM DANG, DE NAS TSUR TZAM

SLEB PA'I SKABS DE DAG TU, CHOS KYI GNAS TSUL GANG YANG MI SHES
PA ZHIG YIN PA LA, DGE BA'I BSHES GNYEN LA BRTEN NAS DANG BOR KA
KHA CES PA NAS DBYANGS DANG GSAL BYED KYI YI

@8B GE LA SOGS PA MDOR NA RANG LA YON TAN GANG YOD PA RNAMS
BSHES GNYEN 'DI RNAMS LA BRTEN NAS BYUNG PA YIN PAS 'DI RNAMS
BDAG LA BKA' DRIN SHIN TU CHE SNYAM PA DANG, CHOS TSIGS SU

BCAD PA RE TZAM BSHAD PA'I BLA MA LA YANG SNGON THUB PA'I DBANG
POS TSIG BCAD RE RE TZAM KYI PHYIR DU SKU LA MAR ME STONG BTZUGS
PA DANG, LCAGS GZER STONG GIS BTAB PA LA SOGS PA'I DKA'

SPYAD MDZAD TSUL LA DPAGS NAS BKA' DRIN DRAN PAR BYA'O, ,'DI
LTAR BKA' DRIN RJES SU DRAN TSUL LA MYUR LAM GYI BSHAD LUNG
GNANG SKABS KYI MAN NGAG NI, BLA MED SEMS CAN THAMS CAD

LA BKA' DRIN CHE BA RGYU MTSAN DU BYAS NAS BKA' DRIN DRAN TSUL
DANG, RANG LA BKA' DRIN CHE BA RGYU MTSAN DU BYAS NAS BKA' DRIN
DRAN TSUL GNYIS LAS, DANG PO MCHOG YIN CING, RANG LA YANG

ZAS GOS SOGS GNANG BA RGYU MTSAN DU BYAS NAS BKA' DRIN DRAN TSUL
DANG, DAM PA'I CHOS KYI BKA' DRIN NOS PA RGYU MTSAN DU BYAS NAS
BKA' DRIN DRAN TSUL GNYIS LAS, PHYI MA 'DI PHUL DU

BYUNG BAR GSUNGS, ` GNYIS PA SBYOR BAS BSTEN TSUL NI, DE LTAR
BKA' DRIN DRAN NAS DE GSAB 'DOD KYI BLO SKYED PA YIN CING SBYOR
BAS BSTEN TSUL YANG, LUS KYI SGO NAS BLA MA'I SNYUNG G-YOS

@9A *, ,SOGS SKABS SU BABS PA'I ZHABS PHYI GANG DANG GANG ZHU
BA DANG, NGAG GI SGO NAS BSTOD DBYANGS BRJOD PA DANG, YID KYI
SGO NAS BKA' BZHIN BSGRUB PA'I MCHOD

PAS MNYES PAR BYED PA RNAMS YIN CING, DE DAG GI NANG NAS PHYI MA
'DI MCHOG TU GSUNGS, DE YANG BSGOM PA'I TSE BLA MA DES KHYOD ME
LA MCHOD ZER BA ZHIG BYUNG KYANG, TSAM TSOM

MED PAR MCHOD NUS PA'I TSOD TZAM DANG, NGAG GI SGO NAS PHYOGS
BCU'I 'JIG RTEN GYI KHAMS THAMS CAD DU BLA MA'I BSTOD DBYANGS
SGROG TU 'GRO DGOS PA ZHIG BYUNG KYANG NGAL BA MI SKYE

BA'I TSOD TZAM KYI BLO MA BYUNG GI BAR DU SGOMS, DE YANG SPYIR
BLA MA DE LA 'DUL BA NAS BSHAD PA'I BLA MA DANG, BYANG SEMS KYI
SDE SNOD NAS BSHAD PA'I BLA MA DANG, SNGAGS

NAS BSHAD PA'I BLA MA DANG GSUM YOD PAS, DANG PO'I DBANG DU BYAS
NA, BLA MA DE BSLAB PA LA SKYON TSANG BA LTA BU'I TSUL KHRIMS
NYAMS PA ZHIG YIN KYANG, DE LTA BU'I TSUL LA MA DAD

PA MI BYED PAR BLA MA'I MDZAD PA 'DI LA DGOS PA ZHIG YOD PA THAG
CHOD SNYAM DU BSAM PA DANG, ` ,GNYIS PA'I DBANG DU BYAS NA BLA
MA DES MI RIGS PA'I MDZAD PA ZHIG MDZAD KYIN 'DUG KYANG

@9B 'DI NI NGO MTSAR BA'I MDZAD PA ZHIG YIN PA THAG CHOD, BDAG
KYANG MA 'ONGS PA NA BLA MA SANGS RGYAS 'DI'I NGO BOR SANGS
RGYAS NAS, 'DI LTA BU'I MDZAD PA LA SLOB NUS PAR SHOG SNYAM DU
SMON PA'I

YUL DU BYA DGOS PA'I TSUL LA SOGS PA GSUNGS SO, ` ,GSUM PA
SNGAGS KYI SKABS BLA MA'I MDZAD PA GANG MDZAD PA BKA' GANG STZAL
BAR TSAM TSOM MED PAR 'JUG PA ZHIG DGOS

GSUNGS, MJUG TU JI LTAR BYA BA NI SPYI BO'I BLA MA THUB DBANG DE
RANG LA STIM PA'AM, DE LAS RANG 'DRA GNYIS PA CHAD NAS RANG LA
BSTIM PA CI RIGS SHIG BYAS NAS GSOL BA 'DEBS PA SNGAGS

BZLA BA DGE RTZA RDZOGS BYANG DU BSNGO BA SOGS BYA'O, ,DE RJES
THUN MTSAMS KYI BYA BA NI, CHAGS SDANG RMONGS GSUM SKYE BA'I YUL
RNAMS LA DBANG PO 'PHROR MI STER BAR DRAN SHES KYIS DBANG PO'I

SGO SDOM PA, MI NYAL BAR RNAL 'BYOR LA BRTZON PA, ZAS KYI TSOD
RIG PA SOGS NI BDE LAM RANG NYID DU GSAL BA LTAR RO, ` ,DE NAS
DAL 'BYOR LA SNYING PO BLANGS BA'I PHYIR BSKUL BA

LA; DAL 'BYOR DON CHE BA DANG, RNYED DKA' BAR BSAM PA GNYIS LAS,
DANG PO NI RANG CAG RNAMS KYI THOB PA'I LUS RTEN 'DI LA MI LUS
RIN PO CHE ZER BA YIN CING, DE YANG MI LUS RIN PO CHE ZER

@10A *, ,BA TZAM ZHIG GNAG RDZI RGAN PO TSUN CHAD KYIS SHES
MOD, DE RNAMS KYIS 'DI RIN PO CHE YIN PA'I YIN LUGS DE MI SHES,
DES NA DAL 'BYOR DON CHE BAR BSAM PA LA, DE

LTAR SHES DGOS PAS, DE'I TSUL NI DPER NA KHYI LA SOGS PA'I DUD
'GRO RNAMS LUS RTEN DE DANG DE LTA BU BLANGS PA'I KHYAD PAR LAS
SHIN TU RMONGS PA NI RANG GI LUS LA RMA LTA BU BYUNG YANG, DE

GSAL PA'I THABS NI MI SHES PAR, RMA DE KHAS HRAL BA LA SOGS PA'I
SDUG BSNGAL DANG, SEMS CAN DRED CES PA DES KYANG PHYI ROL PA LA
YOD PA'I TSER MA SA 'OG TU MNAN PA NA MI ZUGS

PAR MTHONG NAS, RANG GI LAG PAR TSER MA ZUG PA NA, DE YANG DE
DANG 'DRA BAR GTING DU MNAN PAS RANG LA SDUG BSNGAL CHER SKYED
PAR BYED CING, DER MA ZAD DE RNAMS KYI RTEN LA MNGON SHES DANG

TING 'DZIN DANG SDOM PA LA SOGS PA YANG MI SKYE SHING, RANG CAG
RNAMS KYI RTEN 'DI LA SDOM PA LA SOGS PA DE DAG SKYE BAR MA ZAD
BSKAL PA GRANGS MED GSUM DU TSOGS GSOG PA LA

SOGS PA'I DKA' BA BRGYA PHRAG DU MA'I SGO NAS SGRUB DGOS PA'I
RDZOGS PA'I SANGS RGYAS KYI GO 'PHANG KYANG SNYIGS DUS KYI TSE
THUNG 'DI NYID LA BSGRUB NUS PA NI, LUS RTEN 'DI RIN PO CHE

@10B YIN PA'I YIN LUGS YIN PAS, DES NA LUS RTEN 'DI DON SHIN TU
CHE SNYAM DU BSAM, ` RNYED DKA' BAR BSAM PA NI, DON CHE BAR BSAM
PA LAS CUNG ZAD SKYE DKA' BAS, 'DI BSAM PA'I TSUL

LA YANG, LAS 'BRAS LA YID CHES PA'I SGO NAS BSAM PA DANG, RANG
GI NGOS NAS BSAM TSUL GNYIS LAS, DANG PO'I DBANG DU BYAS NA,
THOG MA MED PA NAS RANG RGYUD NYON MONGS PA'I DBANG DU SONG BAS

LAS SNA TSOGS SHIG BSAGS TSUL DANG, DE YANG LAS 'PHEL CHE BA,
BYAS PA CHUD MI ZA BA, LAS MA BYAS PA DANG MI PHRAD PAR 'GYUR
BA'I TSUL LA DPAGS NAS BSAM, ` GNYIS PA'I DBANG

DU BYAS NA, BDAG 'CHI BA'I TSE TSUL JI LTAR DU 'GYUR, THABS JI
LTA BU DANG LDAN PAR 'GYUR, SHI BA'I 'OG TU YUL PHYOGS DANG SA
PHYOGS GANG DU SKYE BAR 'GYUR SNYAM DU GDENGS TSAD YOD MED BSAM

DE'I TSE 'DI LTA BU ZHIG BYED SNYAM PA'I GDENGS TSAD MED DE,
'KHOR BA DANG NGAN SONG GI GNAS RNAMS SU MI SKYE BA'I GDENGS
TSAD KYANG MI 'ONG, DE MED TSE MI LUS THOB PA'I GDENGS TSAD
KYANG MI 'ONG BAS,

TSUL DE DAG LA DPAGS NAS KYANG RNYED DKA' BAR BSAM MO, ` ,DE
LTAR SNYING PO LEN PAR BSKUL NAS SNYING PO JI LTAR LEN PA'I TSUL
LA YANG, SKYES BU CHUNG NGU DANG THUN MONG BA'I LAM GYI RIM PA

@11A *, ,LA BLO SBYONG BA SOGS GSUM YOD PAS, DANG PO 'CHI BA MI
RTAG PA BSAM PA NI, RTZA BA GSUM DANG RGYU MTSAN DGU YOD PA'I
NANG NAS, NGES PAR 'CHI BA'I RGYU MTSAN NI, RNAM

SHES KYI RGYUN SKAD CIG SKAD CIG GIS 'GAG 'GRO BA 'DI RANG YIN,
DE YANG DA RANG SNGA DRO'I RNAM SHES, DA LTA'I DUS SU MI GNAS DA
LTA'I RNAM SHES KYANG SANG GI DUS SU MI GNAS PA LTA BU DANG DER
MA

ZAD; RANG CAG RNAMS THOG MA MED PA NAS MI DANG DUD 'GRO LTA BUR
KHA TSON MA CHOD KYANG GANG ZAG TU KHA TSON CHOD PA YIN, DE LTAR
CHOD PA'I RGYU MTSAN GYIS GANG ZAG DE LA GNYUG MA'I GANG

ZAG CES BYA ZHING DE LTA BU DE RKYEN DANG PHRAD PA LA BRTEN NAS
MI DANG DUD 'GRO LA SOGS PA DE DANG DER SKYE BA YANG, NGES PAR
'CHI BA'I RGYU MTSAN DANG, DA RANG SNGA DRO'I RNAM SHES DA LTAR
GYI DUS SU

'GAG 'GRO BA LA SNON PA BSNAN NAS RING DU GTONG RGYU MED PA NI,
TSE LA SNON PA MED CING 'GRIB BYED PAR MA CHAD DANG BCAS PA
DANG, RNAM SHES KYI RGYUN SKAD CIG GIS 'GAG PA LA MI 'GAG PA'I

THABS GANG YANG BYA RGYU MED PAS DE YANG PHYI NANG GI RKYEN GANG
GIS KYANG BZLOG RGYU MED PA SOGS NGES PAR 'CHI BA'I RGYU MTSAN
DU GSUNGS, 'CHI BA MI RTAG PA BSAM TSUL 'DI LTAR BYED PA NI,
GZHUNG

@11B LUGS CHEN PO'I SBYANGS PA YOD PA RNAMS LA 'CHAR SHIN TU
BDE BA YONG GSUNGS, 'CHI BA MI RTAG PA BSAM PA'I DGOS PA NI MYUR
LAM GYI BSHAD LUNG GNANG BA'I SKABS SU 'DI LTAR 'CHI BA MI RTAG
PA

BSAM PA NI BRTZON 'GRUS KYI LCAGS 'JUG PAR BYA BA'I PHYIR DU YIN
TE, DE YANG SKYES BU 'BRING GI SKABS LHA MI RNAMS KYANG SDUG
BSNGAL GYI RANG BZHIN DU MTHONG NAS 'JIGS ZING ZING BA SKYO CHAD

CHAD PA ZHIG 'ONG, DE LA NGAN SONG GSUM GYI SDUG BSNGAL DRAN PA
ZHIG NGES PAR DGOS, DE YANG NGA SHI YONG BSAM PA'I BLO 'DI MED
NA MI 'ONG BAS 'CHI BA MI RTAG PA BSAM DGOS PA YIN, DE LA RTZA
BA

GSUM RGYU MTSAN DGU YOD PA'I TSUL LA BSAM BLO YAG PO ZHIG BTANG
NAS DA NGES PAR 'CHI SNYAM DU BSAM DGOS, DE LTAR BSAM PA NA
GDENGS TSAD ZHIG YOD NA MA GTOGS 'JIGS ZING NGE BA

ZHIG NGES PAR YOD, GAL TE GDENGS TSAD GTAN NAS MED BZHIN DU DA
DUNG MI 'JIGS NA GTING NAS RUL BA'I RTAGS YIN PAS, DKON MCHOG LA
GSOL BA 'DEBS DGOS, GZHAN YANG THOS

BSAM LA SOGS PA MANG PO ZHIG BYAS KYANG, NGA SHI YONG SNYAM PA
DANG, NAM 'CHI LA NGES PA MI 'DUG SNYAM PA'I BLO GTING NAS MI
SKYE BA NI CHOS BYAS PA GNAD DU MA SONG BA'I RTAGS YIN PAS THOS

@12A *, ,BSAM SKABS DANG SGOM RAN PA'I SKABS GNYIS YA BRAL DU
MA SONG BA ZHIG DGOS PAS, ` SGOM RAN PA'I TSE SGOM RGYU'I CHOS
ZHIG LOGS SU 'TSOL DGOS BYUNG NA CHOS

BYA BA'I GNAD MI SHES PA YIN GSUNGS, ` DE NAS 'DUS BYAS MI RTAG
PA DANG SKYE BA SNGA PHYI SOGS THOS BSAM GYIS GTAN LA PHAB PA
DE, NGES PAR 'CHI BA SOGS BSAM PA'I THAD GA SU

'GRO NGES SHES PA ZHIG MA BYUNG NA CHOS BYED PA'I GNAD MI SHES
PA YIN ZHES BYI BAS BYI BA'I RO DRUNG PA'I DPE DANG SBYAR NAS
GSUNGS, 'CHI BAR MA ZAD NAM 'CHI NGES PA MED PA'I RGYU MTSAN,
'CHI RKYEN SHIN

TU MANG ZHING GSON RKYEN NYUNG BA NI, LUS DANG SEMS GNYIS PO 'DI
YANG 'CHI RKYEN YIN NA, GZHAN RNAMS 'CHI RKYEN YIN PA LTA SMOS
KYANG CI DGOS, DE YANG LUS 'DI 'CHI RKYEN YIN TE, LUS 'DI YOD

PA'I DBANG GIS GON PA RKANG LA THOGS TE G-YANG LA LHUNG NAS
'CHI BA SRID, LUS MED NA G-YANG LA LHUNG NAS 'CHI DON MED, SEMS
DE 'CHI RKYEN YIN TE, SEMS 'DI YOD PA'I DBANG GIS 'CHI BA

'BYUNG GI SEMS MED LA 'CHI BA MI 'BYUNG STE, DPER NA SHING DANG
RDO LA SOGS PA BZHIN NO, ,YANG MYUR LAM GYI BSHAD LUNG GNANG
SKABS SU NAM 'CHI CHA MED PA DANG, CHOS MA GTOGS GZHAN GANG

@12B GIS KYANG MI PHAN PAR BSAM PA'I MAN NGAG NI, 'DI LTAR NAM
'CHI NGES PA MED PA'I RGYU MTSAN 'CHI RKYEN SHIN TU MANG BA NI,
GZHAN RNAMS LTA ZHOG GZUGS PO 'DI RANG YANG 'CHI RKYEN YIN TE,
G-YANG

LA LHUNG NAS MGO CHAG NAS 'CHI BA SRID CING MGO BO MED NA DE
CHAG NAS 'CHI DON MED, YANG NAM MKHA' NAS GZA'I DUG BYUNG STE
KLAD KHRAG 'DRES NAS 'CHI BA YANG SRID, KLAD PA DANG KHRAG SOd
GZA'I DUG DE

LEN BYED MED NA, NAM MKHA' STONG PA LA GZA'I DUG RANG YAL DU
'GRO BA ZHIG YIN PAS, DES NA GZUGS PO 'DI 'CHI RKYEN YIN PA DES
'GRUB GSUNGS, 'CHI BA'I TSE CHOS MIN BA GZHAN GANG GIS KYANG MI

PHAN PA'I RGYU MTSAN NI 'DI LTAR LONGS SPYOD PHUN SUM TSOGS PA
DANG, GTAM KHA DRAG LA SOGS PA 'DI RNAMS LUS SEMS GNYIS THUN
MONG PA'I STENG DU YONG BA YIN, CHOS NI KHA DOG DKAR DMAR GYI
KHYAB

RKANG CIG YIN KYANG, PHYI MAR SEMS KYI STENG DU KHUR NAS 'GRO
RGYU YONG, NOR LONGS SPYOD SOGS DE LTAR MIN PAR GSUNGS SO, ,DE
NAS NGAN SONG GSUM GYI NANG NAS, DMYAL BA'I SDUG BSNGAL BSAM

TSUL NI, DMYAL BA PA RNAMS KYI NANG NAS YANG SOS PA NI, SDUG
BSNGAL CHUNG SHOS YIN MOD KYANG, DE'I SDUG BSNGAL GYI KHYAD PAR
NI, SA GZHI THAMS CAD ME RAB TU 'BAR BA, ME DE TSA BA'I KHYAD
PAR NI, MI RNAMS

@13A *, ,KYI ME'I NANG NAS TZAN DAN GYI ME DANG LCAGS GONG DMAR
'BAR BA'I ME RNAMS YIN KYANG, YANG SOS KYI ME LA BLTOS NA DE DAG
KYANG REG BYA BSIL ZHING, BDE BA'I RANG BZHIN CAN DU

'GYUR ZHING, DE LTA BU'I SA GZHI ME RAB TU 'BAR BA DER, YANG SOS
PA'I SEMS CAN RNAMS LAG TU GANG THOGS TSAD MTSON CHAR 'GYUR NAS
PHAN TSUN 'DEBS PAR BYED, MTSON CHA DE DAG GI YU BA

LAS KYANG ME 'BAR TE SREGS PAR BYED PA LA SOGS PA'I SDUG BSNGAL
DANG, THIG NAG PA RNAMS NI, LCAGS KYI SA GZHI LA GAN RKYAL DU
BSGYEL NAS LUS LA THIG NAG PO ZHIG BTAB NAS DANG

POR DUM BU GNYIS SU GSHAGS PA NA, GSHAGS PA'I DUM BU GNYIS KA LA
SDUG BSNGAL GYI TSOR BA BSAM GYIS MI KHYAB PA DANG, DE NAS THIG
BZHI DANG BRGYAD LA SOGS PA BTAB NAS, DUM BU BZHI

DANG BRGYAD LA SOGS PAR JI TZAM BTUB PA'I DUM BU RE RE LA SDUG
BSNGAL GYI TSOR BA BSAM GYIS MI KHYAB PA 'BYUNG BA LA SOGS PA
DMYAL BA'I SDUG BSNGAL DANG, NGAN SONG GZHAN GNYIS KYI SDUG

BSNGAL KYANG MTHA' YAS PAR GSUNGS KYANG BDAG GIS DE TZAM LAS MA
NGES PAS BRI BAR MA NUS SO, ,'ON KYANG DE DAG SGOM PA PO'I GANG
ZAG GIS JI LTAR BSGOM PA'I TSUL SNYING POR DRIL TE

@13B GSUNGS PA NI, YANG SOS LA SOGS PA'I SDUG BSNGAL DE DAG
BSAM PA'I TSE, BDAG LA DE DAG TU MI SKYE BA'I GDENGS TSAD NI MI
'DUG, NGAN SONG DE DANG DE LTA BUR SKYES NA CI LTA BUR 'GYUR

SNYAM DU KLANG PA TSA SKAM SKAM PA MA BYUNG GI BAR DU SGOMS, DE
LTAR BSGOM PA'I TSE DER SKYES RANG MI YONG SNYAM PA'I BLO 'DI
BAR CHAD CHE SHOS CIG YIN PAS DE BYUNG NA, 'O NA KHYOD LA DER MI
SKYE BA'I

GDENGS GANG YOD SNYAM DU BSAM, DE'I TSE NGA SANGS RGYAS KYI
BSTAN PA LA RAB TU BYUNG, CHOS NYAN PA LA SOGS PA 'DI LTAR YIN
PAS BSAM PA ZHIG BYUNG NA, SANGS RGYAS KYI BSTAN PA LA RAB TU

BYUNG NAS DE'I GNAS SKABS SU KHAS BLANGS PA'I BSLAB PA'I BSRUNG
SDOM SOGS TSUL BZHIN DU BYAS NA DE LTAR YIN MOD KYANG, DE DAG
DANG 'GAL NA NGAN SONG GSUM DU RIM GYIS 'PHEN PAR 'GYUR

BAS DE'I TSUL RNAMS BSAM, NGAN SONG GI SDUG BSNGAL 'DI DAG SGOM
PA'I SKABS SU, GONG DU BSHAD PA LTAR, KLANG PA TSA SKAM SKAM PA
MA BYUNG GI BAR DU SGOM PA DANG, DA LTA RANG NYID LA DE DAG TU

MI SKYE BA'I GDENGS TSAD MED TSUL DANG, THOG MA MED PA NAS RANG
RGYUD NYON MONGS PA'I DBANG DU SONG BAS, NGAN SONG DE DAG TU
SKYE BA'I LAS BSAGS LA MA SBYANGS PA BSAM GYIS MI KHYAB PA YOD

@14A *, ,PA'I TSUL BSAM PA NI GNAD DAM PAR GSUNGS SO, ,NGAN
SONG GSUM GYI SDUG BSNGAL SGOM PA'I DGOS PA NI, SDUG BSNGAL DE
DAG RANG NYID LA BYUNG GIS DOGS NAS MI 'BYUNG

BA'I THABS LA 'BAD PA'I CHED DU YIN TE DE YANG DPER NA RANG GI
NYE 'KHOR ZHIG NA 'GO BA'I NAD ZHIG YOD PA NA, DE RANG NYID LA
BYUNG GIS DOGS NAS RIGS SNGAGS BZLA BA DANG BLA MA LA GSOL

BA 'DEBS PA LA SOGS PA LTA BU YIN GSUNGS, SDUG BSNGAL DE DAG
RANG LA MI 'BYUNG BA'I THABS DE LA YANG DKON MCHOG LA SKYABS SU
'GRO BA DANG DGE SDIG LA SPANG BLANG BYA BA GNYIS LAS,

DANG PO DKON MCHOG GSUM LA SKYABS SU 'GRO BA LA, GSUM PO DE
RNAMS LA SDUG BSNGAL DE DAG LAS SKYOB PA'I NUS PA YOD PAR SHES
DGOS TE, DPER NA, NAM MKHA' NAS CHAR GYI RLAN

BABS PA NA RLAN DE RANG LA MI 'BYUNG BAR BYA BA'I PHYIR DU, BLA
'OG ZHIG TU 'GRO BA'I TSE, BLA 'OG DE LA RLAN DE LAS SKYOB PA'I
NUS PA YOD PAR SHES NAS DER 'GRO BA DANG 'DRA GSUNGS, DKON MCHOG

GSUM LA SDUG BSNGAL DE DAG LAS SKYOB PA'I NUS PA YOD PAR SHES PA
LA YANG GSUM PO DE'I YON TAN SHES DGOS PAS, DE LA SANGS RGYAS
DKON MCHOG GI SKU'I YON TAN NI, DE NYID KYI

@14B ZHAL GYI DKYIL 'KHOR MTHONG BA TZAM GYIS KYANG, NGAN SONG
GI SGO BRGYA PHRAG DU MA KHEGS PAR 'GYUR BA DANG TING NGE 'DZIN
GYI SGO BRGYA PHRAG DU MA SKYE BAR 'GYUR ZHING, DE NYID KYI
SKU'I MDZOD SPU NAS KYANG 'OD

DKAR PO DANG SER PO DANG RTZONG KHA LA SOGS PA SPROS TE, TSA
DMYAL BA RNAMS KYI GNAS SU SONG NAS BSIL BAR BYED, GRANG DMYAL
BA RNAMS KYI GNAS SU SONG STE, DE RNAMS DRO BAR BYAS PAS, DMYAL

BA'I SEMS CAN DE DAG BDAG CAG TSE 'PHOS PAR MA GYUR RAM SNYAM DU
BSAM, DE'I TSE 'OD ZER RE RE'I SNE MOR SANGS RGYAS KYI SKU KHRU
GANG PA RE RE SPRUL NAS, DE DAG GIS SEMS CAN DE RNAMS LA BRTZAM

PAR BYA ZHING DBYUNG BAR BYA ZHES PA LA SOGS PA'I CHOS BSTAN
NAS, BDE 'GRO LA 'GOD PA LA SOGS PA DANG, GSUNG GI YON TAN NI
DPER NA YI GE AA ZHES PA CIG GSUNGS KYANG DE YANG 'GRO BA RANG
RANG

GI SKAD DU GO BA DANG, THEG CHEN PA RNAMS LA NI THEG CHEN GYI
CHOS SU GO, THEG DMAN PA RNAMS LA NI THEG DMAN KYI CHOS SU GO BA
LA SOGS PA DANG, THUGS KYI YON TAN NI, SHES BYA DZI SNYED PA
MKHYEN

TSUL NI, DPER NA 'JIG RTEN KHAMS KYI RTZA DANG SHING DANG ME TOG
DANG 'BRAS BU DANG LO MA LA SOGS PA THAMS CAD DANG POR MES
BSREGS DE LTAR BSREG PA'I THAL BA RNAMS RGYA MTSO CHEN POR SKYUR

@15A *, ,NAS YUN RING DU SLEB, DE NAS RGYA MTSOR SKYUR BAS THAL
BA DE RNAMS KYI 'BYIM PA DE'I CHA SHAS RNAMS SANGS RGYAS BCOM
LDAN 'DAS KYI SO SOR PHYE NA YANG, 'DI NI SHING LTA

BU ZHIG GI RTZA BA LAS BYUNG BA'I CHA SHAS SO, ,'DI NI DE'I RTZE
MO LAS BYUNG BA'I CHA SHAS SO, ,'DI NI ME TOG GI CHA SHAS SO,
,'DI NI LO MA'I CHA SHAS SO ZHES BYA BA LA SOGS PA SO SOR 'BYED
NUS PA'I

TSOD TZAM GYIS SHES BYA JI SNYED PA MKHYEN PA'I MKHYEN PA DANG,
CHOS NYID MNGON DU GYUR PAS NA JI LTA BA MKHYEN PA LA SOGS PA'I
MKHYEN PA'I YON TAN RNAMS THUGS KYI YON TAN DANG, 'PHRIN

LAS KYI YON TAN NI, THA NA DPE CHA LA SOGS PA BRI BAR BYED PA'I
SNYUG GU LTA BU YANG SANGS RGYAS KYI 'PHRIN LAS YIN, RANG CAG
RNAMS KYI GON PA LA TSOS LEN PA YANG SANGS RGYAS KYI 'PHRIN

LAS YIN TE, MA 'ONGS PAR SANGS RGYAS KYI BSTAN PA BSDU BA'I
SKABS GON PA LA TSOS MI LEN, DE'I RGYU LA BRTEN NAS RGYAL PO
LCAGS KYI RME BA CAN ZHES BYA BA NGES RAB BYUNG BA MA MTHONG BAS
MYA NGAN GYIS

YID GDUNG BA'I TSUL DANG BCAS TE GSUNGS SO, ,GZHAN YANG YON TAN
GYI YON TAN DANG, 'PHRIN LAS KYI YON TAN LA SOGS PA MTHA' YAS
PAR GSUNG MOD KYI ZHIB PAR BDAG GI BLOR MA CHUD PAS BRI BAR

@15B MA NUS SO, ,MDOR NA BSHAD MA THAG PA DE DAG LA SOGS PA'I
SANGS RGYAS DANG CHOS DANG DGE 'DUN GYI YON TAN DRAN PA'I SGO
NAS BDAG DUS 'DI NAS BZUNG STE SANGS RGYAS MA THOB KYI BAR DU
SHI RUNG GSON

RUNG SKYID RUNG SDUG RUNG LEGS NYES CI BYUNG KYANG, DKON MCHOG
KHYED SHES SO SNYAM PA'I BLO LINGS KYIS BSKAL NAS 7SKYABS 'GRO
BRGYA STONG KHRI 'BUM SOGS BYA BAR GSUNGS SO, ` ,GNYIS PA DGE
SDIG

LA SPANG BLANG BYA BA'I TSUL NI LAS DGE MI DGE CHUNG NGU RE LAS
MA BYAS KYANG 'BRAS BU BDE SDUG CHES SHIN TU CHE BA 'BYUNG BAS
'PHEL CHE BA LA SOGS PA'I TSUL LA NGES PA DRANGS NAS, PHRA MO
NAS SPANG BLANG

BYA DGOS SO, ,DE YANG SNGON GYI DUS SU SHED BU SER SKYA ZHES BYA
BA DES SANGS RGYAS 'OD SRUNG GI DGE SLONG RNAMS LA BONG BU'I MGO
CAN KHYOD KYI CI SHES ZHES BYA BA LA SOGS PA MGO BRNYAN MI 'DRA
BA BCO BRGYAD

SMOS TE SMAD PA DE'I RNAM SMIN GYI 'BRAS BU LA CHU SRIN SER SKYA
ZHES BYA BA LUS LA MGO BRNYAN MI 'DRA BA BCO BRGYAD YOD PA ZHIG
TU SKYES, RGYU MTHUN KYI 'BRAS BU LA CHU SRIN DE MI RNAMS KYIS
MTHONG BA NA THAMS

CAD KYIS SMAD PAR BYED PA DANG SKYI G-YA' BAR BYED PA ZHIG
BYUNG, BDAG PO 'AM DBANG GI 'BRAS BU NI CHU SRIN DE GNAS PA'I
RGYA MTSO DE BA TSVA CAN GYI MTSO YIN PA DE'ANG, DUG CAN GYI
CHUS GANG BA ZHIG BYUNG

@16A *, ,CHOS RGYAL MYA NGAN MED CES BYA BA DES SKYE BA SNGA
MAR BYIS PA ZHIG TU GYUR PA'I TSE, SANGS RGYAS LA BYE MA SPAR
GANG PHUL BAS SHAR PHYOGS KYI RGYA MTSO NAS NUB PHYOGS KYI RGYA

MTSO LA THUG GI BAR GYI GRONG KHYER RNAMS LA DBANG BSGYUR BA'I
RGYAL POR SKYES PA'I LO RGYUS DANG?, GZHAN YANG BUM PA CAN DANG,
NAG PO PA LA SOGS PA'I LO RGYUS YANG MANG DU GSUNGS SO, ,

MDOR BSDU NA SNGON GYI DE RNAMS KYIS LAS DE DANG DE SPYAD PA LA
BRTEN NAS 'BRAS BU DE DANG DE LTA BU 'BYUNG BA BZHIN DU BDAG GIS
KYANG DE LTAR DU SPYAD NA 'BRAS BU DE LTAR MYONG BA GDON MI ZA'O
SNYAM DU

LAS 'BRAS LA YID CHES BA'I SGO NAS DGE SDIG PHRA MO NAS SPANG
BLANG BYA DGOS PAR GSUNGS, LAS 'BRAS SKOR LA MYUR LAM GYI BSHAD
LUNG GNANG SKABS GSUNGS PA NI, DGE BA'I LAS KYI

'BRAS BU 'PHEL CHE BA'I SHES BYED DU CHOS RGYAL MYA NGAN MED KYI
LO RGYUS DANG SNYAN PA BZANG LDAN KYI SKAD SNYAN PA'I RGYU MTSAN
RNAMS GSUNGS, MI DGE BA'I LAS 'PHEL CHE BA'I SHES BYED DU CHU

SRIN SER SKYA DANG, SRIN BU KE TA'I LAS KYI RGYU MTSAN DANG,
STON PA'I ZHABS LA SENG LDENG GI TSAL BA ZUG PA'I RGYU MTSAN
RNAMS GSUNGS, NGES NA RANG CAG RNAMS SEMS KYI NGOS NAS LAS

@16B 'BRAS LA 'DZEM PA RANG GNAD CHE STE, DE YANG SEMS CAN GCIG
GI BYED SPYOD NGAN BA ZHIG LA BRTEN NAS GRVA SA RANG DU SONG
DRAGS PA MIN PA 'DI BSAD NA SNYAM PA'I BLO LTA BU ZHIG SKYES NA
YANG SROG GCOD

KYI CHA MTHUN DU 'GYUR BA YIN, DES NA CHA PHRA MO NAS BRTAGS TE
DGE SDIG LA SPANG BLANG BYA DGOS PAR GSUNGS SO, ` ,GNYIS PA
SKYES BU 'BRING NGANG MTHUN MONG BA'I LAM LA BLO SBYONG BA'I
TSUL LA,

THAR PA DON GNYER GYI BLO BSKYED PA SOGS GNYIS YOD PAS DANG PO
NI, DE YANG GONG DU BSHAD PA LTAR GYI NGAN SONG GSUM LAS 'DAS
PA'I BDE 'GRO'I GO 'PHANG ZHIG THOB KYANG SDUG BSNGAL LAS MA
'DAS

PAS DE'I TSUL BSAM PA LA, DANG POR MI RU SKYES NA SKYID SDUG JI
LTAR YONG MI DE YANG RTAG TU YOD DAM MI YONG SNYAM DU BSAM BLO
YAG PO ZHIG GTONG, DE NAS DE'I STENG DU SDUG BSNGAL BRGYAD DANG
DRUG LA

SOGS PA BSAM PA'I TSUL NI, DANG POR SKYE BA'I SDUG BSNGAL KYI
DBANG DU BYAS NA, SKYE BA GNAS NGAN LEN DANG LDAN PA'I SDUG
BSNGAL, SKYE BA MI 'DOD BZHIN DU NGES PAR 'DOR DGOS PA'I CHOS
CAN LAS MA 'DAS

PA LA SOGS PA DU MA YOD PA'I NANG NAS, SKYE BA GNAS NGAN LEN GYI
DON NI, DANG PO SKYES PA'I TSE, SHA DANG RUS PA KHRAG DANG TSIL
BU DANG BCAS PAR SKYE ZHING SHA LA SOGS PA DE RNAMS LA BRTEN NAS
SDUG

@17A *, ,BSNGAL 'BYUNG BAS DE RNAMS SDUG BSNGAL LA SOGS PA'I
GNAS NGAN PA LEN PAR BYED PA'I GZHI YIN CING, SKYES PA'I TSE
NGAN PA DE LEN PAR BYED PA'I GZHI SHA RUS DE RNAMS DANG

BCAS PAR SKYES BAS NA SKYE BA GNAS NGAN LEN ZHES BYA, DE YANG
SGOM PA'I THOG MAR SKYE BA'I SDUG BSNGAL RNAMS DRAN PAR BYAS TE,
BDAG KYANG DE LTA BU'I CHOS CAN LAS MA 'DAS PAS DES NA BDAG

GIS SDUG BSNGAL DE NYID SPANGS PA'I ZHI BA MYANG 'DAS KYI GO
'PHANG ZHIG THOB PAR BYA'O, ,DE LTAR BYED NUS PAR BLA MA LHAS
BYIN GYIS BRLAB TU GSOL SNYAM PA DANG, RGA BA'I SDUG BSNGAL NI,
MGO BO

SBRAL BA'I ME TOG LTAR DKAR BA, DPRAL BA BRAS GDAN LTAR SONG BA,
RKED PA GZHU LTAR SGUR BA BZA' BTUNG SOGS SNGAR ZA BA'I TSOD
TZAM DU ZA BAR MI NUS PA DANG CUNG ZAD ZA THUB KYANG KHOG BAR

'JU MI THUB PA'I SDUG BSNGAL, RKANG PAS KYANG LUS PO MI THEG PAR
GYAR GYOR DU 'GRO BA LA SOGS PA'I SDUG BSNGAL DE RNAMS DRAN PAR
BYAS TE, BDAG KYANG DE LTA BU'I CHOS CAN LAS MA 'DAS PAS DES

NA BDAG GIS SDUG BSNGAL DE NYID SPANGS PA'I ZHI BA MYANG 'DAS
KYI ZHES SOGS, DE BZHIN DU NA BA'I SDUG BSNGAL YANG BSAM, 'CHI
BA'I SDUG BSNGAL NI, SA CHU LA THIM PA DANG CHU ME LA THIM PA
DANG, ME

@17B RLUNG LA THIM PA'I SKABS SOGS SU JI LTAR 'BYUNG PA RNAMS
DRAN PAR BYA ZHING, THA NA SROG CHAGS SBRANG BU LTA BU SHI BA'I
RO GCIG MTHONG KYANG BDAG KYANG 'DI LTA BU'I CHOS CAN LAS MA
'DAS PAS DES

NA BDAG GIS SDUG BSNGAL DE NYID RGYUN BCAD PA'I ZHI BA MYANG
'DAS ZHES SOGS DANG, GZHAN YANG 'DOD PA'I DNGOS BO BTZAL KYANG
MI RNYED CING MI 'DOD PA'I DNGOS PO THOG DU BABS PA SOGS 'KHOR
BA'I

SDUG BSNGAL JI LTAR 'BYUNG BA'I TSUL MTHA' YAS PA GSUNG MOD
KYANG ZHIB PAR BLOR MA NGES PAS BRI BAR MA NUS SO, ,DES NA LHA
MA YIN GYI SDUG BSNGAL BSAM TSUL NI, SPYIR LHA MA YIN RNAMS
LHA'I

DPAL 'BYOR LA MI BZOD PA'I PHRAG DOG GI DBANG GIS SDUG BSNGAL BA
YIN CING, DE YANG GTZO CHE BAR SHING YONGS 'DUS SA RTOL ZHES PA
DE'I RTZA BA LHA MA YIN GYI GNAS NA YOD, RTZE MO SUM CU RTZA
GSUM

GYI GNAS NA YOD PAS, LHA MA YIN RNAMS SHING DE'I 'BRAS BU LA
NGED RNAMS DBANG BA YIN SNYAM PA DANG, LHA RNAMS NI NGED RNAMS
DBANG BA YIN SNYAM DU BSAM NAS DE RNAMS 'THAB RTZOD BYED CING,
DE LA BRTEN

PA'I SDUG BSNGAL NI, DANG PO G-YUL DU 'GRO BAR RTZOM PA NA LHA
RNAMS LAS PHAM PAR GYUR KYIS DOGS PA'I SDUG BSNGAL DANG, PHYIN
PA'I TSE NA YANG GSHAGS PA DANG GTUB PA DANG BCAD PA LA SOGS
PA'I SDUG

@18A *, ,BSNGAL BSAM GYIS MI KHYAB PA 'BYUNG BAS DE'I TSUL
RNAMS BSAM, DE NAS LHA'I SDUG BSNGAL BSAM PA NI, BDAG SUM CU
RTZA GSUM GYI BDAG PO BRGYA BYIN LTA BU ZHIG TU SKYES NA

GA 'DRA YONGS, DE LA LONGS SPYOD JI LTAR YOD DE MTHAR 'CHI DGOS
MI DGOS SNYAM DU BSAM BLO YAG PO ZHIG BTANG NAS DE LA JI LTAR
'BYUNG TSUL NI GONG DU BSHAD PA LTAR LHA MIN DANG 'THAB RTZOD
BYED PA NA DANG

POR DE RNAMS KYIS ZHAG BDUN TZAS PA'I SGRA THOS BA TZAM GYIS
LHA'I DPAL 'BYOR SHOR GYIS DOd PA DANG, RANG LA NYE BAR 'KHOR
BA'I KHOR RNAMS KYANG 'THAB 'OG TU SHOR GYIS DOGS PA'I SDUG
BSNGAL BSAM GYIS

MI KHYAB PA DANG, 'THAB PA'I TSE NA YANG DE DAG LA BRTEN PA'I
SDUG BSNGAL DPAG TU MED PA 'BYUNG BAS DE'I TSUL RNAMS BSAM, 'CHI
BA'I TSE NA YANG DE'I SNGAR ROL KYI LHA'I NYIN ZHAG BDUN NAS LUS
KYI

KHA DOG MI SDUG PAR 'GYUR BA DANG, SNGAR 'DUG PA'I STAN LA MI
DGA' BA DANG, LUS KYI RGYAN ME TOG GI PHRENG BA RNYING PA DANG,
GOS LA DRI MA CHAGS PA DANG, LUS LA SNGON CHAD MED PA'I RDUL
'BYUNG BA SOd

'CHI LTAS LNGA PHOG PAS DE'I SDUG BSNGAL DANG, LHA'I BU DANG BU
MO LA SOGS PA RNAMS KYIS KYANG DRUNG DU MI 'KHOR BAR RGYANG MA
NAS BRGYA BYIN KHYOD SDUG BSNGAL BAR MA GYUR CIG ,CES BYA BA LA
SOGS PA'I

@18B SHIS PA BRJOD NAS ME TOG 'THOR BAR BYED CING, DE LA BRTEN
PA'I SDUG BSNGAL DANG, 'DOD LHA GONG MA RNAMS LA SDUG BSNGAL JI
LTAR YOD TSUL NI, DE RNAMS 'OG MA 'OG MA LAS GONG MA GONG MA
LONGS

SPYOD 'DAB 'GYUR 'DAB 'GYUR GYIS CHE BAS MTHAR 'CHI BA'I TSE
LONGS SPYOD DE DAG DANG 'BRAL DGOS PAR SHES NAS SDUG BSNGAL YANG
'OG MA RNAMS LAS CHE BAR 'BYUNG BAR GSUNGS SO, ,KHAMS

GONG MA GNYIS LA YANG GNAS PA LA RANG DBANG MA THOB PA'I TING
NGE 'DZIN GYI 'PHEN PA ZAD NAS NGAN SONG LA SOGS PA'I GNAS 'OG
MA RNAMS SU LTUNG BA'I SDUG BSNGAL BSAM GYIS MI KHYAB PA 'BYUNG

ZHING; MDOR NA MTHO SRID PA'I RTZE MO NAS BZUNG STE MNAR MED
PA'I BAR GYI 'KHOR BA'I GNAS THAMS CAD SDUG BSNGAL KYI RANG
BZHIN LAS MA 'DAS PA ME 'BAR BA'I KLUB LTAR BSAM DGOS PAR

GSUNGS SO, ` ,GNYIS PA THAR PAR BGROD PA'I LAM GYI RANG BZHIN
GTAN LA 'BEB TSUL NI GONG DU BSHAD PA DE LTAR SRID RTZE NAS MNAR
MED PA'I BAR GYI 'KHOR BA'I GNAS THAMS CAD ME 'BAR BA'I

KLUB LTA BUR MTHONG ZHING ZHI BA MYANG 'DAS KYI GO 'PHANG THOB
PAR BYED PA LA 'KHOR BAR 'KHOR BYED KYI RTZA BA MA RIG PA GCOD
DGOS, DE LA DE RIG DGOS RIG PAR BYED PA LA PHUNG PO LNGA PO
'DI'I STENG DU

@19A *, ,NGOS 'DZIN DGOS, DE LA YANG DANG POR PHUNG PO LNGA PO
'DI'I GNAS TSUL SHES DGOS PAS GSUNG RAB RNAMS SU ZAG BCAS NYER
LEN GYI PHUNG PO LNGA ZHES GSUNGS PA LTAR GYI ZAG

BCAS GZUGS KYI PHUNG PO DE GANG, DE ZAG BCAS YIN PA'I YIN LUGS
DE GA 'DRA YIN ZHE NA, DNGOS SU ZAG PA DANG BCAS TSUL CIG DANG,
DE LAS PHRA BA'I ZAG PA DANG BCAS TSUL GNYIS YOD

CING; DNGOS SU BCAS TSUL NI SHA DANG KHRAG DANG KHU BA LA SOGS
PA MI GTZANG BA'I RIGS CAN GYI RDZAS SUM CU RTZA DRUG GI RANG
BZHIN CAN YIN PA DANG, 'DI MI RTAG PA YIN PA LA RTAG PAR 'DZIN

PA DANG, MI GTZANG BA YIN PA LA GTZANG BAR 'DZIN PA SOGS BZHI PO
'DI PHUNG PO 'DI LA BRTEN NAS 'BYUNG BAS NA, LUS PHRA BA'I ZAG
PA DANG BCAS PA YIN GSUNGS, PHUNG PO ZHES PA'I PHUNG LUGS

NI SHA DANG RUS PA DANG LPAGS PA DANG NANG KHROL RTZA DANG RGYUS
PA SOGS GZUGS KYI CHA MANG PO ZHIG 'DUS BAS NA GZUGS KYI PHUNG
PO ZHES BYA ZHING, DE YANG DPER NA NAS MANG PO 'DUS PA LA NAS

KYI PHUNG PO ZHES BRJOD PA LTA BU YIN GSUNGS, TSOR BA'I PHUNG PO
ZHES PA NI, LUS KYI SHA DANG LPAGS PA RUS PA RKANG GI CHA THAMS
CAD LA LUS KYI DBANG POS KHYAB NAS YOD PA'I DBANG GIS LPAGS

@19B PA LA SOR MO BTAB PA'AM, RGYUS PAR ZHOGS PA LTA BU GANG
BYAS KYANG, DE LTAR BYAS PAR SHES PA DE TSOR BA YIN CING, DE
YANG LUS KYI CHA GANG DANG GANG LA RIG PA'I TSOR BA'I CHA MI
'DRA

BA MANG PO ZHIG 'DUS NAS YOD PAS NA TSOR BA'I PHUNG PO ZHES BYA,
'DU SHES NI NGA 'KHYAGS BYUNG BAS ME BTANG BAR BYA'O SNYAM PA
LTA BU DANG, GOS GYON PAR BYA'O SNYAM PA LTA BU YIN CING, DE LTA

BU'I 'DU SHES KYI CHA MANG PO ZHIG YONG PAS NA 'DU SHES KYI
PHUNG PO ZHES BYA, 'DU BYED NI, DE'I RDZAS SU ME GTONG BAR BYED
PA DANG, GOS GYON PAR BYED PA LTA BU YIN CING, DE 'DRA'I 'DU
BYED KYI CHA

MANG PO ZHIG YOD PA LA 'DU BYED KYI PHUNG PO ZHES BYA, RNAM SHES
SHES BYA BA NI, YUL SHES PA'AM RAB TU SHES PAS NA RNAM SHES ZHES
GSUNGS, DE YANG SHES PA KHO RANG GI NGOS NAS LUNG MA BSTAN

YIN PA LA ZHES GSUNGS PA LTAR, DGE MI DGE GANG DU YANG LUNG DU
MA BSTAN PA YIN LAGS, YUL GANG LA 'JUG PA NA, YUL DER 'CHAR DU
YOD PA DE 'DRA ZHIG YIN CING, DE LA YANG MIG GI

RNAM SHES DANG, RNA BA'I RNAM SHES LA SOGS PA DU MA YOD PAS RNAM
SHES KYI PHUNG PO ZHES GSUNGS, DE YANG SGOM PA'I TSE SPYI BOR
LHA SGOM BZHIN PA'I NGANG NAS, 'DI LTAR BSAM STE GONG DU BSHAD
PA'I

@20A *, ,PHUNG PO LNGA PO DE NGOS 'DZIN PAR BYAS NAS, DA 'DI'I
STENG NA 'KHOR BAR 'KHOR BYED KYI RTZA BA MA RIG PA ZER BA ZHIG
YONG RGYU YIN 'DUG PAS, DE GA 'DRA ZHIG YIN BSAM, DE LTAR

BSAM PA NA, MA RIG PA GANG YIN NGO MI SHES PA KHO RANG YANG MA
RIG PA YIN, DE LA YANG MA RIG PA RAGS PA NGOS 'DZIN TSUL CIG
DANG, DE LAS CUNG ZAD PHRA BA'I MA RIG PA NGOS 'DZIN TSUL, DE
LAS KYANG

CHES PRA BA'I MA RIG PA NGOS 'DZIN DANG GSUM DU BYAS NA, DA LTAR
DGONGS MO'I DUS TZAM DU BDAG LA BSAM PA JI LTA BU ZHIG 'CHAR,
SKAD CHA ZER KHAN YANG GA 'DRA YONG, SANG GI DUS SU BDAG

LA BSAM PA JI 'DRA ZHIG 'CHAR, SKAD CHA ZER KHAN YANG GA 'DRA
YONG SNYAM DU BSAM PA NA, BSAM PA GANG 'CHAR DANG, ZER KHAN GANG
YONG MI SHES PA DE MA RIG PA RAGS PA YIN, BDAG 'DI

NAS TSE 'PHOS TE DMYAL BAR SKYE 'AM, MIR SKYE 'AM SNYAM DU BSAM
PA NA SKYE NI SKYE GANG DU SKYE MI SHES PA DE, DE LAS CUNG ZAD
PHRA BA'I MA RIG PA YIN, BLANG DOR GYI GNAS LA RMONGS PA'I MA
RIG PA NI,

DE GNYIS LAS CHES PHRA BA'I MA RIG PA PHRA MO YIN CING, DES NA
BLANG DOR LA RMONGS PA'I MA RIG PA 'DI LA BRTEN NAS SPYOD PA MA
DAG PA DANG, TING NGE 'DZIN MA DAG PA DANG, LTA BA MA DAG PA
DANG, 'DOD

@20B CHAGS ZHE SDANG LA SOGS PA RNAMS 'BYUNG ZHING, DE DAG GI
DBANG GIS 'KHOR BAR 'KHYAMS NAS SDUG BSNGAL SNA TSOGS MYONG BA
'DI BYUNG 'DUG PAS, DES NA SDUG BSNGAL GYI RTZA BA MA RIG PA DE
SUN DBYUNG

DGOS, DE LA YANG DE'I ZHEN YUL SUN PHYUNG DGOS PAS, DE'I PHYIR
DU SHES RAB KYI BSLAB PA NYAMS SU LEN DGOS, SHES RAB DE NI TING
NGE 'DZIN GYI BSLAB PA LA BRTEN NAS 'BYUNG BAS NA, DE'I GZHI

RTEN DU TING NGE 'DZIN DANG, TSUL KHRIMS NI SPYIR YON TAN THAMS
CAD KYI RTZA BA YIN PA DANG KHYAD PAR TING NGE 'DZIN GYI BSLAB
PA'I GZHI RTEN DU 'GYUR BA NI, DE BSRUNG BA'I TSE SEMS RGYA YAN
DU MI GTONG

BAR DRAN PA BRTAN PA DANG, ZHI GNAS KYI TING NGE 'DZIN KHYAD PAR
CAN SGRUB PA'I SKABS SU YANG DRAN PA BRTAN LUGS DE DANG CHA 'DRA
BAS NA TING NGE 'DZIN GYI BSLAB PA'I GZHI RTEN DU NGES PAR TSUL

KHRIMS KYI BSLAB PA LA SLOB PA GNAD CHE BAR GSUNGS, TSUL KHRIMS
ZHES PA'I DON YANG TSUL DANG MTHUN PA'I BYA BA YIN PAS NA TSUL,
DPER NA NYI MA DE SNGA DRO SHAR NAS DGONGS MO'I DUS SU SHAR DER

SGRId LTA BU BYAS NAS NUB TU SGRIL TE 'GRO BA BZHIN DU, SANGS
RGYAS KYI BCAS PA'I BYA BA DE LA KHRIG STE 'JUG PAR BYED PAS NA,
KHRIMS ZHES GSUNGS, ` GSUM PA, SKYES BU CHEN PO'I LAM GYI RIM PA

@21A *, ,LA BLO SBYONG BA LA, BYANG CHUB TU SEMS BSKYED PA
DANG, RGYAL SRAS KYI SPYOD PA LA SLOB TSUL GNYIS LAS, DANG PO
NI, DE YANG YANG DAG PAR RDZOGS PA'I SANGS RGYAS KYI GO 'PHANG
THOB

PAR 'DOD PA RNAMS KYIS BYANG CHUB KYI SEMS LA SLOB DGOS TE, JO
BO RJE DPAL LHA CIG D'I PAm KA RA LA YANG, BLA MA AA BA DH'U TI
PA'I ZHAL NAS MYUR DU MNGON PAR RDZOGS PAR SANGS RGYA PAR

'DOD NA BYANG CHUB KYI SEMS LA SLOBS SHIG CES GSUNGS, RJE BTZUN
MAS KYANG DE LTAR DU GSUNGS PA LA SOGS PA JO BO RJE'I LO RGYUS
RNAMS MNGON PAR RDZOGS PAR SANGS RGYA PAR

'DOD NA BYANG CHUB KYI SEMS LA SLOB DGOS PA'I SHES BYED DU
GSUNGS NAS DNGOS GZHI BYANG CHUB KYI SEMS LA BLO SBYONG BA LA,
DE YANG SNGON DU SEMS CAN THAMS CAD LA SEMS SNYOMS PA

ZHIG MA SGRUB NA BYANG CHUB KYI SEMS DE YANG PHYOGS GZHAN DU
'GRO BA ZHIG LAS MI 'ONG BAS, DES NA SNGON DU SEMS CAN THAMS CAD
LA SEMS SNYOMS PA ZHIG SGRUB PA YIN GSUNGS, DE SGRUB

PA'I TSUL NI, DANG POR RANG LA PHAN GNOD GANG YANG MI BYED PA'I
BTANG SNYOMS PA'I SEMS CAN RANG GI NGO SHES TZAM PA MING YANG
'DI SKAD CES GSUNG BA YIN SNYAM PA ZHIG GSAL BTAB

@21B NAS; DES RANG LA PHAN ZHIG BTAGS NA GA 'DRA YONG GNOD CIG
SKYAL NA GA 'DRA ZHIG 'ONG SNYAM DU BSAM NAS, PHAN PAR BSAM TSE,
CHAGS PA DANG, GNOD PAR BSAM TSE SDANG BA SKYE BA'I CHAGS SDANG

BKAG NAS, DE LA SEMS SNYOMS PA SGRUB PA NAS MTHAR SEMS CAN THAMS
CAD LA SEMS SNYOMS PA SGRUB PA'I BAR RNAMS 7SKYABS MGON MCHOG
RANG NYID NAS MDZAD PA'I GZHAN PHAN BDUD

RTZI'I BUM PA NANG LTAR GSUNGS PAS BDAG GI 'DIR MA BRIS SO, `
,MAR SHES NAS BYANG CHUB KYI SEMS KYI BAR LA BDE LAM NANG BZHIN
GYI TSIG RNAMS GSUNG BAR MDZAD NAS, 'DI KHA BYIN

RLABS CHE BA YIN GSUNGS TE DMIGS BSAL 'GA' RE MA GTOGS DE LAS
GZHAN PA'I MAN NGAG RGYAS PAR MA GSUNGS, DMIGS BSAL NI, MAR SHES
SKABS SEMS CAN THAMS CAD

BDAG GI SKYE BA SNGA MA'I MA YIN KYANG, SPYIR BDAG GI NI MA MA
YIN NO SNYAM NA, 'O NA SKYE BA SNGA MA'I MA DE RNAMS DA LTAR GYI
DUS SU 'DAS ZIN PA RGYU MTSAN DU BYAS NAS, DE DAG KHYOD KYI MA
MIN NA KHYOD LA SNGON

KLOG SLOB PA'I SLOB DPON DE KHYOD KYI SLOB DPON MA YIN PAR THAL,
DE DA LTA 'DAS ZIN PA'I PHYIR, 'DOD NA KHYOD KYI KLOG SHES PA DE
GANG LA BRTEN NAS BYUNG SNYAM DU BSAM, DE KHYOD KYI SLOB DPON
YIN

@22A *, ,NA NI; DE DANG KHYOD KYI SKYE BA SNGA MA'I MA MA YIN
PA LA YANG KHYAD PAR CI 'DUG SNYAM DU BSAM, GANG LA BRTEN NAS
BYUNG SNYAM DU BSAM, BYANG CHUB SEMS KYI SKABS, RANG GI BLO'I

PHUGS NAS RANG SEMS CAN THAMS CAD KYI DON DU RDZOGS PA'I SANGS
RGYAS KYI GO 'PHANG THOB PAR BYED SNYAM PA BLOS THAG RBAD KYIS
CHOD PA ZHIG DGOS, DE BYUNG NA RGYAL BA'I SRAS KYI SPYOD PA LA
SLOB

PA'ANG SHUGS KYIS 'ONG BA YIN TE, DPER NA, RGYA NAG NAS 'ONG
BA'I MI SLAR RGYA NAG LA LOG 'GRO BAR NGES PA DE, DER 'GRO BA'I
SHING RTA DANG GON PA SPOS PA SOd DER 'GRO BA'I BYA BA LA 'JUG
PA SHUGS

KYIS 'ONG BA DANG 'DRA, DE YANG RANG NYID SKYID PO ZHIG YONG BA
SEMS CAN THAMS CAD KYI DON DU BYED DGOS KYI YONG RGYU YIN SNYAM
NAS SEMS CAN THAMS CAD KYI DON DU ZER BA SKAD BYAS KYANG, RANG
NYID BDE 'DOD

KHONG NA GNAS PA YIN PAS, DE NI BYANG CHUB KYI SEMS KYI GOL SA
YIN CING, DES NA SEMS CAN THAMS CAD SDUG BSNGAL DANG BRAL BA
ZHIG BYUNG NA RANG NYID JI LTAR BYAS KYANG BLA SNYAM PA'I BLO
SHUd

CHEN PO DGOS GSUNGS, BDAG GZHAN MNYAM BRJE'I SKABS RANG GZHAN
GNYIS GANG GCES PAR 'DZIN GYI 'DUG SNYAM DU BSAM NAS, RANG GCES
PAR BZUNG GI 'DUG NA, 'O NA KHYOD KYI THOG

@22B MA MED PA ZHIG NAS RANG SKYID PO CIG 'DOD NAS, RANG NYID
GCES PAR BZUNG BAS DA KHYOD LA SKYID PO GANG BYUNG 'DUG, SANGS
RGYAS BCOM LDAN 'DAS KYI RANG NYID YAL BAR DOR NAS GZHAN GCES
PAR

BZUNG BA LA BRTEN NAS DA JI 'DRA BYUNG 'DUG SNYAM DU BSAM, DE
YANG RANG SKYID PO ZHIG YONG BA LA GZHAN GCES PAR BZUNG DGOS KYI
YONG RGYU YIN 'DUG SNYAM NAS GZHAN GCES PAR 'DZIN PA'I BLO

SGOM PA SKAD BYAS KYANG, DE NI RANG GCES 'DZIN KHONG NA GNAS PA
YIN PAS, BDAG GZHAN MNYAM BRJE SGOM PA'I GNAD MA SHES PA YIN, DE
NI DPER NA SKYAR MO'I TSANG LA SBRUL SHOR BA NA SBRUL

BSAL BA'I GNAD MA SHES PAR, NE'U LE BTANG PA NA SBRUL BSAL NAS
SKYAR MO'I PHRUG GU SKYON MED PAR GNAS DGOS RGYU YIN PA LA, DE
GNYIS KE NE'U LES ZOS PA DANG 'DRA BAR GSUNGS

SHING; 'DI'I TSE RANG GCES 'DZIN LA DGRAR BLTAS TE 'BUR 'JOM
BYED PA 'DI LA NYON MONGS BYANG CHUB KYI YAN LAG TU BSGYUR BA'I
DON YANG TSANG BAR GSUNGS SO, ,DE NAS SEMS BSKYED CHOGS

BZUNG RJES, ` GNYIS PA RGYAL BA'I SRAS KYI SPYOD PA LA SLOB PA
LA RANG RGYUD SMIN BYED PHAR PHYIN DRUG DANG GZHAN RGYUD SMIN
BYED BSDU BZHI LA SLOB TSUL GNYIS LAS, DANG BO PHAR PHYIN DRUG
GI NANG

@23A *, ,NAS SBYIN PA'I PHAR PHYIN NI, SPYIR SBYIN PA LA CHOS
KYI SBYIN PA ZANG ZING GI SBYIN PA SOGS DU MA YOD PA'I NANG NAS,
RAB TU BYUNG BA RNAMS KYIS NI CHOS KYI SBYIN PA MCHOG

YIN; DE LTAR YIN KYANG ZANG ZING YANG YOD BZHIN DU MI GTONG BA
NI MI RIGS PAR GSUNG ZHING, ZANG ZING GI NANG NAS KYANG RAL GRI
LA SOGS PA SEMS CAN GYI SROG LA GNOD PA SKYEL BA'I CHAS

KYI RIGS RNAMS SBYIN MI RUNG ZHING, MDOR BSDU NA RANG NYID KYIS
GTONG BAR DKA' BA'I DNGOS PO DE DANG DE LA DMIGS NAS GTONG SEMS
SGOM PA SBYIN PA'I NYAMS LEN DANG, RANG GI JI LTAR

KHAS BLANGS PA'I TSUL KHRIMS SROG DANG BSNGOS TE BSRUNG BA SDOM
PA'I TSUL KHRIMS DANG, SEMS CAN GZHAN BSLAB PA'I GZHI LA 'GOD PA
SOGS SEMS CAN DON BYED KYI TSUL KHRIMS LA

SOGS PA TSUL KHRIMS RNAM PA GSUM GYI NYAMS LEN DANG, BZOD PA
SOGS PHAR PHYIN LHAG MA RNAMS KYI MAN NGAG GZHAN RNAMS RGYA CHER
BKA' STZAL PA JI BZHIN MA NGES PAS BRI

BAR MA NUS SO, ,'ON KYANG SDUG BSNGAL DANG LEN KYI BZOD PA'I
SKABS CUNG ZAD NGES PA NI, DPER NA RANG NYID LA NAD LTA BU ZHIG
THEBS PA NA, BDAG LA 'DI LTA BU'I NAD 'BYUNG BA NI SNGON

@23B BSAGS LAS NGAN BSAGS PA'I 'BRAS BU YIN PA THAG CHOD NA
'DIS GO CHOD NAS LAS KYI 'BRAS BU PHYIS MYONG MI DGOS PAR 'DUG
PAS, 'DI LTA BU BYUNG BA LA MI 'DOD RGYU MI 'DUG CING,

DES NA DA DUNG MA 'ONGS PA NA 'BYUNG 'GYUR GYI SDUG BSNGAL DANG
'GRO BA GZHAN GYI SDUG BSNGAL DAG KYANG BDAG GI 'DI'I STENG DU
SMIN NAS 'DI CIG PUS GO CHOD PAR SHOG CIG SNYAM DU DVANGS LEN

GYI SPRO BA BSKYED CING, DE LTAR YIN KYANG NAD SOGS KYI THEBS PA
NA SMAN DPYAD RIM GRO SOGS MI BYED PAR 'JOG NI MI NYAN GSUNGS, `
GNYIS PA GZHAN RGYUD SMIN PAR BYED PA BSDU

BZHI'I NYAMS LEN NI DE YANG MKHO BA SBYIN PA NI DANG POR PHA ROL
PO LA JI LTAR MKHO BA'I YO BYAD SOGS PHANG PA MED PAR BTANG NAS
'KHOR DU BSDU BA DANG, SNYAN PAR SMRA BA NI DE LTAR 'KHOR DU

BSDUS NAS DA KHYOD 'DI GYIS DANG 'DI BYAS NA YAG PO YONG ZHES
SMRAS NAS, DPER NA SKYABS 'GRO'I KHRID LTA BU ZHIG BTANG, DE
KHOS DANG DU BLANG BYUNG NA, 'O KHYOD YAG PO BYUNG DA DUNG 'DI
YANG GYIS DANG

ZHES RIM GYIS GZHAN LA'ANG SLOB TU 'JUG PA LTA BU YIN, GONG SA
MCHOG DE NYID KYANG, RGYA DPON LA SOGS PA RNAMS DANG POR GNAD
SBYIN GYI TSIM PAR MDZAD, DE NAS RIM GYIS CHOS LA DAD BAR

@24A *, ,MDZAD PA SOGS KYANG MKHO BA SBYIN DANG SNYAN PAR SMRA
BA'I DGONGS PA YIN GSUNGS, DON MTHUN PA NI, GZHAN LA 'DI LTAR
GYIS ZER BA LA, RANG YANG DE BYED PA ZHIG DGOS TE,

DPER NA MI CHU LA SKYUR BA LA RANG CHU'I PHYED TZAM BRGAL DGOS
ZER BA'I DPE LTA BU DANG, DON SPYOD PA NI, PHA ROL BSTAN PA'I
DON NYAMS SU LEN DU 'JUG PA LA GSUNGS, ` PHAR PHYIN MTHA' MA
GNYIS LA

SLOB TSUL LA GNYIS LAS, DANG PO ZHI GNAS KYI SKABS SU GSUNGS
PA'I MAN NGAG NI, ZHI GNAS DANG RJES SU MTHUN PA'I TING NGE
'DZIN SGRUB PA'I TSUL LA YANG ZHI GNAS KYI TSOGS BRTEN PA DANG,
ZHI

GNAS DNGOS GZHI SGRUB TSUL GNYIS LAS, DANG PO NI, SA BZANG ZHING
GROGS BZANG BA'I YID MTHUN GYI DBEN PA'I GNAS SU ZHES SOGS BDE
LAM LTAR LA, MAN NGAG GI KHYAD PAR NI, SPYIR ZHI GNAS

ZHES PA GZHI DMIGS RTEN LAS SEMS GZHAN DU MI G-YO BAR RTZE GCIG
TU GNAS PAR BYED PAS NA ZHI GNAS DANG, TING NGE 'DZIN ZHES PA
YANG SPYIR SEMS DE LA RAGS PA DANG DE LAS PHRA BA DANG, DE LAS

CHES SHIN TU PHRA BA GSUm DU YOD PAS SEMS DE GTING RING BA'I DON
DU BYAS NAS DE LA GTING ZHES PA DANG, DMId RTEN NGES PAR BYED
PAS NA DE DANG, DMIGS RTEN DAM SGRING NGE 'DZIN PAS 'DZIN ZHES
BRJOD PA YIN

@24B GSUNGS, SA BZANG BA NI, SPYIR NAD SKYED PAR BYED PA'I SA
DUG CAN MIN PA DANG, DUG SBRUL DANG STAG GZIG SOGS KYI 'JIGS PA
MI 'BYUNG ZHING, TING NGE 'DZIN SKYE BA DANG RJES SU MTHUN PA'I
SA DPYAD

PHUN SUM TSOGS PA ZHIG DGOS SHING, DE LA BKRA SHIS LHUN PO DPAL
GYI SDE CHEN PHYOGS THAMS CAD LAS RNAM PAR RGYAL BA'I GLING 'DI
LTA BU NI, SA BZANG BA KHO NA YIN TE, GNAS 'DI NYID SA PADMA

'DAB BRGYAD KYI STENG, GNAM 'KHOR LO RTZI BAS BRGYAD KYI 'OG NA
YOD CING, SA PADMA 'DAB BRGYAD KYI DBYIBS CAN DU YOD PA LA NI,
TING NGE 'DZIN SKYE BA DANG RJES SU MTHUN PA'I RTEN 'BREL GYI
GNAD YOD GSUNGS

LUS RNAM SNANG GI CHOS BDUN LDAN ZHES PA'I SKABS, LUS YOM YOM
DANG LAG GI MTHE BONG CIG LA CIG BSKOR LA SOGS BYED MKHAN YONG
MOD KYANG, DE DAG NI BYA BAR MI RIGS TE, DE LTAR BYAS NA LUS

'KHRUG ,LUS 'KHRUG PA LA BRTEN NAS NANG GI RTZA 'KHRUG ,DE LA
BRTEN NAS NANG GI RLUNG 'KHRUG ,DE LA BRTEN NAS SEMS 'KHRUG STE,
TING NGE 'DZIN BRTAN PO MI 'BYUNG BAS DES NA LUS CHOS BDUN LDAN
DU KHRIG

GE 'DUG DGOS PAR GSUNGS SO, ` ,GNYIS PA ZHI GNAS DNGOS GZHI'I
SKABS, SPYI BO'I BLA MA LHAS ZHES SOGS BDE LAM LTAR LA, SNA
TSOGS PADMA ZLA BA'I GDAN, DE NYID RGYA SRAN GYI PHYED

@25A *, ,GSHAGS TZAM DANG, DE'I STENG DU THUB PA'I DBANG PO'I
SKU DE YANG SRAN MA'I 'BRU TSAD TZAM 'OD ZER GYI DRA BAS MDZES
PA ZHIG GSAL BTAB NAS DE LA RTZE GCIG TU SEMS

'DZIN, DE'I TSE SER BO SGOM 'DOD PA LA DMAR PO 'CHAR, BZHUGS
PA'I RNAM PA SGOM 'DOD PA LA BZHENGS PA'I RNAM PA 'CHAR BA SOGS
BYUNG NA DE'I RJES SU MI 'BRENG BAR RTZA BA'I DMIGS RTEN

LA RTZE GCIG TU GTAD NAS SGOM, DE YANG SER PO SGOM TSE DMAR PO
SOGS KYI RNAM PA SHAR BA DE DAG GI TSE, MA BYUNG MA BYUNG BA'I
BLO RTZA BA RTZUB BYED MI RIGS TE, DE LTAR BYAS NA SEMS BLO

RTZAB RTZUB DE'I RJES SU SHOR NAS ZHI GNAS KYI GOL SAR 'GYUR
BAS, DES NA DE LTAR MI BYA BAR DMIGS RTEN LA SEMS BZUNG DGOS
SHING RTZE GCIG TU GTAD NAS SGOM, YANG SEMS

DMIGS RTEN LA RTZE GCIG TU GNAS PA LA BYING RGOD GNYIS SKYON YIN
PAS, SKYON DE GNYIS SHES DGOS PAS LAS DANG PO BAS SEMS DMIGS
RTEN LA GNAS BZHIN DU DMIGS RTEN GYI

MTHA' NAS MTHO GANG TZAM DANG MTHO DO TZAM GYI TSOD LA NA GA YAm
ME BA'I SNANG BA 'CHAR BA NI BYING BA PHRA MO DANG, DE NAS MIG
DANG MGO YANG LCI STIG GI BA LA NAG MUN NE BA'I SNANG BA 'CHAR
BA NI

@25B BYING BA RAGS BA YIN LA, YANG DMIGS RTEN LA GSAL BYA YOD
PA LA BLO'I ZUR DE LA 'DI YANG BYAS NA YONG NGAM SNYAM PA'I BLO
SPRO SING NGE BA ZHIG BYUNG NA RGOD PA PHRA MO DANG, DE NAS RIM
GYIS MNO

BSAM MANG POR SEMS YENGS 'GRO BA NI RGOD PA RAGS PA YIN LA,
BYING RGOD GNYIS PO 'DI YANG TSOR BA'I CHA YIN ZHING, DE YANG
BYING BA DANG PO 'BYUNG BA'I TSE SEMS DMIGS RTEN LA GNAS

PA YIN PA LA BDE LHOD NGE BA LUS CUNG ZAD NGAL BA'I NYAMS 'BYUNG
BAS SO, ,DE LTAR BYUNG BA'I TSE 'DU BYED LA BRTEN NA, 'DU MA
BYAS PA'I SKYON DU 'GYUR BA YIN GSUNGS, DE BZHIN DU RGOD PA TSOR

BA YIN PA'ANG, DANG PO SPRO SING? NGE BA BDE BA'I RNAM PA 'DRA
BA ZHIG YOD PA DE LA DGONGS NAS GSUNGS SO, ,DE YANG 'DI DAG GI
SKABS SNANG NGO DANG NGES NGO SHES PA 'DI RANG GNAD CHE STE,
DE'I TSUL NI,

DPER NA, MIG RTZUM NAS, RTAGS YANG DAG GI DON LTA BU ZHIG BSAM
PA'I TSE, NAG MUN NE BA'I SNANG BA DE SNANG NGO DANG, RTAGS YANG
DAG GI DON NGES PA DE NGES NGO YIN CING, DE BZHIN DU DMIGS RTEN
GYI

RNAM PAR SNANG BA DE SNANG NGO, DE NYID SEMS KYI NGOS SBRING NGE
'DZIN PA DE NGES NGO MIN CING RGOD PA LA YANG SNANG NGO DANG
NGES NGOS 'DZIN TSUL DE DANG 'DRA BAR GSUNGS SO, ` ,DE LTAR
BYING RGOD KYI

@26A *, ,DBANG DU MI GTONG BAR RGYUN TZAM RGYUN TZAM 'THUD PA
LAS SEMS SGRIM NA DMIGS RTEN LA 'KHRIG GE SDOD THUB PA LA MA
SGRIMS PA'I TSE GNAS MI THUB PA ZHIG 'ONG, DE NAS KYANG

RIM GYI SA RGYUN BSKYANGS PA NA, SPYAN GYI DKAR NAG GI CHA PHRA
MO TSUN CHAD KYANG MA 'DRES PAR GSAL POR 'CHAR THUB PA ZHIG
'ONG, DE NAS KYANG RIM GYIS BSKYANGS PA'I MTHAR GZHUNG SHIN TU
BYANG BA

'DON PA'I CHE TSIG DANG PO BTON PA TZAM GYIS 'OG MA RNAMS THAL
GYIS THON YOD BA BZHIN DU DANG PO SEMS DMIGS RTEN LA GTAD PA NA
PHYIS RTZOL BA LA MI LTOS PAR SEMS TING NGE 'DZIN DE'I

NGO BOR GYUR TE 'GRO BA ZHIG 'ONG, DE LA 'GA' ZHIG GIS 'DI'I TSE
ZHIG NAS MTSAN NYID PA 'GRUB PAR 'JOG PA'I 'KHRUL GZHI CHEN PO
YOD CING, RANG LUGS DE LTAR MI 'JOG PA'I ZHI GNAS

MTSAN NYID PA 'GRUB PA DE'I TSE NI PHYI ROL GYI SNANG BA THAMS
CAD NUB NAS MTHAR RANG GI LUS KYANG MI SNANG BA ZHIG 'ONG, DE'I
TSE NI RANG GI SNA'I RTZE MO LA SOGS PA YANG SKYA DOG GI SNANG
ZHING, DMId

RTEN DANG SEMS GNYIS KYANG SO SOR YOD PA'I SNANG BA 'CHAR LA,
DE'I 'OG TU YANG RIM GYIS BSKYANGS PAS SPYI GTZUG NAS BZUNG STE
LAS SU MI RUNG BA'I RLUNG G-YOS PA NA KLAD PA LCI BEM ME BAS

@26B SNANG BA 'CHAR, DE NAS KYANG SHA LPAGS MTSAMS KYI RLUNG
RNAMS G-YOS PAS, DGA' BDE BSAM GYIS MI KHYAB PA DMIGS RTEN
KYANG 'CHOR LA KHAD PA 'CHOR LA KHANG PA ZHIG 'ONG, DE'I TSE
DGA' BDE

LA GTZO BOR MI BYED PAR, DMIGS RTEN LA GTZO BOR SGRIMS DGOS
SHING, DE'I RJES SU PHYI ROL GYI SNANG BA THAMS CAD 'OD DKAR
PO'I RNAM PAR 'DUS NAS LHA SKU LA THIM ZHING, PHYI ROL GYI SNANG
BA CI YANG

MI 'CHAR BAR SEMS DMIGS RTEN DANG DBYER MED DU 'DRES PAR SEMS
SHIN TU SBYANGS BA DANG, SEMS LHA SKU DANG DBYER MED DU 'DRES
PAS LUS SHIN TU SBYANGS PA DE, LUS SEMS SHIN SBYANGS KYI

BDE BAS ZIN PA'I ZHI GNAS MTSAN NYID PA 'GRUB PAR GSUNGS SO,
,SEMS LA DMIGS PA'I ZHI GNAS SGRUB TSUL NI, DANG POR SEMS YUL LA
PHRO BA BKAG NAS CI YANG YID LA MI BYED PAR

'JOG CING, 'DI SEMS LA DMIGS PA'I ZHI GNAS SGRUB PA LA 'JUG PA'I
THABS YIN PAS, CI YANG YID LA MI BYED PA'I HA ZHANG GI LTA BA
BSGOMS PA'I NYES PAR MI 'GYUR ZHING, CI YANG YID

LA MI BYED PAR 'JOG PA'I NGANG NAS BLO'I ZUR ZHIG GIS KA BLTA
BU'I YUL GYI RNAM PA ZHIG BSAM NAS, DE'I YUL DE'I 'DZIN STANGS
JI 'DRA BYED KYI 'DUG SNYAM DU RTZAD BCAD NAS DE'I TSE SEMS KYI

@27A *, ,NGO BO RNYED PA YIN PAS, DE LA RTZE GCIG TU DMIGS NAS
BSGOM, DE LTAR SGOM PA'I RGYUN BSKYANGS PA NA, PHYI ROL GYI
SNANG BA THAMS CAD 'OD DKAR PO'I RNAM PAR 'DUS

NAS SNYING GAR THIM ZHING, SEMS STONG SANG 'BA' ZHIG GI SNANG BA
'CHAR BA ZHIG 'ONG, DE'I TSE SEMS LA DMIGS PA'I ZHI GNAS 'GRUB
PAR GSUNGS SO, ,'DI DAG GI SKABS SU, SEMS

GNAS DGU DANG, STOBS DRUG ,YID BYED BZHI LA SOGS PA'I RNAM GZHAG
GTAN LA 'BEBS PAR MDZAD PA RNAMS DPE CHA'I MTHONG THOS YOD PA
RNAMS 'DIR BRIS, ` GNYIS PA

LHAG MTHONG GI SKABS KYI MAN NGAG NI THOG MAR BLO KHA NANG DU
PHYOGS NAS 'DI LTAR BSAM STE, NGA LA NGA DANG BDAG CES ZER BA'I
GZHI GCIG YOD PA'I RTZIS BYAS NAS, NGA ZHES PA DANG, BDAG ZER

KYIN YOD PA LA, DA DE LTAR ZER BA'I NGA DE GANG NA YOD SNYAM DU,
DANG POR DE'I 'CHAR TSUL NGOS ZIN PAR BYAS NAS DE RJES DE PHUNG
PO LNGA DANG GCIG DANG THA DANG SOGS KYI GNAD BZHI'I DPYAD PA
BYED

TSUL MTHA' YAS PA ZHIG LUNG RIGS DRI MA MED PA'I RGYAB BRTEN
DANG BCAS GSUNGS KYANG, NYAMS CHUNG BDAG BLO GROS SHIN TU DMAN
PAS GTAN NAS MA NGES LA, 'ON KYANG DE DAG GI TSUL MDOR

@27B BSDUS NAS SGOM KHRID KYI TSUL DU GSUNGS PA NI 'DI LTAR
BDAG GI LUS SEMS GNYIS PO 'DI'I STENG NA, NGA ZER BA ZHIG YOD PA
LA, DA LUS 'DI DE 'DRA'I NGA DE AE YIN SNYAM DU BSAM, YIN SNYAM

PA ZHIG BYUNG NA, 'DI NGA'I LUS YIN PAS NGA YIN PA MI 'THAD
SNYAM DU BSAM, 'O NA SEMS DE NGA DE AE YIN SNYAM DU BSAM, YIN PA
'DRA BA ZHIG 'DUG NA, 'DI YANG NGA'I SEMS YIN PAS MI 'THAD SNYAM
DU BSAm,

NGA DE DE LTAR LUS SEMS GNYIS KYI STENG DU BTZAL BAS MA RNYED PA
NA, NGA 'O NA NGA DE LUS KYI PHYI NANG GANG NA 'DUG SNYAM DU
BSAM, DE LTAR BTZAL BAS NGA DE GANG DU'ANG RNYED PAR GTAN NAS
MED SONG NA, RE ZHIG NGA

GTAN NAS MED PA DE NYID LA RTZE GCIG TU GZHAG NAS BSGOM, DE LTAR
BSGOMS PAS HA ZHANG GI LTA BA SGOMS PAR MI 'GYUR RAM SNYAM NA MI
'GYUR TE HA ZHANG GI LTA BA NI CI YANG YID LA MI BYED PAS STONG

HAR RE BA ZHIG BSGOMS PA YIN GYIS, 'DIR NI DANG POR DPYAD PA
BYAS PA DANG, DER MA ZAD NGA MED PAR NGES PA'I NGES SHES KYANG
YID LA BYAS PAS NA CI YANG YID LA MI BYED PA'I SKYON DU MI 'GYUR
ZHING, DES

NA HA ZHANG GI LTA BA DANG KHYAD PAR SHIN TU CHE, DES NA RE ZHIG
NGA MED PAR NGES PA'I NGES SHES KYI RGYUN SKYONGS MA THUB KYANG
GONG GI DE LA RTZE GCIG TU BZHAG ,DE NAS SEMS GNAS DGU'I SGO NAS
BSHAD

@28A *, ,MA THAG PA'I NGES SHES DE NYID KYI RGYUN BSKYANGS PA
LAS, DE'I 'OG TU SNANG NGOR NGA MED PAR NGES PA'I NGES SHES
DANG, NGES NGOR NGA BKAG PA'I MED DGAG STONG

SENG NGE BA'I SNANG STONG GNYIS TSOGS SU SKYONG BA NI, MNYAM
GZHAG NAM MKHA' LTA BU'I SKYONG TSUL YIN CING, MNYAM GZHAG DE
NYID KYI RGYUN BSKYANGS PA'I MTHAR, PHYI ROL GYI SNANG BA

THAMS CAD RIM BZHIN NUB NAS MTHAR RANG GI LUS KYANG SNGO YAM ME
BA'I SNANG BA TZAM LAS MI 'CHAR BA ZHIG 'ONG, DE NAS NGA MED PAR
NGES PA'I NGES SHES KYI SNANG BA TZAM MA GTOGS RANG GI

LUS SNGO YAM ME BAR SNANG BA'I SNANG BA DE NYID KYANG NUB PAR
'GYUR ZHING, DE NAS NGES SHES DE NYID KYANG MI SNANG ZHING, KUN
RDZOB KYI SNANG BA THAMS CAD NUB NAS, STONG NYID 'BA' ZHIG

GI SNANG BA 'CHAR BA ZHIG 'ONG, SEMS DANG STONG NYID RO GCIG TU
SONG BA'I TSE MTHONG LAM THOB PA YIN ZHES GSUNGS PA LA SOGS PA
RGYA CHER GSUNGS SO, ` ,PHUL BYUNG ZHING GI DAM

PA SKYABS KYI PHUL, ,GANG DE'I ZHAL LAS 'ONGS PA'I GDAMS PA'I
CHA, ,'DI LTAR BRIS LA RNAM DKAR CI MCHIS PA, ,LAM BZANG 'DI
NYID RING DU GNAS PHYIR BSNGO, ,NYAMS CHUNG BDAG GI BLO

@28B GROS MTHU DMAN PAS, ,DE'I PHYIR 'DI LTA'I TSUL LA LHAG
CHAD SOGS, ,SKYON RNAMS MCHIS TSE MKHAS PAS BZOD MDZAD NAS, ,MI
MTHUN PHYOGS RNAMS BRTZE BAS 'CHOS BAR MDZOD, ,SANGS

RGYAS DNGOS KYI BLA MA DAM PA YIS, ,ZAB RGYAS GDAMS PA'I CHAR
CHEN PHABS PA LAS, ,KHAB MIG CHU THIG TZAM ZHIG BLOR NGES PA,
,RAB DKAR SHOG BU'I NGOS SU BRIS PA DGE, ,,

'DI NI CHOS GRVA CHEN PO BKRA SHIS LHUN PO DPAL GYI SDE CHEN
PHYOGS THAMS CAD LAS RNAM PAR RGYAL BA'I GLING DU 7 PAn CHEN
CHOS KYI RGYAL PO 7RJE BTZUN BLO BZANG DPAL LDAN YE SHES DPAL
BZANG POS SDE SNOD

'DZIN PA RNAMS LA BYANG CHUB LAM GYI RIM PA'I BKA' KHRID GNANG
SKABS 7RJE BLA MA NYID KYI GSUNG LAS JI LTAR BYUNG BA RNAMS LAS,
RANG GI BLO LA RAGS RIM NGES PA PHAL MO CHE PHRAL DU RANG GI
BRJED THO DANG, GSUNG RGYUN

YUN RING DU GNAS PA'I CHED DU 'DI LTAR ZIN BRIS BYED PA PO NI
7RJE BLA MA NYID KYI BKA' 'BANGS KYI THA SHAL BA ME TRI'I MING
CAN NO, ,'DIS KYANG BDAG DANG 'DRA BA 'GA' LA PHAN THOGS PAR
GYUR CIG, SVASTI PHAN BDE'I 'BYUNG

GNAS RGYAL BSTAN YONGS 'DU'I LJON, ,RAB RGYAS 'GRO KUN THAR
MCHOG 'BRAS BZANG LA, ,SPYOD PHYIR BKRA SHIS LHUN GRUB CHOS GRVA
CHER, ,CHOS SBYIN 'DZAD MED DAL 'GRO'I RGYUN 'DI SPEL, ,MANG+GA
LAm,,
