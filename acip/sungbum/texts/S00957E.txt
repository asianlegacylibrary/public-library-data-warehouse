@001A *, ,DGE LDAN BSTAN PA RGYAS PA'I SMON LAM GRUB PA'I BDEN
TSIG GI 'GREL PA BZHUGS SO, ,

@001B *, ,RGYAL SRAS SMON LAM KLUNG BRGYA 'KHYIL BA'I BCUD,
,RGYAL BSTAN SNYING PO SPEL BA'I SMON PA'I 'BRAS, ,JI BZHIN
'GRUB PHYIR BLA MA MCHOG GSUM LA, ,'DUD DO BSLU MED BDEN

TSIG SHIS PAS SKYONGS, ,DE'ANG DGE LDAN LUGS BZANG SPEL BA'I
SMON TSIG 'DI NYID KYI DON MDO TZAM 'CHAD PA LA RGYU PHUN SUM
TSOGS PA'I BDEN TSIG BRJOD PA, NGO BO PHUN SUM TSOGS PA'I BDEN
TSIG BRJOD PA,

GROGS PHUN SUM TSOGS PA'I BDEN TSIG BRJOD PA GSUM, DANG PO LA
'ANG GSUM LAS, RGYAL BA MA LUS SKYED PA'I YAB GYUR KYANG, ,RGYAL
SRAS TSUL GYIS ZHING KHAMS RAB 'BYAMS SU, ,RGYAL BA'I CHOS 'DZIN

THUGS BSKYED BDEN PA'I MTHUS, ,BLO BZANG RGYAL BA'I BSTAN PA
RGYAS GYUR CIG ,DUS GSUM GYI RGYAL BA THAMS CAD SLOB BA'I GNAS
SKABS SU MGON PO 'JAM DBYANGS KYIS BSHES GNYEN MDZAD DE SANGS
RGYAS

TSUL MDO SDE DU MA DANG, 'JUG PA RANG 'GREL SOGS SU GSUNGS LA,
BCOM LDAN 'DAS MNGON PAR 'TSANG RGYA BA'I TSE BDUD BTUL BA
LA'ANG 'DI'I MTHU YIN PAR DMAR NAG GI RGYUD GNYI GA LAS GSUNGS,

MDOR NA THABS BDE CHEN GYI ROL PAS TSUL DE LTAR STON PA'I YAB
DANG, SHES RAB KYI PHA ROL TU PHYIN PA'I RANG BZHIN DU GYUR PAS
RGYAL BA'I YUM DANG, ZHING RAB 'BYAMS SU ZAB MO'I LTA BA GTZOR
GYUR GYI

@002A *, ,GSUNG GI MDZOD 'CIN PAS SRAS SU GYUR PA SLOB DPON ZHI
BA YE SHES KYIS GSUNGS PA LTAR YIN PAS, PHYOGS BCU DUS GSUM KUN
TU LHUN GYIS GRUB PA'I THUGS BSKYED

'PHRIN LAS KYI BDEN PA DES ZHING 'DIR YANG BSTAN PA'I SNYING PO
RGYAS PAR SMON PA'O, ,'DI NI NGES DON THUN MONG MA YIN PA YIN
ZHING, DRANG DON TSUL BSTAN GYI RIM BAR YANG GDUL BYA'I BLO TSOD
KYIS

THUN MONG MA YIN PA DANG THUN MONG BA GNYIS SU YOD PA'I SNGA MA
NI, SNGON TSE DBANG PO'I TOG GI SPYAN SNGA RU, ,DAM BCAS TSE NA
SNYING STOBS CHEN PO ZHES, ,SRAS BCAS RGYAL BAS BSNGAGS BRJOD
BDEN PA'I

MTHUS, ,BLO BZANG RGYAL BA'I BSTAN PA RGYAS GYUR CIG ,KLU SGRUB
KYIS MDO KUN BTUS SU GSUNGS PA BZHIN RGYAL BA DBANG PO'I TOG
BSKAL BA DPAG MED KYI SNGON NAS BYUNG BA YIN LA, DE'I 'KHOR DU
RJE

BTZUN 'JAM DBYANGS DANG RJE BLA MAS BYANG SEMS 'JAM DBYANGS KYI
SLOB MAR GYUR PA ZHIG GI TSUL YANG BZUNG STE SNGAGS DANG DBU
MA'I LTA BA ZUNG DU 'BREL PA'I BSTAN BA'I SNYING PO SPEL BAR DAM
BCAS PA NA

RGYAL BA SRAS BCAS KYIS CHED DU BSNGAGS PA MDO DANG RGYAN GYI
BSTOD BKUR BSNGAGS GSUM LTA BU MDZAD PA'I BDEN TSIG GI STOBS
KYIS BSTAN PA RGYAS PAR SMON PA'O, ,GSUM PHA DRANG DON THUN MONG
BA NI, LTA

@002B SPYOD GTZANG MA'I BRGYUD PA SPEL BA'I PHYIR, ,THUB PA'I
DRUNG DU SHEL DKAR 'PHRENG BA PHUL, ,CHOS DUNG GNANG ZHING LUNG
BSTAN BDEN PA'I MTHUS, ,BLO BZANG RGYAL BA'I BSTAN PA RGYAS GYUR
CIG ,BKA' GDAMS LHA CHOS BDUN LDAN GYI GTZANG

NANG GTZANG PADMA'I SBUBS LTA BU'I SROL DBYE BA'I RTEN 'BREL DU
STON BA'I DUS BRAM ZE KHYE'UR GYUR PAS SHEL DKAR GYI PHRENG BA
BRGYA RTZA GCIG PHUL, DE PHYIS BSNYEN PAR RDZOGS PA DGE SLONG
PADMA'I NGANG LDAN LA MA DROS BAS PHUL BA'I CHOS DUNG

GNANG ZHING 'GOG PA RIR GTER DU SBAS NA DGA' LDAN GYI TSOGS DUNG
DU 'GYUR BAR LUNG BSTAN TSUL LANG GSHEGS RGYA NAG GI 'GYUR LAS
GSUNGS, 'JAM DPAL RTZA RGYUD DU'ANG RJE'I MTSAN DANG MDZAD PA,
DE TSE DGON CHEN RAB

DGA' BA, ,ZHES SOGS KYIS DGON GNAS GRUB MTHA' DANG BCAS PA LUNG
BSTAN TE GSUNG GIS BYIN GYIS BRLABS SHING THUGS KYI DGONGS PA
GTAD PA'I BDEN PAS BSTAN PA RGYAS PAR SMON PA'O, ,GNYIS PA NGO
BO PHUN SUM TSOGS PA'I

BDEN TSIG LA GSUM MTSAN GNYIS, BZHI TSAN GCIG ,GNYIS TSAN GSUM
STE DRUG LAS DANG PO LTA SGOM SPYOD GSUM LA SBYAR BA NI, LTA BA
RNAM DAG RTAG CHAD MTHA' LAS GROL, ,SGOM PA RNAM DAG BYING RMUG
MUN PA SANGS, ,SPYOD PA

RNAM DAG RGYAL BA'I BKA' BZHIN BSGRUBS, ,BLO BZANG RGYAL BA'I
BSTAN PA RGYAS GYUR CIG ,'DI NI BRDA SBYOR TSUL TZAM LAS DON NI
SHES RAB, TING NGE 'DZIN, TSUL KHRIMS KYI BSLAB PA GSUM YIN,
DGAG BYA KHYAD PAR GSUM LDAN

@003A *, ,LTA BU KHYAB CHUNG BA MA YIN PAS RTAG MTHA' LAS GROL,
GZHAN NGO TZAM DU BSKYAL TE DON LA CI YANG MED PAR 'DZIN PA'I
DGAG BYA KHYAB CHE BA LTA BU MA YIN PAS CHAD MTHA' LAS GROL TE,
MTHA' BRAL

DBU MA'I LTA BA KLU SGRUB KYI DGONGS PA JI LTA BA DANG, SGOM
YANG BYING RMUG SOGS JI BZHIN MA PHYAD PAS GLOD RAB LA SGO MAR
BA CES BYING BA BSAGS PA LTA BU MA YIN PAR TING NGE 'DZIN SKYON
MED SGRUB TSUL DBUS MTHA' DANG SA SDE JI LTA

BA DANG, DGAG SGRUB GNANG BA'I MTSAMS RGYAL BA RANG NYID KYIS
GANG GSUNGS PA LTAR BYED KYI GO LOGS SU MI BYA BA SDOM GSUM RAB
DBYER GSUNGS PA LTA BU YIN PAS BSLAB PA GSUM GYIS BSDUS PA'I
RTOGS PA'I BSTAN PA'I SNYING

PO DE NYID RGYAS PAR SMON PA'O, ,GNYIS PA MKHAS BTZUN BZANG GSUM
LA SBYAR BA NI, ,MANG DU THOS PA RGYA CHER BTZAL BAS MKHAS,
,THOS DON JI BZHIN RGYUD LA SBYAR BAS BTZUN, ,KUN KYANG BSTAN
'GRO'I DON DU BSNGO BAS BZANG, ,BLO

BZANG RGYAL BA'I BSTAN PA RGYAS GYUR CIG ,SDE SNOD GSUM, RGYUD
SDE BZHI, RIG PA'I GNAS LNGA MTHA' DAG LA ZHIB TU SBYANGS BAS
MKHAS PA, GANG SHES RGYUD LA SBYAR TE BSLAB PA GSUM GYI SGO NAS
DUL ZHING ZHI LA NYE BAR ZHI BAS

BTZUN PA, CHOS BRGYAD DKAR NAG KHRA GSUM GANG GIS KYANG MA BSLAD
PAR MKHA' KHYAB KYI BSTAN 'GRO'I DON DU BSGYUR TSUL GSUNG THOR
BUR 'BYUNG BA LTAR YIN PAS BZANG BA STE DE LTA BU'I RNAM PAR
THAR PA RJE BLA MA RANG NYID DANG, DE'I SROL

@003B RJES 'JUG BU SLOB RNAMS KYIS BSKYANGS PA'I BDEN PA'I MTHUS
BSTAN PA RGYAS PAR SMON PA'O, ,GSUM PA CHE BA BZHI DANG SBYAR BA
NI, DRANG NGES GSUNG RAB MA LUS 'GAL MED DU, ,GANG ZAG GCIG GI
NYAMS LEN GDAMS PA RU, ,

NGES PA RNYED PAS NYES SPYOD MTHA' DAG 'GAGS, ,BLO BZANG RGYAL
BA'I BSTAN PA RGYAS GYUR CIG ,DRANG NGES KYI GSUNG RAB SGRAS ZIN
MI MTHUN YANG GDUL BYA'I DBANG GIS YIN PAS DON 'GAL BA MED PA
DANG, DE THAMS CAD GANG ZAG

GCIG LA 'ANG SNGA PHYIR NYAMS LEN DU 'KHYER DGOS PA'I GDAMS PAR
'CHAR BA DANG, THABS SNA TSOGS KYIS 'BRAS BU MTHAR THUG TU BKRI
BAS DGONGS PA RNYED PA DANG, DE'I MTHUS THEG PA GSUM, MDO SNGAGS
GNYIS SOGS RIS SU

BCAD PA'I CHOS SPONG GI LAS RNAM PAR 'THAG PA THAMS CAD BSDUS
PAR GSUNGS PA LTA BU'I NYES SPYOD CHEN PO BGAG PA STE, CHE BA
BZHI NI BYANG CHUB LAM RIM LA DNGOS SU GSUNGS SHING, DON LAN DE
BYAN TSUD PA ZHIG GIS BLO MIG YANGS

POR PHYE STE BLTAS NA RJE'I GSUNG THAMS CAD LA TSANG BAS BSTAN
PA KHYAD PAR DU 'PHAGS PA DE LTA BU RGYAS PAR SMON PA'O, ,BZHI
PA BSHAD SGRUB GNYIS SAM MKHAS GRUB KYI YON TAN GNYIS LA SBYAR
BA NI, LUNG CHOS SDE SNOD GSUM GYI 'CHAD

NYAN DANG, ,RTOGS PA'I BSTAN PA BSLAB GSUM NYAMS LEN TE, ,MKHAS
SHING GRUB PA'I RNAM THAR RMAD DU BYUNG, ,BLO BZANG RGYAL BA'I
BSTAN PA RGYAS GYUR CIG ,RNAM PAR BSHAD PA'I SGO BSDU BA DANG,
RNAM BSHAD RIG PAR GSUNGS

@004A *, ,BA LTA BU BSTAN PA'I RMANG GZHIR 'GYRU NGES PA'I 'CHAD
NYAN GYI SGO NAS LUNG GI BSTAN PA 'DZIN PA DANG, LUNG SDE SNOD
GSUM GYI BRJOD DON LAM BSLAB PA GSUM PO NYAMS SU BLANGS TE TSUL
BZHIN

SGRUB BA'I SGO NAS RTOGS PA'I BSTNA PA 'DZIN PA STE RGYAL BA'I
BSTAN PA 'DZIN PA'I TSUL DE GNYIS SU NGES PAR MDZOD LAS GSUNGS
PA JI LTA BA BZHIN PHYAG LEN DU THEBS BAS MKHAS GRUB GNYIS 'DZOM
GYI RNAM THAR DANG BSTAN

BA'I BA'I BYA BA DE NYID DAR ZHING RGYAS PAR SMON PA'O, ,LNGA PA
MDO SNGAGS GNYIS LA SBYAR BA NI, PHYI RU NYAN THOS SPYOD PAS ZHI
ZHING DUL, ,NANG DU RIM GNYIS RNAL 'BYOR GDANG DANG LDAN, ,MDO
SNGAGS LAM BZANG 'GAL MED GROGS

SU 'KHYER, ,BLO BZANG \SNGAGS KYI NYAMS LEN ZAB MOS SA LAM GYI
BGROD PA MYUR BA STE RANG GZHAN MTHA' DAG GI DON DU 'GYUR BAS
BSTAN PA YONGS RDZOGS KYI SROL BZANG RGYAS PAR SMON PA'O, ,DRUG
PA BDE STONG GNYIS LA SBYAR

BA NI; RGYU YI THEG PAR BSHAD BA'I STONG PA NYID, ,'BRAS BU'I
THABS KYIS SGRUB PA'I BDE CHEN DANG, ,MNYAM SBYOR CHOS PHUNG
BRGYAD KHRI'I SNYING PO'I BCUD, ,BLO BZANG RGYAL BA'I BSTAN PA
RGYAS GYUR CIG ,DBANG MDOR BSTAN DANG, DRI

@004B MED 'OD, SNYIM TOG SOGS SU GSUNGS PA BZHIN YUL MTHA' BRAL
GYI LTA BA DANG, SNGAGS BLA MED KYI PHYI NANG GI THABS MKHAS LA
BRTEN PA'I BDE BA CHEN PO DBYER MED DU SBYOR BA CHOS PHUNG
BRGYAD KHRI BZHI STONG GI SNYING PO SKU GSUM LAG

BCANGS SU GTONG BA'I MAN NGAG GI MTHAR THUG 'DI DAG RGYAS PAR
SMON PA'O, ,GSUM PA GROGS PHUN SUM TSOGS PA'I BDEN TSIG LA GNYIS
LAS, DANG PO SDONGS GROGS MDZAD PA'I CHOS SKYONG KHAYD PAR CAN
LA SBYAR BA NI, SKYES BU

GSUM GYI LAM GYI SRUNG MA'I GTZO, ,MYUR MDZAD MGON DANG RNAM
SRAS LAS GSHIN SOGS, ,BSTAN SRUNG DAM CAN RGYA MTSO'I MTHU STOBS
KYIS, ,BLO BZANG RGYAL BA'I BSTAN PA RGYAS GYUR CIG, ,SKYES BU
CHEN PO'I LAM GYI SROG THOG

MTHA' BAR GSUM DU GAL CHE BA SNYING RJE CHEN PO'I RANG MDANGS
MYUR MDZAD YE SHES KYI MGON PO, 'BRING GI LAM GYI GZHI RTEN TSUL
KHRIMS KYI BSLAB PA DANG 'DUL BA'I SDE SNOD KYI SRUNG MAR BKAS
BSNGAS PA RNAM SRAS, CHUNG NGU'I LAM GYI

GTZO BO LAS 'BRAS KYI SHAN 'BYED CHOS RGYAL TE GSUM GYIS GROGS
MDZAD PAS BSTAN PA YONGS RDZOGS KYI SDOM CHEN PO SKYES BU GSUM
GYI LAM TSANG MA NOR BA 'DI RGYAS PAR SMON PA'O, ,GNYIS PA BLA
SLOB SBYIN BDAG SOGS SGO THAMS

CAD NAS PHUN SUM TSOGS PAR SMON PA NI, MDOR NA DPAL LDAN BLA
MA'I SKU TSE BRTAN, ,MKHAS BTZUN BSTAN 'DZIN DAM PAS SA STENG
GANG, ,BSTAN PA'I SBYIN BDAG MNGA' THANG DAR BA YIS, ,BLO BZANG
RGYAL BA'I BSTAN PA RGYAS GYUR@005A *, ,CIG ,CES PA YIN LA, SBYAR BYANG NI, CES PA 'DI
NI LHAG
BSAM RNAM DPYOD YANGS PA RAB 'BYAMS PA BLO BZANG BSTAN PAS BSKUL
ZHING, SPYIR DENG DUS RJE BLA MA'I BSTAN PA 'DI NI ZUNGS ZAD KYI
NAD PA

SMAN PAS BOR BA BZHIN DU BDAG TU 'DZIN PA 'GA'ANG MI SNANG BAS
CUNG ZAD RE BSRING THUB NA'ANG CI MA RUNG SNYAM DU SMON PA'I YID
KYIS, 7BTZUN PA DKON MCHOG BSTAN PA'I SGRON MES BRIS PA'O, ,ZHES
PA STE GO SLA'O, ,MCHOG GSUM

THUGS RJES MI BSLU ZHING, ,LHAG BSAM CHUD MI ZA BA YI, ,BDEN PA
CHEN PO'I BDEN TSIG 'DIS, ,BDEN DON MNGON DU 'GYUR BAR SHOG ,CES
PA 'DI NI SNGA SOR GDAN SA CHEN PO SKU 'BUM NAS MANG THOS SGRUB
PA'I RGYAL MTSAN 'DZIN PA DKON

MCHOG SMON LAM SOGS SPONG BA PA 'GA' ZHIG DANG, MI NYAG DRUNG
YIG TSUL KHRIMS BSTAN 'DZIN, 7'JAM DBYANGS GONG MA'I BKAS PHYOGS
DU MAR DGE LDAN LUGS BZANG SPEL BA YI LI'I MKHAN RIN PO CHE LHA
RAM PA NGAG DBANG BZANG PO SOGS

KYIS BSKUL ZHING NYE CHAR BSTAN PA'I GSAL BYED GUR YAG SPRUL
BA'I SKU NGAG DBANG BSTAN 'DZIN CHOS 'PHEL GYIS NAN TAN DU BSKUL
BAR BRTEN 7BTZUN BA DKON MCHOG BSTAN PA'I SGRON MES BSTAN PA'I
KHYAD CHOS GZHAN DANG MI 'DRA BA'I TSUL

MTHA' CHOD PAR SHES 'DOD PA RNAMS RJE'I BSTOD 'GREL LA ZHIB TU
BLTAS NA DES 'THUS PAR YOD PAS, 'DIR DON GYI NGO BO MDOR BSDUS
PA'I SA BON TZAM ZHIG BKOD PA YIN NO,, ,,