@001A #, ,,(BSTAN PA'I BDAG PO RANG BSTAN PA RIN PO CHE DANG
BSTAN PA 'DZIN SKYONG SPEL BAR MDZAD PA'I SKYES MCHOG RNAMS
RNGA LTAR BYON PA'I LO TSIG)

@001B #, ,NA MO GU RU MANYDZU GHO sh'A YA, LHAR BCAS SKYE
DGU'I GTZUG NOR SH'AKYA'I RGYAL, ,RGYAL BA'I SRAS MCHOG 'PHAGS
PA RIGS GSUM MGON, ,MGON DE'I RNAM 'PHRUL RGYAL BLON PAn GRUB
DANG, ,DANG BO'I SANGS

RGYAS BLA MAR GUS PHYAG 'TSAL, ,LHAG PAR MTHA' 'KHOB HAL HA'I
LJONGS 'DI NA, ,LHAG PAR SNYING BRTZES RGYAL BA'I BSTAN PA
MCHOG ,LHAG PAR GSAL MDZAD SKYABS MGON DAM PA DER, ,LHAG PAR
GUS PA'I YID KYIS

LAN BRGYAR 'DUD, ,RGYAL DANG RGYAL SRAS RIGS GSUM MGON GYI
ZHING, ,RGYA GAR RGYA BOD HOR GYI YUL RNAMS SU, ,BSTAN DANG
BSTAN 'DZIN JI LTAR BYUNG BA'I TSUL, ,BLO DMAN BLO YIS GO TSOD
BRJOD LA SPRO, ,DE YANG STON PA'I 'KHRUNGS LO

DANG, ,BKA' BSDU BSTAN PA'I GNAS TSAD DANG, ,RGYAL RABS BSTAN
RTZIS LA SOGS LA, ,MKHAS PA'I BZHED TSUL MANG NA YANG, ,'JAM
DPAL SNYING BO'I THUGS SRAS MCHOG ,MKHAS GRUB SMRA BA'I NYI MA
DANG, ,PAn CHEN BSOD

NAMS GRAGS PA DANG, ,KUN MKHYEN 'JAM DBYANGS BZHAD PA'I RJES,
,DPYAD PA GSUM GYIS DAG MDZAD PA'I, ,BSTAN RTZIS GSUM PO
MTHONG BA'I TSE, ,RGYA MTSO GSUM GYI BSHAD TSUL YANG, ,THE
TSOM GSUM GYI GNAS SU 'KHUMS, ,DE

LA MI MJED 'JIG RTEN GYI, ,'DZAM GLING BYE BA PHRAG BRGYA LAS,
,RANG CAG GNAS PA'I GLING 'DI LA, ,CHA LNGAR BGOS PA'I DBUS
KYI CHAR, ,BOD DANG LI YI YUL SOGS DANG, ,SHAR NA TZI NA'I
RGYAL KHAMS DANG, ,LHO NA RGYA GAR 'PHAGS YUL

DANG, ,NUB NA KLA KLO'I YUL LJONGS DANG, ,BYANG NA HOR GYI YUL
SOGS DANG, ,YUL MCHOG SHAMBHA LA YOD GSUNGS, ,GZHAN YANG YUL
'KHOR LNGA BRGYA DANG, ,YUL LJONGS CHEN PO BCU DRUG DANG, ,YUL
PHRAN STONG PHRAG GCIG YOD CING, ,MI RING

@002A #, ,SUM BRGYA DRUG CU DANG, ,SKAD RIGS BDUN BRGYA NYI
SHUR GSUNGS, ,GRUB PA'I ZHING MCHOG RNAM LNGA DANG, ,GNAS CHEN
NYI SHU RTZA BZHI DANG, ,MTHA' BSKOR GLING 'KHOR LNGA BRGYA
SOGS, ,YONG CES GSUNGS TE GZHAN? TU GSAL, ,DE LAS RGYA,

GAR 'PHAGS YUL DU, ,BSKAL BA DANG PO'I CHAGS PA'I MJUG ,GNAS
PA'I MGO NI RTZOMS PA NA, ,SKYE DGU'I TSE LO BRGYAD KHRI'I
DUS, ,MANG POS BKUR BA'I RGYAL BO 'BYUNG, ,DE NAS RGYAL PO ZAS
GTZANG GI ,BAR DU 'JIG RTEN GDAGS

PA LAS, ,RGYAL RABS RTZA YID MDA' TSES DANG, ,SA SKYA'I RJE
BTZUN GRAGS RGYAN PAS, ,NOR STONG 'BYUNG MTSO RI PHYOGS DANG,
,'GOS LO'I DPE THER SNGON PO LAS, ,MA NU CHOS KHYI MO RI BOD
DANG, ,BSTAN BCOS BEEt'URYA DKAR PO LAS,,

SO DBANG THUB YON GTER SONG GSUNGS, ,DUS DER MI RIGS RNAM LNGA
DANG, ,'KHOR BSGYUR RIGS BZHI RIM PAR BYUNG, ,TSE LO BRGYAD
KHRI'I GNAS SKABS NAS, ,MAR GRIB BZHI KHRI'I GNAS SKABS SU,
,RNAM 'DRAN STONG GI THOG MA NI, SANGS RGYAS

'KHOR BA 'JIG BYUNG NGO, ,GSUM KHRI'I SKABS SU GSER THUB DANG,
,NYI KHRI'I SKABS SU 'OD SRUNGS BYON, ,TSE LO BRGYA PA'I DU SU
NI, ,'JIG RTEN KUN GYI MIG GCIG PU, ,STON PA MNYAM MED
SH'AKYA'I RGYAL, ,ZIL GNON ZHES PA ME RTA LO'I,,

SA GA ZLA BA'I NYA TSES LA, ,DGA' LDAN GNAS NAS PHOS MA THAG,
YUL DBUS SER SKYA'I GRONG KHYER DU, (BYAL? PA'I? RIN PO LNGAS?
GCANG GI) ,BTZUN MO'I LHUM SU ZHUGS PA NAS, ,DE LTA RAB TSES
LCAGS BYI'I BAR, ,BGRANG BYA BDUD GZUGS KLU MIG 'DAS, ,DE NAS
SA GA'I

BSHAL DANG BCAS, ,ZLA BA BCU PHRAG YONGS RDZOGS TE, ,MI PHO
RTA LO DE NYID KYI, ,DGUN ZLA NUNG RTA ZLA BA'I, ,NYA TSES
RGYAL 'DZOM SNGA DRO'I DUS, ,GZUGS SKU'I NYIN BYED YONGS SU
BLTAMS, ,DE DANG DUS MTSUNGS MA GADHAR, ,RGYAL PO GZUGS CAN
SNYING BO

@002B DANG, ,MNYAN YOD KO SA LA'I YUL NA, ,RGYAL BO CHEN PO
GSAL RGYAL DANG, ,GRONG KHYER CHEN PO 'PHAGS RGYAL NA, ,RGYAL
BO GTUM PO RAB SNANG DANG, ,GRONG KHYER KO'U SHAm BHI NA, ,BAD
SA'I RGYAL PO 'CHAR BYED 'KHRUNGS, ,DE TSE RGYAL BO ZAS GTZANG
GIS,,

RANG SRAS BYANG SEMS GZHON NU LA, ,DON KUN GRUB DANG LHA YI
LHA, ,SH'AKYA THUB CES MTSAN GSUM G-YO, ,DE NAS BYANG CHUB
SEMS DPA' YIS, ,GZHON NU'I ROL RTZED SNA TSOGS DANG, ,BTZUN
MO'I 'KHOR GYIS DGYES ROL SOGS, ,BSAm

GYIS MI KHYAB SPYOD PA YIS, ,BGRANG YAS SKAL LDAN SMIN MDZAD
CING, ,NYER DGU BZHAS PA SHING PHO KHYI'I, ,SA GA ZLA BA'I
TSES BRGYAD LA, ,'KHOR LOS BSGYUR BA'I RGYAL SRID MCHOG ,MCHIL
MA'I THAL BA BZHIN 'DOR NAS, ,KHAB NAS

BYUNG STE THAR PAR GSHEGS, ,RING PHUR DANG NI LHAG SPYOD LAS,
,BSAM GTAN GZUGS MED TING 'DZIN GSAN, ,DE NAS LO DRUG DKA' PA
SPYOD, ,SO DRUG BZHES PA LCAGS SBRUL LOR, ,DPYID ZLA THA CHUNG
SA GA ZLA'I, ,NYA LA BYANG CHUB SHID

DRUNG DU, ,GSHEGS NAS MI G-YO'I SKYIL DKRUNG 'CHA', ,SROD LA
BDUD KYI DMAG DPUNG TSOGS, ,BYAMS PA'I TING NGE 'DZIN GYIS
BTUL, ,GNAM GYI DGUNG LA MNYAM PAR GZHAG ,THO RANGS MNGON PAR
RDZOGS SANGS RGYAS, ,DE NAS ZHAG GRANGS

ZHE DGU'I STENG, ,CHU STOD ZLA BA'I CHOS BZHI LA, ,WA RA nA
SIR LNGA SDE LA, ,BDEN BZHI'I CHOS 'KHOR LAN GSUM SKOR, ,DE
NAS ZLA BA BCU GNYIS TZAM, ,'DAS PA CHU RTA'I NAG ZLA LA, ,RI
DBANG BYA RGOD PHUNG BO'I SPOR, ,THEG MCHOG RIGS CAN BGRANG

YAS LA, ,MTSAN NYID MED PA'I CHOS 'KHOR BSKOR, ,CHOS 'KHOR 'DI
DANG DUS MNYAM DU, ,DPAL LDAN 'BRAS SPUNGS MCHOD RTEN NANG,
,CHOS RGYAL ZLA BZANG LA SOGS LA, ,GNYIS MED DUS KYI 'KHOR LO
GSUNGS, ,DE NAS YANGS PA CAN SONG

@003A *, ,SU, ,LAGS PHYE'I CHOS 'KHOR LA SOGS BSKOR, ,DE LTAR
LO GRANGS ZHE LNGA'I BAR, ,THEG PA GSUM DANG RGYUD SDE BZHI'I,
,CHO SYI 'KHOR LO LEGS BSKOR BAS, ,SKU DNGOS 'GRO DON RDZOGS
PA NA, ,DGUNG LO BRGYAD CU RTZA GCIG PA, ,ME PHO STAG

LOR SA GA ZLA'I, ,NYA YI NAM GYA GUNG THUN LA, ,RTZA MCHOG
GRONG DU S'A LA'I KHROD, ,RTAG 'DZIN CAN RNAMS 'DUL BA'I SLAD,
,LHAG MED MYA NGAN 'DAS TSUL STON, ,STON PA 'DAS PA'I LO GNYIS
PA, ,RAB BYUNG ZHES PA ME YOS LOR, ,RGYAL BO'I KHAB

KYI BDE CAN MA'I, ,PHUG TU RGYAL PO MA SKYES DGRAS, ,SPYIN
BDAG BYAS NAS RGYAL BA'I BKA', ,MDO SDE 'DUL BA MNGON PA GSUM,
,KUN DGA' BO DANG NYE BAR 'KHOR, ,'OD SRUNG GSUM GYIS BSDUS
PA'I LO, ,DE LA KLA PHYOGS PHRI BA YID SRIN PO

ZHES PA SHING YOS LOR, ,YANGS PA CAN GYI GRONG KHYER DU, ,CHOS
RGYAL MYA NGAN MED PA YIS, ,YON BDAG BYAS TE GRANG PA SOGS,
,DGRA BCOM CHEN PO BDUN BRGYA YIS, ,RUNG BA MIN PA'I GZHI BCU
PO, ,LEGS PAR SUN PHYUNG RGYAL BA'I BKA' ,BSTU BA

GNYIS PA MDZAD PA'I LO, ,DE LA THIG RTZA ZLAS DMAN PA'I, ,KHRO
BO ZHES PA SHING GLANG LOR, ,BYE SMRA RTZA BA'I SDE BZHI PO,
,RIM GYIS SDE PA BCO BRGYAD DU, ,PHYI NAS PHAN TSUN RTZOD PA
RNAMS, ,RGYAL PO KA NI KA YI DUS, ,RGYAL SRAS DGRA BCOM PAndYI
TA, ,KHRI DANG BDUN STONG TSOGS

PA YIS, ,KRi KRi'I MI LTAS LUNG BSTAN PA'I, ,MDO LA BSTEN NAS
THAMS CAD KYANG, ,RGYAL GSUNG DRI MED YIN NO ZHES, ,GO BAR
BYAS PAS RTZOD PA ZHI, ,RGYAL BA'I GSUNG RAB SDE SNOD GSUM,
,GLEGS BAM TSUL DU BKOD PA LA, ,BKA' BSDU GSUM PA'I GRANG

PA'I LO, ,DE LA ZLA PHYOGS KYIS SBYANGS PA'I, ,ZIL GNON ZHES
PA ME RTA'I LOR, ,SANGS RGYAS GNYIS PA KLU SGRUB ZHABS, ,BE
DHA'I YUL DU RJE RIGS SU, ,'KHRUNGS NAS DGUNG LO DRUG BRGYA'I
BAR, ,CHOS SGRA CHEN PO GSUM SGROGS SHING, ,MDO DANG SNGAGS

@003B KYI THEG PA MCHOG ,NYI MA LTA BUR GSAL BAR BYAS, ,DE NAS
LO MANG SONG BA'I RJES, ,'PHAGS MCHOG THOGS MED SKU MCHED
SOGS, ,RIM GYIS BYON TE MDO SNGAGS KYI, ,BSTAN PAS NOR 'DZIN
GANG BA NA, ,BSTAN PA'I GTAD RABS RNAM BDUN DANG,,

'DZAM GLING RGYAN DRUG MCHOG GNYIS DANG, ,RGYA GAR GRUB CHEN
BRGYAD CU ZHES, ,GRAGS SNYAN BA DAN SRID RTZER G-YO, ,N'A GA
RDZU NA'I 'KHRUNGS LO NAS, ,STONG DANG BZHI BRGYA RE GNYIS PA,
,PRA BHA WA ZHES ME YOS LOR, ,'PHAGS YUL PAn CHEN CIm

LU PAS, ,GZHAN DANG BSHAD SROL MI 'DRA BA'I, ,SHING RTA'I SROL
CHEN DUS 'KHOR LO, ,SHAMBHA LA NAS SPYAN DRANGS PA'I, ,LO DER
RAB BYUNG DANG BOR GRAGS, ,DE YANG THUB PA'I BSTAN PA LO,
,LNGA STONG GNAS PAR GSUNGS PA DE, ,LNGA BRGYA PHRAG BCUR PHYE
BA

LA, ,RIM BZHIN 'BRAS BU'I LE'U GSUM, ,DE NAS SGRUB PA'I LE'U
GSUM, (DGOS 'DUNG GI LA SDU? GSUM) ,THA MA RTAGS TZAM 'DZIN PA
STE, ,LE'U BCU ZHES YONGS LA GRAGS, ,DE LAS RAB BYUNG BCO LNGA
PA'I, ,KUN LDAN ZHES PA LCAGS BYI YAN, ,LO GRANGS SDE YON
'KHOR LO THAL,,

DE LTA DUS RO LAG ZUNG GNAS, ,DE YANG TSUL KHRIMS LE'U YI,
,ZLA 'PHRENG LNGA BRGYAD GSUNGS PA LAS, ,RGYA MTSO YON TAN MIG
'DAS SHING, ,DA DUNG MTSAMS PRO KHRIG TZAM LUS, ,KYI HUD THUB
BSTAN 'OD STONG CAN, ,GNAS DUS GUNG LAS CHER

YOL BAS, ,GROGS DGAD LA 'BYOR CANG SHES LA, ,BRTZON PA'I LCAG
GIS BRAB PAR BYOS,, ` ,,'JAM DPAL YE SHES SEMS DPA' CHE, ,BYIS
PA'I TSUL GYIS BZHUGS PA'I YUL, ,MAH'A TZI NA'I RGYA NAG GI
,RGYAL BO KUN

GYI THOG MA NI, ,YA'O RGYAL PO HPHU shE YIN, ,DE NAS SRID 'BAR
RGYAL BO 'DI'I, ,KHRIR BZHUGS NYER DRUG PA YI BAR, ,RGYA YI
YIG TSAD LTAR BRTZIS NA, ,RGYAL RABS NYIS BRGYA ZHE BZHI DANG,
,SGANG LO SRIN BDUD ZLA MTSO 'DAS, ,YUL

@004A *, ,'DIR ZUR PHUD LNGA PA DE, ,RGYAL BLON DRANG SRONG LA
SOGS PA, ,SNA TSOGS SPRUL PA'I ROL GAR GYIS, ,LUGS SROL CHEN
PO GSUM PHYE BA'I, ,DANG BO SKAR MA LTA BU YI, ,CHOS LUGS
SHA'U SHES PA NI, ,NGO MTSAR LUGS KYI

BSTAN BCOS YIN, ,DE YANG SANGS RGYAS 'JIG RTEN DU, ,BYON NAS
RING POR MA LON SKABS, ,ZHINGS CHEN PO SHIN TUNG GI ,YUL DU
'KHRUNGS PA'I SKYES BU MCHOG ,KHUR PHU'U RTZE YIS GSAL BAR
MDZAD, ,GNYIS BZLA

BA LTA BU YI, ,CHOS LUGS DO'U ZHES PA NI, ,BON PO'I GZHUNG
LUGS KHUNGS THUB YIN, ,KHUD PHU TZI DANG DUS RAGS PA, ,MNYAM
PAR BYUNG BA'I DRANG SRONG CHE, ,LO'U KYUN GYIS THOG MAR PHYE,
,'DI NI STON PA GANG? RABS DANG

GCIG PAR KUN GZIGS LCANG SKYA PA, ,YAB SRAS GNYIS KA MTHUN PAR
GSUNGS, ,THANG GI SKABS SU THO GAR GYI, ,DMAG MI 'GA' ZHIG
RGYA YUL DU, ,GTAN CHAGS PA LAS CHER 'PHEL BA, ,HO'U HOS ZAR
BA KLA KLO YI ,

CHOS LUGS 'DZIN PA'ANG NYE TSE BYUNG, ,GSUM PA NYI MA LTA BU
YI, ,CHOS LUGS DZING ZHES BYA BA NI, ,SANGS RGYAS BSTAN PA RIN
CHEN YIN, ,DE YANG tE'U RGYAL SRID KYI, ,LNGA PA CO'U WANG GI
DUS, ,THUB DBANG PANG BA'I PU

KHYUD CAN, ,DBUS 'GYUR TSAL DU SHAR MA THAG ,LHO NUB MTSAMS
NAS BYUNG BA YI, ,DZAMBU'I GSER 'DRA'I 'OD PHUNG GIS, ,TZI
NA'I YUL PHYOGS GANG PA LA, ,RGYAL BOS GZIGS PAS YA MTSAN TE,
,LTAS MKHAN MKHAS

LA ZHIB DRIS NAS, ,MA 'ONGS LUNG BSTAN NGO MTSAR BCAS, ,YIG
TSANG KHROD DU BZHAG PAR MDZAD, ,DE NAS RTZIS PA'I SGANG LO'I
GRANGS, ,STONG PHRAG GCIG DANG BCU TZAM NA, ,CHEN PO H'AN GYI
RGYA PA PO'I RABS, ,MINGDH'I RGYAL PO'I MNAL

@004B LAM DU, ,SANGS RGYAS KHAB TU BYON PA'I TSUL, ,MTHONG
BA'I RKYEN GYIS YIG RNYING RNAMS, ,GZIGS PAS SNGAR GYI LUNG
BSTAN RNYED, ,SHIN TU DGYES NAS RGYA GAR DU, ,WANG TZUN GRUB
MTHA' TSOL BAR BTANG, ,DE SKABS DGRA BCOM

MA TADGI, ,PAndYI TA MCHOG BHA RA NA, ,GNYIS POS RGYA YI YUL
GRU DER, ,BSTAN PA DAR BA'I DUS BAB PA, ,MKHYEN NAS STON PA'I
BRIS THANG DANG, ,SDE SNOD GSUM DANG RING BSRAL RNAMS, ,RTA
DKAR GCIG LA BKAL NAS NI, ,TSUR

BYON PA DANG L'O YO KHYIR, ,MDZOM NAS GSUM KA LHAN CIG TU,
,RGYAL PO'I PHO BRANG CHEN POR 'BYOR, ,DGYES TSOR BKUR STI
TSAD MED BYAS, ,DE TSE BSTAN PA'I DBU BRNYES SO, ,'GRA BCOM PA
DANG PAn+YI TAS, ,RDZU 'PHRUL YA MA ZUNG

BSTAN PAS, ,DO'U SI'I CHOS LUGS DBYINGS SU THIM, ,RGYAL BLON
'BANGS BCAS CHOS LA BKOD, ,BDAG NYID CHEN PO 'DI GNYIS KYIS,
,RGYAL BAS MDO RGYUD DU MA LAS, ,'JAM DPAL SPRUL PA'I ZHING
KHAMS SU, ,LUNG BSTAN

RI BO DVANGS SIL GYI, ,GNAS KYI SGO 'PHAR DE DUS PHYE, ,SPRUL
PA'I GNAS KYI KHYAD PAR RNAMS, ,LHA YI MIG GIS GSAL BAR GZIGS,
,MCHOD RTEN GNYIS SOGS NGOS 'DZIN GNANG, ,DE NAS RTEN GSUM
GTZUG LAG KHANG,,

'DUS SDE TSUGS DANG 'CHAD NYAN DANG, ,BKA' DANG BSTAN BCOS
BSGYUR BA SOGS, ,BSTAN PA'I BYA BAS BREL BAR GYUR, ,'PHAGS YUL
PAn GRUB MCHOG RNAMS DANG, ,RGYA YI LO TZ'A MKHAS PA RNAMS,
,PHAR 'GRIM TSUR MGRIM BYAS

DANG, ,GNAS? BRTAN CHEN PO BCU DRUG DANG, ,'PHAGS YUL PAn CHEN
LNGA BRGYA PO, ,DNGOS SU DBYAR GNAS MDZAD PA DANG, ,SANGS
RGYAS DNGOS DANG KHYAD MED PA, ,JO BO SH'AKYA MU NI DANG,
,TZANDAN JO BO CHEN PO GNYIS, ,RIM PAR 'GRO DON MDZAD 
@005A *, ,PA SOGS, ,NGO MTSAR BSAM GYIS MI KHYAB PA, ,LCE
BRGYAS SMRAS KYANG GA LA LANG, ,BSTAN PA'I BRGYUD PA'ANG LNGAR
GRAGS TE, ,DANG BO 'DUL BA'I BRGYUD PA NI, ,DGRA BCOM MA TINGGA?
PA YI, ,SDOM RGYUN 'DUL BAR BCAS PA'O, ,

GNYIS PA GSANG SNGAGS BRGYUD PA NI, ,SLOB DPON BADZRI BHO DHi
YIS, ,SKAL LDAN 'GA' LA DBANG BSKUR ZHING, ,RGYUD BSHAD MAN NGAG
GNANG BA'I RGYUN ,GSUM PA RGYA CHEN SPYOD BRGYUD NI, ,THANG SAN
BLA MA ZHES GRAGS PA'I, ,NGO MTSAR PA?

BYUNG SKYES MCHOG DES, ,'PHAGS YUL MTHA' DBUS THAMS CAD DANG,
KHA CHE LA SOGS MANG BOR BYON, ,GNAS RTEN BYIN CAN KUN LA MJAL,
,PAn CHEN DZA TA RI SOGS LA, ,BRTAN NAS THEG PA CHE CHUNG GI
,CHOS TSUL KUN LA MKHAS PAR

SBYANGS, ,PHAS SGOL DU MA TSAR GCOD PAS, ,MAH'A YA NA DA WA
ZHAS, ,SNYAN PA'I GRAGS PAS 'PHAGS YUL KHYAB, ,RGYA GAR PAn CHEN
MANG BO YIS, ,TSUR LA DAM PA'I CHOS GSAN CING, ,SA SKYONG CHEN
PO DU MAS KYANG, ,GTZUG GI RGYAN DU

MCHOD PAR MDZAD, ,DE NAS RGYA NAG YUL DU PHEBS, ,CEN GU'ANG
RGYAL POS DBU BLAR BSTEN, ,DE DUS RGYA YI DGON SDE KHAG ,SUM
STONG BDUN BRGYA BCU DRUG LAS, ,TSE AEN ZI LA GSAR GSO MDZAD,
,RAB BYUNG CHIG KHRI BRGYAD?

STONG DANG, ,DRUG BRGYA SUM CU 'DUS PA YI, ,DGE 'DUN SDE CHEN
GSAR DU BTZUGS, ,'KHOR LO GSUM GYI BYA BA YIS, ,BSTAN 'GROR SMAN
PA BSAM LAS 'DAS, ,PHAR PHYIN GTZO BOR GSUNG BA LA, ,RGYA CHE
SPYOD PA'I

BRGYUD PAR GRAGS, ,BZHI PA ZAB MO LTA BRGYUD NI, ,'PHAGS MCHOG
KLU SGRUB YAB SRAS KYI, ,ZAB MO DBU MA'I GDAMS NGAG RNAMS,
,DNGOS DANG BRGYUD PAR THOB PA YI, ,RGYA NAG SLOB DPON YE SHES
KYI, ,MTSAN NAS SUM KYIS

@005B RIM PAR GSAL, ,DE (LAS) YE SHES CHOS LDAN GYIS, ,TZI NA'I
YUL GYI DGRA LHA CHE, ,SPRIN RING RGYAL POR GRAGS PA DE, ,DAM LA
BTAGS NAS BSRUNG MAR BSKOS, ,'DI YI RGYUD 'DZIN SO GNYIS LAS,
,RGYAL MTSAN TOG LTAR MNGON MTHO BA, ,

'JAM PA'I DBYANGS KYI SPRUL BA'I SKU, ,CHIN LING KVA SHIR GRAGS
PA NI, ,RI BO RTZE LNGAR GTAN BZHUGS PAS, ,THOS BSAM BSGOM PA
MTHAR PHYIN TE, ,MKHAS BTZUN BZANG PO'I RNAM THAR GYIS, ,MTHOR
THOS DRAN PA'I YID 'PHROG

CING, ,DGUNG LO BRGYA PHRAG GNYIS KYI BAR, ,RGYAL RABS BDUN GYI
DBU BLAR BZHUGS, ,'DI YI MTSAN SNYAN MA THOS PA, ,NYI ZLA MA
MTHONG YIN TSOD SNANG, ,LNGA PA SNYING PO DON BRGYUD NI, ,PHYAG
RGYA CHEN PO'I MAN NGAG STE, ,CHIG BRGYUD

TSUL DU AA TZARYA, ,BODHI DHA MOnTA RAS, ,HVA SHANG HU'I KHA LA
GNANG BA, ,RIM GYIS BRGYUD PA LNGAR PHYI BA'O, ,HVA SHAR MAH'A
YA NA NI, ,'DI DANG DO'U SI'I LTA BA GNYIS, ,BSRES PA'I ZAS
BZANG DUG BCAS KYIS, ,BOD KYI MGO BO BSKOR BA

LA, ,PAn CHEN PADMA'I NGANG TSUL GYIS, ,LUNG RIGS BRGYA YIS
GZHOM PAR SNANG, ,DE LTAR BRGYUD PA LNGA BYON PA, ,THANG GI
RGYAL RABS DKYIL TZAM NAS, ,'DUL BA BSHAD BRGYUD SGRUB BRGYUD
DE, ,GSUM DU BSDUS PA DA DUNG GNAS, ,

HOR GYI RGYAL RABS BYUNG BA NAS, ,SA SKYA YAB SRAS KARMA PA,
,RNAM GSUM LA SOGS GANGS CAN GYI, ,MKHAS GRUB DAM PA 'GA' RE
BYON, ,T'A MING YUNG LO RGYAL PO YIS, ,'JAM MGON BLA MA TZONG
KHA PAR, ,GDAN 'DREN ZHUS KYANG

MA BYON PAR, ,TSAB TU BYAMS CHEN CHOS RJE PHEBS, ,MNYAM MED RI
BO DGE LDAN PA'I, ,BSTAN PA'I DBU NI DE TSE BRNYES, ,MAN JU CU
CHID CHING GUR GYI, ,RGYAL PO'I THOG MA SHUN tI YIS, ,RAB DRAG
SHING PHO SPREL GYI LOR, ,RGYA BOD HOR

@006A *, ,GSUM GYIS MTSON PA'I, ,SKYE BO PHAL CHER DBANG BA'I
TSE, ,GANGS CAN BSTAN PA YONGS KYI BDAG ,RGYAL BA YAB SRAS RNAM
GNYIS DANG, ,MCHOD 'BREL BA ZAB PA'I STABS, ,DGE LDAN BSTAN PA
GTZUG GIS BKUR, ,DE LTAR GONG

MA NA RIM DANG, ,RGYAL BA YAB SRAS RIM BYON DANG, ,LCANG SKYA
MCHOG SPRUL YAB SRAS DANG, ,RANG NE'I SKYABS MGON GONG MA SOGS,
,SPRUL PA'I SKYES MCHOG JI SNYED KYI, ,THABS MKHAS THUGS RJE'I
SKU? 'PHRUL GYIS, ,'KHRUL BRAL ?

SER RING LUGS MCHOG ,GSER SBYANGS GTZO MA LTA BU YIS, ,DZ'A TI'I
RKANG 'THUNG 'KHRIGS PA NAS, ,RGYA MTSO CHEN PO'I MTHAS GTUGS
PAR, ,YONGS SU KHYAB PA'I BKA' DRIN NI, ,SRID MTHA'I BAR DU
GZHAL BAR DKA',, ` ,

PHYAG NA PADMOS PHYAG MTSAN DU, ,BZHES PA GANGS CAN BHO tA YI,
,MI RJE YONGS KYI THOG SHOS NI, ,SH'AKYA LI TZTSA BYI GDUNG
RABS, ,BANG SA'I RGYAL PO 'CHAR BYED KYI, ,RGYAL RABS LDAN MTSAN
LDAN GYI, ,SRAS ZHIG BLTA LAS TSE MI SHIS BRAL?

MTHONG NAS CHU LA SKYUR BTANG YANG, ,LAS SMON MTHU YIS LEGS PAR
THON, ,THUGS NI SKYO BAS PHYOGS MTHAR 'KHYAMS, ,RIMS GYIS GANGS
RI'I RGYUD DU PHEBS, ,BOD KYI PHYUGS RJI RNAMS KYIS MTHONG, ,YA
MTSAN SKYES NAS MI

BZHI YIS, ,GNYA' BAR DO LIS GDAN DRANGS TE, ,BOD KYI R'A DZAR
BSGOS PA LAS, ,RGYAL PO GNYA' KHRI BTZAN POR GRAGS, ,DE NI RGYAL
RGYUD THOG MAR GSUNGS, ,DE NAS NAM GYI KHRI BDUN DANG, ,STOD KYI
LTENG GNYIS PAR LE DRUG ,SA KHA

LDE BRGYAD 'OG GSUM BCAS, ,RGYAL RABS NYER DRUG SANG BA NI, ,KUN
BZANG RNAM 'PHRUL THO THO RI'I, ,RING LA RGYAL PO'I PHO BRANG
STENG, ,DPANG SKONG PHYAG RGYA'I GLEGS BAM SOGS, ,BABS TSE RGYAL
PO'I RMI LAM DU, ,MI RABS LDAN 'DI

@006B YI DON, ,SHES PA 'BYUNG ZHES LHAS LUNG BSTAN, ,GNYAN PO
GSANG BAR BTAGS NAS MCHOD, ,DAM PA'I CHOS KYI DBU BRNYES SO, ,DE
NAS GDUNG RABS LNGA PA'I DUS, ,STON PA ZHING GZHAN GSHEGS PA
NAS, ,'GRO 'OD GZUGS MDA' YID 'DAS

PA, ,DBANG PHYUG ZHES PA ME GLANG LOR, ,SANGS RGYAS KUN GYI
SNYING RJE'I LHA, ,CHOS RGYAL SRONG BTZAN SGAM PO 'KHRUNGS,
,SPRUL PA'I RGYAL PO 'DI YI BKOS, ,SPRUL PA'I BLON PO GNYIS
MNGAGS PAS, ,SPRUL PA'I BTZUN MO GNYIS DANG LHAN, ,

SPRUL PA'I JO BO RNAM GNYIS SOGS, ,GANGS RI'I KHROD DU SPYAN
DRANGS NAS, ,BHO tA'I YUL GYI RDO RJE GDAN, ,LHA LDAN 'PHRUL
SNANG GTZUG LAG KHANG, ,SA MO PHAG LA BTAB PA'I LO, ,'JAM
DBYANGS RNAM 'PHRUL SAMBHO tAS, ,BOD YIG GZAB

GSHAR RNAM GNYIS BZOS, ,BRDA' SPROD GTZUG LAG SROL PHYE BA'I,
,SH'ASTRA BRGYAD PO GSAR DU BRTZAMS, ,SANGS RGYAS PHAL PO CHE LA
SOGS, ,MDO SDE 'GA' ZHIG BOD DU BSGYUR, ,DE LTAR BSTAN PA'I SROL
BZANG GTOD, ,MI CHOS GTZANG

MA BCU DRUG GI ,BKA' KHRIMS BCAD NAS DAG PA'I DOR, ,LHA GCIG JO
MO GNYIS DANG BCAS, ,'PHAGS PA RANG BYON LNGA LDAN GYI, ,THUGS
KAR THIM PA PHYIN GYI LO, ,DE NAS RGYAL RABS BZHI TZAM NA, ,'JAM
DPAL MI RJE'I TSUL 'DZIN PA, ,

CHOS RGYAL KHRI SRONG LDE'U BTZAN DE, ,SA PHO RTA LA 'KHRUNGS
PA'I LO, ,RGYAL SRID BZUNG NAS RGYA GAR DU, ,YE SHES DBANG PO
PHO NYAR MNGAGS, ,SDOM BRTZOM DAM PA ZHI BA 'TSO, ,GRUB DBANG
PADMA SAMBHA LBA, ,RNAM GNYIS SPYAN DRANGS SLOB DPON GYIS, ,BOD
KYI

LHA SRIN DAM LA BTAGS, ,SA PHO STAG LOR BSAM YAS BZHENGS, ,MKHAN
PO BO DHI SA TVA YIS, ,YOD SMRA'I DGE SLONG BCU GNYIS BCAS, ,SAD
MI MI BDUN RAB TU PHYUNG, ,PAndI TA DANG LO TZ'A RNAMS, ,BKA'
BSTAN MANG PO BOD DU BSGYUR, ,MKHAN SLOB

@007A *, ,GNYIS KA GSHEGS PA'I RJES, ,SANGS RGYAS BSTAN PA'I
GANGS CHEN MTSO, ,RGYA YI HVA SHANG GNYIS 'THUNG GIS, ,DBANG MED
CI DGAR DKRUGS PA NA, ,RGYAL POS MKHAN PO'I ZHAL CHEMS BZHIN,
,PAn CHEN KASH'I GDAN 'DRIN PAS, ,LUNG RIGS

SENGGE NGAR SKAD KYIS, ,LOG SMRA'I TZITTA TSAL BRGYAR 'GAS,
,GZHAN YANG LO TZ'A NYANG KHAMS PAS, ,YUM CHEN SHER PHYIN 'BUM
PA DE, ,THUGS LA 'DZIN NAS SPYAN DRANGS TSE, ,RGYAL POS SKU
MTSAL LA SOGS KYIS, ,YUM CHEN CHA TSANG GSUM

BZHENGS NAS, ,t'IKA CHEN KHYAD 'PHAGS BRTZAMS SOGS KYIS, ,BSTAN
PA NYI LTAR GSAL MDZAD DE, ,DAG PA MKHA' SPYOD GNAS SU GSHEGS,
,DE NAS RGYAL RABS GSUM PA'I SKABS, ,BADZRA P'A nI+'I RNAM PAR
'PHRUL, ,MNGA' BDAG KHRI YI RAL

BA CAN, ,ME PHO KHYI LA 'KHRUNGS PA'I LO, ,BCU GNYIS LON TSE
RGYAL SAR BYON, ,MKHAN PO DZIN MI TRA DANG, ,KA COG ZHANG SOGS
GTZUG GIS BKUR, ,GTZUG LAG THAMS CAD GSAR BCAD KYIS, ,GTAN LA
PHAB NAS RAB BYUNG RER, ,MI KHYIM BDUN

RE 'BUL BA SOGS, ,BSTAN PA'I ZHABS TOG PHUL PHYIN MDZAD, ,DGUNG
LO SO DRUG THOG TU GSHEGS, ,'DI YAN BOD KYI CHOS RGYAL RNAMS,
,GTZUG LAG KHANG STONG RTZA BRGYAD BZHENGS, ,SRONG BTZAN RGYAL
SAR BYON PA YI, ,SA MO GLANG NAS RAL

BA CAN, ,'DAS PA'I LCAGS BYA 'DI YI BAR, ,SGANG LO? NYIS BRGYA
DON GNYIS KYI, ,RING LA BSTAN PA SNGA DAR GYI, ,THA SNYAD BYAS
ZHES MKHAS RNAMS GSUNGS, ,MNGA' BDAG KHRI RAL GSHEGS PA'I LOR,
,SKU MCHED GLANG DAR 'U DUM BTZAN, ,

SDIG BLON GNYIS KYIS RGYAL POR BSKOS, ,SKYE 'GRO'I BSOD NAMS
'BRI BA DANG, ,SNYING LA RGYAL 'GONG ZHUGS PA DANG, ,LOG SMON
BTZAN POS LO GCIG NANG, ,SANGS RGYAS BSTAN PA RMANG GZHI NAS,
,RIM GYIS LHAG MED SNUBS PAR BYAS, ,DE YI

@007B RJES MA CHU KHYI LOR, ,SMON LAM MTHU LDAN SEMS DPA' CHE,
,LHA LUNG DPAL GYI RDO RJE YIS, ,RGYAL POS RDO RINGS YIG KLOG
SKABS, ,GAR MKHAN ZOL GYIS RTZAR BYIN TE, ,LCAGS KYI NYAG PHRAN
'KHRUL 'KHOR GYIS, ,SDIG SPYOD R'A DZA'I, ,

YAN LAG MCHOG, AARDZA KA YI DOG POR BYAS, ,DE NAS GNAM SDE 'OD
SRUNGS SOGS, ,SRAS BRGYUD RIM PAS BOD 'BANGS RNAMS, ,KHOL BUR
DBANG BTZAN BSGYUR BA LAS, ,GANGS LJANGS SPYI LA DBANG BA YI,
,RGYAL PO MED PAR GYUR PAR SNANG,,

DE TSE SGOM GRVAR BZHUGS PA YI, ,MKHAS PA GTZANG G-YO MAR GSUM
GYIS, ,BROS TE MDO SMAD KHAMS SU BYON, ,KHRI RAL DGUNG LO NYER
BDUN PA'I, ,CHU PHO BYI LA MDO SMAD DU, ,BLA CHEN DGONGS PA RAB
GSAL 'KHRUNGS, ,DUS ROS DMAN

PA'I SA RTA LA, ,LO TZTSA RIN CHEN BZANG PO 'KHRUNGS, ,DE LA
MKHA' 'GROD PHRI BA YI, ,SA PHO STAG LA PHYI DAR GYI, ,MGO NI
TSUGS ZHES 'BROM STON BZHED, ,DE LA MTSOS SBYANGS CHU PHO RTAR,
,MNYAM MED JO BO LHA GCIG DE, ,RGYA GAR SHAR PHYOGS

BHAm GA LAR, ,ZA HOR RGYAL PO'I RIGS SU BLTAMS, ,'DI SKABS BLA
CHEN DGONGS GSAL GYIS, ,MKHAS PA GTZANG G-YO MAR GSUM DANG,
,RGYA YI HVA SHANG GNYIS BCAS LAS, ,RAB BYUNG BSNYEN RDZOGS RIM
GYIS SGRUBS, ,SDOM BRTZON

'DUL 'DZIN CHEN POR GYUR, ,DE YI TSE NA DBUS GTZANG GI ,MKHAS PA
MI BCUS MDO SMAD DU, ,PHEBS NAS BLA CHEN DPON SLOB LAS, ,SDOM
RGYUN BZHES SHING 'DUL BAR SBYANGS, ,DBUS GTZANG PHYOGS SU SLAR
'PHEBS PAS, ,BSTAN

PA'I ME RO SMAD NAS GSOS,, (GANGS CAN YONGS LA SKU RIN CHE BSTAN
PA STOD NAS GSOS TSUL NI) LO CHEN RIN BZANG RGYA GAR DU,
,BRDZANGS PAS MKHAS PAR GYUR NAS PHEBS, ,MDO SNGAGS GSUNG RAB
MANG BO BSGYUR, ,N'A GA SKAR RGYAL NUS PAS BTUL, ,DES BRLAMS RA
DZI SKAR RGYAL GYIS, ,

@008A *, ,BRTZAMS PA'I CHOS LOG MANG PO DANG, ,GZHAN YANGS?
TZARYA DMAR PO DANG, ,SHAM THABS SNGON PO CAN GNYIS DANG, ,BOD
KYI RNYING NAG 'GAS BRTZAMS PA'I, ,SBYOR SGROL BSAD SGRAL ZER BA
SOGS, ,SNGAGS LOG DUG RTZA'I PHON

PO LA, ,SUN 'BYIN ME LCE 'BAR BA BTANG, ,'CHAD NYAN DRI MA MED
PA'I RGYUN, ,SPEL BAR MDZAD KYANG BSTAN PA NI, ,KHYAB GDAL CHE
BAR MA SONG GSHIS, ,JO BO BOD DU GDAN 'DREN SLAD, ,GSER DNGUL MI
NOR 'PHANGS MED BRLAG ,RANG GI SROG

KYANG CHOS PHYIR GTONG, ,DE NAS SKU MCHED KHO RE'I SRAS, ,LHA
BTZUN BYANG CHUB 'OD KYIS NI, ,DKA' TSEGS CHEN POS LO TZTSA
GNYIS, ,RIM PAR BRDZANGS PAS STES DBANG GIS, ,JO BO DPAL LDAN AA
TI SHAR? ME MO GLANG LOR BOD DU BYON, ,BYANG

CHUB LAM RIM 'OD STONG SHAR, ,RTZIR SPYOD SMAG RUM RANG SAR ZHI,
,LHA CHOS BDUN LDAN BKA' GDAMS GYI, ,RING LUGS GSER GYI GTER SGO
PHYE, ,MNGA' RIS SKOR DU LO GSUM DANG, ,DBUS GTZANG GZHAN DU LO
LNGO DANG, ,SNYE THANG

MTHIL DU LO DGU STE, ,BGRANG BYA BCU BDUN BZHUGS RING LA, ,SKU
DNGOS 'GRO DON MTHAR PHYIN TE, ,MI PHAM CHOS RJE'I MDUN SAR
GSHEGS, ,DE MTHUS 'BROM RDOG KHU GSUM DANG, ,RNAL 'BYOR BZHI
DANG MCHED GSUM SOGS, ,

SKYES MCHOG GSER RI'I 'PHRENG BA YIS, ,S'A LA'I SMAN LJONGS DOG
PAR 'GENGS, ,JO BO'I DGUNG LO ZHE DRUG STENG, ,RAB BYUNG DANG
PO'I ME YOS BYUNG, ,DE YI PHYI LO SA 'BRUG LA, ,DUS 'KHOR RGYUD
'GREL BOD DU BSGYUR, ,PHYI DAR DUS

NAS GANGS CAN DU, ,RNYING MA BKA' GDAMS BKA' RGYUD PA, ,SA SKYA
ZHI BYED JO NANG SOGS, ,GRUB MTHA'I DBYE BA MTHA' YAS BYUNG, ,DE
LAS RANG GZHAN SDE PA LA, ,JO NANG RGYANG 'PHEN GNYIS PO LAS,
,THA CHAD GRUB MTHA' MA

@008B BYUNG ZHES, ,GZUR GNAS MKHAS RNAMS MTHUN PAR GLENG, ,SA
RNYING BKA' BRGYUD ZHE BYED KYI, ,GONG MA PHAL CHER LTA BSGOM
SPYOD, ,RNAM PAR NGAG PA SHAS CHE YANG, ,RIM GYIS BRGYUD PA'I MA
DROS? KLUNG, ,LTA BA SNYEGS MA'I BA

TSVA'I MTSOR, ,RO GCIG DBYE DKAR BSRES PA'I STABS, ,PHYI RABS
CHOS KYI MIG LDAN RNAMS, ,PHAL CHER MYANG TZAM MA MDZAD SNANG,
,RAB BYUNG GSUM PA'I SHING BYI LA, ,KHA CHE PAn CHEN SH'AKYA
SHR'I, ,KHRO PHU LO TZTSAS GDAN 'DREN PAS, ,

BSNYEN RDZOGS SDOM RGYUN SPEL BA DANG, ,SNGAGS DANG 'DUL BA'I
BSHAD BKA' YIS, ,BSTAN LA BYA BA CHER MDZAD NAS, ,SHING BYIR
SLAR YANG KHA CHER BYON, ,DE YANG BOD DU BYON PA YI, ,RGYA GAR
PAn GRUB GRAGS CHE BA, ,BRGYA PHRAG

CIG LA NYE BA DANG, ,BOD KYI LOTZTSA MKHAS PA YANG, ,BRGYA PHRAG
GNYIS LAS BRGAL BA BYUNG, ,DE NAS GRUB MTHA' SO SO YI, ,BRGYUD
'DZIN MKHAS GRUB MA CHAD NA'ANG, ,SPYI SGOS DUS KYI CHOS NYID
KYIS, ,SNYIGS MA'I DANG TSUL

CHER BDO BAS, ,BYINGS KYIS RTAGS KYI DGE SBYONG RNAMS, ,TSIG
SPYI'I BSHAD DANG SGRUB PA YIS, ,BSTAN PA'I MING TZAM 'DZIN PA
DES, ,GO CHOD PA LA THUG PA NA, ,RIGS GSUM SGYU 'PHRUL? BA'I
GAR, ,RGYAL BA BLO BZANG GRAGS

PA'I DPAL, ,RAB BYUNG DRUG PA'I ME BYA LOR, ,MDO SMAD TZONG KHAR
BSAMS BZHIN BLTAMS, ,SKU NA PHRA NAS NOR BZANG DANG, ,SGRA
DBYANGS SRAS PO'I RNAM THAR BZHIN, ,MDO SMAD DBUS GTZANG THAMS
CAD DU, ,MTSAN LDAN BSHES

GNYEN GANG YOD BSTEN, ,GSUNG RAB KUN GYI GNAD SDUS PA'I, ,BKA'
BOD CHEN PO RNAM LNGA DANG, ,SANGS RGYAS LAS KYANG CHES DGON
PA'I, ,GSANG CHEN RGYUD SDE RNAM BZHI YI, ,BSHAD RGYUN MAN NGAG
MTHA' DAG GSAN, ,
@009A *, ,LHAG PAR RJE BTZUN 'JAM PA'I DBYANGS, ,THUN MONG MIN
PA'I YONGS 'DZIN DU, ,BSTEN NAS RTOGS DKA'I GNAD KUN LA, ,THUGS
DPYAD LEGS PAR RDZOGS GYUR TE, ,YONGS RDZOGS BSTAN LA DBANG
BSGYUR BAS, ,RIS MED

MKHAS GRUB RGYAL BLON 'BANGS, ,KUN GYI GTZUG GI NOR BUR GYUR,
,SNGON TSE BDE GSHEGS DBANG TOG GI ,SPYAN SNGAR JI LTAR DAM BCAS
BZHIN, ,ZAB MO'I LTA DANG NYER 'BREL BA'I, ,GSANG CHEN LAM BZANG
SROL PHYE BAS, ,

DUS MTHAR RGYAL BA'I BSTAN PA LA, ,RGYAL BA RANG NYID BYON PA
DANG, ,MTSUNGS PAR GYUR ZHES PHYOGS BCU YI, ,SANGS RGYAS RNAMS
KYIS BSTOD BKUR BSNGAGS, ,GANG GI GSANG GSUM YON TAN MTHA', ,KUN
MKHYEN SPYAD

YUL LAS BRGAL BAS, ,THUN MONG MDZAD PA GRAGS CHE YANG, ,MTHA'
DAG SMRA BAR SU ZHIG SPOBS, ,'ON KYANG MDZAD CHEN BZHIR GRAGS
PA, ,RAB BYUNG BDUN PA'I CHU BYA LOR, ,'OL KHAR RDZING PHYI ZHIG
GSO MDZAD, ,DE LA BGROD

PHRI ME BYI LOR, ,GNYAL GYI LUNG RVI CHEN MO TSUGS, ,DE LA 'DOD
DMAN SA GLANG LOR, ,LTA SA SMON LAM CHEN MO BTZUGS, ,'BROG RIR
RGYAL BA'I LUNG BSTAN BZHIN, ,GDAN SA CHEN PO DGA' LDAN BTAB,
,BGRANG YAS CHOS

KYI 'KHOR LO BSKOR, ,RGYAL SRAS GZHAN GYIS BSKAL BRGYAR YANG,
,SGRUBS DKA' RGYA CHEN BSTAN 'GRO'I DON, ,LO 'GAR RDZOGS TSE LHA
RNAMS KYIS, ,RGYAL MTSAN MTHON POR SPYAN DRANGS LO, ,DE NAS DGA'
LDAN GSER GYI KHRIR, ,'JAM DBYANGS GTZANG BA BDUN BRGYUD SOGS
MKHAS BTZUN GRUB BRNYES SEMS DPA' RNAMS, ,DENG SANG BAR DU RIM
PAR BYON, ,YAB RJE ZHAL BZHUGS ME SPREL LA, ,'JAM DBYANGS CHOS
RJES 'BRAS SPUNGS BTAB,,

@009B ZHING GZHAN GSHEGS PA'I SA PHAG LA, ,BYAMS CHEN CHOS RJES
SE RVA BTAB, ,DE LA YID SBYANGS CHU GLANG LA, ,SHES RAB SENGGSE
RGYUD SMAD BTZUGS, ,RAB BYUNG BRGYAD PA'I ME YOS LOR, ,GTZANG DU
PAn CHEN DGE 'DUN GRUB, ,CHOS SDE BKRA SHIS

LHUN PO BTAB, ,SHING RTAR KUN DGA' DON GRUB KYIS, ,RGYUD STOD
GRVA TSANG TSUGS PA SOGS, ,GSER MDOG COD PAN 'CHANG BA YI,
,MKHAS BTZUN BZANG 'DZOM BSHES GNYEN TSOGS, ,NYI ZER RDUL LA CO
'DRI BAS, ,RGYA BOD HOR YUL THAMS

CAD DU, ,'DUL BA K'A RI KA NAS BZUNG, ,RGYUD RGYAL K'A LA
TZAKRA'I BAR, ,YONGS RDZOGS THUB PA'I BSTAN PA LA, ,DGYES MGUR
ROL BA'I BSHAD GR'A DANG, ,SGRUB GRVA BGRANG YAS BTZUGS PA LAS,
,SRAS BCAS RGYAL KUN DGYES MDZAD PA'I, ,

DON GYI DBANG 'DI GZIGS NAS NI, ,'JAM DPAL RTZA BA'I RTOGS PA
DANG, ,MDO SDE GDAMS NGAG 'BOGS PA DANG, ,RGYAL BO'I BKA' CHEMS
BKA' KHOL DANG, ,BKA' GDAMS SPRUL PA'I GLEGS BAM DANG, ,MA GCIG
GSUNG GTER LA SOGS

LAS, ,'JAM DPAL SNYING BO'I GSANG GSUM GYI, ,MDZAD PA GTZO BOR
LUNG BSTAN LAGS, ,RAB BYUNG BCU PA'I LCAGS RTA LA, ,BDE LDAN
ZHING MGON SNANG MTHA' YAS, ,PAn CHEN BLO BZANG CHOS RGYAN
'KHRUNGS, ,RI MTSOS SBYANGS PA'I ME SBRUL LA,

GRU 'DZIN BDAG PO NGUR SMRIG GAR, ,KUN MKHYEN BLO BZANG RGYA
MTSO 'KHRUNGS, ,DUS PHYIS RAB DRAG SHING KHYI NAS, ,HAL HA CHOG
THU RGYAL PO DANG, ,CHA HAR LEGS LDAN RGYAL PO DANG, ,GTZANG
RGYAL KARMA PHUN TSOGS DANG, ,BI RI RGYAL PO DON YOD STE,,

BZHI PO PHAN TSUN SPRINGS YIG GIS, ,BOD DU ZHVA SER BSTAN PA YI,
,MING TZAM MED PAR BSUBS BYAS NAS, ,RANG RANG YID 'KHUL SA SKYA
DANG, ,KAR 'BRUG BON PA'I CHOS LUNG RNAMS, ,DAR BAR BYA ZHES
BGROS BYAS TE, ,KHRI PHRAG DU MA'I DMAG

@010A *, ,KHRID NAS, ,SO SO'I YUL NAS BTEG PA'I TSE, ,MTHU STOBS
BDAG PO RAL GRI'I GNYEN, ,MTSO SNGON GU SHRI RGYAL BO YIS, ,DMAG
DPUNG RTZAL GYIS BSTAN DGRA DAG ,DRAG PO'I LAS KYIS TSAR BCAD
DE, ,BKA' BSRUNG LNGA PA'I BDAG POR

GTAD, ,GONG NAS CHES CHER GZENGS STOD STZAL, ,BOD KYI RGYAL POR
LO 'DOD BZHUGS, ,DE YI RJES SU BOD DBUS KYI, ,BSTAN SRID KHRIMS
BZUNG MANG BO ZHIG, 'DZAM GLING LAS KYIS PA YI, ,KHYAD CHOS STON
CES MKHAS RNAMS GSUNGS,

PHYI NAS 'JAM DBYANGS GONG MA DANG, ,RGYAL BA YAB SRAS RIM BYON
RNAMS, ,PHAN TSUN THUGS 'BREL ZAB PA'I GSHIS, ,CHAB SRID SHE
MONG BTZAN PO DANG, ,MNYAM MED DGE LDAN BSTAN PA GNYIS, ,LHAR
BCAS SKYE DGU'I GTZUG RGYAN

DU, ,SRID MTHAR RTAG BRTAN 'DI LAGS PAS, ,BKA' DRIN BSAM GYIN
THAL SBYAR 'TSAL,, ` ,,RGYAL KUN GSANG MDZOD MNGA' BDAG GI ,'DUL
SKAL MOONGGA LA'I YUL GYI, ,RGYAL BRGYUD KUN GYI SNGA SHOS NI,
,BOD RGYAL STOD KYI LTAR

GNYIS KYI, ,DANG BO GRI GUM BTZAN PO'I SRAS, ,GSUM GYI THA CHUNG
NYA KHRI DE, ,NANG 'KHRUGS RKYEN GYIS YUL NAS BROS, ,RKONG BO
BRGYUD BZHIN SOG YUL DU, ,P'A'I KAL ZHES PA'I CHU 'GRAM GYI, ,RI
BO POR HAN GAL TVO NAR, ,BYON TSE PA

TA ZHES PA YI, ,SOG PO'I SDE YIS DPON DU BSKOS, ,MTSAN KYANG BOR
TA CHEN NOR GRAGS, ,DE LA RGYAL BO'I THOG MAR BSHAD, ,DE NAS
SRAS BRGYUD NYER GNYIS TZAM, ,SONG BA RAB BYUNG GSUM PA YI, ,CHU
RTA'I LO LA GSANG BA'I BDAG ,MI

DBANG TSUL 'DZIN LHA YI SRAS, ,SA YI TSANGS PA CHING GE SE, ,NGO
MTSAR BE YI LTAS BCAS 'KHRUNGS, ,GUNG LO NYER BRGYAD SA BYA'I
LOR, ,CHU KLUNG HER LEN ZHES PA'I 'GRAM, ,SOG SDE KHRI PHRAG
BZHI CU YI, ,RGYAL POR GNAM GYI LHA YIS

@010B BSKOS, ,DE NAS DPA' DANG DPUNG RTZAL GYIS, ,RGYA BOD HOR
SOGS RGYAL KHAMS CHE, ,BCU GNYIS KYIS MTSON 'DZAM GLING GI
,PHYED LA STOBS KYI 'KHOR LOS BSGYUR, ,DBUS GTZANG PHYOGS KYI
RTEN GSUM DANG, ,DUS SDE BLA CHEN RIS MED LA,

ZHABS TOG BSNYEN BKUR CHER MDZAD PAS, ,BSTAN PA'I SBYIN BDAG
CHEN POR GYUR, ,KHYAD PAR SA CHEN KUN SNYING DANG, ,RING NAS YON
MCHOD 'BREL BA LAS, ,SANGS RGYAS MYA NGAN 'DAS NAS LO, ,NYIS
STONG ZHE GCIG 'DAS PA YI, ,RAB 'BYUNG BZHI BA'I

ME YOS LOR, ,RGYAL BAS SHER PHYIN MDO MCHOG DANG, ,LHA MO DRI
MED KYIS ZHUS PA'I, ,MDO LAS GSAL BAR LUNG BSTAN BZHIN, ,BYANG
PHYOGS GDONG DMAR CAN GYI YUL, ,CHEN PO HOR CES GRAGS PA 'DIR,
,RTEN GSUM 'GANGS CHEN SPYAN

DRANGS TE, ,DKON MCHOG MCHOD CING SKYABS 'GRO DANG, ,DGE BSNYEN
SDOM PA BSRUNG BA SOGS, ,DAM PA'I CHOS KYI DBU BRNYES SO, ,DE
NAS RGYAL BLON 'BANGS DANG BCAS, ,BDE SKYID LHA YI DPAL 'BYOR
LA, ,'GRAN BZHIN MDZAD PA YONGS RDZOGS

TE, ,RE DRUG STENG NAS GNAM DU GSHEGS, ,SRAS GZHAN RGYA PA KHAMS
SO SO YI, ,RGYAL BOR YAB KYIS BSGOS PA'I PHYIR, ,GSUM PA AU GE
TE'I ZHES PA, ,POG TO GSHEGS LOR TSAB TU BSKOS, ,RGYA SOG GNYIS
LA DBANG BSGYUR

ZHING, ,BKA' BLON GTZO BOR TSVA MER GEN, ,BSKOS TE RGYA LUGS YIG
RTZIS DANG, ,BCA' KHRIMS GTZANG MA BZHAG PA YIS, ,BSTAN SRID LO
DRUG BSKYANGS NAS GSHEGS, ,DE NAS SRAS CHUNG GO TAN GYIS, ,RGYAL
SRID BZUNG NAS BOD

YUL DU, ,DPON CHEN G-YOG BCAS MNGAGS PA LAS, ,'JAM MGON SA SKYA
PAndYI TA, ,KUN DGA' RGYAL MTSAN GDAN 'DREN TSE, ,SNGON DUS RJE
BTZUN CHEN PO YIS, ,KHYOD LA BYANG NAS BYANG PHYOGS SU, ,MI RIGS
SKAD RIGS SNA TSOGS PA,,

@011A *, ,CHEN PO HOR GYI RGYAL KHAMS NAS, ,BYANG SEMS RNAM
'PHRUL RGYAL PO ZHIG ,ZHVA LHAM PHAG SNA 'DRA, ,GYON PA'I PHO
NYAS 'BOD DU 'ONGS, ,DE TSE THE TSOM MA BYED PAR, ,SONG DANG
BSTAN PA SEMS CAN LA, ,PHAN THOGS DBAG MED 'BYUNG

DO ZHES, ,LUNG BSTAN THOG TU BAB GZIGS NAS, ,DGYES BZHIN DGUNG
LO RE GSUM PA, ,ME PHO RTA LOR RGYAL BO YI, ,PHRO BRANG CHEN PO
LIN JUR PHEBS, ,PHAN TSUN CHOS DANG 'JIG RTEN GYI, ,GSUNG GLENG
MDZAD CING MI DBANG LA, ,THEG PA CHEN

PO'I SEMS BSKYED DANG, ,DGYES PA RDO RJE'I DBANG BSKUR SOGS,
,ZAB RGYAS GDAMS PA CHER GNANG ZHING, ,RDZU 'PHRUL SNA TSOGS
STON PAR MDZAD, ,YUL PHYOGS DE YI SKYE DGU LA, ,SO SO'I 'DOD
CHOS KUN STZAL BAS, ,DKON MCHOG

MCHOD DANG SBYIN GTONG SOGS, ,SDIG SPONG DGE BA BSGRUB PA LA,
,BKOD PAR MDZAD PAS SANGS RGYAS KYI, ,CHOS KYI SGRON ME SPAR BAR
BYAS, ,RTEN 'BREL BRTAG CING SOG PO YI, ,YI GE ZHE BZHI GSAR
BCES SOGS, ,BZHED DON MTHA'

DAG RDZOGS PA NA, ,DGUNG LO BDUN CU'I SA GLANG LA, ,LIN JU SDE
BZHI'I NANG TSAN GYI, ,SPUL BA'I SDE YI KHANG BZANG NAS, ,MKHA'
SPYOD DAG PA'I ZHING DU GSHEGS, ,DE RJES MUNG KHE RGYAL PO YIS,
,RAB BYUNG BZHI PA'I ME SBRUL LOR,,

GRUB THOB KARMA PAKSHI LA, ,GSER YIG BTANG NAS GDAN 'DREN BYUNG,
,RGYAL POR THEG CHEN SGOR BTZUD PA'I, ,GDAMS PA'I BDUD RTZI LHUG
PAR STZAL, ,NAM MKHAR SKYIL KRUNG BCA' BA DANG, ,RI LA THAL
BYUNG 'GRO BA SOGS, ,GRUB RTAGS

RDZU 'PHRUL DANG BO BSTAN, ,DE LA RTZES PHRI LCAGS SPREL LOR,
,ME CHU G-YANG SAR BSKYUR NA YANG, ,MA TSUGS GRUB RTAGS BAR BA
BSTAN, ,LCAGS BYAR RGYAL KHAMS THAMS CAD LA, ,NAD DANG ME CHU'I
'JIGS PA LAS, ,SKYOB

@011B PA'I GRUB RTAGS THA MA BSTAN, ,DE LTAR 'GRO DON DPAG MED
MDZAD, ,SNGAR GYI LCAGS PHO SPREL GYI LOR, ,SA YI DBANG PHYUG
HRO PI KHA'I, ,ZHE DRUG STENG DU RGYAL SAR BYON, ,BCA' KHRIMS
MTHA' DAG SNGAR LAS KYANG, ,LHAG PAR PHRA ZHING ZHIB TU

MDZAD; ;RGYA YI BON PO DO'U SI YI, ,YI GE PHAL CHER ME LA
BSREGS, ,THUGS BSAM DKAR ZHING DAD PA CHE, ,NOR LA MI BRGAM NGAG
SNANG CHE, ,LUGS ZUNG GTZUG LAG KUN LA MKHAS, ,PHYOGS RIS MED
PAR CHOS BZHIN DU, ,BYAMS BRTZES

SKYONG BAS MDA' 'BANGS RNAMS, ,CI GSUNG GUS NYAN BSTOD BKUR
BGYID, ,'GRAN ZLA MED PA'I BSOD NAMS KYIS, ,RGYA GAR PHYED DANG
KHA CHE'I MTHA', ,TSUN CHAD LHO SHAR BYANG GSUM DU, ,RGYA MTSO'I
MTHAS MTSON 'DZAM GLING GI, ,GSUM CHA'I SKYE DGU

(DBANG DU BSDUS, ,DE YANG RANG DANG RIGS GCIG PA'I, ,MI NI KHA
DOG RNAM LNGA DANG, ,KHYI MGO CAN SOGS SDE BZHI DANG, ,DBYIBS
DANG GOS DANG BYA SPYOD SOGS, ,GTAN NAS MI 'DRA'I MI RIGS NI,,)
BDUN CU LHAG PA YOD CES GRAGS, ,MKHAR GRONG CHE CHUNG BGRANG

YAS DANG, ,PHYI BLON NYIS STONG BDUN BRGYA LHAG, NANG BLON BRGYA
DANG NYER GCIG ZER, ,CHAB 'OG LHA KHANG BZHI KHRI DANG, ,NYIS
STONG GSUM BRGYA BCVO BRGYAD YOD, ,'DUS SDE KHRI PHRAG NYER GCIG
DANG, ,SUM SDONG CHIG BRGYA YOD CES BSHAD,

T'A'I THUNG LA SOGS MKHAR BZHI BRTZIGS, ,DBU BLAR 'GRO MGON CHOS
KYI RGYAL, ,'PHAGS PA BLO GROS RGYAL MTSAN DANG, ,SKU TSE MANG
BOR 'BREL BA'I STABS, ,KHRIR BZHUGS LO DER PHO BRANG DU, ,CHED
MED GUS PAS SPYAN DRANGS TSE, ,

'PHAGS PAS SNGON GNAS RJES DRAN PA'I, ,GSUNG GLING MANG PO GNANG
BA RNAMS, ,JI BZHIN YIG TSANG KHROD GNAS PA, ,GZIGS PAS CHES
CHER DAD PA THOB, ,DGES PA RDO RJE'I DBANG ZHUS NAS, ,ZHING 'DI
RIN CHEN SNA BDUN GYIS, ,BKANG LA

@012A *, ,'GRAN PA'I 'BUL CHEN DANG, ,KHRI SKOR BCU GSUM CHOL
KHA GSUM, ,RGYA YI MI YUR CHEN PO STE, ,DBANG YON RIM PA GSUM DU
PHUL, KARMA PAKSHI'I RDZU 'PHRUL LA, ,RGYAL BOS GZIGS PAS YA
MTSAN SKABS, ,BTZUN MOS 'PHAGS

PA'I SNYAN BSKUL BAS, ,RDZU 'PHRUL BSAM GYIS MI KHYAB BSTAN,
,RGYAL BOS MI PHYED DAD THOB STE, ,TI'I SHR'I'I MTSAN GSOL GSER
THAM PHUL, ,GZHAN YANG RGYAL BOS ZHUS PA BZHIN, ,SOG YIG 'KHOR
MA GRU BZHI BZOS, ,RGYA

GAR YUL NAS RING BSREL DANG, ,RTEN GSUM MANG BO SPYAN DRANGS TE,
,GTZUG LAG KHANG YANG MANG TZAM BZHENGS, ,DGE 'DUN SDE DANG
'CHAD NYAN DANG, ,BSGOM SGRUB BYED SROL CHER BTZUGS PAS, ,BSTAN
PA NYI LTAR GSAL MDZAD DE,,

HOR GYI TSUL DU NYI SHU DANG, ,RGYA YI LUGS GYIS BCO LNGA STE,
,SGANG LO SO LNGAR BSTAN SRID KYI, ,GDUGS DKAR SRID RTZER
BSGRENG BA YI, ,GRAGS SNYAN SRID GSUM DREGS LDAN GYI, ,YID KYI
BRTAN PA 'PHROG BZHIN PAR, ,DGUNG LO GYA,

GNYIS ME SPREL LA, ,LHA YUL DGA' STON MYONG PHYIR GSHEGS, ,DE
NAS RGYAL PO AUL JE THU, ,MES PO GSHEGS RJES RGYAL SRID BZUNG,
,RGYAL THAM G-YUNG DRUNG RIN PO CHE, ,PHYAG TU 'BYOR ZHING SA
SKYA NAS, ,KUN MKHYEN CHOS SKU 'OD

ZER GYI, ,MTSAN CAN SKYES MCHOG GDAN DRANGS TE, ,DBU BLAR BSTEN
CING BSTAN SRID GNYIS, ,BGRANG GZHI BCU GCIG BSKYANGS TE GSHEGS,
,DE NAS HA'I SANG KHU LUG GIS, ,RAB BYUNG LNGA PA'I SA SPREL LA,
,RGYAL SAR BZHUGS NAS

KUN MKHYEN PA, ,MCHOD GNAS MDZAD CING SANGS RGYAS KYI, ,BKA'
DANG DGONGS 'GREL BSTAN BCOS RNAMS, ,HOR GYI SKAD DU BSGYUR CIG
CES, ,ZHUS PAS SKYA PAn+YI TA'I, ,SOG YIG PHYI MO ZHE BZHI'I
STENG, ,YI GE SHIN TU MANG PO ZHIG,,

@012B GSAR DU BZOS PAS KHA SKONGS STE, ,RGYAL BA'I GSUNG RAB SOG
SKAD DU, ,BSGYUR BA'I SROL BZANG GSAR DU PHYE, ,BSTAN 'GRO'I DON
YANG RGYA CHER MDZAD, ,HOR YUL YONGS LA SKU DRIN CHE, ,RGYAL BOS
BSTAN SRID LUGS GNYIS KYIS, ,LO BZHI'I

BAR DU BSKYANGS TE GSHEGS, ,DE RJES RGYAL PO PO YAN TH'O, ,BDAG
CHEN DON YOD RGYAL MTSAN DANG, ,MKHAS DBANG MTSAMS RJE 'JAM
DBYANGS GNYIS, ,BSTEN CING LO DKUR BSTAN SRID BSKYANGS, ,DE SRAS
GA 'GEN RGYAL BO YIS, ,SA SKYA KUN

DGA' BSOD NAMS BSTEN, ,DE RJES YI SUN THE MUR GYIS, ,SA SKYA KUN
DGA' BSOD NAMS DANG, ,SOG PO'I LO TZ'A SHER SENG GNYIS, ,GSUNG
RAB MANG PO BSGYUR DU BCUG ,DE NAS RGYAL PO RIN CHEN 'PHAGS, ,SA
SKYA RIN CHEN DBANG BO

MCHOD, ,DE RJES M'I TZUNG RGYAL PO YIS, ,BLA MA NAM MKHA' RGYAL
MTSAN BSTEN, ,DE NAS RGYAL PO JI Y'A TH'O, ,SA SKYA YE SHES RIN
CHEN DANG, ,KARMA RANG BYUNG RDO RJE GNYIS, ,GDAN 'DREN DAM CHOS
RGYA CHER GSAN, ,DE NAS RGYAL PO RIN CHEN PA LA,,

BLA MA SANGS RGYAS DPAL LA BSTEN, ,DE RJES THO K'AN THE MUR
GYIS, ,SA SKYA KUN DGA' BLO GROS DANG, ,KARMA ROL PA'I RDO RJE
GNYIS, ,SPYAN DRANGS CHOS ZHUS LUGS ZUNG GIS, ,RGYAL SRID
BSKYANGS TE BZHUGS PA LA, ,SDIG GROGS TSIG

'JAM G-YO SGYU CAN, ,RGYA BLON DZ'U GES DBU BSKOR BAS, ,NANG
BLON GTZO BO THOG THO HO, ,THAS CI GSOD DU BCUG PA SOGS, ,MDZAD
SPYOD LOG PA'I 'PHRAL RKYEN DANG, ,SPYI SGOS BSOD NAMS ZAD PA'I
RGYUS, ,RAB BYUNG DRUG PA'I SA SPRAL

LOR, ,SOG PO TZAM GYI PHYOGS MA GTOGS, ,RGYAL SRID PHAL CHER LAG
NAS SHOR, ,DE NAS RGYAL RABS BCU DRUG DANG, ,SGANG LO BRGYA DANG
RE DGU'I RING, ,BYANG PHYOGS HOR GYI SKYE BO RNAMS, ,LAS SU SDIG
TO MA DGE DANG, ,ZAS SU SHA
@013A *, ,KHRAG LONGS SPYOD PA'I, ,MUN GLING LANG KA PU RIR
'PHOS, ,DE TSE BYANG CHUB SEMS DPA' CHE, ,RTZOD LDAN DUS KYI
'KHOR LOS BSGYUR, ,AAL THAM GE? G'EN RGYAL PO NYID, ,RAB BYUNG
DGU PA'I ME YOS LA, ,BLTAMS NAS THU MED PHAL TSES?

GYI, ,RGYAL SRID BZUNG NAS DPUNG RTZAL GYIS, ,RGYA BOD HOR GSUM
DBANG DU BSDUS, ,'JAM MGON BLA MA TZONG KHA PA'I, ,BSTAN PA
PHYOGS MTHAR RGYAS PA'I SLAD, ,RING NAS SMON PA'I MTHU BRTAS
PAS, ,SNYING RJE'I LHA MCHOG PAR DKAR 'CHANG

DUR SMRIG RNAM ROL THAMS CAD MKHYEN, ,RGYAL DBANG BSOD NAMS RGYA
MTSO LA, ,GSER YIG MNGAGS PAS GDAN 'DREN ZHUS, ,DE TSE RGYAL
DBANG RIN PO CHES, ,BKA' GDAMS SPRUL PA'I GLEGS BAM NAS, ,MTHA'
'KHOB BYANG NAS?

BYANG PHYOGS KYI, ,MGON MED MA RUNG GDUL BYA RNAMS, ,'DUL BA'I
DON DU SKUS BYON PAR, ,LUNG BSTAN DON DANG THUGS BSKYED BZHIN,
,DBUS GTZANG DAG PA'I ZHING KHAMS NAS, ,ME MO GLANG LOR CHIBS
KHA BSGYUR, ,NYI 'OG BSTAN?

'GRO'I ZHING SA LA, ,PHAN BDE'I GRU CHAR 'BEBS BZHIN PAR, ,RMA
CHU BDE BAR BRGAL BA NA, ,NUB GCIG CHOS SKYONG BEG TZE DES, ,SOG
PO'I LHA 'DRE RNGA MONG RTA, ,BYI LA SOGS KYI MGO BRNYAN CAN,
,MANG PO KHRID NAS 'ONGS PA LA, ,DAM LAS

BTAGS SHING BKA' BSGOS PAS, ,PHYIN CHAD CHOS BYED MI RNAMS LA,
,GNOD MI BYED CES MNA' BRO BOR, ,DE NAS RAB BYUNG BCU PA YI, ,SA
PHO STAG LA PHAN TSUN NAS, ,YON MCHOD NYI ZLA ZUNG GCIG MJAL,
,GNYIS KA DGYES SHING

SNGON GYI GNAS, ,DRAN PA'I GSUNG GLING MANG DU MDZAD, ,SRID NA
DKON PA'I RIN CHEN RNAMS, ,BLO NGOR SHONG DKA' TZAM DU 'BUL,
,THUGS RJE CHEN PO'I BZLAS LUNG GNANG, ,CHOS SRID BZHED DON
MTHA' NGAG ZHUS, ,RGYAL POS NYI MA DE NYID NAS

@013B SOG PO RNAMS LA KHRIMS BCAD PA, ,SNGAR NAS SOG PO SHI BA'I
RJES, ,CHUNG MA RTA SOGS SROG GCOD PA'I, ,SROL NGAN PHYIN CHAD
MI BYED PAR, ,BSANG BYA RTA PHYUGS DE YI STENG, ,JI TZAM BLOS
'TSAM 'BUL BAR BCAS, ,BLA MA DGE 'DUN,,

LA PHUL NAS, ,SKYABS 'JUG BSNGO BA SMON LAM ZHU, ,BLA MA RAB
BYUNG RTAGS CAN LA, ,BTZOG BRDUNG LA SOGS BYED MI RUNG, ,AONG
KOD THAMS CAD ME LA BSREGS, ,TSAB TU MGON PO'I SKU RE 'DZIN, ,DE
LA DKAR MNGAR GSUM MA GTOR,,

SHA DANG KHRAG GIS MCHOD MI RUNG, ,GAL TE KHRIMS 'DI LAS 'GONGS
NA, ,SHI BA'I RJES SU MI BSAD PA, ,DE NI KHRIMS KYIS SROG DANG
'BRAL, ,RTA PHYUGS BSAD NA DE YI NOR, ,YOD DO COG NI KHRIMS KYIS
'PHROG ,RAB BYUNG RNAMS LA

LAG BZHAG NA, ,KHRIMS KYIS GZHI MA THAMS CAD GTOR, ,AONG KOD ME
LA MA BSREGS NA, ,KHRIMS KYIS KHYIM DE RMEG MED BCOM, ,LO ZLA'I
PHYUGS MCHOD MI MCHOD NA, ,GANG BSAD DE YI BCU 'GYUR 'PHROG
,GZHAN YANG SROG COD

BRKU 'PHROG SOGS, ,SDIG PA SPONG ZHING DAG LA 'BAD, ,RGYUN PAR
SKYABS 'GRO MA n+YI BGRANG, ,NYA STONG BRGYAD LA BSNYEN GNAS
BSRUNG, ,MDOR NA BOD YUL DBUS GTZANG DU, ,JI LTAR BYA BA DE LTAR
DGOS, ,ZHES PA'I BKA' KHRIMS

BTZAN PO YI, ,DBYAR RNGA PHYOGS BCUR SGROGS DANG LHAN, ,RGYAL
DBANG MCHOG GI 'PHRIN LAS KYI, ,SPRIN BCUD CHAD MED 'BABS PA
LAS, ,BYANG PHYOGS HOR GYI SKYE DGU YI, ,LAS NYON TSA GDUNG BSIL
DANG LHAN, ,PHAN BDE'I LO TOG RGYAS PA LAS,,

CHOS KYI MU GE SEL BAR BYAS, ,DE NAS RGYAL DBANG RIN PO CHER,
,RDO RJE 'CHANG GI LAS KA DANG, ,GSER THAM 'BRUG SDER LNGAR
MTSAN PHUL, ,RGYAL DBANG GIS KYANG RGYAL PO LA, ,LUNG BSTAN
GNANG SKYES NGO MTSAR BCAS, ,CHOS RGYAL LHA

@014A *, ,YI TSANGS CHEN ZHES, ,MNGA' GSOL GZENGS BSTOD RGYA
CHER MDZAD, ,RGYAL RIGS GSUM SOGS STONG BRGAL BA, ,RAB TU BYUNG
ZHING BSNYEN BAR RDZOGS, ,DE NAS RGYAL POS RANG YUL DU, ,PHEBS
NAS LO LNGAR BSTAN SRID

KYI, ,DON KUN RGYAL BA'I DBANG PO YI, ,BKA' BZHIN LEGS PAR
BSGRUBS PA'I MTHAR, ,BTZUN MO SRAS BLON 'BANGS RNAMS LA, ,NAM
YANG BLA MA DKON MCHOG GI ,PHYOGS SU GNOD PA MA BYED CING, ,KUN
GZIGS RGYAL BA'I DBANG

PO NYID, ,MYUR BAR YUL 'DIR SPYAN DRANGS TE, ,BSTAN PA DANG BAR
BYA DGOS PA'I, ,BKA' SLOB KHRIMS BTZAN ZHAL CHEMS BCAS, ,YI GER
BRIS TE BZHAG MDZAD NAS, ,RANG NYID DAG PA'I ZHING DU GSHEGS,
,DE NAS SENG GE

D'U? GU RU, ,RGYAL SAR BZHUGS NAS BKA' MCHEMS BZHIN, ,RGYAL
DBANG MCHOG SPRUL BSIL SBYIN MKHAN, ,SNYING STOBS RDUL GYI KHA
LO BAS, ,MTHA' 'KHOB SHAR RI'I RTZER DRANGS TE, ,DGE LEGS SNANG
BAS KUN KHYAB CING,,

THUB BSTAN KUN DA RGOD PA LAS, ,KHRAG MTSO 'O MAR BSGYUR BA
DANG, ,MUN GLING DKAR POR BYAS PA YI, ,RNAM THAR SGRA 'DZIN YUL
GYUR TSE, ,SROG GI NAS GAR BUS BYAS MIN NA, ,DAD PA'I SBU LONG
CIS MI G-YO, ,DE NAS SA PHO BYI BA'I

LOR, ,RGYAL DBANG KUN GZIGS RDO RJE 'CHANG, ,GZUGS SKU RAGS PA'I
DKYIL 'KHOR NAS, ,LONGS SKU YE SHES SGYU MA'I SKUS, ,RJE BTZUN
'JAM DPAL SNYING PO'I DRUNG, ,RE ZHIG BYON NAS SOG YUL 'DIR,
,DRI MED ZHVA SER RING LUNG

MCHOG ,SRID MTHAR RGYAS PA'I DON DU SLAR, ,RGYAL DBANG MCHOG
SPRUL ZLA MED PA, ,MTHU STOBS YON TAN RGYA MTSO DE, ,AAL THAN
RGYAL PO'I GDUNG BRGYUD DU, ,BSAMS BZHIN NGO MTSAR LTAS BCAS
BLTAMS, ,DE YI MTHU LAS LHAG

@014B PAR YANG, ,NANG GI TSO CHEN ZHE DGU DANG, ,PHYI YI TSO
CHEN NGA BDUN ZHES, ,YONGS SU GRAGS PAS MTSON PA YI, ,CHEN PO
HOR GYI YUL GRU 'DI, ,MNYAM MED RI BO DGE LDAN DANG, ,THUN MONG
MIN PA'I YON MCHOD DU, ,'BREL NAS MDO SMAD

DBUS GTZANG GI ,MDO SNGAGS BSTAN PA'I SROG 'DZIN PA'I, ,MKHAS
GRUB SHA SER RUS SER TSOGS, ,RIM PAR BYON PA'I BKA' DRIN DANG,
,'DIN YANG SKYE SPRUL BSHES GNYEN MCHOG ,SA YI 'DREG LTAR BYUNG
BA'I MTHUS, ,DENG SANG

DUS KYI SNYIGS MAR YANG, ,BSHAD SGRUB BSTAN PA'I SGRON MA'I 'OD,
,LHAG GER GSAL BA 'DI YIN NO,, ` ,,RIGS KUN KHYAB BDAG HE RU KA
,SPRUL PA'I ZLOS GAR MDZAD PA'I ZHING, ,BYANG PHYOGS HAL HA'I
RGYAL BRGYUD NI, ,

STOBS KYI 'KHOR BSGYUR CHING GI SE'I, ,RGYAL RABS NYI SHU RTZA
DGU PA, ,BA THU MUNG KHU TA YAN H'AN, ,DE YI RIGS SRAS BCU PA
NI, ,TZA LA'I RA HUNG THAS CI YIN, ,DE LA SRAS BDUN MNGA' BA
LAS, ,GSUM PA AU'I JING NO YON DANG,,

DE SRAS THU BO AA PU THA'I, ,RGYAL PO ZHES GRAGS G-YUL NGON
BRTAN, ,DE YIS DMAG DPUNG CHER BTEG NAS, ,AO'I RDO THAMS CAD DU
BSDUS, ,RGYAL DBANG BSOD NAMS RGYA MTSO LA, ,MKHAR SNGON PHYOGS
SU MJAL BAR BYON, ,

PHAN TSUN THUGS YID GCIG TU 'DRES, ,GSER DNGUL NOR SNA RNGAM CAN
PHUL, ,ZHAL GDAMS RTEN SKAL GNAD CAN DANG, ,RDO RJE RGYAL PO'I
CHO LO STZAL, (GANG DER GDAN 'DREN ZHUS PA'I NGOR, ,YAB MES GONG
MA'I MCHOD GZHIS KYI, ,ZHABS TOG BSGRUB NA

BSTAN SRID ZUNG, ,RANG GIS RGYAS PAR 'GYUR NGES KYI, ,LUNG BSTAN
STZAL BZHIN RANG YUL DU, ,SNGON DUS CHING LHA KHANG RTEN DANG
BRTEN PA BCAS, GZHI NAS GSAR DU GSOL MDZAD PA'I, ZHABS TON PHUL
PHYIN BSGRUBS PA'I DON, PHYAG MCHOD BSKOR LA BRTZON PA DANG, DGE
SBYONG BLA MA'I GNAS LTA BUR, BSTEN BKUR GZABS CING BOD SOG GI,)
,YI GE SLOB TU 'JUG PA SOGS, ,DAM PA'I CHOS KYI SRAL GTOD DE,
,DGUNG LO SO LNGAR GNAM DU GSHEGS, ,DE NAS RGYAL RABS

,,(PHYIS? SU THO K'AN THU MER GYIS, ,RE ZHIG BDAG GIR BZUNG BA'I
GNAS, ,SOG PO'I YUL GYI RDO RJE GDAN, ,LHA LDAN GNYIS PA DANG
MTSUNGS PA, ,AER TE NIR GRAGS RJO BO YI, ,GANDHO LA RNYING
BSHIG? SONG BAR, ,RAB BYUNG BCU PA'I ME KHYI LOR,,)

@015A *, ,GSUM PA'I SKABS, ,WA CHIR PA THVO THU SHEE THU, ,RGYAL
PO MGON PO RDO RJE ZHES, ,DPA' MDZANGS RTUL PHOD LDAN PA DANG,
,BSTAN SRID GNYIS KAR MKHYEN YANGS BYUNG, ,YAB MES GONG MA'I
RJES ZHUGS TE, ,

YA RABS SPYOD TSUL LA GNAS NGOS, ,BLA MA DKON MCHOG LA MCHOD
CING, ,AAL THAN RGYAL PO'I BKAS BCAD BZHI, ,DGE BCU'I KHRIMS
SROL BSKYANGS

PA LAS, ,BSTAN PA'I SKYA RENGS SHAR BA'I SKABS, ,DANG PO'I SANGS
RGYAS RGYUD CHEN LAS, ,GRUB PA'I 'KHOR BSGYUR KAHNA PA'I, ,LHAN
SKYES BDE STONG YE SHES LAS, ,MA 'ONGS LNGA BRGYA THA MA'I DUS,
,BSHES GNYEN RDO RJE 'DZIN PA

MANG, ,'BYUNG BAR LUNG BSTAN (DUS BABS) BZHIN, ,KHYAB BDAG 'KHOR
LO'I MGON PO MCHOG ,MI YI GZUGS KYIS RNAM ROL PA, ,BLO BZANG
BSTAN PA'I RGYAL MTSAN RJE, ,RAB DRAG SHING MO PHAG GI LOR, ,YAB
RJE RGYAL BA GNYIS P'I

BSTAN, ,PHYOGS MTHAR 'DZIN SKYONG SPEL PA'I SLAD, ,MGON PO RDO
RJE RGYAL PO YI, ,SRAS SU BSAMS BZHIN 'KHRUNGS PA LAS, ,HAL HA'I
LJONGS KYI SA'I THIG LER, ,BYANG PHYOGS BSTAN PA'I NYI MA SHAR,
,DGUNG LO GSUM PAR THUGS

THOG NAS, ,MTSAN BRJOD ZHAL 'DON MDZAD PA DANG, ,RGYA BOD PHAL
SKAD RANG BZHIN GYIS, ,MKHYEN DANG THOL BYUNG BKA' RTZOM? SOGS,
,NGO MTSAR MDZAD PA MANG BAR BRTEN, ,GANGS CAN GYAL BA YAB SRAS
DANG, ,LHA CHEN TSANGS PA'I BKA'

@015B LUNG GIS, ,KUN MKHYEN T'A RA N'A THA YI, ,SPRUL SKUR NGOS
'DZIN MDZAD PA LAS, ,'JAM DBYANGS SPRUL PA'I SKU ZHES PA'I,
,SNYAN PA'I ROL MO NOR 'DZIN KHYAB, ,GSUM PA'I SKABS DER GTZUG
PHUD ZHUS, ,LNGA PA'I STENG DU KHRI 'DON

MDZAD, ,BDUN PAR RAB BYUNG TSUL KHRIMS BZHES, ,MKHAS BTZUN BYAMS
GLING NO MIN HAN, ,DBEN SA SPRUL SKU RIN PO CHE, ,YONGS 'DZIN
NAM MKHA' BSOD NAMS GRAGS, ,RIM PAR BSTEN NAS MDO SNGAGS KYI,
,CHOS BKA' MANG

PO GSAN BZHES KYIS, ,LUNG RTOGS YON TAN NOR PU YIS, ,THUGS KYI
GAN MDZOD YONGS SU GTAMS, ,BCO LNGA BZHES PA SA GLANG LA, ,DBUS
GTZANG DAG PA'I ZHING DU PHEBS, ,GNAS DANG RTEN GSUM DGE 'DUN
SDE, ,KUN LA

GZIGS MJAL PHYAG MCHOD DANG, ,THUGS SMON BSNYEN BKUR ZHIB RGYAS
MDZAD, ,RGYAL BA YAB SRAS RNAM GNYIS LAS, ,ZAB RGYAS GDAMS PA'I
AA MRI TA, ,BUM PA GANG BYO'I TSUL DU GSAN, ,PAn CHEN SNANG
MTHA'I LUNG BSTAN

BZHIN, ,HAL HAR BYON NAS SHING RTA'I LOR, ,DGA' LDAN BSHAD SGRUB
GLING ZHES PA'I, ,DGON PA BTAB PA'I DBU BTZUGS NAS, ,PHYI LOR
GSANG STABS BOD DU BYON, ,BZHED DON MTHA' DAG RDZOGS TE SLAR,
,PHEBS NAS THUGS

DAM NYAMS BZHES DANG, ,SKU GSUNG THUGS RTEN BZHENGS PA SOGS,
,'KHOR LO GSUM GYI MDZAD 'PHRIN GYIS, ,MKHA' KHYAB BSTAN DANG
'GRO BA YI, ,MGON DANG SKYABS DANG DPUNG GNYEN GYI, ,DAM PAR
'TSO ZHING GZHES PA LA,,

GANG GI GSANG GSUM MDZAD 'PHRIN LA, ,LOG PAR 'KHU ZHING 'GRAN PA
YI, ,SKAL CHAD SKYE BO LOG SMON CAN, ,AO'I ROD DGA' LDAN PO SHOG
THUS, ,SKUR ZHUS YI GE PHUL BAR BRTEN, ,RAB BYUNG NYI MA'I SA
'BRUG LOR, ,HAL

@016A *, ,HA AO'I ROD TH'AB PA LAS, ,AO'I ROD PHYOGS KYI DPUNG
DAR BAS, ,HAL HA TSO BDUN 'UR 'DED LA, ,BTANG NAS DGON KHAG PHAL
CHER GTOR, ,DE TSE SKYABS MGON DAM PA NYID, ,GSANG STABS ZHABS
PHYI BRGYA LHAG BCAS,,

HA PA HA G-YON RU'I SA CHAR BYON, ,MI SNA CHED DU MNGAGS PA LAS,
,GONG MA BDE SKYID RGYAL PO YI, ,GSER GYI SNYAN DU SGRON PA NA,
,GONG MAS DGYES GZIGS DPE MED KYIS, ,BKA' BLON DMAG BCAS GTANG
BA DES, ,PO SHOG THU

PA DMAG BCAS KYI, ,MTHA' NAS BSKOR TSI PO SHOG THU, ,RANG NYID
NANG 'KHOR NYUNG SHAS BCAS, ,DMAG DPUNG KHROD NAS SHOR THON
KYANG, ,SHUL DU RANG GI RGYAL SRID NI, ,TSA BO RAB BRTAN GYIS
'PHROGS PAS, ,KHA SHA RI PO'I RTZE

MOR DANG, ,NYA SHA RGYA MTSO'I GTING SOR BA'I, ,DPE LTAR LNGA
PA'I LAM DU SONG, ,DE NAS LCAGS MO LUG GI LOR, ,'JAM DBYANGS
GONG MA MTSO BDUN DU, ,PHEBS DUS SKYABS MGON DAM PA NYID, ,HAL
HA'I RGYAL PO DPON KHAG

BCAS, ,GONG MAR MJAL ZHING HAL HA TSO, ,GONG MA CHEN PO'I MNGA'
'BANGS SU, ,BCUG PA GNANG STE CHOS SRID GNYIS, ,BRTAN PA'I BKA'
DRIN MCHOG GIS BSKYANGS, ,DE TSE 'JAM DBYANGS GONG MA DANG,
,RANG CAG SKYABS MGON

DAM PA GNYIS, ,PADMO'I GNYEN DANG PADMO BZHIN, ,THUGS YID GCIG
TU 'DRES PA LAS, ,'DZAM BU'I GLING NA CHE BA YI, ,BLA MAR BKUR
TE BDAG RKYEN DANG, ,GZENGS BSTOD DPE ZLA MED PA MDZAD, ,LO DE'I
DGUN KHA PE CING DU, ,GONG MA'I

BKA' YIS SPYAN DRANGS BZHIN, ,BYON TE PHAN TSUN CHOS SRID KYI,
,BZHED DON PHUN TSOGS BSGRUBS TSAR NAS, ,CHU SPRER RANG GI GDAN
SAR PHEBS, ,'JAM DBYANGS GONG MA CHEN PO DANG, ,SKYABS MGON
MCHOG GI THUGS RJE YIS,,

@016B HAL LHA'I RGYAL BLON 'BANGS RNAMS KYANG, ,RANG RANG YUL LA
DBANG BTZAN GYUR, ,GONG MA'I BKA' BZHIN YANG RANG YANG, ,PHO
BRANG CHEN POR BYON PA LA, ,'JAM DBYANGS GONG MA CHEN POS KYANG,
,ZAB GSANG DAM CHOS GSAN ZHES GNANG,,

GZHAN YANG GONG MA CHEN PO NAS, ,RJE BTZUN DAM PA LAS LHAG PA'I,
,BSTAN 'DZIN SKYES BU DAM PA DANG, ,HAL HA TSO BDUN LAS LHAG
PA'I, ,MI BZANG RNAM PA MA GZIGS TSUL, ,YANG YANG BKA' LAS GSUNG
BAR GRAGS, ,DE NAS ME

PHO KHYI YI LOR, ,RGYAL DBANG MCHOG GI THUGS BZHED BZHIN, ,DGON
PA SPOR TE NAS DKAR GYI, ,'DU LANG CHEN PO GSAR BZHENGS MDZAD,
,DE LA KHU RAL CHEN MOR GRAGS, ,DE NAS RTEN GSUM BZHENGS PA
DANG, ,PHYAG MCHOD THUGS DAM

NYAMS BZHES DANG, ,DGE 'DUN SDE LA SNYIN BKUR ZHING, ,MCHOG DMAN
YONGS LA RIS MED PAR, ,GANG LA GANG 'TSAM DAM CHOS KYIS, ,YID
KYI RE 'DOD BSKANG BA SOGS, ,SKU MCHED GSUM GYI RNAM THAR GYIS,
,MTHA' 'KHOB

YUL 'DIR DUS KYI THAR, ,BLO BZANG 'JAM DPAL SNYING PO YI, ,MDO
SNGAGS BSTAN PA'I RGYAL MTSAN MCHOG ,SRID PA'I RTZE MOR BSGRENG
MDZAD PA'I, ,MTSAN DON MTHUN PA'I RNAM THAR 'DIS, ,'JAM DBYANGS
CHOS RJE'I MTSAN CAN DER,,

YAB RJE RGYAL BA GNYIS PA YI, ,MDZAD 'PHRIN NAM MKHA'I MTHAR
MNYAM PA'I, ,SRAS MCHOG YIN PAR DA GZOD 'KHUMS, ,DE NAS DGUNG LO
GYA DGU PA, ,CHU YOS LO LA PE CING DU, ,RE ZHIG THUN MONG GDUL
BYA'I NGOR, ,GZUGS SKU'I

BKOD PA BSDUS TSUL BSTAN, ,SKYABS MGON DAM PA 'DI NYID KYI,
,BKA' DRIN SPYI DANG LHAG PAR YANG, ,HAL HA AO'I ROD RNAM PA
GNYIS, ,MI RABS DGU YI BAR DAG TU, ,PHAN TSUN 'KHRUGS 'DZING
BYAS PA YI, ,'KHON 'DZIN DMYAL B'I ME
@017A *, ,'BAR BA, ,DMIGS MED THUGS RJE'I SBRANG CHAR GYIS,
,GZHIL BAR MDZAD PAS DA LTA'I BAR, ,DMAG 'KHRUNG MING TZAM YANG
MED CING, ,PHAN TSUN YID MTHUN CHOS BZHIN DU, ,SPYOD PAR GYUR
PA'I SKU DRIN LA, ,RANG CAG YONGS KYIS SOMS

PAR RIGS, ,DE LTAR BYANG PHYOGS 'GRO RNAMS KYIS, ,BSOD NAMS SMON
LAM STOBS LDAN DANG, ,SKYABS MGON BDAG NYID CHEN PO YI, ,THUGS
BSKYED DAM BCA' YOL MED PA'I, ,RTEN 'BREL BSAM GYIS MI KHYAB
GSHIS, ,MCHOG SPRUL BSTAN,

PA'I NYIN BYED RNAMS, ,SKU 'PHRENG RIM PAR BYON PA YI, ,GSANG
GSUM MDZAD 'PHRIN SGYU 'PHRUL GYIS, ,THUB BSTAN YANG SNYING 'JAM
MGON GYI, ,DRI MED RING LUGS DBANG GI RGYAL, ,LHAR BCAS 'GRO
BA'I GTZUG RGYAN DU, ,LHAM MER GSAL BAR MDZAD

PA DANG, ,SKYABS MGON GONG MA'I THUGS KYI SRAS, ,MKHAS PA DZA YA
PAntI TA, ,MKHAN CHEN CHOS KYI RGYAL PO SOGS, ,GSER GYI LHUN PO
LTA BU YI, ,SPRUL PA'I SKYES MCHOG BGRANG YAS KYIS, ,SO SOR
KHRIMS GTZANG DGE 'DUN SDES, ,NOR 'DZIN

GANG BAR MDZAD PA LAS, ,MDO SNGAGS BSHAD SGRUB SPEL BA DANG,
,GANGS LJONGS MDO SMAD DBUS GTZANG NAS, ,MKHAS GRUB SKYE SPRUL
JI SNYED CIG ,PHYOGS 'DI'I BSTAN 'GROR SMAN PA'I SLAD, ,RIM PAR
PHEBS PA'I PHYAG RJES DANG, ,GZHAN YANG,

HAL HA'I YUL 'DI NAS, ,DAM CHOS 'DZIN PA'I SMON LAM MTHU, ,TSE
RABS 'PHRENG BAR BRTAS PA YI, ,MKHAS BTZUN BZANG 'DZOM DGE BA'I
BSHES, ,GNAM GYI SKAR MAR 'GRAN BZOD PA, ,RGYUN CHAD MED PAR
BYUNG BA RNAMS, ,SDE SNOD

GSUM GYI 'CHAD NYAN DANG, ,BSLAB PA GSUM GYI NYAMS LEN GYIS,
,YONGS RDZOGS BSTAN PA'I KHUR 'DZIN PA'I, ,TSANG MED THUGS RJE'I
BKA' DRIN LAS, ,CHER SNYIGS SNGO SANGS CHAGS DUS 'DIR, ,RGYAL
BSTAN KUN PHAN 'OD SNANG GIS,,

@017B SKYE DGU'I GDUNG BA BSIL BZHIN PA, ,'DI LAS NGO MTSAR CI
ZHIG YOD, ,DE YANG HAL HA TSO BDUN GYI, ,RGYAL BRGYUD DPON
BRGYUD THAMS CAD KYANG, ,TZA L'AR HUNG THAS CI LA, ,SRAS BDUN
YOD PA LAS MCHED PA, ,S'A LA CHEN PO LTA BU YI, ,RGYAL

RIGS GTZANG MA SHA STAG DANG, ,DE BZHIN 'DI NA SANGS RGYAS KYI,
,BSTAN PA'I CHU KLUNG CHE DANG PHRA, ,JI SNYED BAB KYANG BYUNG
KHUNGS NI, ,SKYABS MGON KHA PA'I RDUL BRTZEGS KYI, ,THUGS BSKYED
MA DROS MTSO CHEN LA, ,THUGS PA SHA STAG YIN PAR SNANG,,

HOR GYI YUL 'DIR SNGON DUS NA, ,SA SKYA PA DANG KARMA PA'I,
,CHOS LUGS CUD ZAD DAR MOD KYANG, ,DUS PHYIS BSTAN PA GSOR CHUD
SKABS, ,MNYAM MED RI BO DGE LUGS PA, ,MA GTOGS GRUB MTHA' GZHAN
RNAMS KYI, ,CHOS LUGS

DAR RGYAS CHE BA MED, ,RGYAL BA'I GSUNG RAB DRI MED DANG,
,DGONGS PA JI BZHIN 'GREL BA YI, ,BSTAN BCOS RNAM DAG GANG YIN
KYANG, ,BZANG NGAN DBYE RGYU GA LA YOD, ,BKA' (BSTAN GANG GI'ANG
GNAD DON LA,) ,RANG BZO'I BSRE LHAD CUNG ZHUGS PHYIN, ,

DUG DANG 'DRES PA'I ZAS BZHIN DU, ,'JOG PA SHES LDAN SPYI YI
LUGS, ,KUN GZIGS LNGA PA CHEN PO DE, ,RNYED CHOS SA SPEL RDO
SPEL DU, ,RGYAS PAR MDZAD PA'I TSUL BSTAN KYANG, ,SPRUL SKU
RGYAL KHANG RTZE PA YIS, ,RNYING CHOS ZHUS KYANG MA GNANG BAR,,

SOG PO'I PHYOGS SU RNYING MA'I CHOS, ,BKRA MI SHIS CES GSUNG BA
DANG, ,MKHAS DBANG DZA YA PAndYI TAR, ,SOG PO'I YUL DU RNYING
MA'I CHOS, ,MING TZAM ZHIG KYANG MI RUNG ZHES, ,NAN CHER ZHAL TA
MDZAD PA DANG, ,THU SHE YE THU RGYAL BO LA'ANG, ,

ZHVA SER LUGS BZANG KHO NA LA, ,BSTEN CES BSLAB BYA STZAL BA
SOGS, ,THAMS CAD BSTAN PA SPYI'I KHOG LA, ,DGONGS NAS BRTZE BAS
GSUNG BAR NGES, ,DE LTAR GSUNGS PA'I RGYU MTSAN YANG, ,SOG PO'I
RIGS 'DI RNYING MA YI, ,BLA MA

@018A *, ,CHOS SKYONG MTHA' DAG DANG, ,RING NAS DAM SEL ZHUGS
PA'I STABS, ,SOG PO'I YUL DU RNYING MA YI, ,CHOS LUGS BYUNG NA
DAM PA'I CHOS, ,NUB PA'I RKYEN DU 'GYUR RO ZHES, ,GUNG THANG
'JAM PA'I DBYANGS KYIS GSUNGS, ,DE PHYIR CHOS

LUGS MA NOR BA'I, ,RJES SU ZHUGS PA KUN LA GCES, ,LHAG PAR DENG
SANG YUL 'DI NA, ,SKYABS MGON DUS GSUM MKHYEN PA YIS, ,'BYUNG
'GYUR THAN LTAS LUNG BSTAN PA, ,THAMS CAD DBU STENG BAB YOD PAS,
,KHRIMS DRAL NOR BSRUNG

GANG PO'I TSOGS, ,GZU LUMS KU CO CI YANG 'DON, ,DE MTSUNGS
RMONGS ZHEN SNGAR MA'I TSOGS, ,SGYU MTSAN MED KYANG 'UR LANGS
RGYUB, ,DE LTA MOD KYI NGED TSO LA, ,MI 'CHI'I RDZAS SNGAGS MI
RNYED CING, ,YA MU NA'I SPUN GNYID LOG DANG, ,RGAS SHI

MED PA LOS BDEN PHYIR, ,LOG SMON BDUD KYI PHO NYA YI, ,LAG TU
SNA THAG MA SHOR BAR, ,RNAM KUN BDEN GSUNG RGYAL BA'I BKA', ,GZU
BOR BSTEN PA SNYING GTAM LAGS,, ` ,,'PHAGS MCHOG NYE BA'I SRAS
CHEN BRGYAD, ,MI BDAG TSUL

BZUNG BLA MA RNAMS, ,CHOS KYI SRID LA DBANG SGYUR TE, ,GSANG
CHEN LAM SROL PHYE BA'I GNAS, ,BYANG PHYOGS SHAMBHA LA ZHES PA,
,DAG PA'I ZHING GI SNOD BCUD LA, ,'GRAN PA'I YUL CHEN DE NYID
KYI, ,RGYAL RABS YONG SYI THOG MA NI, ,CHOS RGYAL NYI MA'I

'OD YIN NO, ,DE NAS CHOS RGYAL RNAM BDUN DANG, ,RIGS LDAN NYI
SHU RTZA LNGA PO, ,RIM BZHIN BYON NAS DUS 'KHOR GYI, ,BSTAN PA
'DZIN SKYONG SPEL BAR GSUNGS, ,DE YANG STON PA SH'AKYA THUB,
,MNGON PAR RDZOGS PAR SANGS RGYAS PA'I, ,PHYI LO CHU RTA'I NAG
NYA LA,,

MCHOD RTEN DPAL LDAN 'BRAS SPUNGS DER, ,CHOS RGYAL ZLA BA BZANG
PO SOGS, ,SPRUL PA'I CHOS RGYAL GO DRUG DANG, ,LHA KLU'I GDUL
BYA'I BGRANG YAS LA, ,DPAL LDAN DANG BO'I SANGS RGYAS KYI, ,RTZA
BA'I RGYUD CHEN DANG BOR GSUNGS, ,DE NAS LO DER ZLA BZANG GIS,,

@018B RTZA RGYUD GLEGS PAM LA BRIS TE, ,SHAMBHA LA RU SPYAN
DRANGS NAS, ,RIGS LDAN RNAMS KYI BZHUGS PA'I GRONG, ,NOR BU'I
PHO BRANG K'A LA PAR, ,DUS KYI 'KHOR LO'I BLOS BLANGS BZHENGS,
,RGYUD 'GREL MDZAD NAS SPRUL PA'I SKU, ,LONG SPYOD RDZOGS

SKU'I THUGS KAR BSDUS, ,DE NAS SHING PHO SPREL LO NAS, ,RGYAL BO
LHA DBANG GZI BRJID CAN, ,ZLA BAS BYIN DANG SA'I DBANG PHYUG
,SNA TSOGS GZUGS DANG LHA DBANG LDAN, ,ZHES PA'I CHOS RGYAL DRUG
PO 'DIS, ,BGRANG GZHI BRGYA RER DAM

CHOS BSTAN, ,RTZA RGYUD GSUNGS NAS DRUG RGYA DANG, ,GNYIS 'DAS
SHING PHO SPREL GYI LOR, ,MI BDAG 'JAM DPAL GRAGS PA BYON,
,SHING PHO BYI BA'I NAG ZLA'I NYAR, ,NYI MA'I SHING RTA LA SOGS
LA, ,DUS KYI 'KHOR LO'I BSDUS RGYUD GSUNGS,,

RIGS RNAMS THAMS CAD RDO RJE'I RIGS, ,GCIG TU MDZAD PAS DE PHYIN
CHAD, ,RIGS LDAN ZHES PA'I MTSAN GSOL ZHING, ,LO BRGYA'I BAR DU
CHOS BSTAN TO, ,DE NAS RIGS LDAN PAD DKAR DANG, ,BZANG PA RNAM
RGYAL BSHES GNYEN BZANG, ,RIN

CHEN PHYAG DANG KHYAB 'JUG SBAS, ,NYI MA GRAGS DANG SHIN TU
BZANG, ,BRGYAD KYIS LO GRANGS BRGYAD BRGYA'I BAR, ,BZHUGS NAS
CHOS STON MDZAD PA LAS, ,PAD MA DKAR POS KHRIR PHEBS LOR, ,'GREL
CHEN DRI MED 'OD BRTZAMS SO, ,MTSAMS

'DI'I CHU LUG LO YI MJUG ,MA KHA'I YUL DU AARDHO SOGS, ,'TSE BA
CHOS SU SMRA BA YI, ,KLA KLO'I CHOS LUGS GSAR DU 'JUG ,SHING PHO
SPREL LO NAS BZUNG STE, ,RIGS LDAN RGYA MTSO RNAM RGYAL GYIS,
,BGRANG BZHI BRGYA DANG GYA GNYIS

DANG, ,RGYAL DKAS NYIS BRGYA NYER GCIG LOR, ,CHOS KHRIR BYON
PA'I YUN TSAD LA, ,ME MKHA' RGYA MTSO'I LO ZHES GRAGS, ,RIGS
LDAN RGYAL DKA' KHRIR PHEBS TE, ,NYUNG DU'I BYED RTZIS GSAR DU
BRTZAMS, ,ME MKHA' RGYA MTSO

@019A *, ,RDZOGS MTSAMS NAS, ,RAB BYUNG DANG BO'I ME YOS BYUNG,
,DE NAS RIGS LDAN NYI MA DANG, ,SNA TSOGS GZUGS DANG ZLA 'OD
DANG, ,MTHA' YAS SA SKYANG DPAL SKYANG DANG, ,SENGGE RNAM GNON
STOBS CAN DANG, ,MA 'GAGS PA DANG MI YI

SENG, ,DBANG PHYUG MTHA' YAS RNAM RGYAL DANG, ,THA MA RIGS LDAN
DRAG PO STE, ,BCU BZHIS LO BRGYA RE RE BYON, ,DENG SANG RIGS
LDAN STOBS PO CHE, ,SHAMBHA LA YI KHRIR BZHUGS NAS, ,RAB TSES
LCAGS BYI 'DI YI BAR, ,LO GRANGS ME

RI 'DAS PAR SNANG, ,DA LTA ZLA 'PHRENG THUB MIG MTSO, ,'DAS PAR
RAB BYUNG NYER GNYIS PA'I, ,ME MO LUG LOR RIGS LDAN MCHOG ,DRAG
POS CHOS KHRIR DANG BOR PHEBS, ,DE NAS SGANG LO LNGA BCU TZAM,
,'DAS PA GDONG NGAN ZHES PA'I LOR,,

'PHAGS YUL NUB PHYOGS dYI LI NAS, ,KLA KLO'I DPUNG TSOGS DAR BA
LAS, ,CHU BO SH'I TA'I LHO NGOS KYI, ,MTHA' DBUS PHAL CHER DBANG
BSDUS TE, ,'DZAM GLING PHYED LA DBANG BSGYUR NAS, ,SHAMBHA LAR
YANG DMAG 'DREN RTZOM, ,DE TSE

'JAM DPAL RDO RJE YI, ,RNAM 'PHRUL DRAG PO 'KHOR LO CAN, ,YAN
LAG BZHI PA'I DMAG DPUNG GIS, ,SH'I TA'I 'GRAM DU G-YUL SPRAD
PAS, ,KLA KLO'I DMAG TSOGS JI SNYED PA, ,MING GI LHAG MA MED PAR
BCOM, ,DE NAS RIGS LDAN

DRAG PO YIS, ,GLING BZHI GLING PHRAN MTHA' DAG LA, ,DBANG BSGYUR
MDZAD NAS MDO SNGAGS KYI, ,CHOS TSUL KUN TU RGYAS PAR BYED, ,DE
YI DBANG GIS MI RNAMS KYANG, ,TSE LO STONG DANG BRGYAD BRGYA'I
BAR, ,'PHEL NAS SNGON CHANG MA MYONG

PA'I, ,RDZOGS LDAN DPAL LA LONGS SPYOD 'GYUR, ,DE LTAR BGRANG
BYA LNGA BCU'I BAR, ,CHOS KYI 'KHOR LOS BSGYUR BA YI, ,RGYAL
SRID BSKYANGS RJES RIGS KYI SRAS, ,'JAM DBYANGS SPRUL PA TSANGS
PA LA, ,RDO RJE THEG PA'I STON PAR

@019B BSKOS, ,DES NI LO GRANGS BRGYAD BRGYAR BSTAN, ,DE NAS SRAS
RGYUD 'OD SRUNGS SOGS, ,DGU YIS LO GRANGS BRGYA RE LA, ,CHOS
TSUL STON PAR GSUNGS PAS NA, ,RDZOGS LDAN DUS DER SA YI KHYON,
,SPYI DANG KHYAD PAR 'DZAM GLING 'DIR, ,BSTAN PA SPYI

DANG KHYAD PAR DU, ,GSANG CHEN KHYAB BDAG DUS 'KHOR GYI, ,BSTAN
PA'I DNGOS GZHI SGANG LO'I GRANGS, ,STONG DANG BRGYAD BRGYAR
CHES CHER DAR, ,'DI LA DGONGS NAS GSUNG RAB LAS, ,MAR ME 'CHI
KHAR GSAL BA LTAR, ,SANGS RGYAS BSTAN PA NUB KHAR

GSAL, ,ZHES KYANG 'BYUNG BAR MKHAS RNAMS GSUNG, ,GSANG MTHA'I
BSTAN PA GNAS PA'I LO, ,STONG DANG BRGYAD BRGYA RDZOGS PA DANG,
,SANGS RGYAS BSTAN PA'I LE'U BCU, ,RDZOGS PA GNYIS KYANG DUS
MTSUNGS SO, ,DE NAS CHE LO

MAR GRI BA NAS, ,TSE TSAD BCU PA'I MTHAR THUG TE, ,SLAR YANG YAR
'PHEL BRGYAD KHRI'I SKABS, ,SANGS RGYAS BYAMS PA BYON PA SOGS,
,BAR GYI KHUG PA CO BRGYAD KYI, ,RING LA BSKAL PA BZANG PO YI,
,SANGS RGYA LHAG MA DGU BRGYA DANG,

DGU BCU RTZA DRUG RIM PAR BYON, ,BSKAL BA BZANG BO 'DI YI MJU
,MUN BSKAL DRUG CU TZAM 'DAS NAS, ,SNYAN PA CHEN PO ZHES BYA
BA'I, ,SGRON BSKAL DE LA SANGS RGYAS KHRI, ,DE NAS MUN BSKAL
BRGYAD KHRI'I RJES, ,SKAR MA LTA BU

ZHES BYA BA'I, ,SGRON BSKAL 'BYUNG ZHING DE NYID LA, ,SANGS
RGYAS BRGYAD KHRI THAMS PA BYON, ,DE NAS MUN BSKAL GSUM BRGYA'I
RJES, ,YON TAN BKOD PA ZHES BYA BA'I, ,SGRON BSKAL GCIG LA
RDZOGS SANGS RGYAS, ,BRGYAD KHRI BZHI STONG

BYON PAR GSUNGS, ,DE LTAR MUN PA'I BSKAL BA NI, ,MTSAN MO'I SKAR
MA LTA SHU DANG, ,SGRON ME'I BSKAL PA BYUNG BA NI, ,NYIN MO'I
SKAR MA LTAR SNANG BAS, ,MCHOG GSUM THUGS RJE'I SNANG BA DANG,
,LAN GCIG MJAL BA'I GNAS SKABS 'DIR,,

@020A *, ,YANG SRID MTHA' BYAS PA YI, ,SKYES BU DE NI NGO MTSAR
MAD,, ,,YANG MANG RGYAL BAS LUNG BSTAN YUL RNAMS SU, ,MANG MANG
BSTAN DANG BSTAN 'DZIN BYON TSUL, ,MANG MENG CHOS 'BYUNG BSTAN
RTZIS LAS BTUS NAS, ,MANG MANG TSEGS

LA MI LTOS YI GER BSDEBS, ,GZHAN PHAN 'DOD DANG GZHAN GYIS BSKUL
MIN PAR, ,RANG GI DRAN GSOR RANG DGAR BRIS LAGS PAS, ,NYES PA
CHUNG MOD NYES DMIGS CI MCHIS KUN, ,MCHOG GSUM SPYAN SNGAR MCHOG
TU GUS

PAS BSHAGS, ,RNAM MANG MKHAS PA'I LEGS BSHAD NYAL 'GRO'I RGYUN,
,RNAM PAR RTOG PA'I RIL BAS SBRENGS PA 'DI, ,RNAM 'DREN MCHOG
RNAMS DGYES PA'I MCHOD SPRIN DU, ,RNAM DKAR SEMS KYI BDEN MTHUS
GYUR PAR

SHOG,, ,,(CES BSTAN PA'I BDAG LO DANG BSTAN PA'I NA PO CHE DANG
BSTAN PA 'DZIN SKYONG SPEL BAR MDZAD PA'I SKYES MCHOG RNAMS JI
LTAR BYON PA'I LO TSIGS KYI RIM PA RAGS BSDUS KYI TSUL DU BKOD
PA LEGS BSHAD BDUD RTZI'I THIGS PA ZHES BYA BA 'DI NI, STON PA
MNYAM MED THUB PA'I DBANG BO ZHING KHAMS GZHAN DU BYON NAS

LO NYIS STONG BDUN BRGYA SO BZHI DANG, BSTAN PA LNGA BRGYA PHRAG
BCU PA'I TSUL KHRIMS KYI LE'U STENG NAS LO NYIS BRGYA SO BZHI
DANG, BYANG PHYOGS SHAMBHA LAR RIGS LDAN NYI SHU PA STOBS PO
CHES CHOS BSTAN NAS LO DON GSUM 'DAS PA, RAB BYUNG BCO LNGA PA'I
GRANG BYA SO BZHI PA KUN LDAN ZHES BYA BA'I LCAGS PHO BYI LO LI
MGO

ZLA BA'I DKAR PHYOGS KYI DUS SU, LHAG BSAM BSKUL BA'I MDO LA LAS
GSUNGS PA'I SMRA LA DGA' BA'I NYES PA DU MA'I KHUR GYIS GNON
PA'I BTZUN GZUGS SMYON PA WA G'INDRA SU DH'I: SA, KHAL KHA'I
G-YAS RU'I CHAR GTOGS KYI CHOS SDE CHEN PO BKRA SHIS DAR RGYAS
GLING GI NYE 'DABS SU BSGRIGS PA 'DIS KYANG BKA'

G-YAS GSAR RNYING GI RI LUGS PHYI GTZANG NANG GTZANG PADMO'I
SPUBS LTA BUS MTHA' DBUS KUN TU KHYAB PAR GYUR CIG,,)

@020B [BLANK PAGE]