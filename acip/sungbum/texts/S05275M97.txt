` ,,AOm BDE LEGS SU GYUR CIG ,GANG ZHIG DRAN PA TZAM GYIS LEGS TSOGS
KUN, ,JI BZHIN STZOL

MDZAD SLU BA MED PA'I SKYABS, ,MTHA' YAS RGYAL BA'I YAB GYUR 'JAM
DBYANGS DES, ,SKAL BZANG KHYED LA KUN NAS SKYONG GYUR CIG ,SNGON
CHAD BZANG PO'I LAS LA CHER GOMS PAS, ,DENG DUS GRUB PA'I RIGS SU LEGS
'KHRUNGS SHING, ,THEG PA MCHOG

@204B LA BRTZON PA MI LHOD PAS, ,NYIN MTSAN DUS RNAMS 'BRAS BU YOD
PAR 'DA', ,CHE BA'I GO 'PHANG DAG LA GNAS NA YANG, ,DES PA'I DPAL GYIS
RAB TU MDZES GYUR PAS, ,BSHES GNYEN RNAMS LA GUS PAS LEGS 'DUD PA'I,
,BZANG PO'I MTSAN CAN DE YIS

SBYAR BA YI, ,PHRIN YIG TSIG DON BZANG PO'I SNYAN DNGAGS DANG, ,RMAD
BYUNG RO DANG REG PA'I BDE STER BA'I, ,BTUNG BA GNYIS DANG BGO BA'I
GOS DANG NI, ,TSON DANG SMAN GYI RNAM PA SNA TSOGS DANG, ,ZHING
BZANG RNAMS LA 'OS PA'I BTUNG BAR BCAS, ,DRI MED DGONGS

PAS KUN NAS BSLANG BA RNAMS, ,MNGAGS PA'I PHO NYAS PHYOGS 'DIR LEGS
PAR 'PHROD, ,JI LTAR DGONGS PA DE LTAR BGYID PAR ZHU, ,SNYIGS DUS 'GRO
BA'I PHUN TSOGS SHIN TU DMAN, ,MI SRUN NAG PO'I RTZA LAG 'PHEL BA YIS,
,NYIN RE BZHIN YANG GLAGS

SKABS CHOL BAR BYED, ,DE PHYIR BRTZON PA CHEN PO MDZAD PAR RIGS,
,RTEN BZANG RNYED DANG BSTAN DANG MJAL BA DANG, ,DAM PA'I BSHES
RNYED SHIN TU DKA' BA DANG, ,LANG TSO'I DPAL YANG CHES CHER G-YO
BA'I TSUL, ,YANG YANG SEMS PA GNAD KYI GDAMS PA

LAGS; ;'DI PHYI'I LEGS TSOGS YID BZHIN 'GRUB PAS NA, ,SKYABS GSUM BLA MA
GTZUG GI RGYAN DU ZUNGS, ,RGYAL SRAS RNAMS KYI THABS MKHAS MCHOG
YIN PAS, ,DGE BA GANG BYED BYANG CHUB SEMS KYIS BSGYUR, ,'KHOR GSUM
YONGS DAG LAM GYI SROG YIN PAS,,

RANG BZHIN MED PA'I LTA BA'I RGYA YIS THOB, ,MTHONG THOS DRAN REG
DON LDAN 'GYUR BAS NA, ,RLABS CHEN SMON LAM MANG PO RGYUN DU
MDZOD, ,GANGS RI'I DBANG PO 'O DA GUNG RGYAL GYI, ,GANGS SUL BYAMS
PA'I GLING GI RI SUL NAS, ,SNGON GYI DAM PA'I RJES SU SLOB 'DOD

@205A *, ,PA; ;BLO BZANG GRAGS PA'I MCHID NAS DE SKAD LO, ,MCHU'I ZLA
BA'I NYER BDUN LA DGE LEGS SU GYUR CIG ,