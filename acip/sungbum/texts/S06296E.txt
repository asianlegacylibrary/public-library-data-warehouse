@00A *, , {LS}

*, ,HRA Y'A N'Am GU HYAB RBHEE RABEBB LI PRADAN SINGNGHER 
NGKU SHASRA BI SMRA TA DE YA MA R'I TZA RD'I PA N'A MA BI HAR

*, ,GSANG BDE 'JIGS GSUM GYI GTOR 'BUL DNGOS GRUB KYI LCAGS
KYU'I BSHAD 'KHRID MUN SEL SGRON ME ZHES BYA BA GZHUGS, ,,

@01A *, ,NA MO GU RU MNYADZU GHO sh'A YA, 'JAM MGON BLA MA
MCHOG DANG DBYER MED PA'I, ,YI DAM GSANG BDE 'JIGS GSUM LA
BTUD NAS, ,GANG LA MCHOD GTOR PHUL TE

GSOL 'DEBS PA'I, ,GZHUNG DON JI LTAR NUS BZHIN BSHAD PAR BYA,
,DE YANG SANGS RGYAS SNANG BA MTHA' YAS GSUM LDAN DUR SMRIG
'DZIN PA'I RNAM PAR ROL BA RJE BTZUN BLO BZANG

DPAL LDAN YE SHES DPAL BZANG POS MDZAD PA'I GSANG BDE 'JIGS
GSUM GYI GTOR 'BUL DNGOS GRUB KYI LCAGS KYU ZHES PA 'DI 'CHAD
PA LA GSUM, ,KLAD KYI DON,

GZHUNG GI DON, MJUG GI DON NO, ,DANG PO NI, NA MO GU RU BDZRA
NGH'A R'A YA, ZHES PA STE, NA MO NI PHYAG 'TSAL BA, GU RU NI
BLA MA, BDZRA NI RDO RJE, NGHA RA NI 'CHANG BA, DE LA RNAM
DBYE GNYIS

@02A *, ,PA'I CHED DU BZHI BZHI GCIG TSIG DE DAR, DBYANGS CAN
SGRA MDO LAS, DE LA AA KRA 'O ZHES PAS AAKRA A'A GAM BYIN, DRA
KHYAD DON DANG KRA ? GNAS DON YIN PAS

PHYIS; AE AA YU DANG, RA'I SROG DANG 'OG MA 'DRA 'DUS KYIS
RING POR BSGYUR, YA AA LA DRANGS PAS DHA R'A YA NI 'CHANG LA
SHES PA STE, BLA MA RDO RJE 'CHANG LA PHYAG 'TSAL LO,,   

ZHES PA'O, ,'DI NI BLA MA LNGA BCU PA LAS, SLOB DPON DANG NI
RDO RJE 'DZIN, ,THA DAD PAR NI MI BRTAG GO ,ZHES PA LTAR RO,
,GNYIS PA GZHUNG GI DON LA LNGA, GANG LA 'BUL PA'I

YUL; GANG ZHIG 'BUL BA'I RDZAS, GANG GIS 'BUL BA'I RTEN, GANG
DU 'BUL BA'I GNAS, JI LTAR 'BUL BA'I TSUL LO, ,DANG PO NI,
'DIR DPAL GSANG BDE 'JIGS GSUm

@02B LA; ZHES PA STE, DE YANG YI DAm GYI LHA JI SNYED CIG
MCHIS PA LAS GSANG BDE 'JIGS GSUM RANG LA GTOR MA 'BUL BA'I
RGYU MTSAN CI YIN ZHE NA, RJE RIN PO CHES RJE BTZUN RED MDA'
BAR PHUL BA LAS,

MYUR DU RDO RJE 'CHANG GI GO 'PHANG THOB PAR 'DONG NA BLA MA
YI DAM CHOS SKYONG LAM GYI SROG THAMS CAD RANG GI THOB BYA'I
LAM GYI 'GROS DANG MTHUN PA NGEM PAR DGOS PA DANG, YI DAM
GSANG BDE 'JIGS GSUM YA

MA BRAL BA BSTEN DGOS ZHES RGYU MTSAN DANG BCAS TE GSUNGS PA
LTAR DANG, 'DI'I THOG MAR DPAL ZHES PA NI, RGYU CHAGS GNYIS YA
BRTEN NAS 'BRAS BU SKU GNYIS KYI DPAL DANG LDAN PA ZHES CHE BA
BRJOD PA STE,

SPRO NA DPAL GSANG BA 'DUS PA, DPAL 'KHOR LO BDE MCHOG ,DPAL
RDO RJE 'JIGS BYED, CES 'BYUNG BA LTAR RO, ,GNYIS PA GANG ZHIG
'BUL BA'I RDZAS NI, MCHOD GTOR 'BUL BAR 'DOD PA'I, ZHES

PA STE; GTOR MA'I SKABS SU PHYI NANG GI MCHOD PA YANG 'BUL BA
MANG DU 'BYUNG BA LTAR RO, ,GSUM PA GANG GIS 'BUL BA'I RTEN
NI, RNAL 'BYOR PAS ZHES PA STE, RNAL 'BYOR PA RAB NI, NGES
'BYUNG BYANG SEMS

LTA BA GSUM GYIS RGYUD SBYANGS PA, GSANG BDE 'JIGS GSUM GYI
DBANG BZHI RNAM DAG THOB CING DAM SNGOM LA GNAS PA, GSUM GA'AM
GANG RUNG GI BSKYED RIM PHRA RAGS LA BSLABS PA ZHIG GO ,'BRID
NI,

@03A *, ,DBANG THOB CING CHO GA'I TSIG LA BYANG YANG RNAM
GA-YENG GIS RGYAS PA BYED PA'I LONG DANG MI LDAN LA CHAG MED
DU NYAMS SU LEN PAR 'DOD PA'O, ,THA MA NI, DBANG THOB CING BAG
CHAGS 'JOG

PHYIR NYAMS SU LEN 'DOD KYANG RGYAS PA'I TSIG DON MI CHUD PA
ZHIG GO ,BZHI PA GANG DU 'BUL BA'I GNAS NI, YID DANG MTHUN
PA'I GNAS SU ZHES PA STE, LAM NYAMS SU LEN PA LA 'GAL RKYEN
MED CING

MTHUN RKYEN TSANG BAS RANG GI YID LA NYAMS RTOGS SKYE BA DANG
RJES SU MTHUN PA'I GNAS SU'O, ,LNGA PA JI LTAR 'BUL BA'I TSUL
LA GSUM, SNGON 'GRO, DNGOS GZHI, RJES CHOG GO, DANG PO LA
GSUM, GANG BRLAB

PA'I RDZAS BSHAM PA, GANG GIS RLOB PA'I RTEN BSKYED PA, JI
LTAR BRLAB PA'I TSUL DNGOS SO, ,DANG PO NI, MCHOD GTOR RNAMS
BSHAMS TE, ZHES PA STE, RGYAS PAR NA SO SO'I MCHOD GTOR PHYAG
LEN

LTAR DANG, BSDU NA, SNOD GCIG TU SHA CHAD PHYE CHU S OGS LAS
GTOR MA DBUS MA CHE ZHING GA-YAS GA-YON GNYIS CHUNG BA, DBYIBS
ZLUM PO KHA DOG DMAR PO MDUN DU DKAR RGYAN RGYAS TU DMAR RGYAN
DBUS

MA'I RTZER ZLA NYI N'A DAS MTSAN PA DANG, CHU GNYIS DANG ME
TOG SNGON 'GRO'I NYER SPYOD RNAMS YUL GYI GA-YAS NAS BRTZAMS
PA DANG NANG MCHOD BCAS KYIS CHOG GO, ,GNYIS PA GANG GIS RLOB
PA'I RTEN

@03B BSKYED PA NI, RANG NYID GSANG BDE 'JIGS GSUM GANG YANG
RUNG BAR SKAD CIG DKRONG BSKYED KYI NGA RGYAL LA GNAS PAS,
ZHES PA STE, SHEL DKAR ME LONG LAS, KHYAD PAR GSANG BDE 'JIGS
GSUM ZUNG 'BREL DU, ,NYAMS

SU LEN PA RGYAL PA'I DGONGS PA STE, ,MA GRUB GYUR NA RDO RJE
'JIGS BYED NYID, ,KHYAD PAR 'PHAGS PAS 'DI NYID GCES PAR
'DZIN, ,ZHES GSUNGS PA LTAR, THOG MAR NGES 'BYUNG GIS KUN NAS
BSLANGS TE,

DKON MCHOG GSUM LA SKYABS SU MCHI, ,ZHES LAM LOG PA LAS KHYAD
PAR DU BYED PA SKYABS 'GRO DANG ,BYANG SEMS KYIS KUN NAS
BSLANGS TE, 'GRO LA PHAN PHYIR SANGS RGYAS SHOG ,CES LAM DMAN
PA LAS KHYAD PAR

DU BYED PA SEMS BSKYED GNYIS SNGON DU 'GRO BAS, LTA BAS KUN
NAS BSLANGS TE, RANG NYID SKAD CIG GIS DPAL RDO RJE 'JIGS BYED
ZHAL GCIG PHYAG GNYIS KYIS GRI GUG DANG THOD PA 'DZIN PA YUM
DANG BCAS

PA'I SKUR BZHENGS PAR GYUR, CES SKU GSUM LAM 'KHYER GYI GNAD
RAGS PA TSANG BA'I DKRONG BSKYED BYA'O, ,GSUM PA JI LTAR BRLAB
PA'I TSUL DNGOS, NI, AOm A'A: H'Um ,LAN GSUM GYIS MCHOD GTOR

MAS BYIN GYIS BRLABS TE, ZHES PA STE, PHYI NANG GI MCHOD PA
DANG GTOR MA'I STENG DU AOm A'A: H'Um, DKAR DMAR MTHING GSUM
GNAS PA LAS 'OD ZER 'PHROS PAS, RDO RJE GSUM GYI LHA TSOGS
BKUG STE,

@04A *, ,'BRU GSUM LA THIM, DE GSUM MCHOD GTOR LA THIM PAS,
KHA DOG DRI RO NUS PA'I SKYON SBYANGS TE, NGO BO BDE STONG
GNYIS MED KYI YE SHES, RNAM PA MCHOD GTOR SO SO'I

RNAM PAR SHAR BA, BYED LAS GTOR MGRON RNAMS KYI DBANG PO DRUG
LA BDE STONG GI YE SHES SKYED PAR BYED PAS SA GZHI BAR SNANG
THAMS CAD GANG BAR BSAM MO, ,GNYIS PA DNGOS GZHI LA

GNYIS, MDOR BSTAN PA DANG, RGYAS PAR BSHAD PA'O, ,DANG PO NI,
'DI LTAR 'BUL BAR BYA'O, ,ZHES PA STE, 'BUL TSUL GYI RIM PA
BLO LA GSAL BTAB NAS 'PHEN PA GTONG BA'O, ,

GNYIS PA RGYAS PAR BSHAD PA LA LNGA, MGRON SPYAN 'DREN PA,
BZHUGS SU GSOL BA, MCHOD GTOR 'BUL BA, GSOL BA GDAB PA, RANG
LA BSDU BA'O, ,DANG PO NI, BDE CHEN LHA MI

LAM LAS 'ONGS, ,SGYU MA'I ROL MO RNAM PAR BKRA, ,KHA SBYOR
CHANG GIS MYOS PA'I GLU, ,'CHAD MED SGROG RNAMS GNAS 'DIR
GSHEGS, ,ZHES PA STE, TSIG RKANG DANG POS THUGS BDE BA

CHEN PO'I YE SHES LHA LAM STE NAM MKHA'I GZUGS SU BKOD, GNYIS
PAS SKU DAG MA DAG GI RNAM ROL SNA TSOGS SU 'CHAR BA ROL MO'I
GZUGS SU BKOD, GSUM PA DANG BZHI PAS SKU THUGS KHA

@04B SBYOR BA'AM NGO BO GCIG BA'I GSUNG DBYANGS KYIS GDUL BYA
LA CHOS RGYUN MI 'CHAD DU 'DOMS PA CHANG GIS MYOS PA'I GLU'I
GZUGS SU BKOD PA YIN PAS, DE LTA BU'I SKU GSUNG THUGS KYI YON

TAN NI, GSANG BDE 'JIGS GSUM GA'I MTHUN MONG BA YIN TE, RGYAL
BA THAMS CAD KYI SKU GSUNG THUGS KYI GSANG BA GSUM 'DUS PAS NA
GSANG 'DUS DANG, SHES BYA'I 'KHOR LO THAMS

CAD LHAN SKYES KYI BDE STONG GI NGO BOR SDOM PAS NA 'KHOR LO
SDOM PA DANG, BDE STONG DBYER MI PHYED PA'I RDO RJE NYID MI
MTHUN PHYOGS THAMS CAD 'JIGS PAR BYED PA'I KHRO BO'I SKUR SHAR

BAS NA RDO RJE 'JIGS BYED CES BRJOD PAS SO, ,DE YANG MDUN GYI
MKHA' DBYINGS SU KHRI GDAN LAM GYIS GSAL BTAB STE, RANG GI
THUGS KA'I NYI MA LA GNAS PA'I H'Um SNGON PO'I 'OD ZER

GYIS BDE STONG GI DBYINGS LAS GZUGS SKUR BZHENGS PA'I GSANG
BDE 'JIGS GSUM 'KHOR DANG BCAS PA SPYAN 'DREN PA'O, ,GNYIS PA
BZHUGS SU GSOL BA NI, SENG KHRI CHU SKYES NYI ZLA'I STENG,, 

MI BSKYOD RDO RJE 'KHOR BCAS DANG, ,PAD NYI DUS MTSAN 'JIGS
BYED STENG, ,'KHOR LO SDOM PA CHEN PO DANG, ,LHA CHEN MA LUS
BRDZIS PA'I KHRIR, ,KHAMS GA SUM ZA BYED GSHIN RJE'I GSHED, ,

@05A *, ,RANG RANG 'KHOR TSOGS KYIS BSKOR TE, ,RNAL 'BYOR BDAG
LA DGYES BZHIN BZHUGS, ,ZHES PA STE, MDUN GYI SENG KHRI'I
STENG GI DBUS SU CHU SKYES TE SNA TSOGS PADMA DANG NYI ZLA'I
GDAN LA

GSANG 'DUS MI BSKYOD RDO RJE ZHAL GSUM PHYAG DRUG PA YAB YUM
'KHOR RIGS BZHI, YUM BZHI, SEMS DPA' BRGYAD, SEMS MA BZHI,
KHRO BO BCU DANG BCAS PA DANG, DE'I GA-YON GYI KHRI STENG DU
SNA TSOGS  

PADMA DANG NYI MA DANG, DUS MTSAN MA DMAR MO DANG, 'JIG BYED
NAG PO RI STENG DU DPAL 'KHOR LO SDOM PA ZHAL BZHI PHYAG BCU
GNYIS PA YUM RDO RJE PHAG MO DANG BCAS PA DANG, GA-YAS KYI
KHRI STENG DU SNA

TSOGS PADMA DANG NYI MA DANG, TSANGS PA SOGS LHA CHEN BRGYAD
DANG, MI DANG BYA RGOD SOGS MA SEMS CAN SNA TSOGS PA'I RNAM PA
CAN GYI LUS KHA SPUB TU BRDZIS PA'I STENG DU 'DOD GZUGS GZUGS
MED

DE KHAMS GSUM PO ZA ZHING DBANG DU BYED PA DANG, PHYI NANG
GSANG BA'I GSHIN RJE GSUM GYI GA SHER DU GYUR PA'I DPAL RDO
RJE 'JIGS BYED ZHAL DGU PHYAG SO BZHI PA YUM RDO RJE RO LANGS
MAS

'KHYUD PA DANG, BDE MCHOG LA BDE CHEN GYI 'KHOR LO'I LHA MO
BZHI, THUGS GSUNG SKU'I 'KHOR LO'I DPA' BO NYER BZHI DANG DPA'
MO NYER BZHI, DAM TSIG 'KHOR LO'I SGO MTSAMS MA BRGYANG DANG

@05B BCAS PA DANG, 'JIGS BYED LA MTHAR BYED BRGYAD DANG, YUM
BZHI STE, RANG RANG GI 'KHOR GYI TSOGS KYIS MTHA' NAS BSKOR
TE, DAM TSIG LA GNAS SHING ZAB GSAL GNYIS MED KYI LHA'I RNAL
'BYOR PA BDAG

LA THUGS DGYES BZHIN DU BZHUGS PAR GSOL BA'O, ,GONG GI SENG
KHRI ZHES PA DANG, 'OG GI KHRIR ZHES PA GUNG BSGRIGS NA GSUM
GA KHRI STENG DU 'GOD PA GO LA, BDE MCHOG GI PAD NYI

ZHES PA SENG GE'I LTA STANGS KYIS 'JIGS BYED LA BLANGS CHOG
CING, MA LUS ZHES PA'I 'BRU SNON BYED TSUL LA 'GAL BA MCHIS
MIN MKHAS PA RNAMS KYIS BRTAG PAR BYA'O, ,GSUM PA

MCHOD GTOR 'BUL BA LA GNYIS, MGRON RAGS PA LA GTZO BOR 'BUL BA
DANG, MGRON PHRA BA LA ZHAR BYUNG DU 'BUL BA'O, ,DANG PO NI,
SKU GSUNG THUGS KYI RDO RJE YI, ,YI GE GSUM GYIS BRLABS

PA'I RDZAS, ,KUN BZANG MCHOD SPRIN RGYA MTSO CHOS, ,DPAL LDAN
GSANG BDE 'JIGS GSUM MCHOD, ,LAN GSUM BYA, ZHES PA STE, SKU
RDO RJE'I NGO BO AOm DANG, GSUNG RDO RJE'I NGO BO A'A:

DANG; THUGS RDO RJE'I NGO BO H'Um STE YI GE GSUM GYIS NGO BO
RNAM PA BYED LAS TE KHYAD CHOS GSUM LDAN DU BYIN GYIS BRLABS
PA'I GTOR MA DANG PHYI NANG GI MCHOD RDZAS RNAMS NGO BO BDE
STONG GI 
@06A *, ,YE SHES YIN PAS NA KUN BZANG, RNAm PA MCHOD PA'I DNGOS
PO DU MA TSOGS PAS NA MCHOD SPRIN, RE RE'ANG MTHA' YAS PAS NA
RGYA MTSO CHEN PO STE, DES DPAL LDAN BLA MA DAm

PA DANG DBYER MED PA'I YI DAM GSANG BDE 'JIGS GSUM LA MCHOD PAR
BGYI'O ZHES PA STE, RANG GI THUGS KA NAS SPROS PA'I LHA MO RNAMS
KYIS BYIN GYIS BRLABS PA'I MCHOD GTOR

RNAMS, LAN DANG PO'I TSE DBUS KYI BLA MA GSANG BA 'DUS PA DANG,
GNYIS PA'I TSE GA-YON GYI BLA MA 'KHOR LO SDOM PA DANG, GSUM
PA'I TSE GA-YAS KYI BLA MA RDO RJE 'JIGS BYED KYI LHA TSOGS

'KHOR DANG BCAS PA RNAMS LA GTZO BOR DMIGS TE LJAGS SOGS GNAS SO
SOR PHUL BAS BDE STONG GIS MNYES PAR BSAM PA'O, ,GNYIS PA MGRON
PHRA BA LA ZHAR BYUNG DU 'BUL BA NI,

DUS GSUM RGYAL BA MA LUS PA, ,PHRA RAB RDUL CHA BA SPU RE RE,
,KUN TU SNANG BA'I BLA MA LHA, ,KHYED RNAMS BDAG GIS MCHOD LAGS
KYIS, ,ZHES PA STE, BLA MA DANG DBYER MED PA'I YI

DAM GYI LHA GSANG BDE 'JIGS GSUM KHYED RNAMS KYI SKU'I BA SPU'I
BU GA RE RER YANG RDUL PHRA RAB RE RE'I CHA STE GO SAR 'DAS MA
'ONGS DA LTA'I DUS GSUM GYI RGYAL BA RNAMS KYI ZHING 'KHOR DANG

@06B BCAS PA DOG PA MED PAR BZHUGS PAR KUN TU SNANG BA RNAMS LA,
BDAG GIS MCHOD GTOR GUS PAS 'BUL BA LAGS KYIS DGYES PA CHEN POS
BZHES SU GSOL ZHES PA'O, ,BZHI PA GSOL

BA GDAB PA LA GSUM, LAM RGYUD LA SKYE BAR GSOL BA GDAB PA, 'BRAS
BU MNGON DU 'GYUR BAR GSOL BA GDAB PA, 'GRO DON PHYOGS MED 'GRUB
PAR GSOL BA GDAB PA'O, ,DANG PO NI, BDE

CHEN RO MNYAM 'ONG GSAL MKHA', ,BCU GNYIS DPES MTSON DBANG PO'I
GZHU, ,DBYER MED 'DRES PA'I NGES DON GYI, ,BDUD RTZI CHEN PO'I
DGA' STON STZOL, ,CES PA STE, THUGS BDE BA CHEN PO'I

YE SHES YUL STONG PA NYID DANG RO MNYAM DU ZHUGS PA'I DON GYI
'OD GSAL TZAM MKHA'I GZUGS SU BKOD PA DANG, SGYU MA; CHU ZLA;
MIG YOR, SMIG RGYU, RMI LAM, BRAG CHA, DRI ZA'I GRONG KHYER, MIG

'PHRUL, 'JA' TSON, GLOG; CHU BUR, RDOR SEMS KYI GZUGS BRNYAN TE
BCU GNYIS KYI DPES MTSON PA'I DAG PA'I SGYU LUS DBANG PO'I GZHU
STE 'JA' TSON GYI GTHUGS SU BKOD PA GNYIS,

SKU THUGS GRUB BDE DBYER MED DU 'DRES PA'I NGES PA DON GYI RTOGS
BZUNG 'JUG BDUD RTZI CHEN PO'I GZUGS SU BKOD PA DE MYUR DU 'THOB
BA'I DGA' BA'I STON MO STZOL CIG ,CES PA'O,,

@07A *, ,GNYIS PA 'BRAS BU MNGON DU 'GYUR BAR GSOL BA GDAB PA
NI, SANGS RGYAS BYANG SEMS RANG RGYAL DANG, ,NYAN THOS SGYU
'PHRUL JI SNYED PA, ,KUN NAS SPRO BA'I ZUNG 'JUG

CHE; ;MYUR DU 'THOB PA'I SKAL BZANG STZOL, ,CES PA STE, 'BRAS BU
MI SLOB PA'I ZUNG 'JUG THOB MA THAG TU GDUL BYA'I DON DU SPRUL
SKU BYE BA THER 'BUM 'GYED PAR GSUNGS PA BZHIN DU,

SANGS RGYAS BYANG SEMS NYAN RANG LHA MI GRU ZAM SOGS DAG MA DAG
GI SGYU 'PHRUL SNA TSOGS CIG CAR DU SPRO BA'I ZUNG 'JUG RDO RJE
'CHANG CHEN PO'I GO 'PHANG SNYIGS DUS KYI TSE THUNG GCIG LTA BUR
THOB

BA'I SKAL BZANG STZOL CIG CES PA'O, ,GSUM PA 'GRO DON PHYOGS MED
'GRUB PAR GSOL BA GA GDAB PA NI, NAm MKHA'I MTHA' 'DI MA ZAD PA,
,DE SRID YID BZHIN NOR BU LTAR, GDUL BYA'I

RE BA SKONG BA LA, ,ZLA DANG BRAL BAR BYIN GYIS RLOBS, ,ZHES PA
STE, SANGS RGYAS NAS KYANG NAM MKHA' MA ZAD KYI BAR DU YID BZHIN
GYI NOR BU LA RTOG PA MED BZHIN DU 'GRO NA BYED PA

LTAR; 'BAD MED LHUN GRUB TU GDUL BYA MTHA' YAS PA'I RE BA SKONG
BA'I 'PHRIN LAS 'GRAN PA'I ZLA DANG BRAL BA 'BYUNG BAR BYIN GYIS
RLOBS SHIG CES PA'O, ,LNGA PA RANG LA BSDU BA NI,

@07B DE LTAR GSOL PAS MKHA' DBYINGS KYI, ,BLA MA LHA MCHOG GSUM
PO RNAMS, ,DGYES BZHIN RANG NYID LA THIM PAS, ,SNYING DBUS RLUNG
SEMS DBYER MED BZHUGS, ,ZHES PA STE, DE

LTAR GSOL BA BTAB PAS MDUN GYI BLA MA LHA TSOGS RNAMS 'OD SNGON
PO'I RNAM PAR ZHU NAS, RANG GI SMIN MTSAMS NAS DBU MA'I LAM
BRGYUD DE SNYING GA'I RTZA 'KHOR GYI LTE BA'I

RLUNG SEMS LA THIM NAS NGO BO DBYER MED DU BZHUGS PAR BSAM STE,
YONGS 'DZIN PAndI TA CHEN POS, RANG SEMS BLA MA YI DAM GSUM,
,DBYER MED GCIG TU BSRES BYAS NAS, ,

ZHES GSUNGS PA LTAR RO, ,DE NAS RANG RDO RJE 'JIGS BYED KYI RNAL
'BYOR LA GNAS PAS, GTUM MO SOGS THIG LE'I RNAL 'BYOR LA BRTEN
NAS DGA' BZHI LUGS 'BYUNG LUGS LDOG TU DRANGS TE

DPE DANG DON GYI 'OD GSAL BSKYED PA NI, NGES DON GYI BDE MCHOG
DANG, RANG RDO RJE 'JIGS BYED KYI RNAL 'BYOR LA GNAS NAS, RDOR
BZLAS SOGS RLUNG GI RNAL 'BYOR LA BRTEN NAS STONG BZHI LUGS

'BYUNG LUGS LDOG TU DRANGS TE MA DAG PA DANG DAG PA'I SGYU LUS
BSKYED PA NI, NGES DON GYI GSANG 'DUS TE, GSANG BDE 'JIGS GSUM
YA MA BRAL BAR NYAMS SU LEN TSUL NI DE LTAR RO, ,

@08A *, ,ZHES BLA MA DAG GSUNG NGO, ,GSUM PA RJES CHOG NI, 'DIR
MI GSAL YANG, DGE BA 'DI YIS MYUR DU BDAG ,GSANG BDE 'JIGS GSUM
'GRUB GYUR NAS, ,'GRO BA

GCIG KYANG MA LUS PA, ,DE YI SA LA 'GOD PAR SHOG, CES PA LTA BU
BRJOD KYANG LEGS TE, RJE RIN PO CHES, DES NA THUN 'GOR BYANG
CHUB KYI SEMS BSGOM PA DANG, THUN GSHAM DU SMON LAm

RLABS PO CHES KHA BSGYUR BA NI, THUN GYI DNGOS GZHI LA BSKYANGS
PA'I DGE BA DE NYID GNAD DU GTONG BA DANG MI ZAD PAR BYED PA'I
THABS MKHAS CHEN PO YIN PAS, GANG BYUNG RES MI CHOG PAR RGYUD
DANG

'DRES NGES PA RE BYED DGOS PA LAGS, ZHES GSUNGS PAS SO, ,GSUM PA
MJUG GI DON LA GNYIS, MDZAD BYANG DANG, ZHAL GDAM MO, ,DANG PO
LA SGRON GSAL LAS, RGYUD 'DI'I MING NI CI ZHIG YIN,,

SU YI DON DU 'DI NI MDZAD, ,SU ZHIG BYED PO 'DI'I TSAD CI, ,ZHES
PA LTAR GSUM, GZHUNG GI MTSAN ,BSKUL BA PO, MDZAD PA PO'O, ,DANG
PO NI, ZHES DPAL GSANG BDE 'JIGS GSUM LA GTOR

MA 'BUL ZHING GSOL BA 'DEBS PA'I RIM PA DNGOS GRUB KYI LCAGS KYU
ZHES BYA BA 'DI NI, ZHES PA SHE, GZHAN SLA ZHING MTSAN DE LTAR
'DOGS PA NI, BLA MCHOD CHO GA LAS, 'JIG RTEN 'JIG RTEN 'DAS

@08B PA'I DGE LEGS NI, ,MTHA' DAG MYUR DU 'GUGS PA'I LCAGS
KYU'ANG YIN, ,ZHES GSUNGS PA LTAR RO, ,GNYIS PA BSKUL BA PO NI,
TSE DANG LDAN PA DGE SLONG YE SHES BSTAN PA'I KHA 'DON

DU BSKUL BA LTAR, ZHES PA'O ,GSUM PA MDZAD PA PO NI ,'DI RNAMS
KYI RNAL 'BYOR SPYOD PA'I DGE SLONG BLO BZANG DPAL LDAN YE SHES
KYIS BRIS PA, ZHES PA STE, RGYA BOD HOR GSUM DU NYI ZLA LTAR

GRAGS PA NGA'O, ,GNYIS PA ZHAL GDAM NI, 'DI'I GNAD RTOGS NA
KHYAD CHE BAR YOD PAS, BSHES GNYEN DAM PA RNAMS NAS ZHIB TU
BTZAL BAR BYA'O, ,ZHES PA STE, SPYIR NYAMS SU BLANG BYA'I GNAD

RNAMS SHES PA SHIN TU GAL CHE STE, RJE RIN PO CHES ,DE NAS RGYUD
SDE'I SNYID PO RIM GNYIS KYI, ,GNAD RNAMS JI BZHIN RTOGS NAS
BRTZON PA YIS, ,ZHES GSUNGS PA LTAR RO, ,LHAG PAR RANG GI

BLO DANG BSTUN NAS LAM 'OG MA LA SLOB PA GNAD YIN TE, RJE BLO
BZANG CHOS LDAN GYIS, GSUNG RAB GDAM PAR SHAR TSE BLOR 'TSAM PA,
,DA LTA NYID NAS LAG TU LEN PA DANG, ,GZHAN

DAG SMON YUL BYAS TE LEGS SKYONG PA'I, ,GNAD LA MKHAS PAS NYAMS
SU LEN PAR SHOG ,CES DANG, ,'GRO MGON SANGS RGYAS DBON GYIS
KYANG ,MDOR NA 'CHI BA MI RTAG PA, ,BDAG

@09A *, ,GI RGYUD LA MA SKYES NA, ,GSANG BA 'DUS PA MI ZAB STE,
,'CHI BA RGYUD LA SKYES PA'I TSE, ,SKYABS 'GRO TSIG GSUM ZAB PA
YIN, ,ZHES GSUNGS PA LTAR RO, ,SMRAS PA, ,ZAS GCES

SRAS KYI MDO RGYUD CHU BO'I GTER, ,BLO BZANG BLO YI KUM BHAR
'KHYIL BA'I CHAB, ,DPAL LDAN YE SHES GTZANG BYED RTZES GTOR BA,
,DENG DUS DMAN 'GRO'I GDUNG SEL MCHOG TU GRUB, ,MANG

TSIG LO 'DAB PHANG PHUNG MI GA-YO YANG, ,DON BZANG 'BRAS BU'I
GA-YUR GYIS DUD PA'I SHING, ,DPAG BSAM LJON PA MCHOG TU SHES PA
NI, ,RNAM BSHAD SGRON MA'I SNANG BAR LTOS MIN NAM, ,TSUL

'DIR 'BAD LAS THOB PA'I KHYU MCHOG NI, ,RTA BDUN ZER DANG 'GROGS
PA'I KA LA SHA'I, ,TOG LTAR DKAR BA GANG ZHIG MCHIS PA DES,
,'GRO KUN RNAM MKHYEN THOB PA'I RGYUR GYUR CIG, ,(CE GSANG

BDE 'JIGS GSUm GYI TOR 'BUL DNGOS GRUB KYI LCAGS KYU'I BSHAD
'KHRED MUN SEL SGRON ME ZHES BYA BA 'DI NI LUNG RIGS SMRA BA'I
SENG GE DGA' CHEN BLO BZANG YON TAN LAGS KYIS 'PHRIN LAM NAS NAN
CHEN POS BSKUL NGOR BAN RGAN DHA RMA BHA DRAS SBYAR PA'O,,)