*, ,'JIGS BYED KYI DAG SBYAR BZHUGS SO, ,

@001A #, ,GSHIN RJE GSHED KYI RTOG BDUN LA MED KYANG, RTZA RGYUD
RGYAS PA MKHA' 'GRO MA'I PHYAG TU YOD PA RNAMS LA, PHYI NANG
GZHAN GSUM SBYOR TSUL BZHUGS PA DE, RNAL 'BYOR GYI DBANG

PHYUG GRUB CHEN L'A LI TA BADZRAS, ,GSHIN RJE GSHED KYI SGRUB
THABS SU 'DOD PA'I DON, 'JIGS BYED DPA' BO GCIG PA LA YANG
RDZOGS RIM SMIN BYED YONGS SU RDZOGS PA'I RGYUR 'GYUR NA, DKYIL
'KHOR YONGS

RDZOGS BSGOM PA LTA SMOS KYANG CI DGOS, DE LA DPA' GCIG ZHAL DGU
PHYAG SO BZHI ZHABS BCU DRUG PA 'DI LA, GRUB CHEN GYIS PHYI NANG
GZHAN GSUM SBYOR TSUL NI, RDO RJE 'JIGS BYED ZHE DGU MA'I SGRUB

THABS SLOB DPON L'A LI TA BADZRAS DAG PA MDZAD PA LAS, DAM PA'I
DON DU RNAM DAG PA'I, ,DUS NI DPA' BO CHEN PO'I GZUGS, ,ZHAL
BRGYAD THUN TSOD BRGYAD YIN TE, ,ZHAL DGU THUN TSOD SPYI YIN NO,
,ZHES

GSUNGS PA'I DON, SPYIR DUS DAG PA NI LHA'I GZUGS SO, ,DUS LA
THUN TSOD BRGYAD DANG ,DE LA RJES SU 'GRO BA'I THUN TSOD SPYI
GCIG DANG ,DGU YOD PA DE DAG PA'I CHA NAS ZHAL DGU ,DAM PA'I DON
DU DE

RNAMS ZHAL DGU ,DAM PA'I DON DU DE RNAMS DAG TSUL NI, ,RANG GI
SKYE BA SNGA PHYI SOGS KYI DUS KYI MTHAR GTUGS PA LAS RLUNG GI
RGYU BA YIN PAS, RTZA BA'I RLUNG DKYIL BZHI NYIN MTSAN GYI BYE
BRAG GIS BRGYAD BRGYAD

@002A *, ,DANG, DGU RAGS PA'I DON DU DAG PA YE SHES KYI RLUNG GI
RANG GZUGS SHAR BA'I ZHAL DGU ,DKYIL 'KHOR RE RE LA 'KHOR GYI
TSUL DU BZHI SNGAR LTAR DGU DAG PA'I DAG CHA NAS

KYANG ZHAL DGU SRID PA'I 'KHOR LO RLUNG GI RGYU BA BCAD PAS
DPA'O, ,DE NAS, PHYAG DANG RVA GNYIS ZLA BA DANG, ,ZLA BA PHYED
PA YANG DAG SBYOR, ,ZHES PA NI, PHYAG SO BZHI DANG RVA GNYIS
DANG SO DRUG NI, PHYI ROL DU ZLA BA

BCU GNYIS, YAR NGO'I ZLA BA PHYED DANG ,MAR NGO'I ZLA BA PHYED
DE SO DRUG DAG PAS SO, ,PHYI ROL DU DE LTAR YOD PA LTAR, NANG DU
KHAMS KYI RGYU BA BCU GNYIS, KHAMS DKAR PO 'PHEL BA BCU GNYIS,
'GRIB PA

BCU GNYIS TE, SO DRUG GI RGYU BA DBU MAR DAG PA'I CHA NAS KYANG,
RVA GNYIS DANG BCAS TE SO DRUG GO ,YANG PHYI ROL DU LO GCIG LA
ZLA BA BCU GNYIS, NYI MA LHO BGROD KYI DUS ZLA BA DRUG ,ZLA BA
PHYED

PA BCU GNYIS DANG BCO BRGYAD DO, ,PHYI ROL DU ZHAG RE LA CHU
TSOD DRUG CU BSAGS PAS, LO GCIG LA CHU TSOD NYI KHRI CHIG STONG
'ONG BA BZHIN DU, THUN PHYED RA LA DBUGS BRGYA RE BSAGS PAS ZHAL
GCIG

LA STONG DRUG BRGYA'O, ,NYI MA BYANG BGROD LA ZLA BA DRUG ,ZLA
BA PHYED PA BCU GNYIS DANG BCO BRGYAD DO, ,NANG GI LTE BAR RTZA
'KHOR LNGA YOD PA'I BAR GYI GCIG LA GA-YAS KYI RTZA 'DAB DRUG
GA-YON GYI RTZA 'DAB

@002B DRUG LA 'PHO CHEN RE RE, DE RE RE LA 'PHO CHEN PHYED PA RE
RE STE, GA-YAS SU 'PHO CHEN DRUG ,'PHO CHEN PHYED PA BCU GNYIS
TE BCO BRGYAD DO, ,MTSAMS BZHIR RLUNG MI RGYU BAS MI BGRANG NGO,
,GA-YON DU BCO BRGYAD DO, ,DE DAG PA'I CHA NAS GA-YAS

KYI PHYAG BCU BDUN TE, RVA GCIG DANG BCO BRGYAD DO, ,GA-YON
DU'ANG DE LTAR BCO BRGYAD DO, ,DON DAM PA'I DAG TSUL NI GA-YAS
KYI RLUNG RNAMS RO MA DANG ,GA-YON GYI RLUNG RNAMS RKYANG MAR
RGYU BA BCAD NAS DBU MAR DAG PAS, PHYAG DANG

RVA BCO BRGYAD TSAN PA GNYIS SO, ,DE NAS YANG, BZHON PA BCU DRUG
DUS DANG NI, ,ZLA BA YI NI ZHAG TU SHES, ,ZHES PA LA, DUS KYI
SKAD DOD KA LA ZHES PA CHA SHES PA, GA-YAS PAS DUS TE PHYI ROL
TU ZLA BA'I CHA BCU DRUG ,NANG DU

DKAR CHA 'PHEL 'GRIB KYI CHA BCU DRUG ,LAM DUS SU YAS BABS MAS
BRTAN GYI DGA' BA BCU DRUG GI RTEN CAN DKAR CHA BCU DRUG ,'BRAS
BU'I DUS SU DE RNAM PAR DAG PA SPANGS PA DANG ,LHAN SKYES BDE
CHEN GYI LDOG PA CHA BCU DRUG

STE, DE RNAMS DAG PA'I BZHON PA SROG CHAGS BCU DRUG GO ,DE NAS,
ZHAL NI DUS KYI RLUNG 'JUG PA AOm SKU STE, GNAS PA DANG ,DA LTA
BA GSUNG RDO RJE A'A: 'BYUNG BA 'DAS PA H'Um THUGS RDO RJE, DE
YANG SKU SPRUL SKU, GSUNG

LONGS SKU, THUGS CHOS SKU, SNGAGS RNAMS SU GSUNG LONGS SKUR 'JOG
PA NI, CHOS LA LONGS SPYOD PA'AM, GSUNG BA SOGS GSUNG YIN PAS
GSUNG GI RTZA BA RLUNG YIN ZHING, LONGS SKU YANG PHRA BA'I RLUNG
TZAM LAS BYANG

@003A *, ,CHUB PA'O, ,PHYI ROL TU DBYU GU DRUG CU RTZA BZHI NI,
CHU SRANG SO BZHI THUN TSED BRGYAD, NANG DU LTE BA'I RTZA 'DAB
DRUG CU RTZA BZHI, SPYI BO'I SO GNYIS, MGRIN PAR BCU DRUG
,SNYING GA'I BRGYAD, LTE BA'I RTZA

GNYIS KYI NANG DU RLUNG RGYU BA'I YUN DANG ,SPYI BO'I RTZA GCIG
TU RGYU BA'I YUN MNYAM, SPYI BO'I RTZA GNYIS DANG ,MGRIN PA'I
GCIG TU RGYU BA'I YUN MNYAM, MGRIN PA'I GNYIS DANG SNYING GA'I
RTZA GCIG TU RLUNG RGYU BA'I YUN MNYAM, ,

'JAM DPAL GYI ZHAL GYIS MTSON PA, RTZA DBU MA LAS GYES PA'I ZHAL
BRGYAD KYIS MTSON PA'I RTZA BRGYAD KYI NANG GI THUN TSOD RLUNG
DANG BCAS PA DBU MAR ZHUGS PAS ZHAL DGU'O, ,MDOR NA DBU SKRA
GYEN DU BRDZES PAS MTSON PA'I

MI GNAS PA'I MYANG 'DAS, SKU GCER BUS MTSON PA'I SGRIB GNYIS
SPANGS PA, GDAN GYIS MTSON PA'I DNGOS GRUB BRGYAD DBANG PHYUG
BRGYAD LDAN GYI SKU CHEN PO 'DI, PHYAG MTSAN THUGS KYIS MTSON
PA'I BDE STONG GI YE SHES

MTHAR THUG PAS, GLANG LPAGS KYIS MTSON PA'I MA RIG PA ZAD PAR
SPANGS PA LAS 'KHRUNGS, BDE STONG GI YE SHES BSKYED PA LA, GONG
DU BSHAD PA'I ZHAL PHYAG SOGS KYIS MTSON PA'I PHYI ROL GYI LO
ZLA BA YAR NGO MAR NGO, NYIN ZHAG ,CHU

TSOD, DBYU GU ,THUN TSOD, 'PHO BA, DBYAR DGUN SOGS THAMS CAD KYI
MTHAR GTUGS PA RLUNG GI DKYIL 'KHOR BZHI, 'PHO CHEN BCU GNYIS
SOGS RO RKYANG NAS RGYU BA'I RLUNG, DE LA BRTEN PA'I KHAMS DKAR
DMAR GYI 'PHEL 'GRIB DANG

@003B BCAS PA THAMS CAD AA WA DH'U T'IR ZHUGS GNAS THIM GSUM
BYAS NAS, KHAMS DKAR DMAR GYI 'DU 'PHROD BYAS PA LA BRTEN NAS
BDE STONG GI YE SHES DE SKYE, DE LA NANG GI RKYEN RDO RJE BZLAS
PA, PHYI'I RKYEN YOD PA'I MTSAN MA GYEN

BSGRENGS KYIS MTSON PA'I PHYAG RGYA LA BSTEN, MA HE ZHAL GYIS
KHAMS GSUM GYI SROG DBUGS SDUD PA LA, MA HE GDONG CAN YIN LA, DE
LA DBANG BSKUR BAR MDZAD CING, SA 'OG GI 'BYUNG PO 'DUL BA, BAR
GYI SRIN ZHAL DMAR PO NI,

SEMS CAN LA BRTZE BAS CHAGS PA DANG ,ZHAL NAS KHRAG 'DZAG PA NI,
SEMS CAN LA BDE CHEN GYI LAM STON PA, SA STENG MI DANG SRIN PO
'DUL BA, STENG ZHAL LHA RNAMS 'DUL BA, DE'I ZUR PHUD LNGAS YE
SHES LNGA MTSON PAS, THOD

SKAM LNGA LA DNGOS SU MI SBYOR, KO LPAGS GYON KYANG GCER BU ZHAS
PA 'DEMS DKRIS DANG BRAL BA'O, ,MAN NGAG SNYE MA RU, SEMS DPA'
GSUM BRTZEGS GZHI DUS SU, LUS RAGS PA DANG GNYUG RLUNG DANG SEMS
SO, ,LAM DUS SU RNAL

'BYOR PA'I LUS RAGS PA DANG ,DAG MA DAG SGYU LUS DANG ,DPE DANG
DON GYI 'OD GSAL LO, ,'BRAS DUS RIM BZHIN CHOS (GA) SKU LONGS
(KHA) SKU SPRUL (KA) SKU GSUM MO, ,SPYAN GSUM NI DUS GSUM DANG
RNAM THAR GSUM MKHYEN PAS SO, ,ZHES DE

LTAR PHYI NANG GZHAN GSUM MTSAN TSUL RGYAS PAR YI GER BKOD PA'O,
,RTZA BA'I RGYUD RGYAS NANG BZHUGS L'A LI TAS, ,'JIGS BYED SKUS
MTSON RNAM DAG DANG SBYAR BA'I, ,PHYI NANG GZHAN GSUM JI LTAR
MTSON DON LA, ,DPAL LDAN BLA MAS CUNG

@004A *, ,ZAD MTSAN BTAB CING, ,RGYAS PAR SNYAN NGAG TSIG BRGYUD
LTA BUR NI, ,MKHAS GRUB CHOS KYIS RGYAL POR GTAD PA LAS, ,DES
KYANG BRJED NYAMS SPANG PHYIR YI GER BKOD, ,SLAR YANG SHIN TU
DAM PA'I RGYA YIS BTAG ,

TSUL 'DI DGONGS LA DAD PA BLO LDAN GYIS, ,GZHAN LA MI STON SHIN
TU DAM PAR MDZOD, ,GAL TE BSTAN NA BDAG LA NAG CHEN THUG ,DE'I
PHYIR CIS KYANG MI SPEL DAM RGYAS GDAB, ,MANGGLAm, ,