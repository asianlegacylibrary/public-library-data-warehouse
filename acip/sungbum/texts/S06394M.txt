*, ,SNYAN NGAG ME LONG GI NANG NAS GAB TSIG GI SNYAN NGAG LEGS
SU BKOL TE BSHAD BA BZHUGS,,

@001 #, ,NA MO GU RU MANYDZU GHO sHR'A YA, 'DIR SNYAN NGAG ME
LONG GI NANG NAS GAB TSIG GI SNYAN NGAG LOGS SU BKOL TE BSHAD PA
LA BZHI, BSHAD PAR DAM BCA' BA, DGOS PA BSHAD PA,

DNGOS BSHAD PA, MJUG DON BSDU BA'O, ,DANG PO NI, GAB TSIG DAG GI
RNAM PA YI, ,LUGS KYANG RAB TU BSTAN PAR BYA, ,GAB TSIG GI RGYAN
DAG GI RNAM PA STE MTSAN NYID DANG MTSON BYED NYID JI LTAR SBYOR
BA'I LUGS KYANG

'DIR RAB TU BSTAN PAR BYA'O, ,GNYIS PA DGOS PA BSHAD PA NI,
RTZED MO'I MDUN SAR BZHAD GANG DANG, ,DE SHES CHAGS SU GSANG
SMRA DANG, ,PHA ROL KUN TU RMONGS BYED LA, ,GAB TSIG DAG NI NYER
MKHO LDAN, ,RTZED

MO'I BYA BA RTZOM PA'I MDUN SAR BZHAD GAD KYI DON DANG, GAB TSIG
DE NYID SHES PA'I MKHAS PA DAG NANG PHAN TSUN DU SKYE BOS GANG
BA'I TSIGS SU YANG GSANG DGOS PA'I GTAM RNAMS GAB TSIG GIS SMA
CHOG PA'I PHYIR

DANG, PHA ROL PO GAB TSIG MI SHES PA RNAMS KUN TU MGO RMONGS PAR
BYED PA LA, GAB TSIG GI RGYAN 'DI DAG NYE BAR MKHO ZHING DGOS PA
DANG LDAN PA'O, ,GSUM PA DNGOS BSHAD PA LA, LEGS BSHAD SGRA
DBYANGS RGYA MTSO'I

'JUG DOGS LAS, KUN TSOGS SLU BYED RIM PA BRAL, ,RAB BCOM MTHUN
GZUGS RTZUB MO'I TSIG ,GRANGS DANG RAB BRTAGS MING DU 'DUS,
,BSGRIBS DANG MTHUN SGRA RMONGS PA DANG, ,YONGS 'PHROG GCIG
BSGRIBS GNYIS KA

@002A *, ,BSGRIBS, ,YONGS SU 'DRAS DANG BCU DRUG GO, ZHES PA
LTAR BCU DRUG LAS, DANG PO KUN TU TSOGS PA LA GNYIS, MTSAN NYID
DANG, DPER BRJOD DO, ,DANG PO MTSAN NYID NI, TSIG MTSAMS SBYAR

BAS DON SBAS PA, ,KUN TU TSOGS PA ZHES PAR BRJOD, ,GAB BYED
SUPRA DANG TINGA'I MTHA' CAN GYI TSIG DAG PHAN TSUN MTSAMS LEGS
PAR SBYAR BAS GZUGS GZHAN DU 'GYUR TE, GAB BYA'I BRJOD DON SNGAS
PA DE LA NI, ,KUN TU

TSOGS PA'I GAB TSIG CES BYA BAR MKHAS PA RNAMS KYIS BRJOD DO,
,GNYIS PA DPER BRJOD NI, MA Y'A GOR SEMS KYIS NI, ,SHES PA MED
LA CI SLANG KHRO, ,GNAS MIN DU BA 'DI YIS NI, ,CI BYED KUN TU
MIG DMAR MA, ,

TSIG RKANG DANG PO'I GAB BYA'I DON NI, BDAG GI GNOD PA'I RO SEMS
KYIS, ZHES PA STE, BDAG CES PA'I SKAD DOD, ,AASMADRA LA DRUG
PA'I GCIG TSIG NGAS BYIN, DBYAGNS CAN SGRA MDO LAS, NGAS KYIS TA
BA MA MA 'OS, ,

AASMAD NGAS DANG BCAS PA MA MA RU BSGYUR, ,YUSMANGRA AASMAD
NGAG
LA DRUG PA, BZHI PA, GNYIS PA RNAMS KYIS TE ME, BAMRA NOO, BSRA
NAS DAG GOS MA MA ME RU BSGYUR, DE'I PHA ROL TU GNOD PA'I SKAD
DOD A'A GSU DANG

RO'I SKAD DOD RA SA BZHAG STE, AE AA YA'O DANG, SRA RA DAG GI
RNAM BCAD DO DANG, AA LAS HA BA LA'O DANG, AU LA AO'O DANG,
DBYANGS KYIS DMAN PA PHA ROL TU YANG DAG PAR SBYOR ROS BSGRUBS
PAS, MA Y'A GO RA

@002B SA ZHES 'GRUB STE, BUD MED ZHIG RANG GI BDAG PO LA KHRO
ZHING DU BA LA, BDAG PO NGES KYE KUN TU MIG DMAR MA ZHES BOD
NAS, BDAG GI GNOD PA'I RO BRO BA RANG SEMS KYIS SHES PA TZAM
YANG MED PA LA, RGYU MTSAN CI'I SLAD DU KHYOD KHRO ZHING DU BAR
BYED,

GNAS MA YIN NGA LA KHRO ZHING DU BA 'DIS CI ZHIG BYED PAR 'DOD
CES PA'O, ,DE'I GAB BYED NI, BDAG GIS BA LANG RO SEMS KYIS,
,ZHES PA STE, AASMRAD LA GSUM PA'I GCIG TSIG t'A BYIN, GCIG NYID
LA TAD MRAD NGAG GOS, AASMRAD MDRA DU BSGYUR,

TYAD SOGS KYI SI SOGS LA tI AA'OS, MDRA MA RU BSGYUR, t'A DI DAG
LA AA'OS MA ME RU BSGYUR, ME DANG t'A'I A'A MTSAMS SBYAR BAS, MA
Y'A BDAG GIS, GO BA LANG, RA SA RO STE, BDAG GIS BA LANG GI RO
BRO BA ZHES SOGS 'BREL MED ZHIG TU GO ZHING

'KHRUL DU BCUG PA'O, ,GNYIS PA SLU BYED LA GNYIS, MTSAN NYID
DANG, DPER BRJOD DO, ,DANG PO NI, GZHAN LA GRAGS PA'I SGRA DAG
GIS, ,GANG DU BSLU BA SLU BYED NYID, ,GAB BYA LA SGRA DE 'JUG
KYANG GRAGS CHUNG BAS DER GO DKA' ZHING GZHAN GAB BYED LA

SGRA DE 'JUG PA NYID YONGS GRAGS YIN PAS DER GO NAS 'KHRUL ZHING
BSLU BA NA SLU BYED KYI GAB TSIG NYID DO, ,GNYIS PA DPER BRJOD
NI, ,KUBDZ'A BSTAN PA KHYOD KYI NI, ,DGA' BA JI LTAR 'PHEL GYUR
PA, ,'CHI MED BU MOR CO 'DRI MA, ,MI MO SPYOD PAS DE LTA MIN,
,'DIR

GAB BYA 'DUL BA LUNG LAS 'BYUNG BA'I RGYAL PO GTUM PO RAB SNANG
GI BTZUN MO ZHI BA SKRA CAN MA'I SKYE YUL GRONG KHYER K'A N+YA
KUB DZ'A ZHES PA'I BUD MED RNAMS GZUGS BYAD MCHOG TU BZANG BAS
DE 'DRA'I MDZES MA GROGS SU BSTEN PA KHYOD KYI DGA' BA JI LTAR
'PHEL BA DE

@003A *, ,LTA BU NI 'CHI MED LHA'I BU MO BSTEN PA'I DGA' BA LA
CO 'DRI BA STE MTSUNGS PA ZHIG STE, MI MO GZHAN LA LONGS SPYOD
PAS NI DE LTA BU'I DGA' BA THOB NUS PA MIN NO, ,ZHES PA YIN
KYANG, GAB BYED AUBDZA TI DRANG BA'I BYING SAL KU

SMAD PA'I DON SNGON DU BZHAG NAS RJES 'BREL PHYIS PA'I KUBDZA
NI, 'GREL PA 'DOD 'JOR, NGAN PAR 'KHYOG PAS KUBDZA: SBUR BO STE,
ZHES PA LTAR, 'KHYOG PO'I SBUR BO DANG, BUD MED KYI RKYEN BYIN
PA'I KUBDZ'A NI GNYA' BA SBUR MO LA YONGS SU GRAGS PAS DE YIS
LHA

MO LA CO 'DRI ZHES PA KYAL KA BYED BAR 'KHRUL NAS SLU BAR BYED
PA'O, ,GSUM PA RIM PA BRAL BA LA GNYIS MTSAN NYID DANG, DPER
BRJOD DO, ,DANG PO NI, SBYOR BA SHIN TU 'KHRUGS PA YIS, ,RMONGS
BYED RIM PA BRAL BA STE, ,GAB BYA TSIG SBYOR GO RIM BSGRIGS NA
DON

GSAL BAR STON KYANG, GAB BYED TSIG SBYOR GYI GO RIM SHIN TU
'KHRUGS PAS DON LA RMONGS PAR BYED PA NI, RIM PA DANG BRAL BA'I
GAB TSIG CES BYA'O, ,GNYIS PA DPER BRJOD NI, YU BAR'O BYED PAD
CAN GYI, ,DANG MO TSER MA RTZUB PO CAN, ,BZHIN LA SGRA SNYAN

SGROG BYED CING, ,LUS NI 'DAR BAR BYED CING MCHUS, ,GAB BYA DANG
PA BZHIN RAS LAS SGRA SNYAN PO SGROG PAR BYED PA DANG, LUS G-YO
ZHING 'DAR BAR BYED CING MCHUS, PADMA CAN GYI YU BA TSER MA
RTZUB PO CAN LA'O BYED DO, ,ZHES PA YIN KYANG GAB BYED TSIG SNGA
PHYIR GO

RIM SHIN TU DKRUGS NAS DON SBAS PA'O, ,BZHI PA RAB BCOM LA
GNYIS, MTSAN NYID DANG, DPER BRJOD DO, ,DANG PO NI, GANG LA DON
RTOGS DKA' BA YI, ,TSIG 'PHRENG DE NI RAB BCOM YIN, ,SBYOR BA
GANG LA DON RTOGS PAR DKA' BA SGRA GRAGS CHUNG BA 'BA' ZHIG

@003B TU SBYAR BA'I TSIG GI 'PHRENG BAS DON DE BCOM PA LTA BUR
GYUR PA NI RAB BCOM GYI GAB TSIG CES BYA'O, ,GNYIS PA DPER BRJOD
NI, BU MO MDZES MA KHYOD RKANG PAR, ,RKANG GDUB RGYAS PA SGRA
SNYAN SGROG ,MNGON SUM NYID DU GYUR PA 'DIR, ,BDAG GI SROG NI
BRTAN MA YIN

'DE'I GAB BYA KYI BU MO ZHES BOD NAS KHYOD KYI RKANG PA MDZES PA
DAG LA RIN PO CHE'I RKANG GDUB RGYAS PA SIL KHROL GYI SGRA SNYAN
PAR SGROGS PA MIG DANG RNA BA'I MNGON SUM DU BYUNG BA'I SKABS
'DIR, CHAGS PA DRAG POS BDAG GI SROG NI 'JIG PAR NYE BAS BRTAN
PA MA YIN

NO, ,ZHES PA STE, GAB BYED RGYA SKAD LA K'A LA DUS LA MI 'JUG
PA'I RKANG PA LA 'JUG PA DANG, TZANDRA ZLA BA LA MI 'JUG PAR
MDZES PA LA 'JUG PA SOGS YONGS GRAGS MIN PA'I SGRA MANG POS
BRJOD DON BCOM PA LTAR YOD KYANG BOD SKAD LA ZHIG NAS GO SLA
BAR

GYUR PAS, SPANG t'IK TU 'DI'I DPER BRJOD, GNAS GCIG TU NGES PA'I
BYA DKA'I BOD SKAD, H'A H'A MI SGROG MKHA' 'GROS MTSAN, ,RI 'GRO
DBANG 'KHYOG LDAN MA CHAGS, ,'KHYOG SGROG GANG+G'A'I CHUR 'JUG
SDIG ,BYA ROG 'JOMS PA MTHO RAS 'GRO, ZHES PA'I DAG

LTA BU RNAMS GSAL BAR GSUNGS PAS, 'DI'I DON NI, H'A H'A NI KYE
MA ZHES MYA NGAN GYI TSIG KHA NAS MI SGROG PA, MKHA' 'GRO NYI
MAS MTSAN PA'I RI RAB LHUN PO'I STENG GI LHA GNAS SU'ANG SNYAN
PA'I GRAGS PA 'GRO BA, MIG GI DBANG PO 'KHYOG POR LTA BA'I ZUR
MIG

DANG LDAN PA'I BUD MED LA MA CHAGS PA, 'KHYOG POR 'GRO ZHING
SGRA SGROG PA'I GANG+G'A'I CHU BOR KHRUS LA 'JUG PA THOB PA'I
RGYAL PO KHYOD SDIG PA NAG PO BYA ROG DANG 'DRA BA BCOMS ZIN PAS
NA MTHO RIS KYI GNAS SU 'GRO BAR GDON MI ZA'O, ,ZHES PA'O, ,LNGA
PA MTHUN PA'I

@004A *, ,GZUGS LA GNYIS, MTSAN NYID DANG, DPER BRJOD DO, ,DANG
PO NI, BTAGS PA'I DON BKOD TSIG DAG GIS, ,SDEB PA DAG NI MTHUN
PA'I GZUGS, ,GAB BYA BRJOD DON DNGOS MA SMOS PAR DE DANG GZUGS
KYI RNAM PA MTHUN PA'I DPE BTAGS

PA BA'I DON BKOD NAS, DE DANG 'BREL BA'I TSIG DAG GIS BRJOD DON
SDEB CING SGRIB PAR BYED PA NI MTHUN PA'I GZUGS KYI GAB TSIG CES
BYA'O, ,GNYIS PA DPER BRJOD NI, GANG GI YAL GA YAL 'DAB LA, ,ME
TOG SNUM PA'I DOG PA CAN, ,'KHRI SHING YAL 'DAB LNGA PA NI,,

SKYED MOS TSAL 'DIR BDAG GIS MTHONG, ,GAB BYA BUD MED LA GAB
BYED 'KHRI SHING GI THA SNYAD BTAGS TE BRJOD PA STE, DE YANG
GANG GI LAG PA LA YAL GA DANG, ,SOR MO LA YAL 'DAB DANG, SEN MO
LA ME TOG GI DON PA SNUM PA CAN DANG, BUD MED YAN LAG LNGA CAN

LA 'KHRI SHING YAL 'DAB LNGA PAR SGRO BTAGS NAS, DE 'DRA BA
SKYED MOS TSAD 'DIR BDAG GIS MTHONG NGO, ,'DI LA SPANG LOS BSDUS
BRJOD YIN GSUNGS YANG, BSDUS BRJOD LA MTSUNGS CHOS GANG RUNG GIS
CHOG LA, 'DI LA GZUGS MTHUN PA ZHIG DGOS GSUNG

DRUG PA RTZUB MO LA GNYIS, MTSAN NYID DANG, DPER BRJOD DO, ,DANG
PO NI, MTSAN NYID YOD TZAM NGES TSIG DANG, ,LDAN PA'I TSIG NI
RTZUB MO'O, ,BRDA SPROD PA'I GZHUNG NAS BSHAD PA'I MTSAN NYID
YOD TZAM MAM, NGES TSIG BSHAD RUNG TZAM DANG LDAN PA LA SHIN TU
MI

GSAL ZHING NYAMS DANG BRAL LA TSIG RTZUB PO CAN NI RTZUB MO'I
GAB TSIG CES BYA'O, ,GNYIS PA DPER BRJOD NI, GAB BYA YONGS GRAGS
MA YIN PA'I SGRA'I BSGRUB TSUL LTAR NA, CHAD MA RNAMS NI CHANG
KHANG DU, ,SO YI 'OD KYIS CI DKAR 'KHYAMS, ,DA NI MYOS PAR

@004B BYAS DE RNAMS, ,CHANG GI RDZING BUR BYING BA BZHIN, ,ZHES
'BYUNG YANG, GAB BYED YONGS GRAGS TZAM LA, LHA RNAMS LHA YI
KHANG PA RU, ,SO SO'I 'OD KYIS DAL BUR RGYU, ,DRI BZANG RDZING
BUR MYOS BYAS PA, ,DE RNAMS NGA NI RGAN MO BZHIN, ,ZHES 'BYUNG
STE, GZHUNG GI RGYA DPE'I

'GO'I SU R'A:ZHES PA 'DI LA MTSON NA, YONGS GRAGS MA YIN PA'I
SGRA'I BSGRUB TSUL KA L'A BLTAR NA, CHANG GI SKAD DOD SU R'A LA
DE BYED DO ZHES PA'I DON LA, BYINGS DON LA AIN TE KA RI TA'OS,
AINA'I RKYEN BYIN, AIN LA RTAGS YI GE GCIG PA MA YIN

PA'I MTHA'I DBYANGS DANG PO CAN DBYI 'OS RTAGS MTHA'I A'A DANG
RKYEN GYI NRA PHYIS NAS SBYAR BAS SU RI GRUB, SLAR YANG BYED PA
PO'I DON LA, BA TZA SOGS RNAMS LAS AA TZA'OS, AATZA'I RKYAN
SBYAR, K'A RI TA'I AAM AId BI KA RA nA MA YIN PA LA'OS, AINA'I
RJES DANG

RKYEN GYI TZA PHYIS NAS SBYAR BAS SU RA GRUB, DAS NA SU R'A RING
PO BUD MED RTAGS CAN CHANG LA 'JUG PA LA AINA DANG AATZA'I RKYEN
BYIN NAS BSGRUBS PA DANG, SU RA THUNG DU SKYES PA'I RTAGS CAN
LHA LA 'JUG PA GNYIS GRUB GZUGS GCIG TU BYUNG BAS DE LA RNAM
DBYE DANG

PO'I MANG TSIG DZAS BYIN NAS RJES 'BREL PHYIS TE SBYAR BAS SU
R'A:ZHES GRUB PA 'DI, CHANG MA RNAMS NI, ZHES PA DANG, LHA RNAMS
ZHES GAB BYA GAB BYED THA DAD DU 'GYUR LUGS DE LTA BU'O, ,BDUN
PA GRANGS LA GNYIS, MTSAN NYID DANG, DPER BRJOD DO, ,DANG PO NI,

GANG DU GRANGS KYIS KUN RMONGS PAR, ,BYED PA GRANGS NYID CES BYA
STE, ,TSIG SBYOR GANG DU BRJOD BYA'I DON DE BRJOD BYED YI GE'I
GRANGS KYI SGO NAS STON KYANG GRANGS DE NYID KYIS KUN TU RMONGS
PAR BYED PA LA NI GRANGS KYI GAB TSIG CES BYA'O, ,GNYIS PA DPER
BRJOD NI, SNA

@005A *, ,LDAN DBUS GNAS GSAL BYED BZHIS, ,YONGS SU RNAM PAR
BRGYAN PA YI, ,GRONG KHYER 'GA' YOD 'GA' ZHIG NA, ,MI BDAG YIG
BRGYAD MING CAN YOD, ,'DIR GAB BYA KA NYTZA PU RI STE GRONG
KHYER GSAL LDAN ZHES PA 'GA' YOD

PA DE'I BYE BRAG 'GA' ZHIG NA RGYAL PO PALL'A WA STE YAL 'DAB
KYI MING CAN YOD DO ZHES PA YIN LA, GAB BYED YI GE'I GRANGS SNA
LDAN NYA YIG DBUS NA GNAS PA LA GSAL BYED KA TZA PU R'I BZHIS
BRGYAN PA DANG, GRONG KHYER DANG RGYAL PO GNYIS KA'I MING GI
GSAL

BYED KYI YI GE KA NYA TZA PU R'I PA L'A WA BRGYAD YOD PA'O,
,GRONG KHYER GYI MING DU SMOS ZIN PA DE SLAR YANG RGYAL PO'I
MING DU SMOS PA NI TSIG GI CHA NAS RMONGS SU 'JUG PA'I CHED
DANG, DON GYI CHA NAS GRONG KHYER YIR SKYA'I RGYAL PO ZAS GTZANG
ZHES BRJOD PA DANG

MTSUNGS PAS 'GAL BA MED DO, ,BRGYAD PA RAB BRTAGS LA GNYIS,
MTSAN NYID DANG, DPER BRJOD DO, ,DANG PO NI, GANG DU NGAG DON
RNAM PA GZHAN, ,SNANG BA DE NI RAB BRTAGS NYID, ,GANG DU GAB BYA
BRJOD PAR BYA BA'I NGAG TSIG TSOGS PA'I DON DE GAB BYED KYI

RNAM PA GZHAN DU RTOG CING SNANG BA DE NI, RAB BRTAGS KYI GAB
TSIG CES BYA'O, ,GNYIS PA DPER BRJOD NI, TSIG RNAMS RAB TU
'KHRUL BA DANG, ,MGO BO DUNG CING MIG DMAN PA, ,'DUG KYANG 'DANG
LDAN BDAG LA NI, ,RGAN MO RJES SU MI BRTZE'AM, ,'DI'I GAB

BYA DBUL PO ZHIG PHYUG PO LA NOR SLONG BA'I TSE NYAM THAG PAS
TSIG 'KHRUL, ZHUM PAS MGO BO DUD CING MIG DMAN PAS LTA, SKRAG
PAS LUS 'DUG KYANG 'DAR BA'I KHYAD CHOS DANG LDAN PA BDAG LA
PHYUG PO RJES SU MI BRTZA'AM, ZHES PA YIN KYANG, GAB BYED NI

@005B 'DONG LDAN ZHIG GIS CHAGS PAS TSIG 'KHRUL, NGO TSAS MGO
DUD, ZHUM PAS MIG DMAN, 'DOD PAS LUS 'DAR BA BDAG LA RGAN MO
RJES SU MI BRTZE'AM, ZHES KU RE BYED PAR SGRO BTAGS TE BRJOD PA
STE BRiNGNGH'A ZHES BA PHUN TSOGS CAN TE PHYUG PO DANG RGAN MO
GNYIS KA LA 'JUG

PAS SO, ,DGU PA MING DU 'DUS PA LA GNYIS, MTSAN NYID DANG, DPER
BRJOD DO, ,DANG PO NI, GANG DU MING LA SNA TSOGS DON, ,BRTAGS DE
MING DU 'DUS PA NYID, ,GANG DU GAB BYA GAB BYED DAG MING MTHUN
MONG DU GYUR PA LA, SNA TSOGS PA'I DON DU MAR 'KHRUL YANG, LEGS
PAR

BRTAGS NA MTHAR GAB BYA'I MING DU 'DUS SHING GZHOL BA NI MING DU
'DUS PA'I GAB TSIG CES BYA BA NYID DO, ,GNYIS PA DPER BRJOD NI,
MIG MI BRTAN MA SA LDAN 'GA', ,DANG POR R'A DZA ZHES PA SGROG
,SA N'A TA NA YANG STE 'DI, ,RGYAL PO MA YIN KHYAB 'JUG MIN,
,'DI'I GAB

BYA NI, MIG MI BRTAN MA ZHES BOS NAS SHING R'A DZA TA NA STE
'PHAGS YUL PHAL SKAD DU Ksh'I R'I ZHES 'BOD PA DE BSNYAD PA YIN
KYANG, GAB BYED RGYA SKAD DU PARTHIB: ZHES PA SA LDAN TA SA'I
BDAG PO MI'I RGYAL PO DANG, SA GSUM LA DBANG BA'I LHA KHYAB 'JUG
DANG ,SA LA YONG

PA'I SHING SOGS GANG YIN MTHA' GCIG TU NGOS MI ZIN TE 'GA' ZHIG
CES NGES MED KYI TSIG KYANG BYUNG BAS SO, ,DE RJES DANG POR R'A
DZA ZHES PA SGROG, ,CES PAS KYANG NGOS MA ZIN TE MING GI DANG PO
R'A DZA CAN DE MI'I RGYAL PO YIN NAM, SHING GI RGYAL PO YIN
SNYAM PA SKYE BAS

SO ,SA NA TA NA YANG TE ZHES PAS KYANG NGOS MI ZINTE, SA N'A TAN
ZHES PA RGYUN LDAN TE KHYAB 'JUG GI MING YANG YIN LA, YANG TA
NA'I GONG DU DGAG TSIG AA BZHAG PA'I, AA TAN NI TA NA MED CES PA
DANG, DE'I YANG GONG DU DGAG TSIG NA BZHAG STE MTSAMS SBYAR BA'I
N'A TA

@006A *, ,NA NI, DGAG PA GNYIS KYIS RNAL MGO BAR GSUNGS PAS, TAN
MED PA MIN ZHES PA DANG, DE DAG GI GONG DU BCAS PA'I SKAD DODS
BZHAG PA'I, SA N'A TA NA NI, TAN MED PA MIN PA DANG BCAS PA ZHES
PA STE, DE YANG GONG DANG SBREL NA

MING GI DANG POR R'A DZA DANG MTHA' MAR TAN DRANG BCAS PA'I
SHING R'A DZA TA NA BSTAN PAR YANG GO BAS SO, ,DE RJES RGYAL PO
MA YIN KHYAB 'JUG MIN, ZHES PAS RNAM BCAD DUS LDAN MI'I RGYAL PO
DANG RGYUN LDAN LHA KHYAB 'JUG GNYIS KA MIN ZHES BSTAN PAS
,YONGS

GCOD DU SHING R'A DZA TA NA YIN PAR 'KHRUL MED DU NGOS ZIN PAR
'GYUR RO, ,BCU PA BSGRIBS PA LA GNYIS, MTSAN NYID DANG, DPER
BRJOD DO, ,DANG PO NI, TSIG NI CHOS MTSUNGS LA REG PAS, ,DON
GZHAN SGRIB PA BSGRIBS PA'O, ,RJOD BYED KYI TSIG NI GAB BYA
DANG

CHOS MTSUNGS PA'I GAB BYED LA REG PA STE DE NYID CES GSAL BAR
BRJOD PAS, GAB BYED LAS DON GZHAN PA'I GAB BYA SGRIB PAR BYED PA
NI BSGRIBS PA'I GAB TSIG CES BYA'O, ,GNYIS PA DPER BRJOD NI,
RDZAS BRAL MI NI BTANG BYAS NAS, ,NOR LDAN RNAM CAN

BGROD PA GANG, ,SNA TSOGS KYOG BRGYAS 'JIG RTEN 'GUGS, ,GZUNG
DKA' SMAD 'TSONG MA YIN NO, ,GAB BYA PHUN SUM TSOGS PA'I DPAL
DANG, GAB BYED SMAD 'TSONG MA GNYIS KA LA YOD PA'I MTSUNGS CHOS,
NOR RDZAS DANG BRAL BA'I DBUL PO'I MI NI BTANG ZHING

DOR BAR BYAS NAS, NOR DANG LDAN PA'I MI RNAMS CAN DU BGRONG CING
GNAS PA GANG ZHIG  ,SNA TSOGS PA'I KYOG STE THABS TSUL BRGYA
PHRAG GIS 'JIG RTEN THAMS CAD 'GUGS SHING DBANG DU BYED LA, RANG
DBANG DU SUS KYANG GZUNG DKA' BA 'DI NI SMAD 'TSONG MA RNAMS

@006B YIN NO, ,ZHES MTSUNGS CHOS SMAD 'TSONG MA LA SBYAR BAS
BSTAN BYA PHUN SUM TSOGS PA'I DPAL SGRIB PAR BYED PA'O, ,BCU
GCIG PA MTHUN PA'I SGRA LA GNYIS, MTSAN NYID DANG, DPER BRJOD
DO, ,DANG PO NI, RNAM GRANGS SGRA NI BKOD PA YIS, ,BSGRUBS PA DE
NI MTHUN

PA'I SGRA, ,GAB BYA'I DON DE'I DNGOS MING GSAL BAR MA BRJOD PAR,
DE DANG MING MTHUN PA'I SGRA'I RNAM GRANGS GZHAN BKOD NAS, DES
GAB BYA'I DNGOS MING MI GSAL BA'I TSUL DU BSGRUBS PA NI MTHUN
PA'I SGRA'I GAB TSIG CES BYA'O, ,GNYIS PA DPER BRJOD NI, KHYOD
KYI

SA MIN MING MTHUN GANG, ,RAB GYUR SKRA MING CAN LAS RGYAL, ,DE
YIS DING BDAG MCHOG TU NI, ,SRED LDAN BYED DO SNYAN SGROG MA,
,GAB BYA NI KYE SNYAN PAR SGROG MA ZHES BOS NAS KHYOD KYI MCHU
SGROS KYI DMAR BA BYU RU'I KHA DOG LAS RGYAL BA DES, DE RING GI
DUS 'DOD

LDAN BDAG GI YID 'DOD PA LA MCHOG TU SRED PA DANG LDAN PAR BYED
DO ZHES PA YIN KYANG, GAB BYED DHA R'A NI 'DZIN MA STE SA GZHI,
AA DHA R'A NI SA MIN DANG MCHU GNYIS KA LA 'JUG  ,YANG B'A LA NI
SKRA DANG, PRA NI RAB STE, PRA B'A LA NI RAB TU GYUR PA'I SKRA
DANG BYU RU

GNYIS KA LA 'JUG, DES NAS MIN DANG MING MTHUN PA NI MCHU DANG,
RAB GYUR SKRA MING CAN NI BYU RU STE KHYOD KYI MCHU BYU RU LAS
RGYAL BA NI MTSUNGS CHOS GCIG PAR STON PA'I MTSUNGS SGRA'O, ,BCU
GNYIS PA RMONGS PA LA GNYIS, MTSAN NYID DANG, DPER

BRJOD DO, ,DANG PO NI, GANG ZHIG MNGON SUM DON BSTAN YANG,
,RMONGS PHYIR DE NI RMONGS ZHES BYA, ,GANG ZHIG MNGON SUM DU GAB
BYA'I DON DE GSAL BAR BSTAN PA LTAR SNANG YANG, STON TSIG DES
'KHRUL RGYU BYAS NAS RMONGS PA'I PHYIR, KUN TU RMONGS PA'I

@007A *, ,GAB TSIG CES BYA'O, ,GNYIS PA DPER BRJOD NI, 'DOD LDAN
DAG NI MA LA STAN LA, ,KHRO BAS PHYIR BZLOG NYAL BAR GYUR,
,CHAGS PAS DE BZHIN NYID NYAL TE, ,DAL BU YIS NI KHA DAG SBYOR,
,'DI'I GAB BYA 'DOD LDAN KHYO SHUG KHA SLOR DU

NYAL NAS 'DOD PA SPYOD PA YIN KYANG, GAB BYED MAL STAN LA KHRO
BA PHO MO PHAN TSUN KHRO BAR 'PHRUL, PHYIR BZLOG DANG DE BZHIN
NYIL DU NYAL BA KHA SBYOR DU NYAL BAR RGYAB SPROD DU NYAL BAR
'KHRUL, CHAGS PAS RGYAB SPROD DU JI LTAR NYAL SNYAM DU DANG,
RGYAB SPROD DU NYAL

NA KHA JI LTAR SBYOR SNYAM DU THE TSOM ZA RU BCUG PA'O, ,BCU
GSUM PA YANGS 'PHROG LA GNYIS, MTSAN NYID DANG, DPER BRJOD DO,
,DANG PO NI, GANG LA SBYOR 'PHRENG BDAG NYID CAN, ,DE NI YONGS
SU 'PHROG CES BYA, ,GANG LA TSIG SBYOR MANG PO'I 'PHRENG BA SNGA
MA SNGA

MA'I DON PHYI MA PHYI MAS PHROGS PA LTAR DU GAS PA'I BDAG NYID
CAN DE NI YONGS SU 'PHROG PA'I GAB TSIG CES BYA'O, ,GNYIS PA
DPER BRJOD NI, BYA RGYAL ZAS SKYES DGRA YI NI, ,BLA MA'I 'OD
KYIS BCOM SKYE BO, ,KHA 'JOMS GROGS MIN 'DZIN PA YIS, ,KHYAB

PA'I MKHA' LA MNGON PAR DGA', ,'DI'I GAB BYA NYI 'OD KYIS TSIG
PA'I SKYE BO RNAMS SPRIN GYIS KHYAB PA'I NAMKHA' LA DGA' BA YIN
KYANG, GAB BYED BYA NI SKABS THOB KYIS MKHA' LDING, MKHA' LDING
RGYAL NAS GANG ZHIG THOB PA NI RGYA MTSO LAS THON PA'I BDUD
RTZI, BDUD

RTZI'I KHA ZAS ZA BA'I GTZO BO NI BRGYA BYIN, BRGYA BYIN LAS
SKYES PA'I BU SRID SGRUB, SRID SGRUB KYI DGRA NI KANGnnA,
KNGnnA'I BLA MA'AM PA NI NYI MA STE, NYI MA'I 'OD KYIS BCOMS
SHING GDUNGS PA'I SKYE BO RNAMS NI, KHA BA 'JOMS PAR BYED PA NI
ME, ME'I GROGS MA YIN PA'I

@007B DGRA NI CHU, CHU 'DZIN PA NI SPRIN TE, SPRIN GYIS KHYAB
PA'I NAMKHA' LA MNGON PAR DGA'O, ,ZHES PA'O, ,'DIR BRGYA BYIN
DANG NYI MA'I BU SRID SGRUB DANG KANGnnA DGRAR GYUR TSUL SOGS
RIG BYED KYI GTAN RGYUD LAS RTOGS DGOS SO, ,BCU BZHI PA GCIG
BSGRIBS PA LA GNYIS,

MTSAN NYID DANG, DPER BRJOD DO, ,DANG PO NI, GANG DU RTEN NI
SBAS BYAS TE, ,BRTEN PA GSAL BA GCIG BSGRIBS PA'O, ,GANG DU RTEN
LUS LTA BU RAB TU SBAS TE, BRTEN PA YAN LAG LTA BU GSAL BAR BYAS
PA NI GCIG BSGRIBS PA'I GAB TSIG CES PA STE, RTEN GCIG PU SBAS

PA'I PHYIR RO, ,GNYIS PA DPER BRJOD NI, NAM YANG MTSON DANG BUD
MED KYI, ,NU MA'I DKYIL 'KHOR LA MA REG, MI MA YIN PA 'GA' ZHIG
GI, LAG NI 'BRAS MED MIN NO LO, ,'DIR MI MA YIN PA 'GA' ZHIG CES
RTEN DRI ZA GAB CING, LAG NI ZHES BRTAN PA LAG PA GSAL BAR BRJOD
PA STE,

DE YANG LAG PA YOD PA'I DGOS PA'AM 'BRAS BU NI MI 'DOD PA'I
PHYOGS SEL BA DANG, 'DOD PA'I DON SGRUB PA YIN PA LA, MI MA YIN
PA 'GA' ZHIG GI LAG PA NI, MTSON CHA LA REG NAS PHAS RGOL GYI
DGRA BO 'DUL BA DANG, BUD MED KYI NU MA'I DKYIL 'KHOR

SOGS LA REG NAS 'DOD YON GYI BDE BA LA SPYOD PA SOGS CI YANG MA
BYAS KYANG LAG PA DE NI 'BRAS BU MED PA MIN NO ZER LO, ,ZHES MA
RANGS PA'I SGRA SMOS SO, ,'DI'I SKABS KYI MI MA YIN PA NI DRI ZA
DANG, DRI ZA'I LAG PA NI, SHING AERnd'I MING YIN TE,

SHING 'DI'I 'DAB MA DBYIBS LAG PA LTAR YOD PAS 'DI'I MING GI
RNAM GRANGS SU DRI ZA'I LAG PA DANG, SOR MO LNGA PA ZHES 'BYUNG
ZHING, 'DI'I 'BRAS BU NI SMAN NGAN ROG TU GRAGS PA 'DI YIN PAR
GSUNGS SO, ,BCO LNGA PA GNYIS KA BSGRIBS PA LA GNYIS,

@008A *, ,MTSAN NYID DANG, DPER BRJOD DO, ,DANG PO NI, GANG DU
GNYIS KA SBAS GYUR PA, ,DE NI GNYIS BSGRIBS PA'I, ,GANG DU RTAN
DANG BRTEN PA'I DNGOS PO GNYIS KA SBAS NAS DNGOS SUM BRJOD PA DE
NI GNYIS KA BSGRIBS PA'I GAB TSIG CES BYA'O,,

GNYIS PA DPER BRJOD NI, SU ZHIG GANG DANG 'GROGS PA YI, ,BYA BA
THAMS CAD NYE BAR NI, ,THOB CING ZAS KYI DUS DAG TU, ,GAL TE
MTHONG NA 'DOR BAR BYED, ,'DIR GAB BYA NI BRTEN PA SKRA NI RTEN
MGO BO DANG 'GROGS PA'I TSE BKRU BA DANG BSHAD PA DANG RGYAN
'DOGS

PA SOGS GCES SPRAS DANG BYI DOR GYI BYA BA THAMS CAD NYE BAR
THOB KYANG, KHA ZAS KYI NANG DU NI GAL TE SKRA NYAG MA GCIG
MTHONG NA YANG KUN GYIS PHYIR 'DOR BAR BYED DO, ,ZHES PA YIN
KYANG, GAB BYED NI, 'DI'I RGYA DPE LA LAR, KE NA KA: ZHES DANG,
KHA CIG TU,

KE NE SHA: ZHES 'BYUNG BAS, SNGA MAR CI DANG GANG DANG SU RNAMS
LA 'JUG PA'I KIM GNYIS BZHAG NAS RNAM DBYA t'A DANG SI BYIN NAS
BSGRUBS PA DANG, YANG MGO'I SKAD DED KA LA LHAN CIG TU 'GROGS
PA'I DON LA t'A DANG, SKRA'I SKAD DOD KATZA'I TZA PHYIS NAS SI
BYIN

TA BSGRUBS PA GNYIS 'DRA BAR KE NA KA: ZHES 'GRUB PA LTAR RO,
,PHYI MAR GAB BYED DBANG PHYUG TSANGS DANG 'GROGS PA YI, ZHES
'BYUNG STE, TSANGS PA'I SKAD DOD KA LA t'A DANG, DBANG PHYUG GI
SKAD DOD AI SHA LA SI BYIN NAS BSGRUBS NA KE NE SHA: ZHES 'GRUB
STE,

'DE'I GAB BYA NI MGO BO DANG TSANGS PA GNYIS KA LA 'JUG PA'I KA
DANG DBANG PHYUG GI SKAD DOD AI SHA MTSAMS SBYAR BA'I KA SHA NI
SKRA LA'ANG 'JUG PAS SO, ,BCU DRUG PA YONGS 'DRES LA GSUM, MTSAN
NYID, ,DPER BRJOD, BSHAD CING BSDU BA'O, ,DANG PO NI,

@008B GANG LA MTSAN NYID SNA TSOGS 'DRES, ,DE NI YONGS SU 'DRES
ZHES BYA, ,GAB TSIG GANG LA SNGAR BSHAD PA RNAMS KYI MTSAN NYID
SNA TSOGS 'DRES PAS GCIG KHO NAR NGES BZUNG BYAR MED PA DE NI
YONGS SU 'DRAS PA ZHES BYA BA'I GAB TSEG GO ,GNYIS PA DPER BRJOD
NI,,

HA YA GA DZA BHA tA CAN, ,SDE 'DI GAL TE MA RGYAL NA, ,M'A tri
KA MED NGED KYI BU, ,'DI NI YI GE SHES KYANG BLUN, ,'DIR GAB BYA
HAS DRO BA, YAS MTHAR GNAS, GAS KA SDE, DZAS TZA SDE, BHAS PA
SDE, tAS tA SDE, SDE'I SKAD DOD SE NA MTSAMS SBYOR PHRAL BA'I

SA BCAS PA, AI NA YI GE STE, DE'I AIS DBYANGS YIG  ,NAS TA SDE,
M'A TRi KA PHYI MO STE, MDOR NA YI GE'I PHYI MO GSAL BYED
DBYANGS DANG BCAS PA TZAM YANG MA RGYAL BA STE MI SHES NA, NGED
KYI BU 'DI AA KshA RA STE 'GYUR MED RTAG PA'I RIG BYED SHES
KYANG BLUN

POR 'GYUR TE, YI GE MI SHES PAS BSTAN BCOS DANG, DE MI SHES PAS
BLANG DOR MI SHES PAS SO, ,ZHES PA YIN KYANG, GAB BYED HA YANG
RTAG JA GLANG PO, BHA tA DPA' PO STE DPUNG BU CHUNG RNAMS CAN
GYI PHA ROL GYI DMAG DPUNG SDE DANG BCAS PA 'DI LAS GAL TE MA

RGYAL NA, M'A TRI KA STE MA MED NGED KYI BU 'DI NI, AA KshA RA
STE YI GE SHES KYANG BLUN PO YIN NO, ,ZHES PAR GO ZHING, 'ON
KYANG BU YIN PA DANG MA MED PA 'GAL, YI GE SHES PA DANG BLUN PO
YIN PA 'GAL BAS JI LTAR YIN NAM SNYAM DU RMONGS PAR BYAS PA'O,,

GSUM PA BSHAD CING BSDU BA NI, DE NI MING DU 'DUS PA BSRES,
,BSLUS PA YI NI GZUNGS DANG LDAN, ,DE BZHIN DU NI GZHAN GYI
YANG, ,'DRES PA'I RIM PA SHES PAR BYA, ,DPER BRJOD MA THAG PA DE
LA NI, PHYED SNGA MAR GAB TSIG DGU PA MING DU 'DUS PA NYID BSRES

@009A*, ,PA YIN TE, HA DANG LA SOGS MING GCIG LA DON THA DAD DU
BRTAGS PAS SO, ,PHYI MAR GAB TSIG GNYIS PA BSLUS PA STE SLU BYED
KYI GZUGS DANG LDAN PA YIN TE, M'A TRi KA PHYI MO YIN PA SKYED
BYED KYI MA DANG, AA KshA RA 'GYUR MED YIN PA YI

GER 'KHRUL NAS SLU BAS SO, ,GAB TSIG 'DI LA GAB TSIG DGU PA DANG
GNYIS PA BSRES PA DE BZHIN DU GAB TSIG GZHAN BCU GSUM PO PHAN
TSUN 'DRES PA'I RIM PA YANG RIGS BSGRE SHES PAR BYA'O, ,BZHI PA
'JUG DON BSDU BA NI, 'DI DAG GAB TSIG BCU DRUG

STE, ,SNGON GYI SLOB DPON RNAMS GYIS BSTAN, ,JI SKAD BSHAD PA
LTAR GYI MTSAN NYID DANG DPER BRJOD 'DI DAG NI GAB TSIG BCU DRUG
STE, 'DI RNAMS KYI MTSAN NYID NI SNGON GYI SLOB DPON R'A MA
SHARMMA LA SOGS PA RNAMS KYIS KYANG RGYAS PAR BSTAN TO, ,ZHES
PA

'DI NI SPANG LO'I GZHUNG DON GSAL BA, RGYAL MCHOG LNGA PA'I
DBYANGS CAN DGYES GLU, BOD MKHAS PA'I DAnd'I'I DGONGS RGYAN,
BSTAN 'DZIN CHOS KYI NYI MA'I DBYANGS CAN NGAG GI ROL MTSO LEGS
BSHAD NOR BU'I 'BYUNG KHUNGS RNAMS GUNG BSGRIGS TE DPYAD PA

GANG ZHIG BGYIS SKABS RANG BLOS GO TSOD BRJAD PAR PANGS NAS DGA'
BA'I LO KHRUMS STOD ZLA BA'I DKAR PHYOGS BZANG BO GSUM PA'I NYIN
DGE SLONG DHARMA BHA DRAS DNGUL CHU'I RI PHUG TU SBYAR BA'O,,
SARBA DZA GA TAm,, ,,