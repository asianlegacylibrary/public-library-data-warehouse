` DRI BA BZHI PA DANG LNGA PA'I LAN PHYOGS GCIG TU 'DEBS PA LA, ,DGA'
LDAN LHA BRGYA MA'I RNAL 'BYOR SKYONG SKABS GZHUNG DU

@134A *, ,MAndAL TSOM BU NYER GSUM MA DMIGS BSAL 'KHOD KYANG,
TSOM BU SO BDUN MA DANG DGU MA SOGS KYANG 'BUL MI RUNG BA MIN
ZHING, BZLAS PA GRANGS GSOG LTA BU'I

SKABS DMIGS BRTZE MA LNGA BSKOR KHO NA LAS MKHAS PA LUNG GI ZHES
SOGS TSIG 'THUNG GZHAN RNAMS LA GRANGS GSOG MI DGOS SO, ,GSAL BA'I
SHES RAB SGRUBS SKABS KYI KUN BYANG ZHES PA'I

KUN NI KUN NAS NYON MONGS PA'I PHYOGS 'KHOR BA DANG, BYANG BA NI
SKYON GYI RIGS RNAM PAR BYANG BA RNAM BYANG MYANG 'DAS TE 'KHOR
BA'I GNAS KYI SKYON SPONG BA DANG, MYANG 'DAS KYI YON TAN SGRUB PA'I
BLANG

DOR GYI CHA SHAS PHRA MO RNAMS KYANG SO SOR 'BYED NUS PA'I GSAL PA'I
SHES RAB THOB PA'I MOS PA BYED PA'O, ,'CHAD PA'I SHES RAB BSGRUB SKABS
KYI GLEGS BAM NI SKABS 'DIR RANG NYID

'CHAD NYAN GANG LA BYED PA'I CHOS DE PU TI'I RNAM PA CAN DU BYED PA
DANG, RTZOD PA'I SHES RAB BSGRUB TSUL SKABS GZHAN MA SPYI LTAR LA
MTHUN MONG MA YIN PA RGYAL BA SRAS BCAS KYI BYIN RLABS TSUR

ZHU'I SKABS RAL GRI'I 'KHOR LO RTZIBS STONG PA DE DAG RE RE'I STENG DU
NYI MA'I DKYIL 'KHOR 'OD ZER 'BAR BA BRGYA PHRAG RE 'PHRENG BA'I RNAM
PAR 'KHOR NAS YOD PA 'KHOR LO'I LTE BA'AM

@134B DBUS SU 'OD ZER MTHING GA'I GDAN LA RJE BTZUN 'JAM DBYANGS
DMAR SER BZHUGS PA'I RNAM PA DE BZHIN RDUL PHRA RAB KYI RNAM PAR
SPYAN 'DREN PA ZAB GNAD YIN TE, MKHAS GRUB THAMS CAD MKHYEN

PA RJE TZONG KHA PA'I SKU DRUNG DU THOG MAR DBUS PHYOGS PHEBS DUS
SU MAR LAM MTSAN MO'I MNAL LAM DU 'KHOR LO GONG 'KHOD LHAR SHAR
PHYOGS NAS BYUNG STE MKHAS GRUB RIN PO CHE'I THUGS KAR

THIM PA'I RNAM PA BYUNG BA DES RJES SU RTZOD PA LA 'GRAN ZLA MED PA
BYUNG BA'O, ,YANG RTZOM PA'I SHES RAB BSGRUB SKABS KYI 'KHOR LO YANG
GONG BZHIN BYAS KYANG THUS PA LAGS, YANG MGON KHYOD SKU

GSUNG THUGS GSANG ZHES PA'I SKABS TING NGE 'DZIN GYI DBANG BZHI
MTHUN MONG BA DANG MTHUN MONG MA YIN PA NYAMS SU LEN TSUL YOD
DE DE ZUR DU 'GOD PA LAS MKHYEN PAR MDZOD, YANG BLA MA SNYING

DBUS SU BSTIM SKABS TSIG RIGS DANG BSTUN, RANG GI SNYING KHA PHUB TU
GNAS PA BLOS KHA GYEN DU BSLANGS PA DE TSAL PA BRGYAD DU GYUR PA'I
DBUS SU MA LAS THOB PA'I KHAMS DMAR PO ZHIG DANG PHA

LAS THOB PA'I KHAMS DKAR PO ZHIG BCAS LAM GYIS BSKYED NAS KHAMS
DMAR PO DE SNYING TSAL PA BRGYAD DANG 'BREL PAS PADMA DMAR BA'I
GDAN DU GYUR, ,DE'I DBUS SU KHAMS DKAR PO DE

@135A *, ,ZLA DKYIL DU GYUR PA'I STENG GI DBUS SU RANG GI SHIN TU PHRA
BA'I LUS NGAG YID GSUM MAM RLUNG SEMS KYI NGO BO N'A DA DMAR PO
GYEN LANGS SHIG GSAL BTAB, RJE

RIN PO CHE DBU MA'I LAM BRGYUD SNYING GAR BYON NAS RJE'I SENG KHRI
PADMA 'DAB BRGYAD LA THIM, RJE RIN PO CHE N'A DAR THIMS PAS RJE'I SKU
DANG RANG GI SHIN TU PHRA BA'I LUS DBYER MED DU 'DRES, DE BZHIN

DU GSUNG DANG RANG GI SHIN TU PHRA BA'I NGAG ,THUGS DANG RANG GI
SHIN TU PHRA BA'I YID DE, RJE RIN PO CHE'I SKU GSUNG THUGS DANG RANG
GI LUS NGAG YID GSUM DBYER MED GCIG TU 'DRES DGYES 'DZUM

GZI MDANGS DANG LDAN PA'I SGO NAS BYANG CHUB MA THOB KYI BAR MI
'BRAL BAR BRTAN PAR BZHUGS NAS BYIN GYIS RLOBS PA'I MOS PA DANG,
SNYING 'DAB BRGYAD KHA ZUM PA'I NANG 'OD ZER LNGA'I ZHAL ZHAL DANG,

STENG DU SNGAGS 'PHRENG GI MGOR RDO RJE BYED PA'AM RDZOGS PA GANG
RUNG DANG YI GE AOm BCAS GANG BYED GDAM NGAR GSUNGS, SNGAGS KYI
'OD ZER 'PHRENG THAG DANG SNGAGS YIG GSER GYI MDOG CAN

'PHRENG RDOG GI RNAM PAS DKRIGS PA'AM BSKOR BAR BSAMS LA THUN RJES
MA'I SKABS PAD 'DAB SNGAR BZHIN KHA PHYE NAS SNYING GA'I RJE RIN PO
CHE DAM TSIG SEMS DPA'I TSUL LA SPYI BO'I RJE RIN PO

@135B CHE YE SHES SEMS DPA'I TSUL GYIS BSTIMS NAS YANG PAD 'DAB KHA
ZUM PA SOGS SNGAR BZHIN BYA BA'O, ,DE LTA BU'I RANG GI SHIN TU PHRA
BA'I RLUNG SEMS DANG BLA MA DBYER MED DU BSGOMS NAS YANG YANG

BSTIMS PAS RANG RGYUD LA BLA MA'I BYIN RLABS 'JUG TSAB CHE BA DANG,
MTHAR RDZOGS RIM GYI SMIN BYED KHYAD PAR CAN DU 'GYUR BA'I DGOS
PA'ANG YOD CING, SNYING GA'I RJE RIN PO CHE'I THUGS

KAR ZLA STENG DH'I: YIG GI MTHAR RJE'I MTSAN SNGAGS KYIS G-YAS SKOR DU
BSKOR BAR DMIGS NAS RANG GI RTZA BA'I BLA MA DANG RJE RIN PO CHE
DBYER MED DU BSGOMS NAS BZLA BA LAS RTZA BA'I BLA MA'I

MTSAN SNGAGS DMIGS BSAL MA BYUNG KYANG GONG GIS THUS PA LAGS,
GZIGS RTEN LHA RDZAS DANG DAM RDZAS KYANG PHUL YOD,