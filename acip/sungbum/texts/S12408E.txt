@001A #, ,BKA' DRIN GSUM LDAN GYI RTZA BA'I BLA MA KHYAB BDAG RDO RJE 'CHANG PHA BONG KHA PA DPAL BZANG PO'I GSANG BA'I RNAM PAR

THAR PA LA BSTOD CING GSOL BA 'DEBS PA DAD GSUM MNGON DGA' RGYAS PA'I PAD DKAR CHUN PO ZHES BYA BA BZHUGS SO,, ,,

@001B #, ,AOm SVA STI, MNYAM NYID MI GA-YO RTEN 'BYUNG SGYU MA'I DNGOS, ,SRID PAS SRID PA GCOD PA RGYAL BA'I PHRUL, ,GNYIS MED RDO RJE'I THIG LER BZLUMS PA'I GAR, ,RIGS BRGYA'I KHYAB BDAG BDE CHEN SNYING POR...

BSNGAGS, ,DPAL STUG 'OG MIN ZHING DU DBANG BSGYUR BAS, ,KUN KHYAB RIGS KYI 'KHOR LOR CHE BA'I MTHU, ,SPROS PA'I RE KHA NAM MKHA'I KHYON GANG BA'I, ,SGYU 'PHRUL DRA BRTAG PA'I KHAMS SU SNANG, ,GANG 'DUL MOS PA'I RJES 'GROR MI...

ZAD PA'I, ,ZAG BRAL RGYAN GYI 'KHOR LO GSANG BA'I MDZOD, ,RDO RJE'I LCE RTZES PHYI MA MED PA'I MTHAR, ,BRJOD KYANG BRJOD PAS PHONGS PA SHAS MA MCHIS, ,'ON TANG BSOD NAMS PHUNG PO RING BSREL BA'I, ,SKAL BZANG SKAL BAR

RE BA'I BDUN MOS DANG, ,DON LDAN DBYANGS KYIS BSNGAGS 'OS BSNGAGS PA'I TSUL, ,YIG GZHUNG MDZANGS PA'I LAS SU CIG BSNYUNGS, ,DMAR PHYOGS STONG PA GSUM PA'I SROD KYI SMAG ,NYIN MO'I SNANG BAR BSGYUR BA'I 'OD GSAL

@002A #, ,GYIS, ,MGON KHYOD SKYE BAR PHYOGS PA'I LUGS 'BYUNG GI ,STONG BZHI'I DNGOS KUN YUM LA GSAL BAR MTSON, ,GNYUG MA'I 'OD GSAL GSHIS LAS MA GA-YOS KYANG, ,THOB MCHED SNANG BA'I RIM GYIS

SRID BZUNG BA'I, ,BKOD PA DBYINGS KYI THIG LE 'OD RNON CAN, ,THIM PA'I SNANG BA YUM GYI MNAL DU 'DZIN, ,DBYINGS RIG 'KHOR LO GCIG TU SDOM PA'I DPYID, ,GZHON NUR ROL YANG GNYIS MED GNYIS NYID DU, ,DUR GYI BDAG PO

KHYIM GYI YANG THOG TU, ,MEL TSER BREL BA'I SGYU 'PHRUL MTSAR DU CHE, ,DAG GTZANG GANGA+G'I CHAB RGYUN SPEL BA'I RIGS, ,CHO 'BRANG RUS KYIS CHE BA'I GDUNG RABS SU, KHYOD SKU'I ZLA SNANG YUM GYI SPRIN RUM LAS, ,SHAR BA'I DUS NAS

PHAL GYI TSUL LAS BRGAL, ,GSANG CHEN BRTUL ZHUGS GRUB PA'I DPA' BO'I BRDAR, ,RDO RJE'I SKU LA RANG BYUNG RGYAN DRUG CHAS, ,STAG SHAM RE KHA RDZOGS PA'I HE RU KA: ,YA MTSAN 'PHRUL GYIS KUN DGA'I MIG YANGS 'BYED, ,

@002B RGYAL KUN MNYAM PA NYID DU CHES GSAL BA'I, ,MTHONG GROL NGO MTSAR 'PHEL BA'I GTZUG TOR LA, ,SNA TSOGS SKYE BO'I NOM REG CHES MANG BAS, ,RIM GYIS MTSAN MA MED PA'I PHYAG RGYAS 'CHING, ,CHE BA'I CHE MCHOG SNGON RABS DAN RTAGS SU, ,CHES PHRA'I LANG TSOR RGAN

PO'I BLO 'CHANG ZHING, ,PAD RAG PHYAG RGYA'I RE KHAR DGYES PA'I 'DZUM, ,'JIGS BRAL GDONG LNGA SNYEMS PA'I BRTUL ZHUGS BLANGS, ,BLO BZANG RGYAL BA'I ZHAL SKYIN ZLA MED PA, ,NGAG GI DBANG PHYUG NOR BU'I MTSAN CAN GYIS, ,MTSAN SNYAN GSER GYI PROG ZHUS SPUB DANG...

LHAN, ,TSANGS SPYOD 'OS SU CHE BA'I DBUGS DBYUNG STZAL, ,'ON TE YAB YUM RJES BRTZES MI GTONG BAS, ,GNANG BA'I GO SKABS BSNYIL BAR NYE BA NA, ,NA TSOD PHRA YANG KHYIM DU SRED PA DAG ,'DU 'DZES GA-YEL BA'I MTSANG CHEN STON LA DPA', ,DGUNG GRANGS GSUm

PAR GRUB DBANG CHOS RDOR GYIS, ,DAM PA KHYOD LA BRAN BZHIN SNYING NYE BA, ,SNGON RABS SKYE BAR BSTEN PA 'DI'O ZHES, ,GDONG BZHI'I SROG SNYING SNANG BRNYAN ZOL GYIS GTAD, ,GRUB MCHOG SHAR CHEN BLO BZANG DAR RGYAS MDUN, ,'DUD CING BSTI STANGS RI MOR MDZAD...

PA'I SROL, ,TZI NA RGAN PO'I LAM GYI GZHUNG SRONG ZHING, ,DBANG PHYOGS SKAD DU NGAG GI 'DAB RGYA'ANG GROL, ,DE TSE YA MTSAN RGYAS PA'I SHAR CHEN GYIS, ,'KHRUL BRAL ROL BA'I RDO RJER NGES RNYED KYANG, ,MKHAN CHEN BSTAN 'DZIN BZANG PO'I YANG SPRUL TSUL, ,GZHAN NGOR...

'TSAMS PA'I MNG'A GSOL RDZU BAG BSTEN, ,RGYAL RNAMS GZUNG 'DZIN SPROS DANG BRAL BA RDZUN, ,BDEN NA MGON KHYOD RGYAL GYI DGA' TSAL DU, ,MTSUNGS BRAL ROL PA'I RDO RJE'I BLA GOS LA, ,RANG GIR BDAG TU 'DZIN PA 'DI KO CI, ,SNAG GI GNYEN BCAS GNAS...

@003A *, ,MCHOG TZA RI TRAR, ,BYON TSE 'JIGS DANG NGAS 'PHEL PA'I 'BROG DGON DU, ,'PHYAN PAR DVOGS KYANG GZHON NU'I LUNG BZHIN DU, ,BGROD PAS BDE BA'I KHYIM DU YI GA SOS, ,YAB YUM NAGS KHROD STUG POR SKYI GA-Y'A BA'I, ,LAM DU GOL

BA YUL GYIS BSKAL NA YANG, ,MKHYEN PAS GZIGS NAS MDUN GA-YOG LA BSGOS TE, ,'JIGS BRAL SRONG PO'I LAM DU DBUGS 'BYIN MDZAD, ,GNAM BSKOS TSANGS CHEN RAL KLUNG LA CHAGS PA'I, ,ROL PA'I RDO RJE'I RNAM THAR RJES DRAN GYIS, ,GSER 'OD 'BAR

BA'I PHEBS BYAMS GSER TOG CAN, KHO BOR YOD CES BDEN PA'I LUNG GIS BSGRAGS, ,YAB YUM GSUNG BZHIN CHES MYUR SPRIN DKRIGS TE, ,BDUD RTZI'I CHAR CHEN 'BEBS LA CHES DPA' ZHING, ,MDUN 'KHOR YONGS LA RTEN 'BYUNG BKRA SHIS DAR, ,BSKUL

BA'I PHUD KYIS RE TI'I DGYES PA BSKYED, ,GNYID KYI 'OD GSAL DAG PA'I GZIGS MOR YANG, ,GRUB PA'I MES PO DPAL LDAN SA RA HAS, ,YI DAM RGYUD SDE RGYA MTSO'I DKYIL 'KHOR DU, ,DBANG DANG RJES SU GNANG BA'I BYIN RLABS STZAL, ,MCHOG GI SA MKHAN BSHES

GNYEN DAM PA LA, ,GRU DANG SA GZHI RDO RJE RI 'DRA'I BLOS, ,BSTI STANGS RI MOR MDZAD PA'I SNYING STOBS KYIS, ,NOR BZANG GZHON NU'I RNAM THAR BDAG GIR BZUNG, ,LHA SKU RNAMS KYANG SPYOD LAM SNA TSOGS DANG, ,SNA TSOGS GSUNG GIS PHEBS PAR SMRA BA RNAMS, ,

DMAN LA GOMS PA'I SKYE BO NYER LHAGS TSE, ,'DRA BRNYAN ZOL DU SPAS PA'I BRTUL ZHUGS 'DZIN, ,BKA' GDAMS SPRUL PA'I GLEGS BAM GZIGS TZAM GYIS, ,RGYA CHEN TSIG DON THUGS SU LAM MER BKRA, ,DBU SKYES LAN BU BREGS PA'I RING BSREL...

@003B GYI; ;THIGS PHRENG 'JO BA NGO MTSAR MIG GI GSOS, ,MYA NGAM 'BROG DGON BYE MA'I THANG CHEN DU, ,'JAG MAS SHUGS GLU 'BYIN PA'I SKYO NYAMS LA, ,RGYANGS NAS T'A RE'I RNAM 'PHRUL MDZES MA'I GLU, ,GSAN TSE YI GA SOS PA'I DNGOS NYAMS GSAL, ,MKHA' SPYOD

BSTAN DAR SNANG BRNYAN MJAL BA DANG, ,RGYAL SRAS ZLA BA'I RTOGS BRJOD BKLAGS PA'I TSE, ,SDON RABS GSAL BAR DRAN PA'I SBRIN PHRENG GIS, ,THUGS KYI MKHA' LA SKYO SNANG CHU RIS 'DZIN, ,BYANG CHUB SEMS KYI MNGA' BDAG GSER GLING PA'I, ,RNAM ROL 'JAM...

DPAL LHUN GRUB PHYAG GA-YAS KYIS, KHYOD GTZUG BYIN GYIS BRLABS PA'I MOD NYID LA, ,LHAN SKYES BDE CHEN BZOD MED NYAMS SU 'BAR, ,YAB SRAS ZUNG GIS RDZING PHYI'I BYAMS MGON LA, ,KUN BZANG MCHOD SPRIN GTIBS PA'I MNAL LTAS SU, ,BRGYAD GNYIS

t'A KI'I DO RVAR BCU PA NI, ,MGON KHYOD ta DRIL 'DZIN PA'I GAR GYIS ROL, ,GRUB DBANG PADMA RDO RJER BDE MCHOG GI ,ZAB RGYAS GDAMS NGAG NOD TSE NOR BU DANG, ,GTER MDZOD SGO DANG DBYIG GI GTER RNYED PA'I, ,GZIM LTAS BRGYUD MAR SHIS PA'I YA MTSAN...

'PHEL, ,GNAM SA AE DBYINGS CHOS 'BYUNG GSAL BA'I PHUG ,'JA' 'OD THIG LE DGA' BA 'KHYIL PA SOGS, ,NGO MTSAR 'BUM PHRAG GROL BA'I MKHA' SPYOD ZHING, ,BKOD PA BYE BA'I GZIGS MO 'BYAMS SU KLAS, ,GNAS DER MKHA' 'GRO'I TSOGS RJES BRDA THABS

KYIS, ,RDO RJE'I RNAL 'BYOR PHYI NANG GSANG BA'I TSUL, ,LEGS GDAMS GSANG BA'I MTSAN GYIS BYIN BRLABS TSE, ,RIM GNYIS NYAMS BRGYA'I MGUR DBYANGS LHUGS PAR GROL, KHYED GSUNG ZAB RGYAS CHOS KYI RNGA BO CHES, ,'GRO KUN MA RIG GNYID LAS SLONG BA'I BRDA

@004A *, ,BDE CHEN PHUG PAR BDE MCHOG MCHOD PA'I TSE, ,MA BSKUL MKHA' 'GRO'I RNGA SGRA GSANG MTHOR LDIR, ,DAG GTZANG SNYING STOBS BRTAS PA'I LHAG BSAM GYIS, ,RANG SHA SMAN DU DBUL LA MI ZHUM ZHING, ,GSER THUN RIN DU BCAL BA'I...

SMAN BZANG GIS, ,BSHES LA SRI ZHU BSGRUBS PA GTAM DU CHE, ,RIGS KYI COD PAN 'JAM DPAL LHUN GRUB KYIS, ,ZAG BRAL CHOS SKUR GSHEGS PA'I MDZAD PA'I MTHA', ,CHU BZANG DBEN PA'I GNAS SU MGON KHYOD LA, ,CHED DU BSTAN TE GDUNG 'TSOB NYID

DU GSOL, ,SKU GDUNG RIN BRAL NOR BU SNYING PO SKYES, ,NYIN ZHAG DU MAR MCHOD PA'I BSOD NAMS LA, ,'DUN PA'I SNANG BA DAG PA'I SGYU 'PHRUL DU, ,ZLA BRAL NGO MTSAR STONG GI RTZE DGA' 'PHEL, ,GANG DAG DPUNG PAR NAD KYIS MNAR BA LA, ,SNYING RJE'I MDUD

RGYA BDUN GYIS BSRUNG DANG LHAN, ,GTONG LEN DMIGS RNAM 'PHRUL GYIS GDUNG BA KUN, ,RANG GI DNGOS SU BZHES PA'I RNAM THAR 'DZIN, ,SA DGE'I SKYES MCHOG DU MA'I GOS BZANG ZUNG, ,GCIG TU DRUB NA MNGON DGE'I BRDA THABS KYIS, ,SNYING RJE'I MDUD

PA'I NYE LAM THABS, ,BRTZAMS PA'I GNANG BA LHA DANG MKHA' 'GROS BYIN, ,RTAG BRTAN MI SHIGS DPAL GYI PHUG PA NA, ,'JAM DPAL GSHIN RJE GSHED KYI ZHAL GZIGS SHING, ,ZHAG BDUN BAR DU MNYAM BZHAG MI GA-YO BAS, ,'JIGS MDZAD RDO RJER

GRUB PA'I TING 'DZIN BRTAN, ,NAGS SHOD DZAM LHAS BSU BA'I 'DU 'GOD KYIS, ,'CHI MED RO BRGYA'I BDUD RTZIS BSNYEN BKUR ZHING, ,DKAR MDZES CANG SHES MGYOGS 'GRO'I KHOG PA NAS, ,RIN BRAL NOR GYI PHUNG POS MCHOD LA BRTZON, ,PHYOGS DER

@004B GANG DU GSHEGS KYANG DBANG GZHU'I GUR, ,LHAN SKYES BZHIN DU MCHOG GI RTZE DGAR 'DZIN, ,DBUS 'GYUR SKAD DU CHOS SGRA SGROG...PA'I DBYANGS, ,SNA TSOGS SKYE BOR RANG RANG SKAD DU 'JEBS, ,'OD SNANG MTHA' YAS BDE LDAN GRONG KHYER DU, ,SKYE BO'I YID KYI THIG LE

'DREN MKHAS PAS, ,'KHRUL SNANG SDIG LAS RGYAL BA'I DPA' RTAGS SU, ,GSON PA'I MI LA'ANG PHYI MA'I GROL LAM MTSON, ,PHAS RGOL BSAM SBYOR GDUG PA'I BYAD STEMS KYIS, ,SKU LA SROG CHAGS DU MA DNGOS RGYU'I 'PHRUL, ,PHYIR BZLOG TING 'DZIN ZAB...

MO THUN GCIG GIS, ,DMIGS MED PHYAG RGYAS 'DEBS 'DI MTSAR DU CHE, ,BDE CHEN PHUG TU TSOGS KYI 'KHOR LO'I TSE, ,'BUM PHRAG MKHA' 'GRO RJES CHAGS RTZE DGA'I MDANGS, ,RAB DMAR SINDHU RA YI CHAR CHEN NI, ,SKYE BO DU MA'I MTHUN SNANG NYID DU 'JO, ,RTEN...

LA DAM YE BSRE BA'I RAB GNAS TSE, ,SNANG BRNYAN SNA TSOGS MKHA' LA SPRIN BZHIN DU, ,RANG GAR MDUN DU CHAGS PA'I DGA' STON GYIS, ,MI ZAD GSANG BA'I MDZOD KYI SGO BRGYA DBYE, ,BRGYA PHRAG 'OD 'BAR RIN CHEN KHRI STENG NAS, ,RDO RJE 'DZIN MCHOG DGA' LDAN GSER...

KHANG RJES, ,RAB MDZES GSER GYI RDOR DRIL LEGS STZAL TE, ,BYIN GYIS BRLABS PA'I DGE MTSAN THUGS LA SIM, KHRAG 'DZAG SRIN PO RI YI BDE MCHOG DRUNG, ,MCHOD BSTOD SGRUB PAS BSNYEN TSE SKU DE NYID, ,JE CHER SONG STE 'OD 'BAR GZI BRJID CAN, ,GAR MDZAD

YE SHES SKU MCHOG DNGOS SU GZIGS, ,DE TSE NAG PO SPYOD PA'I SNGON GYI GNAS, ,RJES DRAN BSTOD PAS BSTOD TSE HE RU KA'I, ,ZHAL NAS DMAR SER BDUD RTZI CHAD MED RGYUN, ,RANG GZHAN GNYIS KA TSIMS PA'I BCUD DU SMIN, ,RTZI SMAN STONG SBYAR BDUD RTZI RIL BU 'DI, ,

@005A *, ,MTHA' YAS GDUL BYAR SBYIN ZHES DKYIL 'KHOR GTZOS, ,RNAL 'BYOR GSANG MTHA'I SNYING PO YONGS SPEL BA'I, ,RJES BSTAN TSANGS PA'I DRIL CHEN LHANG LHANG 'KHROL, ,BDE CHEN MGON PO KHYOD LAS BDE MCHOG GI ,SMIN GROL SKAL...

BZANG NOD PA'I BDUN BRGYUD TSUN, KHRAG 'THUNG DPA' BOS RJES BZUNG BYIN RLOB PA'I, ,DBUGS DBYUNG SBRANG RTZI'I THIGS PHRENG SLAR YANG LHUNG, ,RIG 'DZIN CHEN PO KHYAB BDAG STAG PHU BAS, ,BRTAN BZHUGS CHO GA BSTAR TSE BSU BZLOG SKABS, ,RTA MCHOG KHRO BO'I SPRIN GYIS

BGEGS BSKRAD CING, ,GZHOM MED RDO RJE'I SRUNG 'KHOR MNGON SUM GSAL, ,RNAL 'BYOR DBANG PHYUG MI TRA DZVA KI NYID, ,TSE SBYIN HE RU KA: YI CHA BYAD KYIS, ,BDUD RTZIS GANG BA'I BUM BZANG K'A PA LAS, ,TSE LA DBANG BA'I BYIN RLABS LHUG PAR STZAL, ,RAB DKAR BDUD RTZIS

SKU GANG LUD PA'I RGYUN, ,AA WA DHU T'IR GTAMS PA'I SROG SHING GI ,SNA RTZE ZUNG DU RDO RJE PHYED PA'I RGYAS, ,BCINGS PAS MI SHIGS LANG TSO'I DPAL YON BZUNG, ,THUGS KAR BDUD RTZI SNYING POR 'DRIL BA'I DPYID, ,YE SHES SEMS DPA' MI TRA TSE DPAG MED, ,TSON GANG TZAm...

GYI THUGS KAR TSE YI GZUNGS, ,BYU RU'I 'OD 'BAR SNGAGS PHRENG GSAL BAR GZIGS, ,TSE YI SGRUB PAR DGONGS PA GTAD TZAM GYIS, ,MA BCOS RANG NYID TSE MTHA' YAS PA'I SKU, ,PAD RAG LHUN POR BRJID PA'I NYAMS BRGYA YIS, ,MTHAR BYED GA-YUL NGO BCOM

PA'I RGYAL RNGA BRDUNGS, ,NAG TSOS LAM RIM 'CHAD 'DI GNAD 'DRIL ZHING, ,'GRO LA PHAN PA CHE ZHES AA TI SHAS, ,MGON KHYOD BSNGAGS PA'I AUTPAL CHUN PO YIS, ,STAG PHU'I ZHABS KYI SNYAN GONG KUN DGER MDZAD, ,SPROS KUN BDE BA'I 'KHOR LOR RO MNYAM

@005B PA'I, ,GRUB PA'I SPYOD 'CHANG NAG PO'I SGYU 'PHRUL 'DI'I, ,GSANG GSUM PHA MTHA' KHO BOS RTOGS DKA' ZHES, ,DRIL BU PA YANG ZHUM TSIG DBYANGS SU ZLO, ,DZAM LAR CHU SBYIN MDZAD PA'I CHU YI RGYUN, ,GYEN LDOG BEE d'UR ZHUN MA'I KA BA LTAR, ,GA-YO MED CHO 'PHRUL MI ZAD

GSANG BA'I MDZOD, ,MDUN 'KHOR TSOGS KYI LTA BYED LAM DU RGYU, ,SOS THAN SEL BAR RGYAL BA'I BKAS BSKUL TSE, ,'JA' TSON CHAB TU 'KHYIL 'DRA'I RDZING BU'I 'GRAM, ,TING 'DZIN MDZAD PA'I MOD LA CHAR CHEN NI, ,YA MTSAN SNYE MA DUD PA'I BCUD DU SMIN, ,BSHES GNYEN...

CHEN PO NGAG DBANG SKAL BZANG GIS, ,MI PHAM SNANG BRNYAN BSKRUN PA'I RAB GNAS TSE, KHYOD GSUNG BKA' GLEGS SGROM BU SON DANG LHAN, ,PHYOGS BZHIR SGRA BRGYA SGROG PA'I NGO MTSAR 'PHEL, ,KUN RTOG YON POR 'PHYAN PA'I MGYOGS 'GRO'I DPUNG, ,GNYIS SPANGS...

LAM DU BCINGS PA'I RTZED 'JO YIS, ,SNA TSOGS SPROS PA'I RDZUN PHUG DBYINGS SU BRDIBS, ,KUN BZANG SGYU MA'I ROL SGEG MKHA' MTHAR 'GRIMS, ,MI SRUN GDUG PAS GSHE ZHING MTHO BTZAMS KYANG, ,GDON GYIS SMYOS PA'I BU LA MA YIS BZHIN, ,RNYOG MED...

LHAG PAR BRTZE BA'I 'O MTSO'I RLABS, ,CHES CHER BSKYOD PA'I 'DZUM DKAR CI YANG STON, ,'GRAN DANG SDANG SEMS DMU RGOD DREGS LDAN KUN, KHYOD ZHAL MTHONG ZHING GSUNG DBYANGS THOS PA'I MOD, ,THA BA SKYON LDAN RGYUD RENGS RANG SAR ZHI, ,DAD GSUM MNGON DGA' RGYAS

PA'I SKAL BZANG 'DZIN, ,SMIN MTSAMS DH'U T'I'I 'DZUM DKAR BZHAD PA'I LTOR, ,DRI BRAL GZIGS PA DAG PA'I 'PHUR LDING CAN, ,ZAG MED SPYAN GYI BUNG BA'I MTSAR SDUG NI, ,YID 'PHROG YID KYI BDUD RTZIR CHED DU GA-YO, ,MA 'ONGS GSER 'OD RAB SNANG ZHING GI GTZO, ,RDO RJE...

@006A *, ,MI 'GYUR DPAL GYI BDE GSHEGS SU, ,'TSANG RGYA'I MDZAD BZANG STON PAR LUNG BSTAN PA'I, ,GSANG TSIG GRUB MCHOG DRIL BU'I ZHABS KYIS BSGRAGS, ,GANG 'DUL MOS PA'I SKAL BAR DUS GCIG TU, ,SNA TSOGS GZUGS SU 'PHRUL YANG RTOG

MED DANG, ,PHYOGS KUN RNAM GNON SGYU MA CHEN PO'I RTZAL, ,DGE LEGS SNANG BA 'BUM GYI RTZE DGA' DGOD, ,SKYE BA'I RGYA LAS YONGS GROL BDUD RTZI'I GTER, ,KUN DGA'I SA MOS 'DAB STONG BZHAD PA'I DPYID, ,DRI MED ZLA BA SRID MIN SRID PA'I DPAL, KHAMS GSUM MUN...

SEL SMRA BA'I SGRON MER SNYEMS, ,GSUNG GI BKOD PA RER YANG CHES BRLING BA'I, ,BRJOD DON 'KHRUL BRAL 'BYED PA'I RIGS RTZAL GYIS, ,TSIG GI 'BRU PHRENG GSAL BA'I LEGS BSHAD GTER, ,GDUNG SEL BDUD RTZI'I ZEGS MA MKHA' LTAR SPEL, ,RMONGS CHEN 'KHRUL...

'KHOR STONG GI MTSOR BRJID CING, ,BSTAN LA 'TSE BA'I SMRA NGAN SNGON GYI LHA, ,TSAD THUB LUNG RIGS GSER GYI 'KHOR LOS CHES, ,GZHOM PA'I PADMO'I LTO CAN KHYOD MIN SU, ,DBYANGS LDAN RIG PAS MYOS PA'I TAM BU RA, ,RMAD BYUNG GTAM GYI SBYOR BA GSAR PA'I GDANGS, ,SPRO MKHAS

DAndI'I LANG TSO CHES BDO BA'I, ,SNYAN PA'I SPRINGS YIG SRID ZHI'I RTZE MOR BKLAGS, ,BCU PHRAG RIG PA YANGS PA'I KUN GSAL MTHAR, ,DPAL STUG SHES RAB RAL GRI GDENGS PA'I RTZES, ,NYING 'KHRUL 'CHING RGYA GCOD LA DPA' BA'I NYAMS, ,THUB CHEN 'JAM DPAL

SNYING PO'I RJES SU SNYEGS, ,'DOD 'BYUNG YID BZHIN 'KHYIL BA'I CHOS 'DUL MTSER, ,MCHOG RAB DRI MA MED PA'I TSUL KHRIMS KYI, ,'KHOR GSUM YONGS DAG BSAM 'PHEL NOR BU'I PHRENG, ,DUS RING YID 'ONG MNGON DGA'I RGYAN DU MDZES, ,GTAN BDE'I SNANG BA

@006B 'BAR BA'I GLOG 'OD CAN, ,BYAMS BRTZI'I RLABS PHRENG RGYA CHER BRTZEGS PA'I SPRIN, ,ZHI BSIL BDUD RTZI'I DGA' CHAR 'BUM GA-YO BAS, ,BYANG GROL RIN CHEN SNYE MA PHYOGS SU DUD, ,JI LTA JI SNYED SHES BYA'I CHU KLUNG 'BUM, ,MA 'DRES GCIG TU YONGS 'KHYIL BDUD RTZI'I

MTSO, ,SHES DANG SHES BYA GNYIS MED GNYIS 'CHAR BA'I, ,MKHYEN PA'I PHA MTHA' KUN GSAL TSAD DU RING, ,PHYOGS MTHAR BRI GANG MED PA'I 'GRO 'DI YI, ,BZOD DKA'I GDUNG BA YONGS SEL TSANGS PA'I SRID, ,BRTZE CHEN DGUNG ZLA'I 'OD DKAR 'DZUM PA'I GZIS, ,GZHAN

PHAN GA BUR ZEGS MA CIR YANG 'GREMS, ,SRID PA DUG CAN SHING GI NAGS TSAL DU, ,KUN NYON GDENGS KA MTHO BA'I LTO 'GRO'I KHYU, ,SKYES MCHOG MKHA' LDING DAR MA'I GSHOG RTZAL GYI, ,STOBS BCU'I RAL KHA BKYE BA'I GA-YUL NGOR PHAM, KHYOD GSUNG 'OD RNON GSER GYI RDUL

ZA BA'I, ,CHOS KYI RIGS SRAS GUR KUM DAR BA'I GZIS, ,SA GSUM LI KHRI'I TSAL DU BSGYUR BA YIS, ,YANGS PA'I NOR 'DZIN PHA MTHAR YONGS SU 'CHING, ,DE LTAR RJE BTZUN BLA MA THUGS RJE'I GTER, ,DKON MCHOG NOR BU'I MDZOD DU BSNGAGS PA'I GLU, ,DAD GSUM SOR

RTZES BSKUL BA'I GLING BU'I GDANGS, ,KUN BZANG TSANGS PA'I ROL MO 'DI 'KHROL NA, ,LNGA BDO'I MUN PAR RGYU BA'I 'KHYOR 'GROS KYIS, ,BZOD MED DU: KHA'I GA-YANG SAR LHUNG NYE BA'I, ,KUN RMONGS BYIS PA'I RTZED 'JO 'DI DGONGS LA, ,RJES CHAGS THUGS RJE'I NYI SNANG

SPRO BAR GSOL, KHYOD YON SGYU 'PHRUL DRA BAR YID PHYOGS PAS, ,MCHOG GI BSHUL LAM MYUL BA'I BU SLOB RNAMS, ,DON LDAN SROG GIS 'TSO BA'I KHAMS BRTAS SHING, ,GTAN BDE'I SRID LA 'DOD RGUR DBANG GYUR CIG ,PHYOGS BRAL THOS PA SKABS GSUM...

@007A *, ,RDZING BU'I KLONG, ,BSAM BYUNG 'OD DKAR BDUD RTZI'I ZEGS MA CAN, ,DPYAD 'JOG 'PHRUL GYI ZLA BA STONG GI GZI, ,KUN RMONGS MUN SEL SNANG BAR GROL GYUR CIG ,BSNYENGS BRAL 'PHROG BYED DAR MA'I BRTUL ZHUGS KYIS, ,

THUB BSTAN BSIL RI'I KHROD DU RTZAL RDZOGS SHING, ,SMRA NGAN GNYIS 'THUNG SROG LA DBANG BSGYUR BA'I, ,GRUB RIGS MKHAS PA'I RNAM THAR 'DZIN GYUR CIG ,RMONGS CHEN MUN PA'I GO 'PHANG 'JIG PA LA, ,DAM PA'I BYA BA GSER 'OD 'KHYUG PA'I RLABS, ,GRANGS MED...

BSKAL PA'I SRID DU 'GRO RGYUD MKHAR, ,KUN DGA'I SNANG BA RGYA CHEN 'DZIN GYUR CIG ,PHYOGS RE'I MIG CAN BYE BAS MTSON MIN PA'I, ,YONGS RDZOGS THUB BSTAN GSAL BA'I LEGS BSHAD KYIS, ,BSTAN LA STON PA'I RNAM THAR YONGS SGRUB PA'I, ,ZLA MED DPA' BO'I

KHRI 'PHANG NON GYUR CIG ,RGYUD LNGA'I 'GRO LA RIGS PA'I LAM MTSON PAS, ,GSER LDAN PHAN BDER SBYOR BA'I THUB TSUL GYIS, ,PHYOGS KYI MU KHYUD SRID DU SRID MTHA'I BAR, ,SRID GDUNG MI BZAD BRGYA PHRAG GZHOM GYUR CIG ,MDOR NA BYANG CHUB BAR DU KHYOD ZHABS RDUL,

GTZUG NA MCHOD PA'I SKAL BZANG MI 'BRAL ZHING, ,GSANG GSUM BYIN RLABS RDO RJE SNYING PO'I GZIS, ,ZLA MED KHAMS GSUM BLA MA 'GRUB GYUR CIG (,CES RAB 'BYAMS RGYAL BA KUN GYI MKHYEN BRTZE NUS GSUM MA LUS PA GCIG TU BSDUS PA'I RANG GZUGS, BDAG CAG LA DUS GSUM GYI SANGS RGYAS THAMS

CAD LAS KYANG CHES CHER LHAG PA'I BKA' DRIN CAN, KHAMS GSUM CHOS KYI RGYAL PO ZUNG 'JUG RDO RJE 'CHANG RJE BTZUN BYAMS PA BSTAN 'DZIN 'PHRIN LAS RGYA MTSO DPAL BZANG PO'I ZHAL SNGA NAS KYI GSANG BA BSAM GYIS MI KHYAB PA'I RNAM PAR THAR PA RGYA MTSO LTA BU LAS SKRA RTZES BLANGS PA'I CHU THIGS TZAM ZHIG LA BSTAN CING GSOL BA 'DEBS PA'I TSIGS SU BCAD

@007B PA 'DI NI, RJE BTZUN BLA MA YAB SRAS KYIS DGYES BRTZES LHAG PAR BSKYANGS PA'I CHOS KYI SRAS MCHOG ,RMAD BYUNG LUNG RTOGS KYI MDZOD 'DZIN CHAB MDO RGYA RA MCHOG SPRUL RIN PO CHES BSKUL MA MDZAD PA LTAR, YAB RJE RTZA BA'I BLA MA BKA' DRIN MTSUNGS MED CHEN PO'I GSUNG SKYES SLOB BU'I GRAL MTHAR GTOGS PA YONGS 'DZIN KHRI BYANG SPRUL MING PA BLO

BZANG YE SHES BSTAN 'DZIN RGYA MTSOS GUS PA CHEN POS RTZE GCIG TU GSOL BA BTAB PA TSE RABS KUN TU DRIN CAN BLA MA MCHOG GIS 'BRAL MED MNYES BZHIN RJES SU 'DZIN PA'I RGYUR GYUR CIG, ,,)

