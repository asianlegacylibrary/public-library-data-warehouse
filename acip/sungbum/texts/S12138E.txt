@1A *, ,NAM: SHR'I GU RU MANYDZU GHO SH'A YA, LTA BAS MI DOMS
MTSAN DPES SPRAS PA'I SKU, ,SKAL LDAN TSIM MDZAD YAN LAG DRUG
CU'I GSUNG, ,BSAM BRJOD YUL LAS 'DAS PA'I MKHYEN BRTZE'I THUGS,
,'PHAGS MCHOG 'JAM

DPAL DBYANGS LA GUS PHYAG 'TSAL, ,RAB 'BYAMS ZHING GI MCHOD
RDZAS MTHA' YAS PA, ,GUS PA'I SEMS KYIS RGYUN DU DBUL BAR BGYI,
,DPAG MED SDUG BSNGAL MA LUS 'BYUNG BA'I RGYU, ,SGO GSUM SDIG
LHUNG THAMS CAD BSHAGS SHING

SDOM; ,'PHRAL DANG YUN GYI PHAN BDE KUN GYI GZHI, ,RANG GZHAN
DGE TSOGS KUN LA BDAG YI RANG, ,'GRO KUN SMIN CING GROL BAR
MDZAD PA'I PHYIR, ,BLA MED CHOS KYI 'KHOR LO BSKOR DU GSOL, ,LUS
CAN BSOD NAMS ZHING DU SRID

MTHA'I PAR, ,MYA NGAN MI 'DA' BZHUGS PAR GSOL PA 'DEBS, ,DUS
GSUM RNAM DKAR PHUNG PO CI MCHIS PA, ,'GRO KUN DON DU SKU GSUM
THOB PHYIR BSNGO, ,THOGS MED DUS NAS BLANG DOR GNAS RNAMS LA,
,KUN NAS RMONGS PA'I

MUN CHEN MA LUS PA, ,RNAM DPYOD 'OD KYIS SEL BAR BYED NUS PA'I,
,RLABS CHEN SHES RAB SNANG BA STZAL DU GSOL, ,CHAGS SOGS KUN
NYON DAD SOGS RNAM BYANG GI ,CHA SHAS PHRA ZHING PHRA BA MA LUS
PA, ,JI BZHIN MA 'DRES SO SOR

'BYED NUS PA'I, ,SHES RAB GSAL BA BDAG LA STZAL DU GSOL, ,ZAB
DANG RGYA CHE'I SHES BYA'I GNAS RNAMS LA, ,MA RTOGS LOG RTOG THE
TSOM ZA BA'I BLO, ,SKYES MA THA TU MA LUS 'GOG NUS PA'I, ,SHES
RAB MYUR PA'I DNGOS GRUB BDAG,

@2 *, ,LA STZOL, ,GANG ZAG PHAL BAS TSAD GZUNG MI NUS PA'I,
,MTHA' YAS GSUNG RAB RNAMS KYI TSIG DON LA, ,BLO GROS THOGS PA
MED PAR RAB 'JUG PA'I, ,SHES RAB ZAB PA DE NYID STZAL DU GSOL,
,'CHAD PAS SKAL LDAN GDUL BYA RJES

SU 'DZIN, ,RTZOD PAS LOG SMRA MTHA' DAG TSAR GCOD CING, ,RTZOM
PAS GZUR GNAS MKHAS PA MGU SKYED PA'I, ,'CHAD RTZOD RTZOM PA'I
SHES RAB BDAG LA STZOL, ,CHOS KYI TSIG DON MTHA' DAG MI BRJED
PAR, ,'DZIN PA'I GZUNGS DANG GZHAN LA

STON PA LA, ,CHAGS THOGS MED PA'I SPOBS PA MCHOG RNAMS KYANG,
,MYUR DU RGYUD LA SKYES PAR MDZAD DU GSOL, ,MDOR NA DENG NAS TSE
RABS THAMS CAD DU, ,'PHAGS MCHOG KHYOD KYIS DGE BA'I BSHES MDZAD
CING, ,TSANG LAM NOR LAM

BZANG LEGS BSTAN NAS, ,MYUR DU BDE GSHEGS SA LA BZHAG TU GSOL,
,KHYOD LA DE LTAR GSOL BA BTAB PA'I MTHUS, ,KHYOD SKU MYUR DU
MIG GIS MTHONG ZHING TSIM, ,KHYOD GSUNG RTAG TU SGRUB PA SNYING
POR BYED, ,KHYOD THUGS BDAG YID

GCIG TU 'DRES PAR SHOG ,CES RJE BTZUN 'JAM DPAL DBYANGS LA SHES
RAB KYI DNGOS GRUB STZOL BA'I DON DU GSOL BA BTAB PA'I TSIGS
BCAD 'DI YANG, DAD BRTZON RNAM DPYOD DANG LDAN PA DGE SLONG
'JIGS MED GRAGS PAS BSKUL BA'I NGOR,

BTZUN GZUGS NGAG DBANG DPAL LDAN GYIS SBYAR BA 'DIS KYANG 'GRO
BA KUN 'PHAGS MCHOG 'JAM DPAL DBYANGS KYIS RJES SU GZUNG PA'I
RGYUR GYUR CIG, ,, DGE'O,,